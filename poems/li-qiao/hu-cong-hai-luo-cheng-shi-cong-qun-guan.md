---
id: li-qiao-hu-cong-hai-luo-cheng-shi-cong-qun-guan
title: 扈从还洛呈侍从群官
titlePinyin: hu4 cong2 hai2 luo4 cheng2 shi4 cong2 qun2 guan1
titleSlug: hu-cong-hai-luo-cheng-shi-cong-qun-guan
author: 李峤
authorPinyin: li3 qiao2
authorSlug: li-qiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 四海帝王家，两都周汉室。观风昔来幸，御气今旋跸。
- 雷奋六合开，天行万乘出。玄冥奉时驾，白拒参戎律。
- 后队咽笳箫，前驱严罕毕。辉光射东井，禁令横西秩。
- 帐殿别阳秋，旌门临甲乙。将交洛城雨，稍远长安日。
- 邙巩云外来，咸秦雾中失。孟冬霜霰下，是月农功毕。
- 天道向归余，皇情美阴骘。行存名岳礼，递问高年疾。
- 祝鸟既开罗，调人更张瑟。登原采讴诵，俯谷求才术。
- 邑罕悬磬贫，山无挂瓢逸。施恩浃寰宇，展义该文质。
- 德泽盛轩游，哀矜深禹恤。申歌地庐骇，献寿衢尊溢。
- 瑞色抱氤氲，寒光变萧𫗋。宗枝旦奭辅，侍从王刘匹。
- 并辑蛟龙书，同簪凤凰笔。陶甄荷吹万，颂汉归明一。
- 欢与道路长，顾随谈笑密。叨承廊庙选，谬齿夔龙弼。
- 喜构大厦成，惭非栋隆吉。

## 拼音
- si4 hai3 di4 wang2 jia1 ， liang3 dou1 zhou1 han4 shi4 。 guan1 feng1 xi1 lai2 xing4 ， yu4 qi4 jin1 xuan2 bi4 。
- lei2 fen4 liu4 he2 kai1 ， tian1 xing2 wan4 sheng4 chu1 。 xuan2 ming2 feng4 shi2 jia4 ， bai2 ju4 can1 rong2 lü4 。
- hou4 dui4 yan4 jia1 xiao1 ， qian2 qu1 yan2 han3 bi4 。 hui1 guang1 she4 dong1 jing3 ， jin4 ling4 heng2 xi1 zhi4 。
- zhang4 dian4 bie2 yang2 qiu1 ， jing1 men2 lin2 jia3 yi3 。 jiang1 jiao1 luo4 cheng2 yu3 ， shao1 yuan3 chang2 an1 ri4 。
- mang2 gong3 yun2 wai4 lai2 ， xian2 qin2 wu4 zhong1 shi1 。 meng4 dong1 shuang1 xian4 xia4 ， shi4 yue4 nong2 gong1 bi4 。
- tian1 dao4 xiang4 gui1 yu2 ， huang2 qing2 mei3 yin1 zhi4 。 xing2 cun2 ming2 yue4 li3 ， di4 wen4 gao1 nian2 ji2 。
- zhu4 niao3 ji4 kai1 luo2 ， diao4 ren2 geng4 zhang1 se4 。 deng1 yuan2 cai3 ou1 song4 ， fu3 gu3 qiu2 cai2 shu4 。
- yi4 han3 xuan2 qing4 pin2 ， shan1 wu2 gua4 piao2 yi4 。 shi1 en1 jia1 huan2 yu3 ， zhan3 yi4 gai1 wen2 zhi4 。
- de2 ze2 sheng4 xuan1 you2 ， ai1 jin1 shen1 yu3 xu4 。 shen1 ge1 di4 lu2 hai4 ， xian4 shou4 qu2 zun1 yi4 。
- rui4 se4 bao4 yin1 yun1 ， han2 guang1 bian4 xiao1 𫗋 。 zong1 zhi1 dan4 shi4 fu3 ， shi4 cong2 wang2 liu2 pi3 。
- bing4 ji2 jiao1 long2 shu1 ， tong2 zan1 feng4 huang2 bi3 。 tao2 zhen1 he2 chui1 wan4 ， song4 han4 gui1 ming2 yi1 。
- huan1 yu3 dao4 lu4 chang2 ， gu4 sui2 tan2 xiao4 mi4 。 dao1 cheng2 lang2 miao4 xuan3 ， miu4 chi3 kui2 long2 bi4 。
- xi3 gou4 da4 sha4 cheng2 ， can2 fei1 dong4 long2 ji2 。

## 注释

## 译文

## 赏析
