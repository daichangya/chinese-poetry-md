---
id: li-qiao-feng-he-du-yuan-wai-hu-cong-jiao-yue
title: 奉和杜员外扈从教阅
titlePinyin: feng4 he2 du4 yuan2 wai4 hu4 cong2 jiao4 yue4
titleSlug: feng-he-du-yuan-wai-hu-cong-jiao-yue
author: 李峤
authorPinyin: li3 qiao2
authorSlug: li-qiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杪冬严杀气，穷纪送颓光。薄狩三农隙，大阅五戎场。
- 菜田初起烧，兰野正开防。夹岸虹旗转，分朋兽罟张。
- 燕弧带晓月，吴剑动秋霜。原启前禽路，山萦后骑行。
- 云区坠日羽，星苑毙天狼。礼振军容肃，威宣武节扬。
- 神心体殷祝，灵兆叶姬祥。幸陪仙驾末，欣采翰林芳。

## 拼音
- miao3 dong1 yan2 sha1 qi4 ， qiong2 ji4 song4 tui2 guang1 。 bao2 shou4 san1 nong2 xi4 ， da4 yue4 wu3 rong2 chang3 。
- cai4 tian2 chu1 qi3 shao1 ， lan2 ye3 zheng4 kai1 fang2 。 jia2 an4 hong2 qi2 zhuan3 ， fen1 peng2 shou4 gu3 zhang1 。
- yan4 hu2 dai4 xiao3 yue4 ， wu2 jian4 dong4 qiu1 shuang1 。 yuan2 qi3 qian2 qin2 lu4 ， shan1 ying2 hou4 qi2 xing2 。
- yun2 qu1 zhui4 ri4 yu3 ， xing1 yuan4 bi4 tian1 lang2 。 li3 zhen4 jun1 rong2 su4 ， wei1 xuan1 wu3 jie2 yang2 。
- shen2 xin1 ti3 yin1 zhu4 ， ling2 zhao4 ye4 ji1 xiang2 。 xing4 pei2 xian1 jia4 mo4 ， xin1 cai3 han4 lin2 fang1 。

## 注释

## 译文

## 赏析
