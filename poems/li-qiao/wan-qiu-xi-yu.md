---
id: li-qiao-wan-qiu-xi-yu
title: 晚秋喜雨
titlePinyin: wan3 qiu1 xi3 yu3
titleSlug: wan-qiu-xi-yu
author: 李峤
authorPinyin: li3 qiao2
authorSlug: li-qiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 积阳躔首夏，隆旱届徂秋。
- 炎威振皇服，歊景暴神州。
- 气涤朝川朗，光澄夕照浮。
- 草木委林甸，禾黍悴原畴。
- 国惧流金眚，人深悬磬忧。
- 紫宸兢履薄，丹扆念推沟。
- 望肃坛场祀，冤申囹圄囚。
- 御车迁玉殿，荐菲撤琼羞。
- 济窘邦储发，蠲穷井赋优。
- 服闲云骥屏，冗术土龙修。
- 睿感通三极，天诚贯六幽。
- 夏祈良未拟，商祷讵为俦。
- 穴蚁祯符应，山蛇毒影收。
- 腾云八际满，飞雨四溟周。
- 聚霭笼仙阙，连霏绕画楼。
- 旱陂仍积水，涸沼更通流。
- 晚穗萎还结，寒苗瘁复抽。
- 九农欢岁阜，万宇庆时休。
- 野洽如坻咏，途喧击壤讴。
- 幸闻东李道，欣奉北场游。

## 拼音
- ji1 yang2 chan2 shou3 xia4 ， long2 han4 jie4 cu2 qiu1 。
- yan2 wei1 zhen4 huang2 fu2 ， xiao1 jing3 bao4 shen2 zhou1 。
- qi4 di2 chao2 chuan1 lang3 ， guang1 cheng2 xi1 zhao4 fu2 。
- cao3 mu4 wei3 lin2 dian4 ， he2 shu3 cui4 yuan2 chou2 。
- guo2 ju4 liu2 jin1 sheng3 ， ren2 shen1 xuan2 qing4 you1 。
- zi3 chen2 jing1 lü3 bao2 ， dan1 yi3 nian4 tui1 gou1 。
- wang4 su4 tan2 chang3 si4 ， yuan1 shen1 ling2 yu3 qiu2 。
- yu4 che1 qian1 yu4 dian4 ， jian4 fei1 che4 qiong2 xiu1 。
- ji4 jiong3 bang1 chu3 fa1 ， juan1 qiong2 jing3 fu4 you1 。
- fu2 xian2 yun2 ji4 ping2 ， rong3 shu4 tu3 long2 xiu1 。
- rui4 gan3 tong1 san1 ji2 ， tian1 cheng2 guan4 liu4 you1 。
- xia4 qi2 liang2 wei4 ni3 ， shang1 dao3 ju4 wei4 chou2 。
- xue2 yi3 zhen1 fu2 ying4 ， shan1 she2 du2 ying3 shou1 。
- teng2 yun2 ba1 ji4 man3 ， fei1 yu3 si4 ming2 zhou1 。
- ju4 ai3 long2 xian1 que1 ， lian2 fei1 rao4 hua4 lou2 。
- han4 bei1 reng2 ji1 shui3 ， he2 zhao3 geng4 tong1 liu2 。
- wan3 sui4 wei3 hai2 jie2 ， han2 miao2 cui4 fu4 chou1 。
- jiu3 nong2 huan1 sui4 fu4 ， wan4 yu3 qing4 shi2 xiu1 。
- ye3 qia4 ru2 di3 yong3 ， tu2 xuan1 ji1 rang3 ou1 。
- xing4 wen2 dong1 li3 dao4 ， xin1 feng4 bei3 chang3 you2 。

## 注释

## 译文

## 赏析
