---
id: li-qiao-an-ji-ling-biao-shi-ping-ba-gui
title: 安辑岭表事平罢归
titlePinyin: an1 ji2 ling3 biao3 shi4 ping2 ba4 gui1
titleSlug: an-ji-ling-biao-shi-ping-ba-gui
author: 李峤
authorPinyin: li3 qiao2
authorSlug: li-qiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 云端想京县，帝乡如可见。天涯望越台，海路几悠哉。
- 六月飞鹏去，三年瑞雉来。境遥铜柱出，山险石门开。
- 自我违瀍洛，瞻途屡挥霍。朝朝寒露多，夜夜征衣薄。
- 白简承朝宪，朱方抚夷落。既弘天覆广，且谕皇恩博。
- 皇恩溢外区，憬俗咏来苏。声朔臣天子，坛场拜老夫。
- 绛宫韬将略，黄石寝兵符。返旆收龙虎，空营集鸟乌。
- 日落澄氛霭，凭高视襟带。东瓯抗于越，南斗临吴会。
- 春色绕边陲，飞花出荒外。卉服纷如积，长川思游客。
- 风生丹桂晚，云起苍梧夕。去舳舣清江，归轩趋紫陌。
- 衣裳会百蛮，琛赆委重关。不学金刀使，空持宝剑还。

## 拼音
- yun2 duan1 xiang3 jing1 xian4 ， di4 xiang1 ru2 ke3 jian4 。 tian1 ya2 wang4 yue4 tai2 ， hai3 lu4 ji3 you1 zai1 。
- liu4 yue4 fei1 peng2 qu4 ， san1 nian2 rui4 zhi4 lai2 。 jing4 yao2 tong2 zhu4 chu1 ， shan1 xian3 shi2 men2 kai1 。
- zi4 wo3 wei2 chan2 luo4 ， zhan1 tu2 lü3 hui1 huo4 。 zhao1 zhao1 han2 lu4 duo1 ， ye4 ye4 zheng1 yi1 bao2 。
- bai2 jian3 cheng2 chao2 xian4 ， zhu1 fang1 fu3 yi2 luo4 。 ji4 hong2 tian1 fu4 guang3 ， qie3 yu4 huang2 en1 bo2 。
- huang2 en1 yi4 wai4 qu1 ， jing3 su2 yong3 lai2 su1 。 sheng1 shuo4 chen2 tian1 zi3 ， tan2 chang3 bai4 lao3 fu1 。
- jiang4 gong1 tao1 jiang1 lüe4 ， huang2 shi2 qin3 bing1 fu2 。 fan3 pei4 shou1 long2 hu3 ， kong1 ying2 ji2 niao3 wu1 。
- ri4 luo4 cheng2 fen1 ai3 ， ping2 gao1 shi4 jin1 dai4 。 dong1 ou1 kang4 yu2 yue4 ， nan2 dou4 lin2 wu2 hui4 。
- chun1 se4 rao4 bian1 chui2 ， fei1 hua1 chu1 huang1 wai4 。 hui4 fu2 fen1 ru2 ji1 ， chang2 chuan1 si1 you2 ke4 。
- feng1 sheng1 dan1 gui4 wan3 ， yun2 qi3 cang1 wu2 xi1 。 qu4 zhu2 yi3 qing1 jiang1 ， gui1 xuan1 qu1 zi3 mo4 。
- yi1 shang0 hui4 bai3 man2 ， chen1 jin4 wei3 zhong4 guan1 。 bu4 xue2 jin1 dao1 shi3 ， kong1 chi2 bao3 jian4 hai2 。

## 注释

## 译文

## 赏析
