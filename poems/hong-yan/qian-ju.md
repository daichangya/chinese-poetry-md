---
id: hong-yan-qian-ju
title: 迁居
titlePinyin: qian1 ju1
titleSlug: qian-ju
author: 洪炎
authorPinyin: hong2 yan2
authorSlug: hong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 从宦三十载，故山凡几归。
- 昔归尚有屋，再归已倾欹。
- 今归但乔木，竹落荆薪扉。
- 上为鹳鸟都，下为鸡犬栖。
- 相彼东北隅，三亩以为基。
- 积块与运甓，实漥而培庳。
- 成兹道傍舍，空我橐中赀。
- 堂室敢即安，牖户适所宜。
- 嘉树三四株，当窗发华滋。
- 馨香入怀袖，似与迁徙期。
- 我今六十老，岂不知前非。
- 咨谋愚见拾，就列筋力微。
- 窃食奉祠禄，永负伐檀诗。
- 松楸幸在望，邻曲不见遗。
- 葛巾随里社，庶以保期颐。

## 拼音
- cong2 huan4 san1 shi2 zai3 ， gu4 shan1 fan2 ji3 gui1 。
- xi1 gui1 shang4 you3 wu1 ， zai4 gui1 yi3 qing1 qi1 。
- jin1 gui1 dan4 qiao2 mu4 ， zhu2 luo4 jing1 xin1 fei1 。
- shang4 wei4 guan4 niao3 dou1 ， xia4 wei4 ji1 quan3 qi1 。
- xiang1 bi3 dong1 bei3 yu2 ， san1 mu3 yi3 wei2 ji1 。
- ji1 kuai4 yu3 yun4 pi4 ， shi2 wa1 er2 pei2 bi4 。
- cheng2 zi1 dao4 bang4 she4 ， kong1 wo3 tuo2 zhong1 zi1 。
- tang2 shi4 gan3 ji2 an1 ， you3 hu4 shi4 suo3 yi2 。
- jia1 shu4 san1 si4 zhu1 ， dang1 chuang1 fa1 hua2 zi1 。
- xin1 xiang1 ru4 huai2 xiu4 ， si4 yu3 qian1 xi3 qi1 。
- wo3 jin1 liu4 shi2 lao3 ， qi3 bu4 zhi1 qian2 fei1 。
- zi1 mou2 yu2 jian4 shi2 ， jiu4 lie4 jin1 li4 wei1 。
- qie4 shi2 feng4 ci2 lu4 ， yong3 fu4 fa2 tan2 shi1 。
- song1 qiu1 xing4 zai4 wang4 ， lin2 qu3 bu2 jian4 yi2 。
- ge3 jin1 sui2 li3 she4 ， shu4 yi3 bao3 qi1 yi2 。

## 注释

## 译文

## 赏析
