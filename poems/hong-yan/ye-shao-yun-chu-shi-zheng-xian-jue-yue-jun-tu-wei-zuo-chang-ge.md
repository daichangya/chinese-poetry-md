---
id: hong-yan-ye-shao-yun-chu-shi-zheng-xian-jue-yue-jun-tu-wei-zuo-chang-ge
title: 叶少蕴出示郑先觉阅骏图为作长歌
titlePinyin: ye4 shao3 yun4 chu1 shi4 zheng4 xian1 jue2 yue4 jun4 tu2 wei4 zuo4 chang2 ge1
titleSlug: ye-shao-yun-chu-shi-zheng-xian-jue-yue-jun-tu-wei-zuo-chang-ge
author: 洪炎
authorPinyin: hong2 yan2
authorSlug: hong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丹青得名曹将军，画马已来无复人。
- 诸生韩干受肉法，绝足亦传沙苑真。
- 儒林望郎李公麟，曹韩复生能与邻。
- 心胸可纳天西极，纨素频空粪北群。
- 郑生晚识李侯比，自许笔端轻万里。
- 山川初出大宛城，翰墨犹沾渥洼水。
- 汗血歕沙指顾间，雾鬣风鬃卷中起。
- 戏成十马皆龙材，前有飞黄后山子。
- 叶公好尚有祖风，苦爱真龙似画龙。
- 千金不惜市骏骨，睥睨神物秋毫中。
- 英雄尝闻妾换马，意气欲将诗换画。
- 诗工画妙两崛奇，谷量马观未论价。
- 公诗自是生骅骝，恨公不身亲李侯，向来曹韩空白头。

## 拼音
- dan1 qing1 de2 ming2 cao2 jiang1 jun1 ， hua4 ma3 yi3 lai2 wu2 fu4 ren2 。
- zhu1 sheng1 han2 gan1 shou4 rou4 fa3 ， jue2 zu2 yi4 chuan2 sha1 yuan4 zhen1 。
- ru2 lin2 wang4 lang2 li3 gong1 lin2 ， cao2 han2 fu4 sheng1 neng2 yu3 lin2 。
- xin1 xiong1 ke3 na4 tian1 xi1 ji2 ， wan2 su4 pin2 kong1 fen4 bei3 qun2 。
- zheng4 sheng1 wan3 shi2 li3 hou2 bi3 ， zi4 xu3 bi3 duan1 qing1 wan4 li3 。
- shan1 chuan1 chu1 chu1 da4 wan3 cheng2 ， han4 mo4 you2 zhan1 wo4 wa1 shui3 。
- han4 xue4 pen1 sha1 zhi3 gu4 jian1 ， wu4 lie4 feng1 zong1 juan4 zhong1 qi3 。
- xi4 cheng2 shi2 ma3 jie1 long2 cai2 ， qian2 you3 fei1 huang2 hou4 shan1 zi3 。
- ye4 gong1 hao3 shang4 you3 zu3 feng1 ， ku3 ai4 zhen1 long2 si4 hua4 long2 。
- qian1 jin1 bu4 xi1 shi4 jun4 gu3 ， pi4 ni4 shen2 wu4 qiu1 hao2 zhong1 。
- ying1 xiong2 chang2 wen2 qie4 huan4 ma3 ， yi4 qi4 yu4 jiang1 shi1 huan4 hua4 。
- shi1 gong1 hua4 miao4 liang3 jue2 qi2 ， gu3 liang2 ma3 guan1 wei4 lun4 jia4 。
- gong1 shi1 zi4 shi4 sheng1 hua2 liu2 ， hen4 gong1 bu4 shen1 qin1 li3 hou2 ， xiang4 lai2 cao2 han2 kong4 bai2 tou2 。

## 注释

## 译文

## 赏析
