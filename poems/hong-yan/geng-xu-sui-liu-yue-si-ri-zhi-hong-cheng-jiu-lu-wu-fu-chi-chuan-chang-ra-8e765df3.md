---
id: hong-yan-geng-xu-sui-liu-yue-si-ri-zhi-hong-cheng-jiu-lu-wu-fu-chi-chuan-chang-ra-8e765df3
title: 庚戌岁六月四日至洪城旧庐无复尺椽怅然伤怀用丙午岁迁居诗韵
titlePinyin: geng1 xu1 sui4 liu4 yue4 si4 ri4 zhi4 hong2 cheng2 jiu4 lu2 wu2 fu4 chi3 chuan2 chang4 ran2 shang1 huai2 yong4 bing3 wu3 sui4 qian1 ju1 shi1 yun4
titleSlug: geng-xu-sui-liu-yue-si-ri-zhi-hong-cheng-jiu-lu-wu-fu-chi-chuan-chang-ra-8e765df3
author: 洪炎
authorPinyin: hong2 yan2
authorSlug: hong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南州一炬火，我归无所归。
- 六月下惊湍，一叶正复敧。
- 空城何所有，城阙双阖扉。
- 遗氓四五辈，𥈭眙虫鸟栖。
- 潭潭大都府，灰灭余空基。
- 委重者谁子，汝实凡且卑。
- 蝼蚁轻民命，泥沙捐国赀。
- 犬狼肆噬啮，敺逐乃其宜。
- 胡为使群吠，如恶草蔓滋。
- 哀哉三万室，钟此百六期。
- 故居不可识，将是复疑非。
- 阶前手种花，自怜托根微。
- 露草相对泣，吟风作悲诗。
- 人言城门火，鱼祸自靡遗。
- 我亦无泪哭，且复一解颐。

## 拼音
- nan2 zhou1 yi2 ju4 huo3 ， wo3 gui1 wu2 suo3 gui1 。
- liu4 yue4 xia4 jing1 tuan1 ， yi2 ye4 zheng4 fu4 qi1 。
- kong1 cheng2 he2 suo3 you3 ， cheng2 que1 shuang1 he2 fei1 。
- yi2 mang2 si4 wu3 bei4 ， 𥈭 yi2 chong2 niao3 qi1 。
- tan2 tan2 da4 dou1 fu3 ， hui1 mie4 yu2 kong1 ji1 。
- wei3 zhong4 zhe3 shui2 zi3 ， ru3 shi2 fan2 qie3 bei1 。
- lou2 yi3 qing1 min2 ming4 ， ni2 sha1 juan1 guo2 zi1 。
- quan3 lang2 si4 shi4 nie4 ， qu1 zhu2 nai3 qi2 yi2 。
- hu2 wei4 shi3 qun2 fei4 ， ru2 e4 cao3 man4 zi1 。
- ai1 zai1 san1 wan4 shi4 ， zhong1 ci3 bai3 liu4 qi1 。
- gu4 ju1 bu4 ke3 shi2 ， jiang1 shi4 fu4 yi2 fei1 。
- jie1 qian2 shou3 zhong3 hua1 ， zi4 lian2 tuo1 gen1 wei1 。
- lu4 cao3 xiang1 dui4 qi4 ， yin2 feng1 zuo4 bei1 shi1 。
- ren2 yan2 cheng2 men2 huo3 ， yu2 huo4 zi4 mi2 yi2 。
- wo3 yi4 wu2 lei4 ku1 ， qie3 fu4 yi4 jie3 yi2 。

## 注释

## 译文

## 赏析
