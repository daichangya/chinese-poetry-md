---
id: hong-yan-wen-shi-chuan-jian-yi-zhi-zhang-zhou-zuo-jian-chu-zi-shi-shi-er-yun-ya-zhi
title: 闻师川谏议至漳州作建除字诗十二韵迓之
titlePinyin: wen2 shi1 chuan1 jian4 yi4 zhi4 zhang1 zhou1 zuo4 jian4 chu2 zi4 shi1 shi2 er4 yun4 ya4 zhi1
titleSlug: wen-shi-chuan-jian-yi-zhi-zhang-zhou-zuo-jian-chu-zi-shi-shi-er-yun-ya-zhi
author: 洪炎
authorPinyin: hong2 yan2
authorSlug: hong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建武下诏书，海峤识明主。
- 除吏得阳城，所喜逸民举。
- 满腹怀经纶，笔间含露雨。
- 平生相期心，中兴尔乎取。
- 定交自畴昔，契阔及再暑。
- 执热子南来，五月憩漳浦。
- 破啼谋一笑，预置风月俎。
- 危言傥可陈，正学当尽吐。
- 成亏在须臾，得失宜熟数。
- 收功谢王魏，取道迹傅吕。
- 开兹众正路，慰彼苍生苦。
- 闭关拒他盗，拂席招巢许。

## 拼音
- jian4 wu3 xia4 zhao4 shu1 ， hai3 qiao2 shi2 ming2 zhu3 。
- chu2 li4 de2 yang2 cheng2 ， suo3 xi3 yi4 min2 ju3 。
- man3 fu4 huai2 jing1 lun2 ， bi3 jian1 han2 lu4 yu3 。
- ping2 sheng1 xiang1 qi1 xin1 ， zhong1 xing1 er3 hu1 qu3 。
- ding4 jiao1 zi4 chou2 xi1 ， qi4 kuo4 ji2 zai4 shu3 。
- zhi2 re4 zi3 nan2 lai2 ， wu3 yue4 qi4 zhang1 pu3 。
- po4 ti2 mou2 yi2 xiao4 ， yu4 zhi4 feng1 yue4 zu3 。
- wei1 yan2 tang3 ke3 chen2 ， zheng4 xue2 dang1 jin4 tu3 。
- cheng2 kui1 zai4 xu1 yu2 ， de2 shi1 yi2 shu2 shu4 。
- shou1 gong1 xie4 wang2 wei4 ， qu3 dao4 ji4 fu4 lü3 。
- kai1 zi1 zhong4 zheng4 lu4 ， wei4 bi3 cang1 sheng1 ku3 。
- bi4 guan1 ju4 ta1 dao4 ， fu2 xi2 zhao1 chao2 xu3 。

## 注释

## 译文

## 赏析
