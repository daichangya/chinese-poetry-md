---
id: qiu-wei-hu-zhong-ji-wang-shi-yu
title: 湖中寄王侍御
titlePinyin: hu2 zhong1 ji4 wang2 shi4 yu4
titleSlug: hu-zhong-ji-wang-shi-yu
author: 丘为
authorPinyin: qiu1 wei4
authorSlug: qiu-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 日日湖水上，好登湖上楼。终年不向郭，过午始梳头。
- 尝自爱杯酒，得无相献酬。小僮能脍鲤，少妾事莲舟。
- 每有南浦信，仍期后月游。方春转摇荡，孤兴时淹留。
- 骢马真傲吏，翛然无所求。晨趋玉阶下，心许沧江流。
- 少别如昨日，何言经数秋。应知方外事，独往非悠悠。

## 拼音
- ri4 ri4 hu2 shui3 shang4 ， hao3 deng1 hu2 shang4 lou2 。 zhong1 nian2 bu2 xiang4 guo1 ， guo4 wu3 shi3 shu1 tou2 。
- chang2 zi4 ai4 bei1 jiu3 ， de2 wu2 xiang1 xian4 chou2 。 xiao3 tong2 neng2 kuai4 li3 ， shao3 qie4 shi4 lian2 zhou1 。
- mei3 you3 nan2 pu3 xin4 ， reng2 qi1 hou4 yue4 you2 。 fang1 chun1 zhuan3 yao2 dang4 ， gu1 xing1 shi2 yan1 liu2 。
- cong1 ma3 zhen1 ao4 li4 ， xiao1 ran2 wu2 suo3 qiu2 。 chen2 qu1 yu4 jie1 xia4 ， xin1 xu3 cang1 jiang1 liu2 。
- shao3 bie2 ru2 zuo2 ri4 ， he2 yan2 jing1 shu4 qiu1 。 ying4 zhi1 fang1 wai4 shi4 ， du2 wang3 fei1 you1 you1 。

## 注释

## 译文

## 赏析
