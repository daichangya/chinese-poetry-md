---
id: gan-tong-shu-ti-chang-shan-sheng-lao-miao
title: 题昌山圣姥庙
titlePinyin: ti2 chang1 shan1 sheng4 lao3 miao4
titleSlug: ti-chang-shan-sheng-lao-miao
author: 甘同叔
authorPinyin: gan1 tong2 shu1
authorSlug: gan-tong-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 分宜古县环清溪，重冈复岭如奔驰。
- 行逢山断水流处，阅城庙枕山之西。
- 我来落日在前岭，摩挲一读卢肇碑。
- 嗟唐去今亦巳久，尚余文字光陆离。
- 云昔秦人有天下，鏖战六国愚黔黎。
- 砀山云气望不见，神物乃降江之嫠。
- 雷轰电合助光怪，蜿蜒堕地偕群儿。
- 赤鳣王鲔奉鼎俎，追逐甘旨怜姥慈。
- 姥先仙去环佩冷，安能蟠蛰从儿嬉。
- 刘累不出浮俗隘，况肯委质嬴与斯。
- 珠宫贝阙世所希，铜环十二白玉扉。
- 纫兰作佩香披披，招摇手掉芙蓉旗。
- 哀弹清瑟和宓妃，大川击鼓劳冯夷。
- 巨鱼踊跃鼋鼍随，虾蟹琐细不得追。
- 庙门开阖风飔飔，千年万载龙居之。
- 野巫侦伺荐酒巵，箫鼓坎坎来宫祠。
- 五彩不辨虺与螭，聊以幻化惊群迷。
- 嗟我四海久望霓，无复空抱明月辉。
- 好施膏泽雨六合，岂止但慰袁人思。
- 历阶酌水致此辞，退以遗谊传于诗。
- 才悭语颣论甚卑，龙兮谨勿相诃讥。

## 拼音
- fen1 yi2 gu3 xian4 huan2 qing1 xi1 ， zhong4 gang1 fu4 ling3 ru2 ben1 chi2 。
- xing2 feng2 shan1 duan4 shui3 liu2 chu4 ， yue4 cheng2 miao4 zhen3 shan1 zhi1 xi1 。
- wo3 lai2 luo4 ri4 zai4 qian2 ling3 ， mo2 suo1 yi4 du2 lu2 zhao4 bei1 。
- jie1 tang2 qu4 jin1 yi4 si4 jiu3 ， shang4 yu2 wen2 zi4 guang1 lu4 li2 。
- yun2 xi1 qin2 ren2 you3 tian1 xia4 ， ao2 zhan4 liu4 guo2 yu2 qian2 li2 。
- dang4 shan1 yun2 qi4 wang4 bu2 jian4 ， shen2 wu4 nai3 jiang4 jiang1 zhi1 li2 。
- lei2 hong1 dian4 he2 zhu4 guang1 guai4 ， wan1 yan2 duo4 di4 xie2 qun2 er2 。
- chi4 zhan1 wang2 wei3 feng4 ding3 zu3 ， zhui1 zhu2 gan1 zhi3 lian2 lao3 ci2 。
- lao3 xian1 xian1 qu4 huan2 pei4 leng3 ， an1 neng2 pan2 zhe2 cong2 er2 xi1 。
- liu2 lei4 bu4 chu1 fu2 su2 ai4 ， kuang4 ken3 wei3 zhi4 ying2 yu3 si1 。
- zhu1 gong1 bei4 que1 shi4 suo3 xi1 ， tong2 huan2 shi2 er4 bai2 yu4 fei1 。
- ren4 lan2 zuo4 pei4 xiang1 pi1 pi1 ， zhao1 yao2 shou3 diao4 fu2 rong2 qi2 。
- ai1 tan2 qing1 se4 he2 mi4 fei1 ， da4 chuan1 ji1 gu3 lao2 feng2 yi2 。
- ju4 yu2 yong3 yue4 yuan2 tuo2 sui2 ， xia1 xie4 suo3 xi4 bu4 de2 zhui1 。
- miao4 men2 kai1 he2 feng1 si1 si1 ， qian1 nian2 wan4 zai3 long2 ju1 zhi1 。
- ye3 wu1 zhen1 si4 jian4 jiu3 zhi1 ， xiao1 gu3 kan3 kan3 lai2 gong1 ci2 。
- wu3 cai3 bu2 bian4 hui1 yu3 chi1 ， liao2 yi3 huan4 hua4 jing1 qun2 mi2 。
- jie1 wo3 si4 hai3 jiu3 wang4 ni2 ， wu2 fu4 kong1 bao4 ming2 yue4 hui1 。
- hao3 shi1 gao1 ze2 yu3 liu4 he2 ， qi3 zhi3 dan4 wei4 yuan2 ren2 si1 。
- li4 jie1 zhuo2 shui3 zhi4 ci3 ci2 ， tui4 yi3 yi2 yi4 chuan2 yu2 shi1 。
- cai2 qian1 yu3 lei4 lun4 shen4 bei1 ， long2 xi1 jin3 wu4 xiang1 he1 ji1 。

## 注释

## 译文

## 赏析
