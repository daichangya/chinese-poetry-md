---
id: zheng-si-li-zeng-chen-zong-zhi-qi-yi
title: 赠陈宗之  其一
titlePinyin: zeng4 chen2 zong1 zhi1     qi2 yi1
titleSlug: zeng-chen-zong-zhi-qi-yi
author: 郑斯立
authorPinyin: zheng4 si1 li4
authorSlug: zheng-si-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人躭隠约，屠酤身亦安。
- 矧伊丛古书，枕藉于其间。
- 读书博诗趣，鬻书奉亲欢。
- 君能有此乐，冷淡世所难。
- 我本抱孤尚，为贫试弹冠。
- 欲和南薰琴，秋风欻戒寒。
- 恬无分外想，賸有日晷闲。
- 阅书于市廛，得君羁思宽。
- 诵其所为诗，刻苦雕肺肝。
- 陶韦淡不俗，郊岛深以艰。
- 君勇欲兼之，日夜吟辛酸。
- 京华声利窟，车马如浪翻。
- 淡妆谁为容，古曲谁为弹。
- 桐阴覆月色，静夜独往还。
- 人皆掉臂过，我自刮眼看。
- 百年适志耳，岂必身是官。
- 不见林和靖，清名载孤山。

## 拼音
- xi1 ren2 dan1 yin3 yue1 ， tu2 gu1 shen1 yi4 an1 。
- shen3 yi1 cong2 gu3 shu1 ， zhen3 jie4 yu2 qi2 jian1 。
- du2 shu1 bo2 shi1 qu4 ， yu4 shu1 feng4 qin1 huan1 。
- jun1 neng2 you3 ci3 le4 ， leng3 dan4 shi4 suo3 nan2 。
- wo3 ben3 bao4 gu1 shang4 ， wei4 pin2 shi4 tan2 guan1 。
- yu4 he2 nan2 xun1 qin2 ， qiu1 feng1 chua1 jie4 han2 。
- tian2 wu2 fen4 wai4 xiang3 ， sheng4 you3 ri4 gui3 xian2 。
- yue4 shu1 yu2 shi4 chan2 ， de2 jun1 ji1 si1 kuan1 。
- song4 qi2 suo3 wei4 shi1 ， ke4 ku3 diao1 fei4 gan1 。
- tao2 wei2 dan4 bu4 su2 ， jiao1 dao3 shen1 yi3 jian1 。
- jun1 yong3 yu4 jian1 zhi1 ， ri4 ye4 yin2 xin1 suan1 。
- jing1 hua2 sheng1 li4 ku1 ， che1 ma3 ru2 lang4 fan1 。
- dan4 zhuang1 shui2 wei4 rong2 ， gu3 qu3 shui2 wei4 tan2 。
- tong2 yin1 fu4 yue4 se4 ， jing4 ye4 du2 wang3 hai2 。
- ren2 jie1 diao4 bi4 guo4 ， wo3 zi4 gua1 yan3 kan4 。
- bai3 nian2 shi4 zhi4 er3 ， qi3 bi4 shen1 shi4 guan1 。
- bu2 jian4 lin2 he2 jing4 ， qing1 ming2 zai3 gu1 shan1 。

## 注释

## 译文

## 赏析
