---
id: deng-su-zai-ci-yun-xie-zhi-qi-yi
title: 再次韵谢之  其一
titlePinyin: zai4 ci4 yun4 xie4 zhi1     qi2 yi1
titleSlug: zai-ci-yun-xie-zhi-qi-yi
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海王信州，志气老益壮。
- 家学九夷闻，人物万夫望。
- 若使在庙堂，天下无怨旷。
- 胡为一叶舟，也泛闽溪浪。
- 顾余真断梗，江淮付摇漾。
- 逢人辄倾倒，涉世无隄障。
- 既念越人瘠，仍欲郑声放。
- 斥下九天来，宜似幽怪长。
- 邂逅忽相逢，琥珀倾新酿。
- 大急赓歌诗，胸臆赖舒畅。
- 我语无余韵，日书甲乙帐。
- 得君驱鳄手，不忧潮阳瘴。
- 三年去国心，海隅日凄怆。
- 东家久不燔，稚子将无饷。
- 诗成皆置之，万事吾不仰。
- 那复思重裘，区区欲止谤。
- 明朝更可人，芒鞋穷好尚。
- 遥知翠微中，高谈得纵傥。
- 至乐曲糵间，虚名钟鼎上。
- 轻重不须论，杯行且酬唱。

## 拼音
- si4 hai3 wang2 xin4 zhou1 ， zhi4 qi4 lao3 yi4 zhuang4 。
- jia1 xue2 jiu3 yi2 wen2 ， ren2 wu4 wan4 fu1 wang4 。
- ruo4 shi3 zai4 miao4 tang2 ， tian1 xia4 wu2 yuan4 kuang4 。
- hu2 wei4 yi2 ye4 zhou1 ， ye3 fan4 min3 xi1 lang4 。
- gu4 yu2 zhen1 duan4 geng3 ， jiang1 huai2 fu4 yao2 yang4 。
- feng2 ren2 zhe2 qing1 dao3 ， she4 shi4 wu2 di1 zhang4 。
- ji4 nian4 yue4 ren2 ji2 ， reng2 yu4 zheng4 sheng1 fang4 。
- chi4 xia4 jiu3 tian1 lai2 ， yi2 si4 you1 guai4 chang2 。
- xie4 hou4 hu1 xiang1 feng2 ， hu3 po4 qing1 xin1 niang4 。
- da4 ji2 geng1 ge1 shi1 ， xiong1 yi4 lai4 shu1 chang4 。
- wo3 yu3 wu2 yu2 yun4 ， ri4 shu1 jia3 yi3 zhang4 。
- de2 jun1 qu1 e4 shou3 ， bu4 you1 chao2 yang2 zhang4 。
- san1 nian2 qu4 guo2 xin1 ， hai3 yu2 ri4 qi1 chuang4 。
- dong1 jia1 jiu3 bu4 fan2 ， zhi4 zi3 jiang1 wu2 xiang3 。
- shi1 cheng2 jie1 zhi4 zhi1 ， wan4 shi4 wu2 bu4 yang3 。
- na4 fu4 si1 zhong4 qiu2 ， qu1 qu1 yu4 zhi3 bang4 。
- ming2 chao2 geng4 ke3 ren2 ， mang2 xie2 qiong2 hao3 shang4 。
- yao2 zhi1 cui4 wei1 zhong1 ， gao1 tan2 de2 zong4 tang3 。
- zhi4 yue4 qu3 nie4 jian1 ， xu1 ming2 zhong1 ding3 shang4 。
- qing1 zhong4 bu4 xu1 lun4 ， bei1 xing2 qie3 chou2 chang4 。

## 注释

## 译文

## 赏析
