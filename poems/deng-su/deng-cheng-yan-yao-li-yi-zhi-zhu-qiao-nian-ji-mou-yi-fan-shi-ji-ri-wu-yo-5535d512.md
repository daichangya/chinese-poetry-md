---
id: deng-su-deng-cheng-yan-yao-li-yi-zhi-zhu-qiao-nian-ji-mou-yi-fan-shi-ji-ri-wu-yo-5535d512
title: 邓成彦邀李益之朱乔年及某一饭适忌日无侑觞者遂迟明日成彦偶在式假以食素谢吾三人朱且行仆因以诗促之
titlePinyin: deng4 cheng2 yan4 yao1 li3 yi4 zhi1 zhu1 qiao2 nian2 ji2 mou3 yi2 fan4 shi4 ji4 ri4 wu2 you4 shang1 zhe3 sui4 chi2 ming2 ri4 cheng2 yan4 ou3 zai4 shi4 jia3 yi3 shi2 su4 xie4 wu2 san1 ren2 zhu1 qie3 xing2 pu2 yin1 yi3 shi1 cu4 zhi1
titleSlug: deng-cheng-yan-yao-li-yi-zhi-zhu-qiao-nian-ji-mou-yi-fan-shi-ji-ri-wu-yo-5535d512
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 点额万里归，兀坐冷如水。
- 惭愧北阮贤，为余欣设醴。
- 既邀折槛朱，仍约骑鲸李。
- 人乳已方丈，清歌迟皓齿。
- 那知事大谬，反误占食指。
- 得鹿傥是梦，翻羹得无鬼。
- 我生饮红裙，万事空一洗。
- 所失如猬毛，岂惟一饭耳。
- 端恐荀陈会，自此参辰矣。
- 凭公反高阳，勿专兰亭美。
- 主人或素餐，苏晋端可拟。
- 何妨具大烹，肉食从客鄙。

## 拼音
- dian3 e2 wan4 li3 gui1 ， wu4 zuo4 leng3 ru2 shui3 。
- can2 kui4 bei3 ruan3 xian2 ， wei4 yu2 xin1 she4 li3 。
- ji4 yao1 zhe2 kan3 zhu1 ， reng2 yue1 qi2 jing1 li3 。
- ren2 ru3 yi3 fang1 zhang4 ， qing1 ge1 chi2 hao4 chi3 。
- na4 zhi1 shi4 da4 miu4 ， fan3 wu4 zhan4 shi2 zhi3 。
- de2 lu4 tang3 shi4 meng4 ， fan1 geng1 de2 wu2 gui3 。
- wo3 sheng1 yin3 hong2 qun2 ， wan4 shi4 kong1 yi4 xi3 。
- suo3 shi1 ru2 wei4 mao2 ， qi3 wei2 yi2 fan4 er3 。
- duan1 kong3 xun2 chen2 hui4 ， zi4 ci3 can1 chen2 yi3 。
- ping2 gong1 fan3 gao1 yang2 ， wu4 zhuan1 lan2 ting2 mei3 。
- zhu3 ren2 huo4 su4 can1 ， su1 jin4 duan1 ke3 ni3 。
- he2 fang2 ju4 da4 peng1 ， rou4 shi2 cong2 ke4 bi3 。

## 注释

## 译文

## 赏析
