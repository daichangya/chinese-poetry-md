---
id: deng-su-ye-nan-zhai-zhu-you
title: 谒南斋诸友
titlePinyin: ye4 nan2 zhai1 zhu1 you3
titleSlug: ye-nan-zhai-zhu-you
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青青门外竹，练练涧中流。
- 水竹自相激，天壤无炎洲。
- 我友有高韵，来为扶策游。
- 氛埃飞不到，轩窗寸寸秋。
- 高文穿天心，细字编蝇头。
- 气豪欲骑月，志锐定焚舟。
- 我来初过雨，衣衫空翠浮。
- 平生百斛尘，一洗空不留。
- 归来短檠下，清风入梦幽。
- 不知白莲社，肯容灵运不。

## 拼音
- qing1 qing1 men2 wai4 zhu2 ， lian4 lian4 jian4 zhong1 liu2 。
- shui3 zhu2 zi4 xiang1 ji1 ， tian1 rang3 wu2 yan2 zhou1 。
- wo3 you3 you3 gao1 yun4 ， lai2 wei4 fu2 ce4 you2 。
- fen1 ai1 fei1 bu2 dao4 ， xuan1 chuang1 cun4 cun4 qiu1 。
- gao1 wen2 chuan1 tian1 xin1 ， xi4 zi4 bian1 ying2 tou2 。
- qi4 hao2 yu4 qi2 yue4 ， zhi4 rui4 ding4 fen2 zhou1 。
- wo3 lai2 chu1 guo4 yu3 ， yi1 shan1 kong1 cui4 fu2 。
- ping2 sheng1 bai3 hu2 chen2 ， yi4 xi3 kong1 bu4 liu2 。
- gui1 lai2 duan3 qing2 xia4 ， qing1 feng1 ru4 meng4 you1 。
- bu4 zhi1 bai2 lian2 she4 ， ken3 rong2 ling2 yun4 bu4 。

## 注释

## 译文

## 赏析
