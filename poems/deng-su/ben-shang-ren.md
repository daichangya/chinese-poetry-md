---
id: deng-su-ben-shang-ren
title: 本上人
titlePinyin: ben3 shang4 ren2
titleSlug: ben-shang-ren
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乞食自王城，骏笔挥万纸。
- 开缄动心目，忽忽龙蛇起。
- 便可老烟霞，声价日千里。
- 那知未满意，更访栟榈子。
- 栟榈亦何人，是心如灰死。
- 恶语满人间，春风自桃李。
- 凭君一笑挥，万事空一洗。
- 但了风动幡，在处针投水。
- 愿将广长舌，语出亦糠粃。
- 回到我辈人，政堪覆酱耳。

## 拼音
- qi3 shi2 zi4 wang2 cheng2 ， jun4 bi3 hui1 wan4 zhi3 。
- kai1 jian1 dong4 xin1 mu4 ， hu1 hu1 long2 she2 qi3 。
- bian4 ke3 lao3 yan1 xia2 ， sheng1 jia4 ri4 qian1 li3 。
- na4 zhi1 wei4 man3 yi4 ， geng4 fang3 bing1 lü2 zi3 。
- bing1 lü2 yi4 he2 ren2 ， shi4 xin1 ru2 hui1 si3 。
- e4 yu3 man3 ren2 jian1 ， chun1 feng1 zi4 tao2 li3 。
- ping2 jun1 yi2 xiao4 hui1 ， wan4 shi4 kong1 yi4 xi3 。
- dan4 le0 feng1 dong4 fan1 ， zai4 chu4 zhen1 tou2 shui3 。
- yuan4 jiang1 guang3 chang2 she2 ， yu3 chu1 yi4 kang1 bi3 。
- hui2 dao4 wo3 bei4 ren2 ， zheng4 kan1 fu4 jiang4 er3 。

## 注释

## 译文

## 赏析
