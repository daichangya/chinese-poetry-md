---
id: deng-su-zhi-fu-he-lai
title: 质夫和来
titlePinyin: zhi4 fu1 he2 lai2
titleSlug: zhi-fu-he-lai
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生不顾四壁空，千金买笑醉春风。
- 半夜酒红潮玉颊，亭亭秋水影芙蓉。
- 作文忽慕元和格，遂入贤关亲眉白。
- 遽闻皇甫语穿天，渊源盖是退之客。
- 琢句出人数等高，要令天下无英豪。
- 击节一观百忧失，不觉此身犹布袍。
- 平生自足牛蹄水，为公辟易数百里。
- 愿得佳句时飞来，此间幸有子期耳。
- 雨意朝来犹许重，安得相从恣嘲弄。
- 虀盐充腹灯一萤，兀坐亡聊真梦梦。
- 会鞭匹马城东陬，对床臭味两相投。
- 归来笔下饱奇怪，不须更事子长游。

## 拼音
- wo3 sheng1 bu2 gu4 si4 bi4 kong1 ， qian1 jin1 mai3 xiao4 zui4 chun1 feng1 。
- ban4 ye4 jiu3 hong2 chao2 yu4 jia2 ， ting2 ting2 qiu1 shui3 ying3 fu2 rong2 。
- zuo4 wen2 hu1 mu4 yuan2 he2 ge2 ， sui4 ru4 xian2 guan1 qin1 mei2 bai2 。
- ju4 wen2 huang2 fu3 yu3 chuan1 tian1 ， yuan1 yuan2 gai4 shi4 tui4 zhi1 ke4 。
- zhuo2 ju4 chu1 ren2 shu4 deng3 gao1 ， yao4 ling4 tian1 xia4 wu2 ying1 hao2 。
- ji1 jie2 yi4 guan1 bai3 you1 shi1 ， bu4 jue2 ci3 shen1 you2 bu4 pao2 。
- ping2 sheng1 zi4 zu2 niu2 ti2 shui3 ， wei4 gong1 pi4 yi4 shu4 bai3 li3 。
- yuan4 de2 jia1 ju4 shi2 fei1 lai2 ， ci3 jian1 xing4 you3 zi3 qi1 er3 。
- yu3 yi4 chao2 lai2 you2 xu3 zhong4 ， an1 de2 xiang1 cong2 zi4 chao2 nong4 。
- ji1 yan2 chong1 fu4 deng1 yi4 ying2 ， wu4 zuo4 wang2 liao2 zhen1 meng4 meng4 。
- hui4 bian1 pi3 ma3 cheng2 dong1 zou1 ， dui4 chuang2 chou4 wei4 liang3 xiang1 tou2 。
- gui1 lai2 bi3 xia4 bao3 qi2 guai4 ， bu4 xu1 geng4 shi4 zi3 chang2 you2 。

## 注释

## 译文

## 赏析
