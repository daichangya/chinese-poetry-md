---
id: deng-su-xie-hou-yu-wen
title: 邂逅宇文
titlePinyin: xie4 hou4 yu3 wen2
titleSlug: xie-hou-yu-wen
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闽山去天余尺五，渔浦撼舟滨九死。
- 临水登山万里来，却向春围饮墨水。
- 白云目断无飞翰，夜将剑铗于谁弹。
- 世人相马例嫌瘦，饿死首阳不作难。
- 侧闻天下有人杰，洗出新诗耿冰雪。
- 年来亦复坐文穷，空使品流居第一。
- 抠衣浩歌起相从，雨意那忧泼墨浓。
- 匆匆对语一笑粲，万斛穷愁一洗空。
- 公今清誉高星斗，我乃栖迟事奔走。
- 收拾政赖退之豪，瘦寒不复麾郊岛。

## 拼音
- min3 shan1 qu4 tian1 yu2 chi3 wu3 ， yu2 pu3 han4 zhou1 bin1 jiu3 si3 。
- lin2 shui3 deng1 shan1 wan4 li3 lai2 ， que4 xiang4 chun1 wei2 yin3 mo4 shui3 。
- bai2 yun2 mu4 duan4 wu2 fei1 han4 ， ye4 jiang1 jian4 jia2 yu2 shui2 tan2 。
- shi4 ren2 xiang4 ma3 li4 xian2 shou4 ， e4 si3 shou3 yang2 bu2 zuo4 nan2 。
- ce4 wen2 tian1 xia4 you3 ren2 jie2 ， xi3 chu1 xin1 shi1 geng3 bing1 xue3 。
- nian2 lai2 yi4 fu4 zuo4 wen2 qiong2 ， kong1 shi3 pin3 liu2 ju1 di4 yi1 。
- kou1 yi1 hao4 ge1 qi3 xiang1 cong2 ， yu3 yi4 na4 you1 po1 mo4 nong2 。
- cong1 cong1 dui4 yu3 yi2 xiao4 can4 ， wan4 hu2 qiong2 chou2 yi4 xi3 kong1 。
- gong1 jin1 qing1 yu4 gao1 xing1 dou4 ， wo3 nai3 qi1 chi2 shi4 ben1 zou3 。
- shou1 shi2 zheng4 lai4 tui4 zhi1 hao2 ， shou4 han2 bu2 fu4 hui1 jiao1 dao3 。

## 注释

## 译文

## 赏析
