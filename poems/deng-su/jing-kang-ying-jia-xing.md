---
id: deng-su-jing-kang-ying-jia-xing
title: 靖康迎驾行
titlePinyin: jing4 kang1 ying2 jia4 xing2
titleSlug: jing-kang-ying-jia-xing
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 女真作意厌人肝，挥鞭直视无长安。
- 南渡黄河如履地，东有太行不能山。
- 帝城周遭八十里，二十万兵气裂眦。
- 旌旗城上乱云烟，腰间宝剑凝秋水。
- 雪花一日故蒙蒙，皂帜登城吹黑风。
- 我师举头不敢视，脱兔放豚一扫空。
- 夜起火光迷凤阙，钲鼓砰轰地欲裂。
- 斯民嗷嗷将焉之，相顾无言惟泣血。
- 仆射何公叩龙墀，围闭相臣臣噬脐。
- 奇兵化作乞和使，誓捐一死生群黎。
- 游谈似霁胡帅怒，九鼎如山疑弗顾。
- 郊南期税上皇舆，截破黄流径归去。
- 陛下仁孝有虞均，忍令胡骑耸吾亲。
- 不龟太史自鞭马，一出唤回社稷春。
- 虏人慕得犹贪利，千乘载金未满意。
- 钗钿那为六宫留，大索民居几卷地。
- 六龙再为苍生出，身磨虎牙恬不恤。
- 重城突兀万胡奴，杳隔銮舆今十日。
- 南门赤子日骈阗，争掬香膏自顶然。
- 忿气为云泪为雨，漫漫白昼无青天。
- 太王事狄空金帛，坐使卜年逾八百。
- 天听端在民心耳，苍苍谁云九万隔。
- 会看春风拥赭黄，万民歌呼喜欲狂。
- 天宇无尘瞻北极，旄头落地化顽石。

## 拼音
- nü3 zhen1 zuo4 yi4 yan4 ren2 gan1 ， hui1 bian1 zhi2 shi4 wu2 chang2 an1 。
- nan2 du4 huang2 he2 ru2 lü3 di4 ， dong1 you3 tai4 hang2 bu4 neng2 shan1 。
- di4 cheng2 zhou1 zao1 ba1 shi2 li3 ， er4 shi2 wan4 bing1 qi4 lie4 zi4 。
- jing1 qi2 cheng2 shang4 luan4 yun2 yan1 ， yao1 jian1 bao3 jian4 ning2 qiu1 shui3 。
- xue3 hua1 yi2 ri4 gu4 meng2 meng2 ， zao4 zhi4 deng1 cheng2 chui1 hei1 feng1 。
- wo3 shi1 ju3 tou2 bu4 gan3 shi4 ， tuo1 tu4 fang4 tun2 yi4 sao3 kong1 。
- ye4 qi3 huo3 guang1 mi2 feng4 que1 ， zheng1 gu3 peng1 hong1 di4 yu4 lie4 。
- si1 min2 ao2 ao2 jiang1 yan1 zhi1 ， xiang1 gu4 wu2 yan2 wei2 qi4 xue4 。
- pu2 she4 he2 gong1 kou4 long2 chi2 ， wei2 bi4 xiang1 chen2 chen2 shi4 qi2 。
- qi2 bing1 hua4 zuo4 qi3 he2 shi3 ， shi4 juan1 yi4 si3 sheng1 qun2 li2 。
- you2 tan2 si4 ji4 hu2 shuai4 nu4 ， jiu3 ding3 ru2 shan1 yi2 fu2 gu4 。
- jiao1 nan2 qi1 shui4 shang4 huang2 yu2 ， jie2 po4 huang2 liu2 jing4 gui1 qu4 。
- bi4 xia4 ren2 xiao4 you3 yu2 jun1 ， ren3 ling4 hu2 qi2 song3 wu2 qin1 。
- bu4 gui1 tai4 shi3 zi4 bian1 ma3 ， yi4 chu1 huan4 hui2 she4 ji4 chun1 。
- lu3 ren2 mu4 de2 you2 tan1 li4 ， qian1 cheng2 zai3 jin1 wei4 man3 yi4 。
- chai1 dian4 na4 wei4 liu4 gong1 liu2 ， da4 suo3 min2 ju1 ji3 juan4 di4 。
- liu4 long2 zai4 wei4 cang1 sheng1 chu1 ， shen1 mo2 hu3 ya2 tian2 bu2 xu4 。
- zhong4 cheng2 tu1 wu4 wan4 hu2 nu2 ， yao3 ge2 luan2 yu2 jin1 shi2 ri4 。
- nan2 men2 chi4 zi3 ri4 pian2 tian2 ， zheng1 ju1 xiang1 gao1 zi4 ding3 ran2 。
- fen4 qi4 wei4 yun2 lei4 wei4 yu3 ， man4 man4 bai2 zhou4 wu2 qing1 tian1 。
- tai4 wang2 shi4 di2 kong1 jin1 bo2 ， zuo4 shi3 bu3 nian2 yu2 ba1 bai3 。
- tian1 ting1 duan1 zai4 min2 xin1 er3 ， cang1 cang1 shui2 yun2 jiu3 wan4 ge2 。
- hui4 kan4 chun1 feng1 yong1 zhe3 huang2 ， wan4 min2 ge1 hu1 xi3 yu4 kuang2 。
- tian1 yu3 wu2 chen2 zhan1 bei3 ji2 ， mao2 tou2 luo4 di4 hua4 wan2 shi2 。

## 注释

## 译文

## 赏析
