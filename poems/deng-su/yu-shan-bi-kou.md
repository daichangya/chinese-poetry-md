---
id: deng-su-yu-shan-bi-kou
title: 玉山避寇
titlePinyin: yu4 shan1 bi4 kou4
titleSlug: yu-shan-bi-kou
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年十月间，胡兵满大梁。
- 小臣阻天对，血涕夜沾裳。
- 去年十月间，左省谪征商。
- 扁舟归无处，江浙俱豺狼。
- 今年十月间，叛卒起南方。
- 官兵且二万，一旦忽已亡。
- 一身幸无责，奉亲走穷荒。
- 天宇如许大，八口无处藏。
- 空山四十日，画饼诳饥肠。
- 朅来古招提，和气霭修廊。
- 迎门有禅伯，梵行照穹苍。
- 却念客无归，烧猪饭苏郎。
- 方袍二百指，祖灯其复光。
- 中有护法人，义气干天枪。
- 倒床得甘寝，不知冬夜长。
- 明朝曹夫子，破浪飞危樯。
- 入门郁春色，满船载琼浆。
- 高谈惊霹雳，佳句刻琳琅。
- 那知奔窜中，一乐得未尝。
- 何当扫阴雪，四海共春阳。
- 便携我辈人，浩歌归醉乡。
- 世事如奕棋，臧否均亡羊。
- 蓑衣可钓月，底处是金章。

## 拼音
- qian2 nian2 shi2 yue4 jian1 ， hu2 bing1 man3 da4 liang2 。
- xiao3 chen2 zu3 tian1 dui4 ， xue4 ti4 ye4 zhan1 shang0 。
- qu4 nian2 shi2 yue4 jian1 ， zuo3 sheng3 zhe2 zheng1 shang1 。
- pian1 zhou1 gui1 wu2 chu4 ， jiang1 zhe4 ju4 chai2 lang2 。
- jin1 nian2 shi2 yue4 jian1 ， pan4 zu2 qi3 nan2 fang1 。
- guan1 bing1 qie3 er4 wan4 ， yi2 dan4 hu1 yi3 wang2 。
- yi4 shen1 xing4 wu2 ze2 ， feng4 qin1 zou3 qiong2 huang1 。
- tian1 yu3 ru2 xu3 da4 ， ba1 kou3 wu2 chu4 cang2 。
- kong1 shan1 si4 shi2 ri4 ， hua4 bing3 kuang2 ji1 chang2 。
- qie4 lai2 gu3 zhao1 ti2 ， he2 qi4 ai3 xiu1 lang2 。
- ying2 men2 you3 chan2 bo2 ， fan4 xing2 zhao4 qiong2 cang1 。
- que4 nian4 ke4 wu2 gui1 ， shao1 zhu1 fan4 su1 lang2 。
- fang1 pao2 er4 bai3 zhi3 ， zu3 deng1 qi2 fu4 guang1 。
- zhong1 you3 hu4 fa3 ren2 ， yi4 qi4 gan1 tian1 qiang1 。
- dao3 chuang2 de2 gan1 qin3 ， bu4 zhi1 dong1 ye4 chang2 。
- ming2 chao2 cao2 fu1 zi3 ， po4 lang4 fei1 wei1 qiang2 。
- ru4 men2 yu4 chun1 se4 ， man3 chuan2 zai3 qiong2 jiang1 。
- gao1 tan2 jing1 pi1 li4 ， jia1 ju4 ke4 lin2 lang2 。
- na4 zhi1 ben1 cuan4 zhong1 ， yi2 le4 de2 wei4 chang2 。
- he2 dang1 sao3 yin1 xue3 ， si4 hai3 gong4 chun1 yang2 。
- bian4 xie2 wo3 bei4 ren2 ， hao4 ge1 gui1 zui4 xiang1 。
- shi4 shi4 ru2 yi4 qi2 ， zang1 pi3 jun1 wang2 yang2 。
- suo1 yi1 ke3 diao4 yue4 ， di3 chu4 shi4 jin1 zhang1 。

## 注释

## 译文

## 赏析
