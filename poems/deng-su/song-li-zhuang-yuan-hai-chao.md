---
id: deng-su-song-li-zhuang-yuan-hai-chao
title: 送李状元还朝
titlePinyin: song4 li3 zhuang4 yuan2 hai2 chao2
titleSlug: song-li-zhuang-yuan-hai-chao
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元戎帘幕海滨开，谪仙骑鲸天上来。
- 尊前谈笑赞筹划，一洗八郡无氛埃。
- 功成挥鞭朝玉阙，九重阊阖开春色。
- 要传天意下人间，翰苑政须万人杰。
- 我今去国已五年，天子令伴黄冠仙。
- 邂逅相逢君复去，林泉还我擅云烟。
- 君去上天款天语，莫畏雷霆作强御。
- 人间疾苦欲扣天，天门嵯峨隔云雨。
- 红巾十万今已无，致此红巾本何如。
- 拨乱傥知原始末，制梃自可鞭匈奴。

## 拼音
- yuan2 rong2 lian2 mu4 hai3 bin1 kai1 ， zhe2 xian1 qi2 jing1 tian1 shang4 lai2 。
- zun1 qian2 tan2 xiao4 zan4 chou2 hua4 ， yi4 xi3 ba1 jun4 wu2 fen1 ai1 。
- gong1 cheng2 hui1 bian1 chao2 yu4 que1 ， jiu3 chong2 chang1 he2 kai1 chun1 se4 。
- yao4 chuan2 tian1 yi4 xia4 ren2 jian1 ， han4 yuan4 zheng4 xu1 wan4 ren2 jie2 。
- wo3 jin1 qu4 guo2 yi3 wu3 nian2 ， tian1 zi3 ling4 ban4 huang2 guan1 xian1 。
- xie4 hou4 xiang1 feng2 jun1 fu4 qu4 ， lin2 quan2 hai2 wo3 shan4 yun2 yan1 。
- jun1 qu4 shang4 tian1 kuan3 tian1 yu3 ， mo4 wei4 lei2 ting2 zuo4 qiang2 yu4 。
- ren2 jian1 ji2 ku3 yu4 kou4 tian1 ， tian1 men2 cuo2 e2 ge2 yun2 yu3 。
- hong2 jin1 shi2 wan4 jin1 yi3 wu2 ， zhi4 ci3 hong2 jin1 ben3 he2 ru2 。
- bo1 luan4 tang3 zhi1 yuan2 shi3 mo4 ， zhi4 ting3 zi4 ke3 bian1 xiong1 nu2 。

## 注释

## 译文

## 赏析
