---
id: deng-su-ci-yun-li-she-ren
title: 次韵李舍人
titlePinyin: ci4 yun4 li3 she4 ren2
titleSlug: ci-yun-li-she-ren
author: 邓肃
authorPinyin: deng4 su4
authorSlug: deng-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道山文章伯，杖履作幽栖。
- 笔砚为戏事，业落翻墨螭。
- 平生百万言，定相初不离。
- 更怜世间士，尘网深相闱。
- 笑踵双林辙，誓破万夫疑。
- 八面列神王，剑戟森携持。
- 怒目干龙宫，机缄绝谋惟。
- 佛语浩无际，天地如可弥。
- 笑谈一转毕，璇玑时未移。
- 见者皆了了，钝根化神机。
- 不然分三藏，谁能俱不遗。
- 白头钻故纸，底是出头时。
- 此恩今欲报，四顾将谁依。
- 在佛本无说，于公亦何为。
- 珍重谪仙人，登山力未疲。
- 天涯渺万里，著处即为归。
- 随缘作赞叹，妙语何奇奇。
- 置之天壤间，千古无敢非。
- 我生多肉障，烦公示宝篦。
- 请作一言蔽，牟尼即仲尼。

## 拼音
- dao4 shan1 wen2 zhang1 bo2 ， zhang4 lü3 zuo4 you1 qi1 。
- bi3 yan4 wei4 xi4 shi4 ， ye4 luo4 fan1 mo4 chi1 。
- ping2 sheng1 bai3 wan4 yan2 ， ding4 xiang1 chu1 bu4 li2 。
- geng4 lian2 shi4 jian1 shi4 ， chen2 wang3 shen1 xiang1 wei2 。
- xiao4 zhong3 shuang1 lin2 zhe2 ， shi4 po4 wan4 fu1 yi2 。
- ba1 mian4 lie4 shen2 wang2 ， jian4 ji3 sen1 xie2 chi2 。
- nu4 mu4 gan1 long2 gong1 ， ji1 jian1 jue2 mou2 wei2 。
- fo2 yu3 hao4 wu2 ji4 ， tian1 di4 ru2 ke3 mi2 。
- xiao4 tan2 yi4 zhuan3 bi4 ， xuan2 ji1 shi2 wei4 yi2 。
- jian4 zhe3 jie1 liao3 liao3 ， dun4 gen1 hua4 shen2 ji1 。
- bu4 ran2 fen1 san1 zang4 ， shui2 neng2 ju4 bu4 yi2 。
- bai2 tou2 zuan4 gu4 zhi3 ， di3 shi4 chu1 tou2 shi2 。
- ci3 en1 jin1 yu4 bao4 ， si4 gu4 jiang1 shui2 yi1 。
- zai4 fo2 ben3 wu2 shuo1 ， yu2 gong1 yi4 he2 wei4 。
- zhen1 zhong4 zhe2 xian1 ren2 ， deng1 shan1 li4 wei4 pi2 。
- tian1 ya2 miao3 wan4 li3 ， zhu4 chu4 ji2 wei4 gui1 。
- sui2 yuan2 zuo4 zan4 tan4 ， miao4 yu3 he2 qi2 qi2 。
- zhi4 zhi1 tian1 rang3 jian1 ， qian1 gu3 wu2 gan3 fei1 。
- wo3 sheng1 duo1 rou4 zhang4 ， fan2 gong1 shi4 bao3 bi4 。
- qing3 zuo4 yi4 yan2 bi4 ， mu4 ni2 ji2 zhong4 ni2 。

## 注释

## 译文

## 赏析
