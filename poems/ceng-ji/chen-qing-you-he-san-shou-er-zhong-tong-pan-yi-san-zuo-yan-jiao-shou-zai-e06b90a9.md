---
id: ceng-ji-chen-qing-you-he-san-shou-er-zhong-tong-pan-yi-san-zuo-yan-jiao-shou-zai-e06b90a9
title: 陈卿又和三首而仲通判亦三作严教授再赋皆有见及语予不可以无言故复次韵
titlePinyin: chen2 qing1 you4 he2 san1 shou3 er2 zhong4 tong1 pan4 yi4 san1 zuo4 yan2 jiao4 shou4 zai4 fu4 jie1 you3 jian4 ji2 yu3 yu3 bu4 ke3 yi3 wu2 yan2 gu4 fu4 ci4 yun4
titleSlug: chen-qing-you-he-san-shou-er-zhong-tong-pan-yi-san-zuo-yan-jiao-shou-zai-e06b90a9
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官属邃中书，朝班高太府。
- 陈卿棹臂去，偃仰一茅宇。
- 临池看鱼乐，坐树听鸟语。
- 修竹手所栽，薪萌争上土。
- 天开重新运，圣作万物覩。
- 会合如风云，吹嘘者龙虎。
- 陈卿落闲处，问孰与为伍。
- 毛颖传中人，渠侬适成五。
- 诗章出咳唾，流派考宗祖。
- 仲严更献酬，胸次非小户。
- 览观不暇给，烂若花药圃。
- 可畏韵险艰，浮梁袅相拄。

## 拼音
- guan1 shu3 sui4 zhong1 shu1 ， chao2 ban1 gao1 tai4 fu3 。
- chen2 qing1 zhao4 bi4 qu4 ， yan3 yang3 yi4 mao2 yu3 。
- lin2 chi2 kan4 yu2 le4 ， zuo4 shu4 ting1 niao3 yu3 。
- xiu1 zhu2 shou3 suo3 zai1 ， xin1 meng2 zheng1 shang4 tu3 。
- tian1 kai1 chong2 xin1 yun4 ， sheng4 zuo4 wan4 wu4 du3 。
- hui4 he2 ru2 feng1 yun2 ， chui1 xu1 zhe3 long2 hu3 。
- chen2 qing1 luo4 xian2 chu4 ， wen4 shu2 yu3 wei2 wu3 。
- mao2 ying3 chuan2 zhong1 ren2 ， qu2 nong2 shi4 cheng2 wu3 。
- shi1 zhang1 chu1 hai1 tuo4 ， liu2 pai4 kao3 zong1 zu3 。
- zhong4 yan2 geng4 xian4 chou2 ， xiong1 ci4 fei1 xiao3 hu4 。
- lan3 guan1 bu4 xia2 gei3 ， lan4 ruo4 hua1 yao4 pu3 。
- ke3 wei4 yun4 xian3 jian1 ， fu2 liang2 niao3 xiang1 zhu3 。

## 注释

## 译文

## 赏析
