---
id: ceng-ji-wan-ou-ting
title: 玩鸥亭
titlePinyin: wan2 ou1 ting2
titleSlug: wan-ou-ting
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乃翁独步辞云间，五花判罢游金銮。
- 甘泉颇劳侍从事，夜直必梦江湖寛。
- 晚遭忌刻泛湘水，众为不乐公欣欢。
- 白鸥无数没浩荡，相亲相近俄相安。
- 何曾一旦舞不下，始信前事盟未寒。
- 文章炳蔚冠当代，衣被诸子犹班班。
- 携持扁牓向阳羡，往日风味追令还。
- 乃翁闲散莫浪许，乃翁青紫当拾取。
- 回施佳名与老夫，长共群鸥卧烟雨。

## 拼音
- nai3 weng1 du2 bu4 ci2 yun2 jian1 ， wu3 hua1 pan4 ba4 you2 jin1 luan2 。
- gan1 quan2 po1 lao2 shi4 cong2 shi4 ， ye4 zhi2 bi4 meng4 jiang1 hu2 kuan1 。
- wan3 zao1 ji4 ke4 fan4 xiang1 shui3 ， zhong4 wei4 bu2 le4 gong1 xin1 huan1 。
- bai2 ou1 wu2 shu4 mei2 hao4 dang4 ， xiang1 qin1 xiang1 jin4 e2 xiang1 an1 。
- he2 ceng2 yi2 dan4 wu3 bu2 xia4 ， shi3 xin4 qian2 shi4 meng2 wei4 han2 。
- wen2 zhang1 bing3 wei4 guan1 dang1 dai4 ， yi1 bei4 zhu1 zi3 you2 ban1 ban1 。
- xie2 chi2 bian3 bang3 xiang4 yang2 xian4 ， wang3 ri4 feng1 wei4 zhui1 ling4 hai2 。
- nai3 weng1 xian2 san3 mo4 lang4 xu3 ， nai3 weng1 qing1 zi3 dang1 shi2 qu3 。
- hui2 shi1 jia1 ming2 yu3 lao3 fu1 ， chang2 gong4 qun2 ou1 wo4 yan1 yu3 。

## 注释

## 译文

## 赏析
