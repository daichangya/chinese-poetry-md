---
id: ceng-ji-shang-zhu-hui-an
title: 上朱晦庵
titlePinyin: shang4 zhu1 hui4 an1
titleSlug: shang-zhu-hui-an
author: 曾极
authorPinyin: ceng2 ji2
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玄天默无言，妙契有伏义。
- 爰初画八卦，圣学乃肇基。
- 于皇陶唐氏，□心折危微。
- 鲁叟述六经，为世立范围。
- 正色斥诐淫，邹孟独先几。
- 道丧向千载，华风变醇醨。
- 皇纲一以振，属此文明时。
- 真儒出河洛，坚白不磷缁。
- 探我囊中胶，续彼桐上丝。
- 徽音嗣正始，但惜和者稀。
- 祥麟虽见获，凤鸟终来迟。
- 珍重武夷翁，斯文今在兹。
- 岩栖三十年，著书觉群迷。
- 往者不可谏，来者犹可追。
- 趋隅偶未谐，夙昔梦见之。
- 散发弄五弦，弹作南风诗。
- 曲终起长嗟，弦绝有余悲。
- 止止不复弹，缪然歌采薇。
- 鸾翮有时铩，鸱鸢刺天飞。
- 公乎抱高寒，岁晚将安归。

## 拼音
- xuan2 tian1 mo4 wu2 yan2 ， miao4 qi4 you3 fu2 yi4 。
- yuan2 chu1 hua4 ba1 gua4 ， sheng4 xue2 nai3 zhao4 ji1 。
- yu2 huang2 tao2 tang2 shi4 ， □ xin1 zhe2 wei1 wei1 。
- lu3 sou3 shu4 liu4 jing1 ， wei4 shi4 li4 fan4 wei2 。
- zheng4 se4 chi4 bi4 yin2 ， zou1 meng4 du2 xian1 ji3 。
- dao4 sang4 xiang4 qian1 zai3 ， hua2 feng1 bian4 chun2 li2 。
- huang2 gang1 yi4 yi3 zhen4 ， shu3 ci3 wen2 ming2 shi2 。
- zhen1 ru2 chu1 he2 luo4 ， jian1 bai2 bu4 lin2 zi1 。
- tan4 wo3 nang2 zhong1 jiao1 ， xu4 bi3 tong2 shang4 si1 。
- hui1 yin1 si4 zheng4 shi3 ， dan4 xi1 he2 zhe3 xi1 。
- xiang2 lin2 sui1 jian4 huo4 ， feng4 niao3 zhong1 lai2 chi2 。
- zhen1 zhong4 wu3 yi2 weng1 ， si1 wen2 jin1 zai4 zi1 。
- yan2 qi1 san1 shi2 nian2 ， zhu4 shu1 jue2 qun2 mi2 。
- wang3 zhe3 bu4 ke3 jian4 ， lai2 zhe3 you2 ke3 zhui1 。
- qu1 yu2 ou3 wei4 xie2 ， su4 xi1 meng4 jian4 zhi1 。
- san4 fa1 nong4 wu3 xian2 ， tan2 zuo4 nan2 feng1 shi1 。
- qu3 zhong1 qi3 chang2 jie1 ， xian2 jue2 you3 yu2 bei1 。
- zhi3 zhi3 bu2 fu4 tan2 ， miu4 ran2 ge1 cai3 wei1 。
- luan2 he2 you3 shi2 sha1 ， chi1 yuan1 ci4 tian1 fei1 。
- gong1 hu1 bao4 gao1 han2 ， sui4 wan3 jiang1 an1 gui1 。

## 注释

## 译文

## 赏析
