---
id: ceng-ji-wang-dun-ren-jiao-shou-ji-guan-she-zuo-zhai-yu-yi-du-leng-ming-zhi
title: 汪㟯惇仁教授即官舍作斋予以独冷名之
titlePinyin: wang1 㟯 dun1 ren2 jiao4 shou4 ji2 guan1 she4 zuo4 zhai1 yu3 yi3 du2 leng3 ming2 zhi1
titleSlug: wang-dun-ren-jiao-shou-ji-guan-she-zuo-zhai-yu-yi-du-leng-ming-zhi
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔君困虀盐，蓬首窗下读。
- 秋萤屡干死，明月以为烛。
- 麻衣肘欲穿，才换一袍绿。
- 岂知冷淡债，十载偿未足。
- 书斋开冰厅，败壁数椽屋。
- 横经缀鹄鹭，未省进凫鹜。
- 穷通更事耳，裘扇有反复。
- 直今张罗地，便恐车击毂。
- 先生粲可流，示现著冠服。
- 从渠势炙手，了不见凉燠。
- 小诗应大笑，笑我未忘俗。

## 拼音
- xi1 jun1 kun4 ji1 yan2 ， peng2 shou3 chuang1 xia4 du2 。
- qiu1 ying2 lü3 gan1 si3 ， ming2 yue4 yi3 wei2 zhu2 。
- ma2 yi1 zhou3 yu4 chuan1 ， cai2 huan4 yi4 pao2 lü4 。
- qi3 zhi1 leng3 dan4 zhai4 ， shi2 zai3 chang2 wei4 zu2 。
- shu1 zhai1 kai1 bing1 ting1 ， bai4 bi4 shu4 chuan2 wu1 。
- heng2 jing1 zhui4 hu2 lu4 ， wei4 sheng3 jin4 fu2 wu4 。
- qiong2 tong1 geng4 shi4 er3 ， qiu2 shan4 you3 fan3 fu4 。
- zhi2 jin1 zhang1 luo2 di4 ， bian4 kong3 che1 ji1 gu1 。
- xian1 sheng1 can4 ke3 liu2 ， shi4 xian4 zhu4 guan1 fu2 。
- cong2 qu2 shi4 zhi4 shou3 ， liao3 bu2 jian4 liang2 yu4 。
- xiao3 shi1 ying4 da4 xiao4 ， xiao4 wo3 wei4 wang4 su2 。

## 注释

## 译文

## 赏析
