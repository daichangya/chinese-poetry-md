---
id: ceng-ji-lu-wu-guan-du-dao-shu-ming-qi-zhai-yue-yu-ji
title: 陆务观读道书名其斋曰玉笈
titlePinyin: lu4 wu4 guan1 du2 dao4 shu1 ming2 qi2 zhai1 yue1 yu4 ji2
titleSlug: lu-wu-guan-du-dao-shu-ming-qi-zhai-yue-yu-ji
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自生民以来，未有夫子盛。
- 六经更百代，略不覩疵病。
- 瞿聃书角立，亦各谈性命。
- 空门甚宏放，果报骇观听。
- 是以虽至愚，读者无不敬。
- 周时柱下史，设教本清静。
- 至今五千言，谈若鼔钟磬。
- 虽为二郗谄，秖作二何佞。
- 遂令黄冠徒，冷落度晨暝。
- 贤哉机云孙，道眼极超胜。
- 杀青贝多叶，收贮腹中竟。
- 慨然发琅函，窗白棐几净。
- 三家一以贯，不事颊舌竞。
- 吾皇汉孝文，恭已民自定。
- 愿君益沈涵，持以奉仁圣。
- 远师曹相国，下视刘子政。

## 拼音
- zi4 sheng1 min2 yi3 lai2 ， wei4 you3 fu1 zi3 sheng4 。
- liu4 jing1 geng4 bai3 dai4 ， lüe4 bu4 du3 ci1 bing4 。
- qu2 dan1 shu1 jiao3 li4 ， yi4 ge4 tan2 xing4 ming4 。
- kong1 men2 shen4 hong2 fang4 ， guo3 bao4 hai4 guan1 ting1 。
- shi4 yi3 sui1 zhi4 yu2 ， du2 zhe3 wu2 bu2 jing4 。
- zhou1 shi2 zhu4 xia4 shi3 ， she4 jiao4 ben3 qing1 jing4 。
- zhi4 jin1 wu3 qian1 yan2 ， tan2 ruo4 gu3 zhong1 qing4 。
- sui1 wei4 er4 chi1 chan3 ， zhi3 zuo4 er4 he2 ning4 。
- sui4 ling4 huang2 guan1 tu2 ， leng3 luo4 du4 chen2 ming2 。
- xian2 zai1 ji1 yun2 sun1 ， dao4 yan3 ji2 chao1 sheng4 。
- sha1 qing1 bei4 duo1 ye4 ， shou1 zhu4 fu4 zhong1 jing4 。
- kai3 ran2 fa1 lang2 han2 ， chuang1 bai2 fei3 ji3 jing4 。
- san1 jia1 yi4 yi3 guan4 ， bu2 shi4 jia2 she2 jing4 。
- wu2 huang2 han4 xiao4 wen2 ， gong1 yi3 min2 zi4 ding4 。
- yuan4 jun1 yi4 shen3 han2 ， chi2 yi3 feng4 ren2 sheng4 。
- yuan3 shi1 cao2 xiang4 guo2 ， xia4 shi4 liu2 zi3 zheng4 。

## 注释

## 译文

## 赏析
