---
id: ceng-ji-fang-shi-min-zuo-ji-cha-shi-yun-di-zhao-cheng-zhi-zheng-lun-feng-qi-you--f4463c51
title: 方时敏作寄茶诗允迪赵承之争论锋起有以诗棋取决之意二者仆皆不能姑次韵
titlePinyin: fang1 shi2 min3 zuo4 ji4 cha2 shi1 yun3 di2 zhao4 cheng2 zhi1 zheng1 lun4 feng1 qi3 you3 yi3 shi1 qi2 qu3 jue2 zhi1 yi4 er4 zhe3 pu2 jie1 bu4 neng2 gu1 ci4 yun4
titleSlug: fang-shi-min-zuo-ji-cha-shi-yun-di-zhao-cheng-zhi-zheng-lun-feng-qi-you--f4463c51
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丛林一转语，矛盾生诸方。
- 不知维摩诘，众论付括囊。
- 君家富月团，入眼惊未尝。
- 劝君勿浪出，中有双龙藏。
- 一朝不自秘，词锋起堂皇。
- 诗棋竞攻取，信美非吾乡。
- 吾乡亦何有，黍麦纷低昂。
- 作诗天所戒，但欲身稍昌。
- 奕棋正如诗，坐看星垂芒。
- 怪君真不廉，顾我俱无长。
- 天寒袖手垂，未厌舌本强。
- 悬知决战时，两阵争堂堂。
- 诗坛与棋兵，伤杀亦大当。
- 归去竟何得，惊雷转空肠。

## 拼音
- cong2 lin2 yi4 zhuan3 yu3 ， mao2 dun4 sheng1 zhu1 fang1 。
- bu4 zhi1 wei2 mo2 jie2 ， zhong4 lun4 fu4 kuo4 nang2 。
- jun1 jia1 fu4 yue4 tuan2 ， ru4 yan3 jing1 wei4 chang2 。
- quan4 jun1 wu4 lang4 chu1 ， zhong1 you3 shuang1 long2 cang2 。
- yi4 chao2 bu2 zi4 mi4 ， ci2 feng1 qi3 tang2 huang2 。
- shi1 qi2 jing4 gong1 qu3 ， xin4 mei3 fei1 wu2 xiang1 。
- wu2 xiang1 yi4 he2 you3 ， shu3 mai4 fen1 di1 ang2 。
- zuo4 shi1 tian1 suo3 jie4 ， dan4 yu4 shen1 shao1 chang1 。
- yi4 qi2 zheng4 ru2 shi1 ， zuo4 kan4 xing1 chui2 mang2 。
- guai4 jun1 zhen1 bu4 lian2 ， gu4 wo3 ju4 wu2 chang2 。
- tian1 han2 xiu4 shou3 chui2 ， wei4 yan4 she2 ben3 qiang2 。
- xuan2 zhi1 jue2 zhan4 shi2 ， liang3 zhen4 zheng1 tang2 tang2 。
- shi1 tan2 yu3 qi2 bing1 ， shang1 sha1 yi4 da4 dang1 。
- gui1 qu4 jing4 he2 de2 ， jing1 lei2 zhuan3 kong1 chang2 。

## 注释

## 译文

## 赏析
