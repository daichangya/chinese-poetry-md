---
id: ceng-ji-xu-pu-nan-mu-dong-gai-shen-long-suo-ju-jin-nian-xia-da-han-xian-guan-qi--a4f79e91
title: 溆浦柟木洞盖神龙所居今年夏大旱县官乞取其水以祷立应民犹以为未足因作是诗以遗诸公致再请之意焉
titlePinyin: xu4 pu3 nan2 mu4 dong4 gai4 shen2 long2 suo3 ju1 jin1 nian2 xia4 da4 han4 xian4 guan1 qi3 qu3 qi2 shui3 yi3 dao3 li4 ying4 min2 you2 yi3 wei2 wei4 zu2 yin1 zuo4 shi4 shi1 yi3 yi2 zhu1 gong1 zhi4 zai4 qing3 zhi1 yi4 yan1
titleSlug: xu-pu-nan-mu-dong-gai-shen-long-suo-ju-jin-nian-xia-da-han-xian-guan-qi--a4f79e91
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 倾心南山云，如渴望梅岭。
- 朝来有佳思，拄笏不见顶。
- 丰隆骏奔走，列缺元驰骋。
- 雨不到人间，风伯乃为梗。
- 生来食官仓，四海无二顷。
- 歌诗视天汉，一念极耿耿。
- 阶前甃清泉，洮颒冰雪冷。
- 干喉欲生烟，空下百尺绠。
- 幽轩竹三四，柯叶殊秀整。
- 迩来头抢地，但惧不得永。
- 以斯占稻粱，生意鱼在鼎。
- 潜虬民司命，膏泽浸兹境。
- 邑官树嘉政，责报甚形影。
- 缾罂走十里，岂惮一再请。
- 君其洁斋俟，百谷正延颈。
- 客子无远谋，空肠望遗秉。

## 拼音
- qing1 xin1 nan2 shan1 yun2 ， ru2 ke3 wang4 mei2 ling3 。
- chao2 lai2 you3 jia1 si1 ， zhu3 hu4 bu2 jian4 ding3 。
- feng1 long2 jun4 ben1 zou3 ， lie4 que1 yuan2 chi2 cheng3 。
- yu3 bu2 dao4 ren2 jian1 ， feng1 bo2 nai3 wei4 geng3 。
- sheng1 lai2 shi2 guan1 cang1 ， si4 hai3 wu2 er4 qing3 。
- ge1 shi1 shi4 tian1 han4 ， yi2 nian4 ji2 geng3 geng3 。
- jie1 qian2 zhou4 qing1 quan2 ， tao2 hui4 bing1 xue3 leng3 。
- gan1 hou2 yu4 sheng1 yan1 ， kong1 xia4 bai3 chi3 geng3 。
- you1 xuan1 zhu2 san1 si4 ， ke1 ye4 shu1 xiu4 zheng3 。
- er3 lai2 tou0 qiang3 di4 ， dan4 ju4 bu4 de2 yong3 。
- yi3 si1 zhan4 dao4 liang2 ， sheng1 yi4 yu2 zai4 ding3 。
- qian2 qiu2 min2 si1 ming4 ， gao1 ze2 jin4 zi1 jing4 。
- yi4 guan1 shu4 jia1 zheng4 ， ze2 bao4 shen4 xing2 ying3 。
- ping2 ying1 zou3 shi2 li3 ， qi3 dan4 yi2 zai4 qing3 。
- jun1 qi2 jie2 zhai1 si4 ， bai3 gu3 zheng4 yan2 jing3 。
- ke4 zi3 wu2 yuan3 mou2 ， kong1 chang2 wang4 yi2 bing3 。

## 注释

## 译文

## 赏析
