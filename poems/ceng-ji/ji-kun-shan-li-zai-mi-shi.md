---
id: ceng-ji-ji-kun-shan-li-zai-mi-shi
title: 寄昆山李宰觅石
titlePinyin: ji4 kun1 shan1 li3 zai3 mi4 shi2
titleSlug: ji-kun-shan-li-zai-mi-shi
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昆山定飞来，美玉山所有。
- 山祇用功深，刓画岁时久。
- 峥嵘出峰峦，空洞开户牖。
- 几书通置邮，一片未入手。
- 即今制锦人，在昔伐木友。
- 尝蒙委绣段，尚阙报琼玖。
- 奈何不厚颜，尤物更乞取。
- 但怀相知心，岂惮一开口。
- 指挥为幽寻，包裹付下走。
- 散帙列岫窗，摩挲慰衰朽。

## 拼音
- kun1 shan1 ding4 fei1 lai2 ， mei3 yu4 shan1 suo3 you3 。
- shan1 qi2 yong4 gong1 shen1 ， wan2 hua4 sui4 shi2 jiu3 。
- zheng1 rong2 chu1 feng1 luan2 ， kong1 dong4 kai1 hu4 you3 。
- ji3 shu1 tong1 zhi4 you2 ， yi2 pian4 wei4 ru4 shou3 。
- ji2 jin1 zhi4 jin3 ren2 ， zai4 xi1 fa2 mu4 you3 。
- chang2 meng2 wei3 xiu4 duan4 ， shang4 que1 bao4 qiong2 jiu3 。
- nai4 he2 bu2 hou4 yan2 ， you2 wu4 geng4 qi3 qu3 。
- dan4 huai2 xiang1 zhi1 xin1 ， qi3 dan4 yi4 kai1 kou3 。
- zhi3 hui1 wei4 you1 xun2 ， bao1 guo3 fu4 xia4 zou3 。
- san4 zhi4 lie4 xiu4 chuang1 ， mo2 suo1 wei4 shuai1 xiu3 。

## 注释

## 译文

## 赏析
