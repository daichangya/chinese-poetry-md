---
id: ceng-ji-shao-xing-shuai-xiang-tang-gong-hui-wu-ke-peng-lai-ge-deng-wang-hai-ting-f0d87adf
title: 绍兴帅相汤公会五客蓬莱阁登望海亭属某赋诗
titlePinyin: shao4 xing1 shuai4 xiang1 tang1 gong1 hui4 wu3 ke4 peng2 lai2 ge2 deng1 wang4 hai3 ting2 shu3 mou3 fu4 shi1
titleSlug: shao-xing-shuai-xiang-tang-gong-hui-wu-ke-peng-lai-ge-deng-wang-hai-ting-f0d87adf
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赫赫会稽郡，潭潭府公居。
- 一州胜绝处，毕集于庭除。
- 秦望极高秀，千峰散江湖。
- 蓬莱为收揽，远近争奔趋。
- 溟渤无百里，登临失东隅。
- 翚飞卧龙顶，便可窥方壶。
- 丞相不独飨，故人盛招呼。
- 兵厨列樽俎，宾次罗簪裾。
- 杰阁坐褫带，危亭上肩舆。
- 耄倪争指似，还见云间无。
- 一月明白璧，五星灿连珠。
- 鄙夫何足数，愧汗沾霜须。
- 客有徐季海，题名数行书。
- 怒猊抉石外，筋力颜之徒。
- 周老盍命驾，属闻遂悬车。
- 何妨行役事，政用儿孙扶。

## 拼音
- he4 he4 hui4 ji1 jun4 ， tan2 tan2 fu3 gong1 ju1 。
- yi4 zhou1 sheng4 jue2 chu4 ， bi4 ji2 yu2 ting2 chu2 。
- qin2 wang4 ji2 gao1 xiu4 ， qian1 feng1 san4 jiang1 hu2 。
- peng2 lai2 wei4 shou1 lan3 ， yuan3 jin4 zheng1 ben1 qu1 。
- ming2 bo2 wu2 bai3 li3 ， deng1 lin2 shi1 dong1 yu2 。
- hui1 fei1 wo4 long2 ding3 ， bian4 ke3 kui1 fang1 hu2 。
- cheng2 xiang4 bu4 du2 xiang3 ， gu4 ren2 sheng4 zhao1 hu1 。
- bing1 chu2 lie4 zun1 zu3 ， bin1 ci4 luo2 zan1 ju1 。
- jie2 ge2 zuo4 chi3 dai4 ， wei1 ting2 shang4 jian1 yu2 。
- mao4 ni2 zheng1 zhi3 si4 ， hai2 jian4 yun2 jian1 wu2 。
- yi1 yue4 ming2 bai2 bi4 ， wu3 xing1 can4 lian2 zhu1 。
- bi3 fu1 he2 zu2 shu4 ， kui4 han4 zhan1 shuang1 xu1 。
- ke4 you3 xu2 ji4 hai3 ， ti2 ming2 shu4 xing2 shu1 。
- nu4 ni2 jue2 shi2 wai4 ， jin1 li4 yan2 zhi1 tu2 。
- zhou1 lao3 he2 ming4 jia4 ， shu3 wen2 sui4 xuan2 che1 。
- he2 fang2 xing2 yi4 shi4 ， zheng4 yong4 er2 sun1 fu2 。

## 注释

## 译文

## 赏析
