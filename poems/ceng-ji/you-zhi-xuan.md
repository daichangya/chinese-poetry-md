---
id: ceng-ji-you-zhi-xuan
title: 友直轩
titlePinyin: you3 zhi2 xuan1
titleSlug: you-zhi-xuan
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 友义丧来久，琢磨复谁能。
- 金钩被采录，绝弃朱丝绳。
- 直哉少稷甫，一室清于冰。
- 危坐对书帙，曲几非所凭。
- 日暮无人来，疏篱上寒藤。
- 惟有手种竹，挺然得其朋。
- 风低与雪重，抢地如弗胜。
- 政使可断折，天姿谅难凌。
- 物或乱真赝，君其别淄渑。
- 攘羊而证父，是子乌足称。
- 所以贵温润，不令见觚棱。
- 要我细商略，此言有师承。

## 拼音
- you3 yi4 sang4 lai2 jiu3 ， zhuo2 mo2 fu4 shui2 neng2 。
- jin1 gou1 bei4 cai3 lu4 ， jue2 qi4 zhu1 si1 sheng2 。
- zhi2 zai1 shao3 ji4 fu3 ， yi2 shi4 qing1 yu2 bing1 。
- wei1 zuo4 dui4 shu1 zhi4 ， qu3 ji3 fei1 suo3 ping2 。
- ri4 mu4 wu2 ren2 lai2 ， shu1 li2 shang4 han2 teng2 。
- wei2 you3 shou3 zhong3 zhu2 ， ting3 ran2 de2 qi2 peng2 。
- feng1 di1 yu3 xue3 zhong4 ， qiang3 di4 ru2 fu2 sheng4 。
- zheng4 shi3 ke3 duan4 zhe2 ， tian1 zi1 liang4 nan2 ling2 。
- wu4 huo4 luan4 zhen1 yan4 ， jun1 qi2 bie2 zi1 mian3 。
- rang3 yang2 er2 zheng4 fu4 ， shi4 zi3 wu1 zu2 cheng1 。
- suo3 yi3 gui4 wen1 run4 ， bu2 ling4 jian4 gu1 leng2 。
- yao4 wo3 xi4 shang1 lüe4 ， ci3 yan2 you3 shi1 cheng2 。

## 注释

## 译文

## 赏析
