---
id: ceng-ji-ci-lu-zi-yun
title: 次绿字韵
titlePinyin: ci4 lü4 zi4 yun4
titleSlug: ci-lu-zi-yun
author: 曾几
authorPinyin: ceng2 ji3
authorSlug: ceng-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舍前南山青，舍后北山绿。
- 扪萝涉其巅，策杖遶其足。
- 中间奇绝处，表里见心腹。
- 登临岂不佳，老境日以蹙。
- 谁知怪石供，能坐我郊牧。
- 政应索幽遐，何惮越川凟。
- 嵚𡼭庾岭南，美者色苍玉。
- 赏音无东坡，尤物多跧伏。
- 今年致书求，屡以可否卜。
- 故人为遣送，健步远相逐。
- 虽非古仇池，要是好崖谷。
- 似为天所矜，此段独从欲。
- 深惭舁致重，路转知几曲。
- 安得沧海神，鞭笞使之速。

## 拼音
- she4 qian2 nan2 shan1 qing1 ， she4 hou4 bei3 shan1 lü4 。
- men2 luo2 she4 qi2 dian1 ， ce4 zhang4 rao4 qi2 zu2 。
- zhong1 jian1 qi2 jue2 chu4 ， biao3 li3 jian4 xin1 fu4 。
- deng1 lin2 qi3 bu4 jia1 ， lao3 jing4 ri4 yi3 cu4 。
- shui2 zhi1 guai4 shi2 gong4 ， neng2 zuo4 wo3 jiao1 mu4 。
- zheng4 ying4 suo3 you1 xia2 ， he2 dan4 yue4 chuan1 du2 。
- qin1 𡼭 yu3 ling3 nan2 ， mei3 zhe3 se4 cang1 yu4 。
- shang3 yin1 wu2 dong1 po1 ， you2 wu4 duo1 quan2 fu2 。
- jin1 nian2 zhi4 shu1 qiu2 ， lü3 yi3 ke3 fou3 bu3 。
- gu4 ren2 wei2 qian3 song4 ， jian4 bu4 yuan3 xiang1 zhu2 。
- sui1 fei1 gu3 chou2 chi2 ， yao4 shi0 hao3 ya2 gu3 。
- si4 wei4 tian1 suo3 jin1 ， ci3 duan4 du2 cong2 yu4 。
- shen1 can2 yu2 zhi4 zhong4 ， lu4 zhuan3 zhi1 ji3 qu3 。
- an1 de2 cang1 hai3 shen2 ， bian1 chi1 shi3 zhi1 su4 。

## 注释

## 译文

## 赏析
