---
id: xu-lu-qing-xi-quan-ming-ke
title: 溪泉命客
titlePinyin: xi1 quan2 ming4 ke4
titleSlug: xi-quan-ming-ke
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湛泉泉水镜样明，清溪溪水玉似清。
- 是中风物俱可人，一尘不到世累轻。
- 诗家者流修水裔，笔头春工不择地。
- 川君水灵圣得知，争遣酒兵互招致。
- 泉声似喜嘉客到，㶁㶁琴鸣徐弄操。
- 两榕伛偻巧逢迎，万竹敲铿当呵导。
- 清溪忽走间使来，言传号涣驱风雷。
- 鼻祖校文游览旧，对垒者谁人姓柳。
- 百年遗事傥可征，今夕寻盟一杯酒。
- 客闻斯言但唯唯，熊掌固奇鱼亦美。
- 赏心乐事古难并，到此如何决行止。
- 凭栏会意梦非梦，止者静兮流者动。
- 嗟嗟此水真吾师，去流皆可随所之。
- 挥手谢泉归路晚，风雨潇潇溪上馆。
- 明朝收拾入新诗，两处溪泉皆意满。

## 拼音
- zhan4 quan2 quan2 shui3 jing4 yang4 ming2 ， qing1 xi1 xi1 shui3 yu4 si4 qing1 。
- shi4 zhong4 feng1 wu4 ju4 ke3 ren2 ， yi4 chen2 bu2 dao4 shi4 lei4 qing1 。
- shi1 jia1 zhe3 liu2 xiu1 shui3 yi4 ， bi3 tou2 chun1 gong1 bu4 ze2 di4 。
- chuan1 jun1 shui3 ling2 sheng4 de2 zhi1 ， zheng1 qian3 jiu3 bing1 hu4 zhao1 zhi4 。
- quan2 sheng1 si4 xi3 jia1 ke4 dao4 ， 㶁 㶁 qin2 ming2 xu2 nong4 cao1 。
- liang3 rong2 yu3 lü3 qiao3 feng2 ying2 ， wan4 zhu2 qiao1 keng1 dang1 he1 dao3 。
- qing1 xi1 hu1 zou3 jian1 shi3 lai2 ， yan2 chuan2 hao4 huan4 qu1 feng1 lei2 。
- bi2 zu3 xiao4 wen2 you2 lan3 jiu4 ， dui4 lei3 zhe3 shui2 ren2 xing4 liu3 。
- bai3 nian2 yi2 shi4 tang3 ke3 zheng1 ， jin1 xi1 xun2 meng2 yi4 bei1 jiu3 。
- ke4 wen2 si1 yan2 dan4 wei2 wei2 ， xiong2 zhang3 gu4 qi2 yu2 yi4 mei3 。
- shang3 xin1 le4 shi4 gu3 nan2 bing4 ， dao4 ci3 ru2 he2 jue2 xing2 zhi3 。
- ping2 lan2 hui4 yi4 meng4 fei1 meng4 ， zhi3 zhe3 jing4 xi1 liu2 zhe3 dong4 。
- jie1 jie1 ci3 shui3 zhen1 wu2 shi1 ， qu4 liu2 jie1 ke3 sui2 suo3 zhi1 。
- hui1 shou3 xie4 quan2 gui1 lu4 wan3 ， feng1 yu3 xiao1 xiao1 xi1 shang4 guan3 。
- ming2 chao2 shou1 shi2 ru4 xin1 shi1 ， liang3 chu4 xi1 quan2 jie1 yi4 man3 。

## 注释

## 译文

## 赏析
