---
id: xu-lu-qing-he-pan-fu-sheng-zi
title: 贺判府生子
titlePinyin: he4 pan4 fu3 sheng1 zi3
titleSlug: he-pan-fu-sheng-zi
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西江最上流，南安古名城。
- 庾山蔚然秀，章水浏其清。
- 异代得伟人，分此风月平。
- 往者程伯温，关决烨有声。
- 煌煌万金产，烱烱双珠明。
- 四海名父子，一门佳弟兄。
- 造诣极洙泗，叩击铿英茎。
- 流风已百载，今日复一程。
- 提屏东方来，宽令孚群甿。
- 名门衍余庆，兰玉添新荣。
- 山川萃神秀，穹垕储精英。
- 仲律青阳熙，五夜璧月盈。
- 天上双麒麟，刚欲逐队行。
- 抱送者释氏，协梦兮长庚。
- 昔为程氏子，俱以斯道鸣。
- 今为陈家儿，岐嶷由天成。
- 觅公洗儿钱，我不学世情。
- 期公爱子深，视厥程先生。
- 器质待涵养，门户须支撑。
- 会看三世间，接踵当拒衡。

## 拼音
- xi1 jiang1 zui4 shang4 liu2 ， nan2 an1 gu3 ming2 cheng2 。
- yu3 shan1 wei4 ran2 xiu4 ， zhang1 shui3 liu2 qi2 qing1 。
- yi4 dai4 de2 wei3 ren2 ， fen1 ci3 feng1 yue4 ping2 。
- wang3 zhe3 cheng2 bo2 wen1 ， guan1 jue2 ye4 you3 sheng1 。
- huang2 huang2 wan4 jin1 chan3 ， jiong3 jiong3 shuang1 zhu1 ming2 。
- si4 hai3 ming2 fu4 zi3 ， yi4 men2 jia1 di4 xiong0 。
- zao4 yi4 ji2 zhu1 si4 ， kou4 ji1 keng1 ying1 jing1 。
- liu2 feng1 yi3 bai3 zai3 ， jin1 ri4 fu4 yi4 cheng2 。
- ti2 ping2 dong1 fang1 lai2 ， kuan1 ling4 fu2 qun2 meng2 。
- ming2 men2 yan3 yu2 qing4 ， lan2 yu4 tian1 xin1 rong2 。
- shan1 chuan1 cui4 shen2 xiu4 ， qiong2 hou4 chu3 jing1 ying1 。
- zhong4 lü4 qing1 yang2 xi1 ， wu3 ye4 bi4 yue4 ying2 。
- tian1 shang4 shuang1 qi2 lin2 ， gang1 yu4 zhu2 dui4 xing2 。
- bao4 song4 zhe3 shi4 shi4 ， xie2 meng4 xi1 chang2 geng1 。
- xi1 wei4 cheng2 shi4 zi3 ， ju4 yi3 si1 dao4 ming2 。
- jin1 wei4 chen2 jia1 er2 ， qi2 yi2 you2 tian1 cheng2 。
- mi4 gong1 xi3 er2 qian2 ， wo3 bu4 xue2 shi4 qing2 。
- qi1 gong1 ai4 zi3 shen1 ， shi4 jue2 cheng2 xian1 sheng1 。
- qi4 zhi4 dai4 han2 yang3 ， men2 hu4 xu1 zhi1 cheng1 。
- hui4 kan4 san1 shi4 jian1 ， jie1 zhong3 dang1 ju4 heng2 。

## 注释

## 译文

## 赏析
