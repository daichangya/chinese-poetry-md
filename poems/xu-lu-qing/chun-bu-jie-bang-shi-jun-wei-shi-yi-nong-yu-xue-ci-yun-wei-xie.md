---
id: xu-lu-qing-chun-bu-jie-bang-shi-jun-wei-shi-yi-nong-yu-xue-ci-yun-wei-xie
title: 春补揭榜史君为诗以农谕学次韵为谢
titlePinyin: chun1 bu3 jie1 bang3 shi3 jun1 wei4 shi1 yi3 nong2 yu4 xue2 ci4 yun4 wei4 xie4
titleSlug: chun-bu-jie-bang-shi-jun-wei-shi-yi-nong-yu-xue-ci-yun-wei-xie
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东郊前日劝农民，泮宫今日劝诸生。
- 劝农直欲使家给，劝士讵止隆鼎烹。
- 新诗随寓有规益，笔势滚滚今长庚。
- 芹藻生春鹄袍肃，听说笔耕同铁耕。
- 情田锄治付编简，儒藻溉灌须陶泓。
- 善根深培恐未固，恶念痛绝犹潜萌。
- 因农谕学良切至，一理通贯昭然明。
- 下民蚩蚩每难悟，不劝安得千仓盈。
- 读书为士岂待劝，劝且弗勉真眩名。
- 本然之天我固有，践履须蹋实地行。
- 要知为仁在乎熟，本无内外无将迎。
- 岁犹有歉道常富，士实为重农为轻。
- 贤侯之文菽粟味，虽出游戏皆真情。
- 居穷勿但作鱼蠹，官达还戒专蝇营。
- 信能行此乃有获，不负鲁泮鸣鸾声。

## 拼音
- dong1 jiao1 qian2 ri4 quan4 nong2 min2 ， pan4 gong1 jin1 ri4 quan4 zhu1 sheng1 。
- quan4 nong2 zhi2 yu4 shi3 jia1 gei3 ， quan4 shi4 ju4 zhi3 long2 ding3 peng1 。
- xin1 shi1 sui2 yu4 you3 gui1 yi4 ， bi3 shi4 gun3 gun3 jin1 chang2 geng1 。
- qin2 zao3 sheng1 chun1 hu2 pao2 su4 ， ting1 shuo1 bi3 geng1 tong2 tie3 geng1 。
- qing2 tian2 chu2 zhi4 fu4 bian1 jian3 ， ru2 zao3 gai4 guan4 xu1 tao2 hong2 。
- shan4 gen1 shen1 pei2 kong3 wei4 gu4 ， e4 nian4 tong4 jue2 you2 qian2 meng2 。
- yin1 nong2 yu4 xue2 liang2 qie4 zhi4 ， yi4 li3 tong1 guan4 zhao1 ran2 ming2 。
- xia4 min2 chi1 chi1 mei3 nan2 wu4 ， bu2 quan4 an1 de2 qian1 cang1 ying2 。
- du2 shu1 wei4 shi4 qi3 dai4 quan4 ， quan4 qie3 fu2 mian3 zhen1 xuan4 ming2 。
- ben3 ran2 zhi1 tian1 wo3 gu4 you3 ， jian4 lü3 xu1 ta4 shi2 di4 xing2 。
- yao4 zhi1 wei4 ren2 zai4 hu1 shu2 ， ben3 wu2 nei4 wai4 wu2 jiang1 ying2 。
- sui4 you2 you3 qian4 dao4 chang2 fu4 ， shi4 shi2 wei4 zhong4 nong2 wei4 qing1 。
- xian2 hou2 zhi1 wen2 shu1 su4 wei4 ， sui1 chu1 you2 xi4 jie1 zhen1 qing2 。
- ju1 qiong2 wu4 dan4 zuo4 yu2 du4 ， guan1 da2 hai2 jie4 zhuan1 ying2 ying2 。
- xin4 neng2 xing2 ci3 nai3 you3 huo4 ， bu2 fu4 lu3 pan4 ming2 luan2 sheng1 。

## 注释

## 译文

## 赏析
