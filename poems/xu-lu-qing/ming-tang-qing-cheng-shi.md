---
id: xu-lu-qing-ming-tang-qing-cheng-shi
title: 明堂庆成诗
titlePinyin: ming2 tang2 qing4 cheng2 shi1
titleSlug: ming-tang-qing-cheng-shi
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣皇历服万斯年，今搆精禋第八番。
- 配合二仪严太报，侑兼三后有常尊。
- 纯心实德期先尽，缛典彝仪匪谩繁。
- 淳祐本因皇祐制，民心所欲圣心存。
- 季秋肇卜中辛吉，旦气深忧宿霭昏。
- 罙月斋居忘肉味，寸丹靡日不天阍。
- 阍临原庙清风穆，既驾銮舆晓日暾。
- 明德馨香非黍稷，真机轩豁露乾坤。
- 高空不夜天澄湛，大乐同和景晏温。
- 福禄穰穰绵帝锡，本支奕奕庆文孙。
- 诞敷解泽传鸡赦，环列臣工肃骏奔。
- 河海晏清成巨典，神祇安乐衍璇源。
- 无前休美方扬厉，持敬工夫重讨论。
- 武帝中年惛内欲，明皇晚岁异开元。
- 愿将英断充刚健，早正皇储立本根。
- 骏骨广求来冀马，乌巢不毁集庭鹓。
- 长存鲠亮为元气，痛绝阴柔杜幸门。
- 肃正纪纲强国势，细分臂指镇侯藩。
- 微臣何幸逢熈事，奏雅终篇罄瞽言。
- 执戟从官今老矣，华封祝寿报君恩。

## 拼音
- sheng4 huang2 li4 fu2 wan4 si1 nian2 ， jin1 gou4 jing1 yin1 di4 ba1 fan1 。
- pei4 he2 er4 yi2 yan2 tai4 bao4 ， you4 jian1 san1 hou4 you3 chang2 zun1 。
- chun2 xin1 shi2 de2 qi1 xian1 jin4 ， ru4 dian3 yi2 yi2 fei3 man4 fan2 。
- chun2 you4 ben3 yin1 huang2 you4 zhi4 ， min2 xin1 suo3 yu4 sheng4 xin1 cun2 。
- ji4 qiu1 zhao4 bu3 zhong1 xin1 ji2 ， dan4 qi4 shen1 you1 su4 ai3 hun1 。
- shen1 yue4 zhai1 ju1 wang4 rou4 wei4 ， cun4 dan1 mi2 ri4 bu4 tian1 hun1 。
- hun1 lin2 yuan2 miao4 qing1 feng1 mu4 ， ji4 jia4 luan2 yu2 xiao3 ri4 tun1 。
- ming2 de2 xin1 xiang1 fei1 shu3 ji4 ， zhen1 ji1 xuan1 huo1 lu4 qian2 kun1 。
- gao1 kong1 bu2 ye4 tian1 cheng2 zhan4 ， da4 le4 tong2 he2 jing3 yan4 wen1 。
- fu2 lu4 rang2 rang2 mian2 di4 xi1 ， ben3 zhi1 yi4 yi4 qing4 wen2 sun1 。
- dan4 fu1 jie3 ze2 chuan2 ji1 she4 ， huan2 lie4 chen2 gong1 su4 jun4 ben1 。
- he2 hai3 yan4 qing1 cheng2 ju4 dian3 ， shen2 qi2 an1 le4 yan3 xuan2 yuan2 。
- wu2 qian2 xiu1 mei3 fang1 yang2 li4 ， chi2 jing4 gong1 fu1 zhong4 tao3 lun4 。
- wu3 di4 zhong1 nian2 hun1 nei4 yu4 ， ming2 huang2 wan3 sui4 yi4 kai1 yuan2 。
- yuan4 jiang1 ying1 duan4 chong1 gang1 jian4 ， zao3 zheng4 huang2 chu3 li4 ben3 gen1 。
- jun4 gu3 guang3 qiu2 lai2 ji4 ma3 ， wu1 chao2 bu4 hui3 ji2 ting2 yuan1 。
- chang2 cun2 geng3 liang4 wei4 yuan2 qi4 ， tong4 jue2 yin1 rou2 du4 xing4 men2 。
- su4 zheng4 ji4 gang1 qiang2 guo2 shi4 ， xi4 fen1 bi4 zhi3 zhen4 hou2 fan1 。
- wei1 chen2 he2 xing4 feng2 xi1 shi4 ， zou4 ya3 zhong1 pian1 qing4 gu3 yan2 。
- zhi2 ji3 cong2 guan1 jin1 lao3 yi3 ， hua2 feng1 zhu4 shou4 bao4 jun1 en1 。

## 注释

## 译文

## 赏析
