---
id: xu-lu-qing-chu-tan-fu-tan-shi
title: 出滩赋滩石
titlePinyin: chu1 tan1 fu4 tan1 shi2
titleSlug: chu-tan-fu-tan-shi
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嵯峨聂都山，豫水兹发原。
- 始者才滥觞，其流细涓涓。
- 东行介南埜，章水西入焉。
- 又东渐雄张，有州故名虔。
- 贡水远来赴，融合为赣川。
- 当其初合时，泓渟匪为渊。
- 中通尺五流，玉虹卧蜿蜒。
- 群山来左右，万石梗后前。
- 初疑牧群羊，忽讶堕飞鸢。
- 伏犀状魁桀，浮鴈影接联。
- 阿河阵敢死，赴浴池连钱。
- 下者宛蹲踞，上者将腾骞。
- 或矫首欲鬭，或宛留安眠。
- 或退然深伏，露尖大如掌。
- 或竦然特起，俨立高齐肩。
- 或两两为偶，或伍伍相连。
- 此有一席平，彼有万窍穿。
- 齿齿漱寒冽，眼眼开青圆。
- 形模互驰骋，气势相吐吞。
- 平坦十数丈，变怪纷百千。
- 顾盼不暇给，算数畴能殚。
- 天公轰震霆，力士推雷门。
- 上下相舂撞，对语不得闻。
- 众滩角巇崄，四滩独称专。
- 其一曰天柱，竖立如登天。
- 幽深下无际，涡盘矗回旋。
- 其下为舞索，风索飞翩翩。
- 绝流迤而东，蛇蚓相萦牵。
- 大了与惶恐，殆见伯仲间。
- 轻𫘝疾于箭，号怒沸若煎。
- 下此得安流，衽席过舟船。
- 我生苦萍梗，薄宦游梅关。
- 三载两经过，每过心为寒。
- 酹酒问长江，胚胎始何年。
- 胡不事夷易，而乐从崄难。
- 江神信灵异，恍惚若有言。
- 吾来卜居此，肇自开混元。
- 清兮伏尘滓，介如抱刚坚。
- 一片朝宗心，万折无变迁。
- 所乐在兼济，未始间愚贤。
- 征人閙憧憧，鹢首浮翩翩。
- 吾力所能任，登岸常相先。
- 虽然有触啮，自取非吾愆。
- 清献昔疏剔，不露斧凿痕。
- 至今虎城下，滚滚流遗恩。
- 坡仙逐海南，为世所弃捐。
- 风帆一叶身，诗句万口传。
- 滩石本非崄，人自以崄看。
- 委蛇曲折间，道径自平平。
- 子行但由中，坎窞居其边。
- 子舟要适平，轻重防其偏。
- 乘流亦良便，避碍须达权。
- 五湖莹如镜，瞬息风涛掀。
- 嬉笑或藏怒，至爱存笞鞭。
- 滩石信非崄，崄处却万全。
- 我闻说是义，心思俱豁然。
- 一笑过滩去，落照衔山前。

## 拼音
- cuo2 e2 nie4 dou1 shan1 ， yu4 shui3 zi1 fa1 yuan2 。
- shi3 zhe3 cai2 lan4 shang1 ， qi2 liu2 xi4 juan1 juan1 。
- dong1 xing2 jie4 nan2 ye3 ， zhang1 shui3 xi1 ru4 yan1 。
- you4 dong1 jian4 xiong2 zhang1 ， you3 zhou1 gu4 ming2 qian2 。
- gong4 shui3 yuan3 lai2 fu4 ， rong2 he2 wei4 gan4 chuan1 。
- dang1 qi2 chu1 he2 shi2 ， hong2 ting2 fei3 wei4 yuan1 。
- zhong1 tong1 chi3 wu3 liu2 ， yu4 hong2 wo4 wan1 yan2 。
- qun2 shan1 lai2 zuo3 you4 ， wan4 shi2 geng3 hou4 qian2 。
- chu1 yi2 mu4 qun2 yang2 ， hu1 ya4 duo4 fei1 yuan1 。
- fu2 xi1 zhuang4 kui2 jie2 ， fu2 yan4 ying3 jie1 lian2 。
- a1 he2 zhen4 gan3 si3 ， fu4 yu4 chi2 lian2 qian2 。
- xia4 zhe3 wan3 dun1 ju4 ， shang4 zhe3 jiang1 teng2 qian1 。
- huo4 jiao3 shou3 yu4 dou4 ， huo4 wan3 liu2 an1 mian2 。
- huo4 tui4 ran2 shen1 fu2 ， lu4 jian1 da4 ru2 zhang3 。
- huo4 song3 ran2 te4 qi3 ， yan3 li4 gao1 qi2 jian1 。
- huo4 liang3 liang3 wei4 ou3 ， huo4 wu3 wu3 xiang1 lian2 。
- ci3 you3 yi4 xi2 ping2 ， bi3 you3 wan4 qiao4 chuan1 。
- chi3 chi3 shu4 han2 lie4 ， yan3 yan3 kai1 qing1 yuan2 。
- xing2 mo2 hu4 chi2 cheng3 ， qi4 shi4 xiang1 tu3 tun1 。
- ping2 tan3 shi2 shu4 zhang4 ， bian4 guai4 fen1 bai3 qian1 。
- gu4 pan4 bu4 xia2 gei3 ， suan4 shu4 chou2 neng2 dan1 。
- tian1 gong1 hong1 zhen4 ting2 ， li4 shi4 tui1 lei2 men2 。
- shang4 xia4 xiang1 chong1 zhuang4 ， dui4 yu3 bu4 de2 wen2 。
- zhong4 tan1 jiao3 xi1 xian3 ， si4 tan1 du2 cheng1 zhuan1 。
- qi2 yi1 yue1 tian1 zhu4 ， shu4 li4 ru2 deng1 tian1 。
- you1 shen1 xia4 wu2 ji4 ， wo1 pan2 chu4 hui2 xuan2 。
- qi2 xia4 wei4 wu3 suo3 ， feng1 suo3 fei1 pian1 pian1 。
- jue2 liu2 yi3 er2 dong1 ， she2 yin3 xiang1 ying2 qian1 。
- da4 le0 yu3 huang2 kong3 ， dai4 jian4 bo2 zhong4 jian1 。
- qing1 jue2 ji2 yu2 jian4 ， hao4 nu4 fei4 ruo4 jian1 。
- xia4 ci3 de2 an1 liu2 ， ren4 xi2 guo4 zhou1 chuan2 。
- wo3 sheng1 ku3 ping2 geng3 ， bao2 huan4 you2 mei2 guan1 。
- san1 zai3 liang3 jing1 guo4 ， mei3 guo4 xin1 wei4 han2 。
- lei4 jiu3 wen4 chang2 jiang1 ， pei1 tai1 shi3 he2 nian2 。
- hu2 bu2 shi4 yi2 yi4 ， er2 le4 cong2 xian3 nan2 。
- jiang1 shen2 xin4 ling2 yi4 ， huang3 hu1 ruo4 you3 yan2 。
- wu2 lai2 bu3 ju1 ci3 ， zhao4 zi4 kai1 hun4 yuan2 。
- qing1 xi1 fu2 chen2 zi3 ， jie4 ru2 bao4 gang1 jian1 。
- yi2 pian4 chao2 zong1 xin1 ， wan4 zhe2 wu2 bian4 qian1 。
- suo3 le4 zai4 jian1 ji4 ， wei4 shi3 jian1 yu2 xian2 。
- zheng1 ren2 nao4 chong1 chong1 ， yi4 shou3 fu2 pian1 pian1 。
- wu2 li4 suo3 neng2 ren4 ， deng1 an4 chang2 xiang1 xian1 。
- sui1 ran2 you3 chu4 nie4 ， zi4 qu3 fei1 wu2 qian1 。
- qing1 xian4 xi1 shu1 ti1 ， bu2 lu4 fu3 zao2 hen2 。
- zhi4 jin1 hu3 cheng2 xia4 ， gun3 gun3 liu2 yi2 en1 。
- po1 xian1 zhu2 hai3 nan2 ， wei4 shi4 suo3 qi4 juan1 。
- feng1 fan1 yi2 ye4 shen1 ， shi1 ju4 wan4 kou3 chuan2 。
- tan1 shi2 ben3 fei1 xian3 ， ren2 zi4 yi3 xian3 kan4 。
- wei3 she2 qu1 zhe2 jian1 ， dao4 jing4 zi4 ping2 ping2 。
- zi3 xing2 dan4 you2 zhong1 ， kan3 dan4 ju1 qi2 bian1 。
- zi3 zhou1 yao4 shi4 ping2 ， qing1 zhong4 fang2 qi2 pian1 。
- cheng2 liu2 yi4 liang2 bian4 ， bi4 ai4 xu1 da2 quan2 。
- wu3 hu2 ying2 ru2 jing4 ， shun4 xi1 feng1 tao1 xian1 。
- xi1 xiao4 huo4 cang2 nu4 ， zhi4 ai4 cun2 chi1 bian1 。
- tan1 shi2 xin4 fei1 xian3 ， xian3 chu4 que4 wan4 quan2 。
- wo3 wen2 shuo1 shi4 yi4 ， xin1 si1 ju4 huo1 ran2 。
- yi2 xiao4 guo4 tan1 qu4 ， luo4 zhao4 xian2 shan1 qian2 。

## 注释

## 译文

## 赏析
