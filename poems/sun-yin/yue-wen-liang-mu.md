---
id: sun-yin-yue-wen-liang-mu
title: 越问 良牧
titlePinyin: yue4 wen4   liang2 mu4
titleSlug: yue-wen-liang-mu
author: 孙因
authorPinyin: sun1 yin1
authorSlug: sun-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自大驾之西幸兮，府遂为于近藩。
- 赐行殿为府治兮，暨泽牧之惟艰。
- 张毘陵首当是选兮，实股肱之旧弼。
- 仍土阶之素规兮，因旧宇以为安。
- 朱忠靖继剖符兮，屹具瞻于岩石。
- 赵忠简亦相望兮，凛清风而独寒。
- 忠定王之来镇兮，当乾道之四禩。
- 捐帑以置义租兮，辟宫而祠先贤。
- 谅棠阴之蔽芾兮，思召伯其如憩。
- 宜大封于是邦兮，良天道之好还。
- 后五十余年兮，谁俪美以增饰。
- 维我新安公兮，骛逸驾而独攀。
- 剖滞讼如澌流兮，召雨旸如应响。
- 使百城俱按堵兮，令沧海无惊澜。
- 立吏胆于秋霜兮，洽民气于春泽。
- 出干将于宝匣兮，照沆瀣于铜盘。
- 圜扉鞠为茂草兮，麦岐蔼其连秀。
- 令修户庭之内兮，民乐湖山之闲。
- 既修政而人悦兮，文书省于幙府。
- 新百废以具兴兮，耸轮奂之伟观。
- 八邑不知有役兮，一道不知有费。
- 若天造而神设兮，岂民力之或烦。
- 化榛莽为宏丽兮，敞隘敝为爽垲。
- 革蠹挠而雄叠兮，易朽腐而垩丹。
- 兹栋隆之规模兮，特于此乎小试。
- 非成毁之相仍兮，数循环而无端。
- 镇越岿乎中踞兮，修廊翼其旁拱。
- 何独敛夫散气兮，所以重夫中权。
- 巨扁揭乎云霄兮，钧笔粲乎星斗。
- 山灵为之呵护兮，珍光赫而属天。
- 前方台之月华兮，后蓬莱之云气。
- 左燕春之凝香兮，右清白之寒泉。
- 绕层城以拂云兮，开屏障于四面。
- 卧林影于云壑兮，栖山光乎二轩。
- 吸平湖于酒杯兮，浮翠峰于茗椀。
- 送归鸿于天外兮，数飞鸥于海门。
- 动秋声之摵摵兮，泊晴岚之蔼蔼。
- 饯崦嵫之夕照兮，宾旸谷之朝暾。
- 上越王之危台兮，诵唐人之杰句。
- 鹧鸪飞而地迥兮，晴烟渺而天宽。
- 飞盖游乎清夜兮，羃轻烟之素练。
- 棹歌发乎中沚兮，浴明月于金盆。
- 丽谯涌乎青冥兮，角声起而寥亮。
- 佳山蔚其照眼兮，洗万里之阴雰。
- 新隄平而拟掌兮，沸行歌以载路。
- 漕渠濬而举重兮，鼓千艘而骈阗。
- 雄威扁营叠创兮，雷欢声于貔虎。
- 泮宫修贡闱辟兮，遂飞跃于鱼鸢。
- 台府焕而一新兮，岩壑为之改观。
- 他人视之拱手兮，公谈笑而不难。
- 既游刃之有余兮，复善刀而藏用。
- 寂然若无所营兮，湛中襟而靖渊。
- 炷炉香而读易兮，悟至理于泰否。
- 托寄轩之柱刻兮，等蘧庐于乾坤。
- 上方蒇事明庭兮，将入扈于豹尾。
- 如旄倪之借留兮，纷截镫以攀辕。
- 繄郢曲之寡和兮，信萧规之难继。
- 民愿公无遽归兮，帝谓吾今召环。
- 虽卿月之暂驻兮，幸临照夫越土。
- 恐使星之迁次兮，迫太阶之魁躔。
- 推治越之道治天下兮，固我公之余事。
- 然越人爱公如慈父母兮，愿托歌而永传。
- 客乃敛袵肃容兮，屏气弗敢复言。
- 孙子于是浓墨大字兮，终夫越问之篇。

## 拼音
- zi4 da4 jia4 zhi1 xi1 xing4 xi1 ， fu3 sui4 wei4 yu2 jin4 fan1 。
- ci4 xing2 dian4 wei4 fu3 zhi4 xi1 ， ji4 ze2 mu4 zhi1 wei2 jian1 。
- zhang1 pi2 ling2 shou3 dang1 shi4 xuan3 xi1 ， shi2 gu3 gong1 zhi1 jiu4 bi4 。
- reng2 tu3 jie1 zhi1 su4 gui1 xi1 ， yin1 jiu4 yu3 yi3 wei2 an1 。
- zhu1 zhong1 jing4 ji4 pou1 fu2 xi1 ， yi4 ju4 zhan1 yu2 yan2 shi2 。
- zhao4 zhong1 jian3 yi4 xiang1 wang4 xi1 ， lin3 qing1 feng1 er2 du2 han2 。
- zhong1 ding4 wang2 zhi1 lai2 zhen4 xi1 ， dang1 qian2 dao4 zhi1 si4 si4 。
- juan1 tang3 yi3 zhi4 yi4 zu1 xi1 ， pi4 gong1 er2 ci2 xian1 xian2 。
- liang4 tang2 yin1 zhi1 bi4 fei4 xi1 ， si1 zhao4 bo2 qi2 ru2 qi4 。
- yi2 da4 feng1 yu2 shi4 bang1 xi1 ， liang2 tian1 dao4 zhi1 hao3 hai2 。
- hou4 wu3 shi2 yu2 nian2 xi1 ， shui2 li4 mei3 yi3 zeng1 shi4 。
- wei2 wo3 xin1 an1 gong1 xi1 ， wu4 yi4 jia4 er2 du2 pan1 。
- pou1 zhi4 song4 ru2 si1 liu2 xi1 ， zhao4 yu3 yang2 ru2 ying4 xiang3 。
- shi3 bai3 cheng2 ju4 an4 du3 xi1 ， ling4 cang1 hai3 wu2 jing1 lan2 。
- li4 li4 dan3 yu2 qiu1 shuang1 xi1 ， qia4 min2 qi4 yu2 chun1 ze2 。
- chu1 gan1 jiang1 yu2 bao3 xia2 xi1 ， zhao4 hang4 xie4 yu2 tong2 pan2 。
- huan2 fei1 ju1 wei2 mao4 cao3 xi1 ， mai4 qi2 ai3 qi2 lian2 xiu4 。
- ling4 xiu1 hu4 ting2 zhi1 nei4 xi1 ， min2 yue4 hu2 shan1 zhi1 xian2 。
- ji4 xiu1 zheng4 er2 ren2 yue4 xi1 ， wen2 shu1 sheng3 yu2 mu4 fu3 。
- xin1 bai3 fei4 yi3 ju4 xing1 xi1 ， song3 lun2 huan4 zhi1 wei3 guan1 。
- ba1 yi4 bu4 zhi1 you3 yi4 xi1 ， yi2 dao4 bu4 zhi1 you3 fei4 。
- ruo4 tian1 zao4 er2 shen2 she4 xi1 ， qi3 min2 li4 zhi1 huo4 fan2 。
- hua4 zhen1 mang3 wei4 hong2 li4 xi1 ， chang3 ai4 bi4 wei4 shuang3 kai3 。
- ge2 du4 nao2 er2 xiong2 die2 xi1 ， yi4 xiu3 fu3 er2 e4 dan1 。
- zi1 dong4 long2 zhi1 gui1 mo2 xi1 ， te4 yu2 ci3 hu1 xiao3 shi4 。
- fei1 cheng2 hui3 zhi1 xiang1 reng2 xi1 ， shu4 xun2 huan2 er2 wu2 duan1 。
- zhen4 yue4 kui1 hu1 zhong1 ju4 xi1 ， xiu1 lang2 yi4 qi2 pang2 gong3 。
- he2 du2 lian3 fu1 san4 qi4 xi1 ， suo3 yi3 zhong4 fu1 zhong1 quan2 。
- ju4 bian3 jie1 hu1 yun2 xiao1 xi1 ， jun1 bi3 can4 hu1 xing1 dou4 。
- shan1 ling2 wei4 zhi1 he1 hu4 xi1 ， zhen1 guang1 he4 er2 shu3 tian1 。
- qian2 fang1 tai2 zhi1 yue4 hua2 xi1 ， hou4 peng2 lai2 zhi1 yun2 qi4 。
- zuo3 yan4 chun1 zhi1 ning2 xiang1 xi1 ， you4 qing1 bai2 zhi1 han2 quan2 。
- rao4 ceng2 cheng2 yi3 fu2 yun2 xi1 ， kai1 ping2 zhang4 yu2 si4 mian4 。
- wo4 lin2 ying3 yu2 yun2 he4 xi1 ， qi1 shan1 guang1 hu1 er4 xuan1 。
- xi1 ping2 hu2 yu2 jiu3 bei1 xi1 ， fu2 cui4 feng1 yu2 ming2 wan3 。
- song4 gui1 hong2 yu2 tian1 wai4 xi1 ， shu4 fei1 ou1 yu2 hai3 men2 。
- dong4 qiu1 sheng1 zhi1 se4 se4 xi1 ， bo2 qing2 lan2 zhi1 ai3 ai3 。
- jian4 yan1 zi1 zhi1 xi1 zhao4 xi1 ， bin1 yang2 gu3 zhi1 chao2 tun1 。
- shang4 yue4 wang2 zhi1 wei1 tai2 xi1 ， song4 tang2 ren2 zhi1 jie2 ju4 。
- zhe4 gu1 fei1 er2 di4 jiong3 xi1 ， qing2 yan1 miao3 er2 tian1 kuan1 。
- fei1 gai4 you2 hu1 qing1 ye4 xi1 ， mi4 qing1 yan1 zhi1 su4 lian4 。
- zhao4 ge1 fa1 hu1 zhong1 zhi3 xi1 ， yu4 ming2 yue4 yu2 jin1 pen2 。
- li4 qiao2 yong3 hu1 qing1 ming2 xi1 ， jiao3 sheng1 qi3 er2 liao2 liang4 。
- jia1 shan1 wei4 qi2 zhao4 yan3 xi1 ， xi3 wan4 li3 zhi1 yin1 fen1 。
- xin1 di1 ping2 er2 ni3 zhang3 xi1 ， fei4 xing2 ge1 yi3 zai3 lu4 。
- cao2 qu2 jun4 er2 ju3 zhong4 xi1 ， gu3 qian1 sou1 er2 pian2 tian2 。
- xiong2 wei1 bian3 ying2 die2 chuang4 xi1 ， lei2 huan1 sheng1 yu2 pi2 hu3 。
- pan4 gong1 xiu1 gong4 wei2 pi4 xi1 ， sui4 fei1 yue4 yu2 yu2 yuan1 。
- tai2 fu3 huan4 er2 yi4 xin1 xi1 ， yan2 he4 wei4 zhi1 gai3 guan1 。
- ta1 ren2 shi4 zhi1 gong3 shou3 xi1 ， gong1 tan2 xiao4 er2 bu4 nan2 。
- ji4 you2 ren4 zhi1 you3 yu2 xi1 ， fu4 shan4 dao1 er2 cang2 yong4 。
- ji4 ran2 ruo4 wu2 suo3 ying2 xi1 ， zhan4 zhong1 jin1 er2 jing4 yuan1 。
- zhu4 lu2 xiang1 er2 du2 yi4 xi1 ， wu4 zhi4 li3 yu2 tai4 fou3 。
- tuo1 ji4 xuan1 zhi1 zhu4 ke4 xi1 ， deng3 qu2 lu2 yu2 qian2 kun1 。
- shang4 fang1 chan3 shi4 ming2 ting2 xi1 ， jiang1 ru4 hu4 yu2 bao4 wei3 。
- ru2 mao2 ni2 zhi1 jie4 liu2 xi1 ， fen1 jie2 deng1 yi3 pan1 yuan2 。
- yi1 ying3 qu3 zhi1 gua3 he2 xi1 ， xin4 xiao1 gui1 zhi1 nan2 ji4 。
- min2 yuan4 gong1 wu2 ju4 gui1 xi1 ， di4 wei4 wu2 jin1 zhao4 huan2 。
- sui1 qing1 yue4 zhi1 zan4 zhu4 xi1 ， xing4 lin2 zhao4 fu1 yue4 tu3 。
- kong3 shi3 xing1 zhi1 qian1 ci4 xi1 ， po4 tai4 jie1 zhi1 kui2 chan2 。
- tui1 zhi4 yue4 zhi1 dao4 zhi4 tian1 xia4 xi1 ， gu4 wo3 gong1 zhi1 yu2 shi4 。
- ran2 yue4 ren2 ai4 gong1 ru2 ci2 fu4 mu3 xi1 ， yuan4 tuo1 ge1 er2 yong3 chuan2 。
- ke4 nai3 lian3 ren4 su4 rong2 xi1 ， bing3 qi4 fu2 gan3 fu4 yan2 。
- sun1 zi0 yu2 shi4 nong2 mo4 da4 zi4 xi1 ， zhong1 fu1 yue4 wen4 zhi1 pian1 。

## 注释

## 译文

## 赏析
