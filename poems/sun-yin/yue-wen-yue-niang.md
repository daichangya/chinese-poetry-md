---
id: sun-yin-yue-wen-yue-niang
title: 越问 越酿
titlePinyin: yue4 wen4   yue4 niang4
titleSlug: yue-wen-yue-niang
author: 孙因
authorPinyin: sun1 yin1
authorSlug: sun-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扬州之种宜稻兮，越土最其所宜。
- 稬种居其十六兮，又稻品之最奇。
- 自海上以漂来兮，伊仙公之遗育。
- 别黄籼与金钗兮，紫珠贯而累累。
- 酒人取以为酿兮，辨五齐以致用。
- 湑镜流之香洁兮，贮秘色之新瓮。
- 助知章之高兴兮，眼花眩乎水底。
- 侑谢傅之雅游兮，陶丹府而哦诗。
- 集群贤以觞咏兮，浮罚觥乎子敬。
- 指鸣蛙为鼓吹兮，畅独酌于稚珪。
- 斯越酒之酝藉兮，非宜城中山之比。
- 矧投醪之醇德兮，能使勇气百倍于熊罴。
- 客曰旨哉越酿兮，固越俗之所怡。
- 然自征榷之法行兮，安得薛戎而蠲之。

## 拼音
- yang2 zhou1 zhi1 zhong3 yi2 dao4 xi1 ， yue4 tu3 zui4 qi2 suo3 yi2 。
- nuo4 zhong3 ju1 qi2 shi2 liu4 xi1 ， you4 dao4 pin3 zhi1 zui4 qi2 。
- zi4 hai3 shang4 yi3 piao1 lai2 xi1 ， yi1 xian1 gong1 zhi1 yi2 yu4 。
- bie2 huang2 xian1 yu3 jin1 chai1 xi1 ， zi3 zhu1 guan4 er2 lei4 lei4 。
- jiu3 ren2 qu3 yi3 wei2 niang4 xi1 ， bian4 wu3 qi2 yi3 zhi4 yong4 。
- xu3 jing4 liu2 zhi1 xiang1 jie2 xi1 ， zhu4 mi4 se4 zhi1 xin1 weng4 。
- zhu4 zhi1 zhang1 zhi1 gao1 xing4 xi1 ， yan3 hua1 xuan4 hu1 shui3 di3 。
- you4 xie4 fu4 zhi1 ya3 you2 xi1 ， tao2 dan1 fu3 er2 o4 shi1 。
- ji2 qun2 xian2 yi3 shang1 yong3 xi1 ， fu2 fa2 gong1 hu1 zi3 jing4 。
- zhi3 ming2 wa1 wei4 gu3 chui1 xi1 ， chang4 du2 zhuo2 yu2 zhi4 gui1 。
- si1 yue4 jiu3 zhi1 yun4 jie4 xi1 ， fei1 yi2 cheng2 zhong1 shan1 zhi1 bi3 。
- shen3 tou2 lao2 zhi1 chun2 de2 xi1 ， neng2 shi3 yong3 qi4 bai3 bei4 yu2 xiong2 pi2 。
- ke4 yue1 zhi3 zai1 yue4 niang4 xi1 ， gu4 yue4 su2 zhi1 suo3 yi2 。
- ran2 zi4 zheng1 que4 zhi1 fa3 xing2 xi1 ， an1 de2 xue1 rong2 er2 juan1 zhi1 。

## 注释

## 译文

## 赏析
