---
id: sun-yin-yue-wen-jin-xi
title: 越问 金锡
titlePinyin: yue4 wen4   jin1 xi1
titleSlug: yue-wen-jin-xi
author: 孙因
authorPinyin: sun1 yin1
authorSlug: sun-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 观地产之所宜兮，惟金锡之最良。
- 贡品肇于有姒兮，暨苍姬而加详。
- 虽历代之所珍兮，凛英气其犹秘。
- 欧冶子之神奇兮，爰采取而炼淬。
- 剖赤堇而出锡兮，山色变而无云。
- 涸若耶之铜液兮，俯不见夫潜鳞。
- 铸岭岌其插天兮，冶井浸而寒冽。
- 前丰霳为击橐兮，后雨师为洒尘。
- 发铜牛之藏屑兮，赭林麓以炊炭。
- 弃右冶之余滓兮，草木为之焦烂。
- 炎烟涨乎铜孤兮，寒光浮乎炼塘。
- 越砥妥其敛锷兮，铸浦沸其若汤。
- 合众灵而成器兮，为宝剑凡有五。
- 曰湛卢与巨阙兮，盖珍名之最著。
- 既属之善相之薛烛兮，复谋之南林之处女。
- 水试则断蛟螭兮，陆用而剸犀虎。
- 扫搀枪使澌灭兮，伏蚩尤使奔怖。
- 岂吴钩之敢抗兮，非燕函之能御。
- 客曰伟哉利器兮，诚为越国之珍。
- 斯剑客之喜谈兮，非文种之愿闻。

## 拼音
- guan1 di4 chan3 zhi1 suo3 yi2 xi1 ， wei2 jin1 xi1 zhi1 zui4 liang2 。
- gong4 pin3 zhao4 yu2 you3 si4 xi1 ， ji4 cang1 ji1 er2 jia1 xiang2 。
- sui1 li4 dai4 zhi1 suo3 zhen1 xi1 ， lin3 ying1 qi4 qi2 you2 mi4 。
- ou1 ye3 zi3 zhi1 shen2 qi2 xi1 ， yuan2 cai3 qu3 er2 lian4 cui4 。
- pou1 chi4 jin3 er2 chu1 xi1 xi1 ， shan1 se4 bian4 er2 wu2 yun2 。
- he2 ruo4 ye1 zhi1 tong2 ye4 xi1 ， fu3 bu2 jian4 fu1 qian2 lin2 。
- zhu4 ling3 ji2 qi2 cha1 tian1 xi1 ， ye3 jing3 jin4 er2 han2 lie4 。
- qian2 feng1 long2 wei4 ji1 tuo2 xi1 ， hou4 yu3 shi1 wei4 sa3 chen2 。
- fa1 tong2 niu2 zhi1 cang2 xie4 xi1 ， zhe3 lin2 lu4 yi3 chui1 tan4 。
- qi4 you4 ye3 zhi1 yu2 zi3 xi1 ， cao3 mu4 wei4 zhi1 jiao1 lan4 。
- yan2 yan1 zhang3 hu1 tong2 gu1 xi1 ， han2 guang1 fu2 hu1 lian4 tang2 。
- yue4 di3 tuo3 qi2 lian3 e4 xi1 ， zhu4 pu3 fei4 qi2 ruo4 tang1 。
- he2 zhong4 ling2 er2 cheng2 qi4 xi1 ， wei4 bao3 jian4 fan2 you3 wu3 。
- yue1 zhan4 lu2 yu3 ju4 que1 xi1 ， gai4 zhen1 ming2 zhi1 zui4 zhu4 。
- ji4 shu3 zhi1 shan4 xiang1 zhi1 xue1 zhu2 xi1 ， fu4 mou2 zhi1 nan2 lin2 zhi1 chu3 nü3 。
- shui3 shi4 ze2 duan4 jiao1 chi1 xi1 ， lu4 yong4 er2 tuan2 xi1 hu3 。
- sao3 chan1 qiang1 shi3 si1 mie4 xi1 ， fu2 chi1 you2 shi3 ben1 bu4 。
- qi3 wu2 gou1 zhi1 gan3 kang4 xi1 ， fei1 yan4 han2 zhi1 neng2 yu4 。
- ke4 yue1 wei3 zai1 li4 qi4 xi1 ， cheng2 wei4 yue4 guo2 zhi1 zhen1 。
- si1 jian4 ke4 zhi1 xi3 tan2 xi1 ， fei1 wen2 zhong3 zhi1 yuan4 wen2 。

## 注释

## 译文

## 赏析
