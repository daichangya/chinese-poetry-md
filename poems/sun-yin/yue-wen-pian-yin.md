---
id: sun-yin-yue-wen-pian-yin
title: 越问 篇引
titlePinyin: yue4 wen4   pian1 yin3
titleSlug: yue-wen-pian-yin
author: 孙因
authorPinyin: sun1 yin1
authorSlug: sun-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 典午氏之盛时兮，余鼻祖曰子荆。
- 谋乐郊以隠居兮，飏潄石之清名。
- 有闻孙曰承公兮，尝令鄞与余姚。
- 爱会稽之山水兮，爰徙家于兹城。
- 当永和之九年兮，惠风畅夫莫春。
- 偕王谢之诸公兮，会修禊于兰亭。
- 赋临流之五言兮，寄幽寻之逸兴。
- 泛回沼倚修竹兮，松风落而冷冷。
- 维兴公尤好事兮，作流觞之后序。
- 助逸少之高致兮，齐芳誉于难兄。
- 既乃登陆而游兮，历天台与四明。
- 潄飞瀑于笔端兮，遗掷地之金声。
- 余自句章徙姚兮，倏绵历乎十稔。
- 慨风流之浸邈兮，幸犹为夫越氓。
- 掬清泉之潺湲兮，友过云之溶泄。
- 访樊榭之杳霭兮，栖石窗之玲珑。
- 客有过余兮，谓余博览而好古。
- 世为越人兮，胡不志夫越之风土。
- 余谢不能兮，伛余指而缕数。
- 前有灵符之记兮，后有龟龄之赋。
- 嗟彼皆已为陈迹兮，时亦随夫所遇。
- 傥含毫而不断兮，将羞余之鼻祖。

## 拼音
- dian3 wu3 shi4 zhi1 sheng4 shi2 xi1 ， yu2 bi2 zu3 yue1 zi3 jing1 。
- mou2 le4 jiao1 yi3 yin3 ju1 xi1 ， yang2 shu4 shi2 zhi1 qing1 ming2 。
- you3 wen2 sun1 yue1 cheng2 gong1 xi1 ， chang2 ling4 yin2 yu3 yu2 yao2 。
- ai4 hui4 ji1 zhi1 shan1 shui3 xi1 ， yuan2 xi3 jia1 yu2 zi1 cheng2 。
- dang1 yong3 he2 zhi1 jiu3 nian2 xi1 ， hui4 feng1 chang4 fu1 mo4 chun1 。
- xie2 wang2 xie4 zhi1 zhu1 gong1 xi1 ， hui4 xiu1 xi4 yu2 lan2 ting2 。
- fu4 lin2 liu2 zhi1 wu3 yan2 xi1 ， ji4 you1 xun2 zhi1 yi4 xing1 。
- fan4 hui2 zhao3 yi3 xiu1 zhu2 xi1 ， song1 feng1 luo4 er2 leng3 leng3 。
- wei2 xing1 gong1 you2 hao3 shi4 xi1 ， zuo4 liu2 shang1 zhi1 hou4 xu4 。
- zhu4 yi4 shao3 zhi1 gao1 zhi4 xi1 ， qi2 fang1 yu4 yu2 nan2 xiong1 。
- ji4 nai3 deng1 lu4 er2 you2 xi1 ， li4 tian1 tai2 yu3 si4 ming2 。
- shu4 fei1 pu4 yu2 bi3 duan1 xi1 ， yi2 zhi4 di4 zhi1 jin1 sheng1 。
- yu2 zi4 ju4 zhang1 xi3 yao2 xi1 ， shu1 mian2 li4 hu1 shi2 ren3 。
- kai3 feng1 liu2 zhi1 jin4 miao3 xi1 ， xing4 you2 wei4 fu1 yue4 mang2 。
- ju1 qing1 quan2 zhi1 chan2 yuan2 xi1 ， you3 guo4 yun2 zhi1 rong2 xie4 。
- fang3 fan2 xie4 zhi1 yao3 ai3 xi1 ， qi1 shi2 chuang1 zhi1 ling2 long2 。
- ke4 you3 guo4 yu2 xi1 ， wei4 yu2 bo2 lan3 er2 hao3 gu3 。
- shi4 wei4 yue4 ren2 xi1 ， hu2 bu2 zhi4 fu1 yue4 zhi1 feng1 tu3 。
- yu2 xie4 bu4 neng2 xi1 ， yu3 yu2 zhi3 er2 lü3 shu4 。
- qian2 you3 ling2 fu2 zhi1 ji4 xi1 ， hou4 you3 gui1 ling2 zhi1 fu4 。
- jie1 bi3 jie1 yi3 wei4 chen2 ji4 xi1 ， shi2 yi4 sui2 fu1 suo3 yu4 。
- tang3 han2 hao2 er2 bu2 duan4 xi1 ， jiang1 xiu1 yu2 zhi1 bi2 zu3 。

## 注释

## 译文

## 赏析
