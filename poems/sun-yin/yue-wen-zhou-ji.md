---
id: sun-yin-yue-wen-zhou-ji
title: 越问 舟楫
titlePinyin: yue4 wen4   zhou1 ji2
titleSlug: yue-wen-zhou-ji
author: 孙因
authorPinyin: sun1 yin1
authorSlug: sun-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 越人生长泽国兮，其操舟也若神。
- 有习流之二千兮，以沼吴而策勋。
- 寻笠泽以潜涉兮，北渡淮而会盟。
- 擅航乌之长技兮，水犀为之逡巡。
- 浮海救东瓯兮，有握节之严助。
- 治船习水战兮，荣衣锦于买臣。
- 渡浙江而誓众兮，会稽之内史。
- 率水棹以拒战兮，凌江之将军。
- 坐大船若山兮，公苗山阴之杰。
- 泛波袭番禺兮，季高永兴之人。
- 想万艘之竝进兮，纷青龙与赤雀。
- 风帆儵忽千里兮，驾巨浪如飞云。
- 今竞渡其遗俗兮，习便𫘟以捷疾。
- 观者动心骇目兮，相杂袭如鱼鳞。
- 客曰盛哉舟楫兮，他郡孰加于越。
- 然同济或不同心兮，请置此而新其说。

## 拼音
- yue4 ren2 sheng1 zhang3 ze2 guo2 xi1 ， qi2 cao1 zhou1 ye3 ruo4 shen2 。
- you3 xi2 liu2 zhi1 er4 qian1 xi1 ， yi3 zhao3 wu2 er2 ce4 xun1 。
- xun2 li4 ze2 yi3 qian2 she4 xi1 ， bei3 du4 huai2 er2 hui4 meng2 。
- shan4 hang2 wu1 zhi1 chang2 ji4 xi1 ， shui3 xi1 wei4 zhi1 qun1 xun2 。
- fu2 hai3 jiu4 dong1 ou1 xi1 ， you3 wo4 jie2 zhi1 yan2 zhu4 。
- zhi4 chuan2 xi2 shui3 zhan4 xi1 ， rong2 yi1 jin3 yu2 mai3 chen2 。
- du4 zhe4 jiang1 er2 shi4 zhong4 xi1 ， hui4 ji1 zhi1 nei4 shi3 。
- lü4 shui3 zhao4 yi3 ju4 zhan4 xi1 ， ling2 jiang1 zhi1 jiang1 jun1 。
- zuo4 da4 chuan2 ruo4 shan1 xi1 ， gong1 miao2 shan1 yin1 zhi1 jie2 。
- fan4 bo1 xi2 pan1 yu2 xi1 ， ji4 gao1 yong3 xing1 zhi1 ren2 。
- xiang3 wan4 sou1 zhi1 bing4 jin4 xi1 ， fen1 qing1 long2 yu3 chi4 que4 。
- feng1 fan1 shu1 hu1 qian1 li3 xi1 ， jia4 ju4 lang4 ru2 fei1 yun2 。
- jin1 jing4 du4 qi2 yi2 su2 xi1 ， xi2 bian4 𫘟 yi3 jie2 ji2 。
- guan1 zhe3 dong4 xin1 hai4 mu4 xi1 ， xiang1 za2 xi2 ru2 yu2 lin2 。
- ke4 yue1 sheng4 zai1 zhou1 ji2 xi1 ， ta1 jun4 shu2 jia1 yu2 yue4 。
- ran2 tong2 ji4 huo4 bu4 tong2 xin1 xi1 ， qing3 zhi4 ci3 er2 xin1 qi2 shuo1 。

## 注释

## 译文

## 赏析
