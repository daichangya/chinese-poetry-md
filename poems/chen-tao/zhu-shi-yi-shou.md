---
id: chen-tao-zhu-shi-yi-shou
title: 竹十一首
titlePinyin: zhu2 shi2 yi1 shou3
titleSlug: zhu-shi-yi-shou
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不厌东溪绿玉君，天坛双凤有时闻。
- 一峰晓似朝仙处，青节森森倚绛云。
- 万枝朝露学潇湘，杳霭孤亭白石凉。
- 谁道乖龙不得雨，春雷入地马鞭狂。
- 啸入新篁一里行，万竿如瓮锁龙泓。
- 惊巢翡翠无寻处，闲倚云根刻姓名。
- 青岚帚亚思吾祖，绿润偏多忆蔡邕。
- 长听南园风雨夜，恐生鳞甲尽为龙。
- 迸玉闲抽上钓矶，翠苗番次脱霞衣。
- 山童泥乞青骢马，骑过春泉掣手飞。
- 须题内史琅玕坞，几醉山阳瑟瑟村。
- 剩养万茎将扫俗，莫教凡鸟闹云门。
- 一溪云母间灵花，似到封侯逸士家。
- 谁识雌雄九成律，子乔丹井在深涯。
- 燕燕雏时紫米香，野溪羞色过东墙。
- 诸儿莫拗成蹊笋，从结高笼养凤凰。
- 一节呼龙万里秋，数茎垂海六鼇愁。
- 更须瀑布峰前种，云里阑干过子猷。
- 丘壑谁堪话碧鲜，静寻春谱认婵娟。
- 会当小杀青瑶简，图写龟鱼把上天。
- 玄圃千春闭玉丛，湛阳一祖碧云空。
- 不须骚屑愁江岛，今日南枝在国风。

## 拼音
- bu2 yan4 dong1 xi1 lü4 yu4 jun1 ， tian1 tan2 shuang1 feng4 you3 shi2 wen2 。
- yi4 feng1 xiao3 si4 chao2 xian1 chu4 ， qing1 jie2 sen1 sen1 yi3 jiang4 yun2 。
- wan4 zhi1 chao2 lu4 xue2 xiao1 xiang1 ， yao3 ai3 gu1 ting2 bai2 shi2 liang2 。
- shui2 dao4 guai1 long2 bu4 de2 yu3 ， chun1 lei2 ru4 di4 ma3 bian1 kuang2 。
- xiao4 ru4 xin1 huang2 yi4 li3 xing2 ， wan4 gan1 ru2 weng4 suo3 long2 hong2 。
- jing1 chao2 fei3 cui4 wu2 xun2 chu4 ， xian2 yi3 yun2 gen1 ke4 xing4 ming2 。
- qing1 lan2 zhou3 ya4 si1 wu2 zu3 ， lü4 run4 pian1 duo1 yi4 cai4 yong1 。
- chang2 ting1 nan2 yuan2 feng1 yu3 ye4 ， kong3 sheng1 lin2 jia3 jin4 wei4 long2 。
- beng4 yu4 xian2 chou1 shang4 diao4 ji1 ， cui4 miao2 fan1 ci4 tuo1 xia2 yi1 。
- shan1 tong2 ni2 qi3 qing1 cong1 ma3 ， qi2 guo4 chun1 quan2 che4 shou3 fei1 。
- xu1 ti2 nei4 shi3 lang2 gan1 wu4 ， ji3 zui4 shan1 yang2 se4 se4 cun1 。
- sheng4 yang3 wan4 jing1 jiang1 sao3 su2 ， mo4 jiao4 fan2 niao3 nao4 yun2 men2 。
- yi4 xi1 yun2 mu3 jian1 ling2 hua1 ， si4 dao4 feng1 hou2 yi4 shi4 jia1 。
- shui2 shi2 ci2 xiong2 jiu3 cheng2 lü4 ， zi3 qiao2 dan1 jing3 zai4 shen1 ya2 。
- yan4 yan4 chu2 shi2 zi3 mi3 xiang1 ， ye3 xi1 xiu1 se4 guo4 dong1 qiang2 。
- zhu1 er2 mo4 ao4 cheng2 qi1 sun3 ， cong2 jie2 gao1 long2 yang3 feng4 huang2 。
- yi4 jie2 hu1 long2 wan4 li3 qiu1 ， shu4 jing1 chui2 hai3 liu4 ao2 chou2 。
- geng4 xu1 pu4 bu4 feng1 qian2 zhong3 ， yun2 li3 lan2 gan1 guo4 zi3 you2 。
- qiu1 he4 shui2 kan1 hua4 bi4 xian1 ， jing4 xun2 chun1 pu3 ren4 chan2 juan1 。
- hui4 dang1 xiao3 sha1 qing1 yao2 jian3 ， tu2 xie3 gui1 yu2 ba3 shang4 tian1 。
- xuan2 pu3 qian1 chun1 bi4 yu4 cong2 ， zhan4 yang2 yi4 zu3 bi4 yun2 kong1 。
- bu4 xu1 sao1 xie4 chou2 jiang1 dao3 ， jin1 ri4 nan2 zhi1 zai4 guo2 feng1 。

## 注释

## 译文

## 赏析
