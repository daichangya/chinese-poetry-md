---
id: chen-tao-xu-gu-er-shi-jiu-shou
title: 续古二十九首
titlePinyin: xu4 gu3 er4 shi2 jiu3 shou3
titleSlug: xu-gu-er-shi-jiu-shou
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大尧登宝位，麟凤焕宸居。海曲沾恩泽，还生比目鱼。
- 生值揖逊历，长歌东南春。钓鼇年三十，未见天子巡。
- 轩辕承化日，群凤戏池台。大朴衰丧后，仲尼生不来。
- 大道归孟门，萧兰日争长。想得巢居时，碧江应无浪。
- 矻矻蓬舍下，慕君麒麟阁。笑杀王子乔，寥天乘白鹤。
- 杳杳巫峡云，悠悠汉江水。愁杀几少年，春风相忆地。
- 吴洲采芳客，桂棹木兰船。日晚欲有寄，裴回春风前。
- 仙家风景晏，浮世年华速。邂逅汉武时，蟠桃海东熟。
- 南国珊瑚树，好裁天马鞭。鱼龙不解语，海曲空蝉娟。
- 周穆恣游幸，横天驱八龙。宁知泰山下，日日望登封。
- 秦国饶罗网，中原绝麟凤。万乘巡海回，鲍鱼空相送。
- 秦家无庙略，遮虏续长城。万姓陇头死，中原荆棘生。
- 秦作东海桥，中州鬼辛苦。纵得跨蓬莱，群仙亦飞去。
- 隋炀弃中国，龙舟巡海涯。春风广陵苑，不见秦宫花。
- 范子相句践，灭吴成大勋。虽然五湖去，终愧磻溪云。
- 麟凤识翔蛰，圣贤明卷舒。哀哉嵇叔夜，智不及鶢鶋。
- 战地三尺骨，将军一身贵。自古若吊冤，落花少于泪。
- 楚国千里旱，土龙日已多。九谷竟枯死，好云闲嵯峨。
- 汉家三殿色，恩泽若飘风。今日黄金屋，明朝长信宫。
- 南园杏花发，北渚梅花落。吴女妒西施，容华日消铄。
- 山鸡理毛羽，自言胜乌鸢。一朝逢𬸚𬸦，羞死南海边。
- 秦家卷衣贵，本是倡家子。金殿一承恩，貂蝉满乡里。
- 魏宫薛家女，秀色倾三殿。武帝鼎湖归，一身似秋扇。
- 婵娟越机里，织得双栖凤。慰此殊世花，金梭忽停弄。
- 学古三十载，犹依白云居。每览班超传，令人慵读书。
- 雄剑久濩落，夜吟秋风起。不是懒为龙，此非延平水。
- 朝为杨柳色，暮作芙蓉好。春风若有情，江山相逐老。
- 景龙临太极，五凤当庭舞。谁信壁间梭，升天作云雨。
- 曾梦诸侯笑，康囚议脱枷。千根池底藕，一朵火中花。

## 拼音
- da4 yao2 deng1 bao3 wei4 ， lin2 feng4 huan4 chen2 ju1 。 hai3 qu3 zhan1 en1 ze2 ， hai2 sheng1 bi3 mu4 yu2 。
- sheng1 zhi2 yi1 xun4 li4 ， chang2 ge1 dong1 nan2 chun1 。 diao4 ao2 nian2 san1 shi2 ， wei4 jian4 tian1 zi3 xun2 。
- xuan1 yuan2 cheng2 hua4 ri4 ， qun2 feng4 xi4 chi2 tai2 。 da4 pu3 shuai1 sang4 hou4 ， zhong4 ni2 sheng1 bu4 lai2 。
- da4 dao4 gui1 meng4 men2 ， xiao1 lan2 ri4 zheng1 chang2 。 xiang3 de2 chao2 ju1 shi2 ， bi4 jiang1 ying4 wu2 lang4 。
- ku1 ku1 peng2 she4 xia4 ， mu4 jun1 qi2 lin2 ge2 。 xiao4 sha1 wang2 zi3 qiao2 ， liao2 tian1 cheng2 bai2 he4 。
- yao3 yao3 wu1 xia2 yun2 ， you1 you1 han4 jiang1 shui3 。 chou2 sha1 ji3 shao4 nian2 ， chun1 feng1 xiang1 yi4 di4 。
- wu2 zhou1 cai3 fang1 ke4 ， gui4 zhao4 mu4 lan2 chuan2 。 ri4 wan3 yu4 you3 ji4 ， pei2 hui2 chun1 feng1 qian2 。
- xian1 jia1 feng1 jing3 yan4 ， fu2 shi4 nian2 hua2 su4 。 xie4 hou4 han4 wu3 shi2 ， pan2 tao2 hai3 dong1 shu2 。
- nan2 guo2 shan1 hu2 shu4 ， hao3 cai2 tian1 ma3 bian1 。 yu2 long2 bu4 jie3 yu3 ， hai3 qu3 kong1 chan2 juan1 。
- zhou1 mu4 zi4 you2 xing4 ， heng2 tian1 qu1 ba1 long2 。 ning2 zhi1 tai4 shan1 xia4 ， ri4 ri4 wang4 deng1 feng1 。
- qin2 guo2 rao2 luo2 wang3 ， zhong1 yuan2 jue2 lin2 feng4 。 wan4 sheng4 xun2 hai3 hui2 ， bao4 yu2 kong1 xiang1 song4 。
- qin2 jia1 wu2 miao4 lüe4 ， zhe1 lu3 xu4 chang2 cheng2 。 wan4 xing4 long3 tou2 si3 ， zhong1 yuan2 jing1 ji2 sheng1 。
- qin2 zuo4 dong1 hai3 qiao2 ， zhong1 zhou1 gui3 xin1 ku3 。 zong4 de2 kua4 peng2 lai2 ， qun2 xian1 yi4 fei1 qu4 。
- sui2 yang2 qi4 zhong1 guo2 ， long2 zhou1 xun2 hai3 ya2 。 chun1 feng1 guang3 ling2 yuan4 ， bu2 jian4 qin2 gong1 hua1 。
- fan4 zi3 xiang1 ju4 jian4 ， mie4 wu2 cheng2 da4 xun1 。 sui1 ran2 wu3 hu2 qu4 ， zhong1 kui4 pan2 xi1 yun2 。
- lin2 feng4 shi2 xiang2 zhe2 ， sheng4 xian2 ming2 juan4 shu1 。 ai1 zai1 ji1 shu1 ye4 ， zhi4 bu4 ji2 yuan2 ju1 。
- zhan4 di4 san1 chi3 gu3 ， jiang1 jun1 yi4 shen1 gui4 。 zi4 gu3 ruo4 diao4 yuan1 ， luo4 hua1 shao3 yu2 lei4 。
- chu3 guo2 qian1 li3 han4 ， tu3 long2 ri4 yi3 duo1 。 jiu3 gu3 jing4 ku1 si3 ， hao3 yun2 xian2 cuo2 e2 。
- han4 jia1 san1 dian4 se4 ， en1 ze2 ruo4 piao1 feng1 。 jin1 ri4 huang2 jin1 wu1 ， ming2 chao2 chang2 xin4 gong1 。
- nan2 yuan2 xing4 hua1 fa1 ， bei3 zhu3 mei2 hua1 luo4 。 wu2 nü3 du4 xi1 shi1 ， rong2 hua2 ri4 xiao1 shuo4 。
- shan1 ji1 li3 mao2 yu3 ， zi4 yan2 sheng4 wu1 yuan1 。 yi4 chao2 feng2 yue4 zhuo2 ， xiu1 si3 nan2 hai3 bian1 。
- qin2 jia1 juan4 yi1 gui4 ， ben3 shi4 chang4 jia1 zi3 。 jin1 dian4 yi4 cheng2 en1 ， diao1 chan2 man3 xiang1 li3 。
- wei4 gong1 xue1 jia1 nü3 ， xiu4 se4 qing1 san1 dian4 。 wu3 di4 ding3 hu2 gui1 ， yi4 shen1 si4 qiu1 shan4 。
- chan2 juan1 yue4 ji1 li3 ， zhi1 de2 shuang1 qi1 feng4 。 wei4 ci3 shu1 shi4 hua1 ， jin1 suo1 hu1 ting2 nong4 。
- xue2 gu3 san1 shi2 zai3 ， you2 yi1 bai2 yun2 ju1 。 mei3 lan3 ban1 chao1 chuan2 ， ling4 ren2 yong1 du2 shu1 。
- xiong2 jian4 jiu3 hu4 luo4 ， ye4 yin2 qiu1 feng1 qi3 。 bu2 shi4 lan3 wei4 long2 ， ci3 fei1 yan2 ping2 shui3 。
- chao2 wei4 yang2 liu3 se4 ， mu4 zuo4 fu2 rong2 hao3 。 chun1 feng1 ruo4 you3 qing2 ， jiang1 shan1 xiang1 zhu2 lao3 。
- jing3 long2 lin2 tai4 ji2 ， wu3 feng4 dang1 ting2 wu3 。 shui2 xin4 bi4 jian1 suo1 ， sheng1 tian1 zuo4 yun2 yu3 。
- ceng2 meng4 zhu1 hou2 xiao4 ， kang1 qiu2 yi4 tuo1 jia1 。 qian1 gen1 chi2 di3 ou3 ， yi4 duo3 huo3 zhong1 hua1 。

## 注释

## 译文

## 赏析
