---
id: chen-tao-pan-yu-dao-zhong-zuo
title: 番禺道中作
titlePinyin: pan1 yu2 dao4 zhong1 zuo4
titleSlug: pan-yu-dao-zhong-zuo
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 博罗程远近，海塞愁先入。瘴雨出虹𬟽，蛮江渡山急。
- 常闻岛夷俗，犀象满城邑。雁至草犹春，潮回樯半湿。
- 丹丘凤凰隐，水庙蛟龙集。何处树能言，几乡珠是泣。
- 千年赵佗国，霸气委原隰。龌龊笑终军，长缨祸先及。

## 拼音
- bo2 luo2 cheng2 yuan3 jin4 ， hai3 sai1 chou2 xian1 ru4 。 zhang4 yu3 chu1 hong2 dong1 ， man2 jiang1 du4 shan1 ji2 。
- chang2 wen2 dao3 yi2 su2 ， xi1 xiang4 man3 cheng2 yi4 。 yan4 zhi4 cao3 you2 chun1 ， chao2 hui2 qiang2 ban4 shi1 。
- dan1 qiu1 feng4 huang2 yin3 ， shui3 miao4 jiao1 long2 ji2 。 he2 chu4 shu4 neng2 yan2 ， ji3 xiang1 zhu1 shi4 qi4 。
- qian1 nian2 zhao4 tuo2 guo2 ， ba4 qi4 wei3 yuan2 xi2 。 wo4 chuo4 xiao4 zhong1 jun1 ， chang2 ying1 huo4 xian1 ji2 。

## 注释

## 译文

## 赏析
