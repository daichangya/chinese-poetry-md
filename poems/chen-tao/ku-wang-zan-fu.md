---
id: chen-tao-ku-wang-zan-fu
title: 哭王赞府
titlePinyin: ku1 wang2 zan4 fu3
titleSlug: ku-wang-zan-fu
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白水流今古，青山送死生。驱驰三楚掾，倏忽一空名。
- 金玉埋皋壤，芝兰哭弟兄。龙头孤后进，鹏翅失前程。
- 愁变风云色，悲连鼓角声。落星辞圣代，寒梦闭佳城。
- 伊昔来江邑，从容副国英。德逾栖棘美，公亚饮冰清。
- 大厦亡孤直，群儒忆老成。白驹悲里巷，梁木恸簪缨。
- 陇遂添新草，珠还满旧籝。苍苍难可问，原上晚烟横。

## 拼音
- bai2 shui3 liu2 jin1 gu3 ， qing1 shan1 song4 si3 sheng1 。 qu1 chi2 san1 chu3 yuan4 ， shu1 hu1 yi4 kong1 ming2 。
- jin1 yu4 mai2 gao1 rang3 ， zhi1 lan2 ku1 di4 xiong0 。 long2 tou2 gu1 hou4 jin4 ， peng2 chi4 shi1 qian2 cheng2 。
- chou2 bian4 feng1 yun2 se4 ， bei1 lian2 gu3 jiao3 sheng1 。 luo4 xing1 ci2 sheng4 dai4 ， han2 meng4 bi4 jia1 cheng2 。
- yi1 xi1 lai2 jiang1 yi4 ， cong2 rong2 fu4 guo2 ying1 。 de2 yu2 qi1 ji2 mei3 ， gong1 ya4 yin3 bing1 qing1 。
- da4 sha4 wang2 gu1 zhi2 ， qun2 ru2 yi4 lao3 cheng2 。 bai2 ju1 bei1 li3 xiang4 ， liang2 mu4 tong4 zan1 ying1 。
- long3 sui4 tian1 xin1 cao3 ， zhu1 hai2 man3 jiu4 ying2 。 cang1 cang1 nan2 ke3 wen4 ， yuan2 shang4 wan3 yan1 heng2 。

## 注释

## 译文

## 赏析
