---
id: chen-tao-ti-seng-yuan-zi-zhu
title: 题僧院紫竹
titlePinyin: ti2 seng1 yuan4 zi3 zhu2
titleSlug: ti-seng-yuan-zi-zhu
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 喜游蛟井寺，复见炎州竹。杳霭万丈间，啸风清独速。
- 江南正霜霰，吐秀弄颛顼。似瑞惊坚贞，如魔试金粟。
- 笋非孝子泣，文异湘灵哭。金碧谁与邻，萧森自成族。
- 新闻赤帝种，子落毛人谷。远祖赐鹪鹏，遗芳遍南陆。
- 对烟苏麻丑，夹涧筼筜伏。美誉动丹青，瑰姿艳秦蜀。
- 因缘鹿苑识，想像蛇丘㔉。几叶别黄茅，何年依白足。
- 龙树蛰一花，砌瑶扫云屋。色静曼仙花，名高给孤独。
- 青葱太子树，洒落观音目。法雨每沾濡，玉毫时照烛。
- 离居鸾节变，住冷金颜缩。岂念葛陂荣，幸无祖父辱。
- 光摇水精串，影送莲花轴。江鹜日相寻，野鹗时寄宿。
- 幽香入茶灶，静翠直棋局。肯羡垣上蒿，自多篱下菊。
- 从来道生一，况伴龟藏六。栖托讵星回，檀栾已云矗。
- 霞杯传缥叶，羽管吹紫玉。久绝钓竿歌，聊裁竹枝曲。
- 愧生黄金地，千秋为师绿。

## 拼音
- xi3 you2 jiao1 jing3 si4 ， fu4 jian4 yan2 zhou1 zhu2 。 yao3 ai3 wan4 zhang4 jian1 ， xiao4 feng1 qing1 du2 su4 。
- jiang1 nan2 zheng4 shuang1 xian4 ， tu3 xiu4 nong4 zhuan1 xu1 。 si4 rui4 jing1 jian1 zhen1 ， ru2 mo2 shi4 jin1 su4 。
- sun3 fei1 xiao4 zi3 qi4 ， wen2 yi4 xiang1 ling2 ku1 。 jin1 bi4 shui2 yu3 lin2 ， xiao1 sen1 zi4 cheng2 zu2 。
- xin1 wen2 chi4 di4 zhong3 ， zi3 luo4 mao2 ren2 gu3 。 yuan3 zu3 ci4 jiao1 peng2 ， yi2 fang1 bian4 nan2 lu4 。
- dui4 yan1 su1 ma2 chou3 ， jia2 jian4 yun2 dang1 fu2 。 mei3 yu4 dong4 dan1 qing1 ， gui1 zi1 yan4 qin2 shu3 。
- yin1 yuan2 lu4 yuan4 shi2 ， xiang3 xiang4 she2 qiu1 㔉 。 ji3 ye4 bie2 huang2 mao2 ， he2 nian2 yi1 bai2 zu2 。
- long2 shu4 zhe2 yi4 hua1 ， qi4 yao2 sao3 yun2 wu1 。 se4 jing4 man4 xian1 hua1 ， ming2 gao1 gei3 gu1 du2 。
- qing1 cong1 tai4 zi3 shu4 ， sa3 luo4 guan1 yin1 mu4 。 fa3 yu3 mei3 zhan1 ru2 ， yu4 hao2 shi2 zhao4 zhu2 。
- li2 ju1 luan2 jie2 bian4 ， zhu4 leng3 jin1 yan2 suo1 。 qi3 nian4 ge3 bei1 rong2 ， xing4 wu2 zu3 fu4 ru3 。
- guang1 yao2 shui3 jing1 chuan4 ， ying3 song4 lian2 hua1 zhou2 。 jiang1 wu4 ri4 xiang1 xun2 ， ye3 e4 shi2 ji4 su4 。
- you1 xiang1 ru4 cha2 zao4 ， jing4 cui4 zhi2 qi2 ju2 。 ken3 xian4 yuan2 shang4 hao1 ， zi4 duo1 li2 xia4 ju2 。
- cong2 lai2 dao4 sheng1 yi1 ， kuang4 ban4 gui1 cang2 liu4 。 qi1 tuo1 ju4 xing1 hui2 ， tan2 luan2 yi3 yun2 chu4 。
- xia2 bei1 chuan2 piao3 ye4 ， yu3 guan3 chui1 zi3 yu4 。 jiu3 jue2 diao4 gan1 ge1 ， liao2 cai2 zhu2 zhi1 qu3 。
- kui4 sheng1 huang2 jin1 di4 ， qian1 qiu1 wei4 shi1 lü4 。

## 注释

## 译文

## 赏析
