---
id: chen-tao-hai-chang-wang-yue
title: 海昌望月
titlePinyin: hai3 chang1 wang4 yue4
titleSlug: hai-chang-wang-yue
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何处无今夕，岂期在海头。贾客不爱月，婵娟闲沧洲。
- 浩然伤岁华，独望湖边楼。烟岛青历历，蓝田白悠悠。
- 谁无破镜期，繄我信虚舟。谁无桂枝念，繄我方摧辀。
- 始见弯环春，又逢团圆秋。莫厌绫扇夕，百年多银钩。
- 金盘谁雕镌，玉窟难冥搜。重轮运时节，三五不自由。
- 疑抛云上锅，欲搂天边球。孀居应寒冷，捣药青冥愁。
- 兔子树下蹲，虾蟆池中游。如何名金波，不共水东流。
- 天花辟膻腥，野云无边陬。蚌蛤乘大运，含珠相对酬。
- 夜鹊思南乡，露华清东瓯。百宝安可觑，老龙锁深湫。
- 究究如情人，盗者即仇雠。海涯上皎洁，九门更清幽。
- 亭亭劝金尊，夜久喘吴牛。夷俗皆轻掷，北山思今游。
- 雁声故乡来，客泪堕南洲。平生烟霞志，读书觅封侯。
- 四海尚白身，岂无故乡羞。𡒄坎何足叹，壮如水中虬。
- 猎猎谷底兰，摇摇波上鸥。中途丧资斧，两地生繁忧。
- 一杯太阴君，鹪鹩岂无求。明日将片叶，三山东南浮。

## 拼音
- he2 chu4 wu2 jin1 xi1 ， qi3 qi1 zai4 hai3 tou2 。 jia3 ke4 bu2 ai4 yue4 ， chan2 juan1 xian2 cang1 zhou1 。
- hao4 ran2 shang1 sui4 hua2 ， du2 wang4 hu2 bian1 lou2 。 yan1 dao3 qing1 li4 li4 ， lan2 tian2 bai2 you1 you1 。
- shui2 wu2 po4 jing4 qi1 ， yi1 wo3 xin4 xu1 zhou1 。 shui2 wu2 gui4 zhi1 nian4 ， yi1 wo3 fang1 cui1 zhou1 。
- shi3 jian4 wan1 huan2 chun1 ， you4 feng2 tuan2 yuan2 qiu1 。 mo4 yan4 ling2 shan4 xi1 ， bai3 nian2 duo1 yin2 gou1 。
- jin1 pan2 shui2 diao1 juan1 ， yu4 ku1 nan2 ming2 sou1 。 zhong4 lun2 yun4 shi2 jie2 ， san1 wu3 bu2 zi4 you2 。
- yi2 pao1 yun2 shang4 guo1 ， yu4 lou3 tian1 bian1 qiu2 。 shuang1 ju1 ying4 han2 leng3 ， dao3 yao4 qing1 ming2 chou2 。
- tu4 zi0 shu4 xia4 dun1 ， ha2 ma2 chi2 zhong1 you2 。 ru2 he2 ming2 jin1 bo1 ， bu2 gong4 shui3 dong1 liu2 。
- tian1 hua1 pi4 shan1 xing1 ， ye3 yun2 wu2 bian1 zou1 。 bang4 ha2 cheng2 da4 yun4 ， han2 zhu1 xiang1 dui4 chou2 。
- ye4 que4 si1 nan2 xiang1 ， lu4 hua2 qing1 dong1 ou1 。 bai3 bao3 an1 ke3 qu4 ， lao3 long2 suo3 shen1 qiu1 。
- jiu1 jiu1 ru2 qing2 ren2 ， dao4 zhe3 ji2 chou2 chou2 。 hai3 ya2 shang4 jiao3 jie2 ， jiu3 men2 geng4 qing1 you1 。
- ting2 ting2 quan4 jin1 zun1 ， ye4 jiu3 chuan3 wu2 niu2 。 yi2 su2 jie1 qing1 zhi4 ， bei3 shan1 si1 jin1 you2 。
- yan4 sheng1 gu4 xiang1 lai2 ， ke4 lei4 duo4 nan2 zhou1 。 ping2 sheng1 yan1 xia2 zhi4 ， du2 shu1 mi4 feng1 hou2 。
- si4 hai3 shang4 bai2 shen1 ， qi3 wu2 gu4 xiang1 xiu1 。 𡒄 kan3 he2 zu2 tan4 ， zhuang4 ru2 shui3 zhong1 qiu2 。
- lie4 lie4 gu3 di3 lan2 ， yao2 yao2 bo1 shang4 ou1 。 zhong1 tu2 sang4 zi1 fu3 ， liang3 di4 sheng1 fan2 you1 。
- yi4 bei1 tai4 yin1 jun1 ， jiao1 liao2 qi3 wu2 qiu2 。 ming2 ri4 jiang1 pian4 ye4 ， san1 shan1 dong1 nan2 fu2 。

## 注释

## 译文

## 赏析
