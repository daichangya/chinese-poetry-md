---
id: chen-tao-cao-mu-yan
title: 草木言
titlePinyin: cao3 mu4 yan2
titleSlug: cao-mu-yan
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何生我苍苍，何育我黄黄。草木无知识，幸君同三光。
- 始自受姓名，葳蕤立衣裳。山河既分丽，齐首乳青阳。
- 甘辛各有荣，好丑不相防。常忧刀斧劫，窃慕仁寿乡。
- 愿天雨无暴，愿地风无狂。雨足因衰惫，风多因夭伤。
- 在山不为桂，徒辱君高冈。在水不为莲，徒占君深塘。
- 勿轻培𪣻阜，或有奇栋梁。勿轻蒙胧泽，或有奇馨香。
- 涓毫可粗差，朝菌寿为长。拥肿若无取，大椿命为伤。
- 婆娑不材生，苒苒向秋荒。幸遭熏风日，有得皆簸扬。
- 所愧雨露恩，愿效幽微芳。希君频采择，勿使枯雪霜。

## 拼音
- he2 sheng1 wo3 cang1 cang1 ， he2 yu4 wo3 huang2 huang2 。 cao3 mu4 wu2 zhi1 shi0 ， xing4 jun1 tong2 san1 guang1 。
- shi3 zi4 shou4 xing4 ming2 ， wei1 rui2 li4 yi1 shang0 。 shan1 he2 ji4 fen1 li4 ， qi2 shou3 ru3 qing1 yang2 。
- gan1 xin1 ge4 you3 rong2 ， hao3 chou3 bu4 xiang1 fang2 。 chang2 you1 dao1 fu3 jie2 ， qie4 mu4 ren2 shou4 xiang1 。
- yuan4 tian1 yu3 wu2 bao4 ， yuan4 di4 feng1 wu2 kuang2 。 yu3 zu2 yin1 shuai1 bei4 ， feng1 duo1 yin1 yao1 shang1 。
- zai4 shan1 bu2 wei4 gui4 ， tu2 ru3 jun1 gao1 gang1 。 zai4 shui3 bu2 wei4 lian2 ， tu2 zhan4 jun1 shen1 tang2 。
- wu4 qing1 pei2 lou2 fu4 ， huo4 you3 qi2 dong4 liang2 。 wu4 qing1 meng2 long2 ze2 ， huo4 you3 qi2 xin1 xiang1 。
- juan1 hao2 ke3 cu1 cha4 ， chao2 jun1 shou4 wei4 chang2 。 yong1 zhong3 ruo4 wu2 qu3 ， da4 chun1 ming4 wei4 shang1 。
- po2 suo1 bu4 cai2 sheng1 ， ran3 ran3 xiang4 qiu1 huang1 。 xing4 zao1 xun1 feng1 ri4 ， you3 de2 jie1 bo4 yang2 。
- suo3 kui4 yu3 lu4 en1 ， yuan4 xiao4 you1 wei1 fang1 。 xi1 jun1 pin2 cai3 ze2 ， wu4 shi3 ku1 xue3 shuang1 。

## 注释

## 译文

## 赏析
