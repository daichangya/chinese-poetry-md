---
id: chen-tao-ti-zeng-gao-xian-shang-ren
title: 题赠高闲上人
titlePinyin: ti2 zeng4 gao1 xian2 shang4 ren2
titleSlug: ti-zeng-gao-xian-shang-ren
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 簷卜花间客，轩辕席上珍。笔江秋菡萏，僧国瑞麒麟。
- 内殿初招隐，曹溪得后尘。龙蛇惊粉署，花雨对金轮。
- 白马方依汉，朱星又入秦。剧谈凌凿齿，清论倒波旬。
- 拂石先天古，降龙旧国春。珠还合浦老，龙去玉州贫。
- 鸳鹭输黄绢，场坛绕白苹。鼎湖闲入梦，金阁静通神。
- 海气成方丈，山泉落净巾。狝猴深爱月，鸥鸟不猜人。
- 拂岳萧萧竹，垂空澹澹津。汉珠难觅对，荆璞本来真。
- 伊傅多联壁，刘雷竞买邻。江边有国宝，时为㔉星辰。

## 拼音
- yan2 bu3 hua1 jian1 ke4 ， xuan1 yuan2 xi2 shang4 zhen1 。 bi3 jiang1 qiu1 han4 dan4 ， seng1 guo2 rui4 qi2 lin2 。
- nei4 dian4 chu1 zhao1 yin3 ， cao2 xi1 de2 hou4 chen2 。 long2 she2 jing1 fen3 shu3 ， hua1 yu3 dui4 jin1 lun2 。
- bai2 ma3 fang1 yi1 han4 ， zhu1 xing1 you4 ru4 qin2 。 ju4 tan2 ling2 zao2 chi3 ， qing1 lun4 dao3 bo1 xun2 。
- fu2 shi2 xian1 tian1 gu3 ， jiang4 long2 jiu4 guo2 chun1 。 zhu1 hai2 he2 pu3 lao3 ， long2 qu4 yu4 zhou1 pin2 。
- yuan1 lu4 shu1 huang2 juan4 ， chang3 tan2 rao4 bai2 ping2 。 ding3 hu2 xian2 ru4 meng4 ， jin1 ge2 jing4 tong1 shen2 。
- hai3 qi4 cheng2 fang1 zhang4 ， shan1 quan2 luo4 jing4 jin1 。 xian3 hou2 shen1 ai4 yue4 ， ou1 niao3 bu4 cai1 ren2 。
- fu2 yue4 xiao1 xiao1 zhu2 ， chui2 kong1 dan4 dan4 jin1 。 han4 zhu1 nan2 mi4 dui4 ， jing1 pu2 ben3 lai2 zhen1 。
- yi1 fu4 duo1 lian2 bi4 ， liu2 lei2 jing4 mai3 lin2 。 jiang1 bian1 you3 guo2 bao3 ， shi2 wei4 㔉 xing1 chen2 。

## 注释

## 译文

## 赏析
