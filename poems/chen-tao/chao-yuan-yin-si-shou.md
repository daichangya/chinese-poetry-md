---
id: chen-tao-chao-yuan-yin-si-shou
title: 朝元引四首
titlePinyin: chao2 yuan2 yin3 si4 shou3
titleSlug: chao-yuan-yin-si-shou
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 帝烛荧煌下九天，蓬莱宫晓玉炉烟。
- 无央鸾凤随金母，来贺熏风一万年。
- 正殿云开露冕旒，下方珠翠压鼇头。
- 天鸡唱罢南山晓，春色光辉十二楼。
- 万宇灵祥拥帝居，东华元老荐屠苏。
- 龙池遥望非烟拜，五色曈昽在玉壶。
- 宝祚河宫一向清，龟鱼天篆益分明。
- 近臣谁献登封草，五岳齐呼万岁声。

## 拼音
- di4 zhu2 ying2 huang2 xia4 jiu3 tian1 ， peng2 lai2 gong1 xiao3 yu4 lu2 yan1 。
- wu2 yang1 luan2 feng4 sui2 jin1 mu3 ， lai2 he4 xun1 feng1 yi2 wan4 nian2 。
- zheng4 dian4 yun2 kai1 lu4 mian3 liu2 ， xia4 fang1 zhu1 cui4 ya1 ao2 tou2 。
- tian1 ji1 chang4 ba4 nan2 shan1 xiao3 ， chun1 se4 guang1 hui1 shi2 er4 lou2 。
- wan4 yu3 ling2 xiang2 yong1 di4 ju1 ， dong1 hua2 yuan2 lao3 jian4 tu2 su1 。
- long2 chi2 yao2 wang4 fei1 yan1 bai4 ， wu3 se4 tong2 long2 zai4 yu4 hu2 。
- bao3 zuo4 he2 gong1 yi2 xiang4 qing1 ， gui1 yu2 tian1 zhuan4 yi4 fen1 ming2 。
- jin4 chen2 shui2 xian4 deng1 feng1 cao3 ， wu3 yue4 qi2 hu1 wan4 sui4 sheng1 。

## 注释

## 译文

## 赏析
