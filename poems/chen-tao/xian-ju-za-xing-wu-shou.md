---
id: chen-tao-xian-ju-za-xing-wu-shou
title: 闲居杂兴五首
titlePinyin: xian2 ju1 za2 xing1 wu3 shou3
titleSlug: xian-ju-za-xing-wu-shou
author: 陈陶
authorPinyin: chen2 tao2
authorSlug: chen-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 虞韶九奏音犹在，只是巴童自弃遗。
- 闲卧清秋忆师旷，好风摇动古松枝。
- 一顾成周力有余，白云闲钓五溪鱼。
- 中原莫道无麟凤，自是皇家结网疏。
- 长爱真人王子乔，五松山月伴吹箫。
- 从他浮世悲生死，独驾苍鳞入九霄。
- 越里娃童锦作襦，艳歌声压郢中姝。
- 无人说向张京兆，一曲江南十斛珠。
- 云堆西望贼连营，分阃何当举义兵。
- 莫道羔裘无壮节，古来成事尽书生。

## 拼音
- yu2 shao2 jiu3 zou4 yin1 you2 zai4 ， zhi3 shi4 ba1 tong2 zi4 qi4 yi2 。
- xian2 wo4 qing1 qiu1 yi4 shi1 kuang4 ， hao3 feng1 yao2 dong4 gu3 song1 zhi1 。
- yi2 gu4 cheng2 zhou1 li4 you3 yu2 ， bai2 yun2 xian2 diao4 wu3 xi1 yu2 。
- zhong1 yuan2 mo4 dao4 wu2 lin2 feng4 ， zi4 shi4 huang2 jia1 jie2 wang3 shu1 。
- chang2 ai4 zhen1 ren2 wang2 zi3 qiao2 ， wu3 song1 shan1 yue4 ban4 chui1 xiao1 。
- cong2 ta1 fu2 shi4 bei1 sheng1 si3 ， du2 jia4 cang1 lin2 ru4 jiu3 xiao1 。
- yue4 li3 wa2 tong2 jin3 zuo4 ru2 ， yan4 ge1 sheng1 ya1 ying3 zhong1 shu1 。
- wu2 ren2 shuo1 xiang4 zhang1 jing1 zhao4 ， yi4 qu3 jiang1 nan2 shi2 hu2 zhu1 。
- yun2 dui1 xi1 wang4 zei2 lian2 ying2 ， fen1 kun3 he2 dang1 ju3 yi4 bing1 。
- mo4 dao4 gao1 qiu2 wu2 zhuang4 jie2 ， gu3 lai2 cheng2 shi4 jin4 shu1 sheng1 。

## 注释

## 译文

## 赏析
