---
id: li-da-ke-ti-zhang-xu-jing-guan-tang
title: 题章诩静观堂
titlePinyin: ti2 zhang1 xu3 jing4 guan1 tang2
titleSlug: ti-zhang-xu-jing-guan-tang
author: 李达可
authorPinyin: li3 da2 ke3
authorSlug: li-da-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见通都荡荡开九逵，肩摩毂击人争驰。
- 危楼百尺独高卧，下看胶扰无休时。
- 又不见沧江茫茫与天远，轻舟出没风涛险。
- 此时著身平地人，遥怜櫂夫惊破胆。
- 静中有味知者希，红尘拔脚与世违。
- 世人颠倒堕醉梦，我独坐照全天机。
- 荣名弗羡计非拙，浮利勿争痴更绝。
- 骋巧不若拙有余，役智何如痴且愚。
- 高堂悬镜收赴影，对此令人发深省。

## 拼音
- jun1 bu2 jian4 tong1 dou1 dang4 dang4 kai1 jiu3 kui2 ， jian1 mo2 gu1 ji1 ren2 zheng1 chi2 。
- wei1 lou2 bai3 chi3 du2 gao1 wo4 ， xia4 kan4 jiao1 rao3 wu2 xiu1 shi2 。
- you4 bu2 jian4 cang1 jiang1 mang2 mang2 yu3 tian1 yuan3 ， qing1 zhou1 chu1 mo4 feng1 tao1 xian3 。
- ci3 shi2 zhu4 shen1 ping2 di4 ren2 ， yao2 lian2 zhao4 fu1 jing1 po4 dan3 。
- jing4 zhong1 you3 wei4 zhi1 zhe3 xi1 ， hong2 chen2 ba2 jiao3 yu3 shi4 wei2 。
- shi4 ren2 dian1 dao3 duo4 zui4 meng4 ， wo3 du2 zuo4 zhao4 quan2 tian1 ji1 。
- rong2 ming2 fu2 xian4 ji4 fei1 zhuo1 ， fu2 li4 wu4 zheng1 chi1 geng4 jue2 。
- cheng3 qiao3 bu2 ruo4 zhuo1 you3 yu2 ， yi4 zhi4 he2 ru2 chi1 qie3 yu2 。
- gao1 tang2 xuan2 jing4 shou1 fu4 ying3 ， dui4 ci3 ling4 ren2 fa1 shen1 sheng3 。

## 注释

## 译文

## 赏析
