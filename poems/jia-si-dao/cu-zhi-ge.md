---
id: jia-si-dao-cu-zhi-ge
title: 促织歌
titlePinyin: cu4 zhi1 ge1
titleSlug: cu-zhi-ge
author: 贾似道
authorPinyin: jia3 si4 dao4
authorSlug: jia-si-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新虫调理要相当，残暑盆窝须近凉。
- 渐到秋深畏风冷，不宜频浴恐防伤。
- 养时盆罐须宽阔，下食依时要审详。
- 水食调匀蛩必旺，看时切莫对阳光。
- 水时并尽方堪鬭，不可伤饥患饱忙。
- 盆内土须蚯蚓粪，相宜盖为按阴阳。
- 如此宿虫无姤色，仍将宿水换新浆。
- 假如草叶供虫啮，齿软仍知牙更僵。
- 过笼窝罐安排固，行动提携总不妨。
- 酒后切忌将来看，壮气冲伤走跳狂。
- 误放橘橙充食物，食之虫腹反为殃。
- 安顿必须清净处，油烟熏损不刚强。
- 过期未鬭频频看，仍复收拾用意藏。
- 倘或打食口齿谩，必须医损按前方。
- 不察强弱当场鬭，必是遭输笑不良。
- 盖盆谨慎休留隙，免使奔逃意下慌。
- 看取调养依斯谱，虫体无伤齿更刚。
- 堪怜一种清幽物，岁岁三秋声韵长。

## 拼音
- xin1 chong2 tiao2 li3 yao4 xiang1 dang1 ， can2 shu3 pen2 wo1 xu1 jin4 liang2 。
- jian4 dao4 qiu1 shen1 wei4 feng1 leng3 ， bu4 yi2 pin2 yu4 kong3 fang2 shang1 。
- yang3 shi2 pen2 guan4 xu1 kuan1 kuo4 ， xia4 shi2 yi1 shi2 yao4 shen3 xiang2 。
- shui3 shi2 tiao2 yun2 qiong2 bi4 wang4 ， kan4 shi2 qie4 mo4 dui4 yang2 guang1 。
- shui3 shi2 bing4 jin4 fang1 kan1 dou4 ， bu4 ke3 shang1 ji1 huan4 bao3 mang2 。
- pen2 nei4 tu3 xu1 qiu1 yin3 fen4 ， xiang1 yi2 gai4 wei4 an4 yin1 yang2 。
- ru2 ci3 su4 chong2 wu2 gou4 se4 ， reng2 jiang1 su4 shui3 huan4 xin1 jiang1 。
- jia3 ru2 cao3 ye4 gong4 chong2 nie4 ， chi3 ruan3 reng2 zhi1 ya2 geng4 jiang1 。
- guo4 long2 wo1 guan4 an1 pai2 gu4 ， xing2 dong4 ti2 xie2 zong3 bu4 fang2 。
- jiu3 hou4 qie4 ji4 jiang1 lai2 kan4 ， zhuang4 qi4 chong1 shang1 zou3 tiao4 kuang2 。
- wu4 fang4 ju2 cheng2 chong1 shi2 wu4 ， shi2 zhi1 chong2 fu4 fan3 wei4 yang1 。
- an1 dun4 bi4 xu1 qing1 jing4 chu4 ， you2 yan1 xun1 sun3 bu4 gang1 qiang2 。
- guo4 qi1 wei4 dou4 pin2 pin2 kan4 ， reng2 fu4 shou1 shi2 yong4 yi4 cang2 。
- tang3 huo4 da3 shi2 kou3 chi3 man4 ， bi4 xu1 yi1 sun3 an4 qian2 fang1 。
- bu4 cha2 qiang2 ruo4 dang1 chang3 dou4 ， bi4 shi4 zao1 shu1 xiao4 bu4 liang2 。
- gai4 pen2 jin3 shen4 xiu1 liu2 xi4 ， mian3 shi3 ben1 tao2 yi4 xia4 huang1 。
- kan4 qu3 tiao2 yang3 yi1 si1 pu3 ， chong2 ti3 wu2 shang1 chi3 geng4 gang1 。
- kan1 lian2 yi4 zhong3 qing1 you1 wu4 ， sui4 sui4 san1 qiu1 sheng1 yun4 chang2 。

## 注释

## 译文

## 赏析
