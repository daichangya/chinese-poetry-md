---
id: qiu-ming-zi-yu-lun-zhan
title: 子鱼论战
titlePinyin: zi3 yu2 lun4 zhan4
titleSlug: zi-yu-lun-zhan
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 二十有二年春，公伐邾，取须句。夏，宋公、卫侯、许男、滕子伐郑。秋，八月丁未，及邾人战于升陉。冬，十有一月己巳朔，宋公及楚人战于泓，宋师败绩。
- 楚人伐宋以救郑。宋公将战。大司马固谏曰：“天之弃商久矣，君将兴之，弗可赦也已。”弗听。冬十一月己巳朔，宋公及楚人战于泓。宋人既成列，楚人未既济。司马曰：“彼众我寡，及其未既济也，请击之。”公曰：“不可。”既济而未成列，又以告。公曰：“未可。”既陈而后击之，宋师败绩。公伤股，门官歼焉。
- 国人皆咎公。公曰：“君子不重伤，不禽二毛。古之为军也，不以阻隘也。寡人虽亡国之余，不鼓不成列。”子鱼曰：“君未知战。勍敌之人，隘而不列，天赞我也。阻而鼓之，不亦可乎？犹有惧焉！且今之勍者，皆我敌也。虽及胡耇，获则取之，何有于二毛？明耻教战，求杀敌也。伤未及死，如何勿重？若爱重伤，则如勿伤；爱其二毛，则如服焉。三军以利用也，金鼓以声气也。利而用之，阻隘可也；声盛致志，鼓儳可也。”

## 拼音
- er4 shi2 you3 er4 nian2 chun1 ， gong1 fa2 zhu1 ， qu3 xu1 ju4 。 xia4 ， song4 gong1 、 wei4 hou2 、 xu3 nan2 、 teng2 zi3 fa2 zheng4 。 qiu1 ， ba1 yue4 ding1 wei4 ， ji2 zhu1 ren2 zhan4 yu2 sheng1 xing2 。 dong1 ， shi2 you3 yi1 yue4 ji3 si4 shuo4 ， song4 gong1 ji2 chu3 ren2 zhan4 yu2 hong2 ， song4 shi1 bai4 ji4 。
- chu3 ren2 fa2 song4 yi3 jiu4 zheng4 。 song4 gong1 jiang1 zhan4 。 da4 si1 ma3 gu4 jian4 yue1 ： “ tian1 zhi1 qi4 shang1 jiu3 yi3 ， jun1 jiang1 xing1 zhi1 ， fu2 ke3 she4 ye3 yi3 。 ” fu2 ting1 。 dong1 shi2 yi1 yue4 ji3 si4 shuo4 ， song4 gong1 ji2 chu3 ren2 zhan4 yu2 hong2 。 song4 ren2 ji4 cheng2 lie4 ， chu3 ren2 wei4 ji4 ji4 。 si1 ma3 yue1 ： “ bi3 zhong4 wo3 gua3 ， ji2 qi2 wei4 ji4 ji4 ye3 ， qing3 ji1 zhi1 。 ” gong1 yue1 ： “ bu4 ke3 。 ” ji4 ji4 er2 wei4 cheng2 lie4 ， you4 yi3 gao4 。 gong1 yue1 ： “ wei4 ke3 。 ” ji4 chen2 er2 hou4 ji1 zhi1 ， song4 shi1 bai4 ji4 。 gong1 shang1 gu3 ， men2 guan1 jian1 yan1 。
- guo2 ren2 jie1 jiu4 gong1 。 gong1 yue1 ： “ jun1 zi3 bu2 zhong4 shang1 ， bu4 qin2 er4 mao2 。 gu3 zhi1 wei4 jun1 ye3 ， bu4 yi3 zu3 ai4 ye3 。 gua3 ren2 sui1 wang2 guo2 zhi1 yu2 ， bu4 gu3 bu4 cheng2 lie4 。 ” zi3 yu2 yue1 ： “ jun1 wei4 zhi1 zhan4 。 qing2 di2 zhi1 ren2 ， ai4 er2 bu2 lie4 ， tian1 zan4 wo3 ye3 。 zu3 er2 gu3 zhi1 ， bu2 yi4 ke3 hu1 ？ you2 you3 ju4 yan1 ！ qie3 jin1 zhi1 qing2 zhe3 ， jie1 wo3 di2 ye3 。 sui1 ji2 hu2 gou3 ， huo4 ze2 qu3 zhi1 ， he2 you3 yu2 er4 mao2 ？ ming2 chi3 jiao4 zhan4 ， qiu2 sha1 di2 ye3 。 shang1 wei4 ji2 si3 ， ru2 he2 wu4 zhong4 ？ ruo4 ai4 zhong4 shang1 ， ze2 ru2 wu4 shang1 ； ai4 qi2 er4 mao2 ， ze2 ru2 fu2 yan1 。 san1 jun1 yi3 li4 yong4 ye3 ， jin1 gu3 yi3 sheng1 qi4 ye3 。 li4 er2 yong4 zhi1 ， zu3 ai4 ke3 ye3 ； sheng1 sheng4 zhi4 zhi4 ， gu3 chan2 ke3 ye3 。 ”

## 注释

## 译文

## 赏析
