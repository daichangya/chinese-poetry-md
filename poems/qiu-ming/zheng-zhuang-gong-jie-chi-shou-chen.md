---
id: qiu-ming-zheng-zhuang-gong-jie-chi-shou-chen
title: 郑庄公戒饬守臣
titlePinyin: zheng4 zhuang1 gong1 jie4 chi4 shou3 chen2
titleSlug: zheng-zhuang-gong-jie-chi-shou-chen
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 秋七月，公会齐侯、郑伯伐许。庚辰，傅于许。颍考叔取郑伯之旗蝥弧以先登，子都自下射之，颠。瑕叔盈又以蝥弧登，周麾而呼曰：“君登矣！”郑师毕登。壬午，遂入许。许庄公奔卫。齐侯以许让公。公曰：“君谓许不共，故从君讨之。许既伏其罪矣。虽君有命，寡人弗敢与闻。”乃与郑人。
- 郑伯使许大夫百里奉许叔以居许东偏，曰：“天祸许国，鬼神实不逞于许君，而假手于我寡人，寡人唯是一二父兄不能共亿，其敢以许自为功乎？寡人有弟，不能和协，而使糊其口于四方，其况能久有许乎？吾子其奉许叔以抚柔此民也，吾将使获也佐吾子。若寡人得没于地，天其以礼悔祸于许，无宁兹许公复奉其社稷，唯我郑国之有请谒焉，如旧昏媾，其能降以相从也。无滋他族实逼处此，以与我郑国争此土也。吾子孙其覆亡之不暇，而况能禋祀许乎？寡人之使吾子处此，不惟许国之为，亦聊以固吾圉也。”乃使公孙获处许西偏，曰：“凡而器用财贿，无置于许。我死，乃亟去之！吾先君新邑于此，王室而既卑矣，周之子孙日失其序。夫许，大岳之胤也。天而既厌周德矣，吾其能与许争乎？”
- 君子谓郑庄公“于是乎有礼。礼，经国家，定社稷，序民人，利后嗣者也。许，无刑而伐之，服而舍之，度德而处之，量力而行之，相时而动，无累后人，可谓知礼矣。”(序民人 一作：序人民)

## 拼音
- qiu1 qi1 yue4 ， gong1 hui4 qi2 hou2 、 zheng4 bo2 fa2 xu3 。 geng1 chen2 ， fu4 yu2 xu3 。 ying3 kao3 shu1 qu3 zheng4 bo2 zhi1 qi2 mao2 hu2 yi3 xian1 deng1 ， zi3 dou1 zi4 xia4 she4 zhi1 ， dian1 。 xia2 shu1 ying2 you4 yi3 mao2 hu2 deng1 ， zhou1 hui1 er2 hu1 yue1 ： “ jun1 deng1 yi3 ！ ” zheng4 shi1 bi4 deng1 。 ren2 wu3 ， sui4 ru4 xu3 。 xu3 zhuang1 gong1 ben1 wei4 。 qi2 hou2 yi3 xu3 rang4 gong1 。 gong1 yue1 ： “ jun1 wei4 xu3 bu2 gong4 ， gu4 cong2 jun1 tao3 zhi1 。 xu3 ji4 fu2 qi2 zui4 yi3 。 sui1 jun1 you3 ming4 ， gua3 ren2 fu2 gan3 yu3 wen2 。 ” nai3 yu3 zheng4 ren2 。
- zheng4 bo2 shi3 xu3 da4 fu1 bai3 li3 feng4 xu3 shu1 yi3 ju1 xu3 dong1 pian1 ， yue1 ： “ tian1 huo4 xu3 guo2 ， gui3 shen2 shi2 bu4 cheng3 yu2 xu3 jun1 ， er2 jia3 shou3 yu2 wo3 gua3 ren2 ， gua3 ren2 wei2 shi4 yi1 er4 fu4 xiong1 bu4 neng2 gong4 yi4 ， qi2 gan3 yi3 xu3 zi4 wei4 gong1 hu1 ？ gua3 ren2 you3 di4 ， bu4 neng2 he2 xie2 ， er2 shi3 hu2 qi2 kou3 yu2 si4 fang1 ， qi2 kuang4 neng2 jiu3 you3 xu3 hu1 ？ wu2 zi3 qi2 feng4 xu3 shu1 yi3 fu3 rou2 ci3 min2 ye3 ， wu2 jiang1 shi3 huo4 ye3 zuo3 wu2 zi3 。 ruo4 gua3 ren2 de2 mei2 yu2 di4 ， tian1 qi2 yi3 li3 hui3 huo4 yu2 xu3 ， wu2 ning2 zi1 xu3 gong1 fu4 feng4 qi2 she4 ji4 ， wei2 wo3 zheng4 guo2 zhi1 you3 qing3 ye4 yan1 ， ru2 jiu4 hun1 gou4 ， qi2 neng2 jiang4 yi3 xiang1 cong2 ye3 。 wu2 zi1 ta1 zu2 shi2 bi1 chu4 ci3 ， yi3 yu3 wo3 zheng4 guo2 zheng1 ci3 tu3 ye3 。 wu2 zi3 sun1 qi2 fu4 wang2 zhi1 bu4 xia2 ， er2 kuang4 neng2 yin1 si4 xu3 hu1 ？ gua3 ren2 zhi1 shi3 wu2 zi3 chu4 ci3 ， bu4 wei2 xu3 guo2 zhi1 wei4 ， yi4 liao2 yi3 gu4 wu2 yu3 ye3 。 ” nai3 shi3 gong1 sun1 huo4 chu4 xu3 xi1 pian1 ， yue1 ： “ fan2 er2 qi4 yong4 cai2 hui4 ， wu2 zhi4 yu2 xu3 。 wo3 si3 ， nai3 ji2 qu4 zhi1 ！ wu2 xian1 jun1 xin1 yi4 yu2 ci3 ， wang2 shi4 er2 ji4 bei1 yi3 ， zhou1 zhi1 zi3 sun1 ri4 shi1 qi2 xu4 。 fu1 xu3 ， da4 yue4 zhi1 yin4 ye3 。 tian1 er2 ji4 yan4 zhou1 de2 yi3 ， wu2 qi2 neng2 yu3 xu3 zheng1 hu1 ？ ”
- jun1 zi3 wei4 zheng4 zhuang1 gong1 “ yu2 shi4 hu1 you3 li3 。 li3 ， jing1 guo2 jia1 ， ding4 she4 ji4 ， xu4 min2 ren2 ， li4 hou4 si4 zhe3 ye3 。 xu3 ， wu2 xing2 er2 fa2 zhi1 ， fu2 er2 she4 zhi1 ， du4 de2 er2 chu4 zhi1 ， liang4 li4 er2 xing2 zhi1 ， xiang4 shi2 er2 dong4 ， wu2 lei4 hou4 ren2 ， ke3 wei4 zhi1 li3 yi3 。 ” ( xu4 min2 ren2   yi2 zuo4 ： xu4 ren2 min2 )

## 注释

## 译文

## 赏析
