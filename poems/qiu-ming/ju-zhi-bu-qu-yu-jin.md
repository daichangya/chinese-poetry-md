---
id: qiu-ming-ju-zhi-bu-qu-yu-jin
title: 驹支不屈于晋
titlePinyin: ju1 zhi1 bu4 qu1 yu2 jin4
titleSlug: ju-zhi-bu-qu-yu-jin
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 会于向，将执戎子驹支。范宣子亲数诸朝。曰：“来，姜戎氏。昔秦人迫逐乃祖吾离于瓜州，乃祖吾离被苫盖，蒙荆棘，以来归我先君。我先君惠公有不腆之田，与女剖分而食之。今诸侯之事我寡君不如昔者，盖言语漏泄，则职女之由。诘朝之事，尔无与焉！与，将执女。”
- 对曰：“昔秦人负恃其众，贪于土地，逐我诸戎。惠公蠲其大德，谓我诸戎是四岳之裔胄也，毋是翦弃。赐我南鄙之田，狐狸所居，豺狼所嗥。我诸戎除翦其荆棘，驱其狐狸豺狼，以为先君不侵不叛之臣，至于今不贰。昔文公与秦伐郑，秦人窃与郑盟而舍戍焉，于是乎有肴之师。晋御其上，戎亢其下，秦师不复，我诸戎实然。譬如捕鹿，晋人角之，诸戎掎之，与晋踣之，戎何以不免？自是以来，晋之百役，与我诸戎相继于时，以从执政，犹肴志也，岂敢离逷？今官之师旅，无乃实有所阙，以携诸侯，而罪我诸戎。我诸戎饮食衣服不与华同，贽币不通，言语不达，何恶之能为？不与于会，亦无瞢焉。”赋《青蝇》而退。
- 宣子辞焉，使即事于会，成恺悌也。

## 拼音
- hui4 yu2 xiang4 ， jiang1 zhi2 rong2 zi3 ju1 zhi1 。 fan4 xuan1 zi3 qin1 shu4 zhu1 chao2 。 yue1 ： “ lai2 ， jiang1 rong2 shi4 。 xi1 qin2 ren2 po4 zhu2 nai3 zu3 wu2 li2 yu2 gua1 zhou1 ， nai3 zu3 wu2 li2 bei4 shan1 gai4 ， meng2 jing1 ji2 ， yi3 lai2 gui1 wo3 xian1 jun1 。 wo3 xian1 jun1 hui4 gong1 you3 bu4 tian3 zhi1 tian2 ， yu3 nü3 pou1 fen1 er2 shi2 zhi1 。 jin1 zhu1 hou2 zhi1 shi4 wo3 gua3 jun1 bu4 ru2 xi1 zhe3 ， gai4 yan2 yu3 lou4 xie4 ， ze2 zhi2 nü3 zhi1 you2 。 jie2 chao2 zhi1 shi4 ， er3 wu2 yu3 yan1 ！ yu3 ， jiang1 zhi2 nü3 。 ”
- dui4 yue1 ： “ xi1 qin2 ren2 fu4 shi4 qi2 zhong4 ， tan1 yu2 tu3 di4 ， zhu2 wo3 zhu1 rong2 。 hui4 gong1 juan1 qi2 da4 de2 ， wei4 wo3 zhu1 rong2 shi4 si4 yue4 zhi1 yi4 zhou4 ye3 ， wu2 shi4 jian3 qi4 。 ci4 wo3 nan2 bi3 zhi1 tian2 ， hu2 li0 suo3 ju1 ， chai2 lang2 suo3 hao2 。 wo3 zhu1 rong2 chu2 jian3 qi2 jing1 ji2 ， qu1 qi2 hu2 li0 chai2 lang2 ， yi3 wei2 xian1 jun1 bu4 qin1 bu2 pan4 zhi1 chen2 ， zhi4 yu2 jin1 bu2 er4 。 xi1 wen2 gong1 yu3 qin2 fa2 zheng4 ， qin2 ren2 qie4 yu3 zheng4 meng2 er2 she4 shu4 yan1 ， yu2 shi4 hu1 you3 yao2 zhi1 shi1 。 jin4 yu4 qi2 shang4 ， rong2 kang4 qi2 xia4 ， qin2 shi1 bu2 fu4 ， wo3 zhu1 rong2 shi2 ran2 。 pi4 ru2 bu3 lu4 ， jin4 ren2 jiao3 zhi1 ， zhu1 rong2 ji3 zhi1 ， yu3 jin4 bo2 zhi1 ， rong2 he2 yi3 bu4 mian3 ？ zi4 shi4 yi3 lai2 ， jin4 zhi1 bai3 yi4 ， yu3 wo3 zhu1 rong2 xiang1 ji4 yu2 shi2 ， yi3 cong2 zhi2 zheng4 ， you2 yao2 zhi4 ye3 ， qi3 gan3 li2 ti4 ？ jin1 guan1 zhi1 shi1 lü3 ， wu2 nai3 shi2 you3 suo3 que1 ， yi3 xie2 zhu1 hou2 ， er2 zui4 wo3 zhu1 rong2 。 wo3 zhu1 rong2 yin3 shi2 yi1 fu0 bu4 yu3 hua2 tong2 ， zhi4 bi4 bu4 tong1 ， yan2 yu3 bu4 da2 ， he2 e4 zhi1 neng2 wei4 ？ bu4 yu3 yu2 hui4 ， yi4 wu2 meng2 yan1 。 ” fu4 《 qing1 ying2 》 er2 tui4 。
- xuan1 zi3 ci2 yan1 ， shi3 ji2 shi4 yu2 hui4 ， cheng2 kai3 ti4 ye3 。

## 注释

## 译文

## 赏析
