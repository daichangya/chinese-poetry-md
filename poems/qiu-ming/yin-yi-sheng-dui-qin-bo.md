---
id: qiu-ming-yin-yi-sheng-dui-qin-bo
title: 阴饴甥对秦伯
titlePinyin: yin1 yi2 sheng1 dui4 qin2 bo2
titleSlug: yin-yi-sheng-dui-qin-bo
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 十月，晋阴饴甥会秦伯，盟于王城。
- 秦伯曰：“晋国和乎？”对曰：“不和。小人耻失其君而悼丧其亲，不惮征缮以立圉也。曰：‘必报仇，宁事戎狄。’君子爱其君而知其罪，不惮征缮以待秦命。曰：‘必报德，有死无二。’以此不和。”秦伯曰：“国谓君何？”对曰：“小人戚，谓之不免；君子恕，以为必归。小人曰：‘我毒秦，秦岂归君？’君子曰：‘我知罪矣，秦必归君。贰而执之，服而舍之，德莫厚焉，刑莫威焉。服者怀德，贰者畏刑，此一役也，秦可以霸。纳而不定，废而不立，以德为怨，秦不其然。’”秦伯曰：“是吾心也。”
- 改馆晋侯，馈七牢焉。

## 拼音
- shi2 yue4 ， jin4 yin1 yi2 sheng1 hui4 qin2 bo2 ， meng2 yu2 wang2 cheng2 。
- qin2 bo2 yue1 ： “ jin4 guo2 he2 hu1 ？ ” dui4 yue1 ： “ bu4 he2 。 xiao3 ren2 chi3 shi1 qi2 jun1 er2 dao4 sang4 qi2 qin1 ， bu2 dan4 zheng1 shan4 yi3 li4 yu3 ye3 。 yue1 ： ‘ bi4 bao4 chou2 ， ning2 shi4 rong2 di2 。 ’ jun1 zi3 ai4 qi2 jun1 er2 zhi1 qi2 zui4 ， bu2 dan4 zheng1 shan4 yi3 dai4 qin2 ming4 。 yue1 ： ‘ bi4 bao4 de2 ， you3 si3 wu2 er4 。 ’ yi3 ci3 bu4 he2 。 ” qin2 bo2 yue1 ： “ guo2 wei4 jun1 he2 ？ ” dui4 yue1 ： “ xiao3 ren2 qi1 ， wei4 zhi1 bu4 mian3 ； jun1 zi3 shu4 ， yi3 wei2 bi4 gui1 。 xiao3 ren2 yue1 ： ‘ wo3 du2 qin2 ， qin2 qi3 gui1 jun1 ？ ’ jun1 zi3 yue1 ： ‘ wo3 zhi1 zui4 yi3 ， qin2 bi4 gui1 jun1 。 er4 er2 zhi2 zhi1 ， fu2 er2 she4 zhi1 ， de2 mo4 hou4 yan1 ， xing2 mo4 wei1 yan1 。 fu2 zhe3 huai2 de2 ， er4 zhe3 wei4 xing2 ， ci3 yi2 yi4 ye3 ， qin2 ke3 yi3 ba4 。 na4 er2 bu2 ding4 ， fei4 er2 bu2 li4 ， yi3 de2 wei4 yuan4 ， qin2 bu4 qi2 ran2 。 ’ ” qin2 bo2 yue1 ： “ shi4 wu2 xin1 ye3 。 ”
- gai3 guan3 jin4 hou2 ， kui4 qi1 lao2 yan1 。

## 注释

## 译文

## 赏析
