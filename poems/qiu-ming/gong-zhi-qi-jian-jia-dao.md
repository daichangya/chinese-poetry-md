---
id: qiu-ming-gong-zhi-qi-jian-jia-dao
title: 宫之奇谏假道
titlePinyin: gong1 zhi1 qi2 jian4 jia3 dao4
titleSlug: gong-zhi-qi-jian-jia-dao
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 晋侯复假道于虞以伐虢。
- 宫之奇谏曰：“虢，虞之表也。虢亡，虞必从之。晋不可启，寇不可玩。一之谓甚，其可再乎？谚所谓‘辅车相依，唇亡齿寒’者，其虞、虢之谓也。”
- 公曰：“晋，吾宗也，岂害我哉？”
- 对曰：“大伯、虞仲，大王之昭也 。大伯不从，是以不嗣。虢仲、虢叔，王季之穆也，为文王卿士，勋在王室，藏于盟府。将虢是灭，何爱于虞！且虞能亲于桓、庄乎？其爱之也，桓、庄之族何罪？而以为戮，不唯逼乎？亲以宠逼，犹尚害之，况以国乎？”
- 公曰：“吾享祀丰洁，神必据我。”
- 对曰：“臣闻之，鬼神非人实亲，惟德是依。故《周书》曰：‘皇天无亲，惟德是辅。’又曰：‘黍稷非馨，明德惟馨。’又曰：‘民不易物，惟德繄物。’如是，则非德，民不和，神不享矣。神所冯依，将在德矣。若晋取虞，而明德以荐馨香，神其吐之乎？”
- 弗听，许晋使。
- 宫之奇以其族行，曰：“虞不腊矣。在此行也，晋不更举矣。”
- 八月甲午，晋侯围上阳，问于卜偃曰：“吾其济乎？”
- 对曰：“克之。”
- 公曰：“何时？”
- 对曰：“童谣曰：‘丙之晨，龙尾伏辰，均服振振，取虢之旗。鹑之贲贲，天策炖炖，火中成军，虢公其奔。’其九月、十月之交乎！丙子旦，日在尾，月在策，鹑火中，必是时也。”
- 冬，十二月丙子朔，晋灭虢，虢公丑奔京师。师还，馆于虞，遂袭虞，灭之,执虞公.及其大夫井伯，从媵秦穆姬。而修虞祀，且归其职贡于王，故书曰：“晋人执虞公。”罪虞公，言易也。

## 拼音
- jin4 hou2 fu4 jia3 dao4 yu2 yu2 yi3 fa2 guo2 。
- gong1 zhi1 qi2 jian4 yue1 ： “ guo2 ， yu2 zhi1 biao3 ye3 。 guo2 wang2 ， yu2 bi4 cong2 zhi1 。 jin4 bu4 ke3 qi3 ， kou4 bu4 ke3 wan2 。 yi1 zhi1 wei4 shen4 ， qi2 ke3 zai4 hu1 ？ yan4 suo3 wei4 ‘ fu3 che1 xiang1 yi1 ， chun2 wang2 chi3 han2 ’ zhe3 ， qi2 yu2 、 guo2 zhi1 wei4 ye3 。 ”
- gong1 yue1 ： “ jin4 ， wu2 zong1 ye3 ， qi3 hai4 wo3 zai1 ？ ”
- dui4 yue1 ： “ da4 bo2 、 yu2 zhong4 ， da4 wang2 zhi1 zhao1 ye3   。 da4 bo2 bu4 cong2 ， shi4 yi3 bu2 si4 。 guo2 zhong4 、 guo2 shu1 ， wang2 ji4 zhi1 mu4 ye3 ， wei4 wen2 wang2 qing1 shi4 ， xun1 zai4 wang2 shi4 ， cang2 yu2 meng2 fu3 。 jiang1 guo2 shi4 mie4 ， he2 ai4 yu2 yu2 ！ qie3 yu2 neng2 qin1 yu2 huan2 、 zhuang1 hu1 ？ qi2 ai4 zhi1 ye3 ， huan2 、 zhuang1 zhi1 zu2 he2 zui4 ？ er2 yi3 wei4 lu4 ， bu4 wei2 bi1 hu1 ？ qin1 yi3 chong3 bi1 ， you2 shang4 hai4 zhi1 ， kuang4 yi3 guo2 hu1 ？ ”
- gong1 yue1 ： “ wu2 xiang3 si4 feng1 jie2 ， shen2 bi4 ju4 wo3 。 ”
- dui4 yue1 ： “ chen2 wen2 zhi1 ， gui3 shen2 fei1 ren2 shi2 qin1 ， wei2 de2 shi4 yi1 。 gu4 《 zhou1 shu1 》 yue1 ： ‘ huang2 tian1 wu2 qin1 ， wei2 de2 shi4 fu3 。 ’ you4 yue1 ： ‘ shu3 ji4 fei1 xin1 ， ming2 de2 wei2 xin1 。 ’ you4 yue1 ： ‘ min2 bu2 yi4 wu4 ， wei2 de2 yi1 wu4 。 ’ ru2 shi4 ， ze2 fei1 de2 ， min2 bu4 he2 ， shen2 bu4 xiang3 yi3 。 shen2 suo3 feng2 yi1 ， jiang1 zai4 de2 yi3 。 ruo4 jin4 qu3 yu2 ， er2 ming2 de2 yi3 jian4 xin1 xiang1 ， shen2 qi2 tu3 zhi1 hu1 ？ ”
- fu2 ting1 ， xu3 jin4 shi3 。
- gong1 zhi1 qi2 yi3 qi2 zu2 xing2 ， yue1 ： “ yu2 bu2 la4 yi3 。 zai4 ci3 xing2 ye3 ， jin4 bu2 geng4 ju3 yi3 。 ”
- ba1 yue4 jia3 wu3 ， jin4 hou2 wei2 shang4 yang2 ， wen4 yu2 bu3 yan3 yue1 ： “ wu2 qi2 ji4 hu1 ？ ”
- dui4 yue1 ： “ ke4 zhi1 。 ”
- gong1 yue1 ： “ he2 shi2 ？ ”
- dui4 yue1 ： “ tong2 yao2 yue1 ： ‘ bing3 zhi1 chen2 ， long2 wei3 fu2 chen2 ， jun1 fu2 zhen4 zhen4 ， qu3 guo2 zhi1 qi2 。 chun2 zhi1 ben1 ben1 ， tian1 ce4 dun4 dun4 ， huo3 zhong1 cheng2 jun1 ， guo2 gong1 qi2 ben1 。 ’ qi2 jiu3 yue4 、 shi2 yue4 zhi1 jiao1 hu1 ！ bing3 zi3 dan4 ， ri4 zai4 wei3 ， yue4 zai4 ce4 ， chun2 huo3 zhong1 ， bi4 shi4 shi2 ye3 。 ”
- dong1 ， shi2 er4 yue4 bing3 zi3 shuo4 ， jin4 mie4 guo2 ， guo2 gong1 chou3 ben1 jing1 shi1 。 shi1 hai2 ， guan3 yu2 yu2 ， sui4 xi2 yu2 ， mie4 zhi1 , zhi2 yu2 gong1 . ji2 qi2 dai4 fu0 jing3 bo2 ， cong2 ying4 qin2 mu4 ji1 。 er2 xiu1 yu2 si4 ， qie3 gui1 qi2 zhi2 gong4 yu2 wang2 ， gu4 shu1 yue1 ： “ jin4 ren2 zhi2 yu2 gong1 。 ” zui4 yu2 gong1 ， yan2 yi4 ye3 。

## 注释

## 译文

## 赏析
