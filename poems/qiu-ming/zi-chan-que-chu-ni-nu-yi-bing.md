---
id: qiu-ming-zi-chan-que-chu-ni-nu-yi-bing
title: 子产却楚逆女以兵
titlePinyin: zi3 chan3 que4 chu3 ni4 nü3 yi3 bing1
titleSlug: zi-chan-que-chu-ni-nu-yi-bing
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 楚公子围聘于郑，且娶于公孙段氏。伍举为介。将入馆，郑人恶之。使行人子羽与之言，乃馆于外。
- 既聘，将以众逆。子产患之，使子羽辞曰：“以敝邑褊小，不足以容从者，请𫮃听命！”令尹使太宰伯州犁对曰：“君辱贶寡大夫围，谓围：‘将使丰氏抚有而室。’围布几筵，告于庄、共之庙而来。若野赐之，是委君贶于草莽也！是寡大夫不得列于诸卿也！不宁唯是，又使围蒙其先君，将不得为寡君老，其蔑以复矣。唯大夫图之！”子羽曰：“小国无罪，恃实其罪。将恃大国之安靖己，而无乃包藏祸心以图之。小国失恃而惩诸侯，使莫不憾者，距违君命，而有所壅塞不行是惧！不然，敝邑，馆人之属也，其敢爱丰氏之祧？”
- 伍举知其有备也，请垂櫜而入。许之。

## 拼音
- chu3 gong1 zi3 wei2 pin4 yu2 zheng4 ， qie3 qu3 yu2 gong1 sun1 duan4 shi4 。 wu3 ju3 wei4 jie4 。 jiang1 ru4 guan3 ， zheng4 ren2 e4 zhi1 。 shi3 xing2 ren2 zi3 yu3 yu3 zhi1 yan2 ， nai3 guan3 yu2 wai4 。
- ji4 pin4 ， jiang1 yi3 zhong4 ni4 。 zi3 chan3 huan4 zhi1 ， shi3 zi3 yu3 ci2 yue1 ： “ yi3 bi4 yi4 bian3 xiao3 ， bu4 zu2 yi3 rong2 cong2 zhe3 ， qing3 shan4 ting1 ming4 ！ ” ling4 yin3 shi3 tai4 zai3 bo2 zhou1 li2 dui4 yue1 ： “ jun1 ru3 kuang4 gua3 dai4 fu0 wei2 ， wei4 wei2 ： ‘ jiang1 shi3 feng1 shi4 fu3 you3 er2 shi4 。 ’ wei2 bu4 ji3 yan2 ， gao4 yu2 zhuang1 、 gong4 zhi1 miao4 er2 lai2 。 ruo4 ye3 ci4 zhi1 ， shi4 wei3 jun1 kuang4 yu2 cao3 mang3 ye3 ！ shi4 gua3 dai4 fu0 bu4 de2 lie4 yu2 zhu1 qing1 ye3 ！ bu4 ning2 wei2 shi4 ， you4 shi3 wei2 meng2 qi2 xian1 jun1 ， jiang1 bu4 de2 wei4 gua3 jun1 lao3 ， qi2 mie4 yi3 fu4 yi3 。 wei2 dai4 fu0 tu2 zhi1 ！ ” zi3 yu3 yue1 ： “ xiao3 guo2 wu2 zui4 ， shi4 shi2 qi2 zui4 。 jiang1 shi4 da4 guo2 zhi1 an1 jing4 ji3 ， er2 wu2 nai3 bao1 cang2 huo4 xin1 yi3 tu2 zhi1 。 xiao3 guo2 shi1 shi4 er2 cheng2 zhu1 hou2 ， shi3 mo4 bu2 han4 zhe3 ， ju4 wei2 jun1 ming4 ， er2 you3 suo3 yong1 se4 bu4 xing2 shi4 ju4 ！ bu4 ran2 ， bi4 yi4 ， guan3 ren2 zhi1 shu3 ye3 ， qi2 gan3 ai4 feng1 shi4 zhi1 tiao1 ？ ”
- wu3 ju3 zhi1 qi2 you3 bei4 ye3 ， qing3 chui2 gao1 er2 ru4 。 xu3 zhi1 。

## 注释

## 译文

## 赏析
