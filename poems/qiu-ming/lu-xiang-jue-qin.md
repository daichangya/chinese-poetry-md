---
id: qiu-ming-lu-xiang-jue-qin
title: 吕相绝秦
titlePinyin: lü3 xiang1 jue2 qin2
titleSlug: lu-xiang-jue-qin
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 夏四月戊午，晋侯使吕相绝秦，曰：“昔逮我献公及穆公相好，戮力同心，申之以盟誓，重之以昏姻。天祸晋国，文公如齐，惠公如秦。无禄，献公即世。穆公不忘旧德，俾我惠公用能奉祀于晋。又不能成大勋，而为韩之师。亦悔于厥心，用集我文公。是穆之成也。
- “文公躬擐甲胄，跋履山川，逾越险阻，征东之诸侯，虞、夏、商、周之胤，而朝诸秦，则亦既报旧德矣。郑人怒君之疆埸，我文公帅诸侯及秦围郑。秦大夫不询于我寡君，擅及郑盟。诸侯疾之，将致命于秦。文公恐惧，绥静诸侯，秦师克还无害，则是我有大造于西也。
- “无禄，文公即世；穆为不吊，蔑死我君，寡我襄公，迭我肴地，奸绝我好，伐我保城。殄灭我费滑，散离我兄弟，挠乱我同盟，倾覆我国家。我襄公未忘君之旧勋，而惧社稷之陨，是以有淆之师。犹愿赦罪於穆公，穆公弗听，而即楚谋我。天诱其衷，成王陨命，穆公是以不克逞志于我。
- “穆、襄即世，康、灵即位。康公，我之自出，又欲阙翦我公室，倾覆我社稷，帅我蝥贼，以来荡摇我边疆，我是以有令狐之役。康犹不悛，入我河曲，伐我涑川，俘我王官，翦我羁马，我是以有河曲之战。东道之不通，则是康公绝我好也。
- “及君之嗣也，我君景公引领西望曰：‘庶抚我乎！’君亦不惠称盟，利吾有狄难，入我河县，焚我箕、郜，芟夷我农功，虔刘我边垂，我是以有辅氏之聚。君亦悔祸之延，而欲徼福于先君献、穆，使伯车来命我景公曰：‘吾与女同好弃恶，复修旧德，以追念前勋。’言誓未就，景公即世，我寡君是以有令狐之会。君又不祥，背弃盟誓。白狄及君同州，君之仇雠，而我昏姻也。君来赐命曰：‘吾与女伐狄。’寡君不敢顾昏姻。畏君之威，而受命于吏。君有二心于狄，曰：‘晋将伐女。’狄应且憎，是用告我。楚人恶君之二三其德也，亦来告我曰：‘秦背令狐之盟，而来求盟于我：“昭告昊天上帝、秦三公、楚三王曰：‘余虽与晋出入，余唯利是视。’”不榖恶其无成德，是用宣之，以惩不壹。’诸侯备闻此言，斯是用痛心疾首，暱就寡人。寡人帅以听命，唯好是求。君若惠顾诸侯，矜哀寡人，而赐之盟，则寡人之愿也，其承宁诸侯以退，岂敢徼乱？君若不施大惠，寡人不佞，其不能以诸侯退矣。敢尽布之执事，俾执事实图利之。”

## 拼音
- xia4 si4 yue4 wu4 wu3 ， jin4 hou2 shi3 lü3 xiang1 jue2 qin2 ， yue1 ： “ xi1 dai3 wo3 xian4 gong1 ji2 mu4 gong1 xiang1 hao3 ， lu4 li4 tong2 xin1 ， shen1 zhi1 yi3 meng2 shi4 ， zhong4 zhi1 yi3 hun1 yin1 。 tian1 huo4 jin4 guo2 ， wen2 gong1 ru2 qi2 ， hui4 gong1 ru2 qin2 。 wu2 lu4 ， xian4 gong1 ji2 shi4 。 mu4 gong1 bu2 wang4 jiu4 de2 ， bi3 wo3 hui4 gong1 yong4 neng2 feng4 si4 yu2 jin4 。 you4 bu4 neng2 cheng2 da4 xun1 ， er2 wei4 han2 zhi1 shi1 。 yi4 hui3 yu2 jue2 xin1 ， yong4 ji2 wo3 wen2 gong1 。 shi4 mu4 zhi1 cheng2 ye3 。
- “ wen2 gong1 gong1 huan4 jia3 zhou4 ， ba2 lü3 shan1 chuan1 ， yu2 yue4 xian3 zu3 ， zheng1 dong1 zhi1 zhu1 hou2 ， yu2 、 xia4 、 shang1 、 zhou1 zhi1 yin4 ， er2 chao2 zhu1 qin2 ， ze2 yi4 ji4 bao4 jiu4 de2 yi3 。 zheng4 ren2 nu4 jun1 zhi1 jiang1 yi4 ， wo3 wen2 gong1 shuai4 zhu1 hou2 ji2 qin2 wei2 zheng4 。 qin2 dai4 fu0 bu4 xun2 yu2 wo3 gua3 jun1 ， shan4 ji2 zheng4 meng2 。 zhu1 hou2 ji2 zhi1 ， jiang1 zhi4 ming4 yu2 qin2 。 wen2 gong1 kong3 ju4 ， sui2 jing4 zhu1 hou2 ， qin2 shi1 ke4 hai2 wu2 hai4 ， ze2 shi4 wo3 you3 da4 zao4 yu2 xi1 ye3 。
- “ wu2 lu4 ， wen2 gong1 ji2 shi4 ； mu4 wei4 bu2 diao4 ， mie4 si3 wo3 jun1 ， gua3 wo3 xiang1 gong1 ， die2 wo3 yao2 di4 ， jian1 jue2 wo3 hao3 ， fa2 wo3 bao3 cheng2 。 tian3 mie4 wo3 fei4 hua2 ， san4 li2 wo3 xiong1 di4 ， nao2 luan4 wo3 tong2 meng2 ， qing1 fu4 wo3 guo2 jia1 。 wo3 xiang1 gong1 wei4 wang4 jun1 zhi1 jiu4 xun1 ， er2 ju4 she4 ji4 zhi1 yun3 ， shi4 yi3 you3 xiao2 zhi1 shi1 。 you2 yuan4 she4 zui4 wu1 mu4 gong1 ， mu4 gong1 fu2 ting1 ， er2 ji2 chu3 mou2 wo3 。 tian1 you4 qi2 zhong1 ， cheng2 wang2 yun3 ming4 ， mu4 gong1 shi4 yi3 bu2 ke4 cheng3 zhi4 yu2 wo3 。
- “ mu4 、 xiang1 ji2 shi4 ， kang1 、 ling2 ji2 wei4 。 kang1 gong1 ， wo3 zhi1 zi4 chu1 ， you4 yu4 que1 jian3 wo3 gong1 shi4 ， qing1 fu4 wo3 she4 ji4 ， shuai4 wo3 mao2 zei2 ， yi3 lai2 dang4 yao2 wo3 bian1 jiang1 ， wo3 shi4 yi3 you3 ling2 hu2 zhi1 yi4 。 kang1 you2 bu4 quan1 ， ru4 wo3 he2 qu3 ， fa2 wo3 su4 chuan1 ， fu2 wo3 wang2 guan1 ， jian3 wo3 ji1 ma3 ， wo3 shi4 yi3 you3 he2 qu3 zhi1 zhan4 。 dong1 dao4 zhi1 bu4 tong1 ， ze2 shi4 kang1 gong1 jue2 wo3 hao3 ye3 。
- “ ji2 jun1 zhi1 si4 ye3 ， wo3 jun1 jing3 gong1 yin3 ling3 xi1 wang4 yue1 ： ‘ shu4 fu3 wo3 hu1 ！ ’ jun1 yi4 bu2 hui4 cheng1 meng2 ， li4 wu2 you3 di2 nan2 ， ru4 wo3 he2 xian4 ， fen2 wo3 ji1 、 gao4 ， shan1 yi2 wo3 nong2 gong1 ， qian2 liu2 wo3 bian1 chui2 ， wo3 shi4 yi3 you3 fu3 shi4 zhi1 ju4 。 jun1 yi4 hui3 huo4 zhi1 yan2 ， er2 yu4 jiao3 fu2 yu2 xian1 jun1 xian4 、 mu4 ， shi3 bo2 che1 lai2 ming4 wo3 jing3 gong1 yue1 ： ‘ wu2 yu3 nü3 tong2 hao4 qi4 e4 ， fu4 xiu1 jiu4 de2 ， yi3 zhui1 nian4 qian2 xun1 。 ’ yan2 shi4 wei4 jiu4 ， jing3 gong1 ji2 shi4 ， wo3 gua3 jun1 shi4 yi3 you3 ling2 hu2 zhi1 hui4 。 jun1 you4 bu4 xiang2 ， bei4 qi4 meng2 shi4 。 bai2 di2 ji2 jun1 tong2 zhou1 ， jun1 zhi1 chou2 chou2 ， er2 wo3 hun1 yin1 ye3 。 jun1 lai2 ci4 ming4 yue1 ： ‘ wu2 yu3 nü3 fa2 di2 。 ’ gua3 jun1 bu4 gan3 gu4 hun1 yin1 。 wei4 jun1 zhi1 wei1 ， er2 shou4 ming4 yu2 li4 。 jun1 you3 er4 xin1 yu2 di2 ， yue1 ： ‘ jin4 jiang1 fa2 nü3 。 ’ di2 ying4 qie3 zeng1 ， shi4 yong4 gao4 wo3 。 chu3 ren2 e4 jun1 zhi1 er4 san1 qi2 de2 ye3 ， yi4 lai2 gao4 wo3 yue1 ： ‘ qin2 bei4 ling2 hu2 zhi1 meng2 ， er2 lai2 qiu2 meng2 yu2 wo3 ： “ zhao1 gao4 hao4 tian1 shang4 di4 、 qin2 san1 gong1 、 chu3 san1 wang2 yue1 ： ‘ yu2 sui1 yu3 jin4 chu1 ru4 ， yu2 wei2 li4 shi4 shi4 。 ’ ” bu4 gu3 e4 qi2 wu2 cheng2 de2 ， shi4 yong4 xuan1 zhi1 ， yi3 cheng2 bu4 yi1 。 ’ zhu1 hou2 bei4 wen2 ci3 yan2 ， si1 shi4 yong4 tong4 xin1 ji2 shou3 ， ni4 jiu4 gua3 ren2 。 gua3 ren2 shuai4 yi3 ting1 ming4 ， wei2 hao3 shi4 qiu2 。 jun1 ruo4 hui4 gu4 zhu1 hou2 ， jin1 ai1 gua3 ren2 ， er2 ci4 zhi1 meng2 ， ze2 gua3 ren2 zhi1 yuan4 ye3 ， qi2 cheng2 ning2 zhu1 hou2 yi3 tui4 ， qi3 gan3 jiao3 luan4 ？ jun1 ruo4 bu4 shi1 da4 hui4 ， gua3 ren2 bu2 ning4 ， qi2 bu4 neng2 yi3 zhu1 hou2 tui4 yi3 。 gan3 jin4 bu4 zhi1 zhi2 shi4 ， bi3 zhi2 shi4 shi2 tu2 li4 zhi1 。 ”

## 注释

## 译文

## 赏析
