---
id: qiu-ming-wang-sun-man-dui-chu-zi
title: 王孙满对楚子
titlePinyin: wang2 sun1 man3 dui4 chu3 zi3
titleSlug: wang-sun-man-dui-chu-zi
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 楚子伐陆浑之戎，遂至于雒，观兵于周疆。定王使王孙满劳楚子。楚子问鼎之大小轻重焉。
- 对曰：“在德不在鼎。昔夏之方有德也，远方图物，贡金九牧，铸鼎象物，百物而为之备，使民知神奸。故民入川泽山林，不逢不若。螭魅罔两，莫能逢之。用能协于上下，以承天休。桀有昏德，鼎迁于商，载祀六百。商纣暴虐，鼎迁于周。德之休明，虽小，重也。其奸回昏乱，虽大，轻也。天祚明德，有所底止。成王定鼎于郏鄏，卜世三十，卜年七百，天所命也。周德虽衰，天命未改。鼎之轻重，未可问也。”

## 拼音
- chu3 zi3 fa2 lu4 hun2 zhi1 rong2 ， sui4 zhi4 yu2 luo4 ， guan1 bing1 yu2 zhou1 jiang1 。 ding4 wang2 shi3 wang2 sun1 man3 lao2 chu3 zi3 。 chu3 zi3 wen4 ding3 zhi1 da4 xiao3 qing1 zhong4 yan1 。
- dui4 yue1 ： “ zai4 de2 bu2 zai4 ding3 。 xi1 xia4 zhi1 fang1 you3 de2 ye3 ， yuan3 fang1 tu2 wu4 ， gong4 jin1 jiu3 mu4 ， zhu4 ding3 xiang4 wu4 ， bai3 wu4 er2 wei4 zhi1 bei4 ， shi3 min2 zhi1 shen2 jian1 。 gu4 min2 ru4 chuan1 ze2 shan1 lin2 ， bu4 feng2 bu2 ruo4 。 chi1 mei4 wang3 liang3 ， mo4 neng2 feng2 zhi1 。 yong4 neng2 xie2 yu2 shang4 xia4 ， yi3 cheng2 tian1 xiu1 。 jie2 you3 hun1 de2 ， ding3 qian1 yu2 shang1 ， zai3 si4 liu4 bai3 。 shang1 zhou4 bao4 nüe4 ， ding3 qian1 yu2 zhou1 。 de2 zhi1 xiu1 ming2 ， sui1 xiao3 ， zhong4 ye3 。 qi2 jian1 hui2 hun1 luan4 ， sui1 da4 ， qing1 ye3 。 tian1 zuo4 ming2 de2 ， you3 suo3 di3 zhi3 。 cheng2 wang2 ding4 ding3 yu2 jia2 ru3 ， bu3 shi4 san1 shi2 ， bu3 nian2 qi1 bai3 ， tian1 suo3 ming4 ye3 。 zhou1 de2 sui1 shuai1 ， tian1 ming4 wei4 gai3 。 ding3 zhi1 qing1 zhong4 ， wei4 ke3 wen4 ye3 。 ”

## 注释

## 译文

## 赏析
