---
id: qiu-ming-zang-xi-bo-jian-guan-yu
title: 臧僖伯谏观鱼
titlePinyin: zang1 xi1 bo2 jian4 guan1 yu2
titleSlug: zang-xi-bo-jian-guan-yu
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 春，公将如棠观鱼者。臧僖伯谏曰：“凡物不足以讲大事，其材不足以备器用，则君不举焉。君将纳民于轨物者也。故讲事以度轨量，谓之‘轨’；取材以章物采，谓之‘物’。不轨不物，谓之乱政。乱政亟行，所以败也。故春搜、夏苗、秋狝、冬狩，皆于农隙以讲事也。三年而治兵，入而振旅，归而饮至，以数军实。昭文章，明贵贱，辨等列，顺少长，习威仪也。鸟兽之肉不登于俎，皮革、齿牙、骨角、毛羽不登于器，则君不射，古之制也。若夫山林川泽之实，器用之资，皂隶之事，官司之守，非君所及也。”
- 公曰：“吾将略地焉。”遂往，陈鱼而观之。僖伯称疾不从。
- 书曰：“公矢鱼与棠。”非礼也，且言远地也。

## 拼音
- chun1 ， gong1 jiang1 ru2 tang2 guan1 yu2 zhe3 。 zang1 xi1 bo2 jian4 yue1 ： “ fan2 wu4 bu4 zu2 yi3 jiang3 da4 shi4 ， qi2 cai2 bu4 zu2 yi3 bei4 qi4 yong4 ， ze2 jun1 bu4 ju3 yan1 。 jun1 jiang1 na4 min2 yu2 gui3 wu4 zhe3 ye3 。 gu4 jiang3 shi4 yi3 du4 gui3 liang2 ， wei4 zhi1 ‘ gui3 ’ ； qu3 cai2 yi3 zhang1 wu4 cai3 ， wei4 zhi1 ‘ wu4 ’ 。 bu4 gui3 bu2 wu4 ， wei4 zhi1 luan4 zheng4 。 luan4 zheng4 ji2 xing2 ， suo3 yi3 bai4 ye3 。 gu4 chun1 sou1 、 xia4 miao2 、 qiu1 xian3 、 dong1 shou4 ， jie1 yu2 nong2 xi4 yi3 jiang3 shi4 ye3 。 san1 nian2 er2 zhi4 bing1 ， ru4 er2 zhen4 lü3 ， gui1 er2 yin3 zhi4 ， yi3 shu4 jun1 shi2 。 zhao1 wen2 zhang1 ， ming2 gui4 jian4 ， bian4 deng3 lie4 ， shun4 shao3 chang2 ， xi2 wei1 yi2 ye3 。 niao3 shou4 zhi1 rou4 bu4 deng1 yu2 zu3 ， pi2 ge2 、 chi3 ya2 、 gu3 jiao3 、 mao2 yu3 bu4 deng1 yu2 qi4 ， ze2 jun1 bu2 she4 ， gu3 zhi1 zhi4 ye3 。 ruo4 fu1 shan1 lin2 chuan1 ze2 zhi1 shi2 ， qi4 yong4 zhi1 zi1 ， zao4 li4 zhi1 shi4 ， guan1 si1 zhi1 shou3 ， fei1 jun1 suo3 ji2 ye3 。 ”
- gong1 yue1 ： “ wu2 jiang1 lüe4 di4 yan1 。 ” sui4 wang3 ， chen2 yu2 er2 guan1 zhi1 。 xi1 bo2 cheng1 ji2 bu4 cong2 。
- shu1 yue1 ： “ gong1 shi3 yu2 yu3 tang2 。 ” fei1 li3 ye3 ， qie3 yan2 yuan3 di4 ye3 。

## 注释

## 译文

## 赏析
