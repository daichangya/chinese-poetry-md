---
id: qiu-ming-zheng-bo-ke-duan-yu-yan
title: 郑伯克段于鄢
titlePinyin: zheng4 bo2 ke4 duan4 yu2 yan1
titleSlug: zheng-bo-ke-duan-yu-yan
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 初，郑武公娶于申，曰武姜，生庄公及共叔段。庄公寤生，惊姜氏，故名曰寤生，遂恶之。爱共叔段，欲立之。亟请于武公，公弗许。
- 及庄公即位，为之请制。公曰：“制，岩邑也，虢叔死焉。佗邑唯命。”请京，使居之，谓之京城大叔。祭仲曰：“都城过百雉，国之害也。先王之制：大都不过参国之一，中五之一，小九之一。今京不度，非制也，君将不堪。”公曰：“姜氏欲之，焉辟害？”对曰：“姜氏何厌之有！不如早为之所，无使滋蔓，蔓难图也。蔓草犹不可除，况君之宠弟乎！”公曰：“多行不义，必自毙，子姑待之。”
- 既而大叔命西鄙北鄙贰于己。公子吕曰：“国不堪贰，君将若之何？欲与大叔，臣请事之；若弗与，则请除之。无生民心。”公曰：“无庸，将自及。”大叔又收贰以为己邑，至于廪延。子封曰：“可矣，厚将得众。”公曰：“不义，不暱，厚将崩。”
- 大叔完聚，缮甲兵，具卒乘，将袭郑。夫人将启之。公闻其期，曰：“可矣！”命子封帅车二百乘以伐京。京叛大叔段，段入于鄢，公伐诸鄢。五月辛丑，大叔出奔共。
- 书曰：“郑伯克段于鄢。”段不弟，故不言弟；如二君，故曰克；称郑伯，讥失教也；谓之郑志。不言出奔，难之也。
- 遂寘姜氏于城颍，而誓之曰：“不及黄泉，无相见也。”既而悔之。颍考叔为颍谷封人，闻之，有献于公，公赐之食，食舍肉。公问之，对曰：“小人有母，皆尝小人之食矣，未尝君之羹，请以遗之。”公曰：“尔有母遗，繄我独无！”颍考叔曰：“敢问何谓也？”公语之故，且告之悔。对曰：“君何患焉？若阙地及泉，隧而相见，其谁曰不然？”公从之。公入而赋：“大隧之中，其乐也融融！”姜出而赋：“大隧之外，其乐也泄泄。”遂为母子如初。
- 君子曰：“颍考叔，纯孝也，爱其母，施及庄公。《诗》曰：‘孝子不匮，永锡尔类。’其是之谓乎！”

## 拼音
- chu1 ， zheng4 wu3 gong1 qu3 yu2 shen1 ， yue1 wu3 jiang1 ， sheng1 zhuang1 gong1 ji2 gong4 shu1 duan4 。 zhuang1 gong1 wu4 sheng1 ， jing1 jiang1 shi4 ， gu4 ming2 yue1 wu4 sheng1 ， sui4 e4 zhi1 。 ai4 gong4 shu1 duan4 ， yu4 li4 zhi1 。 ji2 qing3 yu2 wu3 gong1 ， gong1 fu2 xu3 。
- ji2 zhuang1 gong1 ji2 wei4 ， wei4 zhi1 qing3 zhi4 。 gong1 yue1 ： “ zhi4 ， yan2 yi4 ye3 ， guo2 shu1 si3 yan1 。 tuo2 yi4 wei2 ming4 。 ” qing3 jing1 ， shi3 ju1 zhi1 ， wei4 zhi1 jing1 cheng2 da4 shu1 。 ji4 zhong4 yue1 ： “ du1 cheng2 guo4 bai3 zhi4 ， guo2 zhi1 hai4 ye3 。 xian1 wang2 zhi1 zhi4 ： da4 dou1 bu2 guo4 can1 guo2 zhi1 yi1 ， zhong1 wu3 zhi1 yi1 ， xiao3 jiu3 zhi1 yi1 。 jin1 jing1 bu2 du4 ， fei1 zhi4 ye3 ， jun1 jiang1 bu4 kan1 。 ” gong1 yue1 ： “ jiang1 shi4 yu4 zhi1 ， yan1 pi4 hai4 ？ ” dui4 yue1 ： “ jiang1 shi4 he2 yan4 zhi1 you3 ！ bu4 ru2 zao3 wei4 zhi1 suo3 ， wu2 shi3 zi1 man4 ， man4 nan2 tu2 ye3 。 man4 cao3 you2 bu4 ke3 chu2 ， kuang4 jun1 zhi1 chong3 di4 hu1 ！ ” gong1 yue1 ： “ duo1 hang2 bu2 yi4 ， bi4 zi4 bi4 ， zi3 gu1 dai4 zhi1 。 ”
- ji4 er2 da4 shu1 ming4 xi1 bi3 bei3 bi3 er4 yu2 ji3 。 gong1 zi3 lü3 yue1 ： “ guo2 bu4 kan1 er4 ， jun1 jiang1 ruo4 zhi1 he2 ？ yu4 yu3 da4 shu1 ， chen2 qing3 shi4 zhi1 ； ruo4 fu2 yu3 ， ze2 qing3 chu2 zhi1 。 wu2 sheng1 min2 xin1 。 ” gong1 yue1 ： “ wu2 yong1 ， jiang1 zi4 ji2 。 ” da4 shu1 you4 shou1 er4 yi3 wei2 ji3 yi4 ， zhi4 yu2 lin3 yan2 。 zi3 feng1 yue1 ： “ ke3 yi3 ， hou4 jiang1 de2 zhong4 。 ” gong1 yue1 ： “ bu2 yi4 ， bu2 ni4 ， hou4 jiang1 beng1 。 ”
- da4 shu1 wan2 ju4 ， shan4 jia3 bing1 ， ju4 zu2 cheng2 ， jiang1 xi2 zheng4 。 fu1 ren2 jiang1 qi3 zhi1 。 gong1 wen2 qi2 qi1 ， yue1 ： “ ke3 yi3 ！ ” ming4 zi3 feng1 shuai4 che1 er4 bai3 cheng2 yi3 fa2 jing1 。 jing1 pan4 da4 shu1 duan4 ， duan4 ru4 yu2 yan1 ， gong1 fa2 zhu1 yan1 。 wu3 yue4 xin1 chou3 ， da4 shu1 chu1 ben1 gong4 。
- shu1 yue1 ： “ zheng4 bo2 ke4 duan4 yu2 yan1 。 ” duan4 bu2 di4 ， gu4 bu4 yan2 di4 ； ru2 er4 jun1 ， gu4 yue1 ke4 ； cheng1 zheng4 bo2 ， ji1 shi1 jiao4 ye3 ； wei4 zhi1 zheng4 zhi4 。 bu4 yan2 chu1 ben1 ， nan2 zhi1 ye3 。
- sui4 zhi4 jiang1 shi4 yu2 cheng2 ying3 ， er2 shi4 zhi1 yue1 ： “ bu4 ji2 huang2 quan2 ， wu2 xiang1 jian4 ye3 。 ” ji4 er2 hui3 zhi1 。 ying3 kao3 shu1 wei4 ying3 gu3 feng1 ren2 ， wen2 zhi1 ， you3 xian4 yu2 gong1 ， gong1 ci4 zhi1 shi2 ， shi2 she4 rou4 。 gong1 wen4 zhi1 ， dui4 yue1 ： “ xiao3 ren2 you3 mu3 ， jie1 chang2 xiao3 ren2 zhi1 shi2 yi3 ， wei4 chang2 jun1 zhi1 geng1 ， qing3 yi3 yi2 zhi1 。 ” gong1 yue1 ： “ er3 you3 mu3 yi2 ， yi1 wo3 du2 wu2 ！ ” ying3 kao3 shu1 yue1 ： “ gan3 wen4 he2 wei4 ye3 ？ ” gong1 yu3 zhi1 gu4 ， qie3 gao4 zhi1 hui3 。 dui4 yue1 ： “ jun1 he2 huan4 yan1 ？ ruo4 que1 di4 ji2 quan2 ， sui4 er2 xiang1 jian4 ， qi2 shui2 yue1 bu4 ran2 ？ ” gong1 cong2 zhi1 。 gong1 ru4 er2 fu4 ： “ da4 sui4 zhi1 zhong1 ， qi2 le4 ye3 rong2 rong2 ！ ” jiang1 chu1 er2 fu4 ： “ da4 sui4 zhi1 wai4 ， qi2 le4 ye3 xie4 xie4 。 ” sui4 wei4 mu3 zi3 ru2 chu1 。
- jun1 zi3 yue1 ： “ ying3 kao3 shu1 ， chun2 xiao4 ye3 ， ai4 qi2 mu3 ， shi1 ji2 zhuang1 gong1 。 《 shi1 》 yue1 ： ‘ xiao4 zi3 bu2 kui4 ， yong3 xi1 er3 lei4 。 ’ qi2 shi4 zhi1 wei4 hu1 ！ ”

## 注释

## 译文

## 赏析
