---
id: qiu-ming-qi-xi-qing-mian-shu-xiang
title: 祁奚请免叔向
titlePinyin: qi2 xi1 qing3 mian3 shu1 xiang4
titleSlug: qi-xi-qing-mian-shu-xiang
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 栾盈出奔楚。宣子杀羊舌虎，囚叔向。人谓叔向曰：“子离于罪，其为不知乎？”叔向曰：“与其死亡若何？诗曰：‘优哉游哉，聊以卒岁。’知也。”
- 乐王鲋见叔向曰：“吾为子请。”叔向弗应，出不拜。其人皆咎叔向。叔向曰：“必祁大夫。”室老闻之曰：“乐王鲋言于君无不行，求赦吾子，吾子不许；祁大夫所不能也，而曰必由之。何也？”叔向曰：“乐王鲋从君者也，何能行？祁大夫外举不弃仇，内举不失亲，其独遗我乎？诗曰：‘有觉德行，四国顺之。’夫子，觉者也。”
- 晋侯问叔向之罪于乐王鲋。对曰：“不弃其亲，其有焉。”
- 于是祁奚老矣，闻之，乘驲而见宣子，曰：“《诗》曰：‘惠我无疆，子孙保之。’《书》曰：‘圣有谟勋，明征定保。’夫谋而鲜过，惠训不倦者，叔向有焉，社稷之固也。犹将十世宥之，以劝能者。今壹不免其身，以弃社稷，不亦惑乎？鲧殛而禹兴；伊尹放大甲而相之，卒无怨色；管蔡为戮，周公右王。若之何其以虎也弃社稷？子为善，谁敢不勉，多杀何为？”宣子说，与之乘，以言诸公而免之。不见叔向而归，叔向亦不告免焉而朝。

## 拼音
- luan2 ying2 chu1 ben1 chu3 。 xuan1 zi3 sha1 yang2 she2 hu3 ， qiu2 shu1 xiang4 。 ren2 wei4 shu1 xiang4 yue1 ： “ zi3 li2 yu2 zui4 ， qi2 wei4 bu4 zhi1 hu1 ？ ” shu1 xiang4 yue1 ： “ yu3 qi2 si3 wang2 ruo4 he2 ？ shi1 yue1 ： ‘ you1 zai1 you2 zai1 ， liao2 yi3 zu2 sui4 。 ’ zhi1 ye3 。 ”
- le4 wang2 fu4 jian4 shu1 xiang4 yue1 ： “ wu2 wei4 zi3 qing3 。 ” shu1 xiang4 fu2 ying4 ， chu1 bu2 bai4 。 qi2 ren2 jie1 jiu4 shu1 xiang4 。 shu1 xiang4 yue1 ： “ bi4 qi2 dai4 fu0 。 ” shi4 lao3 wen2 zhi1 yue1 ： “ le4 wang2 fu4 yan2 yu2 jun1 wu2 bu4 xing2 ， qiu2 she4 wu2 zi3 ， wu2 zi3 bu4 xu3 ； qi2 dai4 fu0 suo3 bu4 neng2 ye3 ， er2 yue1 bi4 you2 zhi1 。 he2 ye3 ？ ” shu1 xiang4 yue1 ： “ le4 wang2 fu4 cong2 jun1 zhe3 ye3 ， he2 neng2 xing2 ？ qi2 dai4 fu0 wai4 ju3 bu2 qi4 chou2 ， nei4 ju3 bu4 shi1 qin1 ， qi2 du2 yi2 wo3 hu1 ？ shi1 yue1 ： ‘ you3 jue2 de2 xing2 ， si4 guo2 shun4 zhi1 。 ’ fu1 zi3 ， jue2 zhe3 ye3 。 ”
- jin4 hou2 wen4 shu1 xiang4 zhi1 zui4 yu2 le4 wang2 fu4 。 dui4 yue1 ： “ bu2 qi4 qi2 qin1 ， qi2 you3 yan1 。 ”
- yu2 shi4 qi2 xi1 lao3 yi3 ， wen2 zhi1 ， cheng2 ri4 er2 jian4 xuan1 zi3 ， yue1 ： “ 《 shi1 》 yue1 ： ‘ hui4 wo3 wu2 jiang1 ， zi3 sun1 bao3 zhi1 。 ’ 《 shu1 》 yue1 ： ‘ sheng4 you3 mo2 xun1 ， ming2 zheng1 ding4 bao3 。 ’ fu1 mou2 er2 xian1 guo4 ， hui4 xun4 bu2 juan4 zhe3 ， shu1 xiang4 you3 yan1 ， she4 ji4 zhi1 gu4 ye3 。 you2 jiang1 shi2 shi4 you4 zhi1 ， yi3 quan4 neng2 zhe3 。 jin1 yi1 bu4 mian3 qi2 shen1 ， yi3 qi4 she4 ji4 ， bu2 yi4 huo4 hu1 ？ gun3 ji2 er2 yu3 xing1 ； yi1 yin3 fang4 da4 jia3 er2 xiang1 zhi1 ， zu2 wu2 yuan4 se4 ； guan3 cai4 wei4 lu4 ， zhou1 gong1 you4 wang2 。 ruo4 zhi1 he2 qi2 yi3 hu3 ye3 qi4 she4 ji4 ？ zi3 wei4 shan4 ， shui2 gan3 bu4 mian3 ， duo1 sha1 he2 wei4 ？ ” xuan1 zi3 shuo1 ， yu3 zhi1 cheng2 ， yi3 yan2 zhu1 gong1 er2 mian3 zhi1 。 bu2 jian4 shu1 xiang4 er2 gui1 ， shu1 xiang4 yi4 bu2 gao4 mian3 yan1 er2 chao2 。

## 注释

## 译文

## 赏析
