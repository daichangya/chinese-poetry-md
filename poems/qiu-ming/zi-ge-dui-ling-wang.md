---
id: qiu-ming-zi-ge-dui-ling-wang
title: 子革对灵王
titlePinyin: zi3 ge2 dui4 ling2 wang2
titleSlug: zi-ge-dui-ling-wang
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 楚子狩于州来，次于颍尾，使荡侯、潘子、司马督、嚣尹午、陵尹喜帅师围徐以惧吴。楚子次于干溪，以为之援。
- 雨雪，王皮冠，秦复陶，翠被，豹舄，执鞭以出，仆析父从。右尹子革夕，王见之。去冠被，舍鞭，与之语曰：“昔我先王熊绎与吕伋、王孙牟、燮父、禽父，并事康王，四国皆有分，我独无有。今吾使人于周，求鼎以为分，王其与我乎？”
- 对曰：“与君王哉！昔我先王熊绎，辟在荆山，筚路蓝缕，以处草莽，跋涉山林，以事天子，唯是桃弧、棘矢，以共御王事。齐，王舅也；晋及鲁、卫，王母弟也。楚是以无分，而彼皆有。今周与四国服事君王，将唯命是从，岂其爱鼎？”王曰：“昔我皇祖伯父昆吾，旧许是宅。今郑人贪赖其田，而不我与。我若求之，其与我乎？”
- 对曰：“与君王哉！周不爱鼎，郑敢爱田？”王曰：“昔诸侯远我而畏晋，今我大城陈、蔡、不羹，赋皆千乘，子与有劳焉。诸侯其畏我乎？”对曰：“畏君王哉！是四国者，专足畏也，又加之以楚，敢不畏君王哉？”
- 工尹路请曰：“君王命剥圭以为𬭭柲，敢请命。”王入视之。析父谓子革：“吾子，楚国之望也！今与王言如响，国其若之何？”子革曰：“摩厉以须，王出，吾刃将斩矣。”
- 王出，复语。左史倚相趋过。王曰：“是良史也，子善视之。是能读《三坟》、《五典》、《八索》、《九丘》。”对曰：“臣尝问焉，昔穆王欲肆其心，周行天下，将皆必有车辙马迹焉。祭公谋父作《祈招》之诗，以止王心，王是以获没于祗宫。臣问其诗而不知也；若问远焉，其焉能知之？”
- 王曰：“子能乎？”对曰：“能。其《诗》曰：‘祈招之愔愔，式昭德音。思我王度，式如玉，式如金。形民之力，而无醉饱之心。’”
- 王揖而入，馈不食，寝不寐，数日。不能自克，以及于难。
- 仲尼曰：“古也有志：‘克己复礼，仁也。’信善哉！楚灵王若能如是，岂其辱于干溪？”

## 拼音
- chu3 zi3 shou4 yu2 zhou1 lai2 ， ci4 yu2 ying3 wei3 ， shi3 dang4 hou2 、 pan1 zi3 、 si1 ma3 du1 、 ao2 yin3 wu3 、 ling2 yin3 xi3 shuai4 shi1 wei2 xu2 yi3 ju4 wu2 。 chu3 zi3 ci4 yu2 gan1 xi1 ， yi3 wei2 zhi1 yuan2 。
- yu3 xue3 ， wang2 pi2 guan1 ， qin2 fu4 tao2 ， cui4 bei4 ， bao4 xi4 ， zhi2 bian1 yi3 chu1 ， pu2 xi1 fu4 cong2 。 you4 yin3 zi3 ge2 xi1 ， wang2 jian4 zhi1 。 qu4 guan1 bei4 ， she4 bian1 ， yu3 zhi1 yu3 yue1 ： “ xi1 wo3 xian1 wang2 xiong2 yi4 yu3 lü3 ji2 、 wang2 sun1 mu4 、 xie4 fu4 、 qin2 fu4 ， bing4 shi4 kang1 wang2 ， si4 guo2 jie1 you3 fen1 ， wo3 du2 wu2 you3 。 jin1 wu2 shi3 ren2 yu2 zhou1 ， qiu2 ding3 yi3 wei2 fen1 ， wang2 qi2 yu3 wo3 hu1 ？ ”
- dui4 yue1 ： “ yu3 jun1 wang2 zai1 ！ xi1 wo3 xian1 wang2 xiong2 yi4 ， pi4 zai4 jing1 shan1 ， bi4 lu4 lan2 lü3 ， yi3 chu4 cao3 mang3 ， ba2 she4 shan1 lin2 ， yi3 shi4 tian1 zi3 ， wei2 shi4 tao2 hu2 、 ji2 shi3 ， yi3 gong4 yu4 wang2 shi4 。 qi2 ， wang2 jiu4 ye3 ； jin4 ji2 lu3 、 wei4 ， wang2 mu3 di4 ye3 。 chu3 shi4 yi3 wu2 fen1 ， er2 bi3 jie1 you3 。 jin1 zhou1 yu3 si4 guo2 fu2 shi4 jun1 wang2 ， jiang1 wei2 ming4 shi4 cong2 ， qi3 qi2 ai4 ding3 ？ ” wang2 yue1 ： “ xi1 wo3 huang2 zu3 bo2 fu4 kun1 wu2 ， jiu4 xu3 shi4 zhai2 。 jin1 zheng4 ren2 tan1 lai4 qi2 tian2 ， er2 bu4 wo3 yu3 。 wo3 ruo4 qiu2 zhi1 ， qi2 yu3 wo3 hu1 ？ ”
- dui4 yue1 ： “ yu3 jun1 wang2 zai1 ！ zhou1 bu2 ai4 ding3 ， zheng4 gan3 ai4 tian2 ？ ” wang2 yue1 ： “ xi1 zhu1 hou2 yuan3 wo3 er2 wei4 jin4 ， jin1 wo3 dai4 cheng2 chen2 、 cai4 、 bu4 geng1 ， fu4 jie1 qian1 cheng2 ， zi3 yu3 you3 lao2 yan1 。 zhu1 hou2 qi2 wei4 wo3 hu1 ？ ” dui4 yue1 ： “ wei4 jun1 wang2 zai1 ！ shi4 si4 guo2 zhe3 ， zhuan1 zu2 wei4 ye3 ， you4 jia1 zhi1 yi3 chu3 ， gan3 bu2 wei4 jun1 wang2 zai1 ？ ”
- gong1 yin3 lu4 qing3 yue1 ： “ jun1 wang2 ming4 bao1 gui1 yi3 wei2 𬭭 bi4 ， gan3 qing3 ming4 。 ” wang2 ru4 shi4 zhi1 。 xi1 fu4 wei4 zi3 ge2 ： “ wu2 zi3 ， chu3 guo2 zhi1 wang4 ye3 ！ jin1 yu3 wang2 yan2 ru2 xiang3 ， guo2 qi2 ruo4 zhi1 he2 ？ ” zi3 ge2 yue1 ： “ mo2 li4 yi3 xu1 ， wang2 chu1 ， wu2 ren4 jiang1 zhan3 yi3 。 ”
- wang2 chu1 ， fu4 yu3 。 zuo3 shi3 yi3 xiang1 qu1 guo4 。 wang2 yue1 ： “ shi4 liang2 shi3 ye3 ， zi3 shan4 shi4 zhi1 。 shi4 neng2 du2 《 san1 fen2 》 、 《 wu3 dian3 》 、 《 ba1 suo3 》 、 《 jiu3 qiu1 》 。 ” dui4 yue1 ： “ chen2 chang2 wen4 yan1 ， xi1 mu4 wang2 yu4 si4 qi2 xin1 ， zhou1 xing2 tian1 xia4 ， jiang1 jie1 bi4 you3 che1 zhe2 ma3 ji4 yan1 。 ji4 gong1 mou2 fu4 zuo4 《 qi2 zhao1 》 zhi1 shi1 ， yi3 zhi3 wang2 xin1 ， wang2 shi4 yi3 huo4 mei2 yu2 zhi1 gong1 。 chen2 wen4 qi2 shi1 er2 bu4 zhi1 ye3 ； ruo4 wen4 yuan3 yan1 ， qi2 yan1 neng2 zhi1 zhi1 ？ ”
- wang2 yue1 ： “ zi3 neng2 hu1 ？ ” dui4 yue1 ： “ neng2 。 qi2 《 shi1 》 yue1 ： ‘ qi2 zhao1 zhi1 yin1 yin1 ， shi4 zhao1 de2 yin1 。 si1 wo3 wang2 du4 ， shi4 ru2 yu4 ， shi4 ru2 jin1 。 xing2 min2 zhi1 li4 ， er2 wu2 zui4 bao3 zhi1 xin1 。 ’ ”
- wang2 yi1 er2 ru4 ， kui4 bu4 shi2 ， qin3 bu2 mei4 ， shu4 ri4 。 bu4 neng2 zi4 ke4 ， yi3 ji2 yu2 nan2 。
- zhong4 ni2 yue1 ： “ gu3 ye3 you3 zhi4 ： ‘ ke4 ji3 fu4 li3 ， ren2 ye3 。 ’ xin4 shan4 zai1 ！ chu3 ling2 wang2 ruo4 neng2 ru2 shi4 ， qi3 qi2 ru3 yu2 gan1 xi1 ？ ”

## 注释

## 译文

## 赏析
