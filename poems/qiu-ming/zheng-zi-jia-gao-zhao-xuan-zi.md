---
id: qiu-ming-zheng-zi-jia-gao-zhao-xuan-zi
title: 郑子家告赵宣子
titlePinyin: zheng4 zi3 jia1 gao4 zhao4 xuan1 zi3
titleSlug: zheng-zi-jia-gao-zhao-xuan-zi
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 晋侯合诸侯于扈，平宋也。
- 于是晋侯不见郑伯，以为贰于楚也。郑子家使执讯而与之书，以告赵宣子曰：“寡君即位三年，召蔡侯而与之事君。九月，蔡侯入于敝邑以行，敝邑以侯宣多之难，寡君是以不得与蔡侯偕，十一月，克减侯宣多而随蔡侯以朝于执事。十二年六月，归生佐寡君之嫡夷，以请陈侯于楚而朝诸君。十四年七月寡君又朝，以蒇陈事。十五年五月，陈侯自敝邑往朝于君。往年正月，烛之武往朝夷也。八月，寡君又往朝。以陈蔡之密迩于楚，而不敢贰焉，则敝邑之故也。虽敝邑之事君，何以不免？在位之中，一朝于襄，而再见于君，夷与孤之二三臣，相及于绛。虽我小国，则蔑以过之矣。今大国曰：‘尔未逞吾志。’敝邑有亡，无以加焉。古人有言曰：‘畏首畏尾，身其余几？’又曰：‘鹿死不择音。’小国之事大国也，德，则其人也；不德，则其鹿也。铤而走险，急何能择？命之罔极，亦知亡矣。将悉敝赋以待于鯈，唯执事命之。文公二年，朝于齐；四年，为齐侵蔡，亦获成于楚。居大国之间而从于强令，岂有罪也？大国若弗图，无所逃命。”
- 晋巩朔行成于郑，赵穿、公婿池为质焉。

## 拼音
- jin4 hou2 he2 zhu1 hou2 yu2 hu4 ， ping2 song4 ye3 。
- yu2 shi4 jin4 hou2 bu2 jian4 zheng4 bo2 ， yi3 wei2 er4 yu2 chu3 ye3 。 zheng4 zi3 jia1 shi3 zhi2 xun4 er2 yu3 zhi1 shu1 ， yi3 gao4 zhao4 xuan1 zi3 yue1 ： “ gua3 jun1 ji2 wei4 san1 nian2 ， zhao4 cai4 hou2 er2 yu3 zhi1 shi4 jun1 。 jiu3 yue4 ， cai4 hou2 ru4 yu2 bi4 yi4 yi3 xing2 ， bi4 yi4 yi3 hou2 xuan1 duo1 zhi1 nan2 ， gua3 jun1 shi4 yi3 bu4 de2 yu3 cai4 hou2 xie2 ， shi2 yi1 yue4 ， ke4 jian3 hou2 xuan1 duo1 er2 sui2 cai4 hou2 yi3 chao2 yu2 zhi2 shi4 。 shi2 er4 nian2 liu4 yue4 ， gui1 sheng1 zuo3 gua3 jun1 zhi1 di2 yi2 ， yi3 qing3 chen2 hou2 yu2 chu3 er2 chao2 zhu1 jun1 。 shi2 si4 nian2 qi1 yue4 gua3 jun1 you4 chao2 ， yi3 chan3 chen2 shi4 。 shi2 wu3 nian2 wu3 yue4 ， chen2 hou2 zi4 bi4 yi4 wang3 chao2 yu2 jun1 。 wang3 nian2 zheng4 yue4 ， zhu2 zhi1 wu3 wang3 chao2 yi2 ye3 。 ba1 yue4 ， gua3 jun1 you4 wang3 chao2 。 yi3 chen2 cai4 zhi1 mi4 er3 yu2 chu3 ， er2 bu4 gan3 er4 yan1 ， ze2 bi4 yi4 zhi1 gu4 ye3 。 sui1 bi4 yi4 zhi1 shi4 jun1 ， he2 yi3 bu4 mian3 ？ zai4 wei4 zhi1 zhong1 ， yi4 chao2 yu2 xiang1 ， er2 zai4 jian4 yu2 jun1 ， yi2 yu3 gu1 zhi1 er4 san1 chen2 ， xiang1 ji2 yu2 jiang4 。 sui1 wo3 xiao3 guo2 ， ze2 mie4 yi3 guo4 zhi1 yi3 。 jin1 da4 guo2 yue1 ： ‘ er3 wei4 cheng3 wu2 zhi4 。 ’ bi4 yi4 you3 wang2 ， wu2 yi3 jia1 yan1 。 gu3 ren2 you3 yan2 yue1 ： ‘ wei4 shou3 wei4 wei3 ， shen1 qi2 yu2 ji3 ？ ’ you4 yue1 ： ‘ lu4 si3 bu4 ze2 yin1 。 ’ xiao3 guo2 zhi1 shi4 da4 guo2 ye3 ， de2 ， ze2 qi2 ren2 ye3 ； bu4 de2 ， ze2 qi2 lu4 ye3 。 ting3 er2 zou3 xian3 ， ji2 he2 neng2 ze2 ？ ming4 zhi1 wang3 ji2 ， yi4 zhi1 wang2 yi3 。 jiang1 xi1 bi4 fu4 yi3 dai4 yu2 tiao2 ， wei2 zhi2 shi4 ming4 zhi1 。 wen2 gong1 er4 nian2 ， chao2 yu2 qi2 ； si4 nian2 ， wei4 qi2 qin1 cai4 ， yi4 huo4 cheng2 yu2 chu3 。 ju1 da4 guo2 zhi1 jian1 er2 cong2 yu2 qiang2 ling4 ， qi3 you3 zui4 ye3 ？ da4 guo2 ruo4 fu2 tu2 ， wu2 suo3 tao2 ming4 。 ”
- jin4 gong3 shuo4 xing2 cheng2 yu2 zheng4 ， zhao4 chuan1 、 gong1 xu4 chi2 wei4 zhi4 yan1 。

## 注释

## 译文

## 赏析
