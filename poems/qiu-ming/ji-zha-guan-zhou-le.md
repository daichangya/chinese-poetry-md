---
id: qiu-ming-ji-zha-guan-zhou-le
title: 季札观周乐
titlePinyin: ji4 zha2 guan1 zhou1 le4
titleSlug: ji-zha-guan-zhou-le
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 吴公子札来聘。……请观于周乐。使工为之歌《周南》、《召南》，曰：“美哉！始基之矣，犹未也，然勤而不怨矣。为之歌《邶》、《鄘》、《卫》，曰：“美哉，渊乎！忧而不困者也。吾闻卫康叔、武公之德如是，是其《卫风》乎？”为之歌《王》曰：“美哉！思而不惧，其周之东乎！”为之歌《郑》，曰：“美哉！其细已甚，民弗堪也。是其先亡乎！”为之歌《齐》，曰：“美哉，泱泱乎！大风也哉！表东海者，其大公乎？国未可量也。”为之歌《豳》，曰：“美哉，荡乎！乐而不淫，其周公之东乎？”为之歌《秦》，曰：“此之谓夏声。夫能夏则大，大之至也，其周之旧乎！”为之歌《魏》，曰：“美哉，沨沨乎！大而婉，险而易行，以德辅此，则明主也！”为之歌《唐》，曰：“思深哉！其有陶唐氏之遗民乎？不然，何忧之远也？非令德之后，谁能若是？”为．之歌《陈》，曰：“国无主，其能久乎！”自《郐》以下无讥焉！
- 为之歌《小雅》，曰。“美哉！思而不贰，怨而不言，其周德之衰乎？犹有先王之遗民焉！”为之歌《大雅》，曰：“广哉！熙熙乎！曲而有直体，其文王之德乎？”
- 为之歌《颂》，曰：“至矣哉！直而不倨，曲而不屈；迩而不逼，远而不携；迁而不淫，复而不厌；哀而不愁，乐而不荒；用而不匮，广而不宣；施而不费，取而不贪；处而不底，行而不流。五声和，八风平；节有度，守有序。盛德之所同也！”
- 见舞《象箾》、《南龠》者，曰：“美哉，犹有憾！”见舞《大武》者，曰：“美哉，周之盛也，其若此乎？”见舞《韶濩》者，曰：“圣人之弘也，而犹有惭德，圣人之难也！”见舞《大夏》者，曰：“美哉！勤而不德。非禹，其谁能修之！”见舞《韶箾》者“，曰：“德至矣哉！大矣，如天之无不帱也，如地之无不载也！虽甚盛德，其蔑以加于此矣。观止矣！若有他乐，吾不敢请已！”

## 拼音
- wu2 gong1 zi3 zha2 lai2 pin4 。 … … qing3 guan1 yu2 zhou1 le4 。 shi3 gong1 wei4 zhi1 ge1 《 zhou1 nan2 》 、 《 zhao4 nan2 》 ， yue1 ： “ mei3 zai1 ！ shi3 ji1 zhi1 yi3 ， you2 wei4 ye3 ， ran2 qin2 er2 bu2 yuan4 yi3 。 wei4 zhi1 ge1 《 bei4 》 、 《 yong1 》 、 《 wei4 》 ， yue1 ： “ mei3 zai1 ， yuan1 hu1 ！ you1 er2 bu2 kun4 zhe3 ye3 。 wu2 wen2 wei4 kang1 shu1 、 wu3 gong1 zhi1 de2 ru2 shi4 ， shi4 qi2 《 wei4 feng1 》 hu1 ？ ” wei4 zhi1 ge1 《 wang2 》 yue1 ： “ mei3 zai1 ！ si1 er2 bu2 ju4 ， qi2 zhou1 zhi1 dong1 hu1 ！ ” wei4 zhi1 ge1 《 zheng4 》 ， yue1 ： “ mei3 zai1 ！ qi2 xi4 yi3 shen4 ， min2 fu2 kan1 ye3 。 shi4 qi2 xian1 wang2 hu1 ！ ” wei4 zhi1 ge1 《 qi2 》 ， yue1 ： “ mei3 zai1 ， yang1 yang1 hu1 ！ da4 feng1 ye3 zai1 ！ biao3 dong1 hai3 zhe3 ， qi2 da4 gong1 hu1 ？ guo2 wei4 ke3 liang2 ye3 。 ” wei4 zhi1 ge1 《 bin1 》 ， yue1 ： “ mei3 zai1 ， dang4 hu1 ！ le4 er2 bu4 yin2 ， qi2 zhou1 gong1 zhi1 dong1 hu1 ？ ” wei4 zhi1 ge1 《 qin2 》 ， yue1 ： “ ci3 zhi1 wei4 xia4 sheng1 。 fu1 neng2 xia4 ze2 da4 ， da4 zhi1 zhi4 ye3 ， qi2 zhou1 zhi1 jiu4 hu1 ！ ” wei4 zhi1 ge1 《 wei4 》 ， yue1 ： “ mei3 zai1 ， feng1 feng1 hu1 ！ da4 er2 wan3 ， xian3 er2 yi4 xing2 ， yi3 de2 fu3 ci3 ， ze2 ming2 zhu3 ye3 ！ ” wei4 zhi1 ge1 《 tang2 》 ， yue1 ： “ si1 shen1 zai1 ！ qi2 you3 tao2 tang2 shi4 zhi1 yi2 min2 hu1 ？ bu4 ran2 ， he2 you1 zhi1 yuan3 ye3 ？ fei1 ling4 de2 zhi1 hou4 ， shui2 neng2 ruo4 shi4 ？ ” wei4 ． zhi1 ge1 《 chen2 》 ， yue1 ： “ guo2 wu2 zhu3 ， qi2 neng2 jiu3 hu1 ！ ” zi4 《 kuai4 》 yi3 xia4 wu2 ji1 yan1 ！
- wei4 zhi1 ge1 《 xiao3 ya3 》 ， yue1 。 “ mei3 zai1 ！ si1 er2 bu2 er4 ， yuan4 er2 bu4 yan2 ， qi2 zhou1 de2 zhi1 shuai1 hu1 ？ you2 you3 xian1 wang2 zhi1 yi2 min2 yan1 ！ ” wei4 zhi1 ge1 《 da4 ya3 》 ， yue1 ： “ guang3 zai1 ！ xi1 xi1 hu1 ！ qu3 er2 you3 zhi2 ti3 ， qi2 wen2 wang2 zhi1 de2 hu1 ？ ”
- wei4 zhi1 ge1 《 song4 》 ， yue1 ： “ zhi4 yi3 zai1 ！ zhi2 er2 bu2 ju4 ， qu3 er2 bu4 qu1 ； er3 er2 bu4 bi1 ， yuan3 er2 bu4 xie2 ； qian1 er2 bu4 yin2 ， fu4 er2 bu2 yan4 ； ai1 er2 bu4 chou2 ， le4 er2 bu4 huang1 ； yong4 er2 bu2 kui4 ， guang3 er2 bu4 xuan1 ； shi1 er2 bu2 fei4 ， qu3 er2 bu4 tan1 ； chu4 er2 bu4 di3 ， xing2 er2 bu4 liu2 。 wu3 sheng1 he2 ， ba1 feng1 ping2 ； jie2 you3 du4 ， shou3 you3 xu4 。 sheng4 de2 zhi1 suo3 tong2 ye3 ！ ”
- jian4 wu3 《 xiang4 xiao1 》 、 《 nan2 yue4 》 zhe3 ， yue1 ： “ mei3 zai1 ， you2 you3 han4 ！ ” jian4 wu3 《 da4 wu3 》 zhe3 ， yue1 ： “ mei3 zai1 ， zhou1 zhi1 sheng4 ye3 ， qi2 ruo4 ci3 hu1 ？ ” jian4 wu3 《 shao2 hu4 》 zhe3 ， yue1 ： “ sheng4 ren2 zhi1 hong2 ye3 ， er2 you2 you3 can2 de2 ， sheng4 ren2 zhi1 nan2 ye3 ！ ” jian4 wu3 《 da4 xia4 》 zhe3 ， yue1 ： “ mei3 zai1 ！ qin2 er2 bu4 de2 。 fei1 yu3 ， qi2 shui2 neng2 xiu1 zhi1 ！ ” jian4 wu3 《 shao2 xiao1 》 zhe3 “ ， yue1 ： “ de2 zhi4 yi3 zai1 ！ da4 yi3 ， ru2 tian1 zhi1 wu2 bu4 chou2 ye3 ， ru2 di4 zhi1 wu2 bu4 zai3 ye3 ！ sui1 shen4 sheng4 de2 ， qi2 mie4 yi3 jia1 yu2 ci3 yi3 。 guan1 zhi3 yi3 ！ ruo4 you3 ta1 le4 ， wu2 bu4 gan3 qing3 yi3 ！ ”

## 注释

## 译文

## 赏析
