---
id: qiu-ming-zhu-zhi-wu-tui-qin-shi
title: 烛之武退秦师
titlePinyin: zhu2 zhi1 wu3 tui4 qin2 shi1
titleSlug: zhu-zhi-wu-tui-qin-shi
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 晋侯、秦伯围郑，以其无礼于晋，且贰于楚也。晋军函陵，秦军泛南。
- 佚之狐言于郑伯曰：“国危矣，若使烛之武见秦君，师必退。”公从之。辞曰：“臣之壮也，犹不如人；今老矣，无能为也已。”公曰：“吾不能早用子，今急而求子，是寡人之过也。然郑亡，子亦有不利焉！”许之。
- 夜缒而出，见秦伯，曰：“秦、晋围郑，郑既知亡矣。若亡郑而有益于君，敢以烦执事。越国以鄙远，君知其难也，焉用亡郑以陪邻？邻之厚，君之薄也。若舍郑以为东道主，行李之往来，共其乏困，君亦无所害。且君尝为晋君赐矣，许君焦、瑕，朝济而夕设版焉，君之所知也。夫晋，何厌之有？既东封郑，又欲肆其西封，若不阙秦，将焉取之？阙秦以利晋，唯君图之。”秦伯说，与郑人盟。使杞子、逢孙、杨孙戍之，乃还。
- 子犯请击之。公曰：“不可。微夫人之力不及此。因人之力而敝之，不仁；失其所与，不知；以乱易整，不武。吾其还也。”亦去之。
- （选自《左传》）

## 拼音
- jin4 hou2 、 qin2 bo2 wei2 zheng4 ， yi3 qi2 wu2 li3 yu2 jin4 ， qie3 er4 yu2 chu3 ye3 。 jin4 jun1 han2 ling2 ， qin2 jun1 fan4 nan2 。
- yi4 zhi1 hu2 yan2 yu2 zheng4 bo2 yue1 ： “ guo2 wei1 yi3 ， ruo4 shi3 zhu2 zhi1 wu3 jian4 qin2 jun1 ， shi1 bi4 tui4 。 ” gong1 cong2 zhi1 。 ci2 yue1 ： “ chen2 zhi1 zhuang4 ye3 ， you2 bu4 ru2 ren2 ； jin1 lao3 yi3 ， wu2 neng2 wei4 ye3 yi3 。 ” gong1 yue1 ： “ wu2 bu4 neng2 zao3 yong4 zi3 ， jin1 ji2 er2 qiu2 zi3 ， shi4 gua3 ren2 zhi1 guo4 ye3 。 ran2 zheng4 wang2 ， zi3 yi4 you3 bu2 li4 yan1 ！ ” xu3 zhi1 。
- ye4 zhui4 er2 chu1 ， jian4 qin2 bo2 ， yue1 ： “ qin2 、 jin4 wei2 zheng4 ， zheng4 ji4 zhi1 wang2 yi3 。 ruo4 wang2 zheng4 er2 you3 yi4 yu2 jun1 ， gan3 yi3 fan2 zhi2 shi4 。 yue4 guo2 yi3 bi3 yuan3 ， jun1 zhi1 qi2 nan2 ye3 ， yan1 yong4 wang2 zheng4 yi3 pei2 lin2 ？ lin2 zhi1 hou4 ， jun1 zhi1 bao2 ye3 。 ruo4 she4 zheng4 yi3 wei4 dong1 dao4 zhu3 ， xing2 li0 zhi1 wang3 lai2 ， gong4 qi2 fa2 kun4 ， jun1 yi4 wu2 suo3 hai4 。 qie3 jun1 chang2 wei4 jin4 jun1 ci4 yi3 ， xu3 jun1 jiao1 、 xia2 ， chao2 ji4 er2 xi1 she4 ban3 yan1 ， jun1 zhi1 suo3 zhi1 ye3 。 fu1 jin4 ， he2 yan4 zhi1 you3 ？ ji4 dong1 feng1 zheng4 ， you4 yu4 si4 qi2 xi1 feng1 ， ruo4 bu4 que1 qin2 ， jiang1 yan1 qu3 zhi1 ？ que1 qin2 yi3 li4 jin4 ， wei2 jun1 tu2 zhi1 。 ” qin2 bo2 shuo1 ， yu3 zheng4 ren2 meng2 。 shi3 qi3 zi3 、 feng2 sun1 、 yang2 sun1 shu4 zhi1 ， nai3 hai2 。
- zi3 fan4 qing3 ji1 zhi1 。 gong1 yue1 ： “ bu4 ke3 。 wei1 fu1 ren2 zhi1 li4 bu4 ji2 ci3 。 yin1 ren2 zhi1 li4 er2 bi4 zhi1 ， bu4 ren2 ； shi1 qi2 suo3 yu3 ， bu4 zhi1 ； yi3 luan4 yi4 zheng3 ， bu4 wu3 。 wu2 qi2 hai2 ye3 。 ” yi4 qu4 zhi1 。
- （ xuan3 zi4 《 zuo3 chuan2 》 ）

## 注释

## 译文

## 赏析
