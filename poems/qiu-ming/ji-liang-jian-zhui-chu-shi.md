---
id: qiu-ming-ji-liang-jian-zhui-chu-shi
title: 季梁谏追楚师
titlePinyin: ji4 liang2 jian4 zhui1 chu3 shi1
titleSlug: ji-liang-jian-zhui-chu-shi
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 楚武王侵随，使䓕章求成焉，军于瑕以待之。随人使少师董成。
- 斗伯比言于楚子曰：“吾不得志于汉东也，我则使然。我张吾三军而被吾甲兵，以武临之，彼则惧而协以谋我，故难间也。汉东之国，随为大。随张，必弃小国。小国离，楚之利也。少师侈，请羸师以张之。”熊率且比曰:“季梁在，何益？”斗伯比曰:“以为后图。少师得其君。”
- 王毁军而纳少师。少师归，请追楚师。随侯将许之。
- 季梁止之曰：“天方授楚。楚之羸，其诱我也，君何急焉？臣闻小之能敌大也，小道大淫。所谓道，忠于民而信于神也。上思利民，忠也；祝史正辞，信也。今民馁而君逞欲，祝史矫举以祭，臣不知其可也。”公曰：“吾牲牷肥腯，粢盛丰备，何则不信？”对曰：“夫民，神之主也。是以圣王先成民，而后致力于神。故奉牲以告曰‘博硕肥腯。’谓民力之普存也，谓其畜之硕大蕃滋也，谓其不疾瘯蠡也，谓其备腯咸有也。奉盛以告曰：‘洁粢丰盛。’谓其三时不害而民和年丰也。奉酒醴以告曰：‘嘉栗旨酒。’谓其上下皆有嘉德而无违心也。所谓馨香，无谗慝也。故务其三时，修其五教，亲其九族，以致其禋祀。于是乎民和而神降之福，故动则有成。今民各有心，而鬼神乏主，君虽独丰，其何福之有？君姑修政而亲兄弟之国，庶免于难。”
- 随侯惧而修政，楚不敢伐。

## 拼音
- chu3 wu3 wang2 qin1 sui2 ， shi3 䓕 zhang1 qiu2 cheng2 yan1 ， jun1 yu2 xia2 yi3 dai4 zhi1 。 sui2 ren2 shi3 shao3 shi1 dong3 cheng2 。
- dou4 bo2 bi3 yan2 yu2 chu3 zi3 yue1 ： “ wu2 bu4 de2 zhi4 yu2 han4 dong1 ye3 ， wo3 ze2 shi3 ran2 。 wo3 zhang1 wu2 san1 jun1 er2 bei4 wu2 jia3 bing1 ， yi3 wu3 lin2 zhi1 ， bi3 ze2 ju4 er2 xie2 yi3 mou2 wo3 ， gu4 nan2 jian1 ye3 。 han4 dong1 zhi1 guo2 ， sui2 wei4 da4 。 sui2 zhang1 ， bi4 qi4 xiao3 guo2 。 xiao3 guo2 li2 ， chu3 zhi1 li4 ye3 。 shao3 shi1 chi3 ， qing3 lei2 shi1 yi3 zhang1 zhi1 。 ” xiong2 lü4 qie3 bi3 yue1 : “ ji4 liang2 zai4 ， he2 yi4 ？ ” dou4 bo2 bi3 yue1 : “ yi3 wei2 hou4 tu2 。 shao3 shi1 de2 qi2 jun1 。 ”
- wang2 hui3 jun1 er2 na4 shao3 shi1 。 shao3 shi1 gui1 ， qing3 zhui1 chu3 shi1 。 sui2 hou2 jiang1 xu3 zhi1 。
- ji4 liang2 zhi3 zhi1 yue1 ： “ tian1 fang1 shou4 chu3 。 chu3 zhi1 lei2 ， qi2 you4 wo3 ye3 ， jun1 he2 ji2 yan1 ？ chen2 wen2 xiao3 zhi1 neng2 di2 da4 ye3 ， xiao3 dao4 da4 yin2 。 suo3 wei4 dao4 ， zhong1 yu2 min2 er2 xin4 yu2 shen2 ye3 。 shang4 si1 li4 min2 ， zhong1 ye3 ； zhu4 shi3 zheng4 ci2 ， xin4 ye3 。 jin1 min2 nei3 er2 jun1 cheng3 yu4 ， zhu4 shi3 jiao3 ju3 yi3 ji4 ， chen2 bu4 zhi1 qi2 ke3 ye3 。 ” gong1 yue1 ： “ wu2 sheng1 quan2 fei2 tu2 ， zi1 sheng4 feng1 bei4 ， he2 ze2 bu2 xin4 ？ ” dui4 yue1 ： “ fu1 min2 ， shen2 zhi1 zhu3 ye3 。 shi4 yi3 sheng4 wang2 xian1 cheng2 min2 ， er2 hou4 zhi4 li4 yu2 shen2 。 gu4 feng4 sheng1 yi3 gao4 yue1 ‘ bo2 shuo4 fei2 tu2 。 ’ wei4 min2 li4 zhi1 pu3 cun2 ye3 ， wei4 qi2 chu4 zhi1 shuo4 da4 fan1 zi1 ye3 ， wei4 qi2 bu4 ji2 cu4 li2 ye3 ， wei4 qi2 bei4 tu2 xian2 you3 ye3 。 feng4 sheng4 yi3 gao4 yue1 ： ‘ jie2 zi1 feng1 sheng4 。 ’ wei4 qi2 san1 shi2 bu2 hai4 er2 min2 he2 nian2 feng1 ye3 。 feng4 jiu3 li3 yi3 gao4 yue1 ： ‘ jia1 li4 zhi3 jiu3 。 ’ wei4 qi2 shang4 xia4 jie1 you3 jia1 de2 er2 wu2 wei2 xin1 ye3 。 suo3 wei4 xin1 xiang1 ， wu2 chan2 te4 ye3 。 gu4 wu4 qi2 san1 shi2 ， xiu1 qi2 wu3 jiao4 ， qin1 qi2 jiu3 zu2 ， yi3 zhi4 qi2 yin1 si4 。 yu2 shi4 hu1 min2 he2 er2 shen2 jiang4 zhi1 fu2 ， gu4 dong4 ze2 you3 cheng2 。 jin1 min2 ge4 you3 xin1 ， er2 gui3 shen2 fa2 zhu3 ， jun1 sui1 du2 feng1 ， qi2 he2 fu2 zhi1 you3 ？ jun1 gu1 xiu1 zheng4 er2 qin1 xiong1 di4 zhi1 guo2 ， shu4 mian3 yu2 nan2 。 ”
- sui2 hou2 ju4 er2 xiu1 zheng4 ， chu3 bu4 gan3 fa2 。

## 注释

## 译文

## 赏析
