---
id: qiu-ming-shi-que-jian-chong-zhou-xu
title: 石碏谏宠州吁
titlePinyin: shi2 que4 jian4 chong3 zhou1 xu1
titleSlug: shi-que-jian-chong-zhou-xu
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 卫庄公娶于齐东宫得臣之妹，曰庄姜。美而无子，卫人所为赋《硕人》也。又娶于陈，曰厉妫。生孝伯，蚤死。其娣戴妫生桓公，庄姜以为己子。
- 公子州吁，嬖人之子也。有宠而好兵，公弗禁，庄姜恶之。
- 石碏谏曰：“臣闻爱子，教之以义方，弗纳于邪。骄奢淫佚，所自邪也。四者之来，宠禄过也。将立州吁，乃定之矣；若犹未也，阶之为祸。夫宠而不骄，骄而能降，降而不憾，憾而能眕者，鲜矣。且夫贱妨贵，少陵长，远间亲，新间旧，小加大，淫破义，所谓六逆也。君义，臣行，父慈，子孝，兄爱，弟敬，所谓六顺也。去顺效逆，所以速祸也。君人者，将祸是[通“事”]务去，而速之，无乃不可乎？”弗听。
- 其子厚与州吁游，禁之，不可。桓公立，乃老。

## 拼音
- wei4 zhuang1 gong1 qu3 yu2 qi2 dong1 gong1 de2 chen2 zhi1 mei4 ， yue1 zhuang1 jiang1 。 mei3 er2 wu2 zi3 ， wei4 ren2 suo3 wei4 fu4 《 shuo4 ren2 》 ye3 。 you4 qu3 yu2 chen2 ， yue1 li4 gui1 。 sheng1 xiao4 bo2 ， zao3 si3 。 qi2 di4 dai4 gui1 sheng1 huan2 gong1 ， zhuang1 jiang1 yi3 wei2 ji3 zi3 。
- gong1 zi3 zhou1 xu1 ， bi4 ren2 zhi1 zi3 ye3 。 you3 chong3 er2 hao3 bing1 ， gong1 fu2 jin4 ， zhuang1 jiang1 e4 zhi1 。
- shi2 que4 jian4 yue1 ： “ chen2 wen2 ai4 zi3 ， jiao4 zhi1 yi3 yi4 fang1 ， fu2 na4 yu2 xie2 。 jiao1 she1 yin2 yi4 ， suo3 zi4 xie2 ye3 。 si4 zhe3 zhi1 lai2 ， chong3 lu4 guo4 ye3 。 jiang1 li4 zhou1 xu1 ， nai3 ding4 zhi1 yi3 ； ruo4 you2 wei4 ye3 ， jie1 zhi1 wei4 huo4 。 fu1 chong3 er2 bu4 jiao1 ， jiao1 er2 neng2 jiang4 ， jiang4 er2 bu2 han4 ， han4 er2 neng2 zhen3 zhe3 ， xian1 yi3 。 qie3 fu1 jian4 fang2 gui4 ， shao3 ling2 chang2 ， yuan3 jian1 qin1 ， xin1 jian1 jiu4 ， xiao3 jia1 da4 ， yin2 po4 yi4 ， suo3 wei4 liu4 ni4 ye3 。 jun1 yi4 ， chen2 xing2 ， fu4 ci2 ， zi3 xiao4 ， xiong1 ai4 ， di4 jing4 ， suo3 wei4 liu4 shun4 ye3 。 qu4 shun4 xiao4 ni4 ， suo3 yi3 su4 huo4 ye3 。 jun1 ren2 zhe3 ， jiang1 huo4 shi4 [ tong1 “ shi4 ” ] wu4 qu4 ， er2 su4 zhi1 ， wu2 nai3 bu4 ke3 hu1 ？ ” fu2 ting1 。
- qi2 zi3 hou4 yu3 zhou1 xu1 you2 ， jin4 zhi1 ， bu4 ke3 。 huan2 gong1 li4 ， nai3 lao3 。

## 注释

## 译文

## 赏析
