---
id: qiu-ming-zi-chan-lun-zheng-kuan-meng
title: 子产论政宽猛
titlePinyin: zi3 chan3 lun4 zheng4 kuan1 meng3
titleSlug: zi-chan-lun-zheng-kuan-meng
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 郑子产有疾。谓子大叔曰：“我死，子必为政。唯有德者能以宽服民，其次莫如猛。夫火烈，民望而畏之，故鲜死焉。水懦弱，民狎而玩之，则多死焉，故宽难。”疾数月而卒。
- 大叔为政，不忍猛而宽。郑国多盗，取人于萑苻之泽。大叔悔之，曰：“吾早从夫子，不及此。”兴徒兵以攻萑苻之盗，尽杀之，盗少止。
- 仲尼曰：“善哉！政宽则民慢，慢则纠之以猛。猛则民残，残则施之以宽。宽以济猛；猛以济宽，政是以和。”《诗》曰：‘民亦劳止，汔可小康；惠此中国，以绥四方。’施之以宽也。‘毋从诡随，以谨无良；式遏寇虐，惨不畏明。’纠之以猛也。‘柔远能迩，以定我王。’平之以和也。又曰：‘不竞不絿，不刚不柔，布政优优，百禄是遒。’和之至也。”
- 及子产卒，仲尼闻之，出涕曰：“古之遗爱也。”

## 拼音
- zheng4 zi3 chan3 you3 ji2 。 wei4 zi3 da4 shu1 yue1 ： “ wo3 si3 ， zi3 bi4 wei2 zheng4 。 wei2 you3 de2 zhe3 neng2 yi3 kuan1 fu2 min2 ， qi2 ci4 mo4 ru2 meng3 。 fu1 huo3 lie4 ， min2 wang4 er2 wei4 zhi1 ， gu4 xian1 si3 yan1 。 shui3 nuo4 ruo4 ， min2 xia2 er2 wan2 zhi1 ， ze2 duo1 si3 yan1 ， gu4 kuan1 nan2 。 ” ji2 shu4 yue4 er2 zu2 。
- da4 shu1 wei2 zheng4 ， bu4 ren3 meng3 er2 kuan1 。 zheng4 guo2 duo1 dao4 ， qu3 ren2 yu2 huan2 fu2 zhi1 ze2 。 da4 shu1 hui3 zhi1 ， yue1 ： “ wu2 zao3 cong2 fu1 zi3 ， bu4 ji2 ci3 。 ” xing1 tu2 bing1 yi3 gong1 huan2 fu2 zhi1 dao4 ， jin4 sha1 zhi1 ， dao4 shao3 zhi3 。
- zhong4 ni2 yue1 ： “ shan4 zai1 ！ zheng4 kuan1 ze2 min2 man4 ， man4 ze2 jiu1 zhi1 yi3 meng3 。 meng3 ze2 min2 can2 ， can2 ze2 shi1 zhi1 yi3 kuan1 。 kuan1 yi3 ji4 meng3 ； meng3 yi3 ji4 kuan1 ， zheng4 shi4 yi3 he2 。 ” 《 shi1 》 yue1 ： ‘ min2 yi4 lao2 zhi3 ， qi4 ke3 xiao3 kang1 ； hui4 ci3 zhong1 guo2 ， yi3 sui2 si4 fang1 。 ’ shi1 zhi1 yi3 kuan1 ye3 。 ‘ wu2 cong2 gui3 sui2 ， yi3 jin3 wu2 liang2 ； shi4 e4 kou4 nüe4 ， can3 bu2 wei4 ming2 。 ’ jiu1 zhi1 yi3 meng3 ye3 。 ‘ rou2 yuan3 neng2 er3 ， yi3 ding4 wo3 wang2 。 ’ ping2 zhi1 yi3 he2 ye3 。 you4 yue1 ： ‘ bu2 jing4 bu4 qiu2 ， bu4 gang1 bu4 rou2 ， bu4 zheng4 you1 you1 ， bai3 lu4 shi4 qiu2 。 ’ he2 zhi1 zhi4 ye3 。 ”
- ji2 zi3 chan3 zu2 ， zhong4 ni2 wen2 zhi1 ， chu1 ti4 yue1 ： “ gu3 zhi1 yi2 ai4 ye3 。 ”

## 注释

## 译文

## 赏析
