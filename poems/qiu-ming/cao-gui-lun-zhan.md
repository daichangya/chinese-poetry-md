---
id: qiu-ming-cao-gui-lun-zhan
title: 曹刿论战
titlePinyin: cao2 gui4 lun4 zhan4
titleSlug: cao-gui-lun-zhan
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 十年春，齐师伐我。公将战。曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未遍，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”（遍 一作：徧)
- 公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。
- 既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之，夫大国，难测也，惧有伏焉。吾视其辙乱，望其旗靡，故逐之。”

## 拼音
- shi2 nian2 chun1 ， qi2 shi1 fa2 wo3 。 gong1 jiang1 zhan4 。 cao2 gui4 qing3 jian4 。 qi2 xiang1 ren2 yue1 ： “ rou4 shi2 zhe3 mou2 zhi1 ， you4 he2 jian1 yan1 ？ ” gui4 yue1 ： “ rou4 shi2 zhe3 bi3 ， wei4 neng2 yuan3 mou2 。 ” nai3 ru4 jian4 。 wen4 ： “ he2 yi3 zhan4 ？ ” gong1 yue1 ： “ yi1 shi2 suo3 an1 ， fu2 gan3 zhuan1 ye3 ， bi4 yi3 fen1 ren2 。 ” dui4 yue1 ： “ xiao3 hui4 wei4 bian4 ， min2 fu2 cong2 ye3 。 ” gong1 yue1 ： “ xi1 sheng1 yu4 bo2 ， fu2 gan3 jia1 ye3 ， bi4 yi3 xin4 。 ” dui4 yue1 ： “ xiao3 xin4 wei4 fu2 ， shen2 fu2 fu2 ye3 。 ” gong1 yue1 ： “ xiao3 da4 zhi1 yu4 ， sui1 bu4 neng2 cha2 ， bi4 yi3 qing2 。 ” dui4 yue1 ： “ zhong1 zhi1 shu3 ye3 。 ke3 yi3 yi2 zhan4 。 zhan4 ze2 qing3 cong2 。 ” （ bian4   yi2 zuo4 ： bian4 )
- gong1 yu3 zhi1 cheng2 ， zhan4 yu2 chang2 shao2 。 gong1 jiang1 gu3 zhi1 。 gui4 yue1 ： “ wei4 ke3 。 ” qi2 ren2 san1 gu3 。 gui4 yue1 ： “ ke3 yi3 。 ” qi2 shi1 bai4 ji4 。 gong1 jiang1 chi2 zhi1 。 gui4 yue1 ： “ wei4 ke3 。 ” xia4 shi4 qi2 zhe2 ， deng1 shi4 er2 wang4 zhi1 ， yue1 ： “ ke3 yi3 。 ” sui4 zhu2 qi2 shi1 。
- ji4 ke4 ， gong1 wen4 qi2 gu4 。 dui4 yue1 ： “ fu1 zhan4 ， yong3 qi4 ye3 。 yi4 gu3 zuo4 qi4 ， zai4 er2 shuai1 ， san1 er2 jie2 。 bi3 jie2 wo3 ying2 ， gu4 ke4 zhi1 ， fu1 da4 guo2 ， nan2 ce4 ye3 ， ju4 you3 fu2 yan1 。 wu2 shi4 qi2 zhe2 luan4 ， wang4 qi2 qi2 mi2 ， gu4 zhu2 zhi1 。 ”

## 注释

## 译文

## 赏析
