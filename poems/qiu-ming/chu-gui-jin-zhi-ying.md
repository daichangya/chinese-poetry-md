---
id: qiu-ming-chu-gui-jin-zhi-ying
title: 楚归晋知䓨
titlePinyin: chu3 gui1 jin4 zhi1 ying1
titleSlug: chu-gui-jin-zhi-ying
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 晋人归楚公子谷臣，与连尹襄老之尸于楚，以求知䓨。于是荀首佐中军矣，故楚人许之。
- 王送知䓨，曰：“子其怨我乎？”对曰：“二国治戎，臣不才，不胜其任，以为俘馘。执事不以衅鼓，使归即戮，君之惠也。臣实不才，又谁敢怨？”
- 王曰：“然则德我乎？”对曰：“二国图其社稷，而求纾其民，各惩其忿，以相宥也，两释累囚，以成其好。二国有好，臣不与及，其谁敢德？”
- 王曰：“子归何以报我？”对曰：“臣不任受怨，君亦不任受德。无怨无德，不知所报。”
- 王曰：“虽然，必告不谷。”对曰：“以君之灵，累臣得归骨于晋，寡君之以为戮，死且不朽。若从君之惠而免之，以赐君之外臣首；首其请于寡君，而以戮于宗，亦死且不朽。若不获命，而使嗣宗职，次及于事，而帅偏师以修封疆，虽遇执事，其弗敢违。其竭力致死，无有二心，以尽臣礼。所以报也！
- 王曰：“晋未可与争。”重为之礼而归之。

## 拼音
- jin4 ren2 gui1 chu3 gong1 zi3 gu3 chen2 ， yu3 lian2 yin3 xiang1 lao3 zhi1 shi1 yu2 chu3 ， yi3 qiu2 zhi1 ying1 。 yu2 shi4 xun2 shou3 zuo3 zhong1 jun1 yi3 ， gu4 chu3 ren2 xu3 zhi1 。
- wang2 song4 zhi1 ying1 ， yue1 ： “ zi3 qi2 yuan4 wo3 hu1 ？ ” dui4 yue1 ： “ er4 guo2 zhi4 rong2 ， chen2 bu4 cai2 ， bu2 sheng4 qi2 ren4 ， yi3 wei2 fu2 guo2 。 zhi2 shi4 bu4 yi3 xin4 gu3 ， shi3 gui1 ji2 lu4 ， jun1 zhi1 hui4 ye3 。 chen2 shi2 bu4 cai2 ， you4 shui2 gan3 yuan4 ？ ”
- wang2 yue1 ： “ ran2 ze2 de2 wo3 hu1 ？ ” dui4 yue1 ： “ er4 guo2 tu2 qi2 she4 ji4 ， er2 qiu2 shu1 qi2 min2 ， ge4 cheng2 qi2 fen4 ， yi3 xiang1 you4 ye3 ， liang3 shi4 lei4 qiu2 ， yi3 cheng2 qi2 hao3 。 er4 guo2 you3 hao3 ， chen2 bu4 yu3 ji2 ， qi2 shui2 gan3 de2 ？ ”
- wang2 yue1 ： “ zi3 gui1 he2 yi3 bao4 wo3 ？ ” dui4 yue1 ： “ chen2 bu2 ren4 shou4 yuan4 ， jun1 yi4 bu2 ren4 shou4 de2 。 wu2 yuan4 wu2 de2 ， bu4 zhi1 suo3 bao4 。 ”
- wang2 yue1 ： “ sui1 ran2 ， bi4 gao4 bu4 gu3 。 ” dui4 yue1 ： “ yi3 jun1 zhi1 ling2 ， lei4 chen2 de2 gui1 gu3 yu2 jin4 ， gua3 jun1 zhi1 yi3 wei2 lu4 ， si3 qie3 bu4 xiu3 。 ruo4 cong2 jun1 zhi1 hui4 er2 mian3 zhi1 ， yi3 ci4 jun1 zhi1 wai4 chen2 shou3 ； shou3 qi2 qing3 yu2 gua3 jun1 ， er2 yi3 lu4 yu2 zong1 ， yi4 si3 qie3 bu4 xiu3 。 ruo4 bu2 huo4 ming4 ， er2 shi3 si4 zong1 zhi2 ， ci4 ji2 yu2 shi4 ， er2 shuai4 pian1 shi1 yi3 xiu1 feng1 jiang1 ， sui1 yu4 zhi2 shi4 ， qi2 fu2 gan3 wei2 。 qi2 jie2 li4 zhi4 si3 ， wu2 you3 er4 xin1 ， yi3 jin4 chen2 li3 。 suo3 yi3 bao4 ye3 ！
- wang2 yue1 ： “ jin4 wei4 ke3 yu3 zheng1 。 ” zhong4 wei4 zhi1 li3 er2 gui1 zhi1 。

## 注释

## 译文

## 赏析
