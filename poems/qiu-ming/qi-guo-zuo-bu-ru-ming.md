---
id: qiu-ming-qi-guo-zuo-bu-ru-ming
title: 齐国佐不辱命
titlePinyin: qi2 guo2 zuo3 bu4 ru3 ming4
titleSlug: qi-guo-zuo-bu-ru-ming
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 晋师从齐师，入自丘舆，击马陉。
- 齐侯使宾媚人赂以纪甗、玉磬与地。“不可，则听客之所为。”
- 宾媚人致赂，晋人不可，曰：“必以肖同叔子为质，而使齐之封内尽东其亩。”对曰：“肖同叔子非他，寡君之母也；若以匹敌，则亦晋君之母也。吾子布大命于诸侯，而曰必质其母以为信，其若王命何？且是以不孝令也。诗曰：‘孝子不匮，永锡尔类。’若以不孝令于诸侯，其无乃非德类也乎？先王疆理天下，物土之宜，而布其利。故诗曰：‘我疆我理，南东其亩。’今吾子疆理诸侯，而曰‘尽东其亩’而已；唯吾子戎车是利，无顾土宜，其无乃非先王之命也乎？反先王则不义，何以为盟主？其晋实有阙。四王之王也，树德而济同欲焉；五伯之霸也，勤而抚之，以役王命；今吾子求合诸侯，以逞无疆之欲。诗曰：‘布政优优，百禄是遒。’子实不优，而弃百禄，诸侯何害焉？不然，寡君之命使臣，则有辞矣。曰‘子以君师辱于敝邑，不腆敝赋，以犒从者；畏君之震，师徒桡败。吾子惠徼齐国之福，不泯其社稷，使继旧好，唯是先君之敝器、土地不敢爱。子又不许，请收合余烬，背城借一。敝邑之幸，亦云从也；况其不幸，敢不唯命是听？’”

## 拼音
- jin4 shi1 cong2 qi2 shi1 ， ru4 zi4 qiu1 yu2 ， ji1 ma3 xing2 。
- qi2 hou2 shi3 bin1 mei4 ren2 lu4 yi3 ji4 yan3 、 yu4 qing4 yu3 di4 。 “ bu4 ke3 ， ze2 ting1 ke4 zhi1 suo3 wei4 。 ”
- bin1 mei4 ren2 zhi4 lu4 ， jin4 ren2 bu4 ke3 ， yue1 ： “ bi4 yi3 xiao4 tong2 shu1 zi3 wei4 zhi4 ， er2 shi3 qi2 zhi1 feng1 nei4 jin4 dong1 qi2 mu3 。 ” dui4 yue1 ： “ xiao4 tong2 shu1 zi3 fei1 ta1 ， gua3 jun1 zhi1 mu3 ye3 ； ruo4 yi3 pi3 di2 ， ze2 yi4 jin4 jun1 zhi1 mu3 ye3 。 wu2 zi3 bu4 da4 ming4 yu2 zhu1 hou2 ， er2 yue1 bi4 zhi4 qi2 mu3 yi3 wei2 xin4 ， qi2 ruo4 wang2 ming4 he2 ？ qie3 shi4 yi3 bu2 xiao4 ling4 ye3 。 shi1 yue1 ： ‘ xiao4 zi3 bu2 kui4 ， yong3 xi1 er3 lei4 。 ’ ruo4 yi3 bu2 xiao4 ling4 yu2 zhu1 hou2 ， qi2 wu2 nai3 fei1 de2 lei4 ye3 hu1 ？ xian1 wang2 jiang1 li3 tian1 xia4 ， wu4 tu3 zhi1 yi2 ， er2 bu4 qi2 li4 。 gu4 shi1 yue1 ： ‘ wo3 jiang1 wo3 li3 ， nan2 dong1 qi2 mu3 。 ’ jin1 wu2 zi3 jiang1 li3 zhu1 hou2 ， er2 yue1 ‘ jin4 dong1 qi2 mu3 ’ er2 yi3 ； wei2 wu2 zi3 rong2 che1 shi4 li4 ， wu2 gu4 tu3 yi2 ， qi2 wu2 nai3 fei1 xian1 wang2 zhi1 ming4 ye3 hu1 ？ fan3 xian1 wang2 ze2 bu2 yi4 ， he2 yi3 wei2 meng2 zhu3 ？ qi2 jin4 shi2 you3 que1 。 si4 wang2 zhi1 wang2 ye3 ， shu4 de2 er2 ji4 tong2 yu4 yan1 ； wu3 bo2 zhi1 ba4 ye3 ， qin2 er2 fu3 zhi1 ， yi3 yi4 wang2 ming4 ； jin1 wu2 zi3 qiu2 he2 zhu1 hou2 ， yi3 cheng3 wu2 jiang1 zhi1 yu4 。 shi1 yue1 ： ‘ bu4 zheng4 you1 you1 ， bai3 lu4 shi4 qiu2 。 ’ zi3 shi2 bu4 you1 ， er2 qi4 bai3 lu4 ， zhu1 hou2 he2 hai4 yan1 ？ bu4 ran2 ， gua3 jun1 zhi1 ming4 shi3 chen2 ， ze2 you3 ci2 yi3 。 yue1 ‘ zi3 yi3 jun1 shi1 ru3 yu2 bi4 yi4 ， bu4 tian3 bi4 fu4 ， yi3 kao4 cong2 zhe3 ； wei4 jun1 zhi1 zhen4 ， shi1 tu2 rao2 bai4 。 wu2 zi3 hui4 jiao3 qi2 guo2 zhi1 fu2 ， bu4 min3 qi2 she4 ji4 ， shi3 ji4 jiu4 hao3 ， wei2 shi4 xian1 jun1 zhi1 bi4 qi4 、 tu3 di4 bu4 gan3 ai4 。 zi3 you4 bu4 xu3 ， qing3 shou1 he2 yu2 jin4 ， bei4 cheng2 jie4 yi1 。 bi4 yi4 zhi1 xing4 ， yi4 yun2 cong2 ye3 ； kuang4 qi2 bu2 xing4 ， gan3 bu4 wei2 ming4 shi4 ting1 ？ ’ ”

## 注释

## 译文

## 赏析
