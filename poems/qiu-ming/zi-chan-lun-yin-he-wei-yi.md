---
id: qiu-ming-zi-chan-lun-yin-he-wei-yi
title: 子产论尹何为邑
titlePinyin: zi3 chan3 lun4 yin3 he2 wei4 yi4
titleSlug: zi-chan-lun-yin-he-wei-yi
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 子皮欲使尹何为邑。子产曰：“少，未知可否。”子皮曰：“愿，吾爱之，不吾叛也。使夫往而学焉，夫亦愈知治矣。”子产曰；“不可。人之爱人，求利之也。今吾子爱人则以政。犹未能操刀而使割也，其伤实多。子之爱人，伤之而已，其谁敢求爱于子？子于郑国，栋也。栋折榱崩，侨将厌焉，敢不尽言？子有美锦，不使人学制焉。大官大邑，身之所庇也，而使学者制焉。其为美锦，不亦多乎？侨闻学而后入政，未闻以政学者也。若果行此，必有所害。譬如田猎，射御贯，则能获禽；若未尝登车射御，则败绩厌覆是惧，何暇思获？
- 子皮曰：“善哉！虎不敏。吾闻君子务知大者、远者，小人务知小者、近者。我，小人也。衣服附在吾身，我知而慎之；大官、大邑，所以庇身也，我远而慢之。微子之言，吾不知也。他日我曰：‘子为郑国，我为吾家，以庇焉，其可也。’今而后知不足。自今请虽吾家，听子而行。”子产曰：“人心之不同，如其面焉。吾岂敢谓子面如吾面乎？抑心所谓危，亦以告也。”子皮以为忠，故委政焉。子产是以能为郑国。

## 拼音
- zi3 pi2 yu4 shi3 yin3 he2 wei4 yi4 。 zi3 chan3 yue1 ： “ shao3 ， wei4 zhi1 ke3 fou3 。 ” zi3 pi2 yue1 ： “ yuan4 ， wu2 ai4 zhi1 ， bu4 wu2 pan4 ye3 。 shi3 fu1 wang3 er2 xue2 yan1 ， fu1 yi4 yu4 zhi1 zhi4 yi3 。 ” zi3 chan3 yue1 ； “ bu4 ke3 。 ren2 zhi1 ai4 ren2 ， qiu2 li4 zhi1 ye3 。 jin1 wu2 zi3 ai4 ren2 ze2 yi3 zheng4 。 you2 wei4 neng2 cao1 dao1 er2 shi3 ge1 ye3 ， qi2 shang1 shi2 duo1 。 zi3 zhi1 ai4 ren2 ， shang1 zhi1 er2 yi3 ， qi2 shui2 gan3 qiu2 ai4 yu2 zi3 ？ zi3 yu2 zheng4 guo2 ， dong4 ye3 。 dong4 zhe2 cui1 beng1 ， qiao2 jiang1 yan4 yan1 ， gan3 bu2 jin4 yan2 ？ zi3 you3 mei3 jin3 ， bu4 shi3 ren2 xue2 zhi4 yan1 。 da4 guan1 da4 yi4 ， shen1 zhi1 suo3 bi4 ye3 ， er2 shi3 xue2 zhe3 zhi4 yan1 。 qi2 wei4 mei3 jin3 ， bu2 yi4 duo1 hu1 ？ qiao2 wen2 xue2 er2 hou4 ru4 zheng4 ， wei4 wen2 yi3 zheng4 xue2 zhe3 ye3 。 ruo4 guo3 xing2 ci3 ， bi4 you3 suo3 hai4 。 pi4 ru2 tian2 lie4 ， she4 yu4 guan4 ， ze2 neng2 huo4 qin2 ； ruo4 wei4 chang2 deng1 che1 she4 yu4 ， ze2 bai4 ji4 yan4 fu4 shi4 ju4 ， he2 xia2 si1 huo4 ？
- zi3 pi2 yue1 ： “ shan4 zai1 ！ hu3 bu4 min3 。 wu2 wen2 jun1 zi3 wu4 zhi1 da4 zhe3 、 yuan3 zhe3 ， xiao3 ren2 wu4 zhi1 xiao3 zhe3 、 jin4 zhe3 。 wo3 ， xiao3 ren2 ye3 。 yi1 fu0 fu4 zai4 wu2 shen1 ， wo3 zhi1 er2 shen4 zhi1 ； da4 guan1 、 da4 yi4 ， suo3 yi3 bi4 shen1 ye3 ， wo3 yuan3 er2 man4 zhi1 。 wei1 zi3 zhi1 yan2 ， wu2 bu4 zhi1 ye3 。 ta1 ri4 wo3 yue1 ： ‘ zi3 wei4 zheng4 guo2 ， wo3 wei4 wu2 jia1 ， yi3 bi4 yan1 ， qi2 ke3 ye3 。 ’ jin1 er2 hou4 zhi1 bu4 zu2 。 zi4 jin1 qing3 sui1 wu2 jia1 ， ting1 zi3 er2 xing2 。 ” zi3 chan3 yue1 ： “ ren2 xin1 zhi1 bu4 tong2 ， ru2 qi2 mian4 yan1 。 wu2 qi3 gan3 wei4 zi3 mian4 ru2 wu2 mian4 hu1 ？ yi4 xin1 suo3 wei4 wei1 ， yi4 yi3 gao4 ye3 。 ” zi3 pi2 yi3 wei2 zhong1 ， gu4 wei3 zheng4 yan1 。 zi3 chan3 shi4 yi3 neng2 wei4 zheng4 guo2 。

## 注释

## 译文

## 赏析
