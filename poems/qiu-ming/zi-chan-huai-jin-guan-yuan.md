---
id: qiu-ming-zi-chan-huai-jin-guan-yuan
title: 子产坏晋馆垣
titlePinyin: zi3 chan3 huai4 jin4 guan3 yuan2
titleSlug: zi-chan-huai-jin-guan-yuan
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷二・周文
---
## 正文
- 公薨之月，子产相郑伯以如晋，晋侯以我丧故，未之见也。子产使尽坏其馆之垣，而纳车马焉。
- 士文伯让之，曰：“敝邑以政刑之不修，寇盗充斥，无若诸侯之属辱在寡君者何，是以令吏人完客所馆，高其闬 闳，厚其墙垣，以无忧客使。今吾子坏之，虽从者能戒，其若异客何？以敝邑之为盟主，缮完葺墙，以待宾客。若皆毁之，其何以共命？寡君使匄请命。
- 对曰：“以敝邑褊小，介于大国，诛求无时，是以不敢宁居，悉索敝赋，以来会时事。逢执事之不闲，而未得见；又不获闻命，未知见时。不敢输币，亦不敢暴露。其输之，则君之府实也，非荐陈之，不敢输也。其暴露之，则恐燥湿之不时而朽蠹，以重敝邑之罪。侨闻文公之为盟主也，宫室卑庳，无观台榭，以崇大诸侯之馆，馆如公寝；库厩缮修，司空以时平易道路，圬人以时塓馆宫室；诸侯宾至，甸设庭燎，仆人巡宫，车马有所，宾从有代，巾车脂辖，隶人、牧、圉，各瞻其事；百官之属各展其物；公不留宾，而亦无废事；忧乐同之，事则巡之，教其不知，而恤其不足。宾至如归，无宁灾患；不畏寇盗，而亦不患燥湿。今铜鞮之宫数里，而诸侯舍于隶人，门不容车，而不可逾越；盗贼公行。而天疠不戒。宾见无时，命不可知。若又勿坏，是无所藏币以重罪也。敢请执事，将何所命之？虽君之有鲁丧，亦敝邑之忧也。若获荐币，修垣而行，君之惠也，敢惮勤劳？”
- 文伯复命。赵文子曰：“信。我实不德，而以隶人之垣以赢诸侯，是吾罪也。”使士文伯谢不敏焉。
- 晋侯见郑伯，有加礼，厚其宴好而归之。乃筑诸侯之馆。
- 叔向曰：“辞之不可以已也如是夫！子产有辞，诸侯赖之，若之何其释辞也？《诗》曰：‘辞之辑矣，民之协矣；辞之怿矣，民之莫矣。’其知之矣。”

## 拼音
- gong1 hong1 zhi1 yue4 ， zi3 chan3 xiang1 zheng4 bo2 yi3 ru2 jin4 ， jin4 hou2 yi3 wo3 sang4 gu4 ， wei4 zhi1 jian4 ye3 。 zi3 chan3 shi3 jin4 huai4 qi2 guan3 zhi1 yuan2 ， er2 na4 che1 ma3 yan1 。
- shi4 wen2 bo2 rang4 zhi1 ， yue1 ： “ bi4 yi4 yi3 zheng4 xing2 zhi1 bu4 xiu1 ， kou4 dao4 chong1 chi4 ， wu2 ruo4 zhu1 hou2 zhi1 shu3 ru3 zai4 gua3 jun1 zhe3 he2 ， shi4 yi3 ling4 li4 ren2 wan2 ke4 suo3 guan3 ， gao1 qi2 han4   hong2 ， hou4 qi2 qiang2 yuan2 ， yi3 wu2 you1 ke4 shi3 。 jin1 wu2 zi3 huai4 zhi1 ， sui1 cong2 zhe3 neng2 jie4 ， qi2 ruo4 yi4 ke4 he2 ？ yi3 bi4 yi4 zhi1 wei4 meng2 zhu3 ， shan4 wan2 qi4 qiang2 ， yi3 dai4 bin1 ke4 。 ruo4 jie1 hui3 zhi1 ， qi2 he2 yi3 gong4 ming4 ？ gua3 jun1 shi3 gai4 qing3 ming4 。
- dui4 yue1 ： “ yi3 bi4 yi4 bian3 xiao3 ， jie4 yu2 da4 guo2 ， zhu1 qiu2 wu2 shi2 ， shi4 yi3 bu4 gan3 ning2 ju1 ， xi1 suo3 bi4 fu4 ， yi3 lai2 hui4 shi2 shi4 。 feng2 zhi2 shi4 zhi1 bu4 xian2 ， er2 wei4 de2 jian4 ； you4 bu2 huo4 wen2 ming4 ， wei4 zhi1 jian4 shi2 。 bu4 gan3 shu1 bi4 ， yi4 bu4 gan3 bao4 lu4 。 qi2 shu1 zhi1 ， ze2 jun1 zhi1 fu3 shi2 ye3 ， fei1 jian4 chen2 zhi1 ， bu4 gan3 shu1 ye3 。 qi2 bao4 lu4 zhi1 ， ze2 kong3 zao4 shi1 zhi1 bu4 shi2 er2 xiu3 du4 ， yi3 zhong4 bi4 yi4 zhi1 zui4 。 qiao2 wen2 wen2 gong1 zhi1 wei4 meng2 zhu3 ye3 ， gong1 shi4 bei1 bi4 ， wu2 guan1 tai2 xie4 ， yi3 chong2 da4 zhu1 hou2 zhi1 guan3 ， guan3 ru2 gong1 qin3 ； ku4 jiu4 shan4 xiu1 ， si1 kong1 yi3 shi2 ping2 yi4 dao4 lu4 ， wu1 ren2 yi3 shi2 mi4 guan3 gong1 shi4 ； zhu1 hou2 bin1 zhi4 ， dian4 she4 ting2 liao2 ， pu2 ren2 xun2 gong1 ， che1 ma3 you3 suo3 ， bin1 cong2 you3 dai4 ， jin1 che1 zhi1 xia2 ， li4 ren2 、 mu4 、 yu3 ， ge4 zhan1 qi2 shi4 ； bai3 guan1 zhi1 shu3 ge4 zhan3 qi2 wu4 ； gong1 bu4 liu2 bin1 ， er2 yi4 wu2 fei4 shi4 ； you1 le4 tong2 zhi1 ， shi4 ze2 xun2 zhi1 ， jiao4 qi2 bu4 zhi1 ， er2 xu4 qi2 bu4 zu2 。 bin1 zhi4 ru2 gui1 ， wu2 ning2 zai1 huan4 ； bu2 wei4 kou4 dao4 ， er2 yi4 bu2 huan4 zao4 shi1 。 jin1 tong2 di1 zhi1 gong1 shu4 li3 ， er2 zhu1 hou2 she4 yu2 li4 ren2 ， men2 bu4 rong2 che1 ， er2 bu4 ke3 yu2 yue4 ； dao4 zei2 gong1 xing2 。 er2 tian1 li4 bu2 jie4 。 bin1 jian4 wu2 shi2 ， ming4 bu4 ke3 zhi1 。 ruo4 you4 wu4 huai4 ， shi4 wu2 suo3 cang2 bi4 yi3 zhong4 zui4 ye3 。 gan3 qing3 zhi2 shi4 ， jiang1 he2 suo3 ming4 zhi1 ？ sui1 jun1 zhi1 you3 lu3 sang4 ， yi4 bi4 yi4 zhi1 you1 ye3 。 ruo4 huo4 jian4 bi4 ， xiu1 yuan2 er2 xing2 ， jun1 zhi1 hui4 ye3 ， gan3 dan4 qin2 lao2 ？ ”
- wen2 bo2 fu4 ming4 。 zhao4 wen2 zi3 yue1 ： “ xin4 。 wo3 shi2 bu4 de2 ， er2 yi3 li4 ren2 zhi1 yuan2 yi3 ying2 zhu1 hou2 ， shi4 wu2 zui4 ye3 。 ” shi3 shi4 wen2 bo2 xie4 bu4 min3 yan1 。
- jin4 hou2 jian4 zheng4 bo2 ， you3 jia1 li3 ， hou4 qi2 yan4 hao3 er2 gui1 zhi1 。 nai3 zhu4 zhu1 hou2 zhi1 guan3 。
- shu1 xiang4 yue1 ： “ ci2 zhi1 bu4 ke3 yi3 yi3 ye3 ru2 shi4 fu1 ！ zi3 chan3 you3 ci2 ， zhu1 hou2 lai4 zhi1 ， ruo4 zhi1 he2 qi2 shi4 ci2 ye3 ？ 《 shi1 》 yue1 ： ‘ ci2 zhi1 ji2 yi3 ， min2 zhi1 xie2 yi3 ； ci2 zhi1 yi4 yi3 ， min2 zhi1 mo4 yi3 。 ’ qi2 zhi1 zhi1 yi3 。 ”

## 注释

## 译文

## 赏析
