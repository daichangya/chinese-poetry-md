---
id: qiu-ming-shen-xu-jian-xu-yue-cheng
title: 申胥谏许越成
titlePinyin: shen1 xu1 jian4 xu3 yue4 cheng2
titleSlug: shen-xu-jian-xu-yue-cheng
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 吴王夫差乃告诸大夫曰：“孤将有大志于齐，吾将许越成，而无拂吾虑。若越既改，吾又何求？若其不改，反行，吾振旅焉。”申胥谏曰：“不可许也。夫越非实忠心好吴也，又非慑畏吾甲兵之强也。大夫种勇而善谋，将还玩吴国于股掌之上，以得其志。夫固知君王之盖威以好胜也，故婉约其辞，以从逸王志，使淫乐于诸夏之国，以自伤也。使吾甲兵钝弊，民人离落，而日以憔悴，然后安受吾烬。夫越王好信以爱民，四方归之，年谷时熟，日长炎炎，及吾犹可以战也。为虺弗摧，为蛇将若何？”吴王曰：“大夫奚隆于越？越曾足以为大虞乎？若无越，则吾何以春秋曜吾军士？”乃许之成。
- 将盟，越王又使诸稽郢辞曰：“以盟为有益乎？前盟口血未干，足以结信矣。以盟为无益乎？君王舍甲兵之威以临使之，而胡重于鬼神而自轻也。”吴王乃许之，荒成不盟。

## 拼音
- wu2 wang2 fu1 cha4 nai3 gao4 zhu1 dai4 fu0 yue1 ： “ gu1 jiang1 you3 da4 zhi4 yu2 qi2 ， wu2 jiang1 xu3 yue4 cheng2 ， er2 wu2 fu2 wu2 lü4 。 ruo4 yue4 ji4 gai3 ， wu2 you4 he2 qiu2 ？ ruo4 qi2 bu4 gai3 ， fan3 xing2 ， wu2 zhen4 lü3 yan1 。 ” shen1 xu1 jian4 yue1 ： “ bu4 ke3 xu3 ye3 。 fu1 yue4 fei1 shi2 zhong1 xin1 hao3 wu2 ye3 ， you4 fei1 she4 wei4 wu2 jia3 bing1 zhi1 qiang2 ye3 。 dai4 fu0 zhong3 yong3 er2 shan4 mou2 ， jiang1 hai2 wan2 wu2 guo2 yu2 gu3 zhang3 zhi1 shang4 ， yi3 de2 qi2 zhi4 。 fu1 gu4 zhi1 jun1 wang2 zhi1 gai4 wei1 yi3 hao4 sheng4 ye3 ， gu4 wan3 yue1 qi2 ci2 ， yi3 cong2 yi4 wang2 zhi4 ， shi3 yin2 le4 yu2 zhu1 xia4 zhi1 guo2 ， yi3 zi4 shang1 ye3 。 shi3 wu2 jia3 bing1 dun4 bi4 ， min2 ren2 li2 luo4 ， er2 ri4 yi3 qiao2 cui4 ， ran2 hou4 an1 shou4 wu2 jin4 。 fu1 yue4 wang2 hao3 xin4 yi3 ai4 min2 ， si4 fang1 gui1 zhi1 ， nian2 gu3 shi2 shu2 ， ri4 chang2 yan2 yan2 ， ji2 wu2 you2 ke3 yi3 zhan4 ye3 。 wei2 hui3 fu2 cui1 ， wei4 she2 jiang1 ruo4 he2 ？ ” wu2 wang2 yue1 ： “ dai4 fu0 xi1 long2 yu2 yue4 ？ yue4 ceng2 zu2 yi3 wei2 da4 yu2 hu1 ？ ruo4 wu2 yue4 ， ze2 wu2 he2 yi3 chun1 qiu1 yao4 wu2 jun1 shi4 ？ ” nai3 xu3 zhi1 cheng2 。
- jiang1 meng2 ， yue4 wang2 you4 shi3 zhu1 ji1 ying3 ci2 yue1 ： “ yi3 meng2 wei4 you3 yi4 hu1 ？ qian2 meng2 kou3 xue4 wei4 gan1 ， zu2 yi3 jie2 xin4 yi3 。 yi3 meng2 wei4 wu2 yi4 hu1 ？ jun1 wang2 she4 jia3 bing1 zhi1 wei1 yi3 lin2 shi3 zhi1 ， er2 hu2 zhong4 yu2 gui3 shen2 er2 zi4 qing1 ye3 。 ” wu2 wang2 nai3 xu3 zhi1 ， huang1 cheng2 bu4 meng2 。

## 注释

## 译文

## 赏析
