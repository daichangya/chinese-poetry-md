---
id: qiu-ming-zhou-zheng-jiao-zhi
title: 周郑交质
titlePinyin: zhou1 zheng4 jiao1 zhi4
titleSlug: zhou-zheng-jiao-zhi
author: 丘明
authorPinyin: qiu1 ming2
authorSlug: qiu-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷一・周文
---
## 正文
- 郑武公、庄公为平王卿士。王贰于虢，郑伯怨王。王曰：“无之。”故周郑交质。王子狐为质于郑，郑公子忽为质于周。
- 王崩，周人将畀虢公政。四月，郑祭足帅师取温之麦。秋，又取成周之禾。周郑交恶。
- 君子曰：“信不由中，质无益也。明恕而行，要之以礼，虽无有质，谁能间之？苟有明信，涧溪沼沚之毛，苹蘩蕴藻之菜，筐筥锜釜之器，潢污行潦之水，可荐于鬼神，可羞于王公，而况君子结二国之信，行之以礼，又焉用质？《风》有《采蘩》、《采苹》，《雅》有《行苇》、《泂酌》，昭忠信也。”

## 拼音
- zheng4 wu3 gong1 、 zhuang1 gong1 wei4 ping2 wang2 qing1 shi4 。 wang2 er4 yu2 guo2 ， zheng4 bo2 yuan4 wang2 。 wang2 yue1 ： “ wu2 zhi1 。 ” gu4 zhou1 zheng4 jiao1 zhi4 。 wang2 zi3 hu2 wei4 zhi4 yu2 zheng4 ， zheng4 gong1 zi3 hu1 wei4 zhi4 yu2 zhou1 。
- wang2 beng1 ， zhou1 ren2 jiang1 bi4 guo2 gong1 zheng4 。 si4 yue4 ， zheng4 ji4 zu2 shuai4 shi1 qu3 wen1 zhi1 mai4 。 qiu1 ， you4 qu3 cheng2 zhou1 zhi1 he2 。 zhou1 zheng4 jiao1 wu4 。
- jun1 zi3 yue1 ： “ xin4 bu4 you2 zhong1 ， zhi4 wu2 yi4 ye3 。 ming2 shu4 er2 xing2 ， yao4 zhi1 yi3 li3 ， sui1 wu2 you3 zhi4 ， shui2 neng2 jian1 zhi1 ？ gou3 you3 ming2 xin4 ， jian4 xi1 zhao3 zhi3 zhi1 mao2 ， ping2 fan2 yun4 zao3 zhi1 cai4 ， kuang1 ju3 qi2 fu3 zhi1 qi4 ， huang2 wu1 xing2 liao2 zhi1 shui3 ， ke3 jian4 yu2 gui3 shen2 ， ke3 xiu1 yu2 wang2 gong1 ， er2 kuang4 jun1 zi3 jie2 er4 guo2 zhi1 xin4 ， xing2 zhi1 yi3 li3 ， you4 yan1 yong4 zhi4 ？ 《 feng1 》 you3 《 cai3 fan2 》 、 《 cai3 ping2 》 ， 《 ya3 》 you3 《 xing2 wei3 》 、 《 jiong3 zhuo2 》 ， zhao1 zhong1 xin4 ye3 。 ”

## 注释

## 译文

## 赏析
