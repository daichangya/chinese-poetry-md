---
id: li-jian-zhong-ti-xian-dou-shan
title: 题仙都山
titlePinyin: ti2 xian1 dou1 shan1
titleSlug: ti-xian-dou-shan
author: 李建中
authorPinyin: li3 jian4 zhong1
authorSlug: li-jian-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岩岩仙都山，肃肃黄帝宫。
- 巨石临广泽，千仞凌高穹。
- 肇当融结初，全得造化功。
- 深可蟠厚壤，峭疑接冥鸿。
- 云𫐌去路存，丹鼎遗迹空。
- 抽润草心碧，敷香莲叶红。
- 升龙扳矫矫，飞凤鸣噰噰。
- 而我集仙署，尝比瀛洲雄。
- 星移婺女间，凤驾析木东。
- 到觉毛骨爽，坐如羽翼冲。
- 万事皆氛埃，一气归鸿蒙。
- 遐哉上圣道，貌与元化同。
- 金简奠至诚，玉书铭代工。
- 功成解冠剑，栖息期此中。

## 拼音
- yan2 yan2 xian1 dou1 shan1 ， su4 su4 huang2 di4 gong1 。
- ju4 shi2 lin2 guang3 ze2 ， qian1 ren4 ling2 gao1 qiong2 。
- zhao4 dang1 rong2 jie2 chu1 ， quan2 de2 zao4 hua4 gong1 。
- shen1 ke3 pan2 hou4 rang3 ， qiao4 yi2 jie1 ming2 hong2 。
- yun2 𫐌 qu4 lu4 cun2 ， dan1 ding3 yi2 ji4 kong1 。
- chou1 run4 cao3 xin1 bi4 ， fu1 xiang1 lian2 ye4 hong2 。
- sheng1 long2 ban1 jiao3 jiao3 ， fei1 feng4 ming2 yong1 yong1 。
- er2 wo3 ji2 xian1 shu3 ， chang2 bi3 ying2 zhou1 xiong2 。
- xing1 yi2 wu4 nü3 jian1 ， feng4 jia4 xi1 mu4 dong1 。
- dao4 jue2 mao2 gu3 shuang3 ， zuo4 ru2 yu3 yi4 chong1 。
- wan4 shi4 jie1 fen1 ai1 ， yi2 qi4 gui1 hong2 meng2 。
- xia2 zai1 shang4 sheng4 dao4 ， mao4 yu3 yuan2 hua4 tong2 。
- jin1 jian3 dian4 zhi4 cheng2 ， yu4 shu1 ming2 dai4 gong1 。
- gong1 cheng2 jie3 guan1 jian4 ， qi1 xi1 qi1 ci3 zhong1 。

## 注释

## 译文

## 赏析
