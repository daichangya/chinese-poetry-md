---
id: lin-ling-su-you-tian-tan
title: 游天坛
titlePinyin: you2 tian1 tan2
titleSlug: you-tian-tan
author: 林灵素
authorPinyin: lin2 ling2 su4
authorSlug: lin-ling-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 摆脱尘缨淡无欲，闲阅图经寻岳渎。
- 林泉何处惬予心，收拾琴书将卜筑。
- 崎岖不敢千里辞，东至太行人王屋。
- 先探藏花坞里春，蟠桃毕竟何时熟。
- 燕萝故宅阳台宫，九龙戏珠画屏簇。
- 丹井沉沉寝月明，丫髻仙童把参𣃁。
- 昂头贪看华盖峰，蓦然悮入紫微谷。
- 上方楼阁与云闲，金碧交辉射林麓。
- 远尘沟有远尘人，夜半闻歌采芝曲。
- 策杖穷跻瘦龙岭，险似剑阁西向蜀。
- 扪参历井上冲冥，千剑断崖横独木。
- 自辰及酉脚力穷，恰到紫金堂下宿。
- 再拜新尝太乙泉，顿觉洒然消病骨。
- 褰衣竟入南天门，回首乾坤小蛮触。
- 恍兮惚兮九霄间，万顷岚光醒醉目。
- 银座金腰玉顶寒，帝遣仙官分部属。
- 小有中藏万里地，都压洞大三十六。
- 日精月华左右奇，黛色倚空如削玉。
- 东观大海日轮红，西望穷边坛影绿。
- 炼丹炉下土犹香，抱出神丹知几斛。
- 巡山使者持太阿，保护神宫谁敢黩。
- 王母洞深非可测，雷霆屡震蛟龙窟。
- 遥指三官校勘台，樵人几度闻丝竹。
- 抱朴岩前采药童，手撚金芝身薜服。
- 北斗平联北斗星，自是天关通地轴。
- 蔴笼药柜翠相连，瑞草灵苗香馥郁。
- 一声长啸坐孤石，紫云悠悠送黄鹄。
- 个中煞是麻姑仙，冷笑世间光景促。

## 拼音
- bai3 tuo1 chen2 ying1 dan4 wu2 yu4 ， xian2 yue4 tu2 jing1 xun2 yue4 du2 。
- lin2 quan2 he2 chu4 qie4 yu3 xin1 ， shou1 shi2 qin2 shu1 jiang1 bu3 zhu4 。
- qi2 qu1 bu4 gan3 qian1 li3 ci2 ， dong1 zhi4 tai4 hang2 ren2 wang2 wu1 。
- xian1 tan4 cang2 hua1 wu4 li3 chun1 ， pan2 tao2 bi4 jing4 he2 shi2 shu2 。
- yan4 luo2 gu4 zhai2 yang2 tai2 gong1 ， jiu3 long2 xi4 zhu1 hua4 ping2 cu4 。
- dan1 jing3 chen2 chen2 qin3 yue4 ming2 ， ya1 ji4 xian1 tong2 ba3 can1 𣃁 。
- ang2 tou2 tan1 kan4 hua2 gai4 feng1 ， mo4 ran2 wu4 ru4 zi3 wei1 gu3 。
- shang4 fang1 lou2 ge2 yu3 yun2 xian2 ， jin1 bi4 jiao1 hui1 she4 lin2 lu4 。
- yuan3 chen2 gou1 you3 yuan3 chen2 ren2 ， ye4 ban4 wen2 ge1 cai3 zhi1 qu3 。
- ce4 zhang4 qiong2 ji1 shou4 long2 ling3 ， xian3 si4 jian4 ge2 xi1 xiang4 shu3 。
- men2 shen1 li4 jing3 shang4 chong1 ming2 ， qian1 jian4 duan4 ya2 heng2 du2 mu4 。
- zi4 chen2 ji2 you3 jiao3 li4 qiong2 ， qia4 dao4 zi3 jin1 tang2 xia4 su4 。
- zai4 bai4 xin1 chang2 tai4 yi3 quan2 ， dun4 jue2 sa3 ran2 xiao1 bing4 gu3 。
- qian1 yi1 jing4 ru4 nan2 tian1 men2 ， hui2 shou3 qian2 kun1 xiao3 man2 chu4 。
- huang3 xi1 hu1 xi1 jiu3 xiao1 jian1 ， wan4 qing3 lan2 guang1 xing3 zui4 mu4 。
- yin2 zuo4 jin1 yao1 yu4 ding3 han2 ， di4 qian3 xian1 guan1 fen1 bu4 shu3 。
- xiao3 you3 zhong1 cang2 wan4 li3 di4 ， dou1 ya1 dong4 da4 san1 shi2 liu4 。
- ri4 jing1 yue4 hua2 zuo3 you4 qi2 ， dai4 se4 yi3 kong1 ru2 xiao1 yu4 。
- dong1 guan1 da4 hai3 ri4 lun2 hong2 ， xi1 wang4 qiong2 bian1 tan2 ying3 lü4 。
- lian4 dan1 lu2 xia4 tu3 you2 xiang1 ， bao4 chu1 shen2 dan1 zhi1 ji3 hu2 。
- xun2 shan1 shi3 zhe3 chi2 tai4 a1 ， bao3 hu4 shen2 gong1 shui2 gan3 du2 。
- wang2 mu3 dong4 shen1 fei1 ke3 ce4 ， lei2 ting2 lü3 zhen4 jiao1 long2 ku1 。
- yao2 zhi3 san1 guan1 jiao4 kan1 tai2 ， qiao2 ren2 ji3 du4 wen2 si1 zhu2 。
- bao4 pu3 yan2 qian2 cai3 yao4 tong2 ， shou3 nian3 jin1 zhi1 shen1 bi4 fu2 。
- bei3 dou4 ping2 lian2 bei3 dou4 xing1 ， zi4 shi4 tian1 guan1 tong1 di4 zhou2 。
- ma2 long2 yao4 gui4 cui4 xiang1 lian2 ， rui4 cao3 ling2 miao2 xiang1 fu4 yu4 。
- yi4 sheng1 chang2 xiao4 zuo4 gu1 shi2 ， zi3 yun2 you1 you1 song4 huang2 hu2 。
- ge4 zhong1 sha4 shi4 ma2 gu1 xian1 ， leng3 xiao4 shi4 jian1 guang1 jing3 cu4 。

## 注释

## 译文

## 赏析
