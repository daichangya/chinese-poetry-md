---
id: lu-zu-qian-shang-shu-wang-gong-de-qing-feng-ci-jian-zhe-shi-you-si-ren-fen-yun-fu-s-a6992f43
title: 尚书汪公得请奉祠饯者十有四人分韵赋诗某得敢字
titlePinyin: shang4 shu1 wang1 gong1 de2 qing3 feng4 ci2 jian4 zhe3 shi2 you3 si4 ren2 fen1 yun4 fu4 shi1 mou3 de2 gan3 zi4
titleSlug: shang-shu-wang-gong-de-qing-feng-ci-jian-zhe-shi-you-si-ren-fen-yun-fu-s-a6992f43
author: 吕祖谦
authorPinyin: lü3 zu3 qian1
authorSlug: lu-zu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鼎食味苦浓，藿食味苦淡。
- 同生不同嗜，羊枣与昌歜。
- 孰能游其间，进退两无憾。
- 尚书古仙伯，雅尚本真澹。
- 禁涂履星辰，讲厦席毡毯。
- 将升闲槐棘，忽去乱葭菼。
- 太清奉虚皇，奎壁手可揽。
- 举以华其归，光耀极铅椠。
- 向来功名人，勇进忘坎窞。
- 听诵归来辞，掩耳谢不敢。
- 宁知达士胸，万牛眇难撼。
- 清风满后车，一洗世氛黕。
- 祖帐将军园，寒枝红缀糁。
- 公归宁久阔，别意不成惨。
- 金华访旧学，和羹待醯醓。
- 政恐牧笛清，终换街鼓𬘘。

## 拼音
- ding3 shi2 wei4 ku3 nong2 ， huo4 shi2 wei4 ku3 dan4 。
- tong2 sheng1 bu4 tong2 shi4 ， yang2 zao3 yu3 chang1 chu4 。
- shu2 neng2 you2 qi2 jian1 ， jin4 tui4 liang3 wu2 han4 。
- shang4 shu1 gu3 xian1 bo2 ， ya3 shang4 ben3 zhen1 dan4 。
- jin4 tu2 lü3 xing1 chen2 ， jiang3 sha4 xi2 zhan1 tan3 。
- jiang1 sheng1 xian2 huai2 ji2 ， hu1 qu4 luan4 jia1 tan3 。
- tai4 qing1 feng4 xu1 huang2 ， kui2 bi4 shou3 ke3 lan3 。
- ju3 yi3 hua2 qi2 gui1 ， guang1 yao4 ji2 qian1 qian4 。
- xiang4 lai2 gong1 ming2 ren2 ， yong3 jin4 wang4 kan3 dan4 。
- ting1 song4 gui1 lai2 ci2 ， yan3 er3 xie4 bu4 gan3 。
- ning2 zhi1 da2 shi4 xiong1 ， wan4 niu2 miao3 nan2 han4 。
- qing1 feng1 man3 hou4 che1 ， yi4 xi3 shi4 fen1 dan3 。
- zu3 zhang4 jiang1 jun1 yuan2 ， han2 zhi1 hong2 zhui4 shen1 。
- gong1 gui1 ning2 jiu3 kuo4 ， bie2 yi4 bu4 cheng2 can3 。
- jin1 hua2 fang3 jiu4 xue2 ， he2 geng1 dai4 xi1 tan3 。
- zheng4 kong3 mu4 di2 qing1 ， zhong1 huan4 jie1 gu3 dan3 。

## 注释

## 译文

## 赏析
