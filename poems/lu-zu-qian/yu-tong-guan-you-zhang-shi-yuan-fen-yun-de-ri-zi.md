---
id: lu-zu-qian-yu-tong-guan-you-zhang-shi-yuan-fen-yun-de-ri-zi
title: 与同馆游张氏园分韵得日字
titlePinyin: yu3 tong2 guan3 you2 zhang1 shi4 yuan2 fen1 yun4 de2 ri4 zi4
titleSlug: yu-tong-guan-you-zhang-shi-yuan-fen-yun-de-ri-zi
author: 吕祖谦
authorPinyin: lü3 zu3 qian1
authorSlug: lu-zu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出门厌嚣尘，入门倦占毕。
- 驾言城北园，滞思顿觉失。
- 方池环修篁，广陌卫行栗。
- 先雪梅已苞，后霜草犹茁。
- 上跻极高明，旁穿复深密。
- 主人真喜事，秀句屡盈帙。
- 招呼文字饮，及此三余日。
- 山林与钟鼎，零茂本非匹。
- 斯游岂偶然，书板记甲乙。

## 拼音
- chu1 men2 yan4 ao2 chen2 ， ru4 men2 juan4 zhan4 bi4 。
- jia4 yan2 cheng2 bei3 yuan2 ， zhi4 si1 dun4 jue2 shi1 。
- fang1 chi2 huan2 xiu1 huang2 ， guang3 mo4 wei4 xing2 li4 。
- xian1 xue3 mei2 yi3 bao1 ， hou4 shuang1 cao3 you2 zhuo2 。
- shang4 ji1 ji2 gao1 ming2 ， pang2 chuan1 fu4 shen1 mi4 。
- zhu3 ren2 zhen1 xi3 shi4 ， xiu4 ju4 lü3 ying2 zhi4 。
- zhao1 hu1 wen2 zi4 yin3 ， ji2 ci3 san1 yu2 ri4 。
- shan1 lin2 yu3 zhong1 ding3 ， ling2 mao4 ben3 fei1 pi3 。
- si1 you2 qi3 ou3 ran2 ， shu1 ban3 ji4 jia3 yi3 。

## 注释

## 译文

## 赏析
