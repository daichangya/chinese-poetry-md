---
id: lu-zu-qian-han-tong-nu-ji-ge
title: 汉铜弩机歌
titlePinyin: han4 tong2 nu3 ji1 ge1
titleSlug: han-tong-nu-ji-ge
author: 吕祖谦
authorPinyin: lü3 zu3 qian1
authorSlug: lu-zu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 甘泉宫中烽火催，武库掣鏁殷春雷。
- 山西都尉部千弩，意气欲压天山摧。
- 朔风惨惨随旗尾，角声满天日色死。
- 眼吞单于方发机，南风不竞羽倒飞。
- 血视空弮尚思战，边庭无竹可续箭。
- 断弦已作塞上尘，零落铜牙时一见。
- 土花蚀尽缪篆青，千年遗恨今未平。
- 雕鞍过尽不回首，落身几案依书檠。
- 藓苔暗淡生古色，中有少卿千斛力。
- 从汉至今无大黄，妇玩儿嬉固其职。
- 长平箭头豪士怜，赤壁折戟传青篇。
- 古来慷慨共如此，脱畧形器求天全。
- 是机虽缺神凛然，想成风沙射雕天。
- 径欲匹马南山边，何必一臂三十絭。

## 拼音
- gan1 quan2 gong1 zhong1 feng1 huo3 cui1 ， wu3 ku4 che4 suo3 yin1 chun1 lei2 。
- shan1 xi1 dou1 wei4 bu4 qian1 nu3 ， yi4 qi4 yu4 ya1 tian1 shan1 cui1 。
- shuo4 feng1 can3 can3 sui2 qi2 wei3 ， jiao3 sheng1 man3 tian1 ri4 se4 si3 。
- yan3 tun1 chan2 yu2 fang1 fa1 ji1 ， nan2 feng1 bu2 jing4 yu3 dao3 fei1 。
- xue4 shi4 kong1 quan1 shang4 si1 zhan4 ， bian1 ting2 wu2 zhu2 ke3 xu4 jian4 。
- duan4 xian2 yi3 zuo4 sai4 shang4 chen2 ， ling2 luo4 tong2 ya2 shi2 yi2 jian4 。
- tu3 hua1 shi2 jin4 miu4 zhuan4 qing1 ， qian1 nian2 yi2 hen4 jin1 wei4 ping2 。
- diao1 an1 guo4 jin4 bu4 hui2 shou3 ， luo4 shen1 ji1 an4 yi1 shu1 qing2 。
- xian3 tai2 an4 dan4 sheng1 gu3 se4 ， zhong1 you3 shao3 qing1 qian1 hu2 li4 。
- cong2 han4 zhi4 jin1 wu2 da4 huang2 ， fu4 wan2 er2 xi1 gu4 qi2 zhi2 。
- chang2 ping2 jian4 tou2 hao2 shi4 lian2 ， chi4 bi4 zhe2 ji3 chuan2 qing1 pian1 。
- gu3 lai2 kang1 kai3 gong4 ru2 ci3 ， tuo1 lüe4 xing2 qi4 qiu2 tian1 quan2 。
- shi4 ji1 sui1 que1 shen2 lin3 ran2 ， xiang3 cheng2 feng1 sha1 she4 diao1 tian1 。
- jing4 yu4 pi3 ma3 nan2 shan1 bian1 ， he2 bi4 yi2 bi4 san1 shi2 juan4 。

## 注释

## 译文

## 赏析
