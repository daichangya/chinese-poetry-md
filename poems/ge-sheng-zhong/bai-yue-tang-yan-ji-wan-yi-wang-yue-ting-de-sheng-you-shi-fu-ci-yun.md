---
id: ge-sheng-zhong-bai-yue-tang-yan-ji-wan-yi-wang-yue-ting-de-sheng-you-shi-fu-ci-yun
title: 柏悦堂宴集晚移望岳亭德升有诗复次韵
titlePinyin: bai3 yue4 tang2 yan4 ji2 wan3 yi2 wang4 yue4 ting2 de2 sheng1 you3 shi1 fu4 ci4 yun4
titleSlug: bai-yue-tang-yan-ji-wan-yi-wang-yue-ting-de-sheng-you-shi-fu-ci-yun
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴森美章园，爽垲背尘陌。
- 纷纷辟疆家，胜处此其伯。
- 登危覧幽奇，宽敞荡喧窄。
- 层层绿阴暗，中有孤花拆。
- 三品玩伏虎，两部当鸣蝈。
- 主人延客眼，清映壶觞碧。
- 茂宰工拨烦，恢恢奏刀𬴃。
- 议郎兼语掾，阖府畏跼蹐。
- 仇梅诸巨公，燕笑欢一席。
- 蹇予但空餐，营职无半策。
- 文墨彊抽身，林池同息迹。
- 金火争伏见，执热如焚炙。
- 颇愿百斛船，浮浮两头拍。
- 岳云插晴空，移尊及未夕。
- 清飚起四座，肃肃生羽翮。
- 人生不谋欢，带眼计月瘠。
- 谁能较荣槁，琐尾论干泽。
- 相从饮文字，一笑百忧释。
- 歌呼到尔汝，坐待霜月白。
- 归轩踏清影，光谢纱笼赫。

## 拼音
- yin1 sen1 mei3 zhang1 yuan2 ， shuang3 kai3 bei4 chen2 mo4 。
- fen1 fen1 pi4 jiang1 jia1 ， sheng4 chu4 ci3 qi2 bo2 。
- deng1 wei1 lan3 you1 qi2 ， kuan1 chang3 dang4 xuan1 zhai3 。
- ceng2 ceng2 lü4 yin1 an4 ， zhong1 you3 gu1 hua1 chai1 。
- san1 pin3 wan2 fu2 hu3 ， liang3 bu4 dang1 ming2 guo1 。
- zhu3 ren2 yan2 ke4 yan3 ， qing1 ying4 hu2 shang1 bi4 。
- mao4 zai3 gong1 bo1 fan2 ， hui1 hui1 zou4 dao1 huo1 。
- yi4 lang2 jian1 yu3 yuan4 ， he2 fu3 wei4 ju2 ji2 。
- chou2 mei2 zhu1 ju4 gong1 ， yan4 xiao4 huan1 yi4 xi2 。
- jian3 yu3 dan4 kong1 can1 ， ying2 zhi2 wu2 ban4 ce4 。
- wen2 mo4 qiang2 chou1 shen1 ， lin2 chi2 tong2 xi1 ji4 。
- jin1 huo3 zheng1 fu2 jian4 ， zhi2 re4 ru2 fen2 zhi4 。
- po1 yuan4 bai3 hu2 chuan2 ， fu2 fu2 liang3 tou2 pai1 。
- yue4 yun2 cha1 qing2 kong1 ， yi2 zun1 ji2 wei4 xi1 。
- qing1 biao1 qi3 si4 zuo4 ， su4 su4 sheng1 yu3 he2 。
- ren2 sheng1 bu4 mou2 huan1 ， dai4 yan3 ji4 yue4 ji2 。
- shui2 neng2 jiao4 rong2 gao3 ， suo3 wei3 lun4 gan1 ze2 。
- xiang1 cong2 yin3 wen2 zi4 ， yi2 xiao4 bai3 you1 shi4 。
- ge1 hu1 dao4 er3 ru3 ， zuo4 dai4 shuang1 yue4 bai2 。
- gui1 xuan1 ta4 qing1 ying3 ， guang1 xie4 sha1 long2 he4 。

## 注释

## 译文

## 赏析
