---
id: ge-sheng-zhong-diao-ma-he-shang-shu-shi-cheng-ti-ju-zhang-sheng-yong
title: 刁马河上书事呈提举张圣用
titlePinyin: diao1 ma3 he2 shang4 shu1 shi4 cheng2 ti2 ju3 zhang1 sheng4 yong4
titleSlug: diao-ma-he-shang-shu-shi-cheng-ti-ju-zhang-sheng-yong
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稻人掌稼存周书，荡以沟洫蓄以潴。
- 为田一夫顾尚尔，有大于此其亡诸。
- 所以当时多善岁，黍稌高下无莱污。
- 史公引漳变舄卤，郑国注洛通𫷷淤。
- 寂寞井地已不复，二子兴利犹居居。
- 常平新书出圣考，岁积羡入为留储。
- 毫厘不以给公上，补助力役宽农夫。
- 意谓舍此欲富国，不几缘木求渊鱼。
- 猗欤吾皇始即阼，骏惠成宪追前摹。
- 民田利病特经意，诏俾海县交修予。
- 刍言舆议满青匦，论及刁马尤勤渠。
- 一劳暂费不足惮，要使长利相乘除。
- 水衡衔命出护役，使节适野同伻图。
- 劝勤警惰诏赏罚，尺一径下随都俞。
- 择材分干自不乏，犹如采芑从菑畬。
- 薨薨畚插事疏凿，坎坎钲鼓催勤劬。
- 伍符尺籍用兵法，保受圑结从州闾。
- 施功堑中毎绝蚓，得肉道上时衔乌。
- 河流广深事股引，清波涨绿涵灵胥。
- 劝农使者旧京兆，眉妩曾画闺房姝。
- 鲁邦都尉古循吏，谋视韩许直庸奴。
- 经营土功费心画，埤益王事成仙臞。
- 清明不归对花柳，独冐埃壒驰轺车。
- 香名巍巍镂翠琰，绩用蔼蔼飞皇都。
- 横流不复灌旁郡，万室按堵安田庐。
- 陪京沃壤袤千里，旱干水溢从今无。
- 谁言酾渠百世利，政在起役三旬余。
- 荒功经始自勿亟，烦尔讫事歌骊驹。
- 役夫云翔指千万，北返曹濮南青徐。
- 愿修厉禁比川泽，张官督察称衡虞。

## 拼音
- dao4 ren2 zhang3 jia4 cun2 zhou1 shu1 ， dang4 yi3 gou1 xu4 xu4 yi3 zhu1 。
- wei4 tian2 yi4 fu1 gu4 shang4 er3 ， you3 da4 yu2 ci3 qi2 wang2 zhu1 。
- suo3 yi3 dang1 shi2 duo1 shan4 sui4 ， shu3 tu2 gao1 xia4 wu2 lai2 wu1 。
- shi3 gong1 yin3 zhang1 bian4 xi4 lu3 ， zheng4 guo2 zhu4 luo4 tong1 xin1 yu1 。
- ji4 mo4 jing3 di4 yi3 bu2 fu4 ， er4 zi3 xing1 li4 you2 ju1 ju1 。
- chang2 ping2 xin1 shu1 chu1 sheng4 kao3 ， sui4 ji1 xian4 ru4 wei4 liu2 chu3 。
- hao2 li2 bu4 yi3 gei3 gong1 shang4 ， bu3 zhu4 li4 yi4 kuan1 nong2 fu1 。
- yi4 wei4 she4 ci3 yu4 fu4 guo2 ， bu4 ji3 yuan2 mu4 qiu2 yuan1 yu2 。
- yi1 yu2 wu2 huang2 shi3 ji2 zuo4 ， jun4 hui4 cheng2 xian4 zhui1 qian2 mo2 。
- min2 tian2 li4 bing4 te4 jing1 yi4 ， zhao4 bi3 hai3 xian4 jiao1 xiu1 yu3 。
- chu2 yan2 yu2 yi4 man3 qing1 gui3 ， lun4 ji2 diao1 ma3 you2 qin2 qu2 。
- yi4 lao2 zan4 fei4 bu4 zu2 dan4 ， yao4 shi3 chang2 li4 xiang1 cheng2 chu2 。
- shui3 heng2 xian2 ming4 chu1 hu4 yi4 ， shi3 jie2 shi4 ye3 tong2 beng1 tu2 。
- quan4 qin2 jing3 duo4 zhao4 shang3 fa2 ， chi3 yi2 jing4 xia4 sui2 dou1 yu2 。
- ze2 cai2 fen1 gan1 zi4 bu4 fa2 ， you2 ru2 cai3 qi3 cong2 zi1 she1 。
- hong1 hong1 ben3 cha1 shi4 shu1 zao2 ， kan3 kan3 zheng1 gu3 cui1 qin2 qu2 。
- wu3 fu2 chi3 ji2 yong4 bing1 fa3 ， bao3 shou4 pu3 jie2 cong2 zhou1 lü2 。
- shi1 gong1 qian4 zhong1 mei3 jue2 yin3 ， de2 rou4 dao4 shang4 shi2 xian2 wu1 。
- he2 liu2 guang3 shen1 shi4 gu3 yin3 ， qing1 bo1 zhang3 lü4 han2 ling2 xu1 。
- quan4 nong2 shi3 zhe3 jiu4 jing1 zhao4 ， mei2 wu3 ceng2 hua4 gui1 fang2 shu1 。
- lu3 bang1 dou1 wei4 gu3 xun2 li4 ， mou2 shi4 han2 xu3 zhi2 yong1 nu2 。
- jing1 ying2 tu3 gong1 fei4 xin1 hua4 ， pi2 yi4 wang2 shi4 cheng2 xian1 qu2 。
- qing1 ming2 bu4 gui1 dui4 hua1 liu3 ， du2 mao4 ai1 ai4 chi2 yao2 che1 。
- xiang1 ming2 wei1 wei1 lou4 cui4 yan3 ， ji4 yong4 ai3 ai3 fei1 huang2 dou1 。
- heng2 liu2 bu2 fu4 guan4 pang2 jun4 ， wan4 shi4 an4 du3 an1 tian2 lu2 。
- pei2 jing1 wo4 rang3 mao4 qian1 li3 ， han4 gan1 shui3 yi4 cong2 jin1 wu2 。
- shui2 yan2 shai1 qu2 bai3 shi4 li4 ， zheng4 zai4 qi3 yi4 san1 xun2 yu2 。
- huang1 gong1 jing1 shi3 zi4 wu4 ji2 ， fan2 er3 qi4 shi4 ge1 li2 ju1 。
- yi4 fu1 yun2 xiang2 zhi3 qian1 wan4 ， bei3 fan3 cao2 pu2 nan2 qing1 xu2 。
- yuan4 xiu1 li4 jin4 bi3 chuan1 ze2 ， zhang1 guan1 du1 cha2 cheng1 heng2 yu2 。

## 注释

## 译文

## 赏析
