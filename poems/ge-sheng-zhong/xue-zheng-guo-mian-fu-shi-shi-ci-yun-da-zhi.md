---
id: ge-sheng-zhong-xue-zheng-guo-mian-fu-shi-shi-ci-yun-da-zhi
title: 学正郭勉夫示诗次韵答之
titlePinyin: xue2 zheng4 guo1 mian3 fu1 shi4 shi1 ci4 yun4 da2 zhi1
titleSlug: xue-zheng-guo-mian-fu-shi-shi-ci-yun-da-zhi
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有道家声远，沉机足干时。
- 松生非培𪣻，檀伐待沦漪。
- 虎脊卑凡乘，蛾眉疾众姬。
- 一鸣惊伍举，千里器王珪。
- 德令温温著，名香蔼蔼驰。
- 披荘问同异，执礼判嫌疑。
- 操尙倾涓子，才华进客儿。
- 适齐非鼓瑟，逃楚笑吹箎。
- 艺苑高三绝，书庠肃五仪。
- 涌泉推敏思，翻水播英辞。
- 计吏趋兰省，诸生偃璧池。
- 行殊师也过，论鄙释之卑。
- 默识扳安世，多方劣惠施。
- 风标寒似玉，机警利如锥。
- 高翥千龄鹤，前知五总龟。
- 碎金珍谢傅，余锦梦丘迟。
- 谬学邯郸步，工施浑沌眉。
- 文科将赫奕，荣路即威夷。
- 器业今为重，功勲士所期。
- 他年青竹上，凛凛看名垂。

## 拼音
- you3 dao4 jia1 sheng1 yuan3 ， chen2 ji1 zu2 gan1 shi2 。
- song1 sheng1 fei1 pei2 lou2 ， tan2 fa2 dai4 lun2 yi1 。
- hu3 ji3 bei1 fan2 cheng2 ， e2 mei2 ji2 zhong4 ji1 。
- yi4 ming2 jing1 wu3 ju3 ， qian1 li3 qi4 wang2 gui1 。
- de2 ling4 wen1 wen1 zhu4 ， ming2 xiang1 ai3 ai3 chi2 。
- pi1 zhuang1 wen4 tong2 yi4 ， zhi2 li3 pan4 xian2 yi2 。
- cao1 shang4 qing1 juan1 zi3 ， cai2 hua2 jin4 ke4 er2 。
- shi4 qi2 fei1 gu3 se4 ， tao2 chu3 xiao4 chui1 chi2 。
- yi4 yuan4 gao1 san1 jue2 ， shu1 xiang2 su4 wu3 yi2 。
- yong3 quan2 tui1 min3 si1 ， fan1 shui3 bo1 ying1 ci2 。
- ji4 li4 qu1 lan2 sheng3 ， zhu1 sheng1 yan3 bi4 chi2 。
- xing2 shu1 shi1 ye3 guo4 ， lun4 bi3 shi4 zhi1 bei1 。
- mo4 shi2 ban1 an1 shi4 ， duo1 fang1 lie4 hui4 shi1 。
- feng1 biao1 han2 si4 yu4 ， ji1 jing3 li4 ru2 zhui1 。
- gao1 zhu4 qian1 ling2 he4 ， qian2 zhi1 wu3 zong3 gui1 。
- sui4 jin1 zhen1 xie4 fu4 ， yu2 jin3 meng4 qiu1 chi2 。
- miu4 xue2 han2 dan1 bu4 ， gong1 shi1 hun2 dun4 mei2 。
- wen2 ke1 jiang1 he4 yi4 ， rong2 lu4 ji2 wei1 yi2 。
- qi4 ye4 jin1 wei4 zhong4 ， gong1 xun1 shi4 suo3 qi1 。
- ta1 nian2 qing1 zhu2 shang4 ， lin3 lin3 kan4 ming2 chui2 。

## 注释

## 译文

## 赏析
