---
id: ge-sheng-zhong-ci-qu-fei-yun-jian-yuan-zhong-shi-jun
title: 次去非韵简元忠使君
titlePinyin: ci4 qu4 fei1 yun4 jian3 yuan2 zhong1 shi3 jun1
titleSlug: ci-qu-fei-yun-jian-yuan-zhong-shi-jun
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翻飞堕青冥，岩邑漫濡迹。
- 脱无贤已交，久矣去移疾。
- 兴州天下士，奇节非碌碌。
- 魁然索价高，未肯轻沽玉。
- 居闲时过我，端若右尹夕。
- 文词天分工，沈诗更任笔。
- 蝉连语入微，不觉听更仆。
- 旧交半廊庙，勲阀藏帝箓。
- 毋宁一麾出，不屈数旬客。
- 五十始过二，荣途尚努力。
- 才资况加人，何止什与百。
- 是事姑置之，秋日方在翼。
- 鲜鲜黄金花，冷艳照墙屋。
- 郊原沐时雨，枯槁苏沾足。
- 城南天息河，流水有令德。
- 相携共击汰，泛此寒湜湜。

## 拼音
- fan1 fei1 duo4 qing1 ming2 ， yan2 yi4 man4 ru2 ji4 。
- tuo1 wu2 xian2 yi3 jiao1 ， jiu3 yi3 qu4 yi2 ji2 。
- xing1 zhou1 tian1 xia4 shi4 ， qi2 jie2 fei1 lu4 lu4 。
- kui2 ran2 suo3 jia4 gao1 ， wei4 ken3 qing1 gu1 yu4 。
- ju1 xian2 shi2 guo4 wo3 ， duan1 ruo4 you4 yin3 xi1 。
- wen2 ci2 tian1 fen4 gong1 ， shen3 shi1 geng4 ren4 bi3 。
- chan2 lian2 yu3 ru4 wei1 ， bu4 jue2 ting1 geng4 pu2 。
- jiu4 jiao1 ban4 lang2 miao4 ， xun1 fa2 cang2 di4 lu4 。
- wu2 ning4 yi4 hui1 chu1 ， bu4 qu1 shu4 xun2 ke4 。
- wu3 shi2 shi3 guo4 er4 ， rong2 tu2 shang4 nu3 li4 。
- cai2 zi1 kuang4 jia1 ren2 ， he2 zhi3 shen2 yu3 bai3 。
- shi4 shi4 gu1 zhi4 zhi1 ， qiu1 ri4 fang1 zai4 yi4 。
- xian1 xian1 huang2 jin1 hua1 ， leng3 yan4 zhao4 qiang2 wu1 。
- jiao1 yuan2 mu4 shi2 yu3 ， ku1 gao3 su1 zhan1 zu2 。
- cheng2 nan2 tian1 xi1 he2 ， liu2 shui3 you3 ling4 de2 。
- xiang1 xie2 gong4 ji1 tai4 ， fan4 ci3 han2 shi2 shi2 。

## 注释

## 译文

## 赏析
