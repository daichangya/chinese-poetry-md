---
id: ge-sheng-zhong-dao-cheng-dun
title: 道成墩
titlePinyin: dao4 cheng2 dun1
titleSlug: dao-cheng-dun
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翛翛一羽翁，奇骨两目方。
- 乃以贫自乐，餐霞辟谷肠。
- 混世人莫识，结茅居僻荒。
- 一墩仅十亩，培𪣻萃彼疆。
- 惠峰作南屏，秦望横北墙。
- 隐此不记年，悟仙号青旸。
- 翩然仙道成，陟墩神远翔。
- 指墩名道成，人以许仙扬。
- 岂无缑山人，吹笙云锦裳。
- 令威去千年，归来赋歌章。
- 青旸得仙去，千古传此乡。
- 讹而为柳跖，吴鲁路渺茫。
- 柳为横行盗，安肯城此旁。
- 不知何愚人，鱼鲁昧审详。
- 至今传名误，使志乘其将。
- 吾为正斯缪，百世流余芳。

## 拼音
- xiao1 xiao1 yi4 yu3 weng1 ， qi2 gu3 liang3 mu4 fang1 。
- nai3 yi3 pin2 zi4 le4 ， can1 xia2 bi4 gu3 chang2 。
- hun4 shi4 ren2 mo4 shi2 ， jie2 mao2 ju1 pi4 huang1 。
- yi4 dun1 jin3 shi2 mu3 ， pei2 lou2 cui4 bi3 jiang1 。
- hui4 feng1 zuo4 nan2 ping2 ， qin2 wang4 heng2 bei3 qiang2 。
- yin3 ci3 bu2 ji4 nian2 ， wu4 xian1 hao4 qing1 yang2 。
- pian1 ran2 xian1 dao4 cheng2 ， zhi4 dun1 shen2 yuan3 xiang2 。
- zhi3 dun1 ming2 dao4 cheng2 ， ren2 yi3 xu3 xian1 yang2 。
- qi3 wu2 gou1 shan1 ren2 ， chui1 sheng1 yun2 jin3 shang0 。
- ling4 wei1 qu4 qian1 nian2 ， gui1 lai2 fu4 ge1 zhang1 。
- qing1 yang2 de2 xian1 qu4 ， qian1 gu3 chuan2 ci3 xiang1 。
- e2 er2 wei4 liu3 zhi2 ， wu2 lu3 lu4 miao3 mang2 。
- liu3 wei4 heng2 xing2 dao4 ， an1 ken3 cheng2 ci3 pang2 。
- bu4 zhi1 he2 yu2 ren2 ， yu2 lu3 mei4 shen3 xiang2 。
- zhi4 jin1 chuan2 ming2 wu4 ， shi3 zhi4 cheng2 qi2 jiang1 。
- wu2 wei4 zheng4 si1 miu4 ， bai3 shi4 liu2 yu2 fang1 。

## 注释

## 译文

## 赏析
