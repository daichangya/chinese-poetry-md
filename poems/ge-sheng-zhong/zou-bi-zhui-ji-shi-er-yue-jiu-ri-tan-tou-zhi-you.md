---
id: ge-sheng-zhong-zou-bi-zhui-ji-shi-er-yue-jiu-ri-tan-tou-zhi-you
title: 走笔追记十二月九日潭头之游
titlePinyin: zou3 bi3 zhui1 ji4 shi2 er4 yue4 jiu3 ri4 tan2 tou2 zhi1 you2
titleSlug: zou-bi-zhui-ji-shi-er-yue-jiu-ri-tan-tou-zhi-you
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三益得岂易，一游营亦难。
- 地偏如避俗，春早自排寒。
- 霖潦逢初霁，年华念欲单。
- 搘笻卜遐眺，挈榼展清欢。
- 茶坞千家密，梅林十里宽。
- 幽寻穷窈窕，危陟遍巑岏。
- 有地堪肥遁，幽人卜考槃。
- 后前罗峻岭，左右绕惊澜。
- 西望双藤老，南瞻巨石盘。
- 千章丛古木，九畹秀崇兰。
- 手板看苍翠，军持上激湍。
- 醉乡因蚁酎，水厄为龙团。
- 晚景云低树，归途雨压冠。
- 明惊烽火逼，小艇起前滩。

## 拼音
- san1 yi4 de2 qi3 yi4 ， yi4 you2 ying2 yi4 nan2 。
- di4 pian1 ru2 bi4 su2 ， chun1 zao3 zi4 pai2 han2 。
- lin2 liao2 feng2 chu1 ji4 ， nian2 hua2 nian4 yu4 dan1 。
- zhi1 qiong2 bu3 xia2 tiao4 ， qie4 ke1 zhan3 qing1 huan1 。
- cha2 wu4 qian1 jia1 mi4 ， mei2 lin2 shi2 li3 kuan1 。
- you1 xun2 qiong2 yao3 tiao3 ， wei1 zhi4 bian4 cuan2 wan2 。
- you3 di4 kan1 fei2 dun4 ， you1 ren2 bu3 kao3 pan2 。
- hou4 qian2 luo2 jun4 ling3 ， zuo3 you4 rao4 jing1 lan2 。
- xi1 wang4 shuang1 teng2 lao3 ， nan2 zhan1 ju4 shi2 pan2 。
- qian1 zhang1 cong2 gu3 mu4 ， jiu3 wan3 xiu4 chong2 lan2 。
- shou3 ban3 kan4 cang1 cui4 ， jun1 chi2 shang4 ji1 tuan1 。
- zui4 xiang1 yin1 yi3 zhou4 ， shui3 e4 wei4 long2 tuan2 。
- wan3 jing3 yun2 di1 shu4 ， gui1 tu2 yu3 ya1 guan1 。
- ming2 jing1 feng1 huo3 bi1 ， xiao3 ting3 qi3 qian2 tan1 。

## 注释

## 译文

## 赏析
