---
id: ge-sheng-zhong-xi-yuan-ju-gui
title: 喜元举归
titlePinyin: xi3 yuan2 ju3 gui1
titleSlug: xi-yuan-ju-gui
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪东作舍已盖茆，溪西筑庵新立栋。
- 水云参错出十里，妙寄方嗟无与共。
- 忽闻故交还五岭，聊喜居邻依二仲。
- 台评早岁冠神羊，儒馆文华推白鳯。
- 诏除毎下輙避宠，才术小试已惊众。
- 炎荒虽云去国远，皇华要是为时用。
- 故为怀归逐我辈，露章求免疲护送。
- 自言峤南官不恶，峻峰危嶝频飞鞚。
- 挽葛屡上罗浮颠，披云亦到朱明洞。
- 看山却忆家林好，夜夜幽栖来旅梦。
- 而今归隐寄天放，却忆修途真定痛。
- 猿鹤相向为家禽，松菊未荒怜手种。
- 碧鲜脱箨高遶屋，白堕敷醪香出瓮。
- 从今莫厌数招寻，持鳌共费宫祠俸。

## 拼音
- xi1 dong1 zuo4 she4 yi3 gai4 mao2 ， xi1 xi1 zhu4 an1 xin1 li4 dong4 。
- shui3 yun2 can1 cuo4 chu1 shi2 li3 ， miao4 ji4 fang1 jie1 wu2 yu3 gong4 。
- hu1 wen2 gu4 jiao1 huan2 wu3 ling3 ， liao2 xi3 ju1 lin2 yi1 er4 zhong4 。
- tai2 ping2 zao3 sui4 guan1 shen2 yang2 ， ru2 guan3 wen2 hua2 tui1 bai2 feng4 。
- zhao4 chu2 mei3 xia4 zhe2 bi4 chong3 ， cai2 shu4 xiao3 shi4 yi3 jing1 zhong4 。
- yan2 huang1 sui1 yun2 qu4 guo2 yuan3 ， huang2 hua2 yao4 shi0 wei4 shi2 yong4 。
- gu4 wei4 huai2 gui1 zhu2 wo3 bei4 ， lu4 zhang1 qiu2 mian3 pi2 hu4 song4 。
- zi4 yan2 qiao2 nan2 guan1 bu2 e4 ， jun4 feng1 wei1 deng4 pin2 fei1 kong4 。
- wan3 ge3 lü3 shang4 luo2 fu2 dian1 ， pi1 yun2 yi4 dao4 zhu1 ming2 dong4 。
- kan4 shan1 que4 yi4 jia1 lin2 hao3 ， ye4 ye4 you1 qi1 lai2 lü3 meng4 。
- er2 jin1 gui1 yin3 ji4 tian1 fang4 ， que4 yi4 xiu1 tu2 zhen1 ding4 tong4 。
- yuan2 he4 xiang1 xiang4 wei4 jia1 qin2 ， song1 ju2 wei4 huang1 lian2 shou3 zhong3 。
- bi4 xian1 tuo1 tuo4 gao1 rao4 wu1 ， bai2 duo4 fu1 lao2 xiang1 chu1 weng4 。
- cong2 jin1 mo4 yan4 shu4 zhao1 xun2 ， chi2 ao2 gong4 fei4 gong1 ci2 feng4 。

## 注释

## 译文

## 赏析
