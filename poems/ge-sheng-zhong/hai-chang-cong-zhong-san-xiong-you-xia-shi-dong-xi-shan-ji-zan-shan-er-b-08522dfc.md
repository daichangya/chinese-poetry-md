---
id: ge-sheng-zhong-hai-chang-cong-zhong-san-xiong-you-xia-shi-dong-xi-shan-ji-zan-shan-er-b-08522dfc
title: 海昌从中散兄游硖石东西山及赞山而别兄独游黄湾诸山寺宠寄三诗因追述前游却寄
titlePinyin: hai3 chang1 cong2 zhong1 san4 xiong1 you2 xia2 shi2 dong1 xi1 shan1 ji2 zan4 shan1 er2 bie2 xiong1 du2 you2 huang2 wan1 zhu1 shan1 si4 chong3 ji4 san1 shi1 yin1 zhui1 shu4 qian2 you2 que4 ji4
titleSlug: hai-chang-cong-zhong-san-xiong-you-xia-shi-dong-xi-shan-ji-zan-shan-er-b-08522dfc
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相从十日欢，预恐别泪滴。
- 重谋访林壑，庶复延晷刻。
- 好山尘一舍，何惜蜡两屐。
- 东湖浸坤轴，浩荡鹍鹏击。
- 方舟稳睡余，帆已收硖石。
- 东山号紫微，数殿耸金碧。
- 我祖炼金膏，井湫湛寒色。
- 飚轮已仙去，千古留玉液。
- 当年善逝师，福壤眼独识。
- 上方子亭高，俯睨众山脊。
- 空蒙云海宽，想像人境隔。
- 夜投涵虚阁，万籁森已寂。
- 软脚旋呼尊，亦复两颧赤。
- 黎明登西山，岌嶪动人魄。
- 华榜揭灵池，审公存故迹。
- 高堂坐白衣，巍巍妙智力。
- 道傍两精舍，联步遍游陟。
- 赞山特超峻，四双旧飞锡。
- 绿猗环高竿，苍髯矫千尺。
- 吴越峰峦秀，罗列在几席。
- 情赏未云厌，六龙俄已昃。
- 转溪遂分袂，恻怆不能食。
- 还家得诗筒，妙语粲珠璧。
- 具载黄湾游，恨不逐飞翼。
- 流光信驹隙，薄宦只鸡肋。
- 他年倦招寻，画图追旧历。

## 拼音
- xiang1 cong2 shi2 ri4 huan1 ， yu4 kong3 bie2 lei4 di1 。
- zhong4 mou2 fang3 lin2 he4 ， shu4 fu4 yan2 gui3 ke4 。
- hao3 shan1 chen2 yi2 she4 ， he2 xi1 la4 liang3 ji1 。
- dong1 hu2 jin4 kun1 zhou2 ， hao4 dang4 kun1 peng2 ji1 。
- fang1 zhou1 wen3 shui4 yu2 ， fan1 yi3 shou1 xia2 shi2 。
- dong1 shan1 hao4 zi3 wei1 ， shu4 dian4 song3 jin1 bi4 。
- wo3 zu3 lian4 jin1 gao1 ， jing3 qiu1 zhan4 han2 se4 。
- biao1 lun2 yi3 xian1 qu4 ， qian1 gu3 liu2 yu4 ye4 。
- dang1 nian2 shan4 shi4 shi1 ， fu2 rang3 yan3 du2 shi2 。
- shang4 fang1 zi3 ting2 gao1 ， fu3 ni4 zhong4 shan1 ji3 。
- kong1 meng2 yun2 hai3 kuan1 ， xiang3 xiang4 ren2 jing4 ge2 。
- ye4 tou2 han2 xu1 ge2 ， wan4 lai4 sen1 yi3 ji4 。
- ruan3 jiao3 xuan2 hu1 zun1 ， yi4 fu4 liang3 quan2 chi4 。
- li2 ming2 deng1 xi1 shan1 ， ji2 ye4 dong4 ren2 po4 。
- hua2 bang3 jie1 ling2 chi2 ， shen3 gong1 cun2 gu4 ji4 。
- gao1 tang2 zuo4 bai2 yi1 ， wei1 wei1 miao4 zhi4 li4 。
- dao4 bang4 liang3 jing1 she4 ， lian2 bu4 bian4 you2 zhi4 。
- zan4 shan1 te4 chao1 jun4 ， si4 shuang1 jiu4 fei1 xi1 。
- lü4 yi1 huan2 gao1 gan1 ， cang1 ran2 jiao3 qian1 chi3 。
- wu2 yue4 feng1 luan2 xiu4 ， luo2 lie4 zai4 ji3 xi2 。
- qing2 shang3 wei4 yun2 yan4 ， liu4 long2 e2 yi3 ze4 。
- zhuan3 xi1 sui4 fen1 mei4 ， ce4 chuang4 bu4 neng2 shi2 。
- hai2 jia1 de2 shi1 tong3 ， miao4 yu3 can4 zhu1 bi4 。
- ju4 zai3 huang2 wan1 you2 ， hen4 bu4 zhu2 fei1 yi4 。
- liu2 guang1 xin4 ju1 xi4 ， bao2 huan4 zhi1 ji1 lei4 。
- ta1 nian2 juan4 zhao1 xun2 ， hua4 tu2 zhui1 jiu4 li4 。

## 注释

## 译文

## 赏析
