---
id: ge-sheng-zhong-qi-yue-yi-ri-zhao-dao-zu-ju-yin
title: 七月一日招道祖剧饮
titlePinyin: qi1 yue4 yi1 ri4 zhao1 dao4 zu3 ju4 yin3
titleSlug: qi-yue-yi-ri-zhao-dao-zu-ju-yin
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长卿已倦游，十年安泽国。
- 越鸟巢欲南，鹧鸪飞懒北。
- 会予亦蹭蹬，从子寄岑寂。
- 有酒时相邀，欢饮终未剧。
- 今当大火流，似闻姊丧释。
- 羽书静追呼，乐禁通考击。
- 扫除北窗凉，招速东床客。
- 暂勤车骑都，来辍春秋癖。
- 白啖苦无赖，红颜因暂惜。
- 畦蔬撷菘韭，园果剥梨棘。
- 金虀荐子鹅，银条脍玄鲫。
- 弓弯舞袖宽，珠贯歌声激。
- 景升陋三雅，淳于能一石。
- 拟取醉辖投，慵持诗烛刻。
- 浮生百年幻，且尽一朝适。
- 莫待佐稽山，对案空相忆。

## 拼音
- chang2 qing1 yi3 juan4 you2 ， shi2 nian2 an1 ze2 guo2 。
- yue4 niao3 chao2 yu4 nan2 ， zhe4 gu1 fei1 lan3 bei3 。
- hui4 yu3 yi4 ceng4 deng1 ， cong2 zi3 ji4 cen2 ji4 。
- you3 jiu3 shi2 xiang1 yao1 ， huan1 yin3 zhong1 wei4 ju4 。
- jin1 dang1 da4 huo3 liu2 ， si4 wen2 zi3 sang4 shi4 。
- yu3 shu1 jing4 zhui1 hu1 ， le4 jin4 tong1 kao3 ji1 。
- sao3 chu2 bei3 chuang1 liang2 ， zhao1 su4 dong1 chuang2 ke4 。
- zan4 qin2 che1 qi2 dou1 ， lai2 chuo4 chun1 qiu1 pi3 。
- bai2 dan4 ku3 wu2 lai4 ， hong2 yan2 yin1 zan4 xi1 。
- qi2 shu1 xie2 song1 jiu3 ， yuan2 guo3 bao1 li2 ji2 。
- jin1 ji1 jian4 zi3 e2 ， yin2 tiao2 kuai4 xuan2 ji4 。
- gong1 wan1 wu3 xiu4 kuan1 ， zhu1 guan4 ge1 sheng1 ji1 。
- jing3 sheng1 lou4 san1 ya3 ， chun2 yu2 neng2 yi4 shi2 。
- ni3 qu3 zui4 xia2 tou2 ， yong1 chi2 shi1 zhu2 ke4 。
- fu2 sheng1 bai3 nian2 huan4 ， qie3 jin4 yi4 chao2 shi4 。
- mo4 dai4 zuo3 ji1 shan1 ， dui4 an4 kong1 xiang1 yi4 。

## 注释

## 译文

## 赏析
