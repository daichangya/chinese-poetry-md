---
id: ge-sheng-zhong-cheng-liang-qi-jia-liang-jie-yuan-xu-wei-xie-zhao-zuo-shi-qiu-zhi
title: 程良器嘉量解元许为写照作诗求之
titlePinyin: cheng2 liang2 qi4 jia1 liang2 jie4 yuan2 xu3 wei4 xie3 zhao4 zuo4 shi1 qiu2 zhi1
titleSlug: cheng-liang-qi-jia-liang-jie-yuan-xu-wei-xie-zhao-zuo-shi-qiu-zhi
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虎头千古丹青杰，谁言黠中有痴绝。
- 手挥五弦真胜诣，颊染三毫更超越。
- 自言四体媸或妍，顾与妙处无相关。
- 炯炯双瞳点圆碧，笔下顿觉神明还。
- 程郎言语妙天下，画复通灵能变化。
- 扫除俗骨画如诗，摹写天机诗似画。
- 竹斋溪屿数相从，似蒙儃儃窥尘容。
- 诋呵众史露拙迹，疑有心画藏胸中。
- 寒乡鼠目麞头子，葛帔练裙谢龟紫。
- 幼舆政自丘壑人，试为写传岩石里。

## 拼音
- hu3 tou2 qian1 gu3 dan1 qing1 jie2 ， shui2 yan2 xia2 zhong1 you3 chi1 jue2 。
- shou3 hui1 wu3 xian2 zhen1 sheng4 yi4 ， jia2 ran3 san1 hao2 geng4 chao1 yue4 。
- zi4 yan2 si4 ti3 chi1 huo4 yan2 ， gu4 yu3 miao4 chu4 wu2 xiang1 guan1 。
- jiong3 jiong3 shuang1 tong2 dian3 yuan2 bi4 ， bi3 xia4 dun4 jue2 shen2 ming2 hai2 。
- cheng2 lang2 yan2 yu3 miao4 tian1 xia4 ， hua4 fu4 tong1 ling2 neng2 bian4 hua4 。
- sao3 chu2 su2 gu3 hua4 ru2 shi1 ， mo2 xie3 tian1 ji1 shi1 si4 hua4 。
- zhu2 zhai1 xi1 yu3 shu4 xiang1 cong2 ， si4 meng2 chan2 chan2 kui1 chen2 rong2 。
- di3 he1 zhong4 shi3 lu4 zhuo1 ji4 ， yi2 you3 xin1 hua4 cang2 xiong1 zhong1 。
- han2 xiang1 shu3 mu4 zhang1 tou2 zi0 ， ge3 pei4 lian4 qun2 xie4 gui1 zi3 。
- you4 yu2 zheng4 zi4 qiu1 he4 ren2 ， shi4 wei4 xie3 chuan2 yan2 shi2 li3 。

## 注释

## 译文

## 赏析
