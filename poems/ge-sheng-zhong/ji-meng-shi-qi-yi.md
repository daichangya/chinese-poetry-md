---
id: ge-sheng-zhong-ji-meng-shi-qi-yi
title: 记梦诗  其一
titlePinyin: ji4 meng4 shi1     qi2 yi1
titleSlug: ji-meng-shi-qi-yi
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颐堂昼卧清且闲，了无尘霿来相关。
- 俄然正梦半山老，练裙葛帔泉石间。
- 抵掌称谭因饷砚，微凹浮墨光如电。
- 自言繙经视草时，落纸云烟皆倚办。
- 山颓梁坏空遗祠，觉读其书寐见之。
- 勉令勲德复蔼蔼，佳兆若此真非衰。
- 少瑜昔梦青镂笔，江淹重锦完成匹。
- 明当辞艺骤惊人，千里从今期一日。

## 拼音
- yi2 tang2 zhou4 wo4 qing1 qie3 xian2 ， liao3 wu2 chen2 meng2 lai2 xiang1 guan1 。
- e2 ran2 zheng4 meng4 ban4 shan1 lao3 ， lian4 qun2 ge3 pei4 quan2 shi2 jian1 。
- di3 zhang3 cheng1 tan2 yin1 xiang3 yan4 ， wei1 ao1 fu2 mo4 guang1 ru2 dian4 。
- zi4 yan2 fan1 jing1 shi4 cao3 shi2 ， luo4 zhi3 yun2 yan1 jie1 yi3 ban4 。
- shan1 tui2 liang2 huai4 kong1 yi2 ci2 ， jue2 du2 qi2 shu1 mei4 jian4 zhi1 。
- mian3 ling4 xun1 de2 fu4 ai3 ai3 ， jia1 zhao4 ruo4 ci3 zhen1 fei1 shuai1 。
- shao3 yu2 xi1 meng4 qing1 lou4 bi3 ， jiang1 yan1 zhong4 jin3 wan2 cheng2 pi3 。
- ming2 dang1 ci2 yi4 zhou4 jing1 ren2 ， qian1 li3 cong2 jin1 qi1 yi2 ri4 。

## 注释

## 译文

## 赏析
