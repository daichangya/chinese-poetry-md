---
id: ge-sheng-zhong-dong-zhuang-yuan
title: 东荘院
titlePinyin: dong1 zhuang1 yuan4
titleSlug: dong-zhuang-yuan
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此君如佳士，得一不为少。
- 如何弥岗峦，十里青未了。
- 泉源湛山椒，红亭藏缥缈。
- 奔流泻万丈，穿林下萦绕。
- 居僧惜泉出，少借作溪沼。
- 冰霜溅沫乱，琴筑仙音杳。
- 水竹自莫逆，独厌逋客扰。
- 我亦愿结交，禅房寄深窈。
- 门前石盆潭，奁镜澄不挠。
- 寺后仙人壁，崚嶒插云表。
- 卜游已经年，此志幸不夭。
- 菟裘在何许，清境吾将老。

## 拼音
- ci3 jun1 ru2 jia1 shi4 ， de2 yi2 bu2 wei4 shao3 。
- ru2 he2 mi2 gang3 luan2 ， shi2 li3 qing1 wei4 liao3 。
- quan2 yuan2 zhan4 shan1 jiao1 ， hong2 ting2 cang2 piao1 miao3 。
- ben1 liu2 xie4 wan4 zhang4 ， chuan1 lin2 xia4 ying2 rao4 。
- ju1 seng1 xi1 quan2 chu1 ， shao3 jie4 zuo4 xi1 zhao3 。
- bing1 shuang1 jian4 mo4 luan4 ， qin2 zhu4 xian1 yin1 yao3 。
- shui3 zhu2 zi4 mo4 ni4 ， du2 yan4 bu1 ke4 rao3 。
- wo3 yi4 yuan4 jie2 jiao1 ， chan2 fang2 ji4 shen1 yao3 。
- men2 qian2 shi2 pen2 tan2 ， lian2 jing4 cheng2 bu4 nao2 。
- si4 hou4 xian1 ren2 bi4 ， ling2 ceng2 cha1 yun2 biao3 。
- bu3 you2 yi3 jing1 nian2 ， ci3 zhi4 xing4 bu4 yao1 。
- tu2 qiu2 zai4 he2 xu3 ， qing1 jing4 wu2 jiang1 lao3 。

## 注释

## 译文

## 赏析
