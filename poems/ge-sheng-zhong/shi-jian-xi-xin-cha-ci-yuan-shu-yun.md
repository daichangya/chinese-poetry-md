---
id: ge-sheng-zhong-shi-jian-xi-xin-cha-ci-yuan-shu-yun
title: 试建溪新茶次元述韵
titlePinyin: shi4 jian4 xi1 xin1 cha2 ci4 yuan2 shu4 yun4
titleSlug: shi-jian-xi-xin-cha-ci-yuan-shu-yun
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舶舟初出建溪春，红牋品题苞蒻叶。
- 低昂轻重如美人，等衰铢较知难躐。
- 格高玉雪莹衷膓，品下膏油浮面颊。
- 太丘胸中有泾渭，包裹携来充博帖。
- 稍发下驷已惊眼，香味高奇光炜晔。
- 不肯花前杀风景，凭花为谢穿花蝶。
- 更看正紫小方珪，价比连城真称惬。
- 病渴羌人洗烦滞，好睡兼旬便愁摄。
- 异时风流贵公子，喜悦藏珍令口嗫。
- 莫辞七椀搅枯肠，有酒沽君夜烧蜡。

## 拼音
- bo2 zhou1 chu1 chu1 jian4 xi1 chun1 ， hong2 jian1 pin3 ti2 bao1 ruo4 ye4 。
- di1 ang2 qing1 zhong4 ru2 mei3 ren2 ， deng3 shuai1 zhu1 jiao4 zhi1 nan2 lie4 。
- ge2 gao1 yu4 xue3 ying2 zhong1 chang2 ， pin3 xia4 gao1 you2 fu2 mian4 jia2 。
- tai4 qiu1 xiong1 zhong1 you3 jing1 wei4 ， bao1 guo3 xie2 lai2 chong1 bo2 tie1 。
- shao1 fa1 xia4 si4 yi3 jing1 yan3 ， xiang1 wei4 gao1 qi2 guang1 wei3 ye4 。
- bu4 ken3 hua1 qian2 sha1 feng1 jing3 ， ping2 hua1 wei4 xie4 chuan1 hua1 die2 。
- geng4 kan4 zheng4 zi3 xiao3 fang1 gui1 ， jia4 bi3 lian2 cheng2 zhen1 cheng1 qie4 。
- bing4 ke3 qiang1 ren2 xi3 fan2 zhi4 ， hao3 shui4 jian1 xun2 bian4 chou2 she4 。
- yi4 shi2 feng1 liu2 gui4 gong1 zi3 ， xi3 yue4 cang2 zhen1 ling4 kou3 nie4 。
- mo4 ci2 qi1 wan3 jiao3 ku1 chang2 ， you3 jiu3 gu1 jun1 ye4 shao1 la4 。

## 注释

## 译文

## 赏析
