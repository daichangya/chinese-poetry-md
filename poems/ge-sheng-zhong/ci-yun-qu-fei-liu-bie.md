---
id: ge-sheng-zhong-ci-yun-qu-fei-liu-bie
title: 次韵去非留别
titlePinyin: ci4 yun4 qu4 fei1 liu2 bie2
titleSlug: ci-yun-qu-fei-liu-bie
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余子碌碌不足数，太丘晚出吾所许。
- 淹盘此境未金马，邂逅相逢慰铜虎。
- 与超宗语不知寒，从季远游那觉暑。
- 祥琴臯月歘戒行，征马谯门聊出祖。
- 平生种学与绩文，自信扶珪兼缀组。
- 分无桃叶把歌扇，只有松枝当谈麈。
- 行装未办纒头帛，衣食何施择木羽。
- 从来文豹深隐雾，此去老蛟真得雨。
- 长卿蜀肆初涤器，伯鸾吴庑曾舂杵。
- 青云直上不作难，那复笑人忧邓禹。

## 拼音
- yu2 zi3 lu4 lu4 bu4 zu2 shu4 ， tai4 qiu1 wan3 chu1 wu2 suo3 xu3 。
- yan1 pan2 ci3 jing4 wei4 jin1 ma3 ， xie4 hou4 xiang1 feng2 wei4 tong2 hu3 。
- yu3 chao1 zong1 yu3 bu4 zhi1 han2 ， cong2 ji4 yuan3 you2 na4 jue2 shu3 。
- xiang2 qin2 gao1 yue4 xu1 jie4 xing2 ， zheng1 ma3 qiao2 men2 liao2 chu1 zu3 。
- ping2 sheng1 zhong3 xue2 yu3 ji4 wen2 ， zi4 xin4 fu2 gui1 jian1 zhui4 zu3 。
- fen1 wu2 tao2 ye4 ba3 ge1 shan4 ， zhi3 you3 song1 zhi1 dang1 tan2 zhu3 。
- xing2 zhuang1 wei4 ban4 chan2 tou2 bo2 ， yi1 shi2 he2 shi1 ze2 mu4 yu3 。
- cong2 lai2 wen2 bao4 shen1 yin3 wu4 ， ci3 qu4 lao3 jiao1 zhen1 de2 yu3 。
- chang2 qing1 shu3 si4 chu1 di2 qi4 ， bo2 luan2 wu2 wu3 ceng2 chong1 chu3 。
- qing1 yun2 zhi2 shang4 bu2 zuo4 nan2 ， na4 fu4 xiao4 ren2 you1 deng4 yu3 。

## 注释

## 译文

## 赏析
