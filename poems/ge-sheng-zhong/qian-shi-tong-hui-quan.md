---
id: ge-sheng-zhong-qian-shi-tong-hui-quan
title: 钱氏通惠泉
titlePinyin: qian2 shi4 tong1 hui4 quan2
titleSlug: qian-shi-tong-hui-quan
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山翁彻骨清，日饮一瓢水。
- 天公隐其穷，殆将贻石髓。
- 先敕西神君，一派疏清泚。
- 初惊石罅出，盈科来未已。
- 其潴为渊潭，其汇则沼沚。
- 酌比九陇泉，饧味参差是。
- 一瓯紫笋春，牙颊留甘美。
- 余波共濯缨，溅沫邀洗耳。
- 山中有异事，喜甚屐折齿。
- 长安昊天观，秦吴隔千里。
- 妄云脉络通，道人真疏矣。
- 寄语赞黄公，未应停水递。

## 拼音
- shan1 weng1 che4 gu3 qing1 ， ri4 yin3 yi4 piao2 shui3 。
- tian1 gong1 yin3 qi2 qiong2 ， dai4 jiang1 yi2 shi2 sui3 。
- xian1 chi4 xi1 shen2 jun1 ， yi2 pai4 shu1 qing1 ci3 。
- chu1 jing1 shi2 xia4 chu1 ， ying2 ke1 lai2 wei4 yi3 。
- qi2 zhu1 wei4 yuan1 tan2 ， qi2 hui4 ze2 zhao3 zhi3 。
- zhuo2 bi3 jiu3 long3 quan2 ， tang2 wei4 cen1 ci1 shi4 。
- yi4 ou1 zi3 sun3 chun1 ， ya2 jia2 liu2 gan1 mei3 。
- yu2 bo1 gong4 zhuo2 ying1 ， jian4 mo4 yao1 xi3 er3 。
- shan1 zhong1 you3 yi4 shi4 ， xi3 shen4 ji1 zhe2 chi3 。
- chang2 an1 hao4 tian1 guan1 ， qin2 wu2 ge2 qian1 li3 。
- wang4 yun2 mai4 luo4 tong1 ， dao4 ren2 zhen1 shu1 yi3 。
- ji4 yu3 zan4 huang2 gong1 ， wei4 ying4 ting2 shui3 di4 。

## 注释

## 译文

## 赏析
