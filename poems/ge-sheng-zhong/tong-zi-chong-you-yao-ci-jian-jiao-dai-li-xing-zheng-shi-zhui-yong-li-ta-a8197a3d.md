---
id: ge-sheng-zhong-tong-zi-chong-you-yao-ci-jian-jiao-dai-li-xing-zheng-shi-zhui-yong-li-ta-a8197a3d
title: 同子充游尧祠见交代李行正诗追用李太白旧韵因亦次韵呈子充
titlePinyin: tong2 zi3 chong1 you2 yao2 ci2 jian4 jiao1 dai4 li3 xing2 zheng4 shi1 zhui1 yong4 li3 tai4 bai2 jiu4 yun4 yin1 yi4 ci4 yun4 cheng2 zi3 chong1
titleSlug: tong-zi-chong-you-yao-ci-jian-jiao-dai-li-xing-zheng-shi-zhui-yong-li-ta-a8197a3d
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 俗物败人意，作吏七不堪。
- 朅来东蒙遇欢友，角立杰出推江南。
- 英材百汰挥利刃，夷量万顷澄寒潭。
- 弱龄文采照金殿，荏苒立境衣犹蓝。
- 铜章来踏瑕丘鼓，邑屋欢康无疾苦。
- 春风郊外正酣酣，笑指丛祠两骖舞。
- 猛抛簿领乱回回，戏看油碧声如雷。
- 不遣韶光浪湮灭，桃已蒸霞柳飞雪。
- 超然危立俯河干，抱城清泗鸣惊湍。
- 谪仙秀句但碑板，无复真迹龙蛇蟠。
- 君不见聪明文思抚寰海，四表上下腾光彩。
- 破椽欺魄炉无烟，豪气英风亦何在。
- 荒郊遗趾望中来，遐想千古令人哀。
- 祖龙巡幸亦琐琐，从臣徒向苍珉开。
- 豪华岂复灵光殿，峻峗谁知季武台。
- 耿耿星河挂窗牖，未跨归鞍犹捧手。
- 同门早岁气横秋，年大饥寒依秫酒。
- 俗儒醒醉尚不分，金马玉麟名远闻。
- 小县鸣弦烦卓令，冷阁问字疲子云。
- 五斗不归俱委琐，邂逅为僚天赞我。
- 金兰缟纻未足夸，嵇吕命驾何其賖。
- 官寺相望无百步，泮林正对河阳花。
- 坐令荘舄忘吟越，亦复无心存魏阙。
- 蒲酒相从未有涯，祭灶请邻才一月。

## 拼音
- su2 wu4 bai4 ren2 yi4 ， zuo4 li4 qi1 bu4 kan1 。
- qie4 lai2 dong1 meng2 yu4 huan1 you3 ， jiao3 li4 jie2 chu1 tui1 jiang1 nan2 。
- ying1 cai2 bai3 tai4 hui1 li4 ren4 ， yi2 liang2 wan4 qing3 cheng2 han2 tan2 。
- ruo4 ling2 wen2 cai3 zhao4 jin1 dian4 ， ren3 ran3 li4 jing4 yi1 you2 lan2 。
- tong2 zhang1 lai2 ta4 xia2 qiu1 gu3 ， yi4 wu1 huan1 kang1 wu2 ji2 ku3 。
- chun1 feng1 jiao1 wai4 zheng4 han1 han1 ， xiao4 zhi3 cong2 ci2 liang3 can1 wu3 。
- meng3 pao1 bo2 ling3 luan4 hui2 hui2 ， xi4 kan4 you2 bi4 sheng1 ru2 lei2 。
- bu4 qian3 shao2 guang1 lang4 yan1 mie4 ， tao2 yi3 zheng1 xia2 liu3 fei1 xue3 。
- chao1 ran2 wei1 li4 fu3 he2 gan1 ， bao4 cheng2 qing1 si4 ming2 jing1 tuan1 。
- zhe2 xian1 xiu4 ju4 dan4 bei1 ban3 ， wu2 fu4 zhen1 ji4 long2 she2 pan2 。
- jun1 bu2 jian4 cong1 ming0 wen2 si1 fu3 huan2 hai3 ， si4 biao3 shang4 xia4 teng2 guang1 cai3 。
- po4 chuan2 qi1 po4 lu2 wu2 yan1 ， hao2 qi4 ying1 feng1 yi4 he2 zai4 。
- huang1 jiao1 yi2 zhi3 wang4 zhong1 lai2 ， xia2 xiang3 qian1 gu3 ling4 ren2 ai1 。
- zu3 long2 xun2 xing4 yi4 suo3 suo3 ， cong2 chen2 tu2 xiang4 cang1 min2 kai1 。
- hao2 hua2 qi3 fu4 ling2 guang1 dian4 ， jun4 wei2 shui2 zhi1 ji4 wu3 tai2 。
- geng3 geng3 xing1 he2 gua4 chuang1 you3 ， wei4 kua4 gui1 an1 you2 peng3 shou3 。
- tong2 men2 zao3 sui4 qi4 heng2 qiu1 ， nian2 da4 ji1 han2 yi1 shu2 jiu3 。
- su2 ru2 xing3 zui4 shang4 bu4 fen1 ， jin1 ma3 yu4 lin2 ming2 yuan3 wen2 。
- xiao3 xian4 ming2 xian2 fan2 zhuo2 ling4 ， leng3 ge2 wen4 zi4 pi2 zi3 yun2 。
- wu3 dou3 bu4 gui1 ju4 wei3 suo3 ， xie4 hou4 wei4 liao2 tian1 zan4 wo3 。
- jin1 lan2 gao3 zhu4 wei4 zu2 kua1 ， ji1 lü3 ming4 jia4 he2 qi2 she1 。
- guan1 si4 xiang1 wang4 wu2 bai3 bu4 ， pan4 lin2 zheng4 dui4 he2 yang2 hua1 。
- zuo4 ling4 zhuang1 xi4 wang4 yin2 yue4 ， yi4 fu4 wu2 xin1 cun2 wei4 que1 。
- pu2 jiu3 xiang1 cong2 wei4 you3 ya2 ， ji4 zao4 qing3 lin2 cai2 yi1 yue4 。

## 注释

## 译文

## 赏析
