---
id: ge-sheng-zhong-meng-zuo-xia-fu-ci-yun-jian-ji-fu-fu-yi-shou
title: 蒙左辖复次韵见寄复赋一首
titlePinyin: meng2 zuo3 xia2 fu4 ci4 yun4 jian4 ji4 fu4 fu4 yi4 shou3
titleSlug: meng-zuo-xia-fu-ci-yun-jian-ji-fu-fu-yi-shou
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海吴兴公，嗜学屏尘霿。
- 妙龄仪天朝，献纳言必中。
- 轩轩云鹏升，洋洋壑鱼纵。
- 内庭大手笔，傅班真伯仲。
- 武库富所藏，砥柱矻不动。
- 肮脏妨居中，大观俄归鳯。
- 归来一丘壑，弹冠谢王贡。
- 嶪峨悬霤山，窈窕琦玕洞。
- 奇礓不待辇，桐竹已前种。
- 神畀贾长头，天扶孔独诵。
- 衡霍缩地来，林深听幽哢。
- 轩池揽风月，杖屦屏营从。
- 山赀自足了，不待烧铅汞。
- 斯文未应丧，审象俄入梦。
- 岩廊翊元化，告猷无日空。
- 上游倚韬钤，出听秣陵讼。
- 方将脍刘辟，行酒赢万瓮。
- 急流自勇退，惟深閟神用。
- 行藏亦何常，此道圣贤共。
- 终为岩野霖，且并苕溪葑。

## 拼音
- si4 hai3 wu2 xing1 gong1 ， shi4 xue2 ping2 chen2 meng2 。
- miao4 ling2 yi2 tian1 chao2 ， xian4 na4 yan2 bi4 zhong1 。
- xuan1 xuan1 yun2 peng2 sheng1 ， yang2 yang2 he4 yu2 zong4 。
- nei4 ting2 da4 shou3 bi3 ， fu4 ban1 zhen1 bo2 zhong4 。
- wu3 ku4 fu4 suo3 cang2 ， di3 zhu4 ku1 bu2 dong4 。
- ang1 zang1 fang2 ju1 zhong1 ， da4 guan1 e2 gui1 feng4 。
- gui1 lai2 yi4 qiu1 he4 ， tan2 guan1 xie4 wang2 gong4 。
- ye4 e2 xuan2 liu4 shan1 ， yao3 tiao3 qi2 gan1 dong4 。
- qi2 jiang1 bu2 dai4 nian3 ， tong2 zhu2 yi3 qian2 zhong3 。
- shen2 bi4 jia3 chang2 tou2 ， tian1 fu2 kong3 du2 song4 。
- heng2 huo4 suo1 di4 lai2 ， lin2 shen1 ting1 you1 long4 。
- xuan1 chi2 lan3 feng1 yue4 ， zhang4 ju4 ping2 ying2 cong2 。
- shan1 zi1 zi4 zu2 le0 ， bu2 dai4 shao1 qian1 gong3 。
- si1 wen2 wei4 ying4 sang4 ， shen3 xiang4 e2 ru4 meng4 。
- yan2 lang2 yi4 yuan2 hua4 ， gao4 you2 wu2 ri4 kong1 。
- shang4 you2 yi3 tao1 qian2 ， chu1 ting1 mo4 ling2 song4 。
- fang1 jiang1 kuai4 liu2 pi4 ， xing2 jiu3 ying2 wan4 weng4 。
- ji2 liu2 zi4 yong3 tui4 ， wei2 shen1 bi4 shen2 yong4 。
- xing2 cang2 yi4 he2 chang2 ， ci3 dao4 sheng4 xian2 gong4 。
- zhong1 wei4 yan2 ye3 lin2 ， qie3 bing4 tiao2 xi1 feng1 。

## 注释

## 译文

## 赏析
