---
id: ge-sheng-zhong-zhao-dao-zu-qian-pan-chang-shu-zhou-ru-shi-jia-pian-ji-shi-zhe-yi-yun-fe-452fadcc
title: 招道祖签判尝暑酎辱示佳篇纪事輙依韵奉和且约再冰酿云
titlePinyin: zhao1 dao4 zu3 qian1 pan4 chang2 shu3 zhou4 ru3 shi4 jia1 pian1 ji4 shi4 zhe2 yi1 yun4 feng4 he2 qie3 yue1 zai4 bing1 niang4 yun2
titleSlug: zhao-dao-zu-qian-pan-chang-shu-zhou-ru-shi-jia-pian-ji-shi-zhe-yi-yun-fe-452fadcc
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见兵火连年扰江汉，一介荩臣无断断。
- 列城守将遁或降，那得捐躯颜与叚。
- 鏖兵喋血八年间，西失平夏北折兰。
- 犇军知是何鸡狗，坐想飞将张与关。
- 草莽臣谋未云获，且复浇愁倾大白。
- 平时徒有扇障尘，一笑未辨须纒帛。
- 相邀聊共圣贤中，但愁烛跋鸱夷空。
- 沉酣不畏轻出舌，惊惧悬知不入胸。
- 午夜醉归闻踏月，林影滩声助清绝。
- 糟兵好向水村营，壑谷正为吾曹设。
- 儒生嗜酒多有之，高阳酩酊无所缺。
- 莫言酌我慎无多，休弹贺若唱回波，腾腾相送入无何。

## 拼音
- jun1 bu2 jian4 bing1 huo3 lian2 nian2 rao3 jiang1 han4 ， yi2 jie4 jin4 chen2 wu2 duan4 duan4 。
- lie4 cheng2 shou3 jiang1 dun4 huo4 jiang4 ， na4 de2 juan1 qu1 yan2 yu3 jia3 。
- ao2 bing1 die2 xue4 ba1 nian2 jian1 ， xi1 shi1 ping2 xia4 bei3 zhe2 lan2 。
- ben1 jun1 zhi1 shi4 he2 ji1 gou3 ， zuo4 xiang3 fei1 jiang1 zhang1 yu3 guan1 。
- cao3 mang3 chen2 mou2 wei4 yun2 huo4 ， qie3 fu4 jiao1 chou2 qing1 da4 bai2 。
- ping2 shi2 tu2 you3 shan4 zhang4 chen2 ， yi2 xiao4 wei4 bian4 xu1 chan2 bo2 。
- xiang1 yao1 liao2 gong4 sheng4 xian2 zhong1 ， dan4 chou2 zhu2 ba2 chi1 yi2 kong1 。
- chen2 han1 bu2 wei4 qing1 chu1 she2 ， jing1 ju4 xuan2 zhi1 bu2 ru4 xiong1 。
- wu3 ye4 zui4 gui1 wen2 ta4 yue4 ， lin2 ying3 tan1 sheng1 zhu4 qing1 jue2 。
- zao1 bing1 hao3 xiang4 shui3 cun1 ying2 ， he4 gu3 zheng4 wei4 wu2 cao2 she4 。
- ru2 sheng1 shi4 jiu3 duo1 you3 zhi1 ， gao1 yang2 ming3 ding1 wu2 suo3 que1 。
- mo4 yan2 zhuo2 wo3 shen4 wu2 duo1 ， xiu1 tan2 he4 ruo4 chang4 hui2 bo1 ， teng2 teng2 xiang1 song4 ru4 wu2 he2 。

## 注释

## 译文

## 赏析
