---
id: ge-sheng-zhong-li-qiu-ri-liu-xiong-jiang-shi-xian-ru-dou-fu-quan-shi-hui-yin-dong-jiao--8f1f1828
title: 立秋日六兄将仕先入都赴铨试会饮东郊作诗送之
titlePinyin: li4 qiu1 ri4 liu4 xiong1 jiang1 shi4 xian1 ru4 dou1 fu4 quan2 shi4 hui4 yin3 dong1 jiao1 zuo4 shi1 song4 zhi1
titleSlug: li-qiu-ri-liu-xiong-jiang-shi-xian-ru-dou-fu-quan-shi-hui-yin-dong-jiao--8f1f1828
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缺月耿疏林，凉飚拂轻袵。
- 荒溪趣遵涂，客子敢安枕。
- 自言赴铨府，试判取微廪。
- 清时广招延，选部杂流品。
- 门子萃金张，文人富曹沈。
- 春秋两较试，器业一精审。
- 探珠到渊洄，求金自沙墋。
- 腾装分区区，蓄志常懔懔。
- 家翁昔初仕，恬退声借甚。
- 求闲绝外慕，行义鄙中荏。
- 以兹久淹蟠，通籍才十稔。
- 飘然宦游倦，遽以归休谂。
- 优恩得世禄，纶告下绨锦。
- 兄材济世美，圣读近天禀。
- 所长皆盖人，无一可镌锓。
- 摛辞昔贤均，说经余子噤。
- 临书蛇蚓结，搊琴鱼鲔淰。
- 辛勤客虞庠，藜藿就烹餁。
- 谓当妙穿杨，百中羽皆饮。
- 如何遭刖频，归步每踔踸。
- 兹行定焚舟，已事空拾沈。
- 将期冠群英，喜剧不能寝。

## 拼音
- que1 yue4 geng3 shu1 lin2 ， liang2 biao1 fu2 qing1 ren4 。
- huang1 xi1 qu4 zun1 tu2 ， ke4 zi3 gan3 an1 zhen3 。
- zi4 yan2 fu4 quan2 fu3 ， shi4 pan4 qu3 wei1 lin3 。
- qing1 shi2 guang3 zhao1 yan2 ， xuan3 bu4 za2 liu2 pin3 。
- men2 zi3 cui4 jin1 zhang1 ， wen2 ren2 fu4 cao2 shen3 。
- chun1 qiu1 liang3 jiao4 shi4 ， qi4 ye4 yi4 jing1 shen3 。
- tan4 zhu1 dao4 yuan1 hui2 ， qiu2 jin1 zi4 sha1 chen3 。
- teng2 zhuang1 fen1 qu1 qu1 ， xu4 zhi4 chang2 lin3 lin3 。
- jia1 weng1 xi1 chu1 shi4 ， tian2 tui4 sheng1 jie4 shen4 。
- qiu2 xian2 jue2 wai4 mu4 ， xing2 yi4 bi3 zhong1 ren3 。
- yi3 zi1 jiu3 yan1 pan2 ， tong1 ji2 cai2 shi2 ren3 。
- piao1 ran2 huan4 you2 juan4 ， ju4 yi3 gui1 xiu1 shen3 。
- you1 en1 de2 shi4 lu4 ， lun2 gao4 xia4 ti2 jin3 。
- xiong1 cai2 ji4 shi4 mei3 ， sheng4 du2 jin4 tian1 bing3 。
- suo3 chang2 jie1 gai4 ren2 ， wu2 yi4 ke3 juan1 qin3 。
- chi1 ci2 xi1 xian2 jun1 ， shuo1 jing1 yu2 zi3 jin4 。
- lin2 shu1 she2 yin3 jie2 ， chou1 qin2 yu2 wei3 nian3 。
- xin1 qin2 ke4 yu2 xiang2 ， li2 huo4 jiu4 peng1 ren4 。
- wei4 dang1 miao4 chuan1 yang2 ， bai3 zhong1 yu3 jie1 yin3 。
- ru2 he2 zao1 yue4 pin2 ， gui1 bu4 mei3 chuo1 chen3 。
- zi1 xing2 ding4 fen2 zhou1 ， yi3 shi4 kong1 shi2 shen3 。
- jiang1 qi1 guan1 qun2 ying1 ， xi3 ju4 bu4 neng2 qin3 。

## 注释

## 译文

## 赏析
