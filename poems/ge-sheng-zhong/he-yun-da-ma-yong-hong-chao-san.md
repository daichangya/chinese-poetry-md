---
id: ge-sheng-zhong-he-yun-da-ma-yong-hong-chao-san
title: 和韵答马用宏朝散
titlePinyin: he2 yun4 da2 ma3 yong4 hong2 chao2 san4
titleSlug: he-yun-da-ma-yong-hong-chao-san
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三吴汗漫游，弥月沐风雨。
- 归来骇贫舍，忽有金刚杵。
- 岂惟心疾失，顿觉头风愈。
- 句如冰壶清，格类瓦棺古。
- 五言有奥境，此段得笺诂。
- 吾衰久寂寂，笑人忧邓禹。
- 自贬岂不能，趋竞虞姗侮。
- 洞庭岩壑秀，信美真吾土。
- 秋涛浮乾坤，日月互吞吐。
- 中有七十山，招提称踵武。
- 归命两足尊，一洗俗谛苦。
- 但喜经翻贝，那知檄驰羽。
- 钟鱼走诸刹，袵席讵安处。
- 洞天隔尘寰，仙境一二数。
- 毛公金丹成，拔宅已轻举。
- 空余朝斗坛，遗址犹可覩。
- 法城有龙象，今作西山主。
- 净瓶逗真机，松枝代挥麈。
- 示我第一义，金篦破昏瞽。
- 清游怀清标，所恨隔笑语。
- 茅庐新塈涂，户牖木仅斧。
- 剧谈伫公来，相望十里许。

## 拼音
- san1 wu2 han4 man4 you2 ， mi2 yue4 mu4 feng1 yu3 。
- gui1 lai2 hai4 pin2 she4 ， hu1 you3 jin1 gang1 chu3 。
- qi3 wei2 xin1 ji2 shi1 ， dun4 jue2 tou2 feng1 yu4 。
- ju4 ru2 bing1 hu2 qing1 ， ge2 lei4 wa3 guan1 gu3 。
- wu3 yan2 you3 ao4 jing4 ， ci3 duan4 de2 jian1 gu3 。
- wu2 shuai1 jiu3 ji4 ji4 ， xiao4 ren2 you1 deng4 yu3 。
- zi4 bian3 qi3 bu4 neng2 ， qu1 jing4 yu2 shan1 wu3 。
- dong4 ting2 yan2 he4 xiu4 ， xin4 mei3 zhen1 wu2 tu3 。
- qiu1 tao1 fu2 qian2 kun1 ， ri4 yue4 hu4 tun1 tu3 。
- zhong1 you3 qi1 shi2 shan1 ， zhao1 ti2 cheng1 zhong3 wu3 。
- gui1 ming4 liang3 zu2 zun1 ， yi4 xi3 su2 di4 ku3 。
- dan4 xi3 jing1 fan1 bei4 ， na4 zhi1 xi2 chi2 yu3 。
- zhong1 yu2 zou3 zhu1 cha4 ， ren4 xi2 ju4 an1 chu4 。
- dong4 tian1 ge2 chen2 huan2 ， xian1 jing4 yi1 er4 shu4 。
- mao2 gong1 jin1 dan1 cheng2 ， ba2 zhai2 yi3 qing1 ju3 。
- kong4 yu2 chao2 dou4 tan2 ， yi2 zhi3 you2 ke3 du3 。
- fa3 cheng2 you3 long2 xiang4 ， jin1 zuo4 xi1 shan1 zhu3 。
- jing4 ping2 dou4 zhen1 ji1 ， song1 zhi1 dai4 hui1 zhu3 。
- shi4 wo3 di4 yi1 yi4 ， jin1 bi4 po4 hun1 gu3 。
- qing1 you2 huai2 qing1 biao1 ， suo3 hen4 ge2 xiao4 yu3 。
- mao2 lu2 xin1 ji4 tu2 ， hu4 you3 mu4 jin3 fu3 。
- ju4 tan2 zhu4 gong1 lai2 ， xiang1 wang4 shi2 li3 xu3 。

## 注释

## 译文

## 赏析
