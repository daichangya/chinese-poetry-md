---
id: ge-sheng-zhong-shi-er-yue-chu-si-ri-you-wu-shan-yuan
title: 十二月初四日游吴山院
titlePinyin: shi2 er4 yue4 chu1 si4 ri4 you2 wu2 shan1 yuan4
titleSlug: shi-er-yue-chu-si-ri-you-wu-shan-yuan
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稳坐逾年矣，浑消髀肉顽。
- 两儿挟篮轝，十里访吴山。
- 佛老聊施佞，官曹未畏瘝。
- 烟林穿窈窈，岩溜揭潺潺。
- 楼观修篁外，招提翠麓间。
- 嶝危愁惫力，潭净怯衰颜。
- 身缚何因脱，心纷得暂删。
- 岁穷嗟俛仰，境胜彊跻攀。
- 腊出因休吏，晡归及闭关。
- 相将投此帻，永伴黑衣闲。

## 拼音
- wen3 zuo4 yu2 nian2 yi3 ， hun2 xiao1 bi4 rou4 wan2 。
- liang3 er2 xie2 lan2 yu2 ， shi2 li3 fang3 wu2 shan1 。
- fo2 lao3 liao2 shi1 ning4 ， guan1 cao2 wei4 wei4 guan1 。
- yan1 lin2 chuan1 yao3 yao3 ， yan2 liu1 jie1 chan2 chan2 。
- lou2 guan1 xiu1 huang2 wai4 ， zhao1 ti2 cui4 lu4 jian1 。
- deng4 wei1 chou2 bei4 li4 ， tan2 jing4 qie4 shuai1 yan2 。
- shen1 fu4 he2 yin1 tuo1 ， xin1 fen1 de2 zan4 shan1 。
- sui4 qiong2 jie1 fu3 yang3 ， jing4 sheng4 qiang2 ji1 pan1 。
- la4 chu1 yin1 xiu1 li4 ， bu1 gui1 ji2 bi4 guan1 。
- xiang1 jiang1 tou2 ci3 ze2 ， yong3 ban4 hei1 yi1 xian2 。

## 注释

## 译文

## 赏析
