---
id: ge-sheng-zhong-ci-yun-liang-qi-zhen-yi-ting-tan-yun
title: 次韵良器真意亭探韵
titlePinyin: ci4 yun4 liang2 qi4 zhen1 yi4 ting2 tan4 yun4
titleSlug: ci-yun-liang-qi-zhen-yi-ting-tan-yun
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我爱陶渊明，脱颖深天机。
- 丛菊遶荒径，五柳摇幽扉。
- 生逢卯金兴，典午势已非。
- 著书但甲子，岁晚频歔欷。
- 仕宦聊复尔，樽酒真焉依。
- 南亩犹种秫，西山同采薇。
- 浩歌归去来，熹微恨晨晖。
- 迷途往莫谏，今是庶可几。
- 蓄琴但取意，不施弦与徽。
- 观其四八目，贤喆在所希。
- 出处固有意，夫岂轻行违。
- 谁云惮束带，辞荣俄拂衣。
- 念彼同产人，抚视因遄归。
- 平生共志趣，但有一翟妃。
- 少陵罪责子，颇谓达道非。
- 右丞鄙乞食，更以人我讥。
- 乃知第一流，尚此知音稀。
- 妙诗发天奥，流转同衡玑。
- 自谓处人境，喧无车马𬴂。
- 心与尘事远，地偏堪遁肥。
- 东篱秋色晚，悠然望翠微。
- 真意不可辨，佳气随鸟飞。
- 诗辞向千载，凛凛犹光辉。
- 我生但睎骥，望之有等威。
- 行怀斜川游，坐想栗里矶。
- 九原不可作，筑亭傍崔嵬。
- 独取诗句名，櫩宇殊飞翚。
- 岩谷有杳霭，花卉无纷菲。
- 修篁寒逼人，坐如霜雪飞。
- 诸公赏清致，野服驰鞯鞿。
- 经丘复寻壑，不惮历崄崎。
- 壶觞更命釂，藻翰各一挥。
- 高谈破滞论，妙处端解围。
- 食冷或屡暖，哦诗宁忍饥。
- 褒假猥见及，责善非所祈。
- 愿以靖节语，佩之如弦韦。

## 拼音
- wo3 ai4 tao2 yuan1 ming2 ， tuo1 ying3 shen1 tian1 ji1 。
- cong2 ju2 rao4 huang1 jing4 ， wu3 liu3 yao2 you1 fei1 。
- sheng1 feng2 mao3 jin1 xing1 ， dian3 wu3 shi4 yi3 fei1 。
- zhu4 shu1 dan4 jia3 zi3 ， sui4 wan3 pin2 xu1 xi1 。
- shi4 huan4 liao2 fu4 er3 ， zun1 jiu3 zhen1 yan1 yi1 。
- nan2 mu3 you2 zhong3 shu2 ， xi1 shan1 tong2 cai3 wei1 。
- hao4 ge1 gui1 qu4 lai2 ， xi1 wei1 hen4 chen2 hui1 。
- mi2 tu2 wang3 mo4 jian4 ， jin1 shi4 shu4 ke3 ji3 。
- xu4 qin2 dan4 qu3 yi4 ， bu4 shi1 xian2 yu3 hui1 。
- guan1 qi2 si4 ba1 mu4 ， xian2 zhe2 zai4 suo3 xi1 。
- chu1 chu4 gu4 you3 yi4 ， fu1 qi3 qing1 xing2 wei2 。
- shui2 yun2 dan4 shu4 dai4 ， ci2 rong2 e2 fu2 yi1 。
- nian4 bi3 tong2 chan3 ren2 ， fu3 shi4 yin1 chuan2 gui1 。
- ping2 sheng1 gong4 zhi4 qu4 ， dan4 you3 yi4 zhai2 fei1 。
- shao3 ling2 zui4 ze2 zi3 ， po1 wei4 da2 dao4 fei1 。
- you4 cheng2 bi3 qi3 shi2 ， geng4 yi3 ren2 wo3 ji1 。
- nai3 zhi1 di4 yi1 liu2 ， shang4 ci3 zhi1 yin1 xi1 。
- miao4 shi1 fa1 tian1 ao4 ， liu2 zhuan3 tong2 heng2 ji1 。
- zi4 wei4 chu4 ren2 jing4 ， xuan1 wu2 che1 ma3 fei1 。
- xin1 yu3 chen2 shi4 yuan3 ， di4 pian1 kan1 dun4 fei2 。
- dong1 li2 qiu1 se4 wan3 ， you1 ran2 wang4 cui4 wei1 。
- zhen1 yi4 bu4 ke3 bian4 ， jia1 qi4 sui2 niao3 fei1 。
- shi1 ci2 xiang4 qian1 zai3 ， lin3 lin3 you2 guang1 hui1 。
- wo3 sheng1 dan4 xi1 ji4 ， wang4 zhi1 you3 deng3 wei1 。
- xing2 huai2 xie2 chuan1 you2 ， zuo4 xiang3 li4 li3 ji1 。
- jiu3 yuan2 bu4 ke3 zuo4 ， zhu4 ting2 bang4 cui1 wei2 。
- du2 qu3 shi1 ju4 ming2 ， yan2 yu3 shu1 fei1 hui1 。
- yan2 gu3 you3 yao3 ai3 ， hua1 hui4 wu2 fen1 fei1 。
- xiu1 huang2 han2 bi1 ren2 ， zuo4 ru2 shuang1 xue3 fei1 。
- zhu1 gong1 shang3 qing1 zhi4 ， ye3 fu2 chi2 jian1 ji1 。
- jing1 qiu1 fu4 xun2 he4 ， bu2 dan4 li4 xian3 qi2 。
- hu2 shang1 geng4 ming4 jiao4 ， zao3 han4 ge4 yi4 hui1 。
- gao1 tan2 po4 zhi4 lun4 ， miao4 chu4 duan1 jie3 wei2 。
- shi2 leng3 huo4 lü3 nuan3 ， o4 shi1 ning2 ren3 ji1 。
- bao1 jia3 wei3 jian4 ji2 ， ze2 shan4 fei1 suo3 qi2 。
- yuan4 yi3 jing4 jie2 yu3 ， pei4 zhi1 ru2 xian2 wei2 。

## 注释

## 译文

## 赏析
