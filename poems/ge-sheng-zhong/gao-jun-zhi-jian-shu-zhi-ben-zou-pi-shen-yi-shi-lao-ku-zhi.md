---
id: ge-sheng-zhong-gao-jun-zhi-jian-shu-zhi-ben-zou-pi-shen-yi-shi-lao-ku-zhi
title: 高君贽兼数职奔走疲甚以诗劳苦之
titlePinyin: gao1 jun1 zhi4 jian1 shu4 zhi2 ben1 zou3 pi2 shen4 yi3 shi1 lao2 ku3 zhi1
titleSlug: gao-jun-zhi-jian-shu-zhi-ben-zou-pi-shen-yi-shi-lao-ku-zhi
author: 葛胜仲
authorPinyin: ge3 sheng4 zhong4
authorSlug: ge-sheng-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓鼓逢逢天未白，呼火摄衣干典客。
- 青衫手板阶石前，磬折擎拳若无骨。
- 还将束矢听情伪，更向团丝分枉直。
- 糟浆逆鼻走兵厨，播糠眯目司平籴。
- 翩翩轻轝行若飞，濯濯单纨汗如涤。
- 趋局何曾过八塼，端居未暇移百甓。
- 归家往往犬迎吠，得肉时时鸟攫食。
- 长材要自万鹏程，初筮聊淹一鸡肋。
- 径须黾勉弹其冠，未用低佪尤此帻。
- 左冯旧事今复继，敏手州人惊霹雳。

## 拼音
- xiao3 gu3 feng2 feng2 tian1 wei4 bai2 ， hu1 huo3 she4 yi1 gan1 dian3 ke4 。
- qing1 shan1 shou3 ban3 jie1 shi2 qian2 ， qing4 zhe2 qing2 quan2 ruo4 wu2 gu3 。
- hai2 jiang1 shu4 shi3 ting1 qing2 wei3 ， geng4 xiang4 tuan2 si1 fen1 wang3 zhi2 。
- zao1 jiang1 ni4 bi2 zou3 bing1 chu2 ， bo1 kang1 mi2 mu4 si1 ping2 di2 。
- pian1 pian1 qing1 yu2 xing2 ruo4 fei1 ， zhuo2 zhuo2 dan1 wan2 han4 ru2 di2 。
- qu1 ju2 he2 ceng2 guo4 ba1 zhuan1 ， duan1 ju1 wei4 xia2 yi2 bai3 pi4 。
- gui1 jia1 wang3 wang3 quan3 ying2 fei4 ， de2 rou4 shi2 shi2 niao3 jue2 shi2 。
- chang2 cai2 yao4 zi4 wan4 peng2 cheng2 ， chu1 shi4 liao2 yan1 yi4 ji1 lei4 。
- jing4 xu1 mian3 mian3 tan2 qi2 guan1 ， wei4 yong4 di1 huai2 you2 ci3 ze2 。
- zuo3 feng2 jiu4 shi4 jin1 fu4 ji4 ， min3 shou3 zhou1 ren2 jing1 pi1 li4 。

## 注释

## 译文

## 赏析
