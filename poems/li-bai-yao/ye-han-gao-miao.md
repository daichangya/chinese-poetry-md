---
id: li-bai-yao-ye-han-gao-miao
title: 谒汉高庙
titlePinyin: ye4 han4 gao1 miao4
titleSlug: ye-han-gao-miao
author: 李百药
authorPinyin: li3 bai3 yao4
authorSlug: li-bai-yao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 纂尧灵命启，灭楚余闰终。
- 飞名膺帝箓，沈迹韫神功。
- 瑞气朝浮砀，祥符夜告丰。
- 抑扬驾人杰，叱咤掩时雄。
- 缔构三灵改，经纶五纬同。
- 干戈革宇内，声教尽寰中。
- 运谢年逾远，魂归道未穷。
- 树碑留故邑，抗殿表祠宫。
- 沐兰祈泗上，谒帝动深衷。
- 英威肃如在，文物杳成空。
- 竹皮聚寒径，枌社落霜丛。
- 萧索阴云晚，长川起大风。

## 拼音
- zuan3 yao2 ling2 ming4 qi3 ， mie4 chu3 yu2 run4 zhong1 。
- fei1 ming2 ying1 di4 lu4 ， shen3 ji4 yun4 shen2 gong1 。
- rui4 qi4 chao2 fu2 dang4 ， xiang2 fu2 ye4 gao4 feng1 。
- yi4 yang2 jia4 ren2 jie2 ， chi4 zha4 yan3 shi2 xiong2 。
- di4 gou4 san1 ling2 gai3 ， jing1 lun2 wu3 wei3 tong2 。
- gan1 ge1 ge2 yu3 nei4 ， sheng1 jiao4 jin4 huan2 zhong1 。
- yun4 xie4 nian2 yu2 yuan3 ， hun2 gui1 dao4 wei4 qiong2 。
- shu4 bei1 liu2 gu4 yi4 ， kang4 dian4 biao3 ci2 gong1 。
- mu4 lan2 qi2 si4 shang4 ， ye4 di4 dong4 shen1 zhong1 。
- ying1 wei1 su4 ru2 zai4 ， wen2 wu4 yao3 cheng2 kong1 。
- zhu2 pi2 ju4 han2 jing4 ， fen2 she4 luo4 shuang1 cong2 。
- xiao1 suo3 yin1 yun2 wan3 ， chang2 chuan1 qi3 da4 feng1 。

## 注释

## 译文

## 赏析
