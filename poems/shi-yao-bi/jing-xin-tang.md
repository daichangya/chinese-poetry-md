---
id: shi-yao-bi-jing-xin-tang
title: 静心堂
titlePinyin: jing4 xin1 tang2
titleSlug: jing-xin-tang
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曲士怀轩裳，铢寸较得失。
- 纷纭战宠辱，矛盾相撞抶。
- 大方惟达人，天游寄虚室。
- 卷舒傥由己，出处要无必。
- 时来作砭针，一起当疗疾。
- 时去收龙蛇，夭矫自超逸。
- 隠见了无碍，妙迹那可诘。
- 我公天人姿，宿有补天术。
- 心缘静见理，心静与天一。
- 当年风雨会，黄道宾出日。
- 乾坤方疮痍，涂炭入忧恤。
- 神锋指幽燕，酋领将斧锧。
- 世数有长消，忽忽谢簪绂。
- 归来卧林薮，道自无伸屈。
- 庆堂示余彦，亲洒银笔述。
- 聊遗郢人斤，千载斫妙质。
- 定应山水观，中与胸趣匹。
- 仰看衡云飞，云静山崒嵂。
- 俯盼湘流水，舟楫空荡潏。
- 可怜天东北，狼烟暗鬰律。
- 神州见苍莽，悲风为萧瑟。
- 再拜愿有期，经纶勿韬鬰。
- 天心酌民言，公再调鼎实。
- 风霆驱八荒，游戏须一出。

## 拼音
- qu3 shi4 huai2 xuan1 shang0 ， zhu1 cun4 jiao4 de2 shi1 。
- fen1 yun2 zhan4 chong3 ru3 ， mao2 dun4 xiang1 zhuang4 chi4 。
- da4 fang1 wei2 da2 ren2 ， tian1 you2 ji4 xu1 shi4 。
- juan4 shu1 tang3 you2 ji3 ， chu1 chu4 yao4 wu2 bi4 。
- shi2 lai2 zuo4 bian1 zhen1 ， yi4 qi3 dang1 liao2 ji2 。
- shi2 qu4 shou1 long2 she2 ， yao1 jiao3 zi4 chao1 yi4 。
- yin3 jian4 le0 wu2 ai4 ， miao4 ji4 na4 ke3 jie2 。
- wo3 gong1 tian1 ren2 zi1 ， su4 you3 bu3 tian1 shu4 。
- xin1 yuan2 jing4 jian4 li3 ， xin1 jing4 yu3 tian1 yi1 。
- dang1 nian2 feng1 yu3 hui4 ， huang2 dao4 bin1 chu1 ri4 。
- qian2 kun1 fang1 chuang1 yi2 ， tu2 tan4 ru4 you1 xu4 。
- shen2 feng1 zhi3 you1 yan4 ， qiu2 ling3 jiang1 fu3 zhi4 。
- shi4 shu4 you3 chang2 xiao1 ， hu1 hu1 xie4 zan1 fu2 。
- gui1 lai2 wo4 lin2 sou3 ， dao4 zi4 wu2 shen1 qu1 。
- qing4 tang2 shi4 yu2 yan4 ， qin1 sa3 yin2 bi3 shu4 。
- liao2 yi2 ying3 ren2 jin1 ， qian1 zai3 zhuo2 miao4 zhi4 。
- ding4 ying4 shan1 shui3 guan1 ， zhong1 yu3 xiong1 qu4 pi3 。
- yang3 kan4 heng2 yun2 fei1 ， yun2 jing4 shan1 zu2 lü4 。
- fu3 pan4 xiang1 liu2 shui3 ， zhou1 ji2 kong1 dang4 yu4 。
- ke3 lian2 tian1 dong1 bei3 ， lang2 yan1 an4 yu4 lü4 。
- shen2 zhou1 jian4 cang1 mang3 ， bei1 feng1 wei4 xiao1 se4 。
- zai4 bai4 yuan4 you3 qi1 ， jing1 lun2 wu4 tao1 yu4 。
- tian1 xin1 zhuo2 min2 yan2 ， gong1 zai4 tiao2 ding3 shi2 。
- feng1 ting2 qu1 ba1 huang1 ， you2 xi4 xu1 yi4 chu1 。

## 注释

## 译文

## 赏析
