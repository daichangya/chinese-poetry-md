---
id: shi-yao-bi-liu-ti-dan-jing-juan-hou
title: 留题丹经卷后
titlePinyin: liu2 ti2 dan1 jing1 juan4 hou4
titleSlug: liu-ti-dan-jing-juan-hou
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武陵郡西桃花源，水盩山厔蛮区连。
- 秦人避秦久寓此，种桃千树春风前。
- 落红满地溪路断，鱼郎舍舟得洞天。
- 瑞光浮动见宫室，桑竹交映膏腴田。
- 苍崖老木含太古，民物朴野天理全。
- 男耕女织无租痛，鸡鸣犬吠通陌阡。
- 东家西家走相问，客来何许今何年。
- 历将时事为具言，二世不守嬴氏颠。
- 人心归汉沛公起，四百余载瞒窃焉。
- 迄今已复为晋有，尚何惧死长城边。
- 岂知世态多废兴，闻之抚髀皆喟然。
- 辞归未许留数日，陈列俎豆如宾筵。
- 生逢乐土自可乐，山林朝市非相悬。
- 明朝棹开落尘境，恍如梦破陵谷迁。
- 渊明一记故实在，世俗竟作神仙传。
- 裹粮问道不复往，大笑子骥真无缘。
- 我今置酒嶂峰巅，醉袖起舞凌风烟。
- 大还有诀谁所传，始自广成授黄髯。
- 髯龙上征老聃出，谷神立说洪其源。
- 阴符黄庭龙虎经，伯阳契易诚多端。
- 况复后学如牛毛，支分派别徒纷然。
- 先天一气谁真知，来如阳德升九渊。
- 疾雷破山坤轴裂，政要主者定力坚。
- 前弦之后后弦前，药物不可锱铢偏。
- 黑白相寻秘融结，髣髴有象形质圆。
- 周天运火循屯蒙，非同坡老烧凡铅。
- 无中生子夺造化，脱骨洗髓乘云𫐌。
- 鞭笞鸾凤隘八极，铜驼一笑三千年。
- 胡为知此不自炼，先儒尝戒偷生安。
- 人身生死犹昼夜，以道顺守全此天。
- 何须行怪出世法，屏弃骨肉潜荒山。
- 君臣父子与夫妇，兄弟朋友纲常间。
- 圣人设教若大路，反趋旁径迷榛菅。
- 方壶员峤渺何许，徒令世俗滋欺瞒。
- 房公便合扫尘壁，大书我诗为订顽。

## 拼音
- wu3 ling2 jun4 xi1 tao2 hua1 yuan2 ， shui3 zhou1 shan1 zhi4 man2 qu1 lian2 。
- qin2 ren2 bi4 qin2 jiu3 yu4 ci3 ， zhong3 tao2 qian1 shu4 chun1 feng1 qian2 。
- luo4 hong2 man3 di4 xi1 lu4 duan4 ， yu2 lang2 she4 zhou1 de2 dong4 tian1 。
- rui4 guang1 fu2 dong4 jian4 gong1 shi4 ， sang1 zhu2 jiao1 ying4 gao1 yu2 tian2 。
- cang1 ya2 lao3 mu4 han2 tai4 gu3 ， min2 wu4 pu3 ye3 tian1 li3 quan2 。
- nan2 geng1 nü3 zhi1 wu2 zu1 tong4 ， ji1 ming2 quan3 fei4 tong1 mo4 qian1 。
- dong1 jia1 xi1 jia1 zou3 xiang1 wen4 ， ke4 lai2 he2 xu3 jin1 he2 nian2 。
- li4 jiang1 shi2 shi4 wei4 ju4 yan2 ， er4 shi4 bu4 shou3 ying2 shi4 dian1 。
- ren2 xin1 gui1 han4 pei4 gong1 qi3 ， si4 bai3 yu2 zai3 man2 qie4 yan1 。
- qi4 jin1 yi3 fu4 wei4 jin4 you3 ， shang4 he2 ju4 si3 chang2 cheng2 bian1 。
- qi3 zhi1 shi4 tai4 duo1 fei4 xing1 ， wen2 zhi1 fu3 bi4 jie1 kui4 ran2 。
- ci2 gui1 wei4 xu3 liu2 shu4 ri4 ， chen2 lie4 zu3 dou4 ru2 bin1 yan2 。
- sheng1 feng2 le4 tu3 zi4 ke3 le4 ， shan1 lin2 chao2 shi4 fei1 xiang1 xuan2 。
- ming2 chao2 zhao4 kai1 luo4 chen2 jing4 ， huang3 ru2 meng4 po4 ling2 gu3 qian1 。
- yuan1 ming2 yi2 ji4 gu4 shi2 zai4 ， shi4 su2 jing4 zuo4 shen2 xian1 chuan2 。
- guo3 liang2 wen4 dao4 bu2 fu4 wang3 ， da4 xiao4 zi3 ji4 zhen1 wu2 yuan2 。
- wo3 jin1 zhi4 jiu3 zhang4 feng1 dian1 ， zui4 xiu4 qi3 wu3 ling2 feng1 yan1 。
- da4 hai2 you3 jue2 shui2 suo3 chuan2 ， shi3 zi4 guang3 cheng2 shou4 huang2 ran2 。
- ran2 long2 shang4 zheng1 lao3 dan1 chu1 ， gu3 shen2 li4 shuo1 hong2 qi2 yuan2 。
- yin1 fu2 huang2 ting2 long2 hu3 jing1 ， bo2 yang2 qi4 yi4 cheng2 duo1 duan1 。
- kuang4 fu4 hou4 xue2 ru2 niu2 mao2 ， zhi1 fen1 pai4 bie2 tu2 fen1 ran2 。
- xian1 tian1 yi2 qi4 shui2 zhen1 zhi1 ， lai2 ru2 yang2 de2 sheng1 jiu3 yuan1 。
- ji2 lei2 po4 shan1 kun1 zhou2 lie4 ， zheng4 yao4 zhu3 zhe3 ding4 li4 jian1 。
- qian2 xian2 zhi1 hou4 hou4 xian2 qian2 ， yao4 wu4 bu4 ke3 zi1 zhu1 pian1 。
- hei1 bai2 xiang1 xun2 mi4 rong2 jie2 ， fang3 fu2 you3 xiang4 xing2 zhi4 yuan2 。
- zhou1 tian1 yun4 huo3 xun2 tun2 meng2 ， fei1 tong2 po1 lao3 shao1 fan2 qian1 。
- wu2 zhong1 sheng1 zi3 duo2 zao4 hua4 ， tuo1 gu3 xi3 sui3 cheng2 yun2 𫐌 。
- bian1 chi1 luan2 feng4 ai4 ba1 ji2 ， tong2 tuo2 yi2 xiao4 san1 qian1 nian2 。
- hu2 wei4 zhi1 ci3 bu2 zi4 lian4 ， xian1 ru2 chang2 jie4 tou1 sheng1 an1 。
- ren2 shen1 sheng1 si3 you2 zhou4 ye4 ， yi3 dao4 shun4 shou3 quan2 ci3 tian1 。
- he2 xu1 xing2 guai4 chu1 shi4 fa3 ， bing3 qi4 gu3 rou4 qian2 huang1 shan1 。
- jun1 chen2 fu4 zi3 yu3 fu1 fu4 ， xiong1 di4 peng2 you3 gang1 chang2 jian1 。
- sheng4 ren2 she4 jiao4 ruo4 da4 lu4 ， fan3 qu1 pang2 jing4 mi2 zhen1 jian1 。
- fang1 hu2 yuan2 qiao2 miao3 he2 xu3 ， tu2 ling4 shi4 su2 zi1 qi1 man2 。
- fang2 gong1 bian4 he2 sao3 chen2 bi4 ， da4 shu1 wo3 shi1 wei4 ding4 wan2 。

## 注释

## 译文

## 赏析
