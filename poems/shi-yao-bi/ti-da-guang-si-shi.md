---
id: shi-yao-bi-ti-da-guang-si-shi
title: 题大光寺诗
titlePinyin: ti2 da4 guang1 si4 shi1
titleSlug: ti-da-guang-si-shi
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百转细落修蛇蟠，两间螺髻巉青峦，其下碧涧流清寒。
- 天旋路尽不复去，环为绝嶂凌空攒。
- 伧儜左右更折旋，摄伏犀虎蹲猊狻。
- 忽然覆釜落山趾，化出宝宇中平宽。
- 石床曩事知有无，猖狂欲往心渺漫。
- 空忆盛时元壮观，鸣钟击鼓侵云端。
- 天魔禠魄不敢干，那知劫灾须臾间。
- 凄凉瓦砾荒丛菅，但存四壁空青山。
- 兴亡一去宁复还，独遣道者身苦难。
- 我喟而作坐长叹，乞为白云千岁闲。

## 拼音
- bai3 zhuan3 xi4 luo4 xiu1 she2 pan2 ， liang3 jian1 luo2 ji4 chan2 qing1 luan2 ， qi2 xia4 bi4 jian4 liu2 qing1 han2 。
- tian1 xuan2 lu4 jin4 bu2 fu4 qu4 ， huan2 wei4 jue2 zhang4 ling2 kong1 zan3 。
- chen0 ning2 zuo3 you4 geng4 zhe2 xuan2 ， she4 fu2 xi1 hu3 dun1 ni2 suan1 。
- hu1 ran2 fu4 fu3 luo4 shan1 zhi3 ， hua4 chu1 bao3 yu3 zhong1 ping2 kuan1 。
- shi2 chuang2 nang3 shi4 zhi1 you3 wu2 ， chang1 kuang2 yu4 wang3 xin1 miao3 man4 。
- kong1 yi4 sheng4 shi2 yuan2 zhuang4 guan1 ， ming2 zhong1 ji1 gu3 qin1 yun2 duan1 。
- tian1 mo2 si1 po4 bu4 gan3 gan1 ， na4 zhi1 jie2 zai1 xu1 yu2 jian1 。
- qi1 liang2 wa3 li4 huang1 cong2 jian1 ， dan4 cun2 si4 bi4 kong1 qing1 shan1 。
- xing1 wang2 yi2 qu4 ning2 fu4 hai2 ， du2 qian3 dao4 zhe3 shen1 ku3 nan4 。
- wo3 kui4 er2 zuo4 zuo4 chang2 tan4 ， qi3 wei4 bai2 yun2 qian1 sui4 xian2 。

## 注释

## 译文

## 赏析
