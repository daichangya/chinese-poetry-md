---
id: shi-yao-bi-ye-zhou-shi-lang
title: 谒周侍郎
titlePinyin: ye4 zhou1 shi4 lang2
titleSlug: ye-zhou-shi-lang
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江之南英灵窟，瑰奇万古输不竭。
- 往年鼓柁穷壮观，见公更觉人超越。
- 当时持橐趋明光，径度蓬山跨奉常。
- 汉仪周典一朝重，斧藻皇度看翱翔。
- 只今自合补衮阙，元有胸中丝五色。
- 如何一麾渺江海，扶摇未嫌六月息。
- 此邦齐鲁伯仲间，乡来文物余班班。
- 天遣儒宗作邦伯，风流正始应追还。
- 老稚何知但呼舞，平易近民吾父母。
- 悃愊无华两京似，宴坐黄堂物安堵。
- 小人不识衡气机，况知道学穷精微。
- 羲文孔圣演三画，后来百代谁传衣。
- 图书不见出河洛，禹箕九畴那复作。
- 一时复瓿笑迂阔，子云太玄亦寂寞。
- 振起此学非公谁，心匠妙处玑衡齐。
- 定知数术本天授，无乃太一燃青藜。
- 草玄遗编当不朽，还许侯芭传业否。
- 旧来尝辱河南幸，从今肯在诸生后。

## 拼音
- da4 jiang1 zhi1 nan2 ying1 ling2 ku1 ， gui1 qi2 wan4 gu3 shu1 bu4 jie2 。
- wang3 nian2 gu3 tuo2 qiong2 zhuang4 guan1 ， jian4 gong1 geng4 jue2 ren2 chao1 yue4 。
- dang1 shi2 chi2 tuo2 qu1 ming2 guang1 ， jing4 du4 peng2 shan1 kua4 feng4 chang2 。
- han4 yi2 zhou1 dian3 yi4 chao2 zhong4 ， fu3 zao3 huang2 du4 kan4 ao2 xiang2 。
- zhi1 jin1 zi4 he2 bu3 gun3 que1 ， yuan2 you3 xiong1 zhong1 si1 wu3 se4 。
- ru2 he2 yi4 hui1 miao3 jiang1 hai3 ， fu2 yao2 wei4 xian2 liu4 yue4 xi1 。
- ci3 bang1 qi2 lu3 bo2 zhong4 jian1 ， xiang1 lai2 wen2 wu4 yu2 ban1 ban1 。
- tian1 qian3 ru2 zong1 zuo4 bang1 bo2 ， feng1 liu2 zheng4 shi3 ying4 zhui1 hai2 。
- lao3 zhi4 he2 zhi1 dan4 hu1 wu3 ， ping2 yi4 jin4 min2 wu2 fu4 mu3 。
- kun3 bi4 wu2 hua2 liang3 jing1 si4 ， yan4 zuo4 huang2 tang2 wu4 an1 du3 。
- xiao3 ren2 bu4 shi2 heng2 qi4 ji1 ， kuang4 zhi1 dao4 xue2 qiong2 jing1 wei1 。
- xi1 wen2 kong3 sheng4 yan3 san1 hua4 ， hou4 lai2 bai3 dai4 shui2 chuan2 yi1 。
- tu2 shu1 bu2 jian4 chu1 he2 luo4 ， yu3 ji1 jiu3 chou2 na4 fu4 zuo4 。
- yi4 shi2 fu4 bu4 xiao4 yu1 kuo4 ， zi3 yun2 tai4 xuan2 yi4 ji4 mo4 。
- zhen4 qi3 ci3 xue2 fei1 gong1 shui2 ， xin1 jiang4 miao4 chu4 ji1 heng2 qi2 。
- ding4 zhi1 shu4 shu4 ben3 tian1 shou4 ， wu2 nai3 tai4 yi4 ran2 qing1 li2 。
- cao3 xuan2 yi2 bian1 dang1 bu4 xiu3 ， hai2 xu3 hou2 ba1 chuan2 ye4 fou3 。
- jiu4 lai2 chang2 ru3 he2 nan2 xing4 ， cong2 jin1 ken3 zai4 zhu1 sheng1 hou4 。

## 注释

## 译文

## 赏析
