---
id: shi-yao-bi-you-luo-yang-bao-gai-si-zeng-zhang-lao-dao-qiong
title: 游洛阳宝盖寺赠长老道琼
titlePinyin: you2 luo4 yang2 bao3 gai4 si4 zeng4 zhang3 lao3 dao4 qiong2
titleSlug: you-luo-yang-bao-gai-si-zeng-zhang-lao-dao-qiong
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一念落人境，世路分崩奔。
- 车轮战黄埃，荏苒还自昏。
- 安知摩尼珠，岂处浊水浑。
- 今我虽纠缠，犹有故我存。
- 云山时独往，一笑清心魂。
- 旧闻宝盖峰，气压群山尊。
- 拂衣事幽讨，烟杉转山根。
- 道人素所懽，踊跃欣候门。
- 清眸夹明镜，眈眈老彪蹲。
- 招邀语密室，欢颊生春温。
- 往往到极则，寂历双忘言。
- 从今尘境空，冰销了无痕。
- 但觉江汉流，浩荡旋其源。
- 至道默相喻，不许诸方论。

## 拼音
- yi2 nian4 luo4 ren2 jing4 ， shi4 lu4 fen1 beng1 ben1 。
- che1 lun2 zhan4 huang2 ai1 ， ren3 ran3 hai2 zi4 hun1 。
- an1 zhi1 mo2 ni2 zhu1 ， qi3 chu4 zhuo2 shui3 hun2 。
- jin1 wo3 sui1 jiu1 chan2 ， you2 you3 gu4 wo3 cun2 。
- yun2 shan1 shi2 du2 wang3 ， yi2 xiao4 qing1 xin1 hun2 。
- jiu4 wen2 bao3 gai4 feng1 ， qi4 ya1 qun2 shan1 zun1 。
- fu2 yi1 shi4 you1 tao3 ， yan1 shan1 zhuan3 shan1 gen1 。
- dao4 ren2 su4 suo3 huan1 ， yong3 yue4 xin1 hou4 men2 。
- qing1 mou2 jia2 ming2 jing4 ， dan1 dan1 lao3 biao1 dun1 。
- zhao1 yao1 yu3 mi4 shi4 ， huan1 jia2 sheng1 chun1 wen1 。
- wang3 wang3 dao4 ji2 ze2 ， ji4 li4 shuang1 wang4 yan2 。
- cong2 jin1 chen2 jing4 kong1 ， bing1 xiao1 le0 wu2 hen2 。
- dan4 jue2 jiang1 han4 liu2 ， hao4 dang4 xuan2 qi2 yuan2 。
- zhi4 dao4 mo4 xiang1 yu4 ， bu4 xu3 zhu1 fang1 lun4 。

## 注释

## 译文

## 赏析
