---
id: shi-yao-bi-zui-wo-zhi-ye-ban-ban-xing-zhong-ruo-you-suo-kui-zhe-wen-kong-ting-shi-q-8d93e7a1
title: 醉卧至夜半半醒中若有所愧者闻空庭石渠流水㶁㶁清亮不觉心体顿舒醉卧俱失因赋其所感
titlePinyin: zui4 wo4 zhi4 ye4 ban4 ban4 xing3 zhong1 ruo4 you3 suo3 kui4 zhe3 wen2 kong1 ting2 shi2 qu2 liu2 shui3 㶁 㶁 qing1 liang4 bu4 jue2 xin1 ti3 dun4 shu1 zui4 wo4 ju4 shi1 yin1 fu4 qi2 suo3 gan3
titleSlug: zui-wo-zhi-ye-ban-ban-xing-zhong-ruo-you-suo-kui-zhe-wen-kong-ting-shi-q-8d93e7a1
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生少懽娱，遇酒增慨慷。
- 殷床惟一眠，万虑几消亡。
- 半夜还有觉，惕然喟中肠。
- 世故何足道，诚恐此志荒。
- 人生苦为乐，我岂醒而狂。
- 孰为见在心，勿正能勿忘。
- 涓涓石渠溜，起予者卜商。
- 泠然落枕寒，解渴不待尝。
- 坐令肝肺间，一一流天浆。
- 须臾四体喻，发肤了无痒。
- 梦觉与醉醒，忽落俱亡羊。
- 流水去不舍，此心湛如常。
- 恍疑奏箫韶，仪凤碧云翔。
- 眷此听愈淡，杳谁见其乡。
- 乃知天宇中，一气同苍凉。
- 平明视渠水，非笙亦非簧。
- 矢诗以自歌，浊清付沧浪。

## 拼音
- wu2 sheng1 shao3 huan1 yu2 ， yu4 jiu3 zeng1 kai3 kang1 。
- yin1 chuang2 wei2 yi4 mian2 ， wan4 lü4 ji3 xiao1 wang2 。
- ban4 ye4 hai2 you3 jue2 ， ti4 ran2 kui4 zhong1 chang2 。
- shi4 gu4 he2 zu2 dao4 ， cheng2 kong3 ci3 zhi4 huang1 。
- ren2 sheng1 ku3 wei4 le4 ， wo3 qi3 xing3 er2 kuang2 。
- shu2 wei4 jian4 zai4 xin1 ， wu4 zheng4 neng2 wu4 wang4 。
- juan1 juan1 shi2 qu2 liu1 ， qi3 yu3 zhe3 bu3 shang1 。
- ling2 ran2 lao4 zhen3 han2 ， jie3 ke3 bu2 dai4 chang2 。
- zuo4 ling4 gan1 fei4 jian1 ， yi1 yi1 liu2 tian1 jiang1 。
- xu1 yu2 si4 ti3 yu4 ， fa1 fu1 le0 wu2 yang3 。
- meng4 jue2 yu3 zui4 xing3 ， hu1 luo4 ju4 wang2 yang2 。
- liu2 shui3 qu4 bu2 she4 ， ci3 xin1 zhan4 ru2 chang2 。
- huang3 yi2 zou4 xiao1 shao2 ， yi2 feng4 bi4 yun2 xiang2 。
- juan4 ci3 ting1 yu4 dan4 ， yao3 shui2 jian4 qi2 xiang1 。
- nai3 zhi1 tian1 yu3 zhong1 ， yi2 qi4 tong2 cang1 liang2 。
- ping2 ming2 shi4 qu2 shui3 ， fei1 sheng1 yi4 fei1 huang2 。
- shi3 shi1 yi3 zi4 ge1 ， zhuo2 qing1 fu4 cang1 lang4 。

## 注释

## 译文

## 赏析
