---
id: shi-yao-bi-song-zhang-xiao-cheng-gui-jing-nan
title: 送章孝偁归荆南
titlePinyin: song4 zhang1 xiao4 cheng1 gui1 jing1 nan2
titleSlug: song-zhang-xiao-cheng-gui-jing-nan
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峩岷西南横，盘石含灵光。
- 有蓄不得发，澒洞难卷藏。
- 泄为万夫豪，联翩鬰相望。
- 缅怀嘉祐初，赫赫都官郎。
- 著龟抱先识，虎豹披其章。
- 幕府西陲开，挟策驱酋羌。
- 喑哑竟莫吐，反被按剑防。
- 青天徒昭昭，万里自投荒。
- 直气终凛冽，身仆心难僵。
- 高平伊周徒，奏疏排未央。
- 忠义一朝振，朱鸟吞光芒。
- 还知百岁后，生此雏凤凰。
- 粲粲五色羽，欲下虞廷翔。
- 先民重世德，君子思不忘。
- 祝君期无忝，追攀轶飞扬。
- 会使坤南隅，气象还苍茫。

## 拼音
- e2 min2 xi1 nan2 heng2 ， pan2 shi2 han2 ling2 guang1 。
- you3 xu4 bu4 de2 fa1 ， hong4 dong4 nan2 juan4 cang2 。
- xie4 wei4 wan4 fu1 hao2 ， lian2 pian1 yu4 xiang1 wang4 。
- mian3 huai2 jia1 you4 chu1 ， he4 he4 dou1 guan1 lang2 。
- zhu4 gui1 bao4 xian1 shi2 ， hu3 bao4 pi1 qi2 zhang1 。
- mu4 fu3 xi1 chui2 kai1 ， xie2 ce4 qu1 qiu2 qiang1 。
- yin1 ya3 jing4 mo4 tu3 ， fan3 bei4 an4 jian4 fang2 。
- qing1 tian1 tu2 zhao1 zhao1 ， wan4 li3 zi4 tou2 huang1 。
- zhi2 qi4 zhong1 lin3 lie4 ， shen1 pu2 xin1 nan2 jiang1 。
- gao1 ping2 yi1 zhou1 tu2 ， zou4 shu1 pai2 wei4 yang1 。
- zhong1 yi4 yi4 chao2 zhen4 ， zhu1 niao3 tun1 guang1 mang2 。
- hai2 zhi1 bai3 sui4 hou4 ， sheng1 ci3 chu2 feng4 huang2 。
- can4 can4 wu3 se4 yu3 ， yu4 xia4 yu2 ting2 xiang2 。
- xian1 min2 zhong4 shi4 de2 ， jun1 zi3 si1 bu2 wang4 。
- zhu4 jun1 qi1 wu2 tian3 ， zhui1 pan1 yi4 fei1 yang2 。
- hui4 shi3 kun1 nan2 yu2 ， qi4 xiang4 hai2 cang1 mang2 。

## 注释

## 译文

## 赏析
