---
id: shi-yao-bi-tong-feng-peng-zhou-dang-ke-you-zhong-yan-fen-yun-de-lin-zi
title: 同冯蓬州当可游中岩分韵得林字
titlePinyin: tong2 feng2 peng2 zhou1 dang1 ke3 you2 zhong1 yan2 fen1 yun4 de2 lin2 zi4
titleSlug: tong-feng-peng-zhou-dang-ke-you-zhong-yan-fen-yun-de-lin-zi
author: 史尧弼
authorPinyin: shi3 yao2 bi4
authorSlug: shi-yao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羲和转日毂，北陆鞭穷阴。
- 天地不自持，年老去如骎。
- 卉木浩萎垂，江山动萧森。
- 变化故不干，乐哉此幽寻。
- 蓬州老摩诘，玉齿锵璆琳。
- 相携亦忘言，一笑孤云岑。
- 至人鹫峰来，分坐兹岩深。
- 摄衣请从之，宛如在中林。
- 聊欲荐清供，无物致所歆。
- 端有白月轮，炯然碧潭心。
- 赏会讵偶然，夙昔谅合簪。
- 别去莫惨恻，渠无去来今。
- 当有羲黄人，尝识太古音。

## 拼音
- xi1 he2 zhuan3 ri4 gu1 ， bei3 lu4 bian1 qiong2 yin1 。
- tian1 di4 bu2 zi4 chi2 ， nian2 lao3 qu4 ru2 qin1 。
- hui4 mu4 hao4 wei3 chui2 ， jiang1 shan1 dong4 xiao1 sen1 。
- bian4 hua4 gu4 bu4 gan1 ， le4 zai1 ci3 you1 xun2 。
- peng2 zhou1 lao3 mo2 jie2 ， yu4 chi3 qiang1 qiu2 lin2 。
- xiang1 xie2 yi4 wang4 yan2 ， yi2 xiao4 gu1 yun2 cen2 。
- zhi4 ren2 jiu4 feng1 lai2 ， fen1 zuo4 zi1 yan2 shen1 。
- she4 yi1 qing3 cong2 zhi1 ， wan3 ru2 zai4 zhong1 lin2 。
- liao2 yu4 jian4 qing1 gong4 ， wu2 wu4 zhi4 suo3 xin1 。
- duan1 you3 bai2 yue4 lun2 ， jiong3 ran2 bi4 tan2 xin1 。
- shang3 hui4 ju4 ou3 ran2 ， su4 xi1 liang4 he2 zan1 。
- bie2 qu4 mo4 can3 ce4 ， qu2 wu2 qu4 lai2 jin1 。
- dang1 you3 xi1 huang2 ren2 ， chang2 shi2 tai4 gu3 yin1 。

## 注释

## 译文

## 赏析
