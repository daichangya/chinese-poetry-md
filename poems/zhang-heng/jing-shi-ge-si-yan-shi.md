---
id: zhang-heng-jing-shi-ge-si-yan-shi
title: 经史阁四言诗
titlePinyin: jing1 shi3 ge2 si4 yan2 shi1
titleSlug: jing-shi-ge-si-yan-shi
author: 张衡
authorPinyin: zhang1 heng2
authorSlug: zhang-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玄黄氤氲，混沌未死。
- 道隠冥默，文鬰雕跂。
- 蚩蚩熙熙，结绳而治。
- 谁凿七窍，鸿蒙拊髀。
- 马图鸟迹，仿佛文字。
- 羲轩勋华，授受一理。
- 典谟训诰，浑浑无拟。
- 天生素王，躬服仁义。
- 宪章祖述，参赞经纬。
- 经揭日月，史严辞事。
- 九流说铃，诸子疣赘。
- 秦灰小厄，鲁壁阐秘。
- 白首齐生，口诵臆记。
- 枝叶扶疏，风流委靡。
- 汉兴购求，六经大备。
- 舒向校雠，班马传纪。
- 尔雅同风，沿袭世次。
- 宋三百年，超轶姚姒。
- 际海薄天，声教渐被。
- 惟此东邑，蔼蔼多士。
- 孔墙巍巍，重屋丹绮。
- 群玉之府，五经之笥。
- 排签插架，堆案盈几。
- 藻饰皇猷，驰骋帝轨。
- 兰薰颜冉，玉洁曾史。
- 物忌太盛，道有中否。
- 何物坏宅，有士抱器。
- 坛荒杏老，墉鼠穴虺。
- 川竭珠逃，椟破玉毁。
- 炷灯拭案，篇𡏖简毁。
- 观鹳雅鸦，鲁鱼亥豕。
- 斲轮糟粕，负蛉口耳。
- 忘筌舍蹄，出足弃履。
- 文未丧天，道不坠地。
- 起废者谁，孟母之子。
- 薄言采藻，于彼沼沚。
- 鸠工捐资，不捐廪饩。
- 榱桷得宜，轮奂有炜。
- 肩摩踵接，出入槐市。
- 非此乔木，畴克大庇。
- 非我宗匠，孰主张是。
- 祖有令德，世济其美。
- 休声日流，与道终始。

## 拼音
- xuan2 huang2 yin1 yun1 ， hun4 dun4 wei4 si3 。
- dao4 yin3 ming2 mo4 ， wen2 yu4 diao1 qi2 。
- chi1 chi1 xi1 xi1 ， jie2 sheng2 er2 zhi4 。
- shui2 zao2 qi1 qiao4 ， hong2 meng2 fu3 bi4 。
- ma3 tu2 niao3 ji4 ， fang3 fu2 wen2 zi4 。
- xi1 xuan1 xun1 hua2 ， shou4 shou4 yi4 li3 。
- dian3 mo2 xun4 gao4 ， hun2 hun2 wu2 ni3 。
- tian1 sheng1 su4 wang2 ， gong1 fu2 ren2 yi4 。
- xian4 zhang1 zu3 shu4 ， can1 zan4 jing1 wei3 。
- jing1 jie1 ri4 yue4 ， shi3 yan2 ci2 shi4 。
- jiu3 liu2 shuo1 ling2 ， zhu1 zi3 you2 zhui4 。
- qin2 hui1 xiao3 e4 ， lu3 bi4 chan3 mi4 。
- bai2 shou3 qi2 sheng1 ， kou3 song4 yi4 ji4 。
- zhi1 ye4 fu2 shu1 ， feng1 liu2 wei3 mi3 。
- han4 xing1 gou4 qiu2 ， liu4 jing1 da4 bei4 。
- shu1 xiang4 xiao4 chou2 ， ban1 ma3 chuan2 ji4 。
- er3 ya3 tong2 feng1 ， yan2 xi2 shi4 ci4 。
- song4 san1 bai3 nian2 ， chao1 yi4 yao2 si4 。
- ji4 hai3 bao2 tian1 ， sheng1 jiao4 jian4 bei4 。
- wei2 ci3 dong1 yi4 ， ai3 ai3 duo1 shi4 。
- kong3 qiang2 wei1 wei1 ， zhong4 wu1 dan1 qi3 。
- qun2 yu4 zhi1 fu3 ， wu3 jing1 zhi1 si4 。
- pai2 qian1 cha1 jia4 ， dui1 an4 ying2 ji1 。
- zao3 shi4 huang2 you2 ， chi2 cheng3 di4 gui3 。
- lan2 xun1 yan2 ran3 ， yu4 jie2 ceng2 shi3 。
- wu4 ji4 tai4 sheng4 ， dao4 you3 zhong1 fou3 。
- he2 wu4 huai4 zhai2 ， you3 shi4 bao4 qi4 。
- tan2 huang1 xing4 lao3 ， yong1 shu3 xue2 hui1 。
- chuan1 jie2 zhu1 tao2 ， du2 po4 yu4 hui3 。
- zhu4 deng1 shi4 an4 ， pian1 𡏖 jian3 hui3 。
- guan1 guan4 ya3 ya1 ， lu3 yu2 hai4 shi3 。
- zhuo2 lun2 zao1 po4 ， fu4 ling2 kou3 er3 。
- wang4 quan2 she4 ti2 ， chu1 zu2 qi4 lü3 。
- wen2 wei4 sang4 tian1 ， dao4 bu2 zhui4 di4 。
- qi3 fei4 zhe3 shui2 ， meng4 mu3 zhi1 zi3 。
- bao2 yan2 cai3 zao3 ， yu2 bi3 zhao3 zhi3 。
- jiu1 gong1 juan1 zi1 ， bu4 juan1 lin3 xi4 。
- cui1 jue2 de2 yi2 ， lun2 huan4 you3 wei3 。
- jian1 mo2 zhong3 jie1 ， chu1 ru4 huai2 shi4 。
- fei1 ci3 qiao2 mu4 ， chou2 ke4 da4 bi4 。
- fei1 wo3 zong1 jiang4 ， shu2 zhu3 zhang1 shi4 。
- zu3 you3 ling4 de2 ， shi4 ji4 qi2 mei3 。
- xiu1 sheng1 ri4 liu2 ， yu3 dao4 zhong1 shi3 。

## 注释

## 译文

## 赏析
