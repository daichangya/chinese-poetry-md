---
id: zhang-heng-yong-guang-chen-jun-yi-hua-zheng-ti
title: 用广陈君以画征题
titlePinyin: yong4 guang3 chen2 jun1 yi3 hua4 zheng1 ti2
titleSlug: yong-guang-chen-jun-yi-hua-zheng-ti
author: 张衡
authorPinyin: zhang1 heng2
authorSlug: zhang-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陈君昨从江右归，元龙豪气如虹霓。
- 清晨访我叙契阔，手持锦轴征余题。
- 远山近山凡几簇，三两人家住溪曲。
- 酒旗摇曳朝日晴，渔舟来往烟波绿。
- 属玉䴔䴖聚暖沙，疏篱老屋带烟霞。
- 竹边有客烧新笋，林下何人扫落花。
- 景趣无穷来宛转，一抹岚光见平远。
- 斯图精致非寻常，妙笔原知归北苑。
- 君家旧住桥子东，森森乔木含清风。
- 颍川世系年应远，使节勋名孰与同。
- 君视黄金犹土苴，好画如逢不论价。
- 何当乘兴去相寻，索看新收古名画。

## 拼音
- chen2 jun1 zuo2 cong2 jiang1 you4 gui1 ， yuan2 long2 hao2 qi4 ru2 hong2 ni2 。
- qing1 chen2 fang3 wo3 xu4 qi4 kuo4 ， shou3 chi2 jin3 zhou2 zheng1 yu2 ti2 。
- yuan3 shan1 jin4 shan1 fan2 ji3 cu4 ， san1 liang3 ren2 jia1 zhu4 xi1 qu3 。
- jiu3 qi2 yao2 ye4 chao2 ri4 qing2 ， yu2 zhou1 lai2 wang3 yan1 bo1 lü4 。
- shu3 yu4 jiao1 jing1 ju4 nuan3 sha1 ， shu1 li2 lao3 wu1 dai4 yan1 xia2 。
- zhu2 bian1 you3 ke4 shao1 xin1 sun3 ， lin2 xia4 he2 ren2 sao3 luo4 hua1 。
- jing3 qu4 wu2 qiong2 lai2 wan3 zhuan3 ， yi4 mo3 lan2 guang1 jian4 ping2 yuan3 。
- si1 tu2 jing1 zhi4 fei1 xun2 chang2 ， miao4 bi3 yuan2 zhi1 gui1 bei3 yuan4 。
- jun1 jia1 jiu4 zhu4 qiao2 zi3 dong1 ， sen1 sen1 qiao2 mu4 han2 qing1 feng1 。
- ying3 chuan1 shi4 xi4 nian2 ying4 yuan3 ， shi3 jie2 xun1 ming2 shu2 yu3 tong2 。
- jun1 shi4 huang2 jin1 you2 tu3 ju1 ， hao3 hua4 ru2 feng2 bu2 lun4 jia4 。
- he2 dang1 cheng2 xing4 qu4 xiang1 xun2 ， suo3 kan4 xin1 shou1 gu3 ming2 hua4 。

## 注释

## 译文

## 赏析
