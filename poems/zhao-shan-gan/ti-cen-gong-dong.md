---
id: zhao-shan-gan-ti-cen-gong-dong
title: 题岑公洞
titlePinyin: ti2 cen2 gong1 dong4
titleSlug: ti-cen-gong-dong
author: 赵善赣
authorPinyin: zhao4 shan4 gan4
authorSlug: zhao-shan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 真人邈何之，恍忽不可见。
- 洞居独嵌空，壁留明珠溅。
- 藤萝含冥蒙，竹柏鬬葱蒨。
- 至幽合人心，远翠落江面。
- 野老乘篮舆，使君肆清燕。
- 日影砌下倒，云容坐间变。
- 大木岩欲倾，邃壑路微转。
- 峥嵘施屏风，点缀成彩绚。
- 虽云急行乐，胜赏殆亦遍。
- 欲归重盘旋，拂石看古篆。

## 拼音
- zhen1 ren2 miao3 he2 zhi1 ， huang3 hu1 bu4 ke3 jian4 。
- dong4 ju1 du2 qian4 kong1 ， bi4 liu2 ming2 zhu1 jian4 。
- teng2 luo2 han2 ming2 meng2 ， zhu2 bai3 dou4 cong1 qian4 。
- zhi4 you1 he2 ren2 xin1 ， yuan3 cui4 luo4 jiang1 mian4 。
- ye3 lao3 cheng2 lan2 yu2 ， shi3 jun1 si4 qing1 yan4 。
- ri4 ying3 qi4 xia4 dao3 ， yun2 rong2 zuo4 jian1 bian4 。
- da4 mu4 yan2 yu4 qing1 ， sui4 he4 lu4 wei1 zhuan3 。
- zheng1 rong2 shi1 ping2 feng1 ， dian3 zhui4 cheng2 cai3 xuan4 。
- sui1 yun2 ji2 xing2 le4 ， sheng4 shang3 dai4 yi4 bian4 。
- yu4 gui1 zhong4 pan2 xuan2 ， fu2 shi2 kan4 gu3 zhuan4 。

## 注释

## 译文

## 赏析
