---
id: zhang-wen-qi-ying-hui-shi
title: 耆英会诗
titlePinyin: qi2 ying1 hui4 shi1
titleSlug: qi-ying-hui-shi
author: 张问
authorPinyin: zhang1 wen4
authorSlug: zhang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 槐庭二老乐尧仁，盛集高年洛水滨。
- 华衮具瞻虽礼绝，白头序齿却情亲。
- 清闲几席同禅院，山野巾裘似隠沦。
- 尊酒椒香才过节，池塘草色已催春。
- 白公酣畅吟哦内，卫武康强笑语频。
- 岂独丹青传不朽，潜欣风俗欲还淳。
- 芝田鹤戏调形健，莲叶龟游纳息匀。
- 商皓寂寥拘小隠，汉疏局促止家人。
- 莫因气貌疑丹灶，自有光阴寄大椿。
- 复得兼谟为重客，恐遗元爽在编民。
- 神仙可学今方信，道术相忘久益真。
- 满座交欢祝眉寿，群生五福托鸿钧。

## 拼音
- huai2 ting2 er4 lao3 le4 yao2 ren2 ， sheng4 ji2 gao1 nian2 luo4 shui3 bin1 。
- hua2 gun3 ju4 zhan1 sui1 li3 jue2 ， bai2 tou2 xu4 chi3 que4 qing2 qin1 。
- qing1 xian2 ji3 xi2 tong2 chan2 yuan4 ， shan1 ye3 jin1 qiu2 si4 yin3 lun2 。
- zun1 jiu3 jiao1 xiang1 cai2 guo4 jie2 ， chi2 tang2 cao3 se4 yi3 cui1 chun1 。
- bai2 gong1 han1 chang4 yin2 e2 nei4 ， wei4 wu3 kang1 qiang2 xiao4 yu3 pin2 。
- qi3 du2 dan1 qing1 chuan2 bu4 xiu3 ， qian2 xin1 feng1 su2 yu4 hai2 chun2 。
- zhi1 tian2 he4 xi4 tiao2 xing2 jian4 ， lian2 ye4 gui1 you2 na4 xi1 yun2 。
- shang1 hao4 ji4 liao2 ju1 xiao3 yin3 ， han4 shu1 ju2 cu4 zhi3 jia1 ren2 。
- mo4 yin1 qi4 mao4 yi2 dan1 zao4 ， zi4 you3 guang1 yin1 ji4 da4 chun1 。
- fu4 de2 jian1 mo2 wei4 zhong4 ke4 ， kong3 yi2 yuan2 shuang3 zai4 bian1 min2 。
- shen2 xian1 ke3 xue2 jin1 fang1 xin4 ， dao4 shu4 xiang1 wang4 jiu3 yi4 zhen1 。
- man3 zuo4 jiao1 huan1 zhu4 mei2 shou4 ， qun2 sheng1 wu3 fu2 tuo1 hong2 jun1 。

## 注释

## 译文

## 赏析
