---
id: guan-jing-ren-fu-yi-ting
title: 凫鹥亭
titlePinyin: fu2 yi1 ting2
titleSlug: fu-yi-ting
author: 关景仁
authorPinyin: guan1 jing3 ren2
authorSlug: guan-jing-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古有凫鹥诗，喜物游太平。
- 今见凫鹥乐，为作凫鹥亭。
- 夜安洲渚栖，昼无罗网惊。
- 群嬉固俦匹，适意相飞鸣。
- 春风藻荇稠，夜雨波澜清。
- 特以王泽深，遂此微物生。
- 飞甍枕秦台，缭绕寒芜城。
- 俯目瞰清泚，日羡凫鹥情。
- 自惟县令暇，朝夕亲编氓。
- 土瘠民半馁，役频民少宁。
- 嗟尔多蹙迫，岂与凫鹥并。
- 我心徒尔嗟，奈何存典刑。
- 尔劳悯以恕，尔重移之轻。
- 庶几皆有乐，共戴君聪明。
- 民安令亦暇，临流解尘缨。
- 卒岁可归去，白发南山耕。

## 拼音
- gu3 you3 fu2 yi1 shi1 ， xi3 wu4 you2 tai4 ping2 。
- jin1 jian4 fu2 yi1 le4 ， wei4 zuo4 fu2 yi1 ting2 。
- ye4 an1 zhou1 zhu3 qi1 ， zhou4 wu2 luo2 wang3 jing1 。
- qun2 xi1 gu4 chou2 pi3 ， shi4 yi4 xiang1 fei1 ming2 。
- chun1 feng1 zao3 xing4 chou2 ， ye4 yu3 bo1 lan2 qing1 。
- te4 yi3 wang2 ze2 shen1 ， sui4 ci3 wei1 wu4 sheng1 。
- fei1 meng2 zhen3 qin2 tai2 ， liao2 rao4 han2 wu2 cheng2 。
- fu3 mu4 kan4 qing1 ci3 ， ri4 xian4 fu2 yi1 qing2 。
- zi4 wei2 xian4 ling4 xia2 ， zhao1 xi1 qin1 bian1 mang2 。
- tu3 ji2 min2 ban4 nei3 ， yi4 pin2 min2 shao3 ning2 。
- jie1 er3 duo1 cu4 po4 ， qi3 yu3 fu2 yi1 bing4 。
- wo3 xin1 tu2 er3 jie1 ， nai4 he2 cun2 dian3 xing2 。
- er3 lao2 min3 yi3 shu4 ， er3 zhong4 yi2 zhi1 qing1 。
- shu4 ji1 jie1 you3 le4 ， gong4 dai4 jun1 cong1 ming0 。
- min2 an1 ling4 yi4 xia2 ， lin2 liu2 jie3 chen2 ying1 。
- zu2 sui4 ke3 gui1 qu4 ， bai2 fa4 nan2 shan1 geng1 。

## 注释

## 译文

## 赏析
