---
id: shen-quan-qi-ku-su-mei-zhou-cui-si-ye-er-gong
title: 哭苏眉州崔司业二公
titlePinyin: ku1 su1 mei2 zhou1 cui1 si1 ye4 er4 gong1
titleSlug: ku-su-mei-zhou-cui-si-ye-er-gong
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 涣汗天中发，伶俜海外旋。长沙遇太守，问旧几人全。
- 国宝亡双杰，天才丧两贤。大名齐弱岁，高德并中年。
- 礼乐羊叔子，文章王仲宣。相看尚玄鬓，相次入黄泉。
- 流放蛮陬阔，乡关帝里偏。亲朋云雾拥，生死岁时传。
- 崔昔挥宸翰，苏尝济巨川。绛衣陪下列，黄阁谬差肩。
- 及此俱冥昧，云谁叙播迁。隼舆怀旧辙，鳣馆想虚筵。
- 家爱方休杵，皇慈更撤县。铭旌西蜀路，骑吹北邙田。
- 陇树应秋矣，江帆故杳然。罢琴明月夜，留剑白云天。
- 涕泗湘潭水，凄凉衡峤烟。古来修短分，神理竟难筌。

## 拼音
- huan4 han4 tian1 zhong1 fa1 ， ling2 ping1 hai3 wai4 xuan2 。 chang2 sha1 yu4 tai4 shou3 ， wen4 jiu4 ji3 ren2 quan2 。
- guo2 bao3 wang2 shuang1 jie2 ， tian1 cai2 sang4 liang3 xian2 。 da4 ming2 qi2 ruo4 sui4 ， gao1 de2 bing4 zhong1 nian2 。
- li3 yue4 yang2 shu1 zi3 ， wen2 zhang1 wang2 zhong4 xuan1 。 xiang1 kan4 shang4 xuan2 bin4 ， xiang1 ci4 ru4 huang2 quan2 。
- liu2 fang4 man2 zou1 kuo4 ， xiang1 guan1 di4 li3 pian1 。 qin1 peng2 yun2 wu4 yong1 ， sheng1 si3 sui4 shi2 chuan2 。
- cui1 xi1 hui1 chen2 han4 ， su1 chang2 ji4 ju4 chuan1 。 jiang4 yi1 pei2 xia4 lie4 ， huang2 ge2 miu4 cha4 jian1 。
- ji2 ci3 ju4 ming2 mei4 ， yun2 shui2 xu4 bo1 qian1 。 sun3 yu2 huai2 jiu4 zhe2 ， zhan1 guan3 xiang3 xu1 yan2 。
- jia1 ai4 fang1 xiu1 chu3 ， huang2 ci2 geng4 che4 xian4 。 ming2 jing1 xi1 shu3 lu4 ， qi2 chui1 bei3 mang2 tian2 。
- long3 shu4 ying4 qiu1 yi3 ， jiang1 fan1 gu4 yao3 ran2 。 ba4 qin2 ming2 yue4 ye4 ， liu2 jian4 bai2 yun2 tian1 。
- ti4 si4 xiang1 tan2 shui3 ， qi1 liang2 heng2 qiao2 yan1 。 gu3 lai2 xiu1 duan3 fen1 ， shen2 li3 jing4 nan2 quan2 。

## 注释

## 译文

## 赏析
