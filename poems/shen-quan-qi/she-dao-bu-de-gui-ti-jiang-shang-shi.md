---
id: shen-quan-qi-she-dao-bu-de-gui-ti-jiang-shang-shi
title: 赦到不得归题江上石
titlePinyin: she4 dao4 bu4 de2 gui1 ti2 jiang1 shang4 shi2
titleSlug: she-dao-bu-de-gui-ti-jiang-shang-shi
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 家住东京里，身投南海西。风烟万里隔，朝夕几行啼。
- 圣主讴歌洽，贤臣法令齐。忽闻铜柱使，走马报金鸡。
- 弃市沾皇渥，投荒漏紫泥。魂疲山鹤路，心醉跕鸢溪。
- 天鉴诛元恶，宸慈恤远黎。五方思寄刃，万姓喜然脐。
- 自幼输丹恳，何尝玷白圭。承言窜遐魅，雪枉间深狴。
- 坟垄无由谒，京华岂重跻。炎方谁谓广，地尽觉天低。
- 百卉杂殊怪，昆虫理赖暌。闭藏元不蛰，摇落反生荑。
- 疟瘴因兹苦，穷愁益复迷。火云蒸毒雾，阳雨濯阴霓。
- 周乘安交趾，王恭辑画题。少宽穷涸鲋，犹湣触藩羝。
- 配宅邻州廨，斑苗接野畦。山空闻斗象，江静见游犀。
- 翰墨思诸季，裁缝忆老妻。小儿应离褓，幼女未攀笄。
- 梦蝶翻无定，蓍龟讵有倪。谁能竟此曲，曲尽气酸嘶。

## 拼音
- jia1 zhu4 dong1 jing1 li3 ， shen1 tou2 nan2 hai3 xi1 。 feng1 yan1 wan4 li3 ge2 ， zhao1 xi1 ji3 hang2 ti2 。
- sheng4 zhu3 ou1 ge1 qia4 ， xian2 chen2 fa3 ling4 qi2 。 hu1 wen2 tong2 zhu4 shi3 ， zou3 ma3 bao4 jin1 ji1 。
- qi4 shi4 zhan1 huang2 wo4 ， tou2 huang1 lou4 zi3 ni2 。 hun2 pi2 shan1 he4 lu4 ， xin1 zui4 dian3 yuan1 xi1 。
- tian1 jian4 zhu1 yuan2 e4 ， chen2 ci2 xu4 yuan3 li2 。 wu3 fang1 si1 ji4 ren4 ， wan4 xing4 xi3 ran2 qi2 。
- zi4 you4 shu1 dan1 ken3 ， he2 chang2 dian4 bai2 gui1 。 cheng2 yan2 cuan4 xia2 mei4 ， xue3 wang3 jian1 shen1 bi4 。
- fen2 long3 wu2 you2 ye4 ， jing1 hua2 qi3 zhong4 ji1 。 yan2 fang1 shui2 wei4 guang3 ， di4 jin4 jue2 tian1 di1 。
- bai3 hui4 za2 shu1 guai4 ， kun1 chong2 li3 lai4 kui2 。 bi4 cang2 yuan2 bu4 zhe2 ， yao2 luo4 fan3 sheng1 yi2 。
- nüe4 zhang4 yin1 zi1 ku3 ， qiong2 chou2 yi4 fu4 mi2 。 huo3 yun2 zheng1 du2 wu4 ， yang2 yu3 zhuo2 yin1 ni2 。
- zhou1 cheng2 an1 jiao1 zhi3 ， wang2 gong1 ji2 hua4 ti2 。 shao3 kuan1 qiong2 he2 fu4 ， you2 min3 chu4 fan1 di1 。
- pei4 zhai2 lin2 zhou1 xie4 ， ban1 miao2 jie1 ye3 qi2 。 shan1 kong1 wen2 dou4 xiang4 ， jiang1 jing4 jian4 you2 xi1 。
- han4 mo4 si1 zhu1 ji4 ， cai2 feng0 yi4 lao3 qi1 。 xiao3 er2 ying4 li2 bao3 ， you4 nü3 wei4 pan1 ji1 。
- meng4 die2 fan1 wu2 ding4 ， shi1 gui1 ju4 you3 ni2 。 shui2 neng2 jing4 ci3 qu3 ， qu3 jin4 qi4 suan1 si1 。

## 注释

## 译文

## 赏析
