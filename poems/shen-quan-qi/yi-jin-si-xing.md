---
id: shen-quan-qi-yi-jin-si-xing
title: 移禁司刑
titlePinyin: yi2 jin4 si1 xing2
titleSlug: yi-jin-si-xing
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 畴昔参乡赋，中年忝吏途。丹唇曾学史，白首不成儒。
- 天子开昌箓，群生偶大炉。散材仍葺厦，弱羽遽抟扶。
- 宠迈乘轩鹤，荣过食稻凫。何功游画省，何德理黄枢。
- 吊影惭非据，倾心事远图。盗泉宁止渴，恶木匪投躯。
- 任直翻多毁，安身遂少徒。一朝逢纠谬，三省竟无虞。
- 白简初心屈，黄纱始望孤。患平终不怒，持劾每相驱。
- 埋剑谁当辨，偷金以自诬。诱言虽委答，流议亦真符。
- 首夏方忧圄，高秋独向隅。严城看熠耀，圜户对蜘蛛。
- 累饷唯妻子，披冤是友于。物情牵倚伏，人事限荣枯。
- 门客心谁在，邻交迹倘无。抚襟双涕落，危坐日忧趋。
- 圣旨垂明德，冤囚岂滥诛。会希恩免理，终望罪矜愚。
- 司寇宜哀狱，台庭幸恤辜。汉皇虚诏上，容有报恩珠。

## 拼音
- chou2 xi1 can1 xiang1 fu4 ， zhong1 nian2 tian3 li4 tu2 。 dan1 chun2 ceng2 xue2 shi3 ， bai2 shou3 bu4 cheng2 ru2 。
- tian1 zi3 kai1 chang1 lu4 ， qun2 sheng1 ou3 da4 lu2 。 san4 cai2 reng2 qi4 sha4 ， ruo4 yu3 ju4 tuan2 fu2 。
- chong3 mai4 cheng2 xuan1 he4 ， rong2 guo4 shi2 dao4 fu2 。 he2 gong1 you2 hua4 sheng3 ， he2 de2 li3 huang2 shu1 。
- diao4 ying3 can2 fei1 ju4 ， qing1 xin1 shi4 yuan3 tu2 。 dao4 quan2 ning2 zhi3 ke3 ， e4 mu4 fei3 tou2 qu1 。
- ren4 zhi2 fan1 duo1 hui3 ， an1 shen1 sui4 shao3 tu2 。 yi4 chao2 feng2 jiu1 miu4 ， san1 sheng3 jing4 wu2 yu2 。
- bai2 jian3 chu1 xin1 qu1 ， huang2 sha1 shi3 wang4 gu1 。 huan4 ping2 zhong1 bu2 nu4 ， chi2 he2 mei3 xiang1 qu1 。
- mai2 jian4 shui2 dang1 bian4 ， tou1 jin1 yi3 zi4 wu1 。 you4 yan2 sui1 wei3 da2 ， liu2 yi4 yi4 zhen1 fu2 。
- shou3 xia4 fang1 you1 yu3 ， gao1 qiu1 du2 xiang4 yu2 。 yan2 cheng2 kan4 yi4 yao4 ， huan2 hu4 dui4 zhi1 zhu1 。
- lei4 xiang3 wei2 qi1 zi3 ， pi1 yuan1 shi4 you3 yu2 。 wu4 qing2 qian1 yi3 fu2 ， ren2 shi4 xian4 rong2 ku1 。
- men2 ke4 xin1 shui2 zai4 ， lin2 jiao1 ji4 tang3 wu2 。 fu3 jin1 shuang1 ti4 luo4 ， wei1 zuo4 ri4 you1 qu1 。
- sheng4 zhi3 chui2 ming2 de2 ， yuan1 qiu2 qi3 lan4 zhu1 。 hui4 xi1 en1 mian3 li3 ， zhong1 wang4 zui4 jin1 yu2 。
- si1 kou4 yi2 ai1 yu4 ， tai2 ting2 xing4 xu4 gu1 。 han4 huang2 xu1 zhao4 shang4 ， rong2 you3 bao4 en1 zhu1 。

## 注释

## 译文

## 赏析
