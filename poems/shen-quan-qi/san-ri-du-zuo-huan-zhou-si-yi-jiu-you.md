---
id: shen-quan-qi-san-ri-du-zuo-huan-zhou-si-yi-jiu-you
title: 三日独坐驩州思忆旧游
titlePinyin: san1 ri4 du2 zuo4 huan1 zhou1 si1 yi4 jiu4 you2
titleSlug: san-ri-du-zuo-huan-zhou-si-yi-jiu-you
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 两京多节物，三日最遨游。丽日风徐卷，香尘雨暂收。
- 红桃初下地，绿柳半垂沟。童子成春服，宫人罢射鞲。
- 禊堂通汉苑，解席绕秦楼。束皙言谈妙，张华史汉遒。
- 无亭不驻马，何浦不横舟。舞钥千门度，帷屏百道流。
- 金丸向鸟落，芳饵接鱼投。濯秽怜清浅，迎祥乐献酬。
- 灵刍陈欲弃，神药曝应休。谁念招魂节，翻为御魅囚。
- 朋从天外尽，心赏日南求。铜柱威丹徼，朱崖镇火陬。
- 炎蒸连晓夕，瘴疠满冬秋。西水何时贷，南方讵可留。
- 无人对炉酒，宁缓去乡忧。

## 拼音
- liang3 jing1 duo1 jie2 wu4 ， san1 ri4 zui4 ao2 you2 。 li4 ri4 feng1 xu2 juan4 ， xiang1 chen2 yu3 zan4 shou1 。
- hong2 tao2 chu1 xia4 di4 ， lü4 liu3 ban4 chui2 gou1 。 tong2 zi3 cheng2 chun1 fu2 ， gong1 ren2 ba4 she4 gou1 。
- xi4 tang2 tong1 han4 yuan4 ， jie3 xi2 rao4 qin2 lou2 。 shu4 xi1 yan2 tan2 miao4 ， zhang1 hua2 shi3 han4 qiu2 。
- wu2 ting2 bu2 zhu4 ma3 ， he2 pu3 bu4 heng2 zhou1 。 wu3 yao4 qian1 men2 du4 ， wei2 ping2 bai3 dao4 liu2 。
- jin1 wan2 xiang4 niao3 luo4 ， fang1 er3 jie1 yu2 tou2 。 zhuo2 hui4 lian2 qing1 qian3 ， ying2 xiang2 le4 xian4 chou2 。
- ling2 chu2 chen2 yu4 qi4 ， shen2 yao4 pu4 ying4 xiu1 。 shui2 nian4 zhao1 hun2 jie2 ， fan1 wei4 yu4 mei4 qiu2 。
- peng2 cong2 tian1 wai4 jin4 ， xin1 shang3 ri4 nan2 qiu2 。 tong2 zhu4 wei1 dan1 jiao3 ， zhu1 ya2 zhen4 huo3 zou1 。
- yan2 zheng1 lian2 xiao3 xi1 ， zhang4 li4 man3 dong1 qiu1 。 xi1 shui3 he2 shi2 dai4 ， nan2 fang1 ju4 ke3 liu2 。
- wu2 ren2 dui4 lu2 jiu3 ， ning2 huan3 qu4 xiang1 you1 。

## 注释

## 译文

## 赏析
