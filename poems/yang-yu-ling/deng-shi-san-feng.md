---
id: yang-yu-ling-deng-shi-san-feng
title: 登石伞峰
titlePinyin: deng1 shi2 san3 feng1
titleSlug: deng-shi-san-feng
author: 杨于陵
authorPinyin: yang2 yu2 ling2
authorSlug: yang-yu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夙志慕遐峤，偶时叨抚封。
- 幸兹秋成候，得与心期从。
- 宛在洲渚外，稍跻林岭重。
- 紫垣感嘉惠，丹壑畅幽踪。
- 之子绰有裕，结庐枕前峰。
- 亭台互亏蔽，物象分轻浓。
- 玉伞践危石，苔枝栖古松。
- 登攀逐群彦，息偃慙衰容。
- 阊阖如可接，灵仙疑暂逢。
- 海帆去的的，霜雁来噰噰。
- 赫奕护军重，导迎裨将恭。
- 回舟迟新月，鼙鼓迎疏钟。
- （见《会稽掇英总集》卷四）。

## 拼音
- su4 zhi4 mu4 xia2 qiao2 ， ou3 shi2 dao1 fu3 feng1 。
- xing4 zi1 qiu1 cheng2 hou4 ， de2 yu3 xin1 qi1 cong2 。
- wan3 zai4 zhou1 zhu3 wai4 ， shao1 ji1 lin2 ling3 zhong4 。
- zi3 yuan2 gan3 jia1 hui4 ， dan1 he4 chang4 you1 zong1 。
- zhi1 zi3 chuo4 you3 yu4 ， jie2 lu2 zhen3 qian2 feng1 。
- ting2 tai2 hu4 kui1 bi4 ， wu4 xiang4 fen1 qing1 nong2 。
- yu4 san3 jian4 wei1 shi2 ， tai2 zhi1 qi1 gu3 song1 。
- deng1 pan1 zhu2 qun2 yan4 ， xi1 yan3 can2 shuai1 rong2 。
- chang1 he2 ru2 ke3 jie1 ， ling2 xian1 yi2 zan4 feng2 。
- hai3 fan1 qu4 de0 de0 ， shuang1 yan4 lai2 yong1 yong1 。
- he4 yi4 hu4 jun1 zhong4 ， dao3 ying2 bi4 jiang1 gong1 。
- hui2 zhou1 chi2 xin1 yue4 ， pi2 gu3 ying2 shu1 zhong1 。
- （ jian4 《 hui4 ji1 duo1 ying1 zong3 ji2 》 juan4 si4 ） 。

## 注释

## 译文

## 赏析
