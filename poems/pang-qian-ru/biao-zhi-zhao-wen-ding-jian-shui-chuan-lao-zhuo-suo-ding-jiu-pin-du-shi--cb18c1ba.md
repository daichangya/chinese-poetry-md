---
id: pang-qian-ru-biao-zhi-zhao-wen-ding-jian-shui-chuan-lao-zhuo-suo-ding-jiu-pin-du-shi--cb18c1ba
title: 表侄赵文鼎监税传老拙所定九品杜诗说正宗作诗告之
titlePinyin: biao3 zhi2 zhao4 wen2 ding3 jian1 shui4 chuan2 lao3 zhuo1 suo3 ding4 jiu3 pin3 du4 shi1 shuo1 zheng4 zong1 zuo4 shi1 gao4 zhi1
titleSlug: biao-zhi-zhao-wen-ding-jian-shui-chuan-lao-zhuo-suo-ding-jiu-pin-du-shi--cb18c1ba
author: 庞谦孺
authorPinyin: pang2 qian1 ru2
authorSlug: pang-qian-ru
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生竭力参诗句，久矣冥搜见机杼。
- 岂惟蕴蓄彻遮栏，要使幽深尽呈露。
- 君今学诗叩妙理，颇已具眼识精粗。
- 他年陶冶融心神，好与造化开门户。
- 读之便感谁使然，若见其事在其处。
- 会须体物夺天机，便可分庭抗李杜。
- 风骚乐府久寂寞，但见坡谷正驰骛。
- 君才妙龄中科选，第恐此道非先务。
- 诗分九品吾所创，妄与正宗辟行路。
- 君今持此欲谁论，勿使群言生谤怒。

## 拼音
- ping2 sheng1 jie2 li4 can1 shi1 ju4 ， jiu3 yi3 ming2 sou1 jian4 ji1 zhu4 。
- qi3 wei2 yun4 xu4 che4 zhe1 lan2 ， yao4 shi3 you1 shen1 jin4 cheng2 lu4 。
- jun1 jin1 xue2 shi1 kou4 miao4 li3 ， po1 yi3 ju4 yan3 shi2 jing1 cu1 。
- ta1 nian2 tao2 ye3 rong2 xin1 shen2 ， hao3 yu3 zao4 hua4 kai1 men2 hu4 。
- du2 zhi1 bian4 gan3 shui2 shi3 ran2 ， ruo4 jian4 qi2 shi4 zai4 qi2 chu4 。
- hui4 xu1 ti3 wu4 duo2 tian1 ji1 ， bian4 ke3 fen1 ting2 kang4 li3 du4 。
- feng1 sao1 yue4 fu3 jiu3 ji4 mo4 ， dan4 jian4 po1 gu3 zheng4 chi2 wu4 。
- jun1 cai2 miao4 ling2 zhong1 ke1 xuan3 ， di4 kong3 ci3 dao4 fei1 xian1 wu4 。
- shi1 fen1 jiu3 pin3 wu2 suo3 chuang4 ， wang4 yu3 zheng4 zong1 pi4 xing2 lu4 。
- jun1 jin1 chi2 ci3 yu4 shui2 lun4 ， wu4 shi3 qun2 yan2 sheng1 bang4 nu4 。

## 注释

## 译文

## 赏析
