---
id: xiao-li-zhi-chen-han-xi-bei-hu-long
title: 郴旱檄北湖龙
titlePinyin: chen1 han4 xi2 bei3 hu2 long2
titleSlug: chen-han-xi-bei-hu-long
author: 萧立之
authorPinyin: xiao1 li4 zhi1
authorSlug: xiao-li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北湖三百顷，其下神龙蟠。
- 常时泛湖人，不敢笑语喧。
- 龙居祠下龙王庙，碧瓦朱甍映清湫。
- 邦人四时迎送神，牲肥醴香神醉饱。
- 开庆元年秋七日，山中从前无此热。
- 早禾焦死晚禾枯，百姓相看眼如血。
- 去年淫雨冬无收，私科官籴纷征求。
- 薯粮掘尽蕨根断，一饱谓有今年秋。
- 州家差官走田里，奉佛迎仙取龙水。
- 南村北郭皷冬冬，几日街头无处避。
- 尔龙位置尊鳞虫，须髯如戟声如钟。
- 人间风日不到处，珍珠室屋珊瑚宫。
- 虾蟹为俦鳅鼈伍，耳如无闻目无覩。
- 捍灾御患则祀之，安得神龙食兹土。
- 我有旌阳在时剑，能磔尔龙为万段。
- 徐将鲊法问张华，普施农民供一饭。
- 刑鹅投虎终无补，尔龙有知胡不雨。
- 如问只守过湖船，块坐教人送钱楮。

## 拼音
- bei3 hu2 san1 bai3 qing3 ， qi2 xia4 shen2 long2 pan2 。
- chang2 shi2 fan4 hu2 ren2 ， bu4 gan3 xiao4 yu3 xuan1 。
- long2 ju1 ci2 xia4 long2 wang2 miao4 ， bi4 wa3 zhu1 meng2 ying4 qing1 qiu1 。
- bang1 ren2 si4 shi2 ying2 song4 shen2 ， sheng1 fei2 li3 xiang1 shen2 zui4 bao3 。
- kai1 qing4 yuan2 nian2 qiu1 qi1 ri4 ， shan1 zhong1 cong2 qian2 wu2 ci3 re4 。
- zao3 he2 jiao1 si3 wan3 he2 ku1 ， bai3 xing4 xiang1 kan4 yan3 ru2 xue4 。
- qu4 nian2 yin2 yu3 dong1 wu2 shou1 ， si1 ke1 guan1 di2 fen1 zheng1 qiu2 。
- shu3 liang2 jue2 jin4 jue2 gen1 duan4 ， yi4 bao3 wei4 you3 jin1 nian2 qiu1 。
- zhou1 jia1 chai1 guan1 zou3 tian2 li3 ， feng4 fo2 ying2 xian1 qu3 long2 shui3 。
- nan2 cun1 bei3 guo1 gu3 dong1 dong1 ， ji3 ri4 jie1 tou2 wu2 chu4 bi4 。
- er3 long2 wei4 zhi4 zun1 lin2 chong2 ， xu1 ran2 ru2 ji3 sheng1 ru2 zhong1 。
- ren2 jian1 feng1 ri4 bu2 dao4 chu4 ， zhen1 zhu1 shi4 wu1 shan1 hu2 gong1 。
- xia1 xie4 wei4 chou2 qiu1 bie1 wu3 ， er3 ru2 wu2 wen2 mu4 wu2 du3 。
- han4 zai1 yu4 huan4 ze2 si4 zhi1 ， an1 de2 shen2 long2 shi2 zi1 tu3 。
- wo3 you3 jing1 yang2 zai4 shi2 jian4 ， neng2 zhe2 er3 long2 wei4 wan4 duan4 。
- xu2 jiang1 zha3 fa3 wen4 zhang1 hua2 ， pu3 shi1 nong2 min2 gong4 yi2 fan4 。
- xing2 e2 tou2 hu3 zhong1 wu2 bu3 ， er3 long2 you3 zhi1 hu2 bu4 yu3 。
- ru2 wen4 zhi1 shou3 guo4 hu2 chuan2 ， kuai4 zuo4 jiao4 ren2 song4 qian2 chu3 。

## 注释

## 译文

## 赏析
