---
id: xiao-li-zhi-jun-pu-lan-mei-fen-yun-de-shou-zi-tong-liao-yao-yin
title: 郡圃栏梅分韵得手字同寮邀饮
titlePinyin: jun4 pu3 lan2 mei2 fen1 yun4 de2 shou3 zi4 tong2 liao2 yao1 yin3
titleSlug: jun-pu-lan-mei-fen-yun-de-shou-zi-tong-liao-yao-yin
author: 萧立之
authorPinyin: xiao1 li4 zhi1
authorSlug: xiao-li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南不见梅花久，一夜寒香吹户牖。
- 明朝十客山下亭，万里春风一杯酒。
- 霜痕卷水天不动，月逼云收净如帚。
- 花枝围烛白红吐，艳歌聒醉栖乌走。
- 坐窗不遨今几日，簿书厌人目生垢。
- 兹晨不待折简招，行车累累鱼贯柳。
- 广文玉碎磨不磷，令尹风生谈满口。
- 幕中佳士檄飒飒，著我其间惭老丑。
- 龙门风流千载事，欧梅宾客文禧守。
- 便须画作栏梅图，却恨丹青无好手。

## 拼音
- jiang1 nan2 bu2 jian4 mei2 hua1 jiu3 ， yi2 ye4 han2 xiang1 chui1 hu4 you3 。
- ming2 chao2 shi2 ke4 shan1 xia4 ting2 ， wan4 li3 chun1 feng1 yi4 bei1 jiu3 。
- shuang1 hen2 juan4 shui3 tian1 bu2 dong4 ， yue4 bi1 yun2 shou1 jing4 ru2 zhou3 。
- hua1 zhi1 wei2 zhu2 bai2 hong2 tu3 ， yan4 ge1 guo1 zui4 qi1 wu1 zou3 。
- zuo4 chuang1 bu4 ao2 jin1 ji3 ri4 ， bo2 shu1 yan4 ren2 mu4 sheng1 gou4 。
- zi1 chen2 bu2 dai4 zhe2 jian3 zhao1 ， xing2 che1 lei4 lei4 yu2 guan4 liu3 。
- guang3 wen2 yu4 sui4 mo2 bu4 lin2 ， ling4 yin3 feng1 sheng1 tan2 man3 kou3 。
- mu4 zhong1 jia1 shi4 xi2 sa4 sa4 ， zhu4 wo3 qi2 jian1 can2 lao3 chou3 。
- long2 men2 feng1 liu2 qian1 zai3 shi4 ， ou1 mei2 bin1 ke4 wen2 xi3 shou3 。
- bian4 xu1 hua4 zuo4 lan2 mei2 tu2 ， que4 hen4 dan1 qing1 wu2 hao3 shou3 。

## 注释

## 译文

## 赏析
