---
id: xiao-li-zhi-zai-yun-da-qian-ren-song-mei-shi
title: 再韵答前人送梅实
titlePinyin: zai4 yun4 da2 qian2 ren2 song4 mei2 shi2
titleSlug: zai-yun-da-qian-ren-song-mei-shi
author: 萧立之
authorPinyin: xiao1 li4 zhi1
authorSlug: xiao-li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 狂风一月吹帻堕，眼底梅花无一个。
- 酒边饷我黄金团，饤饾闬干忽惊座。
- 来禽青李季孟间，玉池生肥柘浆闲。
- 长卿肺渴正须此，不用玉鱼供玉环。
- 江梅累垂压枝重，三年空作吞江梦。
- 遥知未老忆归来，身落湘南飞不动。
- 潘郎只种桃李花，他年种梅说君家。
- 须知调羹苏下土，更洗一瓶秧稻雨。

## 拼音
- kuang2 feng1 yi1 yue4 chui1 ze2 duo4 ， yan3 di3 mei2 hua1 wu2 yi2 ge4 。
- jiu3 bian1 xiang3 wo3 huang2 jin1 tuan2 ， ding4 dou4 han4 gan1 hu1 jing1 zuo4 。
- lai2 qin2 qing1 li3 ji4 meng4 jian1 ， yu4 chi2 sheng1 fei2 zhe4 jiang1 xian2 。
- chang2 qing1 fei4 ke3 zheng4 xu1 ci3 ， bu2 yong4 yu4 yu2 gong4 yu4 huan2 。
- jiang1 mei2 lei4 chui2 ya1 zhi1 zhong4 ， san1 nian2 kong1 zuo4 tun1 jiang1 meng4 。
- yao2 zhi1 wei4 lao3 yi4 gui1 lai2 ， shen1 luo4 xiang1 nan2 fei1 bu2 dong4 。
- pan1 lang2 zhi1 zhong3 tao2 li3 hua1 ， ta1 nian2 zhong3 mei2 shuo1 jun1 jia1 。
- xu1 zhi1 tiao2 geng1 su1 xia4 tu3 ， geng4 xi3 yi4 ping2 yang1 dao4 yu3 。

## 注释

## 译文

## 赏析
