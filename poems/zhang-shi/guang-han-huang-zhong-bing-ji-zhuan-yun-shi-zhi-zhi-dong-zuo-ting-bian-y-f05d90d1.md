---
id: zhang-shi-guang-han-huang-zhong-bing-ji-zhuan-yun-shi-zhi-zhi-dong-zuo-ting-bian-y-f05d90d1
title: 广汉黄仲秉即转运使治之东作亭扁以楚翠盖取杜陵所谓楚岫千峰翠者属客赋诗
titlePinyin: guang3 han4 huang2 zhong4 bing3 ji2 zhuan3 yun4 shi3 zhi4 zhi1 dong1 zuo4 ting2 bian3 yi3 chu3 cui4 gai4 qu3 du4 ling2 suo3 wei4 chu3 xiu4 qian1 feng1 cui4 zhe3 shu3 ke4 fu4 shi1
titleSlug: guang-han-huang-zhong-bing-ji-zhuan-yun-shi-zhi-zhi-dong-zuo-ting-bian-y-f05d90d1
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维衡屹南荒，作镇自开辟。
- 蟠根结地厚，面势倚空碧。
- 陂陀数州境，高下相接迹。
- 麓山乃其趾，神秀固未极。
- 定王十里城，处处见山色。
- 知谁长在眼，嗟此尘中客。
- 观风君独暇，延纳到几席。
- 得句恍忘言，寄兴渺今昔。
- 自君之东来，民瘼极探索。
- 仁言彻九关，宁惧虎豹厄。
- 诹询遍南亩，民肥吾则瘠。
- 筑亭一舒啸，逮此百忧隙。
- 看山傥不愧，隠几亦聊适。
- 寄语后来者，此意当无斁。

## 拼音
- wei2 heng2 yi4 nan2 huang1 ， zuo4 zhen4 zi4 kai1 pi4 。
- pan2 gen1 jie2 di4 hou4 ， mian4 shi4 yi3 kong1 bi4 。
- bei1 tuo2 shu4 zhou1 jing4 ， gao1 xia4 xiang1 jie1 ji4 。
- lu4 shan1 nai3 qi2 zhi3 ， shen2 xiu4 gu4 wei4 ji2 。
- ding4 wang2 shi2 li3 cheng2 ， chu4 chu4 jian4 shan1 se4 。
- zhi1 shui2 chang2 zai4 yan3 ， jie1 ci3 chen2 zhong1 ke4 。
- guan1 feng1 jun1 du2 xia2 ， yan2 na4 dao4 ji3 xi2 。
- de2 ju4 huang3 wang4 yan2 ， ji4 xing1 miao3 jin1 xi1 。
- zi4 jun1 zhi1 dong1 lai2 ， min2 mo4 ji2 tan4 suo3 。
- ren2 yan2 che4 jiu3 guan1 ， ning2 ju4 hu3 bao4 e4 。
- zou1 xun2 bian4 nan2 mu3 ， min2 fei2 wu2 ze2 ji2 。
- zhu4 ting2 yi4 shu1 xiao4 ， dai3 ci3 bai3 you1 xi4 。
- kan4 shan1 tang3 bu2 kui4 ， yin3 ji3 yi4 liao2 shi4 。
- ji4 yu3 hou4 lai2 zhe3 ， ci3 yi4 dang1 wu2 yi4 。

## 注释

## 译文

## 赏析
