---
id: zhang-shi-zi-yuan-shi-jun-chu-shou-guang-han-shi-huo-qing-gai-zhu-guan-fu-shi-zeng-5123ddf2
title: 子远使君出守广汉始获倾盖诸官赋诗赠别某广汉人也故末章及之
titlePinyin: zi3 yuan3 shi3 jun1 chu1 shou3 guang3 han4 shi3 huo4 qing1 gai4 zhu1 guan1 fu4 shi1 zeng4 bie2 mou3 guang3 han4 ren2 ye3 gu4 mo4 zhang1 ji2 zhi1
titleSlug: zi-yuan-shi-jun-chu-shou-guang-han-shi-huo-qing-gai-zhu-guan-fu-shi-zeng-5123ddf2
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 半生落南州，分与岷峨疎。
- 朅来荆江上，所忻近乡闾。
- 吾乡多隽豪，杂遝来舟车。
- 时从说情话，颇觉中怀舒。
- 中间识胡公，粹美真璠玙。
- 心远气自静，语简意有余。
- 向来有推毂，入校中秘书。
- 名场万夫立，人亟我则徐。
- 拳拳抱忠爱，百虑才一摅。
- 白云已在望，思亲惜居诸。
- 乞州枌榆边，政以便版舆。
- 同舍挽不住，清风挟归裾。
- 观君进退间，此岂为名誉。
- 春帆肯小驻，论交良慰予。
- 爱君秉质高，且复富蓄储。
- 任重则道远，愿言勿踟蹰。
- 吾州得贤牧，父老想乐胥。
- 我亦有一廛，径思归荷锄。

## 拼音
- ban4 sheng1 luo4 nan2 zhou1 ， fen1 yu3 min2 e2 shu1 。
- qie4 lai2 jing1 jiang1 shang4 ， suo3 xin1 jin4 xiang1 lü2 。
- wu2 xiang1 duo1 jun4 hao2 ， za2 ta4 lai2 zhou1 che1 。
- shi2 cong2 shuo1 qing2 hua4 ， po1 jue2 zhong1 huai2 shu1 。
- zhong1 jian1 shi2 hu2 gong1 ， cui4 mei3 zhen1 fan2 yu2 。
- xin1 yuan3 qi4 zi4 jing4 ， yu3 jian3 yi4 you3 yu2 。
- xiang4 lai2 you3 tui1 gu1 ， ru4 xiao4 zhong1 mi4 shu1 。
- ming2 chang3 wan4 fu1 li4 ， ren2 ji2 wo3 ze2 xu2 。
- quan2 quan2 bao4 zhong1 ai4 ， bai3 lü4 cai2 yi4 shu1 。
- bai2 yun2 yi3 zai4 wang4 ， si1 qin1 xi1 ju1 zhu1 。
- qi3 zhou1 fen2 yu2 bian1 ， zheng4 yi3 bian4 ban3 yu2 。
- tong2 she4 wan3 bu2 zhu4 ， qing1 feng1 xie2 gui1 ju1 。
- guan1 jun1 jin4 tui4 jian1 ， ci3 qi3 wei4 ming2 yu4 。
- chun1 fan1 ken3 xiao3 zhu4 ， lun4 jiao1 liang2 wei4 yu3 。
- ai4 jun1 bing3 zhi4 gao1 ， qie3 fu4 fu4 xu4 chu3 。
- ren4 zhong4 ze2 dao4 yuan3 ， yuan4 yan2 wu4 chi2 chu2 。
- wu2 zhou1 de2 xian2 mu4 ， fu4 lao3 xiang3 le4 xu1 。
- wo3 yi4 you3 yi4 chan2 ， jing4 si1 gui1 he2 chu2 。

## 注释

## 译文

## 赏析
