---
id: zhang-shi-liu-yue-hui-fa-zha-chuan-guang-de-xiong-yu-zhu-you-yin-jian-yu-yu-shan-y-966b9cde
title: 六月晦发霅川广德兄与诸友饮饯于渔山已而皆有诗赠别寄此言谢
titlePinyin: liu4 yue4 hui4 fa1 zha4 chuan1 guang3 de2 xiong1 yu3 zhu1 you3 yin3 jian4 yu2 yu2 shan1 yi3 er2 jie1 you3 shi1 zeng4 bie2 ji4 ci3 yan2 xie4
titleSlug: liu-yue-hui-fa-zha-chuan-guang-de-xiong-yu-zhu-you-yin-jian-yu-yu-shan-y-966b9cde
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生苕霅梦，邂逅此登临。
- 青山秀而远，溪水洁且深。
- 浮玉千古色，飞凤何年音。
- 小丘辟茺荟，修竹初成林。
- 居然得此客，领畧还披襟。
- 已歌棠棣诗，更作伐木吟。
- 兄嗟弟行役，友念朋盍簪。
- 情深语更质，意到酒自斟。
- 荷风生泊莫，凉雨洗遥岑。
- 翻然放舟去，别绪故难任。
- 我行日以远，佳处长会心。
- 作诗寄余韵，并以谢幽寻。

## 拼音
- ping2 sheng1 tiao2 zha4 meng4 ， xie4 hou4 ci3 deng1 lin2 。
- qing1 shan1 xiu4 er2 yuan3 ， xi1 shui3 jie2 qie3 shen1 。
- fu2 yu4 qian1 gu3 se4 ， fei1 feng4 he2 nian2 yin1 。
- xiao3 qiu1 pi4 chong1 hui4 ， xiu1 zhu2 chu1 cheng2 lin2 。
- ju1 ran2 de2 ci3 ke4 ， ling3 lüe4 hai2 pi1 jin1 。
- yi3 ge1 tang2 di4 shi1 ， geng4 zuo4 fa2 mu4 yin2 。
- xiong1 jie1 di4 xing2 yi4 ， you3 nian4 peng2 he2 zan1 。
- qing2 shen1 yu3 geng4 zhi4 ， yi4 dao4 jiu3 zi4 zhen1 。
- he2 feng1 sheng1 bo2 mo4 ， liang2 yu3 xi3 yao2 cen2 。
- fan1 ran2 fang4 zhou1 qu4 ， bie2 xu4 gu4 nan2 ren4 。
- wo3 xing2 ri4 yi3 yuan3 ， jia1 chu4 chang2 hui4 xin1 。
- zuo4 shi1 ji4 yu2 yun4 ， bing4 yi3 xie4 you1 xun2 。

## 注释

## 译文

## 赏析
