---
id: zhang-shi-lu-shan-you-sheng-chu-yue-wo-long-nan-kang-zhu-shi-jun-shi-zhu-mao-hui-z-87087541
title: 庐山有胜处曰卧龙南康朱使君始筑茅绘诸葛武侯像于其中以书属予赋诗寄题此篇
titlePinyin: lu2 shan1 you3 sheng4 chu4 yue1 wo4 long2 nan2 kang1 zhu1 shi3 jun1 shi3 zhu4 mao2 hui4 zhu1 ge3 wu3 hou2 xiang4 yu2 qi2 zhong1 yi3 shu1 shu3 yu3 fu4 shi1 ji4 ti2 ci3 pian1
titleSlug: lu-shan-you-sheng-chu-yue-wo-long-nan-kang-zhu-shi-jun-shi-zhu-mao-hui-z-87087541
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山仙灵宅，佳处固非一。
- 颇闻卧龙胜，幽深谅难匹。
- 悬瀑泻琮琤，石壁两崒嵂。
- 草木被光辉，波澜动回没。
- 今年朱使君，下马恍若失。
- 徘徊领妙趣，指点筑茅室。
- 为爱卧龙名，英姿慨超轶。
- 于焉俨绘事，长风起萧瑟。
- 髣髴梁父吟，尚想翁抱膝。
- 惨澹风云会，飘忽日月疾。
- 独存经世心，千载讵可汩。
- 褰裳欲从之，云涛渺寒日。

## 拼音
- lu2 shan1 xian1 ling2 zhai2 ， jia1 chu4 gu4 fei1 yi1 。
- po1 wen2 wo4 long2 sheng4 ， you1 shen1 liang4 nan2 pi3 。
- xuan2 pu4 xie4 cong2 cheng1 ， shi2 bi4 liang3 zu2 lü4 。
- cao3 mu4 bei4 guang1 hui1 ， bo1 lan2 dong4 hui2 mei2 。
- jin1 nian2 zhu1 shi3 jun1 ， xia4 ma3 huang3 ruo4 shi1 。
- pai2 huai2 ling3 miao4 qu4 ， zhi3 dian3 zhu4 mao2 shi4 。
- wei4 ai4 wo4 long2 ming2 ， ying1 zi1 kai3 chao1 yi4 。
- yu2 yan1 yan3 hui4 shi4 ， chang2 feng1 qi3 xiao1 se4 。
- fang3 fu2 liang2 fu4 yin2 ， shang4 xiang3 weng1 bao4 xi1 。
- can3 dan4 feng1 yun2 hui4 ， piao1 hu1 ri4 yue4 ji2 。
- du2 cun2 jing1 shi4 xin1 ， qian1 zai3 ju4 ke3 gu3 。
- qian1 shang0 yu4 cong2 zhi1 ， yun2 tao1 miao3 han2 ri4 。

## 注释

## 译文

## 赏析
