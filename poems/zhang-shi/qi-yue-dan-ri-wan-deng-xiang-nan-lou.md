---
id: zhang-shi-qi-yue-dan-ri-wan-deng-xiang-nan-lou
title: 七月旦日晚登湘南楼
titlePinyin: qi1 yue4 dan4 ri4 wan3 deng1 xiang1 nan2 lou2
titleSlug: qi-yue-dan-ri-wan-deng-xiang-nan-lou
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 又书稍去眼，日夕进微凉。
- 高楼一徙倚，清风为我长。
- 渔父荫深樾，归人度浮梁。
- 仰看河汉明，俯视群山苍。
- 平生会心处，于此故难忘。
- 旧闻水东胜，岩峦发天藏。
- 岂无一日暇，勇往聊徜徉。
- 民瘼未渠补，况敢怀乐康。
- 天边云物佳，似复为雨祥。
- 秋成傥可期，岁晚或自强。
- 当从农家鼓，一历水云乡。

## 拼音
- you4 shu1 shao1 qu4 yan3 ， ri4 xi1 jin4 wei1 liang2 。
- gao1 lou2 yi4 xi3 yi3 ， qing1 feng1 wei4 wo3 chang2 。
- yu2 fu4 yin4 shen1 yue4 ， gui1 ren2 du4 fu2 liang2 。
- yang3 kan4 he2 han4 ming2 ， fu3 shi4 qun2 shan1 cang1 。
- ping2 sheng1 hui4 xin1 chu4 ， yu2 ci3 gu4 nan2 wang4 。
- jiu4 wen2 shui3 dong1 sheng4 ， yan2 luan2 fa1 tian1 cang2 。
- qi3 wu2 yi2 ri4 xia2 ， yong3 wang3 liao2 chang2 yang2 。
- min2 mo4 wei4 qu2 bu3 ， kuang4 gan3 huai2 le4 kang1 。
- tian1 bian1 yun2 wu4 jia1 ， si4 fu4 wei4 yu3 xiang2 。
- qiu1 cheng2 tang3 ke3 qi1 ， sui4 wan3 huo4 zi4 qiang2 。
- dang1 cong2 nong2 jia1 gu3 ， yi2 li4 shui3 yun2 xiang1 。

## 注释

## 译文

## 赏析
