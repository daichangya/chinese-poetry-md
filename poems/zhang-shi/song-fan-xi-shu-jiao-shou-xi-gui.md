---
id: zhang-shi-song-fan-xi-shu-jiao-shou-xi-gui
title: 送范西叔教授西归
titlePinyin: song4 fan4 xi1 shu1 jiao4 shou4 xi1 gui1
titleSlug: song-fan-xi-shu-jiao-shou-xi-gui
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乃祖至和间，忠谋书鼎彝。
- 但知陛下圣，岂知吾言危。
- 元祐爱君语，读者犹涕洟。
- 典刑今不亡，盛德故在兹。
- 岁晚子过我，秀若斋房芝。
- 持身蹈规矩，出语无瑕疵。
- 向来长安道，讵肯舍灵龟。
- 万里一泮宫，行囊几新诗。
- 湘山足幽胜，而水清涟漪。
- 登临岂不乐，邂逅枌榆思。
- 我懒抱僻学，绝弦理朱丝。
- 子独慕千载，悠然契心期。
- 岂不为我留，感此节物移。
- 临岐抚陈编，为子三噫嘻。
- 高深谅何极，循求有端倪。
- 愿言勉事此，奕叶光前规。

## 拼音
- nai3 zu3 zhi4 he2 jian1 ， zhong1 mou2 shu1 ding3 yi2 。
- dan4 zhi1 bi4 xia4 sheng4 ， qi3 zhi1 wu2 yan2 wei1 。
- yuan2 you4 ai4 jun1 yu3 ， du2 zhe3 you2 ti4 yi2 。
- dian3 xing2 jin1 bu4 wang2 ， sheng4 de2 gu4 zai4 zi1 。
- sui4 wan3 zi3 guo4 wo3 ， xiu4 ruo4 zhai1 fang2 zhi1 。
- chi2 shen1 dao3 gui1 ju3 ， chu1 yu3 wu2 xia2 ci1 。
- xiang4 lai2 chang2 an1 dao4 ， ju4 ken3 she4 ling2 gui1 。
- wan4 li3 yi2 pan4 gong1 ， xing2 nang2 ji3 xin1 shi1 。
- xiang1 shan1 zu2 you1 sheng4 ， er2 shui3 qing1 lian2 yi1 。
- deng1 lin2 qi3 bu2 le4 ， xie4 hou4 fen2 yu2 si1 。
- wo3 lan3 bao4 pi4 xue2 ， jue2 xian2 li3 zhu1 si1 。
- zi3 du2 mu4 qian1 zai3 ， you1 ran2 qi4 xin1 qi1 。
- qi3 bu2 wei4 wo3 liu2 ， gan3 ci3 jie2 wu4 yi2 。
- lin2 qi2 fu3 chen2 bian1 ， wei4 zi3 san1 yi1 xi1 。
- gao1 shen1 liang4 he2 ji2 ， xun2 qiu2 you3 duan1 ni2 。
- yuan4 yan2 mian3 shi4 ci3 ， yi4 ye4 guang1 qian2 gui1 。

## 注释

## 译文

## 赏析
