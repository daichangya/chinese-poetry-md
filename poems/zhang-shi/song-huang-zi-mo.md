---
id: zhang-shi-song-huang-zi-mo
title: 送黄子默
titlePinyin: song4 huang2 zi3 mo4
titleSlug: song-huang-zi-mo
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元祐不复见，太史今诸孙。
- 人物尚论世，典刑故犹存。
- 酣歌拓金戟，三年佐雄藩。
- 超然车马中，高韵独孤骞。
- 永怀白鸥盟，修竹满故园。
- 得句见眉睫，外慕何足言。
- 顾以感知己，跋马向修门。
- 朝开英俊途，王度待讨论。
- 小试翰林手，乘槎薄昆仑。
- 我懒卧衡麓，秋风撷兰荪。
- 交游叹益落，拭目看腾掀。
- 轩冕岂足贵，政尔名义尊。
- 执手念相闻，此意古所敦。

## 拼音
- yuan2 you4 bu2 fu4 jian4 ， tai4 shi3 jin1 zhu1 sun1 。
- ren2 wu4 shang4 lun4 shi4 ， dian3 xing2 gu4 you2 cun2 。
- han1 ge1 tuo4 jin1 ji3 ， san1 nian2 zuo3 xiong2 fan1 。
- chao1 ran2 che1 ma3 zhong1 ， gao1 yun4 du2 gu1 qian1 。
- yong3 huai2 bai2 ou1 meng2 ， xiu1 zhu2 man3 gu4 yuan2 。
- de2 ju4 jian4 mei2 jie2 ， wai4 mu4 he2 zu2 yan2 。
- gu4 yi3 gan3 zhi1 ji3 ， ba2 ma3 xiang4 xiu1 men2 。
- chao2 kai1 ying1 jun4 tu2 ， wang2 du4 dai4 tao3 lun4 。
- xiao3 shi4 han4 lin2 shou3 ， cheng2 cha2 bao2 kun1 lun2 。
- wo3 lan3 wo4 heng2 lu4 ， qiu1 feng1 xie2 lan2 sun1 。
- jiao1 you2 tan4 yi4 luo4 ， shi4 mu4 kan4 teng2 xian1 。
- xuan1 mian3 qi3 zu2 gui4 ， zheng4 er3 ming2 yi4 zun1 。
- zhi2 shou3 nian4 xiang1 wen2 ， ci3 yi4 gu3 suo3 dun1 。

## 注释

## 译文

## 赏析
