---
id: zhang-shi-yan-qing-zhou-she-ce-nan-gui-yu-tu-xiang-fang-liu-yue-er-shi-you-yi-ri-t-0c766eac
title: 严庆胄射策南归迂途相访六月二十有一日同游城南书院论文鼓琴煮茶烹鲜徘徊湖上薄莫乃归明日作别书此为赠
titlePinyin: yan2 qing4 zhou4 she4 ce4 nan2 gui1 yu1 tu2 xiang1 fang3 liu4 yue4 er4 shi2 you3 yi2 ri4 tong2 you2 cheng2 nan2 shu1 yuan4 lun4 wen2 gu3 qin2 zhu3 cha2 peng1 xian1 pai2 huai2 hu2 shang4 bao2 mo4 nai3 gui1 ming2 ri4 zuo4 bie2 shu1 ci3 wei4 zeng4
titleSlug: yan-qing-zhou-she-ce-nan-gui-yu-tu-xiang-fang-liu-yue-er-shi-you-yi-ri-t-0c766eac
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎暑盛三伏，驾言得清游。
- 城南才里所，便有山林幽。
- 崇莲炫平堤，修竹绿高丘。
- 方兹闵雨辰，亦有清泉流。
- 举网鲜可食，汲井瓜自浮。
- 丝桐发妙音，更觉风飕飕。
- 喜无举业累，独有讲学忧。
- 逮子闲暇日，微言要穷搜。
- 譬彼治田者，黾勉在勿休。
- 但勤穮蔉功，勿作刈获谋。
- 虽云千里别，岂无置书邮。
- 祝子时嗣音，慰我日三秋。

## 拼音
- yan2 shu3 sheng4 san1 fu2 ， jia4 yan2 de2 qing1 you2 。
- cheng2 nan2 cai2 li3 suo3 ， bian4 you3 shan1 lin2 you1 。
- chong2 lian2 xuan4 ping2 di1 ， xiu1 zhu2 lü4 gao1 qiu1 。
- fang1 zi1 min3 yu3 chen2 ， yi4 you3 qing1 quan2 liu2 。
- ju3 wang3 xian1 ke3 shi2 ， ji2 jing3 gua1 zi4 fu2 。
- si1 tong2 fa1 miao4 yin1 ， geng4 jue2 feng1 sou1 sou1 。
- xi3 wu2 ju3 ye4 lei4 ， du2 you3 jiang3 xue2 you1 。
- dai3 zi3 xian2 xia2 ri4 ， wei1 yan2 yao4 qiong2 sou1 。
- pi4 bi3 zhi4 tian2 zhe3 ， mian3 mian3 zai4 wu4 xiu1 。
- dan4 qin2 biao1 gun3 gong1 ， wu4 zuo4 yi4 huo4 mou2 。
- sui1 yun2 qian1 li3 bie2 ， qi3 wu2 zhi4 shu1 you2 。
- zhu4 zi3 shi2 si4 yin1 ， wei4 wo3 ri4 san1 qiu1 。

## 注释

## 译文

## 赏析
