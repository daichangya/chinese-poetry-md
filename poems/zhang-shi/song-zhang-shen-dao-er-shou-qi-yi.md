---
id: zhang-shi-song-zhang-shen-dao-er-shou-qi-yi
title: 送张深道二首  其一
titlePinyin: song4 zhang1 shen1 dao4 er4 shou3     qi2 yi1
titleSlug: song-zhang-shen-dao-er-shou-qi-yi
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风木叶落，送客丽谯东。
- 岂怀儿女恋，爱此趣味同。
- 至理无辙迹，妙在日用中。
- 闻言有不信，渠自马牛风。
- 吾子实所畏，立志高冥鸿。
- 卓然游圣门，不受异说讧。
- 切磋岂不乐，愧非斲鼻工。
- 于皇太极蕴，精微浩无穷。
- 愿言终玩绎，默参元化功。

## 拼音
- qiu1 feng1 mu4 ye4 luo4 ， song4 ke4 li4 qiao2 dong1 。
- qi3 huai2 er2 nü3 lian4 ， ai4 ci3 qu4 wei4 tong2 。
- zhi4 li3 wu2 zhe2 ji4 ， miao4 zai4 ri4 yong4 zhong1 。
- wen2 yan2 you3 bu2 xin4 ， qu2 zi4 ma3 niu2 feng1 。
- wu2 zi3 shi2 suo3 wei4 ， li4 zhi4 gao1 ming2 hong2 。
- zhuo2 ran2 you2 sheng4 men2 ， bu2 shou4 yi4 shuo1 hong4 。
- qie1 cuo1 qi3 bu2 le4 ， kui4 fei1 zhuo2 bi2 gong1 。
- yu2 huang2 tai4 ji2 yun4 ， jing1 wei1 hao4 wu2 qiong2 。
- yuan4 yan2 zhong1 wan2 yi4 ， mo4 can1 yuan2 hua4 gong1 。

## 注释

## 译文

## 赏析
