---
id: zhang-shi-you-ling-yan
title: 游灵岩
titlePinyin: you2 ling2 yan2
titleSlug: you-ling-yan
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我登姑苏台，笑指前溪水。
- 水从具区来，古色映清泚。
- 明朝泛舟去，两岸杂苹芷。
- 萦纡知几曲，举目皆可喜。
- 稻熟千顷黄，秋入四山紫。
- 疎钟度横塘，青帘穿野市。
- 忽惊秀气逼，突兀平地起。
- 飞阁出林颠，穹石满山趾。
- 褰裳上深径，鸣蝉声聒耳。
- 木罅露遐观，欲进足屡止。
- 梵宫开何年，金碧焕相倚。
- 上方纳湖光，千里净如砥。
- 中峰何亭亭，正尔当燕几。
- 沙阔鸥鹭微，水落鱼龙徙。
- 云遶阖闾邦，草迷于越垒。
- 琴台俯香径，不念前王侈。
- 兹山自古今，讵此能为疻。
- 老松独坚卧，根株互盘峙。
- 颓然阅沧波，爱此青未已。
- 我来三日留，幽事付行李。
- 领畧宁有穷，登临聊可纪。

## 拼音
- wo3 deng1 gu1 su1 tai2 ， xiao4 zhi3 qian2 xi1 shui3 。
- shui3 cong2 ju4 qu1 lai2 ， gu3 se4 ying4 qing1 ci3 。
- ming2 chao2 fan4 zhou1 qu4 ， liang3 an4 za2 ping2 zhi3 。
- ying2 yu1 zhi1 ji3 qu3 ， ju3 mu4 jie1 ke3 xi3 。
- dao4 shu2 qian1 qing3 huang2 ， qiu1 ru4 si4 shan1 zi3 。
- shu1 zhong1 du4 heng2 tang2 ， qing1 lian2 chuan1 ye3 shi4 。
- hu1 jing1 xiu4 qi4 bi1 ， tu1 wu4 ping2 di4 qi3 。
- fei1 ge2 chu1 lin2 dian1 ， qiong2 shi2 man3 shan1 zhi3 。
- qian1 shang0 shang4 shen1 jing4 ， ming2 chan2 sheng1 guo1 er3 。
- mu4 xia4 lu4 xia2 guan1 ， yu4 jin4 zu2 lü3 zhi3 。
- fan4 gong1 kai1 he2 nian2 ， jin1 bi4 huan4 xiang1 yi3 。
- shang4 fang1 na4 hu2 guang1 ， qian1 li3 jing4 ru2 di3 。
- zhong1 feng1 he2 ting2 ting2 ， zheng4 er3 dang1 yan4 ji3 。
- sha1 kuo4 ou1 lu4 wei1 ， shui3 luo4 yu2 long2 xi3 。
- yun2 rao4 he2 lü2 bang1 ， cao3 mi2 yu2 yue4 lei3 。
- qin2 tai2 fu3 xiang1 jing4 ， bu2 nian4 qian2 wang2 chi3 。
- zi1 shan1 zi4 gu3 jin1 ， ju4 ci3 neng2 wei4 zhi3 。
- lao3 song1 du2 jian1 wo4 ， gen1 zhu1 hu4 pan2 zhi4 。
- tui2 ran2 yue4 cang1 bo1 ， ai4 ci3 qing1 wei4 yi3 。
- wo3 lai2 san1 ri4 liu2 ， you1 shi4 fu4 xing2 li0 。
- ling3 lüe4 ning2 you3 qiong2 ， deng1 lin2 liao2 ke3 ji4 。

## 注释

## 译文

## 赏析
