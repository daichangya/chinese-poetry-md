---
id: zhang-shi-gong-an-zhu-lin-ci-ying-shen-song-shen-yue-zhang
title: 公安竹林祠迎神送神乐章
titlePinyin: gong1 an1 zhu2 lin2 ci2 ying2 shen2 song4 shen2 yue4 zhang1
titleSlug: gong-an-zhu-lin-ci-ying-shen-song-shen-yue-zhang
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神之来兮何许，风萧萧兮吹雨。
- 悄屏气兮若思，严霓旌兮来下。
- 昔公车之自南，民望车以欷歔。
- 今乘驹兮入庙，亦孔悲兮若初。
- 秋月兮皎皎，严霜兮凛凛。
- 泽终古兮何穷，噫，微管吾其左袵。
- 酌荆江以为醴兮，撷众芳以为羞。
- 歌呜呜兮鼓坎坎，惠我民，为此留。
- 神之去，何所游。
- 风飒飒，挟归辀。
- 倏昭明兮上征，抚一气兮横九州。
- 有新兮斯宇，竹森森其在户。
- 嗟我民兮勿伤，公时来兮一顾。
- 有新兮斯堂，竹猗猗其在旁。
- 嗟我民兮勿替，公顾民兮不忘。

## 拼音
- shen2 zhi1 lai2 xi1 he2 xu3 ， feng1 xiao1 xiao1 xi1 chui1 yu3 。
- qiao1 bing3 qi4 xi1 ruo4 si1 ， yan2 ni2 jing1 xi1 lai2 xia4 。
- xi1 gong1 che1 zhi1 zi4 nan2 ， min2 wang4 che1 yi3 xi1 xu1 。
- jin1 cheng2 ju1 xi1 ru4 miao4 ， yi4 kong3 bei1 xi1 ruo4 chu1 。
- qiu1 yue4 xi1 jiao3 jiao3 ， yan2 shuang1 xi1 lin3 lin3 。
- ze2 zhong1 gu3 xi1 he2 qiong2 ， yi1 ， wei1 guan3 wu2 qi2 zuo3 ren4 。
- zhuo2 jing1 jiang1 yi3 wei2 li3 xi1 ， xie2 zhong4 fang1 yi3 wei2 xiu1 。
- ge1 wu1 wu1 xi1 gu3 kan3 kan3 ， hui4 wo3 min2 ， wei4 ci3 liu2 。
- shen2 zhi1 qu4 ， he2 suo3 you2 。
- feng1 sa4 sa4 ， xie2 gui1 zhou1 。
- shu1 zhao1 ming2 xi1 shang4 zheng1 ， fu3 yi2 qi4 xi1 heng2 jiu3 zhou1 。
- you3 xin1 xi1 si1 yu3 ， zhu2 sen1 sen1 qi2 zai4 hu4 。
- jie1 wo3 min2 xi1 wu4 shang1 ， gong1 shi2 lai2 xi1 yi2 gu4 。
- you3 xin1 xi1 si1 tang2 ， zhu2 yi1 yi1 qi2 zai4 pang2 。
- jie1 wo3 min2 xi1 wu4 ti4 ， gong1 gu4 min2 xi1 bu2 wang4 。

## 注释

## 译文

## 赏析
