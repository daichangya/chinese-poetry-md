---
id: zhang-shi-si-yue-er-shi-ri-yu-ke-lai-cheng-nan-ji-liao-fang-sheng-hu-guang-tian-ra-75dc4d5f
title: 四月二十日与客来城南积潦方盛湖光恬然如平时泛舟终日分韵得水字
titlePinyin: si4 yue4 er4 shi2 ri4 yu3 ke4 lai2 cheng2 nan2 ji1 liao2 fang1 sheng4 hu2 guang1 tian2 ran2 ru2 ping2 shi2 fan4 zhou1 zhong1 ri4 fen1 yun4 de2 shui3 zi4
titleSlug: si-yue-er-shi-ri-yu-ke-lai-cheng-nan-ji-liao-fang-sheng-hu-guang-tian-ra-75dc4d5f
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泽国盛梅雨，涨潦弥两涘。
- 常时侵溢患，乃复到城市。
- 纳湖迫西𬮱，冲突固其理。
- 今年筑隄防，楗石细积累。
- 艰辛迄崇成，龟鱼亦欢喜。
- 节宣有程度，盈缩无壅底。
- 昨宵水没岸，民居例迁徙。
- 走马来问讯，屹若坚城垒。
- 江涛从渺茫，湖光自清泚。
- 小舟足游泳，新荷方薿薿。
- 嘉我二三客，共此风日美。
- 相期寂寞滨，雅意淡如水。
- 念言隄防功，得失乃如彼。
- 而况检身者，讵可忘所止。
- 明朝更哦诗，斯言或当纪。

## 拼音
- ze2 guo2 sheng4 mei2 yu3 ， zhang3 liao2 mi2 liang3 si4 。
- chang2 shi2 qin1 yi4 huan4 ， nai3 fu4 dao4 cheng2 shi4 。
- na4 hu2 po4 xi1 yin1 ， chong1 tu1 gu4 qi2 li3 。
- jin1 nian2 zhu4 di1 fang2 ， jian4 shi2 xi4 ji1 lei3 。
- jian1 xin1 qi4 chong2 cheng2 ， gui1 yu2 yi4 huan1 xi3 。
- jie2 xuan1 you3 cheng2 du4 ， ying2 suo1 wu2 yong1 di3 。
- zuo2 xiao1 shui3 mei2 an4 ， min2 ju1 li4 qian1 xi3 。
- zou3 ma3 lai2 wen4 xun4 ， yi4 ruo4 jian1 cheng2 lei3 。
- jiang1 tao1 cong2 miao3 mang2 ， hu2 guang1 zi4 qing1 ci3 。
- xiao3 zhou1 zu2 you2 yong3 ， xin1 he2 fang1 ni3 ni3 。
- jia1 wo3 er4 san1 ke4 ， gong4 ci3 feng1 ri4 mei3 。
- xiang1 qi1 ji4 mo4 bin1 ， ya3 yi4 dan4 ru2 shui3 。
- nian4 yan2 di1 fang2 gong1 ， de2 shi1 nai3 ru2 bi3 。
- er2 kuang4 jian3 shen1 zhe3 ， ju4 ke3 wang4 suo3 zhi3 。
- ming2 chao2 geng4 o4 shi1 ， si1 yan2 huo4 dang1 ji4 。

## 注释

## 译文

## 赏析
