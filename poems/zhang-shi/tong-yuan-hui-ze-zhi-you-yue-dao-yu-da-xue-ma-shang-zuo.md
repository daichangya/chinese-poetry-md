---
id: zhang-shi-tong-yuan-hui-ze-zhi-you-yue-dao-yu-da-xue-ma-shang-zuo
title: 同元晦择之游岳道遇大雪马上作
titlePinyin: tong2 yuan2 hui4 ze2 zhi1 you2 yue4 dao4 yu4 da4 xue3 ma3 shang4 zuo4
titleSlug: tong-yuan-hui-ze-zhi-you-yue-dao-yu-da-xue-ma-shang-zuo
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驱车望衡岳，群山政参差。
- 微风忽南来，云幕为四垂。
- 炎官挟蓐收，从以万玉妃。
- 庭荧亦何有，尺璧仍珠玑。
- 奇货吾敢居，妙意良自知。
- 林峦倏变化，辙迹平高低。
- 乔松与修竹，错立呈瑰姿。
- 清新足遐寄，浩荡多余思。
- 平生湘南道，未省有此奇。
- 况复得佳友，晤言相追随。
- 茅簷举杯酒，旅榻诵新诗。
- 更约登绝顶，同观霁色时。

## 拼音
- qu1 che1 wang4 heng2 yue4 ， qun2 shan1 zheng4 cen1 ci1 。
- wei1 feng1 hu1 nan2 lai2 ， yun2 mu4 wei4 si4 chui2 。
- yan2 guan1 xie2 ru4 shou1 ， cong2 yi3 wan4 yu4 fei1 。
- ting2 ying2 yi4 he2 you3 ， chi3 bi4 reng2 zhu1 ji1 。
- qi2 huo4 wu2 gan3 ju1 ， miao4 yi4 liang2 zi4 zhi1 。
- lin2 luan2 shu1 bian4 hua4 ， zhe2 ji4 ping2 gao1 di1 。
- qiao2 song1 yu3 xiu1 zhu2 ， cuo4 li4 cheng2 gui1 zi1 。
- qing1 xin1 zu2 xia2 ji4 ， hao4 dang4 duo1 yu2 si1 。
- ping2 sheng1 xiang1 nan2 dao4 ， wei4 sheng3 you3 ci3 qi2 。
- kuang4 fu4 de2 jia1 you3 ， wu4 yan2 xiang1 zhui1 sui2 。
- mao2 yan2 ju3 bei1 jiu3 ， lü3 ta4 song4 xin1 shi1 。
- geng4 yue1 deng1 jue2 ding3 ， tong2 guan1 ji4 se4 shi2 。

## 注释

## 译文

## 赏析
