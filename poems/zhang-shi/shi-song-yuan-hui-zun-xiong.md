---
id: zhang-shi-shi-song-yuan-hui-zun-xiong
title: 诗送元晦尊兄
titlePinyin: shi1 song4 yuan2 hui4 zun1 xiong1
titleSlug: shi-song-yuan-hui-zun-xiong
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君侯起南服，豪气盖九州。
- 顷登文石陛，忠言动宸旒。
- 坐令声利场，缩颈仍包羞。
- 却来卧衡门，无愧自日休。
- 尽收湖海气，仰希洙泗游。
- 不远关山阻，为我再月留。
- 遗经得䌷绎，心事两绸缪。
- 超然会太极，眼底无全牛。
- 惟兹断金友，出处宁殊谋。
- 南山对床语，匪为林壑幽。
- 白云政在望，归袂风飕飗。
- 朝来出别语，已抱离索忧。
- 妙质贵强矫，精微更穷搜。
- 毫厘有弗察，体用岂周流。
- 驱车万里道，中途可停辀。
- 勉哉共无斁，邈矣追前修。

## 拼音
- jun1 hou2 qi3 nan2 fu2 ， hao2 qi4 gai4 jiu3 zhou1 。
- qing3 deng1 wen2 shi2 bi4 ， zhong1 yan2 dong4 chen2 liu2 。
- zuo4 ling4 sheng1 li4 chang3 ， suo1 jing3 reng2 bao1 xiu1 。
- que4 lai2 wo4 heng2 men2 ， wu2 kui4 zi4 ri4 xiu1 。
- jin4 shou1 hu2 hai3 qi4 ， yang3 xi1 zhu1 si4 you2 。
- bu4 yuan3 guan1 shan1 zu3 ， wei4 wo3 zai4 yue4 liu2 。
- yi2 jing1 de2 䌷 yi4 ， xin1 shi4 liang3 chou2 mou2 。
- chao1 ran2 hui4 tai4 ji2 ， yan3 di3 wu2 quan2 niu2 。
- wei2 zi1 duan4 jin1 you3 ， chu1 chu4 ning2 shu1 mou2 。
- nan2 shan1 dui4 chuang2 yu3 ， fei3 wei4 lin2 he4 you1 。
- bai2 yun2 zheng4 zai4 wang4 ， gui1 mei4 feng1 sou1 liu2 。
- chao2 lai2 chu1 bie2 yu3 ， yi3 bao4 li2 suo3 you1 。
- miao4 zhi4 gui4 qiang2 jiao3 ， jing1 wei1 geng4 qiong2 sou1 。
- hao2 li2 you3 fu2 cha2 ， ti3 yong4 qi3 zhou1 liu2 。
- qu1 che1 wan4 li3 dao4 ， zhong1 tu2 ke3 ting2 zhou1 。
- mian3 zai1 gong4 wu2 yi4 ， miao3 yi3 zhui1 qian2 xiu1 。

## 注释

## 译文

## 赏析
