---
id: zhang-shi-ti-rong-xi-ge
title: 题榕溪阁
titlePinyin: ti2 rong2 xi1 ge2
titleSlug: ti-rong-xi-ge
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒溪澹容与，老木枝相樛。
- 其谁合二美，名此景物幽。
- 太史昔南骛，于焉曾少休。
- 想当下榻初，清与耳目谋。
- 品题得要领，亦有翰墨留。
- 我来访遗址，密竹鸣钩辀。
- 稍令旧观复，还与佳客游。
- 树影散香篆，水光泛茶瓯。
- 市声不到耳，永日风飕飕。
- 所忻簿书隙，有此足夷犹。
- 平生丘壑愿，如痼不可瘳。
- 虽知等喧寂，终觉静理优。
- 更思濯沧浪，榕根浮小舟。

## 拼音
- han2 xi1 dan4 rong2 yu3 ， lao3 mu4 zhi1 xiang1 jiu1 。
- qi2 shui2 he2 er4 mei3 ， ming2 ci3 jing3 wu4 you1 。
- tai4 shi3 xi1 nan2 wu4 ， yu2 yan1 ceng2 shao3 xiu1 。
- xiang3 dang1 xia4 ta4 chu1 ， qing1 yu3 er3 mu4 mou2 。
- pin3 ti2 de2 yao4 ling3 ， yi4 you3 han4 mo4 liu2 。
- wo3 lai2 fang3 yi2 zhi3 ， mi4 zhu2 ming2 gou1 zhou1 。
- shao1 ling4 jiu4 guan1 fu4 ， hai2 yu3 jia1 ke4 you2 。
- shu4 ying3 san4 xiang1 zhuan4 ， shui3 guang1 fan4 cha2 ou1 。
- shi4 sheng1 bu2 dao4 er3 ， yong3 ri4 feng1 sou1 sou1 。
- suo3 xin1 bo2 shu1 xi4 ， you3 ci3 zu2 yi2 you2 。
- ping2 sheng1 qiu1 he4 yuan4 ， ru2 gu4 bu4 ke3 chou1 。
- sui1 zhi1 deng3 xuan1 ji4 ， zhong1 jue2 jing4 li3 you1 。
- geng4 si1 zhuo2 cang1 lang4 ， rong2 gen1 fu2 xiao3 zhou1 。

## 注释

## 译文

## 赏析
