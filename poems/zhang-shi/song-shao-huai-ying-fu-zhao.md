---
id: zhang-shi-song-shao-huai-ying-fu-zhao
title: 送邵怀英赴召
titlePinyin: song4 shao4 huai2 ying1 fu4 zhao4
titleSlug: song-shao-huai-ying-fu-zhao
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自君之西来，吾徒获三益。
- 匪惟欣晤言，望见意已适。
- 俯仰岁再更，交情共金石。
- 翩然别我去，宁复得此客。
- 诸公有推毂，诏下亟传驿。
- 嘉言久填胸，往觐天咫尺。
- 岂其湘水边，而可滞六翮。
- 虽深惜别思，敢后天下责。
- 嗟哉善利途，鸡鸣分舜跖。
- 浮云起毫厘，乃有泰山隔。
- 持身与谋国，兹义贯于一。
- 君侯天资高，遇事无逼迫。
- 所立凛不回，举手谢物役。
- 保此方寸印，勿受一尘隙。
- 廓然丽昭回，万象归指画。
- 富贵岂君心，事业追往昔。
- 赠言不能工，庶以永无斁。

## 拼音
- zi4 jun1 zhi1 xi1 lai2 ， wu2 tu2 huo4 san1 yi4 。
- fei3 wei2 xin1 wu4 yan2 ， wang4 jian4 yi4 yi3 shi4 。
- fu3 yang3 sui4 zai4 geng4 ， jiao1 qing2 gong4 jin1 shi2 。
- pian1 ran2 bie2 wo3 qu4 ， ning2 fu4 de2 ci3 ke4 。
- zhu1 gong1 you3 tui1 gu1 ， zhao4 xia4 ji2 chuan2 yi4 。
- jia1 yan2 jiu3 tian2 xiong1 ， wang3 jin4 tian1 zhi3 chi3 。
- qi3 qi2 xiang1 shui3 bian1 ， er2 ke3 zhi4 liu4 he2 。
- sui1 shen1 xi1 bie2 si1 ， gan3 hou4 tian1 xia4 ze2 。
- jie1 zai1 shan4 li4 tu2 ， ji1 ming2 fen1 shun4 zhi2 。
- fu2 yun2 qi3 hao2 li2 ， nai3 you3 tai4 shan1 ge2 。
- chi2 shen1 yu3 mou2 guo2 ， zi1 yi4 guan4 yu2 yi1 。
- jun1 hou2 tian1 zi1 gao1 ， yu4 shi4 wu2 bi1 po4 。
- suo3 li4 lin3 bu4 hui2 ， ju3 shou3 xie4 wu4 yi4 。
- bao3 ci3 fang1 cun4 yin4 ， wu4 shou4 yi4 chen2 xi4 。
- kuo4 ran2 li4 zhao1 hui2 ， wan4 xiang4 gui1 zhi3 hua4 。
- fu4 gui4 qi3 jun1 xin1 ， shi4 ye4 zhui1 wang3 xi1 。
- zeng4 yan2 bu4 neng2 gong1 ， shu4 yi3 yong3 wu2 yi4 。

## 注释

## 译文

## 赏析
