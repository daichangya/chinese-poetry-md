---
id: zhang-shi-ba-yue-ji-wang-yao-xiang-xing-hu-cao-you-shui-dong-zao-fan-bi-xu-bian-gu-23374432
title: 八月既望要详刑护漕游水东早饭碧虚徧观栖霞程曾龙隠诸岩晚酌松关放舟过水月洞月色佳甚逼夜分乃归赋此纪游
titlePinyin: ba1 yue4 ji4 wang4 yao4 xiang2 xing2 hu4 cao2 you2 shui3 dong1 zao3 fan4 bi4 xu1 bian4 guan1 qi1 xia2 cheng2 ceng2 long2 yin3 zhu1 yan2 wan3 zhuo2 song1 guan1 fang4 zhou1 guo4 shui3 yue4 dong4 yue4 se4 jia1 shen4 bi1 ye4 fen1 nai3 gui1 fu4 ci3 ji4 you2
titleSlug: ba-yue-ji-wang-yao-xiang-xing-hu-cao-you-shui-dong-zao-fan-bi-xu-bian-gu-23374432
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漓江即湘江，戢戢清见石。
- 其东列群峰，秋色碧复碧。
- 日出雾露收，草径上逼侧。
- 凭栏揩望眼，已足慰畴昔。
- 更窥岩穴胜，创见为惊咋。
- 如何数里间，奇观相接迹。
- 宽同厦屋深，划若巨灵擘。
- 日月递光景，风云变朝夕。
- 石桥几年成，乳窦时一滴。
- 神龙旧隠处，仰视多辟易。
- 蜕迹凛犹存，隠隠印霜脊。
- 下有澄湫深，余波漱苍壁。
- 往者已仙去，来者此其宅。
- 薄晚扣松关，风过声索索。
- 聊麾车骑退，容我且散策。
- 却望訾家洲，轻舫度前碛。
- 回首烟树林，已复挂蟾魄。
- 宇旷净余滓，群物被光泽。
- 何所寄遐思，空岩皎虚白。
- 清辉可一规，水色相激射。
- 天边与川上，亭亭如合璧。
- 居然广寒游，不用假六翮。
- 班坐依微澜，晤赏共佳客。
- 因之想千载，讵有今古隔。
- 箫鼓归夜阑，观者粲城陌。
- 往往罗杯盘，班班见殽核。
- 谅因年岁丰，人意少舒适。
- 视尔意少舒，于予亦忻怿。

## 拼音
- li2 jiang1 ji2 xiang1 jiang1 ， ji2 ji2 qing1 jian4 shi2 。
- qi2 dong1 lie4 qun2 feng1 ， qiu1 se4 bi4 fu4 bi4 。
- ri4 chu1 wu4 lu4 shou1 ， cao3 jing4 shang4 bi1 ce4 。
- ping2 lan2 kai1 wang4 yan3 ， yi3 zu2 wei4 chou2 xi1 。
- geng4 kui1 yan2 xue2 sheng4 ， chuang4 jian4 wei4 jing1 za3 。
- ru2 he2 shu4 li3 jian1 ， qi2 guan1 xiang1 jie1 ji4 。
- kuan1 tong2 sha4 wu1 shen1 ， hua4 ruo4 ju4 ling2 bo4 。
- ri4 yue4 di4 guang1 jing3 ， feng1 yun2 bian4 zhao1 xi1 。
- shi2 qiao2 ji3 nian2 cheng2 ， ru3 dou4 shi2 yi4 di1 。
- shen2 long2 jiu4 yin3 chu4 ， yang3 shi4 duo1 pi4 yi4 。
- tui4 ji4 lin3 you2 cun2 ， yin3 yin3 yin4 shuang1 ji3 。
- xia4 you3 cheng2 qiu1 shen1 ， yu2 bo1 shu4 cang1 bi4 。
- wang3 zhe3 yi3 xian1 qu4 ， lai2 zhe3 ci3 qi2 zhai2 。
- bao2 wan3 kou4 song1 guan1 ， feng1 guo4 sheng1 suo3 suo3 。
- liao2 hui1 che1 qi2 tui4 ， rong2 wo3 qie3 san4 ce4 。
- que4 wang4 zi1 jia1 zhou1 ， qing1 fang3 du4 qian2 qi4 。
- hui2 shou3 yan1 shu4 lin2 ， yi3 fu4 gua4 chan2 po4 。
- yu3 kuang4 jing4 yu2 zi3 ， qun2 wu4 bei4 guang1 ze2 。
- he2 suo3 ji4 xia2 si1 ， kong1 yan2 jiao3 xu1 bai2 。
- qing1 hui1 ke3 yi4 gui1 ， shui3 se4 xiang4 ji1 she4 。
- tian1 bian1 yu3 chuan1 shang4 ， ting2 ting2 ru2 he2 bi4 。
- ju1 ran2 guang3 han2 you2 ， bu2 yong4 jia3 liu4 he2 。
- ban1 zuo4 yi1 wei1 lan2 ， wu4 shang3 gong4 jia1 ke4 。
- yin1 zhi1 xiang3 qian1 zai3 ， ju4 you3 jin1 gu3 ge2 。
- xiao1 gu3 gui1 ye4 lan2 ， guan1 zhe3 can4 cheng2 mo4 。
- wang3 wang3 luo2 bei1 pan2 ， ban1 ban1 jian4 yao2 he2 。
- liang4 yin1 nian2 sui4 feng1 ， ren2 yi4 shao3 shu1 shi4 。
- shi4 er3 yi4 shao3 shu1 ， yu2 yu3 yi4 xin1 yi4 。

## 注释

## 译文

## 赏析
