---
id: zhang-shi-ci-yun-de-mei-bi-quan-gan-jiu-zhi-shen-qie-yue-hu-guang-zhong-bo-feng-ji-ac4a0691
title: 次韵德美碧泉感旧之什且约胡广仲伯逢季丘来会上封
titlePinyin: ci4 yun4 de2 mei3 bi4 quan2 gan3 jiu4 zhi1 shen2 qie3 yue1 hu2 guang3 zhong4 bo2 feng2 ji4 qiu1 lai2 hui4 shang4 feng1
titleSlug: ci-yun-de-mei-bi-quan-gan-jiu-zhi-shen-qie-yue-hu-guang-zhong-bo-feng-ji-ac4a0691
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相逢倾盖地，回首叹川上。
- 士穷不足怪，但喜气愈王。
- 凛然岁寒姿，儒林有龙象。
- 栖迟似隠君，矍铄真诗将。
- 惟应一弹指，欲了四大藏。
- 旧习想冰消，岂复留余恙。
- 新篇更纡余，和气与酝酿。
- 却思东鲁游，几载南阳葬。
- 风霜摧宰木，日月随过浪。
- 岂期经世心，晚岁成独往。
- 萧然屋半欹，使我怀抱怆。
- 独有千载传，此事可凭仗。
- 细观宇宙间，何得复何丧。
- 尚期浮云开，衡岳来见状。
- 秋壑采兰荪，霜林收栗橡。
- 晓看日浮空，夜赏雪侵帐。
- 更怜二三友，前山屹相望。
- 文会傥来寻，胜践天所相。
- 妙理须细论，长歌却雄放。
- 褰裳请勿疑，当仁应不让。

## 拼音
- xiang1 feng2 qing1 gai4 di4 ， hui2 shou3 tan4 chuan1 shang4 。
- shi4 qiong2 bu4 zu2 guai4 ， dan4 xi3 qi4 yu4 wang2 。
- lin3 ran2 sui4 han2 zi1 ， ru2 lin2 you3 long2 xiang4 。
- qi1 chi2 si4 yin3 jun1 ， jue2 shuo4 zhen1 shi1 jiang1 。
- wei2 ying4 yi4 tan2 zhi3 ， yu4 le0 si4 da4 zang4 。
- jiu4 xi2 xiang3 bing1 xiao1 ， qi3 fu4 liu2 yu2 yang4 。
- xin1 pian1 geng4 yu1 yu2 ， he2 qi4 yu3 yun4 niang4 。
- que4 si1 dong1 lu3 you2 ， ji3 zai3 nan2 yang2 zang4 。
- feng1 shuang1 cui1 zai3 mu4 ， ri4 yue4 sui2 guo4 lang4 。
- qi3 qi1 jing1 shi4 xin1 ， wan3 sui4 cheng2 du2 wang3 。
- xiao1 ran2 wu1 ban4 qi1 ， shi3 wo3 huai2 bao4 chuang4 。
- du2 you3 qian1 zai3 chuan2 ， ci3 shi4 ke3 ping2 zhang4 。
- xi4 guan1 yu3 zhou4 jian1 ， he2 de2 fu4 he2 sang4 。
- shang4 qi1 fu2 yun2 kai1 ， heng2 yue4 lai2 jian4 zhuang4 。
- qiu1 he4 cai3 lan2 sun1 ， shuang1 lin2 shou1 li4 xiang4 。
- xiao3 kan4 ri4 fu2 kong1 ， ye4 shang3 xue3 qin1 zhang4 。
- geng4 lian2 er4 san1 you3 ， qian2 shan1 yi4 xiang1 wang4 。
- wen2 hui4 tang3 lai2 xun2 ， sheng4 jian4 tian1 suo3 xiang1 。
- miao4 li3 xu1 xi4 lun4 ， chang2 ge1 que4 xiong2 fang4 。
- qian1 shang0 qing3 wu4 yi2 ， dang1 ren2 ying4 bu2 rang4 。

## 注释

## 译文

## 赏析
