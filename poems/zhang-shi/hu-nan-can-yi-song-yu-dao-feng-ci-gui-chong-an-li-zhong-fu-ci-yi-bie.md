---
id: zhang-shi-hu-nan-can-yi-song-yu-dao-feng-ci-gui-chong-an-li-zhong-fu-ci-yi-bie
title: 湖南参议宋与道奉祠归崇安里中赋此以别
titlePinyin: hu2 nan2 can1 yi4 song4 yu3 dao4 feng4 ci2 gui1 chong2 an1 li3 zhong1 fu4 ci3 yi3 bie2
titleSlug: hu-nan-can-yi-song-yu-dao-feng-ci-gui-chong-an-li-zhong-fu-ci-yi-bie
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔岁丙寅，束书从吾翁。
- 驱车服岭南，弭节湟江东。
- 湟江地僻左，穷年少过从。
- 邂逅倾盖友，一笑蛮烟空。
- 秋水泛孤艇，春郊支短筇。
- 琴书适有余，酬唱写不供。
- 岂惟吾曹欢，固足愉亲容。
- 日月遽如许，于今再星终。
- 中间亦会面，别去复转蓬。
- 归来洞庭野，乃此相迎逢。
- 回首叹风树，欲语悲填胸。
- 爱君坚忍姿，凛凛霜后松。
- 徐公真有常，意味与曩同。
- 而我学不进，长大加愚蠢。
- 幸蒙故人惠，苦语相磨礲。
- 梅霖涨宿潦，行李何匆匆。
- 自云洞庭乐，远胜千户封。
- 将儿更抱孙，彩衣映谖丛。
- 搜奇萃图刻，考古罗彝钟。
- 知君颇挟此，讵信诗能穷。
- 同里有佳人，抱独环堵中。
- 未妨闲暇日，更共讨论功。
- 它时有新得，为寄冥飞鸿。

## 拼音
- yi4 xi1 sui4 bing3 yin2 ， shu4 shu1 cong2 wu2 weng1 。
- qu1 che1 fu2 ling3 nan2 ， mi3 jie2 huang2 jiang1 dong1 。
- huang2 jiang1 di4 pi4 zuo3 ， qiong2 nian2 shao4 guo4 cong2 。
- xie4 hou4 qing1 gai4 you3 ， yi2 xiao4 man2 yan1 kong1 。
- qiu1 shui3 fan4 gu1 ting3 ， chun1 jiao1 zhi1 duan3 qiong2 。
- qin2 shu1 shi4 you3 yu2 ， chou2 chang4 xie3 bu2 gong4 。
- qi3 wei2 wu2 cao2 huan1 ， gu4 zu2 yu2 qin1 rong2 。
- ri4 yue4 ju4 ru2 xu3 ， yu2 jin1 zai4 xing1 zhong1 。
- zhong1 jian1 yi4 hui4 mian4 ， bie2 qu4 fu4 zhuan3 peng2 。
- gui1 lai2 dong4 ting2 ye3 ， nai3 ci3 xiang1 ying2 feng2 。
- hui2 shou3 tan4 feng1 shu4 ， yu4 yu3 bei1 tian2 xiong1 。
- ai4 jun1 jian1 ren3 zi1 ， lin3 lin3 shuang1 hou4 song1 。
- xu2 gong1 zhen1 you3 chang2 ， yi4 wei4 yu3 nang3 tong2 。
- er2 wo3 xue2 bu2 jin4 ， zhang3 da4 jia1 yu2 chun3 。
- xing4 meng2 gu4 ren2 hui4 ， ku3 yu3 xiang1 mo2 long2 。
- mei2 lin2 zhang3 su4 liao2 ， xing2 li0 he2 cong1 cong1 。
- zi4 yun2 dong4 ting2 le4 ， yuan3 sheng4 qian1 hu4 feng1 。
- jiang1 er2 geng4 bao4 sun1 ， cai3 yi1 ying4 xuan1 cong2 。
- sou1 qi2 cui4 tu2 ke4 ， kao3 gu3 luo2 yi2 zhong1 。
- zhi1 jun1 po1 xie2 ci3 ， ju4 xin4 shi1 neng2 qiong2 。
- tong2 li3 you3 jia1 ren2 ， bao4 du2 huan2 du3 zhong1 。
- wei4 fang2 xian2 xia2 ri4 ， geng4 gong4 tao3 lun4 gong1 。
- ta1 shi2 you3 xin1 de2 ， wei4 ji4 ming2 fei1 hong2 。

## 注释

## 译文

## 赏析
