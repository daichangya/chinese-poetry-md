---
id: zhang-shi-ci-han-ji-mu-yun
title: 次韩机幕韵
titlePinyin: ci4 han2 ji1 mu4 yun4
titleSlug: ci-han-ji-mu-yun
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩杜有佳句，炯炯如辰星。
- 自昔此邦胜，中土亦饫听。
- 奇观今愈多，洞户长不扃。
- 秀色真可餐，腴泽到畦丁。
- 寒岩度轻舫，瘦岭著危亭。
- 固已小鴈荡，宁复谈锦屏。
- 自我来拥麾，每思御风泠。
- 如何半载间，足迹才一经。
- 居然俯仰中，便觉尘虑冥。
- 旧刻暗苍藓，往事过奔霆。
- 颇闻烟霞外，往往接神灵。
- 向来羽衣士，吐内夸奇龄。
- 终焉亦归尽，难留鬓毛青。
- 塞鴈度霄汉，沙鸥飞远汀。
- 大哉天壤间，逍遥各随形。
- 人生亦何有，泛若水上萍。
- 勿作分外念，但勉明德馨。
- 乘时各努力，日驭不我停。
- 梦回故园好，兰菊罗中庭。
- 从知靖节醉，远胜次公醒。

## 拼音
- han2 du4 you3 jia1 ju4 ， jiong3 jiong3 ru2 chen2 xing1 。
- zi4 xi1 ci3 bang1 sheng4 ， zhong1 tu3 yi4 yu4 ting1 。
- qi2 guan1 jin1 yu4 duo1 ， dong4 hu4 chang2 bu4 jiong1 。
- xiu4 se4 zhen1 ke3 can1 ， yu2 ze2 dao4 qi2 ding1 。
- han2 yan2 du4 qing1 fang3 ， shou4 ling3 zhu4 wei1 ting2 。
- gu4 yi3 xiao3 yan4 dang4 ， ning2 fu4 tan2 jin3 ping2 。
- zi4 wo3 lai2 yong1 hui1 ， mei3 si1 yu4 feng1 ling2 。
- ru2 he2 ban4 zai3 jian1 ， zu2 ji4 cai2 yi4 jing1 。
- ju1 ran2 fu3 yang3 zhong1 ， bian4 jue2 chen2 lü4 ming2 。
- jiu4 ke4 an4 cang1 xian3 ， wang3 shi4 guo4 ben1 ting2 。
- po1 wen2 yan1 xia2 wai4 ， wang3 wang3 jie1 shen2 ling2 。
- xiang4 lai2 yu3 yi1 shi4 ， tu3 nei4 kua1 qi2 ling2 。
- zhong1 yan1 yi4 gui1 jin4 ， nan2 liu2 bin4 mao2 qing1 。
- sai1 yan4 du4 xiao1 han4 ， sha1 ou1 fei1 yuan3 ting1 。
- da4 zai1 tian1 rang3 jian1 ， xiao1 yao2 ge4 sui2 xing2 。
- ren2 sheng1 yi4 he2 you3 ， fan4 ruo4 shui3 shang4 ping2 。
- wu4 zuo4 fen4 wai4 nian4 ， dan4 mian3 ming2 de2 xin1 。
- cheng2 shi2 ge4 nu3 li4 ， ri4 yu4 bu4 wo3 ting2 。
- meng4 hui2 gu4 yuan2 hao3 ， lan2 ju2 luo2 zhong1 ting2 。
- cong2 zhi1 jing4 jie2 zui4 ， yuan3 sheng4 ci4 gong1 xing3 。

## 注释

## 译文

## 赏析
