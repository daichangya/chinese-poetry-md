---
id: zhang-shi-song-gan-sheng-ke-da-cong-ding-sou-di-zhi-gui-lin
title: 送甘甥可大从定叟弟之桂林
titlePinyin: song4 gan1 sheng1 ke3 da4 cong2 ding4 sou3 di4 zhi1 gui4 lin2
titleSlug: song-gan-sheng-ke-da-cong-ding-sou-di-zhi-gui-lin
author: 张栻
authorPinyin: zhang1 shi4
authorSlug: zhang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 季也有行役，我思独悠悠。
- 亲朋非不多，子能从之游。
- 挂席上湘水，青山挟行舟。
- 篮舆问岭路，政尔荔子秋。
- 人言桂林好，颇复类中州。
- 近郊多胜概，雉堞冠层楼。
- 待渠幕府暇，时与同冥搜。
- 吾子有令姿，胸中富九流。
- 处世多龃龉，但当付沧洲。
- 超然扩遐思，讵可耳目谋。
- 愿为百炼刚，莫作绕指桑。
- 昔人不吾欺，子盍试反求。
- 预想他年归，此地复绸缪。
- 刮目看二子，一笑纾百忧。

## 拼音
- ji4 ye3 you3 xing2 yi4 ， wo3 si1 du2 you1 you1 。
- qin1 peng2 fei1 bu4 duo1 ， zi3 neng2 cong2 zhi1 you2 。
- gua4 xi2 shang4 xiang1 shui3 ， qing1 shan1 xie2 xing2 zhou1 。
- lan2 yu2 wen4 ling3 lu4 ， zheng4 er3 li4 zi3 qiu1 。
- ren2 yan2 gui4 lin2 hao3 ， po1 fu4 lei4 zhong1 zhou1 。
- jin4 jiao1 duo1 sheng4 gai4 ， zhi4 die2 guan1 ceng2 lou2 。
- dai4 qu2 mu4 fu3 xia2 ， shi2 yu3 tong2 ming2 sou1 。
- wu2 zi3 you3 ling4 zi1 ， xiong1 zhong1 fu4 jiu3 liu2 。
- chu3 shi4 duo1 ju3 yu3 ， dan4 dang1 fu4 cang1 zhou1 。
- chao1 ran2 kuo4 xia2 si1 ， ju4 ke3 er3 mu4 mou2 。
- yuan4 wei4 bai3 lian4 gang1 ， mo4 zuo4 rao4 zhi3 sang1 。
- xi1 ren2 bu4 wu2 qi1 ， zi3 he2 shi4 fan3 qiu2 。
- yu4 xiang3 ta1 nian2 gui1 ， ci3 di4 fu4 chou2 mou2 。
- gua1 mu4 kan4 er4 zi3 ， yi2 xiao4 shu1 bai3 you1 。

## 注释

## 译文

## 赏析
