---
id: zhao-meng-jian-yong-shi-zeng-wang-shi-yu
title: 咏史赠王侍御
titlePinyin: yong3 shi3 zeng4 wang2 shi4 yu4
titleSlug: yong-shi-zeng-wang-shi-yu
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔有阳城子，高卧中条山。
- 粤从丹诏聘，职谏居朝端。
- 北垣七八年，一词曾靡殚。
- 于中常戚戚，事以秦越看。
- 诤臣论一篇，见诮昌黎韩。
- 城日洽壶觞，视之无汗颜。
- 一朝天子误，鼎鼐庸雄奸。
- 皇皇朝野人，敢议不敢言。
- 城曰兹可矣，不言吾岂安。
- 当廷坏其麻，势若回狂澜。
- 臣言不可夺，臣肉所可剜。
- 孰谓雄猜主，天听亦为还。
- 一鸣必惊人，朝阳之祥鸾。
- 一飞必冲天，北溟之鹏抟。
- 啾啾燕雀辈，终岁寒簷间。
- 君今踵其武，可想倚任专。
- 士习弊滋久，未易一匕痊。
- 遗臭偃月奸，殆今逾百年。
- 利欲锢人心，深矣莫洗湔。
- 几新更化机，仍澁胶柱弦。
- 洗泥何能清，救弊应其源。
- 昔无起楼地，今举田连阡。
- 而以求善治，却行而欲前。
- 复有事诞衒，奋臂张虚拳。
- 驱虎戕良民，臧否已较然。
- 胶舟倚航海，恻耸忧世肩。
- 夷甫在晋朝，举世无几先。
- 卓哉辩奸论，万世一老泉。
- 瞽言再拜献，感愤涕泗涟。
- 昔者汉更生，危言扶彼颠。
- 皎余明寸心，不向流俗宣。
- 维君中流柱，屹是障百川。
- 向来稍诡遇，高官怀袖间。
- 耿介甘不售，岁寒松柏坚。
- 国无君子哉，缄默谁复言。
- 松江千顷浪，涵月金蜿蜒。
- 于兹送君行，商歌频扣舷。
- 明当重回首，晚风杨柳边。
- 伫希御史雨，汛扫靖幅员。

## 拼音
- xi1 you3 yang2 cheng2 zi3 ， gao1 wo4 zhong1 tiao2 shan1 。
- yue4 cong2 dan1 zhao4 pin4 ， zhi2 jian4 ju1 chao2 duan1 。
- bei3 yuan2 qi1 ba1 nian2 ， yi4 ci2 ceng2 mi2 dan1 。
- yu2 zhong1 chang2 qi1 qi1 ， shi4 yi3 qin2 yue4 kan4 。
- zheng4 chen2 lun4 yi4 pian1 ， jian4 qiao4 chang1 li2 han2 。
- cheng2 ri4 qia4 hu2 shang1 ， shi4 zhi1 wu2 han4 yan2 。
- yi4 chao2 tian1 zi3 wu4 ， ding3 nai4 yong1 xiong2 jian1 。
- huang2 huang2 chao2 ye3 ren2 ， gan3 yi4 bu4 gan3 yan2 。
- cheng2 yue1 zi1 ke3 yi3 ， bu4 yan2 wu2 qi3 an1 。
- dang1 ting2 huai4 qi2 ma2 ， shi4 ruo4 hui2 kuang2 lan2 。
- chen2 yan2 bu4 ke3 duo2 ， chen2 rou4 suo3 ke3 wan1 。
- shu2 wei4 xiong2 cai1 zhu3 ， tian1 ting1 yi4 wei4 hai2 。
- yi4 ming2 bi4 jing1 ren2 ， chao2 yang2 zhi1 xiang2 luan2 。
- yi4 fei1 bi4 chong1 tian1 ， bei3 ming2 zhi1 peng2 tuan2 。
- jiu1 jiu1 yan4 que4 bei4 ， zhong1 sui4 han2 yan2 jian1 。
- jun1 jin1 zhong3 qi2 wu3 ， ke3 xiang3 yi3 ren4 zhuan1 。
- shi4 xi2 bi4 zi1 jiu3 ， wei4 yi4 yi4 bi3 quan2 。
- yi2 chou4 yan3 yue4 jian1 ， dai4 jin1 yu2 bai3 nian2 。
- li4 yu4 gu4 ren2 xin1 ， shen1 yi3 mo4 xi3 jian1 。
- ji3 xin1 geng4 hua4 ji1 ， reng2 se4 jiao1 zhu4 xian2 。
- xi3 ni2 he2 neng2 qing1 ， jiu4 bi4 ying4 qi2 yuan2 。
- xi1 wu2 qi3 lou2 di4 ， jin1 ju3 tian2 lian2 qian1 。
- er2 yi3 qiu2 shan4 zhi4 ， que4 xing2 er2 yu4 qian2 。
- fu4 you3 shi4 dan4 xuan4 ， fen4 bi4 zhang1 xu1 quan2 。
- qu1 hu3 qiang1 liang2 min2 ， zang1 pi3 yi3 jiao4 ran2 。
- jiao1 zhou1 yi3 hang2 hai3 ， ce4 song3 you1 shi4 jian1 。
- yi2 fu3 zai4 jin4 chao2 ， ju3 shi4 wu2 ji3 xian1 。
- zhuo2 zai1 bian4 jian1 lun4 ， wan4 shi4 yi4 lao3 quan2 。
- gu3 yan2 zai4 bai4 xian4 ， gan3 fen4 ti4 si4 lian2 。
- xi1 zhe3 han4 geng1 sheng1 ， wei1 yan2 fu2 bi3 dian1 。
- jiao3 yu2 ming2 cun4 xin1 ， bu2 xiang4 liu2 su2 xuan1 。
- wei2 jun1 zhong1 liu2 zhu4 ， yi4 shi4 zhang4 bai3 chuan1 。
- xiang4 lai2 shao1 gui3 yu4 ， gao1 guan1 huai2 xiu4 jian1 。
- geng3 jie4 gan1 bu2 shou4 ， sui4 han2 song1 bai3 jian1 。
- guo2 wu2 jun1 zi3 zai1 ， jian1 mo4 shui2 fu4 yan2 。
- song1 jiang1 qian1 qing3 lang4 ， han2 yue4 jin1 wan1 yan2 。
- yu2 zi1 song4 jun1 xing2 ， shang1 ge1 pin2 kou4 xian2 。
- ming2 dang1 zhong4 hui2 shou3 ， wan3 feng1 yang2 liu3 bian1 。
- zhu4 xi1 yu4 shi3 yu3 ， xun4 sao3 jing4 fu2 yuan2 。

## 注释

## 译文

## 赏析
