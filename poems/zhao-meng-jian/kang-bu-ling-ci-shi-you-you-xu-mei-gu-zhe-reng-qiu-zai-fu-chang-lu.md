---
id: zhao-meng-jian-kang-bu-ling-ci-shi-you-you-xu-mei-gu-zhe-reng-qiu-zai-fu-chang-lu
title: 康不领此诗又有许梅谷者仍求再赋长律
titlePinyin: kang1 bu4 ling3 ci3 shi1 you4 you3 xu3 mei2 gu3 zhe3 reng2 qiu2 zai4 fu4 chang2 lü4
titleSlug: kang-bu-ling-ci-shi-you-you-xu-mei-gu-zhe-reng-qiu-zai-fu-chang-lu
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浓写花枝淡写梢，鳞皴老干墨微焦。
- 笔头三踢攒成瓣，珠晕一圆工点椒。
- 粧缀蜂须拟笑靥，稳拖鼠尾施长条。
- 尽吹花侧风初急，犹带枝头雪未消。
- 松竹衬时明掩映，水波浮处见飘飖。
- 黄昏时候朦胧月，清浅溪山长短桥。
- 閙里相挨如有意，静中背立似无聊。
- 笔端的皪明非画，轴上纵横不是描。
- 顿觉坐来春盎盎，因思行过雨潇潇。
- 从头总是汤杨法，拚下工夫岂一朝。

## 拼音
- nong2 xie3 hua1 zhi1 dan4 xie3 shao1 ， lin2 cun1 lao3 gan1 mo4 wei1 jiao1 。
- bi3 tou2 san1 ti1 zan3 cheng2 ban4 ， zhu1 yun1 yi4 yuan2 gong1 dian3 jiao1 。
- zhuang1 zhui4 feng1 xu1 ni3 xiao4 ye4 ， wen3 tuo1 shu3 wei3 shi1 chang2 tiao2 。
- jin4 chui1 hua1 ce4 feng1 chu1 ji2 ， you2 dai4 zhi1 tou2 xue3 wei4 xiao1 。
- song1 zhu2 chen4 shi2 ming2 yan3 ying4 ， shui3 bo1 fu2 chu4 jian4 piao1 yao2 。
- huang2 hun1 shi2 hou4 meng2 long2 yue4 ， qing1 qian3 xi1 shan1 chang2 duan3 qiao2 。
- nao4 li3 xiang1 ai1 ru2 you3 yi4 ， jing4 zhong1 bei4 li4 si4 wu2 liao2 。
- bi3 duan1 de0 li4 ming2 fei1 hua4 ， zhou2 shang4 zong4 heng2 bu2 shi4 miao2 。
- dun4 jue2 zuo4 lai2 chun1 ang4 ang4 ， yin1 si1 xing2 guo4 yu3 xiao1 xiao1 。
- cong2 tou2 zong3 shi4 tang1 yang2 fa3 ， pin1 xia4 gong1 fu1 qi3 yi4 chao2 。

## 注释

## 译文

## 赏析
