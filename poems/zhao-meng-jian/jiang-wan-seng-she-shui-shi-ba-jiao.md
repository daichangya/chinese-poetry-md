---
id: zhao-meng-jian-jiang-wan-seng-she-shui-shi-ba-jiao
title: 江湾僧舍水石芭蕉
titlePinyin: jiang1 wan1 seng1 she4 shui3 shi2 ba1 jiao1
titleSlug: jiang-wan-seng-she-shui-shi-ba-jiao
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老耳最怕风雨声，芭蕉叶上声偏鸣。
- 新枝日展翦不替，况见蕺蕺成添丁。
- 呼童具锸斲寒玉，蔓图贵早除其萌。
- 丑疑乌喙侧著附，又讶蹲鸱不可羹。
- 一笑翻成有料理，古盆石供泉清泠。
- 黄梅弥旬雨霡霂，苔封沙拥生意成。
- 小试抽书嚏撚细，鼠牙入水银须生。
- 渐离土性安臞瘠，淡与水石相忘形。
- 巡除日课长养事，茎添叶比纷欹倾。
- 炎威不到琉璃碧，水脉透尖珠贯萦。
- 萼绿华仙断火食，云裾曳翠身轻盈。
- 风轩暑簟足萧爽，晴曦更有冬窗明。
- 丁宁闭塞谨爱护，秋霜夜气防凭凌。
- 一年一年春风好，根株宛在葱茏青。
- 崇桃遮莫金壶贮，日暮随风红雨零。

## 拼音
- lao3 er3 zui4 pa4 feng1 yu3 sheng1 ， ba1 jiao1 ye4 shang4 sheng1 pian1 ming2 。
- xin1 zhi1 ri4 zhan3 jian3 bu2 ti4 ， kuang4 jian4 ji2 ji2 cheng2 tian1 ding1 。
- hu1 tong2 ju4 cha1 zhuo2 han2 yu4 ， man4 tu2 gui4 zao3 chu2 qi2 meng2 。
- chou3 yi2 wu1 hui4 ce4 zhu4 fu4 ， you4 ya4 dun1 chi1 bu4 ke3 geng1 。
- yi2 xiao4 fan1 cheng2 you3 liao4 li3 ， gu3 pen2 shi2 gong4 quan2 qing1 ling2 。
- huang2 mei2 mi2 xun2 yu3 mai4 mu4 ， tai2 feng1 sha1 yong1 sheng1 yi4 cheng2 。
- xiao3 shi4 chou1 shu1 ti4 nian3 xi4 ， shu3 ya2 ru4 shui3 yin2 xu1 sheng1 。
- jian4 li2 tu3 xing4 an1 qu2 ji2 ， dan4 yu3 shui3 shi2 xiang1 wang4 xing2 。
- xun2 chu2 ri4 ke4 chang2 yang3 shi4 ， jing1 tian1 ye4 bi3 fen1 qi1 qing1 。
- yan2 wei1 bu2 dao4 liu2 li2 bi4 ， shui3 mai4 tou4 jian1 zhu1 guan4 ying2 。
- e4 lü4 hua2 xian1 duan4 huo3 shi2 ， yun2 ju1 ye4 cui4 shen1 qing1 ying2 。
- feng1 xuan1 shu3 dian4 zu2 xiao1 shuang3 ， qing2 xi1 geng4 you3 dong1 chuang1 ming2 。
- ding1 ning2 bi4 se4 jin3 ai4 hu4 ， qiu1 shuang1 ye4 qi4 fang2 ping2 ling2 。
- yi4 nian2 yi0 nian2 chun1 feng1 hao3 ， gen1 zhu1 wan3 zai4 cong1 long2 qing1 。
- chong2 tao2 zhe1 mo4 jin1 hu2 zhu4 ， ri4 mu4 sui2 feng1 hong2 yu3 ling2 。

## 注释

## 译文

## 赏析
