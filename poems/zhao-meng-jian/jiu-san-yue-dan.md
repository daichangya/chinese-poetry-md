---
id: zhao-meng-jian-jiu-san-yue-dan
title: 九三月丹
titlePinyin: jiu3 san1 yue4 dan1
titleSlug: jiu-san-yue-dan
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有花血嫣红，侈娭大于碗。
- 五出猩袍裂，万攒金钉满。
- 数日色弥鲜，不畏风日暖。
- 山茶越丹辈，马塍丰土产。
- 殊名几百种，并立色俱赧。
- 客言名之由，其说邻怪诞。
- 昔有樵弁山，绝顶路迷返。
- 见此物尤异，斲置归里闬。
- 九三橐𫘞流，厥艺工养豢。
- 惟以第行称，姓名微考按。
- 香泥密封箨，接度根暗换。
- 若古姚魏然，因从九三唤。
- 从兹入西浙，移根遍名苑。
- 家家尚此花，买价不论贯。
- 青油障晓日，朱槛护雕瓒。
- 微物因人成，感此一喟叹。
- 忆昔洛阳花，寿安红为冠。
- 要其所从出，亦自薪槱伴。
- 伊维花卉流，第以色媚眼。
- 青青三寸松，养可凌霄汉。
- 明堂须众木，未易一材办。
- 工师无遐遗，材满岩崖畔。

## 拼音
- you3 hua1 xue4 yan1 hong2 ， chi3 xi1 da4 yu2 wan3 。
- wu3 chu1 xing1 pao2 lie4 ， wan4 zan3 jin1 ding1 man3 。
- shu4 ri4 se4 mi2 xian1 ， bu2 wei4 feng1 ri4 nuan3 。
- shan1 cha2 yue4 dan1 bei4 ， ma3 cheng2 feng1 tu3 chan3 。
- shu1 ming2 ji3 bai3 zhong3 ， bing4 li4 se4 ju4 nan3 。
- ke4 yan2 ming2 zhi1 you2 ， qi2 shuo1 lin2 guai4 dan4 。
- xi1 you3 qiao2 bian4 shan1 ， jue2 ding3 lu4 mi2 fan3 。
- jian4 ci3 wu4 you2 yi4 ， zhuo2 zhi4 gui1 li3 han4 。
- jiu3 san1 tuo2 𫘞 liu2 ， jue2 yi4 gong1 yang3 huan4 。
- wei2 yi3 di4 xing2 cheng1 ， xing4 ming2 wei1 kao3 an4 。
- xiang1 ni2 mi4 feng1 tuo4 ， jie1 du4 gen1 an4 huan4 。
- ruo4 gu3 yao2 wei4 ran2 ， yin1 cong2 jiu3 san1 huan4 。
- cong2 zi1 ru4 xi1 zhe4 ， yi2 gen1 bian4 ming2 yuan4 。
- jia1 jia1 shang4 ci3 hua1 ， mai3 jia4 bu2 lun4 guan4 。
- qing1 you2 zhang4 xiao3 ri4 ， zhu1 kan3 hu4 diao1 zan4 。
- wei1 wu4 yin1 ren2 cheng2 ， gan3 ci3 yi2 kui4 tan4 。
- yi4 xi1 luo4 yang2 hua1 ， shou4 an1 hong2 wei4 guan1 。
- yao4 qi2 suo3 cong2 chu1 ， yi4 zi4 xin1 you3 ban4 。
- yi1 wei2 hua1 hui4 liu2 ， di4 yi3 se4 mei4 yan3 。
- qing1 qing1 san1 cun4 song1 ， yang3 ke3 ling2 xiao1 han4 。
- ming2 tang2 xu1 zhong4 mu4 ， wei4 yi4 yi4 cai2 ban4 。
- gong1 shi1 wu2 xia2 yi2 ， cai2 man3 yan2 ya2 pan4 。

## 注释

## 译文

## 赏析
