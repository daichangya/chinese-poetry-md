---
id: zhao-meng-jian-jia-chen-sui-chao-ba-bi
title: 甲辰岁朝把笔
titlePinyin: jia3 chen2 sui4 chao2 ba3 bi3
titleSlug: jia-chen-sui-chao-ba-bi
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四十五番见除夕，稍知惭愧此之日。
- 小时辛苦习科场，惟恐一官身未得。
- 二十七岁方尘忝，又阅八年初实历。
- 又阅十年满两任，汲汲皇皇望通籍。
- 况逾百指家累重，荫赡浩穰忧不给。
- 所以中心怀蹐跼，每至岁朝常戚戚。
- 前年涉险趋淮幕，去年举剡甫及格。
- 犹自奔波趁班见，来往时时在涂陌。
- 今年事定已改官，分邑不远近乡国。
- 秋风行可报瓜熟，便得怡愉奉慈色。
- 所以亲边知自幸，笑语团栾竟通夕。
- 虽然丈夫致君泽民事业匪仅此，要是此去无限隔。
- 但办劳心供抚字，忠信尚可行蛮貊。
- 断不依阿事妩媚，亦不聚歛求封殖。
- 升而戾天沈而渊，一听天公无固必。
- 若缀班行尽向高，炉香夹侍螭坳侧。
- 剩拟抗论高回天，粗有外氏之遗策。
- 或分一垒向边疆，愿作长城如李𪟝。
- 霜台直笔屏奸回，机幕飞毫草文檄。
- 更令小试经纶手，黼黻曾梦江淹笔。
- 不然种花莳药老海滨，却觅长年当官职。

## 拼音
- si4 shi2 wu3 fan1 jian4 chu2 xi1 ， shao1 zhi1 can2 kui4 ci3 zhi1 ri4 。
- xiao3 shi2 xin1 ku3 xi2 ke1 chang3 ， wei2 kong3 yi4 guan1 shen1 wei4 de2 。
- er4 shi2 qi1 sui4 fang1 chen2 tian3 ， you4 yue4 ba1 nian2 chu1 shi2 li4 。
- you4 yue4 shi2 nian2 man3 liang3 ren4 ， ji2 ji2 huang2 huang2 wang4 tong1 ji2 。
- kuang4 yu2 bai3 zhi3 jia1 lei3 zhong4 ， yin4 shan4 hao4 rang2 you1 bu4 gei3 。
- suo3 yi3 zhong1 xin1 huai2 ji2 ju2 ， mei3 zhi4 sui4 chao2 chang2 qi1 qi1 。
- qian2 nian2 she4 xian3 qu1 huai2 mu4 ， qu4 nian2 ju3 yan3 fu3 ji2 ge2 。
- you2 zi4 ben1 bo1 chen4 ban1 jian4 ， lai2 wang3 shi2 shi2 zai4 tu2 mo4 。
- jin1 nian2 shi4 ding4 yi3 gai3 guan1 ， fen1 yi4 bu4 yuan3 jin4 xiang1 guo2 。
- qiu1 feng1 xing2 ke3 bao4 gua1 shu2 ， bian4 de2 yi2 yu2 feng4 ci2 se4 。
- suo3 yi3 qin1 bian1 zhi1 zi4 xing4 ， xiao4 yu3 tuan2 luan2 jing4 tong1 xi1 。
- sui1 ran2 zhang4 fu0 zhi4 jun1 ze2 min2 shi4 ye4 fei3 jin3 ci3 ， yao4 shi0 ci3 qu4 wu2 xian4 ge2 。
- dan4 ban4 lao2 xin1 gong4 fu3 zi4 ， zhong1 xin4 shang4 ke3 xing2 man2 mo4 。
- duan4 bu4 yi1 a1 shi4 wu3 mei4 ， yi4 bu2 ju4 lian3 qiu2 feng1 zhi2 。
- sheng1 er2 li4 tian1 shen3 er2 yuan1 ， yi4 ting1 tian1 gong1 wu2 gu4 bi4 。
- ruo4 zhui4 ban1 xing2 jin4 xiang4 gao1 ， lu2 xiang1 jia2 shi4 chi1 ao4 ce4 。
- sheng4 ni3 kang4 lun4 gao1 hui2 tian1 ， cu1 you3 wai4 shi4 zhi1 yi2 ce4 。
- huo4 fen1 yi4 lei3 xiang4 bian1 jiang1 ， yuan4 zuo4 chang2 cheng2 ru2 li3 ji4 。
- shuang1 tai2 zhi2 bi3 ping2 jian1 hui2 ， ji1 mu4 fei1 hao2 cao3 wen2 xi2 。
- geng4 ling4 xiao3 shi4 jing1 lun2 shou3 ， fu3 fu2 ceng2 meng4 jiang1 yan1 bi3 。
- bu4 ran2 zhong3 hua1 shi4 yao4 lao3 hai3 bin1 ， que4 mi4 chang2 nian2 dang1 guan1 zhi2 。

## 注释

## 译文

## 赏析
