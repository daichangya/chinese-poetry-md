---
id: zhao-meng-jian-cao-shi-li-bao-wen-xian-sheng-chu-xuan-cheng-shou
title: 漕使李宝文先生除宣城守
titlePinyin: cao2 shi3 li3 bao3 wen2 xian1 sheng1 chu2 xuan1 cheng2 shou3
titleSlug: cao-shi-li-bao-wen-xian-sheng-chu-xuan-cheng-shou
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幕客崇酒觞，渠渠饯行舟。
- 先生蘸甲饮，不使涓滴留。
- 持盏顾谓言，汝复能吟不。
- 尔不歌吾行，而俟吾言求。
- 沃尔满钟酒，畀尔笔力遒。
- 扶舆懵懵醉，梦化蝴蝶游。
- 夜分起展烛，落笔莼丝柔。
- 请歌先生行，真与人不侔。
- 前者亦云归，金帛囷载收。
- 今惟明月耳，舴艋轻浮浮。
- 视彼掊歛徒，推剥藂怨尤。
- 逮其去国日，竞欲瓦砾投。
- 此乃恋宽恩，说著涕泗流。
- 国用既云裕，民瘉亦云瘳。
- 而令分左符，远从牧山州。
- 投鼠戒忌器，矧我无是谋。
- 弹乌或惊鸾，盍亦谨厥筹。
- 兹焉皆汩汩，去矣从休休。
- 伊惟小门生，莫计攀前辀。
- 弥溪桃花水，舟行愿悠悠。
- 行有赐还诏，伫立螭坳头。

## 拼音
- mu4 ke4 chong2 jiu3 shang1 ， qu2 qu2 jian4 xing2 zhou1 。
- xian1 sheng1 zhan4 jia3 yin3 ， bu4 shi3 juan1 di1 liu2 。
- chi2 zhan3 gu4 wei4 yan2 ， ru3 fu4 neng2 yin2 bu4 。
- er3 bu4 ge1 wu2 xing2 ， er2 si4 wu2 yan2 qiu2 。
- wo4 er3 man3 zhong1 jiu3 ， bi4 er3 bi3 li4 qiu2 。
- fu2 yu2 meng3 meng3 zui4 ， meng4 hua4 hu2 die2 you2 。
- ye4 fen1 qi3 zhan3 zhu2 ， luo4 bi3 chun2 si1 rou2 。
- qing3 ge1 xian1 sheng1 xing2 ， zhen1 yu3 ren2 bu4 mou2 。
- qian2 zhe3 yi4 yun2 gui1 ， jin1 bo2 qun1 zai3 shou1 。
- jin1 wei2 ming2 yue4 er3 ， ze2 meng3 qing1 fu2 fu2 。
- shi4 bi3 pou2 lian3 tu2 ， tui1 bao1 cong2 yuan4 you2 。
- dai3 qi2 qu4 guo2 ri4 ， jing4 yu4 wa3 li4 tou2 。
- ci3 nai3 lian4 kuan1 en1 ， shuo1 zhu4 ti4 si4 liu2 。
- guo2 yong4 ji4 yun2 yu4 ， min2 yu4 yi4 yun2 chou1 。
- er2 ling4 fen1 zuo3 fu2 ， yuan3 cong2 mu4 shan1 zhou1 。
- tou2 shu3 jie4 ji4 qi4 ， shen3 wo3 wu2 shi4 mou2 。
- tan2 wu1 huo4 jing1 luan2 ， he2 yi4 jin3 jue2 chou2 。
- zi1 yan1 jie1 gu3 gu3 ， qu4 yi3 cong2 xiu1 xiu1 。
- yi1 wei2 xiao3 men2 sheng1 ， mo4 ji4 pan1 qian2 zhou1 。
- mi2 xi1 tao2 hua1 shui3 ， zhou1 xing2 yuan4 you1 you1 。
- xing2 you3 ci4 hai2 zhao4 ， zhu4 li4 chi1 ao4 tou2 。

## 注释

## 译文

## 赏析
