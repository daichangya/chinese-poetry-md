---
id: zhao-meng-jian-zeng-bi-gong-wu-sheng
title: 赠笔工吴升
titlePinyin: zeng4 bi3 gong1 wu2 sheng1
titleSlug: zeng-bi-gong-wu-sheng
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兰台上狸毛，山谷爱鸡距。
- 物胜因人成，雅制传自古。
- 风流渡江初，笔翰犹朴鲁。
- 曾窥上方制，遗范典刑具。
- 寸簪束万颖，赡足饱霜兔。
- 丰融沛行墨，充实自妍富。
- 行间得茂密，夫岂窘尺度。
- 浇浮自趋薄，羸劣丑毕露。
- 清快夸钩心，节括号钗股。
- 纤纤铦甚锥，祇便庸书伍。
- 杀锋出光芒，苗枯旱无雨。
- 龌龊痴冻蝇，安能劂石怒。
- 尔来邈东嘉，法则自谁祖。
- 宛见昔制作，齐力万毫努。
- 吾欲标诸人，示兹明取与。
- 斲雕还反朴，淳风招已去。
- 春苗异芦笋，广袖谬织组。
- 谁能一羽力，回彼滔滔注。
- 百尔今已然，岂但于笔故。

## 拼音
- lan2 tai2 shang4 li2 mao2 ， shan1 gu3 ai4 ji1 ju4 。
- wu4 sheng4 yin1 ren2 cheng2 ， ya3 zhi4 chuan2 zi4 gu3 。
- feng1 liu2 du4 jiang1 chu1 ， bi3 han4 you2 pu3 lu3 。
- ceng2 kui1 shang4 fang1 zhi4 ， yi2 fan4 dian3 xing2 ju4 。
- cun4 zan1 shu4 wan4 ying3 ， shan4 zu2 bao3 shuang1 tu4 。
- feng1 rong2 pei4 xing2 mo4 ， chong1 shi2 zi4 yan2 fu4 。
- xing2 jian1 de2 mao4 mi4 ， fu1 qi3 jiong3 chi3 du4 。
- jiao1 fu2 zi4 qu1 bao2 ， lei2 lie4 chou3 bi4 lu4 。
- qing1 kuai4 kua1 gou1 xin1 ， jie2 kuo4 hao4 chai1 gu3 。
- xian1 xian1 xian1 shen4 zhui1 ， qi2 bian4 yong1 shu1 wu3 。
- sha1 feng1 chu1 guang1 mang2 ， miao2 ku1 han4 wu2 yu3 。
- wo4 chuo4 chi1 dong4 ying2 ， an1 neng2 jue2 shi2 nu4 。
- er3 lai2 miao3 dong1 jia1 ， fa3 ze2 zi4 shui2 zu3 。
- wan3 jian4 xi1 zhi4 zuo4 ， qi2 li4 wan4 hao2 nu3 。
- wu2 yu4 biao1 zhu1 ren2 ， shi4 zi1 ming2 qu3 yu3 。
- zhuo2 diao1 hai2 fan3 pu3 ， chun2 feng1 zhao1 yi3 qu4 。
- chun1 miao2 yi4 lu2 sun3 ， guang3 xiu4 miu4 zhi1 zu3 。
- shui2 neng2 yi4 yu3 li4 ， hui2 bi3 tao1 tao1 zhu4 。
- bai3 er3 jin1 yi3 ran2 ， qi3 dan4 yu2 bi3 gu4 。

## 注释

## 译文

## 赏析
