---
id: zhao-meng-jian-ti-chen-shan-long-ci
title: 题陈山龙祠
titlePinyin: ti2 chen2 shan1 long2 ci2
titleSlug: ti-chen-shan-long-ci
author: 赵孟坚
authorPinyin: zhao4 meng4 jian1
authorSlug: zhao-meng-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白龙生阳山，龙生龙母死。
- 于何藏斯陈，其说从古始。
- 岂伊冥邈中，而亦有地利。
- 季春旬八日，岁岁雨冥晦。
- 龙下大如柱，万目俨骇视。
- 谓龙来朝母，人胡不知礼。
- 邑人严奉供，神宫联梵寺。
- 龙君与龙母，居中堂殿位。
- 两庑香火谁，分祀及四子。
- 山腰有龙湫，泓澄一掬水。
- 水旱不涸溢，甘冽冷牙齿。
- 祷雨乞一滴，阖境得沾济。
- 昔年令君来，沥酒方奠启。
- 有物蜿蜒见，举体金色被。
- 巡沿上巾幞，驯狎了无畏。
- 令君端笏迎，迎入香奁里。
- 诞四子如粟，久矣传神异。
- 逮置湫石边，倏与电俱逝。
- 或示梦画工，画龙要珠戏。
- 或载见蜿蜒，跃戏花壶际。
- 神灵及事怪，龚碑详纪记。
- 迎享送三辞，上轧骚章丽。
- 荔子丹蕉黄，罗池未专美。
- 余来击节诵，金石歌声曳。
- 迩年又喧传，其说更谲诡。
- 后殿方落成，将以奉大士。
- 一夕大风雨，巨石暗飞坠。
- 高高山顶来，直顿殿堂内。
- 端然一宝座，不偏亦不倚。
- 既无绳墨量，谁与安位置。
- 不知几鬼推，毋廼阴兵徙。
- 是为鬼龙力，其说信有以。
- 又云虎新过，泥沙印遗趾。
- 爬抓大木皮，画画有文理。
- 海山断不连，四望惟茅苇。
- 又无穴宅居，此物从何至。
- 有龙必有虎，神驱理或尔。
- 不然虎尊龙，墓前来伏跪。
- 想当清夜月，踡跼妥其尾。
- 谈玄与讯怪，更仆良未已。
- 笑呼金叵罗，一把诗肠洗。
- 数酌带微酣，长啸奋双袂。
- 径直上山巅，惟如履平地。
- 海神会我心，卷浪雪花沸。
- 中年脚尚健，有志聊自喜。
- 下山猛捉笔，挥扫不停臂。
- 素壁两三间，掀舞龙蛇势。

## 拼音
- bai2 long2 sheng1 yang2 shan1 ， long2 sheng1 long2 mu3 si3 。
- yu2 he2 cang2 si1 chen2 ， qi2 shuo1 cong2 gu3 shi3 。
- qi3 yi1 ming2 miao3 zhong1 ， er2 yi4 you3 di4 li4 。
- ji4 chun1 xun2 ba1 ri4 ， sui4 sui4 yu3 ming2 hui4 。
- long2 xia4 da4 ru2 zhu4 ， wan4 mu4 yan3 hai4 shi4 。
- wei4 long2 lai2 chao2 mu3 ， ren2 hu2 bu4 zhi1 li3 。
- yi4 ren2 yan2 feng4 gong4 ， shen2 gong1 lian2 fan4 si4 。
- long2 jun1 yu3 long2 mu3 ， ju1 zhong1 tang2 dian4 wei4 。
- liang3 wu3 xiang1 huo3 shui2 ， fen1 si4 ji2 si4 zi3 。
- shan1 yao1 you3 long2 qiu1 ， hong2 cheng2 yi4 ju1 shui3 。
- shui3 han4 bu4 he2 yi4 ， gan1 lie4 leng3 ya2 chi3 。
- dao3 yu3 qi3 yi4 di1 ， he2 jing4 de2 zhan1 ji4 。
- xi1 nian2 ling4 jun1 lai2 ， li4 jiu3 fang1 dian4 qi3 。
- you3 wu4 wan1 yan2 jian4 ， ju3 ti3 jin1 se4 bei4 。
- xun2 yan2 shang4 jin1 fu2 ， xun4 xia2 le0 wu2 wei4 。
- ling4 jun1 duan1 hu4 ying2 ， ying2 ru4 xiang1 lian2 li3 。
- dan4 si4 zi3 ru2 su4 ， jiu3 yi3 chuan2 shen2 yi4 。
- dai3 zhi4 qiu1 shi2 bian1 ， shu1 yu3 dian4 ju4 shi4 。
- huo4 shi4 meng4 hua4 gong1 ， hua4 long2 yao4 zhu1 xi4 。
- huo4 zai3 jian4 wan1 yan2 ， yue4 xi4 hua1 hu2 ji4 。
- shen2 ling2 ji2 shi4 guai4 ， gong1 bei1 xiang2 ji4 ji4 。
- ying2 xiang3 song4 san1 ci2 ， shang4 ya4 sao1 zhang1 li4 。
- li4 zi3 dan1 jiao1 huang2 ， luo2 chi2 wei4 zhuan1 mei3 。
- yu2 lai2 ji1 jie2 song4 ， jin1 shi2 ge1 sheng1 ye4 。
- er3 nian2 you4 xuan1 chuan2 ， qi2 shuo1 geng4 jue2 gui3 。
- hou4 dian4 fang1 luo4 cheng2 ， jiang1 yi3 feng4 da4 shi4 。
- yi4 xi1 da4 feng1 yu3 ， ju4 shi2 an4 fei1 zhui4 。
- gao1 gao1 shan1 ding3 lai2 ， zhi2 dun4 dian4 tang2 nei4 。
- duan1 ran2 yi4 bao3 zuo4 ， bu4 pian1 yi4 bu4 yi3 。
- ji4 wu2 sheng2 mo4 liang2 ， shui2 yu3 an1 wei4 zhi4 。
- bu4 zhi1 ji3 gui3 tui1 ， wu2 nai3 yin1 bing1 xi3 。
- shi4 wei4 gui3 long2 li4 ， qi2 shuo1 xin4 you3 yi3 。
- you4 yun2 hu3 xin1 guo4 ， ni2 sha1 yin4 yi2 zhi3 。
- pa2 zhua1 da4 mu4 pi2 ， hua4 hua4 you3 wen2 li3 。
- hai3 shan1 duan4 bu4 lian2 ， si4 wang4 wei2 mao2 wei3 。
- you4 wu2 xue2 zhai2 ju1 ， ci3 wu4 cong2 he2 zhi4 。
- you3 long2 bi4 you3 hu3 ， shen2 qu1 li3 huo4 er3 。
- bu4 ran2 hu3 zun1 long2 ， mu4 qian2 lai2 fu2 gui4 。
- xiang3 dang1 qing1 ye4 yue4 ， quan2 ju2 tuo3 qi2 wei3 。
- tan2 xuan2 yu3 xun4 guai4 ， geng4 pu2 liang2 wei4 yi3 。
- xiao4 hu1 jin1 po3 luo2 ， yi4 ba3 shi1 chang2 xi3 。
- shu4 zhuo2 dai4 wei1 han1 ， chang2 xiao4 fen4 shuang1 mei4 。
- jing4 zhi2 shang4 shan1 dian1 ， wei2 ru2 lü3 ping2 di4 。
- hai3 shen2 hui4 wo3 xin1 ， juan4 lang4 xue3 hua1 fei4 。
- zhong1 nian2 jiao3 shang4 jian4 ， you3 zhi4 liao2 zi4 xi3 。
- xia4 shan1 meng3 zhuo1 bi3 ， hui1 sao3 bu4 ting2 bi4 。
- su4 bi4 liang3 san1 jian1 ， xian1 wu3 long2 she2 shi4 。

## 注释

## 译文

## 赏析
