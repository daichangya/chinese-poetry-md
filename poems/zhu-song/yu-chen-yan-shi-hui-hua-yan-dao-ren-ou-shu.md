---
id: zhu-song-yu-chen-yan-shi-hui-hua-yan-dao-ren-ou-shu
title: 与陈彦时会华严道人偶书
titlePinyin: yu3 chen2 yan4 shi2 hui4 hua2 yan2 dao4 ren2 ou3 shu1
titleSlug: yu-chen-yan-shi-hui-hua-yan-dao-ren-ou-shu
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屋头烟云屯，屋下波涛喧。
- 团栾坐已久，起扣丹霞门。
- 客至苦舌强，目击翻无言。
- 元龙湖海士，怀哉夙契敦。
- 清坐鼎足峙，妙语流潺湲。
- 君游华严海，贝叶手自翻。
- 此心于身世，鸟度空无痕。
- 笑我流浪中，久被业识吞。
- 读书谈古今，绮语生祸根。
- 望道渺未见，况廼躐其藩。
- 职卑困掣肘，见溺不得援。
- 未知造物心，颇复哀黎元。
- 近窥颜稷意，未敢遽掩关。
- 躬耕亦细事，会要五亩园。
- 释羁牛在牧，驾鼓马伏辕。
- 居然见优劣，不比鱼熊蹯。
- 持问跏趺人，一笑霜眉掀。
- 相携妙峰顶，暝色窥远村。
- 解衣畧辈行，班坐搴芳荪。
- 欲归意未已，幽径相与扪。
- 苍崖出玉醴，不受瘴毒温。
- 愿言同酌此，我语庶不谖。

## 拼音
- wu1 tou2 yan1 yun2 tun2 ， wu1 xia4 bo1 tao1 xuan1 。
- tuan2 luan2 zuo4 yi3 jiu3 ， qi3 kou4 dan1 xia2 men2 。
- ke4 zhi4 ku3 she2 qiang2 ， mu4 ji1 fan1 wu2 yan2 。
- yuan2 long2 hu2 hai3 shi4 ， huai2 zai1 su4 qi4 dun1 。
- qing1 zuo4 ding3 zu2 zhi4 ， miao4 yu3 liu2 chan2 yuan2 。
- jun1 you2 hua2 yan2 hai3 ， bei4 ye4 shou3 zi4 fan1 。
- ci3 xin1 yu2 shen1 shi4 ， niao3 du4 kong1 wu2 hen2 。
- xiao4 wo3 liu2 lang4 zhong1 ， jiu3 bei4 ye4 shi2 tun1 。
- du2 shu1 tan2 gu3 jin1 ， qi3 yu3 sheng1 huo4 gen1 。
- wang4 dao4 miao3 wei4 jian4 ， kuang4 nai3 lie4 qi2 fan1 。
- zhi2 bei1 kun4 che4 zhou3 ， jian4 ni4 bu4 de2 yuan2 。
- wei4 zhi1 zao4 wu4 xin1 ， po1 fu4 ai1 li2 yuan2 。
- jin4 kui1 yan2 ji4 yi4 ， wei4 gan3 ju4 yan3 guan1 。
- gong1 geng1 yi4 xi4 shi4 ， hui4 yao4 wu3 mu3 yuan2 。
- shi4 ji1 niu2 zai4 mu4 ， jia4 gu3 ma3 fu2 yuan2 。
- ju1 ran2 jian4 you1 lie4 ， bu4 bi3 yu2 xiong2 fan2 。
- chi2 wen4 jia1 fu1 ren2 ， yi2 xiao4 shuang1 mei2 xian1 。
- xiang1 xie2 miao4 feng1 ding3 ， ming2 se4 kui1 yuan3 cun1 。
- jie3 yi1 lüe4 bei4 xing2 ， ban1 zuo4 qian1 fang1 sun1 。
- yu4 gui1 yi4 wei4 yi3 ， you1 jing4 xiang1 yu3 men2 。
- cang1 ya2 chu1 yu4 li3 ， bu2 shou4 zhang4 du2 wen1 。
- yuan4 yan2 tong2 zhuo2 ci3 ， wo3 yu3 shu4 bu4 xuan1 。

## 注释

## 译文

## 赏析
