---
id: zhu-song-que-ran-xue-zhong-jian-guo
title: 确然雪中见过
titlePinyin: que4 ran2 xue3 zhong1 jian4 guo4
titleSlug: que-ran-xue-zhong-jian-guo
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨断雪将堕，天低云可攀。
- 谁穿东郭履，来款山阴关。
- 故人金公子，身窭心甚闲。
- 道机久纯熟，世味饱险艰。
- 一杯不可缓，软此双脚顽。
- 未忘膜外境，忽涌胸中山。
- 白眼槩六合，谁云书生孱。
- 万类宅天壤，细观真市阛。
- 攫金掩醉眼，倚门眩朱颜。
- 哀哉儿女态，今古可笑讪。
- 坐令一世豪，偃蹇栖茅菅。
- 先生谈天舌，久挂屋壁间。
- 置之且默坐，观我无所还。
- 纷纷造物机，颠倒转愚奸。
- 于我何所歉，莫叹箪瓢悭。

## 拼音
- yu3 duan4 xue3 jiang1 duo4 ， tian1 di1 yun2 ke3 pan1 。
- shui2 chuan1 dong1 guo1 lü3 ， lai2 kuan3 shan1 yin1 guan1 。
- gu4 ren2 jin1 gong1 zi3 ， shen1 ju4 xin1 shen4 xian2 。
- dao4 ji1 jiu3 chun2 shu2 ， shi4 wei4 bao3 xian3 jian1 。
- yi4 bei1 bu4 ke3 huan3 ， ruan3 ci3 shuang1 jiao3 wan2 。
- wei4 wang4 mo2 wai4 jing4 ， hu1 yong3 xiong1 zhong1 shan1 。
- bai2 yan3 gai4 liu4 he2 ， shui2 yun2 shu1 sheng1 chan2 。
- wan4 lei4 zhai2 tian1 rang3 ， xi4 guan1 zhen1 shi4 huan2 。
- jue2 jin1 yan3 zui4 yan3 ， yi3 men2 xuan4 zhu1 yan2 。
- ai1 zai1 er2 nü3 tai4 ， jin1 gu3 ke3 xiao4 shan4 。
- zuo4 ling4 yi2 shi4 hao2 ， yan3 jian3 qi1 mao2 jian1 。
- xian1 sheng1 tan2 tian1 she2 ， jiu3 gua4 wu1 bi4 jian1 。
- zhi4 zhi1 qie3 mo4 zuo4 ， guan1 wo3 wu2 suo3 hai2 。
- fen1 fen1 zao4 wu4 ji1 ， dian1 dao3 zhuan3 yu2 jian1 。
- yu2 wo3 he2 suo3 qian4 ， mo4 tan4 dan1 piao2 qian1 。

## 注释

## 译文

## 赏析
