---
id: zhu-song-feng-chou-ling-de-ji-shi-chang-ju
title: 奉酬令德寄示长句
titlePinyin: feng4 chou2 ling4 de2 ji4 shi4 chang2 ju4
titleSlug: feng-chou-ling-de-ji-shi-chang-ju
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲官屋舍如幽栖，寒苦余业偿盐虀。
- 忽闻鹊声作破竹，尺书入手谁所赍。
- 交游胜绝似公少，矫矫鸾孔依蒿藜。
- 青冥侧足在咫尺，谁使狡狯捐其梯。
- 秋风溪上共樽酒，摆落羁束忘畛畦。
- 红裳起舞意未足，缺月衔岭星河低。
- 只今跌宕走尘土，清梦往复无山谿。
- 新诗惊怪烂盈幅，笔力拗怒蟠虹霓。
- 遥知槃礴小窗底，得丧已著一理齐。
- 此生同困造物戏，未觉与世谁云泥。
- 虽无绝唱追白雪，頼有妙契如灵犀。
- 一笑从公岂无日，挽袖相属空玻璃。
- 不须俗物败真赏，但觅佳处同攀跻。

## 拼音
- xian2 guan1 wu1 she4 ru2 you1 qi1 ， han2 ku3 yu2 ye4 chang2 yan2 ji1 。
- hu1 wen2 que4 sheng1 zuo4 po4 zhu2 ， chi3 shu1 ru4 shou3 shui2 suo3 ji1 。
- jiao1 you2 sheng4 jue2 si4 gong1 shao3 ， jiao3 jiao3 luan2 kong3 yi1 hao1 li2 。
- qing1 ming2 ce4 zu2 zai4 zhi3 chi3 ， shui2 shi3 jiao3 kuai4 juan1 qi2 ti1 。
- qiu1 feng1 xi1 shang4 gong4 zun1 jiu3 ， bai3 luo4 ji1 shu4 wang4 zhen3 qi2 。
- hong2 shang0 qi3 wu3 yi4 wei4 zu2 ， que1 yue4 xian2 ling3 xing1 he2 di1 。
- zhi1 jin1 die1 dang4 zou3 chen2 tu3 ， qing1 meng4 wang3 fu4 wu2 shan1 xi1 。
- xin1 shi1 jing1 guai4 lan4 ying2 fu2 ， bi3 li4 ao4 nu4 pan2 hong2 ni2 。
- yao2 zhi1 pan2 bo2 xiao3 chuang1 di3 ， de2 sang4 yi3 zhu4 yi4 li3 qi2 。
- ci3 sheng1 tong2 kun4 zao4 wu4 xi4 ， wei4 jue2 yu3 shi4 shui2 yun2 ni2 。
- sui1 wu2 jue2 chang4 zhui1 bai2 xue3 ， lai4 you3 miao4 qi4 ru2 ling2 xi1 。
- yi2 xiao4 cong2 gong1 qi3 wu2 ri4 ， wan3 xiu4 xiang1 shu3 kong1 bo1 li2 。
- bu4 xu1 su2 wu4 bai4 zhen1 shang3 ， dan4 mi4 jia1 chu4 tong2 pan1 ji1 。

## 注释

## 译文

## 赏析
