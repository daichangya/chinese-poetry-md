---
id: zhu-song-dao-zhong
title: 道中
titlePinyin: dao4 zhong1
titleSlug: dao-zhong
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骄阳久自杀，一雨荡龟拆。
- 田夫梦亦好，翻陇已幽咽。
- 朝来喜相语，一饱心已决。
- 翻翻风叶乱，袅袅露芒白。
- 去年禾欲秀，积潦满秋泽。
- 今年岂堪旱，束手就沟壑。
- 我生拙谋口，藜藿甘如蜜。
- 向来真过计，忧民岂吾职。
- 赤子天可怜，嗟人独何力。
- 何须事儿戏，合沓来贺客。
- 稍欣新稻熟，社酒行可觅。
- 当同扶路翁，醉归舞南陌。

## 拼音
- jiao1 yang2 jiu3 zi4 sha1 ， yi4 yu3 dang4 gui1 chai1 。
- tian2 fu1 meng4 yi4 hao3 ， fan1 long3 yi3 you1 yan4 。
- chao2 lai2 xi3 xiang1 yu3 ， yi4 bao3 xin1 yi3 jue2 。
- fan1 fan1 feng1 ye4 luan4 ， niao3 niao3 lu4 mang2 bai2 。
- qu4 nian2 he2 yu4 xiu4 ， ji1 liao2 man3 qiu1 ze2 。
- jin1 nian2 qi3 kan1 han4 ， shu4 shou3 jiu4 gou1 he4 。
- wo3 sheng1 zhuo1 mou2 kou3 ， li2 huo4 gan1 ru2 mi4 。
- xiang4 lai2 zhen1 guo4 ji4 ， you1 min2 qi3 wu2 zhi2 。
- chi4 zi3 tian1 ke3 lian2 ， jie1 ren2 du2 he2 li4 。
- he2 xu1 shi4 er2 xi4 ， he2 ta4 lai2 he4 ke4 。
- shao1 xin1 xin1 dao4 shu2 ， she4 jiu3 xing2 ke3 mi4 。
- dang1 tong2 fu2 lu4 weng1 ， zui4 gui1 wu3 nan2 mo4 。

## 注释

## 译文

## 赏析
