---
id: zhu-song-sui-yang-ye-shuang-miao
title: 睢阳谒双庙
titlePinyin: sui1 yang2 ye4 shuang1 miao4
titleSlug: sui-yang-ye-shuang-miao
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽陵胡羯残中原，列城束手天子奔。
- 天留巨孽毒梁宋，贼垒环堞如云屯。
- 凶波滔天不可遏，塞以束薪何足论。
- 力凭孤墉阻其怒，不尔荐食无黎元。
- 堂堂许张勇且仁，指挥羸卒气愈振。
- 上书行在论贼势，想见愤色吞妖氛。
- 人间贫残容力避，只有一死由来均。
- 二公就此得处所，至今日月名争新。
- 遗祠突兀岸清洛，英气凛冽横穹旻。
- 尚闻余荫福兹土，天假威柄酬忠勤。
- 布衣尚悬千古泪，肉食宜鉴当年因。
- 焚香再拜三叹息，九原可作从斯人。

## 拼音
- you1 ling2 hu2 jie2 can2 zhong1 yuan2 ， lie4 cheng2 shu4 shou3 tian1 zi3 ben1 。
- tian1 liu2 ju4 nie4 du2 liang2 song4 ， zei2 lei3 huan2 die2 ru2 yun2 tun2 。
- xiong1 bo1 tao1 tian1 bu4 ke3 e4 ， sai1 yi3 shu4 xin1 he2 zu2 lun4 。
- li4 ping2 gu1 yong1 zu3 qi2 nu4 ， bu4 er3 jian4 shi2 wu2 li2 yuan2 。
- tang2 tang2 xu3 zhang1 yong3 qie3 ren2 ， zhi3 hui1 lei2 zu2 qi4 yu4 zhen4 。
- shang4 shu1 xing2 zai4 lun4 zei2 shi4 ， xiang3 jian4 fen4 se4 tun1 yao1 fen1 。
- ren2 jian1 pin2 can2 rong2 li4 bi4 ， zhi3 you3 yi4 si3 you2 lai2 jun1 。
- er4 gong1 jiu4 ci3 de2 chu4 suo3 ， zhi4 jin1 ri4 yue4 ming2 zheng1 xin1 。
- yi2 ci2 tu1 wu4 an4 qing1 luo4 ， ying1 qi4 lin3 lie4 heng2 qiong2 min2 。
- shang4 wen2 yu2 yin4 fu2 zi1 tu3 ， tian1 jia3 wei1 bing3 chou2 zhong1 qin2 。
- bu4 yi1 shang4 xuan2 qian1 gu3 lei4 ， rou4 shi2 yi2 jian4 dang1 nian2 yin1 。
- fen2 xiang1 zai4 bai4 san1 tan4 xi1 ， jiu3 yuan2 ke3 zuo4 cong2 si1 ren2 。

## 注释

## 译文

## 赏析
