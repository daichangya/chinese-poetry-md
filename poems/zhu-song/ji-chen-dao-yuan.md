---
id: zhu-song-ji-chen-dao-yuan
title: 寄陈蹈元
titlePinyin: ji4 chen2 dao3 yuan2
titleSlug: ji-chen-dao-yuan
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生少所可，靡靡世一律。
- 如君素心人，指不三四屈。
- 久与宵人游，归卧常自失。
- 效尤起媮心，阿意增美疾。
- 低回强酬酢，高论形敢出。
- 缅怀参同子，蚤入伊洛室。
- 闻道既先我，论诗又奇崛。
- 纵横谈天口，卓荦扛鼎笔。
- 胜我何足云，论交敢自必。
- 桓公肯见规，寡过行有日。
- 书来约过从，一笑破萧瑟。
- 新凉宜灯火，永夜勘书帙。
- 岂无一尊酒，少促软语膝。
- 更呼小丛歌，未怕官长诘。
- 跂予占骑气，千岭秋回鬰。
- 著鞭及清境，滟滟月华溢。

## 拼音
- wo3 sheng1 shao3 suo3 ke3 ， mi2 mi2 shi4 yi2 lü4 。
- ru2 jun1 su4 xin1 ren2 ， zhi3 bu4 san1 si4 qu1 。
- jiu3 yu3 xiao1 ren2 you2 ， gui1 wo4 chang2 zi4 shi1 。
- xiao4 you2 qi3 tou1 xin1 ， a1 yi4 zeng1 mei3 ji2 。
- di1 hui2 qiang2 chou2 cu4 ， gao1 lun4 xing2 gan3 chu1 。
- mian3 huai2 can1 tong2 zi3 ， zao3 ru4 yi1 luo4 shi4 。
- wen2 dao4 ji4 xian1 wo3 ， lun4 shi1 you4 qi2 jue2 。
- zong4 heng2 tan2 tian1 kou3 ， zhuo2 luo4 kang2 ding3 bi3 。
- sheng4 wo3 he2 zu2 yun2 ， lun4 jiao1 gan3 zi4 bi4 。
- huan2 gong1 ken3 jian4 gui1 ， gua3 guo4 xing2 you3 ri4 。
- shu1 lai2 yue1 guo4 cong2 ， yi2 xiao4 po4 xiao1 se4 。
- xin1 liang2 yi2 deng1 huo3 ， yong3 ye4 kan1 shu1 zhi4 。
- qi3 wu2 yi4 zun1 jiu3 ， shao3 cu4 ruan3 yu3 xi1 。
- geng4 hu1 xiao3 cong2 ge1 ， wei4 pa4 guan1 zhang3 jie2 。
- qi2 yu3 zhan4 qi2 qi4 ， qian1 ling3 qiu1 hui2 yu4 。
- zhu4 bian1 ji2 qing1 jing4 ， yan4 yan4 yue4 hua2 yi4 。

## 注释

## 译文

## 赏析
