---
id: zhu-song-you-huai-she-di-feng-nian-shi-gui-wu-yuan-yi-shi-du-zhi
title: 有怀舍弟逢年时归婺源以诗督之
titlePinyin: you3 huai2 she4 di4 feng2 nian2 shi2 gui1 wu4 yuan2 yi3 shi1 du1 zhi1
titleSlug: you-huai-she-di-feng-nian-shi-gui-wu-yuan-yi-shi-du-zhi
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 木落天未霜，君归定何时。
- 相思如惊鹊，中宵未安枝。
- 梦中见阿连，锵然咏新诗。
- 寤惊衰叶翻，谓是步屧移。
- 揽衣下中庭，风露浩淼弥。
- 遥知客衣薄，归来一何迟。
- 平生短檠灯，相对忽解颐。
- 万古一舒卷，佳处良在兹。
- 是中及物心，上与稷契期。
- 援古以自例，自笑无乃痴。
- 夜叉叱九阙，侧足不敢窥。
- 坐令一寸心，日抱二柄疑。
- 迟君商畧此，恐得儿辈嗤。
- 况乃绿发亲，倚门鬓欲丝。
- 狶膏非凤喙，车辖无可脂。
- 再拜寿百分，斑衣舞参差。
- 秋芳未云歇，采采黄金蕤。
- 万锺不足乐，古人岂吾欺。

## 拼音
- mu4 luo4 tian1 wei4 shuang1 ， jun1 gui1 ding4 he2 shi2 。
- xiang1 si1 ru2 jing1 que4 ， zhong1 xiao1 wei4 an1 zhi1 。
- meng4 zhong1 jian4 a1 lian2 ， qiang1 ran2 yong3 xin1 shi1 。
- wu4 jing1 shuai1 ye4 fan1 ， wei4 shi4 bu4 xie4 yi2 。
- lan3 yi1 xia4 zhong1 ting2 ， feng1 lu4 hao4 miao3 mi2 。
- yao2 zhi1 ke4 yi1 bao2 ， gui1 lai2 yi4 he2 chi2 。
- ping2 sheng1 duan3 qing2 deng1 ， xiang1 dui4 hu1 jie3 yi2 。
- wan4 gu3 yi4 shu1 juan4 ， jia1 chu4 liang2 zai4 zi1 。
- shi4 zhong1 ji2 wu4 xin1 ， shang4 yu3 ji4 qi4 qi1 。
- yuan2 gu3 yi3 zi4 li4 ， zi4 xiao4 wu2 nai3 chi1 。
- ye4 cha1 chi4 jiu3 que1 ， ce4 zu2 bu4 gan3 kui1 。
- zuo4 ling4 yi2 cun4 xin1 ， ri4 bao4 er4 bing3 yi2 。
- chi2 jun1 shang1 lüe4 ci3 ， kong3 de2 er2 bei4 chi1 。
- kuang4 nai3 lü4 fa1 qin1 ， yi3 men2 bin4 yu4 si1 。
- xi1 gao1 fei1 feng4 hui4 ， che1 xia2 wu2 ke3 zhi1 。
- zai4 bai4 shou4 bai3 fen1 ， ban1 yi1 wu3 cen1 ci1 。
- qiu1 fang1 wei4 yun2 xie1 ， cai3 cai3 huang2 jin1 rui2 。
- wan4 zhong1 bu4 zu2 le4 ， gu3 ren2 qi3 wu2 qi1 。

## 注释

## 译文

## 赏析
