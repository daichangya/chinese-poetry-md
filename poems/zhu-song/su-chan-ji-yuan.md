---
id: zhu-song-su-chan-ji-yuan
title: 宿禅寂院
titlePinyin: su4 chan2 ji4 yuan4
titleSlug: su-chan-ji-yuan
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梦中一叶摇江湖，困睡不觉身蓝舆。
- 眼明佛屋丽丹碧，瓦鸱鴺凤凌空虚。
- 疲民日者困苛索，半作赪尾相濡鱼。
- 鹈鹕数罟两不置，肯念竭泽明年无。
- 道人谁与办此事，斤琢千指开渠渠。
- 颇疑如幻三昧力，上方手揽归吾庐。
- 了知舌本法轮转，咄嗟檀施争奔输。
- 不辞割爱一念善，谁谓岁恶穷民愚。
- 书生袖手对沟壑，力不能援心烦纡。
- 事无大小成者少，谈说治乱何区区。
- 调卑弦急诚龃龉，凿圆枘方尤阔疏。
- 古今罪岁同一口，抚掌一笑皆愚儒。

## 拼音
- meng4 zhong1 yi2 ye4 yao2 jiang1 hu2 ， kun4 shui4 bu4 jue2 shen1 lan2 yu2 。
- yan3 ming2 fo2 wu1 li4 dan1 bi4 ， wa3 chi1 yi2 feng4 ling2 kong1 xu1 。
- pi2 min2 ri4 zhe3 kun4 ke1 suo3 ， ban4 zuo4 cheng1 wei3 xiang1 ru2 yu2 。
- ti2 hu2 shu4 gu3 liang3 bu2 zhi4 ， ken3 nian4 jie2 ze2 ming2 nian2 wu2 。
- dao4 ren2 shui2 yu3 ban4 ci3 shi4 ， jin1 zhuo2 qian1 zhi3 kai1 qu2 qu2 。
- po1 yi2 ru2 huan4 san1 mei4 li4 ， shang4 fang1 shou3 lan3 gui1 wu2 lu2 。
- liao3 zhi1 she2 ben3 fa3 lun2 zhuan4 ， duo1 jie1 tan2 shi1 zheng1 ben1 shu1 。
- bu4 ci2 ge1 ai4 yi2 nian4 shan4 ， shui2 wei4 sui4 e4 qiong2 min2 yu2 。
- shu1 sheng1 xiu4 shou3 dui4 gou1 he4 ， li4 bu4 neng2 yuan2 xin1 fan2 yu1 。
- shi4 wu2 da4 xiao3 cheng2 zhe3 shao3 ， tan2 shuo1 zhi4 luan4 he2 qu1 qu1 。
- tiao2 bei1 xian2 ji2 cheng2 ju3 yu3 ， zao2 yuan2 rui4 fang1 you2 kuo4 shu1 。
- gu3 jin1 zui4 sui4 tong2 yi4 kou3 ， fu3 zhang3 yi2 xiao4 jie1 yu2 ru2 。

## 注释

## 译文

## 赏析
