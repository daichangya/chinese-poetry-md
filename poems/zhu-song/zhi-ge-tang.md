---
id: zhu-song-zhi-ge-tang
title: 止戈堂
titlePinyin: zhi3 ge1 tang2
titleSlug: zhi-ge-tang
author: 朱松
authorPinyin: zhu1 song1
authorSlug: zhu-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高堂岩岩面势尊，洞见万井开重门。
- 元戎务简玉帐静，缓带酌客娱朝昏。
- 忆初饿隶起篁竹，一啸千里来黥髠。
- 将军揽镜媚巾帼，何异搏虎驱狐豚。
- 只今休父八州牧，身佩重寄忧元元。
- 惊尘错莫羽书密，虽有美酒谁同樽。
- 沈机且复长辔御，沥恳何啻血面论。
- 楼船一夕飞度海，汉家上将来天阍。
- 狂童束手赴烈火，雕戈不污妖血痕。
- 坐谯饮至凯歌入，船粟往哺遗民存。
- 五兵包裹高阁束，止戈新榜真成言。
- 便当频与方外吏，徙倚风月星河翻。
- 几年牡籥飞不守，河济逆气腥乾坤。
- 知公快挽天河手，坐视黠虏方游魂。
- 权舆闽越聊小试，宁复久此淹遐藩。
- 农桑万里望公等，愿见四海无营屯。

## 拼音
- gao1 tang2 yan2 yan2 mian4 shi4 zun1 ， dong4 jian4 wan4 jing3 kai1 zhong4 men2 。
- yuan2 rong2 wu4 jian3 yu4 zhang4 jing4 ， huan3 dai4 zhuo2 ke4 yu2 chao2 hun1 。
- yi4 chu1 e4 li4 qi3 huang2 zhu2 ， yi2 xiao4 qian1 li3 lai2 qing2 kun1 。
- jiang1 jun1 lan3 jing4 mei4 jin1 guo2 ， he2 yi4 bo2 hu3 qu1 hu2 tun2 。
- zhi1 jin1 xiu1 fu4 ba1 zhou1 mu4 ， shen1 pei4 zhong4 ji4 you1 yuan2 yuan2 。
- jing1 chen2 cuo4 mo4 yu3 shu1 mi4 ， sui1 you3 mei3 jiu3 shui2 tong2 zun1 。
- shen3 ji1 qie3 fu4 chang2 pei4 yu4 ， li4 ken3 he2 chi4 xue4 mian4 lun4 。
- lou2 chuan2 yi4 xi1 fei1 du4 hai3 ， han4 jia1 shang4 jiang4 lai2 tian1 hun1 。
- kuang2 tong2 shu4 shou3 fu4 lie4 huo3 ， diao1 ge1 bu4 wu1 yao1 xue4 hen2 。
- zuo4 qiao2 yin3 zhi4 kai3 ge1 ru4 ， chuan2 su4 wang3 bu3 yi2 min2 cun2 。
- wu3 bing1 bao1 guo3 gao1 ge2 shu4 ， zhi3 ge1 xin1 bang3 zhen1 cheng2 yan2 。
- bian4 dang1 pin2 yu3 fang1 wai4 li4 ， xi3 yi3 feng1 yue4 xing1 he2 fan1 。
- ji3 nian2 mu3 yue4 fei1 bu4 shou3 ， he2 ji4 ni4 qi4 xing1 qian2 kun1 。
- zhi1 gong1 kuai4 wan3 tian1 he2 shou3 ， zuo4 shi4 xia2 lu3 fang1 you2 hun2 。
- quan2 yu2 min3 yue4 liao2 xiao3 shi4 ， ning2 fu4 jiu3 ci3 yan1 xia2 fan1 。
- nong2 sang1 wan4 li3 wang4 gong1 deng3 ， yuan4 jian4 si4 hai3 wu2 ying2 tun2 。

## 注释

## 译文

## 赏析
