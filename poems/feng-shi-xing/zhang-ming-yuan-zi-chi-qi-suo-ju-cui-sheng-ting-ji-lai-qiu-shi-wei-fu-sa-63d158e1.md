---
id: feng-shi-xing-zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-sa-63d158e1
title: 张明远自持其所居萃胜亭记来求诗为赋三篇  其一
titlePinyin: zhang1 ming2 yuan3 zi4 chi2 qi2 suo3 ju1 cui4 sheng4 ting2 ji4 lai2 qiu2 shi1 wei4 fu4 san1 pian1     qi2 yi1
titleSlug: zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-sa-63d158e1
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 静躁固异秉，出处良一途。
- 岩前东来人，翻然应时须。
- 赫赫帝者师，去与赤松俱。
- 钟鼎与林泉，天以私吾儒。
- 穷达俛仰间，取舍亦须臾。
- 曲士胸臆窘，屈伸自囚拘。
- 长往信已隘，不休谅其愚。
- 倚天霜崖姿，岱表张延符。
- 桂栋辛荑楣，超然结云庐。
- 花草粲绮罗，清飚发笙竽。
- 冈峦为肺腑，烟霞相友于。
- 逍遥以徜徉，聊可与为娱。
- 伏枥万里心，勿作山泽癯。

## 拼音
- jing4 zao4 gu4 yi4 bing3 ， chu1 chu4 liang2 yi4 tu2 。
- yan2 qian2 dong1 lai2 ren2 ， fan1 ran2 ying4 shi2 xu1 。
- he4 he4 di4 zhe3 shi1 ， qu4 yu3 chi4 song1 ju4 。
- zhong1 ding3 yu3 lin2 quan2 ， tian1 yi3 si1 wu2 ru2 。
- qiong2 da2 fu3 yang3 jian1 ， qu3 she3 yi4 xu1 yu2 。
- qu3 shi4 xiong1 yi4 jiong3 ， qu1 shen1 zi4 qiu2 ju1 。
- chang2 wang3 xin4 yi3 ai4 ， bu4 xiu1 liang4 qi2 yu2 。
- yi3 tian1 shuang1 ya2 zi1 ， dai4 biao3 zhang1 yan2 fu2 。
- gui4 dong4 xin1 yi2 mei2 ， chao1 ran2 jie2 yun2 lu2 。
- hua1 cao3 can4 qi3 luo2 ， qing1 biao1 fa1 sheng1 yu2 。
- gang1 luan2 wei4 fei4 fu3 ， yan1 xia2 xiang1 you3 yu2 。
- xiao1 yao2 yi3 chang2 yang2 ， liao2 ke3 yu3 wei4 yu2 。
- fu2 li4 wan4 li3 xin1 ， wu4 zuo4 shan1 ze2 qu2 。

## 注释

## 译文

## 赏析
