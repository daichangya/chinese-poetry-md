---
id: feng-shi-xing-song-yang-yuan-lao-zhao-fu-que
title: 送杨元老召赴阙
titlePinyin: song4 yang2 yuan2 lao3 zhao4 fu4 que1
titleSlug: song-yang-yuan-lao-zhao-fu-que
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群心周道直，万国舜门开。
- 咫尺清虚地，精微择异材。
- 光辉生锦里，合沓上兰台。
- 霄汉横高翥，风云接大来。
- 龟龙纷秘奥，奎壁焕昭回。
- 碧海浮城阙，丹梯近斗魁。
- 由来升密勿，此地实胚胎。
- 早晚龙渊跃，从容衮职陪。
- 斯文归黼藻，吾道久尘埃。
- 汉武威怀远，周宣正化恢。
- 治源先简俭，国本厚封培。
- 造膝心终启，前筹力竟回。
- 正宜须弼亮，岂独藉淹该。
- 畴昔先登际，声名亦壮哉。
- 追风先蹙踏，戢翼更徘徊。
- 巨宝应难价，殊姿肯自媒。
- 中天悬日月，万里忽风雷。
- 戮力铭钟鼎，余波及草莱。
- 故人元勃窣，晚节更摧颓。
- 料想怜枯肺，吹嘘助酒杯。

## 拼音
- qun2 xin1 zhou1 dao4 zhi2 ， wan4 guo2 shun4 men2 kai1 。
- zhi3 chi3 qing1 xu1 di4 ， jing1 wei1 ze2 yi4 cai2 。
- guang1 hui1 sheng1 jin3 li3 ， he2 ta4 shang4 lan2 tai2 。
- xiao1 han4 heng2 gao1 zhu4 ， feng1 yun2 jie1 da4 lai2 。
- gui1 long2 fen1 mi4 ao4 ， kui2 bi4 huan4 zhao1 hui2 。
- bi4 hai3 fu2 cheng2 que1 ， dan1 ti1 jin4 dou4 kui2 。
- you2 lai2 sheng1 mi4 wu4 ， ci3 di4 shi2 pei1 tai1 。
- zao3 wan3 long2 yuan1 yue4 ， cong2 rong2 gun3 zhi2 pei2 。
- si1 wen2 gui1 fu3 zao3 ， wu2 dao4 jiu3 chen2 ai1 。
- han4 wu3 wei1 huai2 yuan3 ， zhou1 xuan1 zheng4 hua4 hui1 。
- zhi4 yuan2 xian1 jian3 jian3 ， guo2 ben3 hou4 feng1 pei2 。
- zao4 xi1 xin1 zhong1 qi3 ， qian2 chou2 li4 jing4 hui2 。
- zheng4 yi2 xu1 bi4 liang4 ， qi3 du2 jie4 yan1 gai1 。
- chou2 xi1 xian1 deng1 ji4 ， sheng1 ming2 yi4 zhuang4 zai1 。
- zhui1 feng1 xian1 cu4 ta4 ， ji2 yi4 geng4 pai2 huai2 。
- ju4 bao3 ying4 nan2 jia4 ， shu1 zi1 ken3 zi4 mei2 。
- zhong1 tian1 xuan2 ri4 yue4 ， wan4 li3 hu1 feng1 lei2 。
- lu4 li4 ming2 zhong1 ding3 ， yu2 bo1 ji2 cao3 lai2 。
- gu4 ren2 yuan2 bo2 su1 ， wan3 jie2 geng4 cui1 tui2 。
- liao4 xiang3 lian2 ku1 fei4 ， chui1 xu1 zhu4 jiu3 bei1 。

## 注释

## 译文

## 赏析
