---
id: feng-shi-xing-yin-fu-sheng-ke-zi-yi-tong-you-bao-lian-fen-yun-de-guo-zi
title: 隠甫圣可子仪同游宝莲分韵得郭字
titlePinyin: yin3 fu3 sheng4 ke3 zi3 yi2 tong2 you2 bao3 lian2 fen1 yun4 de2 guo1 zi4
titleSlug: yin-fu-sheng-ke-zi-yi-tong-you-bao-lian-fen-yun-de-guo-zi
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海县一廛市，天地一郛郭。
- 跼蹐碍高厚，而况自羁络。
- 末俗竞芒忽，讼纸霜叶落。
- 平心作巨帚，一扫付清廓。
- 无事我所得，超然解尘缚。
- 天浄镜磨垢，日炫眼刮膜。
- 野水照曳杖，山烟荐飞𪨗。
- 清朋璠玙姿，兴寄相领畧。
- 世间出世间，秋风古兰若。
- 翠𪩘拂觚棱，紫苏滥关钥。
- 晨钟隠町疃，香雾散林薄。
- 竹密万夫静，树迸苍虬跃。
- 黏壁篆干蜗，簷丝下晴蠖。
- 蒲团便熟倚，茗碗快自瀹。
- 性与香火冷，身脱簿领虐。
- 理窟深探讨，迷津锐疏凿。
- 心期跨汗漫，知音付丘壑。
- 俯仰三十秋，痛被造化谑。
- 贫穷道味胜，老大世故约。
- 妄念春朝冰，不作间市疟。
- 出据廊庙地，入分禽鸟乐。
- 时来屈伸指，胸次何绰绰。
- 一官弛负担，五斗代菑获。
- 看山未害廉，尘迹讵可削。
- 倦鸟争暝树，短景转修阁。
- 一来固未厌，再至良不恶。
- 明日复命驾，便道过龙鹤。

## 拼音
- hai3 xian4 yi4 chan2 shi4 ， tian1 di4 yi4 fu2 guo1 。
- ju2 ji2 ai4 gao1 hou4 ， er2 kuang4 zi4 ji1 luo4 。
- mo4 su2 jing4 mang2 hu1 ， song4 zhi3 shuang1 ye4 luo4 。
- ping2 xin1 zuo4 ju4 zhou3 ， yi4 sao3 fu4 qing1 kuo4 。
- wu2 shi4 wo3 suo3 de2 ， chao1 ran2 jie3 chen2 fu4 。
- tian1 jing4 jing4 mo2 gou4 ， ri4 xuan4 yan3 gua1 mo2 。
- ye3 shui3 zhao4 ye4 zhang4 ， shan1 yan1 jian4 fei1 𪨗 。
- qing1 peng2 fan2 yu2 zi1 ， xing1 ji4 xiang1 ling3 lüe4 。
- shi4 jian1 chu1 shi4 jian1 ， qiu1 feng1 gu3 lan2 ruo4 。
- cui4 yan3 fu2 gu1 leng2 ， zi3 su1 lan4 guan1 yao4 。
- chen2 zhong1 yin3 ting3 tuan3 ， xiang1 wu4 san4 lin2 bao2 。
- zhu2 mi4 wan4 fu1 jing4 ， shu4 beng4 cang1 qiu2 yue4 。
- nian2 bi4 zhuan4 gan1 wo1 ， yan2 si1 xia4 qing2 huo4 。
- pu2 tuan2 bian4 shu2 yi3 ， ming2 wan3 kuai4 zi4 yue4 。
- xing4 yu3 xiang1 huo3 leng3 ， shen1 tuo1 bo2 ling3 nüe4 。
- li3 ku1 shen1 tan4 tao3 ， mi2 jin1 rui4 shu1 zao2 。
- xin1 qi1 kua4 han4 man4 ， zhi1 yin1 fu4 qiu1 he4 。
- fu3 yang3 san1 shi2 qiu1 ， tong4 bei4 zao4 hua4 xue4 。
- pin2 qiong2 dao4 wei4 sheng4 ， lao3 da4 shi4 gu4 yue1 。
- wang4 nian4 chun1 chao2 bing1 ， bu2 zuo4 jian1 shi4 nüe4 。
- chu1 ju4 lang2 miao4 di4 ， ru4 fen1 qin2 niao3 le4 。
- shi2 lai2 qu1 shen1 zhi3 ， xiong1 ci4 he2 chuo4 chuo4 。
- yi4 guan1 chi2 fu4 dan1 ， wu3 dou3 dai4 zi1 huo4 。
- kan4 shan1 wei4 hai4 lian2 ， chen2 ji4 ju4 ke3 xiao1 。
- juan4 niao3 zheng1 ming2 shu4 ， duan3 jing3 zhuan3 xiu1 ge2 。
- yi4 lai2 gu4 wei4 yan4 ， zai4 zhi4 liang2 bu2 e4 。
- ming2 ri4 fu4 ming4 jia4 ， bian4 dao4 guo4 long2 he4 。

## 注释

## 译文

## 赏析
