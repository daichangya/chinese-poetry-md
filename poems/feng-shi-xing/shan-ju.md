---
id: feng-shi-xing-shan-ju
title: 山居
titlePinyin: shan1 ju1
titleSlug: shan-ju
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪带三弓地，山开一盖天。
- 茅簷低没雾，藤路细迷悬。
- 恶草翻新耨，狞彪突旧穿。
- 争鸡喧腷膊，静鹭立挛拳。
- 翠著衣襟湿，岚薰草树鲜。
- 老夫甘废弃，末路寄沈绵。
- 水出桃源俗，人来谷口贤。
- 心期如水冷，世事绝风传。
- 瘠瘵高眠稳，疏慵入静便。
- 酒缸开半熟，茶餠索新煎。
- 温饱无余事，安闲得剩年。
- 胜游欣此始，妄想置从前。
- 出处非吾浪，乘除计亦全。
- 况因心地静，粗了佛家缘。
- 零落余生在，宁无火里莲。

## 拼音
- xi1 dai4 san1 gong1 di4 ， shan1 kai1 yi2 gai4 tian1 。
- mao2 yan2 di1 mei2 wu4 ， teng2 lu4 xi4 mi2 xuan2 。
- e4 cao3 fan1 xin1 nou4 ， ning2 biao1 tu1 jiu4 chuan1 。
- zheng1 ji1 xuan1 bi4 bo2 ， jing4 lu4 li4 luan2 quan2 。
- cui4 zhu4 yi1 jin1 shi1 ， lan2 xun1 cao3 shu4 xian1 。
- lao3 fu1 gan1 fei4 qi4 ， mo4 lu4 ji4 shen3 mian2 。
- shui3 chu1 tao2 yuan2 su2 ， ren2 lai2 gu3 kou3 xian2 。
- xin1 qi1 ru2 shui3 leng3 ， shi4 shi4 jue2 feng1 chuan2 。
- ji2 zhai4 gao1 mian2 wen3 ， shu1 yong1 ru4 jing4 bian4 。
- jiu3 gang1 kai1 ban4 shu2 ， cha2 bing3 suo3 xin1 jian1 。
- wen1 bao3 wu2 yu2 shi4 ， an1 xian2 de2 sheng4 nian2 。
- sheng4 you2 xin1 ci3 shi3 ， wang4 xiang3 zhi4 cong2 qian2 。
- chu1 chu4 fei1 wu2 lang4 ， cheng2 chu2 ji4 yi4 quan2 。
- kuang4 yin1 xin1 di4 jing4 ， cu1 le0 fo2 jia1 yuan2 。
- ling2 luo4 yu2 sheng1 zai4 ， ning2 wu2 huo3 li3 lian2 。

## 注释

## 译文

## 赏析
