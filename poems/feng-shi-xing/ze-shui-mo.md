---
id: feng-shi-xing-ze-shui-mo
title: 责睡魔
titlePinyin: ze2 shui4 mo2
titleSlug: ze-shui-mo
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绿阴满门春已还，黄鹂门外犹绵蛮。
- 萧萧冷官无一事，高斋搔首兀痴顽。
- 睡魔袭我意萧散，直来眉睫扬神奸。
- 须臾爽气溷尘俗，双眸瞑眩那能覸。
- 弥明未断口头句，鼻息如寄雷车间。
- 梦魂恍恍何所适，飘飘寥廓辞跻攀。
- 松风拂足云生腋，深穷月窟超人寰。
- 更寻织女支机石，天河西户声潺湲。
- 无何有客乘晚兴，剥剥啄啄敲柴关。
- 惊回清风枕簟冷，赤霞夹日崆峒山。
- 一日废书强舌本，萌生鄙吝劳清删。
- 谩学昌黎送穷术，挥毫加点文烂斑。
- 睡魔凭物对我语，劝我停手开愤颜。
- 自言宇宙若非我，人生俄顷无休闲。

## 拼音
- lü4 yin1 man3 men2 chun1 yi3 hai2 ， huang2 li2 men2 wai4 you2 mian2 man2 。
- xiao1 xiao1 leng3 guan1 wu2 yi2 shi4 ， gao1 zhai1 sao1 shou3 wu4 chi1 wan2 。
- shui4 mo2 xi2 wo3 yi4 xiao1 san4 ， zhi2 lai2 mei2 jie2 yang2 shen2 jian1 。
- xu1 yu2 shuang3 qi4 hun4 chen2 su2 ， shuang1 mou2 ming2 xuan4 na4 neng2 jian4 。
- mi2 ming2 wei4 duan4 kou3 tou2 ju4 ， bi2 xi1 ru2 ji4 lei2 che1 jian1 。
- meng4 hun2 huang3 huang3 he2 suo3 shi4 ， piao1 piao1 liao2 kuo4 ci2 ji1 pan1 。
- song1 feng1 fu2 zu2 yun2 sheng1 ye4 ， shen1 qiong2 yue4 ku1 chao1 ren2 huan2 。
- geng4 xun2 zhi1 nü3 zhi1 ji1 shi2 ， tian1 he2 xi1 hu4 sheng1 chan2 yuan2 。
- wu2 he2 you3 ke4 cheng2 wan3 xing1 ， bao1 bao1 zhuo2 zhuo2 qiao1 chai2 guan1 。
- jing1 hui2 qing1 feng1 zhen3 dian4 leng3 ， chi4 xia2 jia2 ri4 kong1 tong2 shan1 。
- yi2 ri4 fei4 shu1 qiang2 she2 ben3 ， meng2 sheng1 bi3 lin4 lao2 qing1 shan1 。
- man4 xue2 chang1 li2 song4 qiong2 shu4 ， hui1 hao2 jia1 dian3 wen2 lan4 ban1 。
- shui4 mo2 ping2 wu4 dui4 wo3 yu3 ， quan4 wo3 ting2 shou3 kai1 fen4 yan2 。
- zi4 yan2 yu3 zhou4 ruo4 fei1 wo3 ， ren2 sheng1 e2 qing3 wu2 xiu1 xian2 。

## 注释

## 译文

## 赏析
