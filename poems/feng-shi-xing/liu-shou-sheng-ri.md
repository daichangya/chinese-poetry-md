---
id: feng-shi-xing-liu-shou-sheng-ri
title: 刘守生日
titlePinyin: liu2 shou3 sheng1 ri4
titleSlug: liu-shou-sheng-ri
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天清地浄行清秋，帝命吉祥驱蓐收。
- 九霄坠露濯仙骨，冰壶翠鉴尘不留。
- 十年持节东西州，绣衣辉煌照遐陬。
- 山之岷峨水之涪，两川至今腾歌讴。
- 渝城突兀大江头，岂足滞公霄汉游。
- 鬰葱之山海上浮，上有仙人老浮丘。
- 玉井莲开花作舟，载公缥缈登瀛洲。
- 琼瑶之台白玉楼，霞裾飘飘海上游。
- 仙人吹箫劝黄流，一觞不老仍不愁。
- 始知仙凡隔尘土，人间衮衮真浮沤。

## 拼音
- tian1 qing1 di4 jing4 xing2 qing1 qiu1 ， di4 ming4 ji2 xiang2 qu1 ru4 shou1 。
- jiu3 xiao1 zhui4 lu4 zhuo2 xian1 gu3 ， bing1 hu2 cui4 jian4 chen2 bu4 liu2 。
- shi2 nian2 chi2 jie2 dong1 xi1 zhou1 ， xiu4 yi1 hui1 huang2 zhao4 xia2 zou1 。
- shan1 zhi1 min2 e2 shui3 zhi1 fu2 ， liang3 chuan1 zhi4 jin1 teng2 ge1 ou1 。
- yu2 cheng2 tu1 wu4 da4 jiang1 tou2 ， qi3 zu2 zhi4 gong1 xiao1 han4 you2 。
- yu4 cong1 zhi1 shan1 hai3 shang4 fu2 ， shang4 you3 xian1 ren2 lao3 fu2 qiu1 。
- yu4 jing3 lian2 kai1 hua1 zuo4 zhou1 ， zai3 gong1 piao1 miao3 deng1 ying2 zhou1 。
- qiong2 yao2 zhi1 tai2 bai2 yu4 lou2 ， xia2 ju1 piao1 piao1 hai3 shang4 you2 。
- xian1 ren2 chui1 xiao1 quan4 huang2 liu2 ， yi4 shang1 bu4 lao3 reng2 bu4 chou2 。
- shi3 zhi1 xian1 fan2 ge2 chen2 tu3 ， ren2 jian1 gun3 gun3 zhen1 fu2 ou1 。

## 注释

## 译文

## 赏析
