---
id: feng-shi-xing-zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-sa-2f6a36d9
title: 张明远自持其所居萃胜亭记来求诗为赋三篇  其三
titlePinyin: zhang1 ming2 yuan3 zi4 chi2 qi2 suo3 ju1 cui4 sheng4 ting2 ji4 lai2 qiu2 shi1 wei4 fu4 san1 pian1     qi2 san1
titleSlug: zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-sa-2f6a36d9
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章盖代手，千载柳柳州。
- 落笔记山水，奇香撼琳球。
- 开卷一再读，宛若从之游。
- 历历爽心目，毛发为飕飕。
- 若人嗜清旷，步履素得幽。
- 揽胜得枢要，天地不可搜。
- 巉巉华山孙，藤萝护维陬。
- 绝顶葺荷盖，风月共夷犹。
- 物色自飞动，与我相答酬。
- 千里入睥睨，远眼纵莫收。
- 凭轩写清绝，文与境趣侔。
- 柳魂不可招，君几绍前修。
- 何当弃圭组，从君送清愁。

## 拼音
- wen2 zhang1 gai4 dai4 shou3 ， qian1 zai3 liu3 liu3 zhou1 。
- luo4 bi3 ji4 shan1 shui3 ， qi2 xiang1 han4 lin2 qiu2 。
- kai1 juan4 yi2 zai4 du2 ， wan3 ruo4 cong2 zhi1 you2 。
- li4 li4 shuang3 xin1 mu4 ， mao2 fa4 wei4 sou1 sou1 。
- ruo4 ren2 shi4 qing1 kuang4 ， bu4 lü3 su4 de2 you1 。
- lan3 sheng4 de2 shu1 yao4 ， tian1 di4 bu4 ke3 sou1 。
- chan2 chan2 hua4 shan1 sun1 ， teng2 luo2 hu4 wei2 zou1 。
- jue2 ding3 qi4 he2 gai4 ， feng1 yue4 gong4 yi2 you2 。
- wu4 se4 zi4 fei1 dong4 ， yu3 wo3 xiang1 da2 chou2 。
- qian1 li3 ru4 pi4 ni4 ， yuan3 yan3 zong4 mo4 shou1 。
- ping2 xuan1 xie3 qing1 jue2 ， wen2 yu3 jing4 qu4 mou2 。
- liu3 hun2 bu4 ke3 zhao1 ， jun1 ji3 shao4 qian2 xiu1 。
- he2 dang1 qi4 gui1 zu3 ， cong2 jun1 song4 qing1 chou2 。

## 注释

## 译文

## 赏析
