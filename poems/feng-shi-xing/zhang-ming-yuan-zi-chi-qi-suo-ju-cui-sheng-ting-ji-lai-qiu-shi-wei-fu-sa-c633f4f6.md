---
id: feng-shi-xing-zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-sa-c633f4f6
title: 张明远自持其所居萃胜亭记来求诗为赋三篇  其二
titlePinyin: zhang1 ming2 yuan3 zi4 chi2 qi2 suo3 ju1 cui4 sheng4 ting2 ji4 lai2 qiu2 shi1 wei4 fu4 san1 pian1     qi2 er4
titleSlug: zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-sa-c633f4f6
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百城何岧峣，储清自太初。
- 静境超人寰，群仙之所居。
- 清都閟宝箓，宫阙函丹书。
- 真人拜玉庭，天帝手自除。
- 宝盖相参差，缥缈来空虚。
- 我欲从之游，兹山遂慵疏。
- 朝霞以为食，浮云以为车。
- 此意靡坚决，西望空欷嘘。
- 君今定不凡，买山自菑畬。
- 上方切层霄，伊蹊百步余。
- 瑶草破雾收，青精凌雨锄。
- 往往逢迎间，松乔曳云裾。
- 为我语羡门，问讯今何如。

## 拼音
- bai3 cheng2 he2 tiao2 yao2 ， chu3 qing1 zi4 tai4 chu1 。
- jing4 jing4 chao1 ren2 huan2 ， qun2 xian1 zhi1 suo3 ju1 。
- qing1 dou1 bi4 bao3 lu4 ， gong1 que1 han2 dan1 shu1 。
- zhen1 ren2 bai4 yu4 ting2 ， tian1 di4 shou3 zi4 chu2 。
- bao3 gai4 xiang1 cen1 ci1 ， piao1 miao3 lai2 kong1 xu1 。
- wo3 yu4 cong2 zhi1 you2 ， zi1 shan1 sui4 yong1 shu1 。
- zhao1 xia2 yi3 wei2 shi2 ， fu2 yun2 yi3 wei2 che1 。
- ci3 yi4 mi2 jian1 jue2 ， xi1 wang4 kong1 xi1 xu1 。
- jun1 jin1 ding4 bu4 fan2 ， mai3 shan1 zi4 zi1 she1 。
- shang4 fang1 qie4 ceng2 xiao1 ， yi1 qi1 bai3 bu4 yu2 。
- yao2 cao3 po4 wu4 shou1 ， qing1 jing1 ling2 yu3 chu2 。
- wang3 wang3 feng2 ying2 jian1 ， song1 qiao2 ye4 yun2 ju1 。
- wei4 wo3 yu3 xian4 men2 ， wen4 xun4 jin1 he2 ru2 。

## 注释

## 译文

## 赏析
