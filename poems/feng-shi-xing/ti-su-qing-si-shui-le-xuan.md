---
id: feng-shi-xing-ti-su-qing-si-shui-le-xuan
title: 题苏庆嗣睡乐轩
titlePinyin: ti2 su1 qing4 si4 shui4 le4 xuan1
titleSlug: ti-su-qing-si-shui-le-xuan
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六凿森剑戟，一枕寄华胥。
- 睡觉既殊辙，睡兮真乐欤。
- 达人蕴大观，方寸包太虚。
- 忧乐两不知，寤寐常如如。
- 昔也蝶栩栩，今焉周蘧蘧。
- 而今我法中，无欠亦无余。
- 以睡为乐邪，不睡宁非渠。
- 然则此轩名，无乃滞一隅。
- 苏子笑而应，斯岂真吾居。
- 飘流阅世故，早觉心地初。
- 今古一偃仰，天地一蘧庐。
- 揭名聊尔尔，至言恐惊愚。

## 拼音
- liu4 zao2 sen1 jian4 ji3 ， yi4 zhen3 ji4 hua2 xu1 。
- shui4 jiao4 ji4 shu1 zhe2 ， shui4 xi1 zhen1 le4 yu2 。
- da2 ren2 yun4 da4 guan1 ， fang1 cun4 bao1 tai4 xu1 。
- you1 le4 liang3 bu4 zhi1 ， wu4 mei4 chang2 ru2 ru2 。
- xi1 ye3 die2 xu3 xu3 ， jin1 yan1 zhou1 qu2 qu2 。
- er2 jin1 wo3 fa3 zhong1 ， wu2 qian4 yi4 wu2 yu2 。
- yi3 shui4 wei4 le4 xie2 ， bu2 shui4 ning2 fei1 qu2 。
- ran2 ze2 ci3 xuan1 ming2 ， wu2 nai3 zhi4 yi4 yu2 。
- su1 zi3 xiao4 er2 ying4 ， si1 qi3 zhen1 wu2 ju1 。
- piao1 liu2 yue4 shi4 gu4 ， zao3 jue2 xin1 di4 chu1 。
- jin1 gu3 yi4 yan3 yang3 ， tian1 di4 yi4 qu2 lu2 。
- jie1 ming2 liao2 er3 er3 ， zhi4 yan2 kong3 jing1 yu2 。

## 注释

## 译文

## 赏析
