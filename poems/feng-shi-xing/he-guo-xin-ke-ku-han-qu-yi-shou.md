---
id: feng-shi-xing-he-guo-xin-ke-ku-han-qu-yi-shou
title: 和郭信可苦寒曲一首
titlePinyin: he2 guo1 xin4 ke3 ku3 han2 qu3 yi4 shou3
titleSlug: he-guo-xin-ke-ku-han-qu-yi-shou
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风吹沙边云黄，行人堕指鸟兽僵。
- 鹔鹴裘弊醉何有，呼吸七气成冰霜。
- 画堂绣幕围丝管，馥馥麝烟红吐煖。
- 贫人尺布不可缝，夜长展转牛衣短。
- 将军领戍山上山，劲弩折角刁斗寒。
- 铁衣照雪夜如水，哀雁一声心欲死。
- 年年官赐冬衣绢，妇女从军身不遍。
- 来岁忍寒须努力，农家饥死无人织。

## 拼音
- shuo4 feng1 chui1 sha1 bian1 yun2 huang2 ， xing2 ren2 duo4 zhi3 niao3 shou4 jiang1 。
- su4 shuang1 qiu2 bi4 zui4 he2 you3 ， hu1 xi1 qi1 qi4 cheng2 bing1 shuang1 。
- hua4 tang2 xiu4 mu4 wei2 si1 guan3 ， fu4 fu4 she4 yan1 hong2 tu3 xuan1 。
- pin2 ren2 chi3 bu4 bu4 ke3 feng4 ， ye4 chang2 zhan3 zhuan3 niu2 yi1 duan3 。
- jiang1 jun1 ling3 shu4 shan1 shang4 shan1 ， jin4 nu3 zhe2 jiao3 diao1 dou4 han2 。
- tie3 yi1 zhao4 xue3 ye4 ru2 shui3 ， ai1 yan4 yi4 sheng1 xin1 yu4 si3 。
- nian2 nian2 guan1 ci4 dong1 yi1 juan4 ， fu4 nü3 cong2 jun1 shen1 bu2 bian4 。
- lai2 sui4 ren3 han2 xu1 nu3 li4 ， nong2 jia1 ji1 si3 wu2 ren2 zhi1 。

## 注释

## 译文

## 赏析
