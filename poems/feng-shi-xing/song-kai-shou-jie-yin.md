---
id: feng-shi-xing-song-kai-shou-jie-yin
title: 送开守解印
titlePinyin: song4 kai1 shou3 jie3 yin4
titleSlug: song-kai-shou-jie-yin
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷冬自萧疏，小垒玄云开。
- 使君掷虎符，行矣何遽哉。
- 父老相与言，未言心已哀。
- 自云好使君，抚我如婴孩。
- 天不为我旱，人不为我灾。
- 使君今已行，力挽不可回。
- 举手向父老，听我勿我猜。
- 赤骥万里足，瑶池倏往来。
- 伏枥方丈间，何其等驽骀。
- 丹凤隘寥廓，五湖看如杯。
- 修羽落樊笼，安得一毰毸。
- 骥非伏枥姿，凤当翔九垓。
- 使君禀天秀，磊磊真长才。
- 峡里三家村，胡为久徘徊。
- 况与艰运偶，中州涨胡埃。
- 天子急亲贤，搜访尽草莱。
- 一麾谅其微，千里良需材。
- 弃去自腾踏，为国除祸胎。
- 父老休嗟惜，功勋在云台。

## 拼音
- qiong2 dong1 zi4 xiao1 shu1 ， xiao3 lei3 xuan2 yun2 kai1 。
- shi3 jun1 zhi4 hu3 fu2 ， xing2 yi3 he2 ju4 zai1 。
- fu4 lao3 xiang1 yu3 yan2 ， wei4 yan2 xin1 yi3 ai1 。
- zi4 yun2 hao3 shi3 jun1 ， fu3 wo3 ru2 ying1 hai2 。
- tian1 bu2 wei4 wo3 han4 ， ren2 bu2 wei4 wo3 zai1 。
- shi3 jun1 jin1 yi3 xing2 ， li4 wan3 bu4 ke3 hui2 。
- ju3 shou3 xiang4 fu4 lao3 ， ting1 wo3 wu4 wo3 cai1 。
- chi4 ji4 wan4 li3 zu2 ， yao2 chi2 shu1 wang3 lai2 。
- fu2 li4 fang1 zhang4 jian1 ， he2 qi2 deng3 nu2 dai4 。
- dan1 feng4 ai4 liao2 kuo4 ， wu3 hu2 kan4 ru2 bei1 。
- xiu1 yu3 luo4 fan2 long2 ， an1 de2 yi4 pei2 sai1 。
- ji4 fei1 fu2 li4 zi1 ， feng4 dang1 xiang2 jiu3 gai1 。
- shi3 jun1 bing3 tian1 xiu4 ， lei3 lei3 zhen1 chang2 cai2 。
- xia2 li3 san1 jia1 cun1 ， hu2 wei4 jiu3 pai2 huai2 。
- kuang4 yu3 jian1 yun4 ou3 ， zhong1 zhou1 zhang3 hu2 ai1 。
- tian1 zi3 ji2 qin1 xian2 ， sou1 fang3 jin4 cao3 lai2 。
- yi4 hui1 liang4 qi2 wei1 ， qian1 li3 liang2 xu1 cai2 。
- qi4 qu4 zi4 teng2 ta4 ， wei4 guo2 chu2 huo4 tai1 。
- fu4 lao3 xiu1 jie1 xi1 ， gong1 xun1 zai4 yun2 tai2 。

## 注释

## 译文

## 赏析
