---
id: feng-shi-xing-she-di-sheng-zi
title: 舍弟生子
titlePinyin: she4 di4 sheng1 zi3
titleSlug: she-di-sheng-zi
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 多女信无助，多男复何虞。
- 我固喜二仲，辈出三丈夫。
- 圆郎未解语，手欲学抹朱。
- 闰郎好神气，两眼澄秋湖。
- 复有新生儿，初探玄海珠。
- 一一阅清俊，并是千里驹。
- 胡为集我家，足视种德符。
- 昆弟若一体，在尔犹在吾。
- 堂前有双亲，各已皓鬓须。
- 抱弄想慰意，颜色朝愉愉。
- 未问壮门户，悦亲良所须。
- 况我藜藿肠，要当饱典谟。
- 足以立家学，灿灿遗群雏。
- 尔后更五稔，汝等行不扶。
- 我欲为道肥，汝当为书癯。
- 富贵何足道，陆贾真洪儒。

## 拼音
- duo1 nü3 xin4 wu2 zhu4 ， duo1 nan2 fu4 he2 yu2 。
- wo3 gu4 xi3 er4 zhong4 ， bei4 chu1 san1 zhang4 fu0 。
- yuan2 lang2 wei4 jie3 yu3 ， shou3 yu4 xue2 mo3 zhu1 。
- run4 lang2 hao3 shen2 qi4 ， liang3 yan3 cheng2 qiu1 hu2 。
- fu4 you3 xin1 sheng1 er2 ， chu1 tan4 xuan2 hai3 zhu1 。
- yi1 yi1 yue4 qing1 jun4 ， bing4 shi4 qian1 li3 ju1 。
- hu2 wei4 ji2 wo3 jia1 ， zu2 shi4 zhong3 de2 fu2 。
- kun1 di4 ruo4 yi4 ti3 ， zai4 er3 you2 zai4 wu2 。
- tang2 qian2 you3 shuang1 qin1 ， ge4 yi3 hao4 bin4 xu1 。
- bao4 nong4 xiang3 wei4 yi4 ， yan2 se4 chao2 yu2 yu2 。
- wei4 wen4 zhuang4 men2 hu4 ， yue4 qin1 liang2 suo3 xu1 。
- kuang4 wo3 li2 huo4 chang2 ， yao4 dang1 bao3 dian3 mo2 。
- zu2 yi3 li4 jia1 xue2 ， can4 can4 yi2 qun2 chu2 。
- er3 hou4 geng4 wu3 ren3 ， ru3 deng3 xing2 bu4 fu2 。
- wo3 yu4 wei4 dao4 fei2 ， ru3 dang1 wei4 shu1 qu2 。
- fu4 gui4 he2 zu2 dao4 ， lu4 jia3 zhen1 hong2 ru2 。

## 注释

## 译文

## 赏析
