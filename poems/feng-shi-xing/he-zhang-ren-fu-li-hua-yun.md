---
id: feng-shi-xing-he-zhang-ren-fu-li-hua-yun
title: 和张仁甫李花韵
titlePinyin: he2 zhang1 ren2 fu3 li3 hua1 yun4
titleSlug: he-zhang-ren-fu-li-hua-yun
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江头谁家千树李，影落清江彻江尾。
- 风吹扁舟到花下，花间啁啾亦欣喜。
- 瑶林成径千步长，花光烛天天半香。
- 恍如坐我群玉府，飞琼酌劝青霞觞。
- 胜事此游难具列，照映肝肠尽明洁。
- 老怀已戒语作绮，新诗向拟风回雪。
- 东家西邻诗更奇，一时共借花光辉。
- 更须妙索留春句，无使花飞春告归。

## 拼音
- jiang1 tou2 shui2 jia1 qian1 shu4 li3 ， ying3 luo4 qing1 jiang1 che4 jiang1 wei3 。
- feng1 chui1 pian1 zhou1 dao4 hua1 xia4 ， hua1 jian1 zhou1 jiu1 yi4 xin1 xi3 。
- yao2 lin2 cheng2 jing4 qian1 bu4 chang2 ， hua1 guang1 zhu2 tian1 tian1 ban4 xiang1 。
- huang3 ru2 zuo4 wo3 qun2 yu4 fu3 ， fei1 qiong2 zhuo2 quan4 qing1 xia2 shang1 。
- sheng4 shi4 ci3 you2 nan2 ju4 lie4 ， zhao4 ying4 gan1 chang2 jin4 ming2 jie2 。
- lao3 huai2 yi3 jie4 yu3 zuo4 qi3 ， xin1 shi1 xiang4 ni3 feng1 hui2 xue3 。
- dong1 jia1 xi1 lin2 shi1 geng4 qi2 ， yi4 shi2 gong4 jie4 hua1 guang1 hui1 。
- geng4 xu1 miao4 suo3 liu2 chun1 ju4 ， wu2 shi3 hua1 fei1 chun1 gao4 gui1 。

## 注释

## 译文

## 赏析
