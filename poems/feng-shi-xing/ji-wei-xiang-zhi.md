---
id: feng-shi-xing-ji-wei-xiang-zhi
title: 寄魏相之
titlePinyin: ji4 wei4 xiang1 zhi1
titleSlug: ji-wei-xiang-zhi
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胡尘涨中州，大雅欲陵替。
- 遮眼惟甲兵，开口无丁字。
- 君从何方来，落落清庙器。
- 岂觅佳吏部，惠然枉轮驷。
- 快语真起人，坐久益宏肆。
- 复归磨破瓦，自写锦囊秘。
- 敲门遣长须，恍若明星坠。
- 意远出寥廓，沈谢堪叔季。
- 昔人重勋业，文章乃余事。
- 当其困湮沦，慷慨动幽思。
- 旧筐傥好在，万代作清吹。
- 听君发余论，堂堂蕴经济。
- 贾生求属国，居然不自试。
- 飘飘云雨峡，风沙正憔悴。
- 老聃柱下史，庄周漆园吏。
- 鸿鹄千里心，蹭蹬戢远翅。
- 平生有笔砚，艰难不相弃。
- 得失与忧乐，付此一游戏。
- 举手忽盈纸，不知老将至。
- 达士要如此，何必苦酸鼻。
- 凌江我二友，大非俗士比。
- 与君共朝夕，可以忘世味。
- 嗟我谋生拙，汩汩耗元气。
- 相逢思共载，羁绁但长喟。
- 别后有新诗，莫忘情所寄。
- 一瓢落清江，顷刻荷清赐。
- 一饮一再读，一篇为一醉。

## 拼音
- hu2 chen2 zhang3 zhong1 zhou1 ， da4 ya3 yu4 ling2 ti4 。
- zhe1 yan3 wei2 jia3 bing1 ， kai1 kou3 wu2 ding1 zi4 。
- jun1 cong2 he2 fang1 lai2 ， luo4 luo4 qing1 miao4 qi4 。
- qi3 mi4 jia1 li4 bu4 ， hui4 ran2 wang3 lun2 si4 。
- kuai4 yu3 zhen1 qi3 ren2 ， zuo4 jiu3 yi4 hong2 si4 。
- fu4 gui1 mo2 po4 wa3 ， zi4 xie3 jin3 nang2 mi4 。
- qiao1 men2 qian3 chang2 xu1 ， huang3 ruo4 ming2 xing1 zhui4 。
- yi4 yuan3 chu1 liao2 kuo4 ， shen3 xie4 kan1 shu1 ji4 。
- xi1 ren2 zhong4 xun1 ye4 ， wen2 zhang1 nai3 yu2 shi4 。
- dang1 qi2 kun4 yan1 lun2 ， kang1 kai3 dong4 you1 si1 。
- jiu4 kuang1 tang3 hao3 zai4 ， wan4 dai4 zuo4 qing1 chui1 。
- ting1 jun1 fa1 yu2 lun4 ， tang2 tang2 yun4 jing1 ji4 。
- jia3 sheng1 qiu2 shu3 guo2 ， ju1 ran2 bu2 zi4 shi4 。
- piao1 piao1 yun2 yu3 xia2 ， feng1 sha1 zheng4 qiao2 cui4 。
- lao3 dan1 zhu4 xia4 shi3 ， zhuang1 zhou1 qi1 yuan2 li4 。
- hong2 hu2 qian1 li3 xin1 ， ceng4 deng1 ji2 yuan3 chi4 。
- ping2 sheng1 you3 bi3 yan4 ， jian1 nan2 bu4 xiang1 qi4 。
- de2 shi1 yu3 you1 le4 ， fu4 ci3 yi4 you2 xi4 。
- ju3 shou3 hu1 ying2 zhi3 ， bu4 zhi1 lao3 jiang4 zhi4 。
- da2 shi4 yao4 ru2 ci3 ， he2 bi4 ku3 suan1 bi2 。
- ling2 jiang1 wo3 er4 you3 ， da4 fei1 su2 shi4 bi3 。
- yu3 jun1 gong4 zhao1 xi1 ， ke3 yi3 wang4 shi4 wei4 。
- jie1 wo3 mou2 sheng1 zhuo1 ， gu3 gu3 hao4 yuan2 qi4 。
- xiang1 feng2 si1 gong4 zai3 ， ji1 xie4 dan4 chang2 kui4 。
- bie2 hou4 you3 xin1 shi1 ， mo4 wang4 qing2 suo3 ji4 。
- yi4 piao2 luo4 qing1 jiang1 ， qing3 ke4 he2 qing1 ci4 。
- yi4 yin3 yi2 zai4 du2 ， yi4 pian1 wei4 yi2 zui4 。

## 注释

## 译文

## 赏析
