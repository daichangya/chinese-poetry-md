---
id: feng-shi-xing-he-xian-yu-jin-bo-you-wo-long
title: 和鲜于晋伯游卧龙
titlePinyin: he2 xian1 yu2 jin4 bo2 you2 wo4 long2
titleSlug: he-xian-yu-jin-bo-you-wo-long
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四十发已白，百谋无一成。
- 林泉有夙志，芝术寄晚程。
- 人间好山水，往往尽经行。
- 辄忌堕圭组，所至欲有营。
- 卧龙胜兰若，曩游惬平生。
- 苍茫紫翠间，藤萝路回萦。
- 上方攀跻迥，遐瞩襟宇宏。
- 风飒秋岭瘦，云护晓泉明。
- 汲甘潄芳润，撷香佩华英。
- 境迷烟霞痼，道豁人鬼盲。
- 是时驾言旋，濡毫记前楹。
- 于今已八稔，愧负猿鹤盟。
- 君今倚岩桂，泠然赋晨征。
- 仙人饵白石，幽士饭青精。
- 兴托风尘表，咏味见高情。
- 欲往从之游，秋梦一羽轻。
- 静躁本异趣，出处谅欲诚。
- 胸中一丘壑，敢以易功名。
- 杖藜如可再，君为寄先声。
- 南岳宽嘲笑，北山缓讥评。
- 行亦老菟裘，今姑隠市城。
- 此心随云归，与山日逢迎。

## 拼音
- si4 shi2 fa1 yi3 bai2 ， bai3 mou2 wu2 yi4 cheng2 。
- lin2 quan2 you3 su4 zhi4 ， zhi1 shu4 ji4 wan3 cheng2 。
- ren2 jian1 hao3 shan1 shui3 ， wang3 wang3 jin4 jing1 xing2 。
- zhe2 ji4 duo4 gui1 zu3 ， suo3 zhi4 yu4 you3 ying2 。
- wo4 long2 sheng4 lan2 ruo4 ， nang3 you2 qie4 ping2 sheng1 。
- cang1 mang2 zi3 cui4 jian1 ， teng2 luo2 lu4 hui2 ying2 。
- shang4 fang1 pan1 ji1 jiong3 ， xia2 zhu3 jin1 yu3 hong2 。
- feng1 sa4 qiu1 ling3 shou4 ， yun2 hu4 xiao3 quan2 ming2 。
- ji2 gan1 shu4 fang1 run4 ， xie2 xiang1 pei4 hua2 ying1 。
- jing4 mi2 yan1 xia2 gu4 ， dao4 huo1 ren2 gui3 mang2 。
- shi4 shi2 jia4 yan2 xuan2 ， ru2 hao2 ji4 qian2 ying2 。
- yu2 jin1 yi3 ba1 ren3 ， kui4 fu4 yuan2 he4 meng2 。
- jun1 jin1 yi3 yan2 gui4 ， ling2 ran2 fu4 chen2 zheng1 。
- xian1 ren2 er3 bai2 shi2 ， you1 shi4 fan4 qing1 jing1 。
- xing1 tuo1 feng1 chen2 biao3 ， yong3 wei4 jian4 gao1 qing2 。
- yu4 wang3 cong2 zhi1 you2 ， qiu1 meng4 yi4 yu3 qing1 。
- jing4 zao4 ben3 yi4 qu4 ， chu1 chu4 liang4 yu4 cheng2 。
- xiong1 zhong1 yi4 qiu1 he4 ， gan3 yi3 yi4 gong1 ming2 。
- zhang4 li2 ru2 ke3 zai4 ， jun1 wei4 ji4 xian1 sheng1 。
- nan2 yue4 kuan1 chao2 xiao4 ， bei3 shan1 huan3 ji1 ping2 。
- xing2 yi4 lao3 tu2 qiu2 ， jin1 gu1 yin3 shi4 cheng2 。
- ci3 xin1 sui2 yun2 gui1 ， yu3 shan1 ri4 feng2 ying2 。

## 注释

## 译文

## 赏析
