---
id: feng-shi-xing-yun-yan
title: 云岩
titlePinyin: yun2 yan2
titleSlug: yun-yan
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枞阳之阳羌庐峰，千岩万壑云蒙蒙。
- 仙人往往游其中，安期羡门乔与松。
- 天或使之为扃封，咫尺象外不可通。
- 我昔杖履秋将穷，洞宫萧森还遽匆。
- 至今魂梦江南东，闻君𣃁石苍崖穹。
- 下燕众客幽襟同，君真庶几羌俗翁。
- 作诗疾驱勤仆僮，斩薙荟蔚烦祝融。
- 木章竹个群巅空，要使恢廓无蔽蒙。
- 指麾八极呼云风，坐与九江争俊雄。
- 当有骑鹤来遐冲，与君论道如崆峒。
- 去之勿疑求大功，慎勿顾此杉楠枫。

## 拼音
- zong1 yang2 zhi1 yang2 qiang1 lu2 feng1 ， qian1 yan2 wan4 he4 yun2 meng2 meng2 。
- xian1 ren2 wang3 wang3 you2 qi2 zhong1 ， an1 qi1 xian4 men2 qiao2 yu3 song1 。
- tian1 huo4 shi3 zhi1 wei4 jiong1 feng1 ， zhi3 chi3 xiang4 wai4 bu4 ke3 tong1 。
- wo3 xi1 zhang4 lü3 qiu1 jiang1 qiong2 ， dong4 gong1 xiao1 sen1 hai2 ju4 cong1 。
- zhi4 jin1 hun2 meng4 jiang1 nan2 dong1 ， wen2 jun1 𣃁 shi2 cang1 ya2 qiong2 。
- xia4 yan4 zhong4 ke4 you1 jin1 tong2 ， jun1 zhen1 shu4 ji1 qiang1 su2 weng1 。
- zuo4 shi1 ji2 qu1 qin2 pu2 tong2 ， zhan3 ti4 hui4 wei4 fan2 zhu4 rong2 。
- mu4 zhang1 zhu2 ge4 qun2 dian1 kong1 ， yao4 shi3 hui1 kuo4 wu2 bi4 meng2 。
- zhi3 hui1 ba1 ji2 hu1 yun2 feng1 ， zuo4 yu3 jiu3 jiang1 zheng1 jun4 xiong2 。
- dang1 you3 qi2 he4 lai2 xia2 chong1 ， yu3 jun1 lun4 dao4 ru2 kong1 tong2 。
- qu4 zhi1 wu4 yi2 qiu2 da4 gong1 ， shen4 wu4 gu4 ci3 shan1 nan2 feng1 。

## 注释

## 译文

## 赏析
