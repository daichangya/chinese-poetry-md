---
id: feng-shi-xing-zai-he
title: 再和
titlePinyin: zai4 he2
titleSlug: zai-he
author: 冯时行
authorPinyin: feng2 shi2 xing2
authorSlug: feng-shi-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人言不饮酒，神形不相亲。
- 我云不游山，足挛不可伸。
- 径须向泉石，抖擞人我尘。
- 况复山林姿，岂类轩冕人。
- 出门见四野，便有羲皇淳。
- 昔游颇有得，已事犹可循。
- 异时春开阴，晴霁如秋旻。
- 殽簌粗提携，不必皆奇珍。
- 客居我贫者，尚能乞诸邻。
- 相与临小轩，眼界浩无垠。
- 水绕拖长带，山来趋小臣。
- 轩前耸朱凤，曾是栖群真。
- 飘游邈何许，迹可访遗民。
- 吾徒况健步，人扶必怒嗔。
- 频行当导引，能除体不仁。
- 想当闻此约，喜见颜津津。
- 必不类世俗，咫尺小参辰。
- 鸟语听妙转，草软藉芳茵。
- 信宿得苏李，良会如荀陈。
- 翻思尘土中，旦暮走踆踆。
- 有如对酸醯，未啜已深颦。
- 放意宽衰飒，收机入混沦。
- 尚欲挈妻子，终焉老西岷。
- 或欲东入海，披发谢冠巾。
- 况兹一日游，暂令耳目新。
- 于事竟何补，在己徒自辛。
- 骑马事干谒，汩汩穷昏晨。
- 不如且行乐，一笑酬中春。

## 拼音
- ren2 yan2 bu4 yin3 jiu3 ， shen2 xing2 bu4 xiang1 qin1 。
- wo3 yun2 bu4 you2 shan1 ， zu2 luan2 bu4 ke3 shen1 。
- jing4 xu1 xiang4 quan2 shi2 ， dou3 sou3 ren2 wo3 chen2 。
- kuang4 fu4 shan1 lin2 zi1 ， qi3 lei4 xuan1 mian3 ren2 。
- chu1 men2 jian4 si4 ye3 ， bian4 you3 xi1 huang2 chun2 。
- xi1 you2 po1 you3 de2 ， yi3 shi4 you2 ke3 xun2 。
- yi4 shi2 chun1 kai1 yin1 ， qing2 ji4 ru2 qiu1 min2 。
- yao2 su4 cu1 ti2 xie2 ， bu2 bi4 jie1 qi2 zhen1 。
- ke4 ju1 wo3 pin2 zhe3 ， shang4 neng2 qi3 zhu1 lin2 。
- xiang1 yu3 lin2 xiao3 xuan1 ， yan3 jie4 hao4 wu2 yin2 。
- shui3 rao4 tuo1 chang2 dai4 ， shan1 lai2 qu1 xiao3 chen2 。
- xuan1 qian2 song3 zhu1 feng4 ， ceng2 shi4 qi1 qun2 zhen1 。
- piao1 you2 miao3 he2 xu3 ， ji4 ke3 fang3 yi2 min2 。
- wu2 tu2 kuang4 jian4 bu4 ， ren2 fu2 bi4 nu4 chen1 。
- pin2 hang2 dang0 dao3 yin3 ， neng2 chu2 ti3 bu4 ren2 。
- xiang3 dang1 wen2 ci3 yue1 ， xi3 jian4 yan2 jin1 jin1 。
- bi4 bu2 lei4 shi4 su2 ， zhi3 chi3 xiao3 can1 chen2 。
- niao3 yu3 ting1 miao4 zhuan3 ， cao3 ruan3 jie4 fang1 yin1 。
- xin4 su4 de2 su1 li3 ， liang2 hui4 ru2 xun2 chen2 。
- fan1 si1 chen2 tu3 zhong1 ， dan4 mu4 zou3 cun1 cun1 。
- you3 ru2 dui4 suan1 xi1 ， wei4 chuo4 yi3 shen1 pin2 。
- fang4 yi4 kuan1 shuai1 sa4 ， shou1 ji1 ru4 hun4 lun2 。
- shang4 yu4 qie4 qi1 zi3 ， zhong1 yan1 lao3 xi1 min2 。
- huo4 yu4 dong1 ru4 hai3 ， pi1 fa1 xie4 guan1 jin1 。
- kuang4 zi1 yi2 ri4 you2 ， zan4 ling4 er3 mu4 xin1 。
- yu2 shi4 jing4 he2 bu3 ， zai4 ji3 tu2 zi4 xin1 。
- qi2 ma3 shi4 gan1 ye4 ， gu3 gu3 qiong2 hun1 chen2 。
- bu4 ru2 qie3 xing2 le4 ， yi2 xiao4 chou2 zhong1 chun1 。

## 注释

## 译文

## 赏析
