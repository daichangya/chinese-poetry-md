---
title: 种师道
---
种师道（一○五一～一一二六），字彝叔，初名建中，避徽宗年号改为师极，诏赐今名，洛阳（今属河南）人。世衡孙。少从张载学。以荫补三班奉职，易文阶，为熙州推官，权知同谷县。累擢提举秦凤路常平，知德顺军。坐尝议役法忤蔡京意，入党籍，屏废十余年。起知怀德军，历知西安州、渭州，进侍卫亲军马军副都指挥使，拜保静军节度使。徽宗宣和四年（一一二二），责致仕（《宋史》卷二二《徽宗本纪四》）。又起知宪州、环州，俄还保静军节度使，复致仕。七年，金人南下，召为检校少保、静难军节度使、河东河北路制置使兼都统制（《宋会要辑稿》职官七七之六四）。钦宗靖康元年，加检校少傅，同知枢密院事，为京畿、河北、河东路宣抚使。金师退，罢为中太一宫使。复加检校少师，进太尉，换节镇洮军，为河北、河东宣抚使。以病卒，年七十六。谥忠宪。《宋史》卷三三五、《东都事略》卷一○七有传。今录诗二首。
