---
id: li-xiao-long-bian-min-shi-shang-yan-zheng-shu-xuan-wei-guang-dong
title: 便民诗上颜正叔宣慰广东
titlePinyin: bian4 min2 shi1 shang4 yan2 zheng4 shu1 xuan1 wei4 guang3 dong1
titleSlug: bian-min-shi-shang-yan-zheng-shu-xuan-wei-guang-dong
author: 李肖龙
authorPinyin: li3 xiao4 long2
authorSlug: li-xiao-long
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枯苗一著雨，田畴经芊芊。
- 蛰虫一逢春，窟穴声阗阗。
- 余民望小定，甚于饥渴然。
- 昔何好弄兵，今何知服田。
- 急流无住鱼，晴空有飞鸢。
- 干戈未肯息，百里无人烟。
- 去年科徭重，剜疮在眼前。
- 父子不相保，悲泣空自悬。
- 新官榜往催，观者塞市廛。
- 全活数万众，此恩大如天。
- 人生能几何，饮啄皆前缘。
- 聚水盈科进，缺月及时圆。
- 唯谋官职高，未必子孙贤。
- 有意行王道，愿言书七篇。

## 拼音
- ku1 miao2 yi2 zhu4 yu3 ， tian2 chou2 jing1 qian1 qian1 。
- zhe2 chong2 yi4 feng2 chun1 ， ku1 xue2 sheng1 tian2 tian2 。
- yu2 min2 wang4 xiao3 ding4 ， shen4 yu2 ji1 ke3 ran2 。
- xi1 he2 hao3 nong4 bing1 ， jin1 he2 zhi1 fu2 tian2 。
- ji2 liu2 wu2 zhu4 yu2 ， qing2 kong1 you3 fei1 yuan1 。
- gan1 ge1 wei4 ken3 xi1 ， bai3 li3 wu2 ren2 yan1 。
- qu4 nian2 ke1 yao2 zhong4 ， wan1 chuang1 zai4 yan3 qian2 。
- fu4 zi3 bu4 xiang1 bao3 ， bei1 qi4 kong1 zi4 xuan2 。
- xin1 guan1 bang3 wang3 cui1 ， guan1 zhe3 sai1 shi4 chan2 。
- quan2 huo2 shu4 wan4 zhong4 ， ci3 en1 da4 ru2 tian1 。
- ren2 sheng1 neng2 ji3 he2 ， yin3 zhuo2 jie1 qian2 yuan2 。
- ju4 shui3 ying2 ke1 jin4 ， que1 yue4 ji2 shi2 yuan2 。
- wei2 mou2 guan1 zhi2 gao1 ， wei4 bi4 zi3 sun1 xian2 。
- you3 yi4 xing2 wang2 dao4 ， yuan4 yan2 shu1 qi1 pian1 。

## 注释

## 译文

## 赏析
