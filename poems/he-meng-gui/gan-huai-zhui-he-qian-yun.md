---
id: he-meng-gui-gan-huai-zhui-he-qian-yun
title: 感怀追和前韵
titlePinyin: gan3 huai2 zhui1 he2 qian2 yun4
titleSlug: gan-huai-zhui-he-qian-yun
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒冰不附炭，圆枘岂纳方。
- 心同媒易合，分隔意难当。
- 膏火不昼耀，夕暮长煌煌。
- 松柏无春华，霜雪自苍苍。
- 万物何定极，百世终混茫。
- 瞻彼巢林隼，胡为水中央。
- 夜梦衣云锦，乘虬朝帝旁。
- 钧天听未了，玄运不可常。
- 百年少壮心，时醉歌并凉。
- 层城闭青蛾，无处觅玄霜。
- 亡羊两得失，奚择谷与臧。
- 齿舌谁堕在，岂计彼软刚。
- 千年青铜镜，宁为垢损光。

## 拼音
- han2 bing1 bu2 fu4 tan4 ， yuan2 rui4 qi3 na4 fang1 。
- xin1 tong2 mei2 yi4 he2 ， fen1 ge2 yi4 nan2 dang1 。
- gao1 huo3 bu2 zhou4 yao4 ， xi1 mu4 chang2 huang2 huang2 。
- song1 bai3 wu2 chun1 hua2 ， shuang1 xue3 zi4 cang1 cang1 。
- wan4 wu4 he2 ding4 ji2 ， bai3 shi4 zhong1 hun4 mang2 。
- zhan1 bi3 chao2 lin2 sun3 ， hu2 wei4 shui3 zhong1 yang1 。
- ye4 meng4 yi1 yun2 jin3 ， cheng2 qiu2 chao2 di4 pang2 。
- jun1 tian1 ting1 wei4 liao3 ， xuan2 yun4 bu4 ke3 chang2 。
- bai3 nian2 shao4 zhuang4 xin1 ， shi2 zui4 ge1 bing4 liang2 。
- ceng2 cheng2 bi4 qing1 e2 ， wu2 chu4 mi4 xuan2 shuang1 。
- wang2 yang2 liang3 de2 shi1 ， xi1 ze2 gu3 yu3 zang1 。
- chi3 she2 shui2 duo4 zai4 ， qi3 ji4 bi3 ruan3 gang1 。
- qian1 nian2 qing1 tong2 jing4 ， ning2 wei4 gou4 sun3 guang1 。

## 注释

## 译文

## 赏析
