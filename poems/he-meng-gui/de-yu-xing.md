---
id: he-meng-gui-de-yu-xing
title: 得雨行
titlePinyin: de2 yu3 xing2
titleSlug: de-yu-xing
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万井泉枯民徙市，谁碾火轮烧海底。
- 蛇翳堕瓮鞭弗灵，丰隆困卧屏翳死。
- 天驱鬼格啄黔氓，神龙蓄雨不敢行。
- 万树翠干禾赤熛，田田兆坼龟纵横。
- 卜侯闵雨无处祷，下问三老及五更。
- 为言乌龙有圣水，绝顶一泓如鉴平。
- 寻常澍雨多芳沼，颇怪年来云气少。
- 有时掣电现光怪，或见盘空形攫矫。
- 猩鼯藜藿人不经，侯往愿乞水一瓶。
- 得水入城甫三日，一夕载雨来江亭。
- 生来不识此山状，见说人行蹑云上。
- 殷雷下界婴儿声，培𪣻千峰那可望。
- 山高地迥生神灵，莫嫌潴水才盆盎。
- 鬃头一滴落人间，平地鲸鲵生巨浪。
- 世事春花与秋叶，野马红尘云起灭。
- 龙山万古龙常存，年年幻变生鳞鬣。
- 歛藏神用潜幽宫，畜眼草草那识龙。
- 贤侯异政今鲁恭，此心直与神龙通。
- 吁嗟疲民隔天日，那值岁祲十六七。
- 麦烂蚕死谷复饥，沟壑委填忧旦夕。
- 及今雨足稻粱红，预期一饱吹豳风。
- 龙不有功归我公，公不复有归太空。
- 谁解作颂美形容，发微抉眇声金舂。
- 老我击壤歌山中，瓣香敬为曾南丰。

## 拼音
- wan4 jing3 quan2 ku1 min2 xi3 shi4 ， shui2 nian3 huo3 lun2 shao1 hai3 di3 。
- she2 yi4 duo4 weng4 bian1 fu2 ling2 ， feng1 long2 kun4 wo4 ping2 yi4 si3 。
- tian1 qu1 gui3 ge2 zhuo2 qian2 mang2 ， shen2 long2 xu4 yu3 bu4 gan3 xing2 。
- wan4 shu4 cui4 gan1 he2 chi4 biao1 ， tian2 tian2 zhao4 che4 gui1 zong4 heng2 。
- bu3 hou2 min3 yu3 wu2 chu4 dao3 ， xia4 wen4 san1 lao3 ji2 wu3 geng1 。
- wei4 yan2 wu1 long2 you3 sheng4 shui3 ， jue2 ding3 yi4 hong2 ru2 jian4 ping2 。
- xun2 chang2 shu4 yu3 duo1 fang1 zhao3 ， po1 guai4 nian2 lai2 yun2 qi4 shao3 。
- you3 shi2 che4 dian4 xian4 guang1 guai4 ， huo4 jian4 pan2 kong1 xing2 jue2 jiao3 。
- xing1 wu2 li2 huo4 ren2 bu4 jing1 ， hou2 wang3 yuan4 qi3 shui3 yi4 ping2 。
- de2 shui3 ru4 cheng2 fu3 san1 ri4 ， yi4 xi1 zai3 yu3 lai2 jiang1 ting2 。
- sheng1 lai2 bu4 shi2 ci3 shan1 zhuang4 ， jian4 shuo1 ren2 xing2 nie4 yun2 shang4 。
- yin1 lei2 xia4 jie4 ying1 er2 sheng1 ， pei2 lou2 qian1 feng1 na4 ke3 wang4 。
- shan1 gao1 di4 jiong3 sheng1 shen2 ling2 ， mo4 xian2 zhu1 shui3 cai2 pen2 ang4 。
- zong1 tou2 yi4 di1 luo4 ren2 jian1 ， ping2 di4 jing1 ni2 sheng1 ju4 lang4 。
- shi4 shi4 chun1 hua1 yu3 qiu1 ye4 ， ye3 ma3 hong2 chen2 yun2 qi3 mie4 。
- long2 shan1 wan4 gu3 long2 chang2 cun2 ， nian2 nian2 huan4 bian4 sheng1 lin2 lie4 。
- lian3 cang2 shen2 yong4 qian2 you1 gong1 ， chu4 yan3 cao3 cao3 na4 shi2 long2 。
- xian2 hou2 yi4 zheng4 jin1 lu3 gong1 ， ci3 xin1 zhi2 yu3 shen2 long2 tong1 。
- xu1 jie1 pi2 min2 ge2 tian1 ri4 ， na4 zhi2 sui4 jin4 shi2 liu4 qi1 。
- mai4 lan4 can2 si3 gu3 fu4 ji1 ， gou1 he4 wei3 tian2 you1 dan4 xi1 。
- ji2 jin1 yu3 zu2 dao4 liang2 hong2 ， yu4 qi1 yi4 bao3 chui1 bin1 feng1 。
- long2 bu4 you3 gong1 gui1 wo3 gong1 ， gong1 bu2 fu4 you3 gui1 tai4 kong1 。
- shui2 jie3 zuo4 song4 mei3 xing2 rong2 ， fa1 wei1 jue2 miao3 sheng1 jin1 chong1 。
- lao3 wo3 ji1 rang3 ge1 shan1 zhong1 ， ban4 xiang1 jing4 wei4 ceng2 nan2 feng1 。

## 注释

## 译文

## 赏析
