---
id: he-meng-gui-guan-ci-wu-fan-bu
title: 观慈乌反哺
titlePinyin: guan1 ci2 wu1 fan3 bu3
titleSlug: guan-ci-wu-fan-bu
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有鸟有鸟名慈乌，群儿哑哑争相呼。
- 羽毛甫集思反哺，为报父母恩劳劬。
- 民彝天理久沦斁，闻此肝胆为昭苏。
- 禽虫微物岂知义，乌性至孝由中孚。
- 枭獍雏成躯为裂，伯劳雏长肉已刳。
- 天地生物无不仁，何至善恶相悬殊。
- 禽中孝子尔乌是，世上逆子彼二雏。
- 父母爱子恩罔极，子心能似父母无。
- 人生谁实空桑出，为感物类长嗟吁。
- 嗟吁不足日云暮，老乌抱雏宿夜树。

## 拼音
- you3 niao3 you3 niao3 ming2 ci2 wu1 ， qun2 er2 ya3 ya3 zheng1 xiang1 hu1 。
- yu3 mao2 fu3 ji2 si1 fan3 bu3 ， wei4 bao4 fu4 mu3 en1 lao2 qu2 。
- min2 yi2 tian1 li3 jiu3 lun2 yi4 ， wen2 ci3 gan1 dan3 wei4 zhao1 su1 。
- qin2 chong2 wei1 wu4 qi3 zhi1 yi4 ， wu1 xing4 zhi4 xiao4 you2 zhong1 fu2 。
- xiao1 jing4 chu2 cheng2 qu1 wei4 lie4 ， bo2 lao2 chu2 chang2 rou4 yi3 ku1 。
- tian1 di4 sheng1 wu4 wu2 bu4 ren2 ， he2 zhi4 shan4 e4 xiang1 xuan2 shu1 。
- qin2 zhong1 xiao4 zi3 er3 wu1 shi4 ， shi4 shang4 ni4 zi3 bi3 er4 chu2 。
- fu4 mu3 ai4 zi3 en1 wang3 ji2 ， zi3 xin1 neng2 si4 fu4 mu3 wu2 。
- ren2 sheng1 shui2 shi2 kong1 sang1 chu1 ， wei4 gan3 wu4 lei4 chang2 jie1 xu1 。
- jie1 xu1 bu4 zu2 ri4 yun2 mu4 ， lao3 wu1 bao4 chu2 su4 ye4 shu4 。

## 注释

## 译文

## 赏析
