---
id: he-meng-gui-he-he-feng-yuan-ji-yun
title: 和何逢原寄韵
titlePinyin: he2 he2 feng2 yuan2 ji4 yun4
titleSlug: he-he-feng-yuan-ji-yun
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世界归大壑，人事如奔淙。
- 浮生萃草木，万变成飘风。
- 触蛮两蜗国，王侯一蚁封。
- 下观黔首愚，咄嗟书虚空。
- 怒攘亦蠢蠢，群飞何梦梦。
- 失手弄刀剑，转眼生兵戎。
- 万骑彀弓矢，千夫驾临冲。
- 原野肆尸血，道路哀离鸿。
- 帅师有丈人，在师得师中。
- 不辜多全活，不与群丑同。
- 师克未为绩，不杀真肤公。
- 乾坤一胞与，感此重戚容。
- 涿鹿始争战，千古开武功。
- 春秋书战伐，三复为惙忡。
- 南风鼓虞氏，吾谁与王通。
- 击磬斯已矣，荷蒉犹可宗。
- 无用媿社栎，浪出羞涧松。
- 君谓叔孙智，人笑郦生庸。
- 未能半分补，政堕一动凶。
- 归来友石友，相对仲与翁。
- 抱神慎守一，吾欲师崆峒。

## 拼音
- shi4 jie4 gui1 da4 he4 ， ren2 shi4 ru2 ben1 cong2 。
- fu2 sheng1 cui4 cao3 mu4 ， wan4 bian4 cheng2 piao1 feng1 。
- chu4 man2 liang3 wo1 guo2 ， wang2 hou2 yi4 yi3 feng1 。
- xia4 guan1 qian2 shou3 yu2 ， duo1 jie1 shu1 xu1 kong1 。
- nu4 rang3 yi4 chun3 chun3 ， qun2 fei1 he2 meng4 meng4 。
- shi1 shou3 nong4 dao1 jian4 ， zhuan3 yan3 sheng1 bing1 rong2 。
- wan4 qi2 gou4 gong1 shi3 ， qian1 fu1 jia4 lin2 chong1 。
- yuan2 ye3 si4 shi1 xue4 ， dao4 lu4 ai1 li2 hong2 。
- shuai4 shi1 you3 zhang4 ren2 ， zai4 shi1 de2 shi1 zhong1 。
- bu4 gu1 duo1 quan2 huo2 ， bu4 yu3 qun2 chou3 tong2 。
- shi1 ke4 wei4 wei4 ji4 ， bu4 sha1 zhen1 fu1 gong1 。
- qian2 kun1 yi4 bao1 yu3 ， gan3 ci3 zhong4 qi1 rong2 。
- zhuo1 lu4 shi3 zheng1 zhan4 ， qian1 gu3 kai1 wu3 gong1 。
- chun1 qiu1 shu1 zhan4 fa2 ， san1 fu4 wei4 chuo4 chong1 。
- nan2 feng1 gu3 yu2 shi4 ， wu2 shui2 yu3 wang2 tong1 。
- ji1 qing4 si1 yi3 yi3 ， he2 kui4 you2 ke3 zong1 。
- wu2 yong4 kui4 she4 li4 ， lang4 chu1 xiu1 jian4 song1 。
- jun1 wei4 shu1 sun1 zhi4 ， ren2 xiao4 li4 sheng1 yong1 。
- wei4 neng2 ban4 fen1 bu3 ， zheng4 duo4 yi2 dong4 xiong1 。
- gui1 lai2 you3 shi2 you3 ， xiang1 dui4 zhong4 yu3 weng1 。
- bao4 shen2 shen4 shou3 yi1 ， wu2 yu4 shi1 kong1 tong2 。

## 注释

## 译文

## 赏析
