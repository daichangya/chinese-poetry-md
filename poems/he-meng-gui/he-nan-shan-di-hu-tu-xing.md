---
id: he-meng-gui-he-nan-shan-di-hu-tu-xing
title: 和南山弟虎图行
titlePinyin: he2 nan2 shan1 di4 hu3 tu2 xing2
titleSlug: he-nan-shan-di-hu-tu-xing
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高堂突兀生崇冈，於菟眼电牙磨霜。
- 古言市虎人不信，谁信挟一来座傍。
- 众犬僵仆儿辈走，猛士腰弩成蹶张。
- 老翁卒见亦惊怪，便欲骑取参西皇。
- 乾坤戾气产尤物，谁为驱雷入神笔。
- 古树萧萧风刁刁，阴崖幽幽云墨墨。
- 横行屭赑不畏人，弄子庭除成穴窟。
- 蓝田饮羽惊夜行，今乃捋须当白日。
- 画图画虎心自知，触目或疑犹喘息。
- 世间多少涪村民，毛爪未完心已易。

## 拼音
- gao1 tang2 tu1 wu4 sheng1 chong2 gang1 ， wu1 tu2 yan3 dian4 ya2 mo2 shuang1 。
- gu3 yan2 shi4 hu3 ren2 bu2 xin4 ， shui2 xin4 xie2 yi4 lai2 zuo4 bang4 。
- zhong4 quan3 jiang1 pu2 er2 bei4 zou3 ， meng3 shi4 yao1 nu3 cheng2 jue3 zhang1 。
- lao3 weng1 zu2 jian4 yi4 jing1 guai4 ， bian4 yu4 qi2 qu3 can1 xi1 huang2 。
- qian2 kun1 li4 qi4 chan3 you2 wu4 ， shui2 wei4 qu1 lei2 ru4 shen2 bi3 。
- gu3 shu4 xiao1 xiao1 feng1 diao1 diao1 ， yin1 ya2 you1 you1 yun2 mo4 mo4 。
- heng2 xing2 xi4 bi4 bu2 wei4 ren2 ， nong4 zi3 ting2 chu2 cheng2 xue2 ku1 。
- lan2 tian2 yin3 yu3 jing1 ye4 xing2 ， jin1 nai3 lü3 xu1 dang1 bai2 ri4 。
- hua4 tu2 hua4 hu3 xin1 zi4 zhi1 ， chu4 mu4 huo4 yi2 you2 chuan3 xi1 。
- shi4 jian1 duo1 shao3 fu2 cun1 min2 ， mao2 zhua3 wei4 wan2 xin1 yi3 yi4 。

## 注释

## 译文

## 赏析
