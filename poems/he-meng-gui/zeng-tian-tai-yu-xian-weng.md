---
id: he-meng-gui-zeng-tian-tai-yu-xian-weng
title: 赠天台遇仙翁
titlePinyin: zeng4 tian1 tai2 yu4 xian1 weng1
titleSlug: zeng-tian-tai-yu-xian-weng
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天台华顶飞丹霞，飞梁绝壁仙人家。
- 刘郎归去不复返，千年药径生𧏖蛙。
- 老翁家住山谷口，入山往往逢青华。
- 授之长生不死药，山头采采札与砂。
- 炼养火鼎成黄芽，日虀蔓菁饭胡麻。
- 方瞳丹颊生鼎花，犹为人世忧龙蛇。
- 下游汗漫周八遐，手持药管青牛车。
- 更资易数余齿牙，占步祸福百不差。
- 朅来访我一舍蜗，剧谈世事长吁嗟。
- 我语君，君试听，劝君不用六十四卦推天星。
- 但愿得君肘后之丹经，普度百万亿生灵。
- 君不见安期生、李少君，一匕神楼生羽翎。
- 入无间，升苍冥。
- 造物虽有数，不能囿无形。
- 人人绝粒餐琼英，免堕巅崖受苦辛。

## 拼音
- tian1 tai2 hua2 ding3 fei1 dan1 xia2 ， fei1 liang2 jue2 bi4 xian1 ren2 jia1 。
- liu2 lang2 gui1 qu4 bu2 fu4 fan3 ， qian1 nian2 yao4 jing4 sheng1 𧏖 wa1 。
- lao3 weng1 jia1 zhu4 shan1 gu3 kou3 ， ru4 shan1 wang3 wang3 feng2 qing1 hua2 。
- shou4 zhi1 chang2 sheng1 bu4 si3 yao4 ， shan1 tou2 cai3 cai3 zha2 yu3 sha1 。
- lian4 yang3 huo3 ding3 cheng2 huang2 ya2 ， ri4 ji1 man4 jing1 fan4 hu2 ma2 。
- fang1 tong2 dan1 jia2 sheng1 ding3 hua1 ， you2 wei4 ren2 shi4 you1 long2 she2 。
- xia4 you2 han4 man4 zhou1 ba1 xia2 ， shou3 chi2 yao4 guan3 qing1 niu2 che1 。
- geng4 zi1 yi4 shu4 yu2 chi3 ya2 ， zhan4 bu4 huo4 fu2 bai3 bu2 cha4 。
- qie4 lai2 fang3 wo3 yi2 she4 wo1 ， ju4 tan2 shi4 shi4 chang2 xu1 jie1 。
- wo3 yu3 jun1 ， jun1 shi4 ting1 ， quan4 jun1 bu2 yong4 liu4 shi2 si4 gua4 tui1 tian1 xing1 。
- dan4 yuan4 de2 jun1 zhou3 hou4 zhi1 dan1 jing1 ， pu3 du4 bai3 wan4 yi4 sheng1 ling2 。
- jun1 bu2 jian4 an1 qi1 sheng1 、 li3 shao3 jun1 ， yi4 bi3 shen2 lou2 sheng1 yu3 ling2 。
- ru4 wu2 jian4 ， sheng1 cang1 ming2 。
- zao4 wu4 sui1 you3 shu4 ， bu4 neng2 you4 wu2 xing2 。
- ren2 ren2 jue2 li4 can1 qiong2 ying1 ， mian3 duo4 dian1 ya2 shou4 ku3 xin1 。

## 注释

## 译文

## 赏析
