---
id: he-meng-gui-zeng-xiang-shi-xu-song-po
title: 赠相士许松坡
titlePinyin: zeng4 xiang4 shi4 xu3 song1 po1
titleSlug: zeng-xiang-shi-xu-song-po
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地委尔形，祸福唯所命。
- 夭颜寿盗跖，穷宪富猗顿。
- 阴阳气不齐，所受各有分。
- 司造秘不言，谁能作天问。
- 君今挟相术，两目烱清镜。
- 开口说是非，窃弄司造柄。
- 富贵闻者喜，贫贱闻者愠。
- 分定不可移，喜愠两皆病。
- 朝暮芧四三，空使众狙竞。
- 安知鸠与鹏，小大各适性。
- 劝君且归休，吾方游神廷。

## 拼音
- tian1 di4 wei3 er3 xing2 ， huo4 fu2 wei2 suo3 ming4 。
- yao1 yan2 shou4 dao4 zhi2 ， qiong2 xian4 fu4 yi1 dun4 。
- yin1 yang2 qi4 bu4 qi2 ， suo3 shou4 ge4 you3 fen1 。
- si1 zao4 mi4 bu4 yan2 ， shui2 neng2 zuo4 tian1 wen4 。
- jun1 jin1 xie2 xiang1 shu4 ， liang3 mu4 jiong3 qing1 jing4 。
- kai1 kou3 shuo1 shi4 fei1 ， qie4 nong4 si1 zao4 bing3 。
- fu4 gui4 wen2 zhe3 xi3 ， pin2 jian4 wen2 zhe3 yun4 。
- fen1 ding4 bu4 ke3 yi2 ， xi3 yun4 liang3 jie1 bing4 。
- chao2 mu4 xu4 si4 san1 ， kong1 shi3 zhong4 ju1 jing4 。
- an1 zhi1 jiu1 yu3 peng2 ， xiao3 da4 ge4 shi4 xing4 。
- quan4 jun1 qie3 gui1 xiu1 ， wu2 fang1 you2 shen2 ting2 。

## 注释

## 译文

## 赏析
