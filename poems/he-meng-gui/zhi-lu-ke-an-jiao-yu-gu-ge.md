---
id: he-meng-gui-zhi-lu-ke-an-jiao-yu-gu-ge
title: 知卢可庵教谕鼓歌
titlePinyin: zhi1 lu2 ke3 an1 jiao4 yu4 gu3 ge1
titleSlug: zhi-lu-ke-an-jiao-yu-gu-ge
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崇牙枞枞，贲鼓逢逢。
- 始作之以荆衡底贡之新革，试叩之以巴蜀故产之孤桐。
- 雷震一声草木拆，蠖信其屈龙起蛰。
- 天地䜣合万物苏，阳气宣声阴屏迹。
- 蒙瞍一鼓歌辟雍，始与斯民发童蒙。
- 大胥再鼓征学士，复与学者开天聪。
- 当其俎豆前陈，甫掖山立。
- 缀兆序位，登降终日。
- 吾故鼓之以相礼，所以作尔之强力。
- 乃若冠盖孔孟，佩服程朱。
- 鸡鸣而起，亦步亦趋。
- 吾故鼓之以戒晨，所以觉尔之迷途。
- 至若理欲昏明，义利白黑。
- 夕惕不谨，日省何益。
- 吾故鼓之以谨昏，所以使尔非心之必斥。
- 呜呼，鼓人职废周礼湮，方叔入汉鼓收声。
- 举世聩聩呼不应，千载孔堂丝竹音。
- 镗然一鼓惊雷霆，撼动天地众耳醒。
- 昌黎老死石鼓裂，愧我才薄争奈此鼓文。

## 拼音
- chong2 ya2 cong1 cong1 ， ben1 gu3 feng2 feng2 。
- shi3 zuo4 zhi1 yi3 jing1 heng2 di3 gong4 zhi1 xin1 ge2 ， shi4 kou4 zhi1 yi3 ba1 shu3 gu4 chan3 zhi1 gu1 tong2 。
- lei2 zhen4 yi4 sheng1 cao3 mu4 chai1 ， huo4 xin4 qi2 qu1 long2 qi3 zhe2 。
- tian1 di4 xin1 he2 wan4 wu4 su1 ， yang2 qi4 xuan1 sheng1 yin1 ping2 ji4 。
- meng2 sou3 yi4 gu3 ge1 pi4 yong1 ， shi3 yu3 si1 min2 fa1 tong2 meng2 。
- da4 xu1 zai4 gu3 zheng1 xue2 shi4 ， fu4 yu3 xue2 zhe3 kai1 tian1 cong1 。
- dang1 qi2 zu3 dou4 qian2 chen2 ， fu3 ye4 shan1 li4 。
- zhui4 zhao4 xu4 wei4 ， deng1 jiang4 zhong1 ri4 。
- wu2 gu4 gu3 zhi1 yi3 xiang1 li3 ， suo3 yi3 zuo4 er3 zhi1 qiang2 li4 。
- nai3 ruo4 guan1 gai4 kong3 meng4 ， pei4 fu2 cheng2 zhu1 。
- ji1 ming2 er2 qi3 ， yi4 bu4 yi4 qu1 。
- wu2 gu4 gu3 zhi1 yi3 jie4 chen2 ， suo3 yi3 jue2 er3 zhi1 mi2 tu2 。
- zhi4 ruo4 li3 yu4 hun1 ming2 ， yi4 li4 bai2 hei1 。
- xi1 ti4 bu4 jin3 ， ri4 sheng3 he2 yi4 。
- wu2 gu4 gu3 zhi1 yi3 jin3 hun1 ， suo3 yi3 shi3 er3 fei1 xin1 zhi1 bi4 chi4 。
- wu1 hu1 ， gu3 ren2 zhi2 fei4 zhou1 li3 yan1 ， fang1 shu1 ru4 han4 gu3 shou1 sheng1 。
- ju3 shi4 kui4 kui4 hu1 bu2 ying4 ， qian1 zai3 kong3 tang2 si1 zhu2 yin1 。
- tang2 ran2 yi4 gu3 jing1 lei2 ting2 ， han4 dong4 tian1 di4 zhong4 er3 xing3 。
- chang1 li2 lao3 si3 shi2 gu3 lie4 ， kui4 wo3 cai2 bao2 zheng1 nai4 ci3 gu3 wen2 。

## 注释

## 译文

## 赏析
