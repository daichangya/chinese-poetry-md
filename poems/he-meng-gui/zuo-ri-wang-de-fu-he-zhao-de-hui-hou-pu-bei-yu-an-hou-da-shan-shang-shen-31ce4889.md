---
id: he-meng-gui-zuo-ri-wang-de-fu-he-zhao-de-hui-hou-pu-bei-yu-an-hou-da-shan-shang-shen-31ce4889
title: 昨日王德父何昭德回后曝背于庵后大山上甚乐因成数语效大山体亦皆写景聊以寄似
titlePinyin: zuo2 ri4 wang2 de2 fu4 he2 zhao1 de2 hui2 hou4 pu4 bei4 yu2 an1 hou4 da4 shan1 shang4 shen4 le4 yin1 cheng2 shu4 yu3 xiao4 da4 shan1 ti3 yi4 jie1 xie3 jing3 liao2 yi3 ji4 si4
titleSlug: zuo-ri-wang-de-fu-he-zhao-de-hui-hou-pu-bei-yu-an-hou-da-shan-shang-shen-31ce4889
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 碧旻收云兮，秋气肃清。
- 万籁声沉兮，秋日晶荧。
- 青山崟崟兮，白石瑛瑛。
- 麋鹿跂跂兮出高陵，野鸟活活兮两岑对鸣。
- 黄犍湿湿兮逐羝群，或讹或寝兮于野于坰。
- 吾忘吾独兮，吾与禽兽兮为邻。
- 违市朝兮不与世撄，利名不入兮宠辱忘惊。
- 聊遗吾形兮放吾情，美背曝兮不可以遗君。
- 时分吾席坐兮，采樵负苓。
- 吾其徜徉乎此山以终吾生兮，其乐无央。

## 拼音
- bi4 min2 shou1 yun2 xi1 ， qiu1 qi4 su4 qing1 。
- wan4 lai4 sheng1 chen2 xi1 ， qiu1 ri4 jing1 ying2 。
- qing1 shan1 yin2 yin2 xi1 ， bai2 shi2 ying1 ying1 。
- mi2 lu4 qi2 qi2 xi1 chu1 gao1 ling2 ， ye3 niao3 huo2 huo2 xi1 liang3 cen2 dui4 ming2 。
- huang2 jian1 shi1 shi1 xi1 zhu2 di1 qun2 ， huo4 e2 huo4 qin3 xi1 yu2 ye3 yu2 jiong1 。
- wu2 wang4 wu2 du2 xi1 ， wu2 yu3 qin2 shou4 xi1 wei4 lin2 。
- wei2 shi4 chao2 xi1 bu4 yu3 shi4 ying1 ， li4 ming2 bu2 ru4 xi1 chong3 ru3 wang4 jing1 。
- liao2 yi2 wu2 xing2 xi1 fang4 wu2 qing2 ， mei3 bei4 pu4 xi1 bu4 ke3 yi3 yi2 jun1 。
- shi2 fen1 wu2 xi2 zuo4 xi1 ， cai3 qiao2 fu4 ling2 。
- wu2 qi2 chang2 yang2 hu1 ci3 shan1 yi3 zhong1 wu2 sheng1 xi1 ， qi2 le4 wu2 yang1 。

## 注释

## 译文

## 赏析
