---
id: he-meng-gui-zeng-shu-shi-shao-yi-an
title: 赠术士邵易庵
titlePinyin: zeng4 shu4 shi4 shao4 yi4 an1
titleSlug: zeng-shu-shi-shao-yi-an
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 易道皆万变，万汇寄一易。
- 大道降九流，至理散方术。
- 譬犹八面窗，八方可从入。
- 譬犹九达衢，九轨所由出。
- 道术虽二致，殊途极归一。
- 得医为仓扁，得法为轨革。
- 郭氏探锦囊，甘心步璇历。
- 勿谓所执微，垂名等籍籍。
- 易庵挟四技，每技探易赜。
- 技分易不精，君独精以密。
- 我愧绝韦编，所得止一画。
- 一画未为病，错出已什伯。
- 四事君尽兼，惧君苦形役。
- 持此应世间，化身须百亿。

## 拼音
- yi4 dao4 jie1 wan4 bian4 ， wan4 hui4 ji4 yi2 yi4 。
- da4 dao4 jiang4 jiu3 liu2 ， zhi4 li3 san4 fang1 shu4 。
- pi4 you2 ba1 mian4 chuang1 ， ba1 fang1 ke3 cong2 ru4 。
- pi4 you2 jiu3 da2 qu2 ， jiu3 gui3 suo3 you2 chu1 。
- dao4 shu4 sui1 er4 zhi4 ， shu1 tu2 ji2 gui1 yi1 。
- de2 yi1 wei4 cang1 bian3 ， de2 fa3 wei4 gui3 ge2 。
- guo1 shi4 tan4 jin3 nang2 ， gan1 xin1 bu4 xuan2 li4 。
- wu4 wei4 suo3 zhi2 wei1 ， chui2 ming2 deng3 ji2 ji2 。
- yi4 an1 xie2 si4 ji4 ， mei3 ji4 tan4 yi4 ze2 。
- ji4 fen1 yi4 bu4 jing1 ， jun1 du2 jing1 yi3 mi4 。
- wo3 kui4 jue2 wei2 bian1 ， suo3 de2 zhi3 yi2 hua4 。
- yi2 hua4 wei4 wei4 bing4 ， cuo4 chu1 yi3 shen2 bo2 。
- si4 shi4 jun1 jin4 jian1 ， ju4 jun1 ku3 xing2 yi4 。
- chi2 ci3 ying4 shi4 jian1 ， hua4 shen1 xu1 bai3 yi4 。

## 注释

## 译文

## 赏析
