---
id: he-meng-gui-he-ji-ke-an-lu-jiao-yu
title: 和寄可庵卢教谕
titlePinyin: he2 ji4 ke3 an1 lu2 jiao4 yu4
titleSlug: he-ji-ke-an-lu-jiao-yu
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生浪说齐谐志，杞国有天惊堕地。
- 不周摧折天柱倾，咄咄古今真怪事。
- 元气不死桥运兴，千古日月长悬奔。
- 照见可庵一片心脾真硉兀，挥斥八极游天根。
- 两眼痴蟇不能食，坐观蝡动自形色。
- 独吸泠风饮沆瀣，去向南溟六月息。
- 不学神仙慕安期，陶潜旷达其庶几。
- 卜筑前窀从与老，太行世路从颠危。
- 桓魋石椁嘻未达，昭陵玉匣荒丘垤。
- 东门树槚四时青，独对青山问明月。
- 孤山梅，逋仙一去唤不回。
- 三迳竹，空怀二仲人如玉。
- 处士松，世无郑老遗高风。
- 何如及今收拾千岩万壑秀，飞廉道前丰隆后。
- 美人服薜带女萝，自起傞傞舞长袖。
- 得时为鸣凤，失时为卧龙，且问君王乞三峰。
- 百年三万六千日，倏忽起灭天际虹。
- 散发披襟任坦率，时浇磊磈斟寒碧。
- 眼高一世四海空，婢膝奴颜死人役。
- 君不见乌栖曲、白纻歌，长绳不系白日梭，时耶命耶将奈何。
- 前有香山翁，后有洛阳老。
- 嘉会不数逢，千载谁复道。
- 蛟翁此来游，三珠烱相照。
- 凭谁画作五老图，著我坐隅添一笑。

## 拼音
- ping2 sheng1 lang4 shuo1 qi2 xie2 zhi4 ， qi3 guo2 you3 tian1 jing1 duo4 di4 。
- bu4 zhou1 cui1 zhe2 tian1 zhu4 qing1 ， duo1 duo1 gu3 jin1 zhen1 guai4 shi4 。
- yuan2 qi4 bu4 si3 qiao2 yun4 xing1 ， qian1 gu3 ri4 yue4 chang2 xuan2 ben1 。
- zhao4 jian4 ke3 an1 yi2 pian4 xin1 pi2 zhen1 lu4 wu4 ， hui1 chi4 ba1 ji2 you2 tian1 gen1 。
- liang3 yan3 chi1 ma2 bu4 neng2 shi2 ， zuo4 guan1 ru2 dong4 zi4 xing2 se4 。
- du2 xi1 ling2 feng1 yin3 hang4 xie4 ， qu4 xiang4 nan2 ming2 liu4 yue4 xi1 。
- bu4 xue2 shen2 xian1 mu4 an1 qi1 ， tao2 qian2 kuang4 da2 qi2 shu4 ji1 。
- bu3 zhu4 qian2 zhun1 cong2 yu3 lao3 ， tai4 hang2 shi4 lu4 cong2 dian1 wei1 。
- huan2 tui2 shi2 guo3 xi1 wei4 da2 ， zhao1 ling2 yu4 xia2 huang1 qiu1 die2 。
- dong1 men2 shu4 jia3 si4 shi2 qing1 ， du2 dui4 qing1 shan1 wen4 ming2 yue4 。
- gu1 shan1 mei2 ， bu1 xian1 yi2 qu4 huan4 bu4 hui2 。
- san1 jing4 zhu2 ， kong1 huai2 er4 zhong4 ren2 ru2 yu4 。
- chu3 shi4 song1 ， shi4 wu2 zheng4 lao3 yi2 gao1 feng1 。
- he2 ru2 ji2 jin1 shou1 shi2 qian1 yan2 wan4 he4 xiu4 ， fei1 lian2 dao4 qian2 feng1 long2 hou4 。
- mei3 ren2 fu2 bi4 dai4 nü3 luo2 ， zi4 qi3 suo1 suo1 wu3 chang2 xiu4 。
- de2 shi2 wei4 ming2 feng4 ， shi1 shi2 wei4 wo4 long2 ， qie3 wen4 jun1 wang2 qi3 san1 feng1 。
- bai3 nian2 san1 wan4 liu4 qian1 ri4 ， shu1 hu1 qi3 mie4 tian1 ji4 hong2 。
- san4 fa1 pi1 jin1 ren4 tan3 shuai4 ， shi2 jiao1 lei3 wei3 zhen1 han2 bi4 。
- yan3 gao1 yi2 shi4 si4 hai3 kong1 ， bi4 xi1 nu2 yan2 si3 ren2 yi4 。
- jun1 bu2 jian4 wu1 qi1 qu3 、 bai2 zhu4 ge1 ， chang2 sheng2 bu2 xi4 bai2 ri4 suo1 ， shi2 ye1 ming4 ye1 jiang1 nai4 he2 。
- qian2 you3 xiang1 shan1 weng1 ， hou4 you3 luo4 yang2 lao3 。
- jia1 hui4 bu2 shu4 feng2 ， qian1 zai3 shui2 fu4 dao4 。
- jiao1 weng1 ci3 lai2 you2 ， san1 zhu1 jiong3 xiang1 zhao4 。
- ping2 shui2 hua4 zuo4 wu3 lao3 tu2 ， zhu4 wo3 zuo4 yu2 tian1 yi2 xiao4 。

## 注释

## 译文

## 赏析
