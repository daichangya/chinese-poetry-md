---
id: he-meng-gui-zeng-xu-xia-jin
title: 赠徐霞锦
titlePinyin: zeng4 xu2 xia2 jin3
titleSlug: zeng-xu-xia-jin
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔日山阴老魏仙，丹成飞去三千年。
- 倒影灭没不可得，谁驾玉犬骖云骈。
- 当年从事君家祖，独向炉边得丹谱。
- 刀圭入口羽翰生，至今去作群仙父。
- 丹砂散地无人收，聚作丹霞如锦毬。
- 腾腾五采狎猎起，夜半精光冲斗牛。
- 问君从事适孙子，浑家住坐丹霞里。
- 夜窥璇玑落星躔，昼负丹囊踏山水。
- 有时卖易挂白钱，醉卧圯桥堕双履。
- 问君何事落人间，谪业已尽当复还。
- 人间处处风雨恶，不如归去蓬莱山。
- 山上朝霞犹可餐。

## 拼音
- xi1 ri4 shan1 yin1 lao3 wei4 xian1 ， dan1 cheng2 fei1 qu4 san1 qian1 nian2 。
- dao3 ying3 mie4 mei2 bu4 ke3 de2 ， shui2 jia4 yu4 quan3 can1 yun2 pian2 。
- dang1 nian2 cong2 shi4 jun1 jia1 zu3 ， du2 xiang4 lu2 bian1 de2 dan1 pu3 。
- dao1 gui1 ru4 kou3 yu3 han4 sheng1 ， zhi4 jin1 qu4 zuo4 qun2 xian1 fu4 。
- dan1 sha1 san4 di4 wu2 ren2 shou1 ， ju4 zuo4 dan1 xia2 ru2 jin3 qiu2 。
- teng2 teng2 wu3 cai3 xia2 lie4 qi3 ， ye4 ban4 jing1 guang1 chong1 dou4 niu2 。
- wen4 jun1 cong2 shi4 shi4 sun1 zi0 ， hun2 jia1 zhu4 zuo4 dan1 xia2 li3 。
- ye4 kui1 xuan2 ji1 luo4 xing1 chan2 ， zhou4 fu4 dan1 nang2 ta4 shan1 shui3 。
- you3 shi2 mai4 yi4 gua4 bai2 qian2 ， zui4 wo4 yi2 qiao2 duo4 shuang1 lü3 。
- wen4 jun1 he2 shi4 luo4 ren2 jian1 ， zhe2 ye4 yi3 jin4 dang1 fu4 hai2 。
- ren2 jian1 chu4 chu4 feng1 yu3 e4 ， bu4 ru2 gui1 qu4 peng2 lai2 shan1 。
- shan1 shang4 zhao1 xia2 you2 ke3 can1 。

## 注释

## 译文

## 赏析
