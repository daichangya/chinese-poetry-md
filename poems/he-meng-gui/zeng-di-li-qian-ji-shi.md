---
id: he-meng-gui-zeng-di-li-qian-ji-shi
title: 赠地理钱季实
titlePinyin: zeng4 di4 li3 qian2 ji4 shi2
titleSlug: zeng-di-li-qian-ji-shi
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神仙地理无多诀，未用寻龙先看峡。
- 次看峡内有明堂，外峡内堂垣气结。
- 交结深时垣气牢，交结浅时垣气泄。
- 回看远障起星峰，认得星峰是祖宗。
- 祖宗派下分嫡庶，庶是旁枝嫡正龙。
- 足趾未曾登绝顶，如何辨认嫡庶踪。
- 庶是旁枝为外从，嫡子必居堂奥中。
- 此是大法论嫡庶，未是穷源寻极致。
- 眼前大法既能明，更看嫡枝辨臧否。
- 譬如人家有嫡儿，或贤或否不易知。
- 贤者起家不肖败，嫡枝还更有妍媸。
- 到此须是牢著眼，切莫泥取嫡谓奇。
- 龙到成形方结穴，若不成形总虚设。
- 倾欹破碎缩肿粗，杂乱摆窜瘦死绝。
- 凡属此类不劳看，认得正龙成丑拙。
- 认形既真穴亦真，真形真穴自天成。
- 左右必有真缠护，真案真朝无异情。
- 地真气象自然别，山必绸缪水回折。
- 葱葱鬰鬰日回环，入眼精神俱焕发。
- 设从流派问源头，定是祖宗真骨血。
- 虽然龙真穴自真，或隠或显多误人。
- 正结人人能识得，不识偏颇闪侧情。
- 地有怪穴无怪局，认局方知穴法精。
- 毫厘之缪隔千里，万水千山差一指。
- 横斜直曲跬步间，撼动山川泣神鬼。
- 一山入脉百山随，尺寸高低认玄秘。
- 穴真节节自相符，若不相符穴是虚。
- 龙真穴假祸福异，误杀世人徒信书。
- 眼力不在书纸上，泥书空画葫芦样。
- 扫除万卷总虚谈，收入灵犀一点间。

## 拼音
- shen2 xian1 di4 li3 wu2 duo1 jue2 ， wei4 yong4 xun2 long2 xian1 kan4 xia2 。
- ci4 kan4 xia2 nei4 you3 ming2 tang2 ， wai4 xia2 nei4 tang2 yuan2 qi4 jie2 。
- jiao1 jie2 shen1 shi2 yuan2 qi4 lao2 ， jiao1 jie2 qian3 shi2 yuan2 qi4 xie4 。
- hui2 kan4 yuan3 zhang4 qi3 xing1 feng1 ， ren4 de0 xing1 feng1 shi4 zu3 zong1 。
- zu3 zong1 pai4 xia4 fen1 di2 shu4 ， shu4 shi4 pang2 zhi1 di2 zheng4 long2 。
- zu2 zhi3 wei4 ceng2 deng1 jue2 ding3 ， ru2 he2 bian4 ren4 di2 shu4 zong1 。
- shu4 shi4 pang2 zhi1 wei4 wai4 cong2 ， di2 zi3 bi4 ju1 tang2 ao4 zhong1 。
- ci3 shi4 da4 fa3 lun4 di2 shu4 ， wei4 shi4 qiong2 yuan2 xun2 ji2 zhi4 。
- yan3 qian2 da4 fa3 ji4 neng2 ming2 ， geng4 kan4 di2 zhi1 bian4 zang1 pi3 。
- pi4 ru2 ren2 jia1 you3 di2 er2 ， huo4 xian2 huo4 fou3 bu2 yi4 zhi1 。
- xian2 zhe3 qi3 jia1 bu2 xiao4 bai4 ， di2 zhi1 hai2 geng4 you3 yan2 chi1 。
- dao4 ci3 xu1 shi4 lao2 zhu4 yan3 ， qie4 mo4 ni2 qu3 di2 wei4 qi2 。
- long2 dao4 cheng2 xing2 fang1 jie2 xue2 ， ruo4 bu4 cheng2 xing2 zong3 xu1 she4 。
- qing1 qi1 po4 sui4 suo1 zhong3 cu1 ， za2 luan4 bai3 cuan4 shou4 si3 jue2 。
- fan2 shu3 ci3 lei4 bu4 lao2 kan4 ， ren4 de0 zheng4 long2 cheng2 chou3 zhuo1 。
- ren4 xing2 ji4 zhen1 xue2 yi4 zhen1 ， zhen1 xing2 zhen1 xue2 zi4 tian1 cheng2 。
- zuo3 you4 bi4 you3 zhen1 chan2 hu4 ， zhen1 an4 zhen1 chao2 wu2 yi4 qing2 。
- di4 zhen1 qi4 xiang4 zi4 ran2 bie2 ， shan1 bi4 chou2 mou2 shui3 hui2 zhe2 。
- cong1 cong1 yu4 yu4 ri4 hui2 huan2 ， ru4 yan3 jing1 shen2 ju4 huan4 fa1 。
- she4 cong2 liu2 pai4 wen4 yuan2 tou2 ， ding4 shi4 zu3 zong1 zhen1 gu3 xue4 。
- sui1 ran2 long2 zhen1 xue2 zi4 zhen1 ， huo4 yin3 huo4 xian3 duo1 wu4 ren2 。
- zheng4 jie2 ren2 ren2 neng2 shi2 de2 ， bu4 shi2 pian1 po1 shan3 ce4 qing2 。
- di4 you3 guai4 xue2 wu2 guai4 ju2 ， ren4 ju2 fang1 zhi1 xue2 fa3 jing1 。
- hao2 li2 zhi1 miu4 ge2 qian1 li3 ， wan4 shui3 qian1 shan1 cha4 yi4 zhi3 。
- heng2 xie2 zhi2 qu3 kui3 bu4 jian1 ， han4 dong4 shan1 chuan1 qi4 shen2 gui3 。
- yi4 shan1 ru4 mai4 bai3 shan1 sui2 ， chi3 cun4 gao1 di1 ren4 xuan2 mi4 。
- xue2 zhen1 jie2 jie2 zi4 xiang1 fu2 ， ruo4 bu4 xiang1 fu2 xue2 shi4 xu1 。
- long2 zhen1 xue2 jia3 huo4 fu2 yi4 ， wu4 sha1 shi4 ren2 tu2 xin4 shu1 。
- yan3 li4 bu2 zai4 shu1 zhi3 shang4 ， ni2 shu1 kong1 hua4 hu2 lu0 yang4 。
- sao3 chu2 wan4 juan4 zong3 xu1 tan2 ， shou1 ru4 ling2 xi1 yi4 dian3 jian1 。

## 注释

## 译文

## 赏析
