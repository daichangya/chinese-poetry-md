---
id: he-meng-gui-he-jia-gu-shu-yin-xian-sheng-ji-ti-jiao-feng-shi-xia-shu-yuan-san-shi-yun
title: 和夹谷书隠先生寄题蛟峰石峡书院三十韵
titlePinyin: he2 jia2 gu3 shu1 yin3 xian1 sheng1 ji4 ti2 jiao1 feng1 shi2 xia2 shu1 yuan4 san1 shi2 yun4
titleSlug: he-jia-gu-shu-yin-xian-sheng-ji-ti-jiao-feng-shi-xia-shu-yuan-san-shi-yun
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堪舆运玄化，万物品汇分。
- 狉狉鹿豕群，中有五色麟。
- 圣哲不出世，郊囿可能驯。
- 粤从光岳分，鸿灵咸纠纷。
- 征役石渐渐，战伐车辚辚。
- 诗亡春秋作，三叹悲圣人。
- 西狩折其足，反袂那能闻。
- 而况千载下，遗轶已绝尘。
- 木铎响不振，安能此身亲。
- 冥冥晦暮夜，高燎谁炀晨。
- 纵横纷季子，法律惨商君。
- 吾道成说辐，君子叹伐轮。
- 时无郢人鼻，谁运匠石斤。
- 世丧道未丧，气盛化自神。
- 无道固耻谷，有道亦耻贫。
- 蛟翁世耆俊，皇华重诹询。
- 次公早识面，次第以礼宾。
- 廼闻抗高谊，木石将终身。
- 云间有山峡，劫火不得焚。
- 石间有书室，雪迹犹未陈。
- 当路风诗书，出此屋壁文。
- 青青集衿风，勖尔小子勤。
- 斯道未坠地，百世知所因。
- 苞栩成集鸨，白茅尚包麕。
- 终期人臯稷，相与帝华勋。
- 中立天地极，再还风俗淳。
- 愿言放巢许，使得老辕申。
- 吾为混沌氏，抑为葛天民。
- 俯仰慨今古，悠悠秋复春。
- 夜半舟壑移，故者谁其新。

## 拼音
- kan1 yu2 yun4 xuan2 hua4 ， wan4 wu4 pin3 hui4 fen1 。
- pi1 pi1 lu4 shi3 qun2 ， zhong1 you3 wu3 se4 lin2 。
- sheng4 zhe2 bu4 chu1 shi4 ， jiao1 you4 ke3 neng2 xun4 。
- yue4 cong2 guang1 yue4 fen1 ， hong2 ling2 xian2 jiu1 fen1 。
- zheng1 yi4 shi2 jian4 jian4 ， zhan4 fa2 che1 lin2 lin2 。
- shi1 wang2 chun1 qiu1 zuo4 ， san1 tan4 bei1 sheng4 ren2 。
- xi1 shou4 zhe2 qi2 zu2 ， fan3 mei4 na4 neng2 wen2 。
- er2 kuang4 qian1 zai3 xia4 ， yi2 yi4 yi3 jue2 chen2 。
- mu4 duo2 xiang3 bu2 zhen4 ， an1 neng2 ci3 shen1 qin1 。
- ming2 ming2 hui4 mu4 ye4 ， gao1 liao2 shui2 yang2 chen2 。
- zong4 heng2 fen1 ji4 zi3 ， fa3 lü4 can3 shang1 jun1 。
- wu2 dao4 cheng2 shuo1 fu2 ， jun1 zi3 tan4 fa2 lun2 。
- shi2 wu2 ying3 ren2 bi2 ， shui2 yun4 jiang4 shi2 jin1 。
- shi4 sang4 dao4 wei4 sang4 ， qi4 sheng4 hua4 zi4 shen2 。
- wu2 dao4 gu4 chi3 gu3 ， you3 dao4 yi4 chi3 pin2 。
- jiao1 weng1 shi4 qi2 jun4 ， huang2 hua2 zhong4 zou1 xun2 。
- ci4 gong1 zao3 shi2 mian4 ， ci4 di4 yi3 li3 bin1 。
- nai3 wen2 kang4 gao1 yi4 ， mu4 shi2 jiang1 zhong1 shen1 。
- yun2 jian1 you3 shan1 xia2 ， jie2 huo3 bu4 de2 fen2 。
- shi2 jian1 you3 shu1 shi4 ， xue3 ji4 you2 wei4 chen2 。
- dang1 lu4 feng1 shi1 shu1 ， chu1 ci3 wu1 bi4 wen2 。
- qing1 qing1 ji2 jin1 feng1 ， xu4 er3 xiao3 zi0 qin2 。
- si1 dao4 wei4 zhui4 di4 ， bai3 shi4 zhi1 suo3 yin1 。
- bao1 xu3 cheng2 ji2 bao3 ， bai2 mao2 shang4 bao1 jun1 。
- zhong1 qi1 ren2 gao1 ji4 ， xiang1 yu3 di4 hua2 xun1 。
- zhong1 li4 tian1 di4 ji2 ， zai4 hai2 feng1 su2 chun2 。
- yuan4 yan2 fang4 chao2 xu3 ， shi3 de0 lao3 yuan2 shen1 。
- wu2 wei4 hun4 dun4 shi4 ， yi4 wei4 ge3 tian1 min2 。
- fu3 yang3 kai3 jin1 gu3 ， you1 you1 qiu1 fu4 chun1 。
- ye4 ban4 zhou1 he4 yi2 ， gu4 zhe3 shui2 qi2 xin1 。

## 注释

## 译文

## 赏析
