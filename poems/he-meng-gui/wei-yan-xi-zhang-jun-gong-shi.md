---
id: he-meng-gui-wei-yan-xi-zhang-jun-gong-shi
title: 慰严溪张君贡士
titlePinyin: wei4 yan2 xi1 zhang1 jun1 gong4 shi4
titleSlug: wei-yan-xi-zhang-jun-gong-shi
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝日景曈曈，湛露溘已晞。
- 日暮风凄凄，啼鸟失其雏。
- 时迈感物化，抚事成伤悲。
- 严溪子张子，有儿读父书。
- 年少隽且文，亲颜悦以怡。
- 一朝成鬼录，登台空望归。
- 望归不归来，泪尽双目眵。
- 嬴博招尔魂，忍抚游子衣。
- 生子期养亲，安知亲哭儿。
- 古伤邓伯道，天道不可知。
- 穆伯有收子，暮年良可期。

## 拼音
- chao2 ri4 jing3 tong2 tong2 ， zhan4 lu4 ke4 yi3 xi1 。
- ri4 mu4 feng1 qi1 qi1 ， ti2 niao3 shi1 qi2 chu2 。
- shi2 mai4 gan3 wu4 hua4 ， fu3 shi4 cheng2 shang1 bei1 。
- yan2 xi1 zi3 zhang1 zi3 ， you3 er2 du2 fu4 shu1 。
- nian2 shao4 jun4 qie3 wen2 ， qin1 yan2 yue4 yi3 yi2 。
- yi4 chao2 cheng2 gui3 lu4 ， deng1 tai2 kong1 wang4 gui1 。
- wang4 gui1 bu0 gui1 lai2 ， lei4 jin4 shuang1 mu4 chi1 。
- ying2 bo2 zhao1 er3 hun2 ， ren3 fu3 you2 zi3 yi1 。
- sheng1 zi3 qi1 yang3 qin1 ， an1 zhi1 qin1 ku1 er2 。
- gu3 shang1 deng4 bo2 dao4 ， tian1 dao4 bu4 ke3 zhi1 。
- mu4 bo2 you3 shou1 zi3 ， mu4 nian2 liang2 ke3 qi1 。

## 注释

## 译文

## 赏析
