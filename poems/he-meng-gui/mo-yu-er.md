---
id: he-meng-gui-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 摸鱼儿
---
## 正文
- 把心期、半生孤负。
- 玉堂元在何处。
- 朱弦弹绝无人听，空操离鸾烈女。
- 遇不遇。
- 休更问、悠悠世事都如许。
- 人生草露。
- 看百岁勋名，青铜鬓影，抚剑泪如雨。
- 知谁语。
- 落落江空岁暮。
- 人间一梦今古。
- 雷塘十里斜阳外，野草寒鸦无数。
- 身世寓。
- 聊尔耳、江山有恨谁堪付。
- 冰心更苦。
- 都说与梅花，参横月落，一醉且归去。

## 拼音
- ba3 xin1 qi1 、 ban4 sheng1 gu1 fu4 。
- yu4 tang2 yuan2 zai4 he2 chu4 。
- zhu1 xian2 tan2 jue2 wu2 ren2 ting1 ， kong1 cao1 li2 luan2 lie4 nü3 。
- yu4 bu0 yu4 。
- xiu1 geng4 wen4 、 you1 you1 shi4 shi4 dou1 ru2 xu3 。
- ren2 sheng1 cao3 lu4 。
- kan4 bai3 sui4 xun1 ming2 ， qing1 tong2 bin4 ying3 ， fu3 jian4 lei4 ru2 yu3 。
- zhi1 shui2 yu3 。
- luo4 luo4 jiang1 kong1 sui4 mu4 。
- ren2 jian1 yi2 meng4 jin1 gu3 。
- lei2 tang2 shi2 li3 xie2 yang2 wai4 ， ye3 cao3 han2 ya1 wu2 shu4 。
- shen1 shi4 yu4 。
- liao2 er3 er3 、 jiang1 shan1 you3 hen4 shui2 kan1 fu4 。
- bing1 xin1 geng4 ku3 。
- dou1 shuo1 yu3 mei2 hua1 ， can1 heng2 yue4 luo4 ， yi2 zui4 qie3 gui1 qu4 。

## 注释

## 译文

## 赏析
