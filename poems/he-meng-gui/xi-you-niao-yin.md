---
id: he-meng-gui-xi-you-niao-yin
title: 希有鸟吟
titlePinyin: xi1 you3 niao3 yin2
titleSlug: xi-you-niao-yin
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穹壤纷众羽，固有仁不仁。
- 鸮凤虽异性，同为阴阳根。
- 惟彼希有鸟，于禽集大成。
- 力可振海岳，翂翐似无能。
- 鲲鹏侈变化，比予尔何曾。
- 群鷇偃下风，举受翼卵恩。
- 万里不足飞，千载始一鸣。
- 远之不可疏，即之不可亲。
- 地维缺不震，天柱拆不惊。
- 安得以宠辱，而能累其身。
- 世固有大物，天地间气生。
- 卑卑局耳目，夫谁识其真。
- 道大固难同，安能抗世情。
- 何如任毁誉，徜然忘我人。
- 不谐众人口，而谐万世心。

## 拼音
- qiong2 rang3 fen1 zhong4 yu3 ， gu4 you3 ren2 bu0 ren2 。
- xiao1 feng4 sui1 yi4 xing4 ， tong2 wei4 yin1 yang2 gen1 。
- wei2 bi3 xi1 you3 niao3 ， yu2 qin2 ji2 da4 cheng2 。
- li4 ke3 zhen4 hai3 yue4 ， fen1 zhi4 si4 wu2 neng2 。
- kun1 peng2 chi3 bian4 hua4 ， bi3 yu3 er3 he2 ceng2 。
- qun2 kou4 yan3 xia4 feng1 ， ju3 shou4 yi4 luan3 en1 。
- wan4 li3 bu4 zu2 fei1 ， qian1 zai3 shi3 yi4 ming2 。
- yuan3 zhi1 bu4 ke3 shu1 ， ji2 zhi1 bu4 ke3 qin1 。
- di4 wei2 que1 bu2 zhen4 ， tian1 zhu4 chai1 bu4 jing1 。
- an1 de2 yi3 chong3 ru3 ， er2 neng2 lei4 qi2 shen1 。
- shi4 gu4 you3 da4 wu4 ， tian1 di4 jian1 qi4 sheng1 。
- bei1 bei1 ju2 er3 mu4 ， fu1 shui2 shi2 qi2 zhen1 。
- dao4 da4 gu4 nan2 tong2 ， an1 neng2 kang4 shi4 qing2 。
- he2 ru2 ren4 hui3 yu4 ， chang2 ran2 wang4 wo3 ren2 。
- bu4 xie2 zhong4 ren2 kou3 ， er2 xie2 wan4 shi4 xin1 。

## 注释

## 译文

## 赏析
