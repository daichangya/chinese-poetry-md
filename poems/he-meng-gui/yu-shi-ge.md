---
id: he-meng-gui-yu-shi-ge
title: 愚石歌
titlePinyin: yu2 shi2 ge1
titleSlug: yu-shi-ge
author: 何梦桂
authorPinyin: he2 meng4 gui4
authorSlug: he-meng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大块初分生怪石，曾与不周山作骨。
- 山崩地缺天柱摧，片石耆姿转奇崛。
- 娲皇炼石补天工，化作五星成五色。
- 地下为石天上星，顽质变化生神灵。
- 一朝天狼啮蚀五星陨，陨石宋野犹有光晶荧。
- 何人夜负入海屿，错杂昆吾无觅处。
- 中间块石独𡼭嵚，住在锦溪溪上浒。
- 石润可以砚，石文可以屏。
- 赑屭或刳鼎，廉栗或劖铭。
- 不然云母与紫英，否则丹砂和空青。
- 尔材于用百不适，空有千尺高棱层。
- 暴流没马不加减，霜降石出不加增。
- 火不焦，水不凝。
- 刻桐扣不鸣，饮羽射不惊。
- 世间至智不能化，而我安敢逃愚名。
- 人闻愚恶闻智喜，君谓我愚真知己。
- 筑室招子愿结交，更请柳溪作愚记。
- 我笑己愚君更愚，世有两愚适相值。
- 江流东去夕阳西，千古相看只如此。
- 当年三品不点头，况被旁人鞭得起。

## 拼音
- da4 kuai4 chu1 fen1 sheng1 guai4 shi2 ， ceng2 yu3 bu4 zhou1 shan1 zuo4 gu3 。
- shan1 beng1 di4 que1 tian1 zhu4 cui1 ， pian4 shi2 qi2 zi1 zhuan3 qi2 jue2 。
- wa1 huang2 lian4 shi2 bu3 tian1 gong1 ， hua4 zuo4 wu3 xing1 cheng2 wu3 se4 。
- di4 xia4 wei4 shi2 tian1 shang4 xing1 ， wan2 zhi4 bian4 hua4 sheng1 shen2 ling2 。
- yi4 chao2 tian1 lang2 nie4 shi2 wu3 xing1 yun3 ， yun3 shi2 song4 ye3 you2 you3 guang1 jing1 ying2 。
- he2 ren2 ye4 fu4 ru4 hai3 yu3 ， cuo4 za2 kun1 wu2 wu2 mi4 chu4 。
- zhong1 jian1 kuai4 shi2 du2 𡼭 qin1 ， zhu4 zai4 jin3 xi1 xi1 shang4 hu3 。
- shi2 run4 ke3 yi3 yan4 ， shi2 wen2 ke3 yi3 ping2 。
- bi4 xi4 huo4 ku1 ding3 ， lian2 li4 huo4 chan2 ming2 。
- bu4 ran2 yun2 mu3 yu3 zi3 ying1 ， fou3 ze2 dan1 sha1 he2 kong1 qing1 。
- er3 cai2 yu2 yong4 bai3 bu2 shi4 ， kong1 you3 qian1 chi3 gao1 leng2 ceng2 。
- bao4 liu2 mei2 ma3 bu4 jia1 jian3 ， shuang1 jiang4 shi2 chu1 bu4 jia1 zeng1 。
- huo3 bu4 jiao1 ， shui3 bu4 ning2 。
- ke4 tong2 kou4 bu4 ming2 ， yin3 yu3 she4 bu4 jing1 。
- shi4 jian1 zhi4 zhi4 bu4 neng2 hua4 ， er2 wo3 an1 gan3 tao2 yu2 ming2 。
- ren2 wen2 yu2 e4 wen2 zhi4 xi3 ， jun1 wei4 wo3 yu2 zhen1 zhi1 ji3 。
- zhu4 shi4 zhao1 zi3 yuan4 jie2 jiao1 ， geng4 qing3 liu3 xi1 zuo4 yu2 ji4 。
- wo3 xiao4 ji3 yu2 jun1 geng4 yu2 ， shi4 you3 liang3 yu2 shi4 xiang1 zhi2 。
- jiang1 liu2 dong1 qu4 xi1 yang2 xi1 ， qian1 gu3 xiang1 kan4 zhi1 ru2 ci3 。
- dang1 nian2 san1 pin3 bu4 dian3 tou2 ， kuang4 bei4 pang2 ren2 bian1 de2 qi3 。

## 注释

## 译文

## 赏析
