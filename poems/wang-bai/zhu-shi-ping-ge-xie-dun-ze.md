---
id: wang-bai-zhu-shi-ping-ge-xie-dun-ze
title: 竹石屏歌谢遁泽
titlePinyin: zhu2 shi2 ping2 ge1 xie4 dun4 ze2
titleSlug: zhu-shi-ping-ge-xie-dun-ze
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好古博雅时遁泽，往岁赠我墨图柏。
- 今年揆予初度临，又复持赠竹石屏。
- 柏以祝我老，竹以坚我心。
- 长歌短歌先后发，书室夜夜生光荧。
- 君才固磊落，爱我何独深。
- 此石不知出何地，来自紫阳夫子门。
- 紫阳缘督两授受，谓宜永作传家珍。
- 所宝又有大于此，余光委照非其人。
- 以我所愿紫阳学，以我生作石笋孙。
- 石笋固宜有石竹，笋竹生成同一根。
- 当时竹上岁寒句，先达难赏流传今。
- 去年忽得紫阳岁寒字，如约屏石来同盟。
- 朝夕歛身对二妙，俨然拱侍沧洲之竹林，寓物敬慕度义全幽贞。
- 不有畏友相勉励，安得准绳磨琢箴。
- 句中雅意已佩服，石中有竹谁能评。
- 欧梅苏范六君子，绝识雄辨万口称。
- 珠犀砂玉亦似矣，髣髴未得此理真。
- 顾我生既晚，欲说口已瘖。
- 造化发育固难测，尝闻古有刚柔分。
- 柔土既发万物之生气，刚土故涵万物之阴精。
- 人之所见自有限，熟识万象俱妙凝。
- 此非物之影，真是竹之形。
- 遗梢坠叶积于土，土化为石竹自存。
- 生物不随凝结变，请观琥珀与水晶。
- 我疑此石生渭滨，土石变化岁一层。
- 岁岁层层应万状，直欲尽磨翠壁铺作千亩帐。

## 拼音
- hao3 gu3 bo2 ya3 shi2 dun4 ze2 ， wang3 sui4 zeng4 wo3 mo4 tu2 bai3 。
- jin1 nian2 kui2 yu3 chu1 du4 lin2 ， you4 fu4 chi2 zeng4 zhu2 shi2 ping2 。
- bai3 yi3 zhu4 wo3 lao3 ， zhu2 yi3 jian1 wo3 xin1 。
- chang2 ge1 duan3 ge1 xian1 hou4 fa1 ， shu1 shi4 ye4 ye4 sheng1 guang1 ying2 。
- jun1 cai2 gu4 lei3 luo4 ， ai4 wo3 he2 du2 shen1 。
- ci3 shi2 bu4 zhi1 chu1 he2 di4 ， lai2 zi4 zi3 yang2 fu1 zi3 men2 。
- zi3 yang2 yuan2 du1 liang3 shou4 shou4 ， wei4 yi2 yong3 zuo4 chuan2 jia1 zhen1 。
- suo3 bao3 you4 you3 da4 yu2 ci3 ， yu2 guang1 wei3 zhao4 fei1 qi2 ren2 。
- yi3 wo3 suo3 yuan4 zi3 yang2 xue2 ， yi3 wo3 sheng1 zuo4 shi2 sun3 sun1 。
- shi2 sun3 gu4 yi2 you3 shi2 zhu2 ， sun3 zhu2 sheng1 cheng2 tong2 yi4 gen1 。
- dang1 shi2 zhu2 shang4 sui4 han2 ju4 ， xian1 da2 nan2 shang3 liu2 chuan2 jin1 。
- qu4 nian2 hu1 de2 zi3 yang2 sui4 han2 zi4 ， ru2 yue1 ping2 shi2 lai2 tong2 meng2 。
- zhao1 xi1 lian3 shen1 dui4 er4 miao4 ， yan3 ran2 gong3 shi4 cang1 zhou1 zhi1 zhu2 lin2 ， yu4 wu4 jing4 mu4 du4 yi4 quan2 you1 zhen1 。
- bu4 you3 wei4 you3 xiang1 mian3 li4 ， an1 de2 zhun3 sheng2 mo2 zhuo2 zhen1 。
- ju4 zhong1 ya3 yi4 yi3 pei4 fu2 ， shi2 zhong1 you3 zhu2 shui2 neng2 ping2 。
- ou1 mei2 su1 fan4 liu4 jun1 zi3 ， jue2 shi2 xiong2 bian4 wan4 kou3 cheng1 。
- zhu1 xi1 sha1 yu4 yi4 si4 yi3 ， fang3 fu2 wei4 de2 ci3 li3 zhen1 。
- gu4 wo3 sheng1 ji4 wan3 ， yu4 shuo1 kou3 yi3 yin1 。
- zao4 hua4 fa1 yu4 gu4 nan2 ce4 ， chang2 wen2 gu3 you3 gang1 rou2 fen1 。
- rou2 tu3 ji4 fa1 wan4 wu4 zhi1 sheng1 qi4 ， gang1 tu3 gu4 han2 wan4 wu4 zhi1 yin1 jing1 。
- ren2 zhi1 suo3 jian4 zi4 you3 xian4 ， shu2 shi2 wan4 xiang4 ju4 miao4 ning2 。
- ci3 fei1 wu4 zhi1 ying3 ， zhen1 shi4 zhu2 zhi1 xing2 。
- yi2 shao1 zhui4 ye4 ji1 yu2 tu3 ， tu3 hua4 wei2 shi2 zhu2 zi4 cun2 。
- sheng1 wu4 bu4 sui2 ning2 jie2 bian4 ， qing3 guan1 hu3 po4 yu3 shui3 jing1 。
- wo3 yi2 ci3 shi2 sheng1 wei4 bin1 ， tu3 shi2 bian4 hua4 sui4 yi4 ceng2 。
- sui4 sui4 ceng2 ceng2 ying4 wan4 zhuang4 ， zhi2 yu4 jin4 mo2 cui4 bi4 pu4 zuo4 qian1 mu3 zhang4 。

## 注释

## 译文

## 赏析
