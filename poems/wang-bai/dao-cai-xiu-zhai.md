---
id: wang-bai-dao-cai-xiu-zhai
title: 悼蔡修斋
titlePinyin: dao4 cai4 xiu1 zhai1
titleSlug: dao-cai-xiu-zhai
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羌世运之纬繣兮，何故老之不憗遗。
- 持寸胶而救千丈浑兮，谁与同而共治。
- 身一约而蹈遗烈兮，不沽直而不徇时。
- 西极八桂东连吴会兮，贯南纪以周驰。
- 以节用爱人兮，以静重为威。
- 谓直方大之德才学识之长兮，亲结上知。
- 方增重乎本朝兮，而疾疢以乘之。
- 犹癯癯乎笔削之志兮，浩浩乎汗青之未期。
- 遗稿山积兮，孰续而孰维。
- 擅一代之巨典兮，疑造物之好亏。
- 吁嗟乎，修斋之典刑兮，蹇长歌乎已而。
- 余幼好此奇服兮，今冉冉而华颠。
- 悼窘步之数奇兮，安陋巷之瓢箪。
- 公独闵其寂落兮，擥微芳而遐搴。
- 时舒爱而申情兮，曾不间夫邮传。
- 弭婺节而西来兮，拱茂行之渊渊。
- 吸松斋之沆瀣兮，饱坐啸之兰荃。
- 凤高飞而莫絷兮，徒延伫而路曼曼。
- 何音问之不淑兮，骇骑箕而遂仙。
- 睇长江而太息兮，涕淫淫而惘然。
- 抚巨编之遗则兮，神驰乎洋奥之佳阡。
- 念岁律之云莫兮，奈狂风之鼓天。

## 拼音
- qiang1 shi4 yun4 zhi1 wei3 hua4 xi1 ， he2 gu4 lao3 zhi1 bu2 yin4 yi2 。
- chi2 cun4 jiao1 er2 jiu4 qian1 zhang4 hun2 xi1 ， shui2 yu3 tong2 er2 gong4 zhi4 。
- shen1 yi4 yue1 er2 dao3 yi2 lie4 xi1 ， bu4 gu1 zhi2 er2 bu2 xun4 shi2 。
- xi1 ji2 ba1 gui4 dong1 lian2 wu2 hui4 xi1 ， guan4 nan2 ji4 yi3 zhou1 chi2 。
- yi3 jie2 yong4 ai4 ren2 xi1 ， yi3 jing4 zhong4 wei4 wei1 。
- wei4 zhi2 fang1 da4 zhi1 de2 cai2 xue2 shi2 zhi1 chang2 xi1 ， qin1 jie2 shang4 zhi1 。
- fang1 zeng1 zhong4 hu1 ben3 chao2 xi1 ， er2 ji2 chen4 yi3 cheng2 zhi1 。
- you2 qu2 qu2 hu1 bi3 xiao1 zhi1 zhi4 xi1 ， hao4 hao4 hu1 han4 qing1 zhi1 wei4 qi1 。
- yi2 gao3 shan1 ji1 xi1 ， shu2 xu4 er2 shu2 wei2 。
- shan4 yi2 dai4 zhi1 ju4 dian3 xi1 ， yi2 zao4 wu4 zhi1 hao3 kui1 。
- xu1 jie1 hu1 ， xiu1 zhai1 zhi1 dian3 xing2 xi1 ， jian3 chang2 ge1 hu1 yi3 er2 。
- yu2 you4 hao3 ci3 qi2 fu2 xi1 ， jin1 ran3 ran3 er2 hua2 dian1 。
- dao4 jiong3 bu4 zhi1 shu4 qi2 xi1 ， an1 lou4 xiang4 zhi1 piao2 dan1 。
- gong1 du2 min3 qi2 ji4 luo4 xi1 ， lan3 wei1 fang1 er2 xia2 qian1 。
- shi2 shu1 ai4 er2 shen1 qing2 xi1 ， ceng2 bu4 jian1 fu1 you2 chuan2 。
- mi3 wu4 jie2 er2 xi1 lai2 xi1 ， gong3 mao4 xing2 zhi1 yuan1 yuan1 。
- xi1 song1 zhai1 zhi1 hang4 xie4 xi1 ， bao3 zuo4 xiao4 zhi1 lan2 quan2 。
- feng4 gao1 fei1 er2 mo4 zhi2 xi1 ， tu2 yan2 zhu4 er2 lu4 man4 man4 。
- he2 yin1 wen4 zhi1 bu4 shu1 xi1 ， hai4 qi2 ji1 er2 sui4 xian1 。
- di4 chang2 jiang1 er2 tai4 xi1 xi1 ， ti4 yin2 yin2 er2 wang3 ran2 。
- fu3 ju4 bian1 zhi1 yi2 ze2 xi1 ， shen2 chi2 hu1 yang2 ao4 zhi1 jia1 qian1 。
- nian4 sui4 lü4 zhi1 yun2 mo4 xi1 ， nai4 kuang2 feng1 zhi1 gu3 tian1 。

## 注释

## 译文

## 赏析
