---
id: wang-bai-shou-qiu-he
title: 寿秋壑
titlePinyin: shou4 qiu1 he4
titleSlug: shou-qiu-he
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇天分四序，春生而秋成。
- 春风焕九野，秋气呈清明。
- 万物一以实，物物含生生。
- 我公秉元化，全体涵金晶。
- 义概抱宇宙，智略吞群英。
- 五行互相制，自昔谁去兵。
- 狂酋干帝纪，赤舄司专征。
- 神谋运玉帐，灵旗绕毡营。
- 韅靷鞅靽备，广距甄角精。
- 残丑肝胆破，束手祈受盟。
- 肃肃荆楚浄，汤汤江汉清。
- 东西亘万里，齐民竞春耕。
- 归来辅皇极，一稔舒群情。
- 翼翼周鼎重，亹亹宸虑轻。
- 前星燿垣象，德星萃神京。
- 旗常伟实纪，前史辞虚声。
- 当此秋正中，角亢迎长庚。
- 于赫衮绣瑞，緜緜彩绶荣。
- 玉露滴𫛛鹊，珥貂宣宝觥。
- 陛下千万岁，与公同太平。

## 拼音
- huang2 tian1 fen4 si4 xu4 ， chun1 sheng1 er2 qiu1 cheng2 。
- chun1 feng1 huan4 jiu3 ye3 ， qiu1 qi4 cheng2 qing1 ming2 。
- wan4 wu4 yi4 yi3 shi2 ， wu4 wu4 han2 sheng1 sheng1 。
- wo3 gong1 bing3 yuan2 hua4 ， quan2 ti3 han2 jin1 jing1 。
- yi4 gai4 bao4 yu3 zhou4 ， zhi4 lüe4 tun1 qun2 ying1 。
- wu3 hang2 hu4 xiang1 zhi4 ， zi4 xi1 shui2 qu4 bing1 。
- kuang2 qiu2 gan1 di4 ji4 ， chi4 xi4 si1 zhuan1 zheng1 。
- shen2 mou2 yun4 yu4 zhang4 ， ling2 qi2 rao4 zhan1 ying2 。
- xian3 yin3 yang1 ban4 bei4 ， guang3 ju4 zhen1 jiao3 jing1 。
- can2 chou3 gan1 dan3 po4 ， shu4 shou3 qi2 shou4 meng2 。
- su4 su4 jing1 chu3 jing4 ， tang1 tang1 jiang1 han4 qing1 。
- dong1 xi1 gen4 wan4 li3 ， qi2 min2 jing4 chun1 geng1 。
- gui1 lai2 fu3 huang2 ji2 ， yi4 ren3 shu1 qun2 qing2 。
- yi4 yi4 zhou1 ding3 zhong4 ， wei3 wei3 chen2 lü4 qing1 。
- qian2 xing1 yao4 yuan2 xiang4 ， de2 xing1 cui4 shen2 jing1 。
- qi2 chang2 wei3 shi2 ji4 ， qian2 shi3 ci2 xu1 sheng1 。
- dang1 ci3 qiu1 zheng4 zhong1 ， jiao3 kang4 ying2 chang2 geng1 。
- yu2 he4 gun3 xiu4 rui4 ， mian2 mian2 cai3 shou4 rong2 。
- yu4 lu4 di1 𫛛 que4 ， er3 diao1 xuan1 bao3 gong1 。
- bi4 xia4 qian1 wan4 sui4 ， yu3 gong1 tong2 tai4 ping2 。

## 注释

## 译文

## 赏析
