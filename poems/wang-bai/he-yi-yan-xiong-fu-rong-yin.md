---
id: wang-bai-he-yi-yan-xiong-fu-rong-yin
title: 和易岩兄芙蓉吟
titlePinyin: he2 yi4 yan2 xiong1 fu2 rong2 yin2
titleSlug: he-yi-yan-xiong-fu-rong-yin
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大专肫肫分四气，曜灵西征驾新霁。
- 人间万宝告成时，白帝畴功有良贵。
- 后皇嘉惠放一头，蜺旌鸾毂恣晨游。
- 蜀锦步帐数千里，烂然一抹眼波流。
- 玉容沐露月梳晓，翠袖蹁蹮舞微笑。
- 云舒霞卷竞芳秾，照水迎风为谁好。
- 水中木末眩骚人，拒霜宜霜名字新。
- 平生不识春宵暖，甘随青女嫁花神。
- 易岩胸中五千卷，景物驱归句中炼。
- 赏花不是少年心，见花依旧少年面。
- 石丁作主事难凭，子高那是梦仙瀛。
- 何如醉乡自广大，幕天席地山为屏。
- 诗魂醒处风光转，梅花已筑受降城。

## 拼音
- da4 zhuan1 zhun1 zhun1 fen1 si4 qi4 ， yao4 ling2 xi1 zheng1 jia4 xin1 ji4 。
- ren2 jian1 wan4 bao3 gao4 cheng2 shi2 ， bai2 di4 chou2 gong1 you3 liang2 gui4 。
- hou4 huang2 jia1 hui4 fang4 yi4 tou2 ， ni2 jing1 luan2 gu1 zi4 chen2 you2 。
- shu3 jin3 bu4 zhang4 shu4 qian1 li3 ， lan4 ran2 yi4 mo3 yan3 bo1 liu2 。
- yu4 rong2 mu4 lu4 yue4 shu1 xiao3 ， cui4 xiu4 pian2 xian1 wu3 wei1 xiao4 。
- yun2 shu1 xia2 juan3 jing4 fang1 nong2 ， zhao4 shui3 ying2 feng1 wei4 shui2 hao3 。
- shui3 zhong1 mu4 mo4 xuan4 sao1 ren2 ， ju4 shuang1 yi2 shuang1 ming2 zi4 xin1 。
- ping2 sheng1 bu4 shi2 chun1 xiao1 nuan3 ， gan1 sui2 qing1 nü3 jia4 hua1 shen2 。
- yi4 yan2 xiong1 zhong1 wu3 qian1 juan4 ， jing3 wu4 qu1 gui1 ju4 zhong1 lian4 。
- shang3 hua1 bu2 shi4 shao4 nian2 xin1 ， jian4 hua1 yi1 jiu4 shao4 nian2 mian4 。
- shi2 ding1 zuo4 zhu3 shi4 nan2 ping2 ， zi3 gao1 na4 shi4 meng4 xian1 ying2 。
- he2 ru2 zui4 xiang1 zi4 guang3 da4 ， mu4 tian1 xi2 di4 shan1 wei4 ping2 。
- shi1 hun2 xing3 chu4 feng1 guang1 zhuan3 ， mei2 hua1 yi3 zhu4 shou4 xiang2 cheng2 。

## 注释

## 译文

## 赏析
