---
id: wang-bai-he-jing-yan-yun-ya-qi-gui
title: 和敬岩韵迓其归
titlePinyin: he2 jing4 yan2 yun4 ya4 qi2 gui1
titleSlug: he-jing-yan-yun-ya-qi-gui
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生涯鱼上竿，世事鼠入角。
- 民膏既煎熬，民髓复椎剥。
- 上下急交征，绝口政与学。
- 孔明痛桓灵，厥德修罔觉。
- 自古辱与疎，其机在一数。
- 归来有嘉士，尚可理商榷。
- 驾言一寸胶，救彼千丈浊。
- 精义有入神，端可鼻端斲。
- 赵孟自贵贱，玉女皆天渥。
- 如彼角斯磋，如彼玉斯琢。
- 不患公不浅，所患志不恪。
- 秋阳日以暴，江汉日以濯。
- 真积而力久，自见所立卓。
- 庭前梅粲粲，梅下石确确。
- 云飞川泳间，俯仰自不恶。
- 独立万物表，谁能伍龊龊。
- 雨露懋萧艾，霜风妬荃药。
- 天意孰云远，鉴此归意确。
- 寄言顺应人，大公一以廓。

## 拼音
- sheng1 ya2 yu2 shang4 gan1 ， shi4 shi4 shu3 ru4 jiao3 。
- min2 gao1 ji4 jian1 ao2 ， min2 sui3 fu4 zhui1 bao1 。
- shang4 xia4 ji2 jiao1 zheng1 ， jue2 kou3 zheng4 yu3 xue2 。
- kong3 ming2 tong4 huan2 ling2 ， jue2 de2 xiu1 wang3 jue2 。
- zi4 gu3 ru3 yu3 shu1 ， qi2 ji1 zai4 yi2 shu4 。
- gui1 lai2 you3 jia1 shi4 ， shang4 ke3 li3 shang1 que4 。
- jia4 yan2 yi2 cun4 jiao1 ， jiu4 bi3 qian1 zhang4 zhuo2 。
- jing1 yi4 you3 ru4 shen2 ， duan1 ke3 bi2 duan1 zhuo2 。
- zhao4 meng4 zi4 gui4 jian4 ， yu4 nü3 jie1 tian1 wo4 。
- ru2 bi3 jiao3 si1 cuo1 ， ru2 bi3 yu4 si1 zhuo2 。
- bu2 huan4 gong1 bu4 qian3 ， suo3 huan4 zhi4 bu2 ke4 。
- qiu1 yang2 ri4 yi3 bao4 ， jiang1 han4 ri4 yi3 zhuo2 。
- zhen1 ji1 er2 li4 jiu3 ， zi4 jian4 suo3 li4 zhuo2 。
- ting2 qian2 mei2 can4 can4 ， mei2 xia4 shi2 que4 que4 。
- yun2 fei1 chuan1 yong3 jian1 ， fu3 yang3 zi4 bu2 e4 。
- du2 li4 wan4 wu4 biao3 ， shui2 neng2 wu3 chuo4 chuo4 。
- yu3 lu4 mao4 xiao1 ai4 ， shuang1 feng1 du4 quan2 yao4 。
- tian1 yi4 shu2 yun2 yuan3 ， jian4 ci3 gui1 yi4 que4 。
- ji4 yan2 shun4 ying4 ren2 ， da4 gong1 yi4 yi3 kuo4 。

## 注释

## 译文

## 赏析
