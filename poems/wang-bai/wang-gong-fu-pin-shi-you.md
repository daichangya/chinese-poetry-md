---
id: wang-bai-wang-gong-fu-pin-shi-you
title: 汪功父聘石友
titlePinyin: wang1 gong1 fu4 pin4 shi2 you3
titleSlug: wang-gong-fu-pin-shi-you
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一片寒姿苍玉质，久作歙江秋水骨。
- 磨瑕砻垢饱风霜，袖手南游来楚国。
- 我曾研破青烟痕，露华半勺拖玄云。
- 文理细密温而淳，伯乐一顾空马群。
- 癯癯好古子汪子，雅有半面如旧情。
- 巧取豪夺俱不敢，聘以厚礼强委禽。
- 吉日良辰新劝驾，绛帐交欢相慰藉。
- 斟酌洙泗闯紫阳，大义发越添声价。
- 紫阳是渠桑梓贤，久矣骖随辑坠编。
- 会心不惜时磨研，至理神授珠莹圆。
- 我今赠君明堂一柱金书墨，霜毫冠带来蟾窟。
- 楮先生者白而腴，即日相邀来览德。
- 弦歌声里春光半，浄几明窗风日暖。
- 四友参前无间断，俛首循循而勉勉。
- 万里一鞭涂甚坦，太极门开初未远。

## 拼音
- yi2 pian4 han2 zi1 cang1 yu4 zhi4 ， jiu3 zuo4 xi1 jiang1 qiu1 shui3 gu3 。
- mo2 xia2 long2 gou4 bao3 feng1 shuang1 ， xiu4 shou3 nan2 you2 lai2 chu3 guo2 。
- wo3 ceng2 yan2 po4 qing1 yan1 hen2 ， lu4 hua2 ban4 shao2 tuo1 xuan2 yun2 。
- wen2 li3 xi4 mi4 wen1 er2 chun2 ， bo2 le4 yi2 gu4 kong1 ma3 qun2 。
- qu2 qu2 hao3 gu3 zi3 wang1 zi3 ， ya3 you3 ban4 mian4 ru2 jiu4 qing2 。
- qiao3 qu3 hao2 duo2 ju4 bu4 gan3 ， pin4 yi3 hou4 li3 qiang2 wei3 qin2 。
- ji2 ri4 liang2 chen2 xin1 quan4 jia4 ， jiang4 zhang4 jiao1 huan1 xiang1 wei4 jie4 。
- zhen1 zhuo2 zhu1 si4 chuang3 zi3 yang2 ， da4 yi4 fa1 yue4 tian1 sheng1 jia4 。
- zi3 yang2 shi4 qu2 sang1 zi3 xian2 ， jiu3 yi3 can1 sui2 ji2 zhui4 bian1 。
- hui4 xin1 bu4 xi1 shi2 mo2 yan2 ， zhi4 li3 shen2 shou4 zhu1 ying2 yuan2 。
- wo3 jin1 zeng4 jun1 ming2 tang2 yi2 zhu4 jin1 shu1 mo4 ， shuang1 hao2 guan1 dai4 lai2 chan2 ku1 。
- chu3 xian1 sheng1 zhe3 bai2 er2 yu2 ， ji2 ri4 xiang1 yao1 lai2 lan3 de2 。
- xian2 ge1 sheng1 li3 chun1 guang1 ban4 ， jing4 ji3 ming2 chuang1 feng1 ri4 nuan3 。
- si4 you3 can1 qian2 wu2 jian4 duan4 ， fu3 shou3 xun2 xun2 er2 mian3 mian3 。
- wan4 li3 yi4 bian1 tu2 shen4 tan3 ， tai4 ji2 men2 kai1 chu1 wei4 yuan3 。

## 注释

## 译文

## 赏析
