---
id: wang-bai-song-shi-guan-jian-yue-suo-xing-xian-sheng-shi-tian-yi-fu-wan-xie
title: 宋史馆检阅所性先生时天彝父挽些
titlePinyin: song4 shi3 guan3 jian3 yue4 suo3 xing4 xian1 sheng1 shi2 tian1 yi2 fu4 wan3 xie1
titleSlug: song-shi-guan-jian-yue-suo-xing-xian-sheng-shi-tian-yi-fu-wan-xie
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大专槃物兮刚柔荡摩，五行杂糅兮颛蒙孔多。
- 陶一气之奇佹兮奄宇宙之几何，握异采之陆离兮蹇儃佪而逶迤。
- 袭正轨之茂则兮耻践迹而循科，御长辕而猎太空兮摧九折之峨峨。
- 孑不群而介立兮众嚣嚣而肆呵，玄虬蹶泥兮浸雄虹于颓波。
- 陇廉孟娵之莫辨兮世揜揜其层睋，神藐藐而上征兮诉纬繣于太和。
- 忽修灵之聿皇兮任侏儒之傞傞，咎将谁执兮岂天赋之未薖。
- 落日下大墅兮慨高风之吟哦，羌若人之莫见兮感生意于庭柯。
- 卓丰词兮九里，亘千秋兮不磨。

## 拼音
- da4 zhuan1 pan2 wu4 xi1 gang1 rou2 dang4 mo2 ， wu3 hang2 za2 rou2 xi1 zhuan1 meng2 kong3 duo1 。
- tao2 yi2 qi4 zhi1 qi2 gui3 xi1 yan3 yu3 zhou4 zhi1 ji3 he2 ， wo4 yi4 cai3 zhi1 lu4 li2 xi1 jian3 chan2 huai2 er2 wei1 yi2 。
- xi2 zheng4 gui3 zhi1 mao4 ze2 xi1 chi3 jian4 ji4 er2 xun2 ke1 ， yu4 chang2 yuan2 er2 lie4 tai4 kong1 xi1 cui1 jiu3 zhe2 zhi1 e2 e2 。
- jie2 bu4 qun2 er2 jie4 li4 xi1 zhong4 ao2 ao2 er2 si4 he1 ， xuan2 qiu2 jue3 ni2 xi1 jin4 xiong2 hong2 yu2 tui2 bo1 。
- long3 lian2 meng4 ju1 zhi1 mo4 bian4 xi1 shi4 yan3 yan3 qi2 ceng2 e2 ， shen2 miao3 miao3 er2 shang4 zheng1 xi1 su4 wei3 hua4 yu2 tai4 he2 。
- hu1 xiu1 ling2 zhi1 yu4 huang2 xi1 ren4 zhu1 ru2 zhi1 suo1 suo1 ， jiu4 jiang1 shui2 zhi2 xi1 qi3 tian1 fu4 zhi1 wei4 ke1 。
- luo4 ri4 xia4 da4 shu4 xi1 kai3 gao1 feng1 zhi1 yin2 e2 ， qiang1 ruo4 ren2 zhi1 mo4 jian4 xi1 gan3 sheng1 yi4 yu2 ting2 ke1 。
- zhuo2 feng1 ci2 xi1 jiu3 li3 ， gen4 qian1 qiu1 xi1 bu4 mo2 。

## 注释

## 译文

## 赏析
