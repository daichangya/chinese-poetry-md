---
id: wang-bai-li-san-chao-feng-ai-ci
title: 李三朝奉哀词
titlePinyin: li3 san1 chao2 feng4 ai1 ci2
titleSlug: li-san-chao-feng-ai-ci
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羌与公别兮几二十年，思渺渺兮路曼曼。
- 棹剡溪兮乘兴，访故迹兮怆然。
- 下晋齐之拜兮如梦，挑灯道旧兮犹平生欢。
- 我少公兮六岁，悼彼此兮华颠。
- 解予佩兮授予馆，言未终兮岁已阑。
- 会公疾兮孔炽，怛医穷兮技殚。
- 闻易箦兮数语，意穆穆兮词严。
- 湛神爽兮不变，验学力兮深坚。
- 自磐川与玉局兮，交一世之名贤。
- 宜公之好修兮，羞芳蕙而糗荃兰。
- 退静处而莫我知兮，老冉冉其流连。
- 厌尘世之𫐖轕兮，倏昭明而遂仙。
- 幸与公兮永诀，抚往事兮自怜。
- 言告言归兮迈迈，有怀渭水兮渊渊。
- 栖迟故隠兮，全纯愚而孤处。
- 当岁莫之急景兮，闻公窀穸之有端。
- 皎皎兮懿行，卓卓兮瑶镌。
- 函泳以适意兮，凤冈樵隠之遗稿。
- 纂记以广业兮，春秋族系之巨编。
- 岂待是而不朽，掩既往之孤搴。
- 兰风之臯兮望不极，歌薤露兮有泪悬泉。

## 拼音
- qiang1 yu3 gong1 bie2 xi1 ji3 er4 shi2 nian2 ， si1 miao3 miao3 xi1 lu4 man4 man4 。
- zhao4 yan3 xi1 xi1 cheng2 xing4 ， fang3 gu4 ji4 xi1 chuang4 ran2 。
- xia4 jin4 qi2 zhi1 bai4 xi1 ru2 meng4 ， tiao3 deng1 dao4 jiu4 xi1 you2 ping2 sheng1 huan1 。
- wo3 shao3 gong1 xi1 liu4 sui4 ， dao4 bi3 ci3 xi1 hua2 dian1 。
- jie3 yu3 pei4 xi1 shou4 yu3 guan3 ， yan2 wei4 zhong1 xi1 sui4 yi3 lan2 。
- hui4 gong1 ji2 xi1 kong3 chi4 ， da2 yi1 qiong2 xi1 ji4 dan1 。
- wen2 yi4 ze2 xi1 shu4 yu3 ， yi4 mu4 mu4 xi1 ci2 yan2 。
- zhan4 shen2 shuang3 xi1 bu2 bian4 ， yan4 xue2 li4 xi1 shen1 jian1 。
- zi4 pan2 chuan1 yu3 yu4 ju2 xi1 ， jiao1 yi2 shi4 zhi1 ming2 xian2 。
- yi2 gong1 zhi1 hao3 xiu1 xi1 ， xiu1 fang1 hui4 er2 qiu3 quan2 lan2 。
- tui4 jing4 chu4 er2 mo4 wo3 zhi1 xi1 ， lao3 ran3 ran3 qi2 liu2 lian2 。
- yan4 chen2 shi4 zhi1 𫐖 ge2 xi1 ， shu1 zhao1 ming2 er2 sui4 xian1 。
- xing4 yu3 gong1 xi1 yong3 jue2 ， fu3 wang3 shi4 xi1 zi4 lian2 。
- yan2 gao4 yan2 gui1 xi1 mai4 mai4 ， you3 huai2 wei4 shui3 xi1 yuan1 yuan1 。
- qi1 chi2 gu4 yin3 xi1 ， quan2 chun2 yu2 er2 gu1 chu4 。
- dang1 sui4 mo4 zhi1 ji2 jing3 xi1 ， wen2 gong1 zhun1 xi1 zhi1 you3 duan1 。
- jiao3 jiao3 xi1 yi4 xing2 ， zhuo2 zhuo2 xi1 yao2 juan1 。
- han2 yong3 yi3 shi4 yi4 xi1 ， feng4 gang1 qiao2 yin3 zhi1 yi2 gao3 。
- zuan3 ji4 yi3 guang3 ye4 xi1 ， chun1 qiu1 zu2 xi4 zhi1 ju4 bian1 。
- qi3 dai4 shi4 er2 bu4 xiu3 ， yan3 ji4 wang3 zhi1 gu1 qian1 。
- lan2 feng1 zhi1 gao1 xi1 wang4 bu4 ji2 ， ge1 xie4 lu4 xi1 you3 lei4 xuan2 quan2 。

## 注释

## 译文

## 赏析
