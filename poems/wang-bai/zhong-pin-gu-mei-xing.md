---
id: wang-bai-zhong-pin-gu-mei-xing
title: 重聘古梅行
titlePinyin: zhong4 pin4 gu3 mei2 xing2
titleSlug: zhong-pin-gu-mei-xing
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千金卜得繇非熊，木德将兴猎太公。
- 槐安与国已陈迹，盛衰直与阴阳通。
- 知羹自昔亲受记，饮冰啮雪工磨礲。
- 此中洞洞无所有，彻上彻下俱玲珑。
- 苔肤蜕骨半荣悴，连峰峭厉飞铜騣。
- 生意虽偏未尝断，犹有王气居南东。
- 南柯突出已奇甚，连蜷夭矫翔虬龙。
- 东边新梢更绝特，转要作势将腾空。
- 风号竹坞月黯淡，露洒松壑泉琤琮。
- 一花玉立苍鬣表，万花辟易难为容。
- 辙环四海无处觅，只今岁晚才相逢。
- 酹酒高歌盟万古，天意决不寒孤风。

## 拼音
- qian1 jin1 bu3 de2 yao2 fei1 xiong2 ， mu4 de2 jiang1 xing1 lie4 tai4 gong1 。
- huai2 an1 yu3 guo2 yi3 chen2 ji4 ， sheng4 shuai1 zhi2 yu3 yin1 yang2 tong1 。
- zhi1 geng1 zi4 xi1 qin1 shou4 ji4 ， yin3 bing1 nie4 xue3 gong1 mo2 long2 。
- ci3 zhong1 dong4 dong4 wu2 suo3 you3 ， che4 shang4 che4 xia4 ju4 ling2 long2 。
- tai2 fu1 tui4 gu3 ban4 rong2 cui4 ， lian2 feng1 qiao4 li4 fei1 tong2 zong1 。
- sheng1 yi4 sui1 pian1 wei4 chang2 duan4 ， you2 you3 wang2 qi4 ju1 nan2 dong1 。
- nan2 ke1 tu1 chu1 yi3 qi2 shen4 ， lian2 quan2 yao1 jiao3 xiang2 qiu2 long2 。
- dong1 bian1 xin1 shao1 geng4 jue2 te4 ， zhuan3 yao4 zuo4 shi4 jiang1 teng2 kong1 。
- feng1 hao4 zhu2 wu4 yue4 an4 dan4 ， lu4 sa3 song1 he4 quan2 cheng1 cong2 。
- yi4 hua1 yu4 li4 cang1 lie4 biao3 ， wan4 hua1 pi4 yi4 nan2 wei2 rong2 。
- zhe2 huan2 si4 hai3 wu2 chu4 mi4 ， zhi1 jin1 sui4 wan3 cai2 xiang1 feng2 。
- lei4 jiu3 gao1 ge1 meng2 wan4 gu3 ， tian1 yi4 jue2 bu4 han2 gu1 feng1 。

## 注释

## 译文

## 赏析
