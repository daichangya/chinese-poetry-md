---
id: wang-bai-gu-mei-xing
title: 古梅行
titlePinyin: gu3 mei2 xing2
titleSlug: gu-mei-xing
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍龙蛰大泽，浩莫知岁华。
- 不肯作霖雨，偃蹇眠烟霞。
- 玉皇欲强起，六丁下谽谺。
- 紫蛇掣金电，霹雳转香车。
- 振鬣欲腾奋，夭矫势攫拏。
- 神通学蝉蜕，僵作老树丫。
- 大枝露鳞爪，雨蚀成眢污。
- 小枝半朽折，苔藓封楂牙。
- 生意未甘寂，时著三五花。
- 花少香气壮，积雪应难遮。
- 牧竖恶皴皵，梓匠嗔虬斜。
- 日月自今古，独免斤斧加。
- 可谓遁世巧，全真傲幽遐。
- 岂知好事者，僻性寻枯髽。
- 丛薄一见面，倚杖生惊嗟。
- 携鉏㔉明月，移入莲宇夸。
- 诗翁争著句，诗价方喧哗。
- 老我有深意，默默不汝嘉。
- 戒汝更藏拙，慎勿抽新芽。
- 寒崖枯木上，何用开冰葩。
- 古樵当厌汝，乞与山人家。
- 我即乘之上河汉，千载不数张骞槎。

## 拼音
- cang1 long2 zhe2 da4 ze2 ， hao4 mo4 zhi1 sui4 hua2 。
- bu4 ken3 zuo4 lin2 yu3 ， yan3 jian3 mian2 yan1 xia2 。
- yu4 huang2 yu4 qiang2 qi3 ， liu4 ding1 xia4 han1 xia1 。
- zi3 she2 che4 jin1 dian4 ， pi1 li4 zhuan3 xiang1 che1 。
- zhen4 lie4 yu4 teng2 fen4 ， yao1 jiao3 shi4 jue2 na2 。
- shen2 tong1 xue2 chan2 tui4 ， jiang1 zuo4 lao3 shu4 ya1 。
- da4 zhi1 lu4 lin2 zhua3 ， yu3 shi2 cheng2 yuan1 wu1 。
- xiao3 zhi1 ban4 xiu3 zhe2 ， tai2 xian3 feng1 zha1 ya2 。
- sheng1 yi4 wei4 gan1 ji4 ， shi2 zhu4 san1 wu3 hua1 。
- hua1 shao3 xiang1 qi4 zhuang4 ， ji1 xue3 ying4 nan2 zhe1 。
- mu4 shu4 e4 cun1 que4 ， zi3 jiang4 chen1 qiu2 xie2 。
- ri4 yue4 zi4 jin1 gu3 ， du2 mian3 jin1 fu3 jia1 。
- ke3 wei4 dun4 shi4 qiao3 ， quan2 zhen1 ao4 you1 xia2 。
- qi3 zhi1 hao3 shi4 zhe3 ， pi4 xing4 xun2 ku1 zhua1 。
- cong2 bao2 yi2 jian4 mian4 ， yi3 zhang4 sheng1 jing1 jie1 。
- xie2 chu2 㔉 ming2 yue4 ， yi2 ru4 lian2 yu3 kua1 。
- shi1 weng1 zheng1 zhu4 ju4 ， shi1 jia4 fang1 xuan1 hua2 。
- lao3 wo3 you3 shen1 yi4 ， mo4 mo4 bu4 ru3 jia1 。
- jie4 ru3 geng4 cang2 zhuo1 ， shen4 wu4 chou1 xin1 ya2 。
- han2 ya2 ku1 mu4 shang4 ， he2 yong4 kai1 bing1 pa1 。
- gu3 qiao2 dang1 yan4 ru3 ， qi3 yu3 shan1 ren2 jia1 。
- wo3 ji2 cheng2 zhi1 shang4 he2 han4 ， qian1 zai3 bu2 shu4 zhang1 qian1 cha2 。

## 注释

## 译文

## 赏析
