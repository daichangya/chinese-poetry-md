---
id: wang-bai-ji-jing-yan
title: 寄敬岩
titlePinyin: ji4 jing4 yan2
titleSlug: ji-jing-yan
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泳飞堂前橘柚香，田田荷叶浮波光。
- 主人揽辔度闽峤，驱驰端为苍生忙。
- 天生人才不虚出，必使事与才相当。
- 尔才绰绰有余力，岂容袖手窥其旁。
- 平生正坐严冷相，不解妩媚相颉颃。
- 前时固亦与国论，莫肯默默安周行。
- 老子九百何自苦，艰难险阻须甘尝。
- 玉溪饥民昔啸聚，至烦禁旅来张皇。
- 绣衣弹压甫三日，猩鬼屏迹消丛篁。
- 露布一语不自伐，犹有忘者羞回缰。
- 今年玉节莲峰下，约束海若无惊艎。
- 剽闻属郡微有警，往往盐子多陆梁。
- 此辈未易以柔服，必至腥血膏锋铓。
- 由来受病非一证，莫将已效夸良方。
- 规模贵阔谋贵密，当以虚心来众长。
- 局面布置要合节，自有勇士争激昂。
- 堂堂元老熟戎事，幸甚赤舄归故乡。
- 岂无惕然桑梓念，囊底余智应恢张。
- 同心相济一堂上，谁兵谁将谁千粮。
- 不然牋天启坛钺，老熊当道驱群狼。
- 甲兵钱谷亦分内，事机捷出真难量。
- 岂予所至辄多事，老天驱入功名场。
- 橘柚黄时听好语，绿绨四辈催归装。

## 拼音
- yong3 fei1 tang2 qian2 ju2 you4 xiang1 ， tian2 tian2 he2 ye4 fu2 bo1 guang1 。
- zhu3 ren2 lan3 pei4 du4 min3 qiao2 ， qu1 chi2 duan1 wei4 cang1 sheng1 mang2 。
- tian1 sheng1 ren2 cai2 bu4 xu1 chu1 ， bi4 shi3 shi4 yu3 cai2 xiang1 dang1 。
- er3 cai2 chuo4 chuo4 you3 yu2 li4 ， qi3 rong2 xiu4 shou3 kui1 qi2 pang2 。
- ping2 sheng1 zheng4 zuo4 yan2 leng3 xiang1 ， bu4 jie3 wu3 mei4 xiang1 jie2 hang2 。
- qian2 shi2 gu4 yi4 yu3 guo2 lun4 ， mo4 ken3 mo4 mo4 an1 zhou1 xing2 。
- lao3 zi3 jiu3 bai3 he2 zi4 ku3 ， jian1 nan2 xian3 zu3 xu1 gan1 chang2 。
- yu4 xi1 ji1 min2 xi1 xiao4 ju4 ， zhi4 fan2 jin4 lü3 lai2 zhang1 huang2 。
- xiu4 yi1 tan2 ya1 fu3 san1 ri4 ， xing1 gui3 ping2 ji4 xiao1 cong2 huang2 。
- lu4 bu4 yi4 yu3 bu2 zi4 fa2 ， you2 you3 wang4 zhe3 xiu1 hui2 jiang1 。
- jin1 nian2 yu4 jie2 lian2 feng1 xia4 ， yue1 shu4 hai3 ruo4 wu2 jing1 huang2 。
- piao1 wen2 shu3 jun4 wei1 you3 jing3 ， wang3 wang3 yan2 zi3 duo1 lu4 liang2 。
- ci3 bei4 wei4 yi4 yi3 rou2 fu2 ， bi4 zhi4 xing1 xue4 gao1 feng1 mang2 。
- you2 lai2 shou4 bing4 fei1 yi2 zheng4 ， mo4 jiang1 yi3 xiao4 kua1 liang2 fang1 。
- gui1 mo2 gui4 kuo4 mou2 gui4 mi4 ， dang1 yi3 xu1 xin1 lai2 zhong4 chang2 。
- ju2 mian4 bu4 zhi4 yao4 he2 jie2 ， zi4 you3 yong3 shi4 zheng1 ji1 ang2 。
- tang2 tang2 yuan2 lao3 shu2 rong2 shi4 ， xing4 shen4 chi4 xi4 gui1 gu4 xiang1 。
- qi3 wu2 ti4 ran2 sang1 zi3 nian4 ， nang2 di3 yu2 zhi4 ying4 hui1 zhang1 。
- tong2 xin1 xiang1 ji4 yi4 tang2 shang4 ， shui2 bing1 shui2 jiang1 shui2 qian1 liang2 。
- bu4 ran2 jian1 tian1 qi3 tan2 yue4 ， lao3 xiong2 dang1 dao4 qu1 qun2 lang2 。
- jia3 bing1 qian2 gu3 yi4 fen4 nei4 ， shi4 ji1 jie2 chu1 zhen1 nan2 liang2 。
- qi3 yu3 suo3 zhi4 zhe2 duo1 shi4 ， lao3 tian1 qu1 ru4 gong1 ming2 chang3 。
- ju2 you4 huang2 shi2 ting1 hao3 yu3 ， lü4 ti2 si4 bei4 cui1 gui1 zhuang1 。

## 注释

## 译文

## 赏析
