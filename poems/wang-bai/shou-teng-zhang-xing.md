---
id: wang-bai-shou-teng-zhang-xing
title: 寿藤杖行
titlePinyin: shou4 teng2 zhang4 xing2
titleSlug: shou-teng-zhang-xing
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见奇章咨嗟削方竹，老杜作诗夸紫玉。
- 又不见东坡惊喜铁铿然，灵寿曾为汉臣辱。
- 我有怪藤几千岁，老髯乳节雷斧𣃁。
- 古苔苍藓封护秘，风删雨剥枝干秃。
- 头角轩昂曲虬势，皮毛冷滑鸟蛇腹。
- 鹤膝铜环不敢班，武夷湘水皆退缩。
- 不借山翁荷𦰏去，未逢太乙然藜读。
- 祥光闪闪意有在，殷勤来寿徐平叔。
- 平叔乐道玄又玄，姹女婴儿丹久熟。
- 两脚踏在真实地，一善满载长生箓。
- 采芝觅药扶峻崄，敲云挑月相追逐。
- 有时化作葛陂龙，先生骑上蓬莱宿。

## 拼音
- jun1 bu2 jian4 qi2 zhang1 zi1 jie1 xiao1 fang1 zhu2 ， lao3 du4 zuo4 shi1 kua1 zi3 yu4 。
- you4 bu2 jian4 dong1 po1 jing1 xi3 tie3 keng1 ran2 ， ling2 shou4 ceng2 wei4 han4 chen2 ru3 。
- wo3 you3 guai4 teng2 ji3 qian1 sui4 ， lao3 ran2 ru3 jie2 lei2 fu3 𣃁 。
- gu3 tai2 cang1 xian3 feng1 hu4 mi4 ， feng1 shan1 yu3 bao1 zhi1 gan4 tu1 。
- tou2 jiao3 xuan1 ang2 qu3 qiu2 shi4 ， pi2 mao2 leng3 hua2 niao3 she2 fu4 。
- he4 xi1 tong2 huan2 bu4 gan3 ban1 ， wu3 yi2 xiang1 shui3 jie1 tui4 suo1 。
- bu2 jie4 shan1 weng1 he2 𦰏 qu4 ， wei4 feng2 tai4 yi3 ran2 li2 du2 。
- xiang2 guang1 shan3 shan3 yi4 you3 zai4 ， yin1 qin2 lai2 shou4 xu2 ping2 shu1 。
- ping2 shu1 le4 dao4 xuan2 you4 xuan2 ， cha4 nü3 ying1 er2 dan1 jiu3 shu2 。
- liang3 jiao3 ta4 zai4 zhen1 shi2 di4 ， yi2 shan4 man3 zai4 chang2 sheng1 lu4 。
- cai3 zhi1 mi4 yao4 fu2 jun4 xian3 ， qiao1 yun2 tiao1 yue4 xiang4 zhui1 zhu2 。
- you3 shi2 hua4 zuo4 ge3 bei1 long2 ， xian1 sheng1 qi2 shang4 peng2 lai2 su4 。

## 注释

## 译文

## 赏析
