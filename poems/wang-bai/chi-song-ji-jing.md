---
id: wang-bai-chi-song-ji-jing
title: 赤松即景
titlePinyin: chi4 song1 ji2 jing3
titleSlug: chi-song-ji-jing
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生百虑懒，尚有丘壑心。
- 佳哉二三友，歃盟同幽寻。
- 壮怀豁虚旷，玄宫穷邃深。
- 时方酿薄暑，万绿张云岑。
- 新篁凝粉翠，日影筛碎金。
- 瘦筇扶野步，羽扇摇清吟。
- 潄齿掬清泚，雪瀑开风襟。
- 脱巾挂琪树，露顶涵重阴。
- 山禽自在语，山醪随意斟。
- 物外转栖碧，石险苍苔侵。
- 路穷不可去，半山闻语音。
- 山路未为险，世路尤𡼭嵚。
- 何时侣麋鹿，结茅入深林。

## 拼音
- ping2 sheng1 bai3 lü4 lan3 ， shang4 you3 qiu1 he4 xin1 。
- jia1 zai1 er4 san1 you3 ， sha4 meng2 tong2 you1 xun2 。
- zhuang4 huai2 huo1 xu1 kuang4 ， xuan2 gong1 qiong2 sui4 shen1 。
- shi2 fang1 niang4 bao2 shu3 ， wan4 lü4 zhang1 yun2 cen2 。
- xin1 huang2 ning2 fen3 cui4 ， ri4 ying3 shai1 sui4 jin1 。
- shou4 qiong2 fu2 ye3 bu4 ， yu3 shan4 yao2 qing1 yin2 。
- shu4 chi3 ju1 qing1 ci3 ， xue3 pu4 kai1 feng1 jin1 。
- tuo1 jin1 gua4 qi2 shu4 ， lu4 ding3 han2 zhong4 yin1 。
- shan1 qin2 zi4 zai4 yu3 ， shan1 lao2 sui2 yi4 zhen1 。
- wu4 wai4 zhuan3 qi1 bi4 ， shi2 xian3 cang1 tai2 qin1 。
- lu4 qiong2 bu4 ke3 qu4 ， ban4 shan1 wen2 yu3 yin1 。
- shan1 lu4 wei4 wei4 xian3 ， shi4 lu4 you2 𡼭 qin1 。
- he2 shi2 lü3 mi2 lu4 ， jie2 mao2 ru4 shen1 lin2 。

## 注释

## 译文

## 赏析
