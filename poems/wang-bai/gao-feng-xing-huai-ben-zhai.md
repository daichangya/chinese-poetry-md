---
id: wang-bai-gao-feng-xing-huai-ben-zhai
title: 高风行怀本斋
titlePinyin: gao1 feng1 xing2 huai2 ben3 zhai1
titleSlug: gao-feng-xing-huai-ben-zhai
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人皆喜君出，我独喜君归。
- 君出岂不媺，事业生光辉。
- 君归亦不恶，风味高一时。
- 人才有消长，世运有盛衰。
- 公论不可泯，隠显观妍媸。
- 隠者未必是，显者岂皆非。
- 遁世媿无闷，贫贱不可移。
- 得时必行志，斯世相纲维。
- 无闷是在我，行志未可期。
- 一处特易易，一出真难持。
- 利欲政滔天，四海皆疮痍。
- 世俗所荣者，君子方鄙之。
- 君开青云步，要津夫何疑。
- 手挥体国略，口讷阿世词。
- 长揖群玉府，拔足逃阱机。
- 黄鹄已高举，瓮盎喧醯鸡。
- 苕霅有清泚，一洗京尘缁。
- 故旧述间阔，松楸慰时思。
- 兰茁濯庭下，菊蕊黄东篱。
- 酒熟蟹螯健，橙香鲈脍肥。
- 至哉天下乐，何须卿相为。
- 解我橐中书，极深更研几。
- 圣门八字开，广大涵精微。
- 或参华山席，先天探包羲。
- 或巾高阳车，同载膝上儿。
- 苟足今世具，小需时运宜。
- 天意欲平治，当今非吾谁。

## 拼音
- ren2 jie1 xi3 jun1 chu1 ， wo3 du2 xi3 jun1 gui1 。
- jun1 chu1 qi3 bu4 mei3 ， shi4 ye4 sheng1 guang1 hui1 。
- jun1 gui1 yi4 bu2 e4 ， feng1 wei4 gao1 yi4 shi2 。
- ren2 cai2 you3 xiao1 zhang3 ， shi4 yun4 you3 sheng4 shuai1 。
- gong1 lun4 bu4 ke3 min3 ， yin3 xian3 guan1 yan2 chi1 。
- yin3 zhe3 wei4 bi4 shi4 ， xian3 zhe3 qi3 jie1 fei1 。
- dun4 shi4 kui4 wu2 men1 ， pin2 jian4 bu4 ke3 yi2 。
- de2 shi2 bi4 xing2 zhi4 ， si1 shi4 xiang1 gang1 wei2 。
- wu2 men1 shi4 zai4 wo3 ， xing2 zhi4 wei4 ke3 qi1 。
- yi2 chu4 te4 yi4 yi4 ， yi4 chu1 zhen1 nan2 chi2 。
- li4 yu4 zheng4 tao1 tian1 ， si4 hai3 jie1 chuang1 yi2 。
- shi4 su2 suo3 rong2 zhe3 ， jun1 zi3 fang1 bi3 zhi1 。
- jun1 kai1 qing1 yun2 bu4 ， yao4 jin1 fu1 he2 yi2 。
- shou3 hui1 ti3 guo2 lüe4 ， kou3 ne4 a1 shi4 ci2 。
- chang2 yi1 qun2 yu4 fu3 ， ba2 zu2 tao2 jing3 ji1 。
- huang2 hu2 yi3 gao1 ju3 ， weng4 ang4 xuan1 xi1 ji1 。
- tiao2 zha4 you3 qing1 ci3 ， yi4 xi3 jing1 chen2 zi1 。
- gu4 jiu4 shu4 jian1 kuo4 ， song1 qiu1 wei4 shi2 si1 。
- lan2 zhuo2 zhuo2 ting2 xia4 ， ju2 rui3 huang2 dong1 li2 。
- jiu3 shu2 xie4 ao2 jian4 ， cheng2 xiang1 lu2 kuai4 fei2 。
- zhi4 zai1 tian1 xia4 le4 ， he2 xu1 qing1 xiang1 wei4 。
- jie3 wo3 tuo2 zhong1 shu1 ， ji2 shen1 geng4 yan2 ji3 。
- sheng4 men2 ba1 zi4 kai1 ， guang3 da4 han2 jing1 wei1 。
- huo4 can1 hua4 shan1 xi2 ， xian1 tian1 tan4 bao1 xi1 。
- huo4 jin1 gao1 yang2 che1 ， tong2 zai3 xi1 shang4 er2 。
- gou3 zu2 jin1 shi4 ju4 ， xiao3 xu1 shi2 yun4 yi2 。
- tian1 yi4 yu4 ping2 zhi4 ， dang1 jin1 fei1 wu2 shui2 。

## 注释

## 译文

## 赏析
