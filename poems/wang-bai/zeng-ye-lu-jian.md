---
id: wang-bai-zeng-ye-lu-jian
title: 赠叶绿涧
titlePinyin: zeng4 ye4 lü4 jian4
titleSlug: zeng-ye-lu-jian
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客有客讷而腴，手携数册尧夫书。
- 八八从而之八八，四千九十六无余。
- 小游轨革何足算，大游九戹相乘除。
- 太玄洞极亦无法，更有司马推潜虚。
- 茫茫古今四海阔，动静祸福无能逾。
- 玉芪金钥窃元命，自合抱道山林居。
- 尧夫尧夫初不死，精神炯炯先天图。
- 元会运世未为密，一画未画元非疎。
- 自从漏泄加倍语，便觉造化无工夫。
- 吾儒更欲穷造化，造化尤解穷吾儒。
- 且将余法供剧戏，君识此意廉其需。
- 世人逐逐不知止，诵诗还肯安心无。

## 拼音
- you3 ke4 you3 ke4 ne4 er2 yu2 ， shou3 xie2 shu4 ce4 yao2 fu1 shu1 。
- ba1 ba1 cong2 er2 zhi1 ba1 ba1 ， si4 qian1 jiu3 shi2 liu4 wu2 yu2 。
- xiao3 you2 gui3 ge2 he2 zu2 suan4 ， da4 you2 jiu3 e4 xiang1 cheng2 chu2 。
- tai4 xuan2 dong4 ji2 yi4 wu2 fa3 ， geng4 you3 si1 ma3 tui1 qian2 xu1 。
- mang2 mang2 gu3 jin1 si4 hai3 kuo4 ， dong4 jing4 huo4 fu2 wu2 neng2 yu2 。
- yu4 qi2 jin1 yao4 qie4 yuan2 ming4 ， zi4 he2 bao4 dao4 shan1 lin2 ju1 。
- yao2 fu1 yao2 fu1 chu1 bu4 si3 ， jing1 shen2 jiong3 jiong3 xian1 tian1 tu2 。
- yuan2 hui4 yun4 shi4 wei4 wei4 mi4 ， yi2 hua4 wei4 hua4 yuan2 fei1 shu1 。
- zi4 cong2 lou4 xie4 jia1 bei4 yu3 ， bian4 jue2 zao4 hua4 wu2 gong1 fu1 。
- wu2 ru2 geng4 yu4 qiong2 zao4 hua4 ， zao4 hua4 you2 jie3 qiong2 wu2 ru2 。
- qie3 jiang1 yu2 fa3 gong4 ju4 xi4 ， jun1 shi2 ci3 yi4 lian2 qi2 xu1 。
- shi4 ren2 zhu2 zhu2 bu4 zhi1 zhi3 ， song4 shi1 hai2 ken3 an1 xin1 wu2 。

## 注释

## 译文

## 赏析
