---
id: wang-bai-he-dun-ze-wu-yi-shi-ru-yin
title: 和遁泽武夷石乳吟
titlePinyin: he2 dun4 ze2 wu3 yi2 shi2 ru3 yin2
titleSlug: he-dun-ze-wu-yi-shi-ru-yin
author: 王柏
authorPinyin: wang2 bai3
authorSlug: wang-bai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遁翁声价为时重，几年勤学方繇统。
- 丽泽门人已寂寥，衣冠奕奕皆遗种。
- 当日诗编谁尚存，逊斋今幸传闻孙。
- 平生工作风刺体，近来琢句如春温。
- 灵芽来自幔亭里，贮以纱囊红与紫。
- 一掬枪旗分雅供，七碗卢仝为惊起。
- 赑屭古鼎亲烹尝，清风习习生诗肠。
- 云根不受尘土污，舌本岂带台阁芗。
- 学海茫茫了无际，一觉回头有余地。
- 世味𬪩鲜多螫毒，无味之中要精哜。
- 燕闲消息已潜通，满阁遗书须细穷。
- 淡而不厌真隽永，不在松风蟹眼中。

## 拼音
- dun4 weng1 sheng1 jia4 wei4 shi2 zhong4 ， ji3 nian2 qin2 xue2 fang1 yao2 tong3 。
- li4 ze2 men2 ren2 yi3 ji4 liao2 ， yi1 guan1 yi4 yi4 jie1 yi2 zhong3 。
- dang1 ri4 shi1 bian1 shui2 shang4 cun2 ， xun4 zhai1 jin1 xing4 chuan2 wen2 sun1 。
- ping2 sheng1 gong1 zuo4 feng1 ci4 ti3 ， jin4 lai2 zhuo2 ju4 ru2 chun1 wen1 。
- ling2 ya2 lai2 zi4 man4 ting2 li3 ， zhu4 yi3 sha1 nang2 hong2 yu3 zi3 。
- yi4 ju1 qiang1 qi2 fen1 ya3 gong4 ， qi1 wan3 lu2 tong2 wei4 jing1 qi3 。
- bi4 xi4 gu3 ding3 qin1 peng1 chang2 ， qing1 feng1 xi2 xi2 sheng1 shi1 chang2 。
- yun2 gen1 bu2 shou4 chen2 tu3 wu1 ， she2 ben3 qi3 dai4 tai2 ge2 xiang1 。
- xue2 hai3 mang2 mang2 le0 wu2 ji4 ， yi2 jiao4 hui2 tou2 you3 yu2 di4 。
- shi4 wei4 nong2 xian1 duo1 shi4 du2 ， wu2 wei4 zhi1 zhong1 yao4 jing1 ji4 。
- yan4 xian2 xiao1 xi1 yi3 qian2 tong1 ， man3 ge2 yi2 shu1 xu1 xi4 qiong2 。
- dan4 er2 bu2 yan4 zhen1 juan4 yong3 ， bu2 zai4 song1 feng1 xie4 yan3 zhong1 。

## 注释

## 译文

## 赏析
