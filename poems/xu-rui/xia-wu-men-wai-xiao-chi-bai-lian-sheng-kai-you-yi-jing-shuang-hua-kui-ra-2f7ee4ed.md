---
id: xu-rui-xia-wu-men-wai-xiao-chi-bai-lian-sheng-kai-you-yi-jing-shuang-hua-kui-ra-2f7ee4ed
title: 夏五门外小池白莲盛开有一茎双花岿然出于群花之上赋长句志之
titlePinyin: xia4 wu3 men2 wai4 xiao3 chi2 bai2 lian2 sheng4 kai1 you3 yi4 jing1 shuang1 hua1 kui1 ran2 chu1 yu2 qun2 hua1 zhi1 shang4 fu4 chang2 ju4 zhi4 zhi1
titleSlug: xia-wu-men-wai-xiao-chi-bai-lian-sheng-kai-you-yi-jing-shuang-hua-kui-ra-2f7ee4ed
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方塘风露清泠泠，万荷嶷立森高青。
- 群花迎日各有态，一茎出水初亭亭。
- 双苞并蒂发天巧，雕饰尽去殊瞻听。
- 风标自是绝尘土，道气直欲凌青冥。
- 恍然两仙来帝庭，翠云绿雾浮辎𫐌。
- 飘飘羽服共萧散，隠隠水珮争珑玲。
- 同舆鄙笑岳及湛，专城仿佛石与丁。
- 看花何啻日千转，属辞含意行且停。
- 涪翁食莲寄深感，如此妙质谁当铭。
- 我歌此诗百其聆，一洗千古脂粉腥。

## 拼音
- fang1 tang2 feng1 lu4 qing1 ling2 ling2 ， wan4 he2 yi2 li4 sen1 gao1 qing1 。
- qun2 hua1 ying2 ri4 ge4 you3 tai4 ， yi4 jing1 chu1 shui3 chu1 ting2 ting2 。
- shuang1 bao1 bing4 di4 fa1 tian1 qiao3 ， diao1 shi4 jin4 qu4 shu1 zhan1 ting1 。
- feng1 biao1 zi4 shi4 jue2 chen2 tu3 ， dao4 qi4 zhi2 yu4 ling2 qing1 ming2 。
- huang3 ran2 liang3 xian1 lai2 di4 ting2 ， cui4 yun2 lü4 wu4 fu2 zi1 𫐌 。
- piao1 piao1 yu3 fu2 gong4 xiao1 san4 ， yin3 yin3 shui3 pei4 zheng1 long2 ling2 。
- tong2 yu2 bi3 xiao4 yue4 ji2 zhan4 ， zhuan1 cheng2 fang3 fu2 shi2 yu3 ding1 。
- kan4 hua1 he2 chi4 ri4 qian1 zhuan3 ， shu3 ci2 han2 yi4 xing2 qie3 ting2 。
- fu2 weng1 shi2 lian2 ji4 shen1 gan3 ， ru2 ci3 miao4 zhi4 shui2 dang1 ming2 。
- wo3 ge1 ci3 shi1 bai3 qi2 ling2 ， yi4 xi3 qian1 gu3 zhi1 fen3 xing1 。

## 注释

## 译文

## 赏析
