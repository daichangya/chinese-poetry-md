---
id: xu-rui-ye-zhong-bu-cheng-mei
title: 夜中不成寐
titlePinyin: ye4 zhong1 bu4 cheng2 mei4
titleSlug: ye-zhong-bu-cheng-mei
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜中不成寐，披衣步前庭。
- 荣荣无尘杂，四面敞且平。
- 俯听众窍静，仰视疏星明。
- 眇然寓其间，一粟浮大瀛。
- 滔滔汇众浊，涓流若为清。
- 矧今六八年，华髪日夜生。
- 平生信古学，及此将何成。
- 妄动多险阻，深居来讥评。
- 和同岂不愿，矫揉非其情。
- 世眼自丑好，千载有重轻。
- 所志不可移，坐待邻鸡鸣。

## 拼音
- ye4 zhong1 bu4 cheng2 mei4 ， pi1 yi1 bu4 qian2 ting2 。
- rong2 rong2 wu2 chen2 za2 ， si4 mian4 chang3 qie3 ping2 。
- fu3 ting1 zhong4 qiao4 jing4 ， yang3 shi4 shu1 xing1 ming2 。
- miao3 ran2 yu4 qi2 jian1 ， yi2 su4 fu2 da4 ying2 。
- tao1 tao1 hui4 zhong4 zhuo2 ， juan1 liu2 ruo4 wei4 qing1 。
- shen3 jin1 liu4 ba1 nian2 ， hua2 fa4 ri4 ye4 sheng1 。
- ping2 sheng1 xin4 gu3 xue2 ， ji2 ci3 jiang1 he2 cheng2 。
- wang4 dong4 duo1 xian3 zu3 ， shen1 ju1 lai2 ji1 ping2 。
- he2 tong2 qi3 bu2 yuan4 ， jiao3 rou2 fei1 qi2 qing2 。
- shi4 yan3 zi4 chou3 hao3 ， qian1 zai3 you3 zhong4 qing1 。
- suo3 zhi4 bu4 ke3 yi2 ， zuo4 dai4 lin2 ji1 ming2 。

## 注释

## 译文

## 赏析
