---
id: xu-rui-jiu-yue-si-ri-xie-di-ke-yu-wai-sheng-zhang-min-xiu-wu-sun-dong-you-xi-sh-c65aea12
title: 九月四日偕弟可玉外甥张敏修吾孙栋游西山访古追怀甲戌旧游感叹不已纪事五十韵
titlePinyin: jiu3 yue4 si4 ri4 xie2 di4 ke3 yu4 wai4 sheng1 zhang1 min3 xiu1 wu2 sun1 dong4 you2 xi1 shan1 fang3 gu3 zhui1 huai2 jia3 xu1 jiu4 you2 gan3 tan4 bu4 yi3 ji4 shi4 wu3 shi2 yun4
titleSlug: jiu-yue-si-ri-xie-di-ke-yu-wai-sheng-zhang-min-xiu-wu-sun-dong-you-xi-sh-c65aea12
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋日清且厉，发兴山西游。
- 步出钱塘门，累累但荒丘。
- 繁华歘消歇，王气竟谁收。
- 寂寞石函桥，小水清浅流。
- 秦皇缆船处，螺髻现佛头。
- 虽非凌云像，雄伟亦罕俦。
- 开示一指禅，观者领悟不。
- 作礼三皈依，将行复绸缪。
- 浮屠踞山巅，何年困鬰攸。
- 返步遵大路，丛薄新篁抽。
- 前有佛足泉，一窦清浏浏。
- 凄凉鄂王祠，墓道锁松楸。
- 可怜忠烈魂，寄此土一抔。
- 遗像俨中堂，怒气横双眸。
- 误国彼何人，寸斩不足酬。
- 迤𨓦访玉泉，泓澄湛灵湫。
- 老龙閟神踪，金鳞自夷犹。
- 白诗揭楣间，三叹岁月悠。
- 荆榛何王府，瓦砾谁家楼。
- 当年歌舞地，今纵羊与牛。
- 或为少僧庐，或为老圃耰。
- 径趋九里松，吴笔劲且遒。
- 灵鹫号飞来，荒幻不可诹。
- 直北抵灵隠，殿宇壮岩陬。
- 高峰堪远眺，欲上畏搀楼。
- 冷泉贮清寒，古木扶盘樛。
- 瀹茗鬒髪妇，呼猿白头嫂。
- 岩洞千佛相，黄金饰雕锼。
- 古人留姓字，兴怀仰先猷。
- 但恨芳秽杂，残缺难尽收。
- 面南历三竺，气象恰相侔。
- 山石剧荦确，竹树含清幽。
- 苍藤蔽白日，略彴临清沟。
- 小憩流觞亭，饮泉雪入喉。
- 上竺擅翠密，啸壑风飕飗。
- 修然白衣仙，坐阅尘世浮。
- 寺有野处碑，文章粲炳彪。
- 陆子亦有记，日晚读不周。
- 匆匆回六桥，胜处难穷搜。
- 三贤堂久芜，湖山迹空留。
- 玲珑一片石，屹立独忘忧。
- 遥睇孤山云，高致希前修。
- 忆昔纵游赏，冰盘罗珍羞。
- 画舫载娉婷，箫鼓拥俳优。
- 回首烟尘飞，四十又四秋。
- 朋侪怆丘首，桑海惊风沤。
- 山川无古今，抚事增羁愁。
- 买船绝湖归，城市灯火稠。
- 同行二三子，小酌杂嘲讴。
- 诗成渐挂漏，醉墨如蟠虬。

## 拼音
- qiu1 ri4 qing1 qie3 li4 ， fa1 xing1 shan1 xi1 you2 。
- bu4 chu1 qian2 tang2 men2 ， lei4 lei4 dan4 huang1 qiu1 。
- fan2 hua2 xu1 xiao1 xie1 ， wang2 qi4 jing4 shui2 shou1 。
- ji4 mo4 shi2 han2 qiao2 ， xiao3 shui3 qing1 qian3 liu2 。
- qin2 huang2 lan3 chuan2 chu4 ， luo2 ji4 xian4 fo2 tou2 。
- sui1 fei1 ling2 yun2 xiang4 ， xiong2 wei3 yi4 han3 chou2 。
- kai1 shi4 yi4 zhi3 chan2 ， guan1 zhe3 ling3 wu4 bu4 。
- zuo4 li3 san1 gui1 yi1 ， jiang1 xing2 fu4 chou2 mou2 。
- fu2 tu2 ju4 shan1 dian1 ， he2 nian2 kun4 yu4 you1 。
- fan3 bu4 zun1 da4 lu4 ， cong2 bao2 xin1 huang2 chou1 。
- qian2 you3 fo2 zu2 quan2 ， yi2 dou4 qing1 liu2 liu2 。
- qi1 liang2 e4 wang2 ci2 ， mu4 dao4 suo3 song1 qiu1 。
- ke3 lian2 zhong1 lie4 hun2 ， ji4 ci3 tu3 yi4 pou2 。
- yi2 xiang4 yan3 zhong1 tang2 ， nu4 qi4 heng2 shuang1 mou2 。
- wu4 guo2 bi3 he2 ren2 ， cun4 zhan3 bu4 zu2 chou2 。
- yi3 𨓦 fang3 yu4 quan2 ， hong2 cheng2 zhan4 ling2 qiu1 。
- lao3 long2 bi4 shen2 zong1 ， jin1 lin2 zi4 yi2 you2 。
- bai2 shi1 jie1 mei2 jian1 ， san1 tan4 sui4 yue4 you1 。
- jing1 zhen1 he2 wang2 fu3 ， wa3 li4 shui2 jia1 lou2 。
- dang1 nian2 ge1 wu3 di4 ， jin1 zong4 yang2 yu3 niu2 。
- huo4 wei4 shao3 seng1 lu2 ， huo4 wei4 lao3 pu3 you1 。
- jing4 qu1 jiu3 li3 song1 ， wu2 bi3 jin4 qie3 qiu2 。
- ling2 jiu4 hao4 fei1 lai2 ， huang1 huan4 bu4 ke3 zou1 。
- zhi2 bei3 di3 ling2 yin3 ， dian4 yu3 zhuang4 yan2 zou1 。
- gao1 feng1 kan1 yuan3 tiao4 ， yu4 shang4 wei4 chan1 lou2 。
- leng3 quan2 zhu4 qing1 han2 ， gu3 mu4 fu2 pan2 jiu1 。
- yue4 ming2 zhen3 fa4 fu4 ， hu1 yuan2 bai2 tou2 sao3 。
- yan2 dong4 qian1 fo2 xiang1 ， huang2 jin1 shi4 diao1 sou1 。
- gu3 ren2 liu2 xing4 zi4 ， xing1 huai2 yang3 xian1 you2 。
- dan4 hen4 fang1 hui4 za2 ， can2 que1 nan2 jin4 shou1 。
- mian4 nan2 li4 san1 zhu2 ， qi4 xiang4 qia4 xiang1 mou2 。
- shan1 shi2 ju4 luo4 que4 ， zhu2 shu4 han2 qing1 you1 。
- cang1 teng2 bi4 bai2 ri4 ， lüe4 zhuo2 lin2 qing1 gou1 。
- xiao3 qi4 liu2 shang1 ting2 ， yin3 quan2 xue3 ru4 hou2 。
- shang4 zhu2 shan4 cui4 mi4 ， xiao4 he4 feng1 sou1 liu2 。
- xiu1 ran2 bai2 yi1 xian1 ， zuo4 yue4 chen2 shi4 fu2 。
- si4 you3 ye3 chu4 bei1 ， wen2 zhang1 can4 bing3 biao1 。
- lu4 zi3 yi4 you3 ji4 ， ri4 wan3 du2 bu4 zhou1 。
- cong1 cong1 hui2 liu4 qiao2 ， sheng4 chu4 nan2 qiong2 sou1 。
- san1 xian2 tang2 jiu3 wu2 ， hu2 shan1 ji4 kong1 liu2 。
- ling2 long2 yi2 pian4 shi2 ， yi4 li4 du2 wang4 you1 。
- yao2 di4 gu1 shan1 yun2 ， gao1 zhi4 xi1 qian2 xiu1 。
- yi4 xi1 zong4 you2 shang3 ， bing1 pan2 luo2 zhen1 xiu1 。
- hua4 fang3 zai3 ping1 ting2 ， xiao1 gu3 yong1 pai2 you1 。
- hui2 shou3 yan1 chen2 fei1 ， si4 shi2 you4 si4 qiu1 。
- peng2 chai2 chuang4 qiu1 shou3 ， sang1 hai3 jing1 feng1 ou1 。
- shan1 chuan1 wu2 gu3 jin1 ， fu3 shi4 zeng1 ji1 chou2 。
- mai3 chuan2 jue2 hu2 gui1 ， cheng2 shi4 deng1 huo3 chou2 。
- tong2 hang2 er4 san1 zi3 ， xiao3 zhuo2 za2 chao2 ou1 。
- shi1 cheng2 jian4 gua4 lou4 ， zui4 mo4 ru2 pan2 qiu2 。

## 注释

## 译文

## 赏析
