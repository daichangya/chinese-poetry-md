---
id: xu-rui-gui-wei-san-yue-chu-qi-ri-fan-zhou-dong-xi-xun-fang-zhao-shi-zhai-yu-fan-caecd1c9
title: 癸未三月初七日泛舟东溪寻访赵石斋于方壶山中临分留呈
titlePinyin: gui3 wei4 san1 yue4 chu1 qi1 ri4 fan4 zhou1 dong1 xi1 xun2 fang3 zhao4 shi2 zhai1 yu2 fang1 hu2 shan1 zhong1 lin2 fen1 liu2 cheng2
titleSlug: gui-wei-san-yue-chu-qi-ri-fan-zhou-dong-xi-xun-fang-zhao-shi-zhai-yu-fan-caecd1c9
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 短篷载烟雨，鼓栧过东溪。
- 盘桓万山间，乘兴信所之。
- 桃花流水岸，缭绕路欲迷。
- 隠隠鸡犬声，时时出翠微。
- 支筇试幽讨，中有高人居。
- 平湖湛寒碧，疏林擢新枝。
- 始至俗眼明，延缘遂忘疲。
- 方瞳绿髪翁，一笑深相知。
- 高谭潄芳润，探囊出新诗。
- 拍手孤鸿翔，拄杖凌空飞。
- 举酒对东风，献酬各不辞。
- 欲去不忍去，绿树鸣催归。
- 我欲从公住，奈此尘鞅羁。

## 拼音
- duan3 peng2 zai3 yan1 yu3 ， gu3 yi4 guo4 dong1 xi1 。
- pan2 huan2 wan4 shan1 jian1 ， cheng2 xing4 xin4 suo3 zhi1 。
- tao2 hua1 liu2 shui3 an4 ， liao2 rao4 lu4 yu4 mi2 。
- yin3 yin3 ji1 quan3 sheng1 ， shi2 shi2 chu1 cui4 wei1 。
- zhi1 qiong2 shi4 you1 tao3 ， zhong1 you3 gao1 ren2 ju1 。
- ping2 hu2 zhan4 han2 bi4 ， shu1 lin2 zhuo2 xin1 zhi1 。
- shi3 zhi4 su2 yan3 ming2 ， yan2 yuan2 sui4 wang4 pi2 。
- fang1 tong2 lü4 fa4 weng1 ， yi2 xiao4 shen1 xiang1 zhi1 。
- gao1 tan2 shu4 fang1 run4 ， tan4 nang2 chu1 xin1 shi1 。
- pai1 shou3 gu1 hong2 xiang2 ， zhu3 zhang4 ling2 kong1 fei1 。
- ju3 jiu3 dui4 dong1 feng1 ， xian4 chou2 ge4 bu4 ci2 。
- yu4 qu4 bu4 ren3 qu4 ， lü4 shu4 ming2 cui1 gui1 。
- wo3 yu4 cong2 gong1 zhu4 ， nai4 ci3 chen2 yang1 ji1 。

## 注释

## 译文

## 赏析
