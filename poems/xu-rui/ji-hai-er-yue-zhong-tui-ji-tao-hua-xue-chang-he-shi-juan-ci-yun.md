---
id: xu-rui-ji-hai-er-yue-zhong-tui-ji-tao-hua-xue-chang-he-shi-juan-ci-yun
title: 己亥二月仲退寄桃花雪倡和诗卷次韵
titlePinyin: ji3 hai4 er4 yue4 zhong4 tui4 ji4 tao2 hua1 xue3 chang4 he2 shi1 juan4 ci4 yun4
titleSlug: ji-hai-er-yue-zhong-tui-ji-tao-hua-xue-chang-he-shi-juan-ci-yun
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天公笑子成诗颠，雕琢肝肾穷岁年。
- 桃自成蹊天何言，桃开雪落无媸妍。
- 我呼斗酒看花饮，酒酣停杯为问天。
- 正色苍苍以意对，痴人说梦真可怜。
- 阴阳迭运有饶乏，化机妙斡存经权。
- 茫茫下土汩声色，九河翻倒不足湔。
- 偶然相值等戏剧，过眼变灭如飞烟。
- 炎天梅蘂发冷趣，冬月齑韭夸宾筵。
- 天时人事古如此，水陆何必病车船。
- 萼华阿母在何许，若事狡狯奚其仙。
- 莫将幻语骇聋俗，东风有恨应难传。
- 还君此卷三叹息，坐看绿色归平田。

## 拼音
- tian1 gong1 xiao4 zi3 cheng2 shi1 dian1 ， diao1 zhuo2 gan1 shen4 qiong2 sui4 nian2 。
- tao2 zi4 cheng2 qi1 tian1 he2 yan2 ， tao2 kai1 xue3 luo4 wu2 chi1 yan2 。
- wo3 hu1 dou4 jiu3 kan4 hua1 yin3 ， jiu3 han1 ting2 bei1 wei4 wen4 tian1 。
- zheng4 se4 cang1 cang1 yi3 yi4 dui4 ， chi1 ren2 shuo1 meng4 zhen1 ke3 lian2 。
- yin1 yang2 die2 yun4 you3 rao2 fa2 ， hua4 ji1 miao4 wo4 cun2 jing1 quan2 。
- mang2 mang2 xia4 tu3 gu3 sheng1 se4 ， jiu3 he2 fan1 dao3 bu4 zu2 jian1 。
- ou3 ran2 xiang1 zhi2 deng3 xi4 ju4 ， guo4 yan3 bian4 mie4 ru2 fei1 yan1 。
- yan2 tian1 mei2 rui3 fa1 leng3 qu4 ， dong1 yue4 ji1 jiu3 kua1 bin1 yan2 。
- tian1 shi2 ren2 shi4 gu3 ru2 ci3 ， shui3 lu4 he2 bi4 bing4 che1 chuan2 。
- e4 hua2 a1 mu3 zai4 he2 xu3 ， ruo4 shi4 jiao3 kuai4 xi1 qi2 xian1 。
- mo4 jiang1 huan4 yu3 hai4 long2 su2 ， dong1 feng1 you3 hen4 ying4 nan2 chuan2 。
- hai2 jun1 ci3 juan4 san1 tan4 xi1 ， zuo4 kan4 lü4 se4 gui1 ping2 tian2 。

## 注释

## 译文

## 赏析
