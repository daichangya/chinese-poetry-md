---
id: xu-rui-jiu-yue-nian-yi-zi-hu-lin-hui-tong-cheng-xiao-ya-you-mei-yan
title: 九月廿一自虎林回同程晓崖游梅岩
titlePinyin: jiu3 yue4 nian4 yi2 zi4 hu3 lin2 hui2 tong2 cheng2 xiao3 ya2 you2 mei2 yan2
titleSlug: jiu-yue-nian-yi-zi-hu-lin-hui-tong-cheng-xiao-ya-you-mei-yan
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弛担息虚馆，释𪨗解行缠。
- 一笑得妙士，揖我谓我儇。
- 相携履巉岩，共访梅花仙。
- 石门歘谺豁，空洞别一天。
- 徐行呼二竖，秉炬导其前。
- 沿崖异草垂，绕迳秋香妍。
- 行行渐深入，响答殊清圆。
- 下有苔磴峙，上有孔穴穿。
- 深处窅如穽，旷处平如田。
- 或如人坐立，或如兽蹲跧。
- 古石列怪状，时闻滴幽泉。
- 向来开天牖，坐看日月旋。
- 儿童撞嵌岩，如钟鼓咽咽。
- 领览不能尽，荒幻难言宣。
- 我从虎林来，足茧归心悬。
- 举瓢挹危露，尘肺聊用湔。
- 清寒不可留，欲去还延缘。
- 赋诗纪兹游，绝笔凭谁镌。

## 拼音
- chi2 dan1 xi1 xu1 guan3 ， shi4 𪨗 jie3 xing2 chan2 。
- yi2 xiao4 de2 miao4 shi4 ， yi1 wo3 wei4 wo3 xuan1 。
- xiang1 xie2 lü3 chan2 yan2 ， gong4 fang3 mei2 hua1 xian1 。
- shi2 men2 xu1 xia1 huo1 ， kong1 dong4 bie2 yi4 tian1 。
- xu2 xing2 hu1 er4 shu4 ， bing3 ju4 dao3 qi2 qian2 。
- yan2 ya2 yi4 cao3 chui2 ， rao4 jing4 qiu1 xiang1 yan2 。
- xing2 xing2 jian4 shen1 ru4 ， xiang3 da2 shu1 qing1 yuan2 。
- xia4 you3 tai2 deng4 zhi4 ， shang4 you3 kong3 xue2 chuan1 。
- shen1 chu4 yao3 ru2 jing3 ， kuang4 chu4 ping2 ru2 tian2 。
- huo4 ru2 ren2 zuo4 li4 ， huo4 ru2 shou4 dun1 quan2 。
- gu3 shi2 lie4 guai4 zhuang4 ， shi2 wen2 di1 you1 quan2 。
- xiang4 lai2 kai1 tian1 you3 ， zuo4 kan4 ri4 yue4 xuan2 。
- er2 tong2 zhuang4 qian4 yan2 ， ru2 zhong1 gu3 yan4 yan4 。
- ling3 lan3 bu4 neng2 jin4 ， huang1 huan4 nan2 yan2 xuan1 。
- wo3 cong2 hu3 lin2 lai2 ， zu2 jian3 gui1 xin1 xuan2 。
- ju3 piao2 yi4 wei1 lu4 ， chen2 fei4 liao2 yong4 jian1 。
- qing1 han2 bu4 ke3 liu2 ， yu4 qu4 hai2 yan2 yuan2 。
- fu4 shi1 ji4 zi1 you2 ， jue2 bi3 ping2 shui2 juan1 。

## 注释

## 译文

## 赏析
