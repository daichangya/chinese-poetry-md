---
id: xu-rui-yu-gan-xue-lu-xu-jun-ming-gui-chan-hao-yue-zhai-long-you-ren-shan-wen-ci-f9cfe635
title: 余干学录徐君名桂蟾号月斋龙游人善文词善谈方外之学春晚来山中谈七日乃别今重到玄妙寄乐府一阕赋此为别
titlePinyin: yu2 gan1 xue2 lu4 xu2 jun1 ming2 gui4 chan2 hao4 yue4 zhai1 long2 you2 ren2 shan4 wen2 ci2 shan4 tan2 fang1 wai4 zhi1 xue2 chun1 wan3 lai2 shan1 zhong1 tan2 qi1 ri4 nai3 bie2 jin1 zhong4 dao4 xuan2 miao4 ji4 yue4 fu3 yi2 que4 fu4 ci3 wei4 bie2
titleSlug: yu-gan-xue-lu-xu-jun-ming-gui-chan-hao-yue-zhai-long-you-ren-shan-wen-ci-f9cfe635
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 博雅南州士，风流小隠仙。
- 横经越水梦，会弁鹊湖缘。
- 荡荡乾坤理，明明日月悬。
- 钩深发奇蕴，观象洞真诠。
- 不谓宗盟合，能令古道还。
- 肯来留七日，遽别半年。
- 流水高山趣，阳春白雪篇。
- 朗吟惊玉立，抱玩美珠连。
- 更忆弹冯铗，兼怀访戴船。
- 续貂吾岂敢，韫匵尔宜专。
- 老骥思腾枥，潜鳞乐在渊。
- 邯郸正炊黍，黄石有遗编。
- 抚己怀难尽，忘言意已传。
- 会同速风驭，去采华山莲。

## 拼音
- bo2 ya3 nan2 zhou1 shi4 ， feng1 liu2 xiao3 yin3 xian1 。
- heng2 jing1 yue4 shui3 meng4 ， hui4 bian4 que4 hu2 yuan2 。
- dang4 dang4 qian2 kun1 li3 ， ming2 ming2 ri4 yue4 xuan2 。
- gou1 shen1 fa1 qi2 yun4 ， guan1 xiang4 dong4 zhen1 quan2 。
- bu2 wei4 zong1 meng2 he2 ， neng2 ling4 gu3 dao4 hai2 。
- ken3 lai2 liu2 qi1 ri4 ， ju4 bie2 ban4 nian2 。
- liu2 shui3 gao1 shan1 qu4 ， yang2 chun1 bai2 xue3 pian1 。
- lang3 yin2 jing1 yu4 li4 ， bao4 wan2 mei3 zhu1 lian2 。
- geng4 yi4 tan2 feng2 jia2 ， jian1 huai2 fang3 dai4 chuan2 。
- xu4 diao1 wu2 qi3 gan3 ， yun4 du2 er3 yi2 zhuan1 。
- lao3 ji4 si1 teng2 li4 ， qian2 lin2 le4 zai4 yuan1 。
- han2 dan1 zheng4 chui1 shu3 ， huang2 shi2 you3 yi2 bian1 。
- fu3 ji3 huai2 nan2 jin4 ， wang4 yan2 yi4 yi3 chuan2 。
- hui4 tong2 su4 feng1 yu4 ， qu4 cai3 hua4 shan1 lian2 。

## 注释

## 译文

## 赏析
