---
id: xu-rui-xin-chou-er-yue-chu-qing-yu-zhong-tui-cong-fang-zhou-zong-you-xi-shan-ji-5907327e
title: 辛丑二月初晴与仲退从芳洲纵游溪山间私念吾党会聚殆不偶然赋古诗一首后五百岁有知音者于吾诗物色可乎
titlePinyin: xin1 chou3 er4 yue4 chu1 qing2 yu3 zhong4 tui4 cong2 fang1 zhou1 zong4 you2 xi1 shan1 jian1 si1 nian4 wu2 dang3 hui4 ju4 dai4 bu4 ou3 ran2 fu4 gu3 shi1 yi4 shou3 hou4 wu3 bai3 sui4 you3 zhi1 yin1 zhe3 yu2 wu2 shi1 wu4 se4 ke3 hu1
titleSlug: xin-chou-er-yue-chu-qing-yu-zhong-tui-cong-fang-zhou-zong-you-xi-shan-ji-5907327e
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地以气合，人物以类从。
- 孰是同类中，道同志复同。
- 槃槃石梁翁，阅世如老松。
- 若士古溪湾，水月印心胸。
- 相去不十里，而我居其中。
- 既无山川阻，随此心迹融。
- 谭谐屡参伍，杖屦时从容。
- 岩下酌秋泉，溪上行春风。
- 奇文辨鱼鲁，古学窥鸿蒙。
- 玄同执尤契，妙中值箭锋。
- 从今不厌数，旷代或一逢。
- 愿言各自珍，慎勿撄樊笼。
- 会同拾瑶草，更约摩金铜。
- 赋诗俟来者，物色传画工。

## 拼音
- tian1 di4 yi3 qi4 he2 ， ren2 wu4 yi3 lei4 cong2 。
- shu2 shi4 tong2 lei4 zhong1 ， dao4 tong2 zhi4 fu4 tong2 。
- pan2 pan2 shi2 liang2 weng1 ， yue4 shi4 ru2 lao3 song1 。
- ruo4 shi4 gu3 xi1 wan1 ， shui3 yue4 yin4 xin1 xiong1 。
- xiang1 qu4 bu4 shi2 li3 ， er2 wo3 ju1 qi2 zhong1 。
- ji4 wu2 shan1 chuan1 zu3 ， sui2 ci3 xin1 ji4 rong2 。
- tan2 xie2 lü3 can1 wu3 ， zhang4 ju4 shi2 cong2 rong2 。
- yan2 xia4 zhuo2 qiu1 quan2 ， xi1 shang4 xing2 chun1 feng1 。
- qi2 wen2 bian4 yu2 lu3 ， gu3 xue2 kui1 hong2 meng2 。
- xuan2 tong2 zhi2 you2 qi4 ， miao4 zhong1 zhi2 jian4 feng1 。
- cong2 jin1 bu2 yan4 shu4 ， kuang4 dai4 huo4 yi4 feng2 。
- yuan4 yan2 ge4 zi4 zhen1 ， shen4 wu4 ying1 fan2 long2 。
- hui4 tong2 shi2 yao2 cao3 ， geng4 yue1 mo2 jin1 tong2 。
- fu4 shi1 si4 lai2 zhe3 ， wu4 se4 chuan2 hua4 gong1 。

## 注释

## 译文

## 赏析
