---
id: xu-rui-ren-chen-she-ri-fang-zhou-ling-ke-liang-bi-da-tang-jing-wen-wu-de-zhao-w-f2a05146
title: 壬辰社日芳洲领客梁必大汤景文吴德昭吴仲退李思宣周南翁游芝山寺登五峰亭瑞在其间羽士洪和叟方君用载酒来会以云飞江外去花落入城来分韵赋诗瑞得江字
titlePinyin: ren2 chen2 she4 ri4 fang1 zhou1 ling3 ke4 liang2 bi4 da4 tang1 jing3 wen2 wu2 de2 zhao1 wu2 zhong4 tui4 li3 si1 xuan1 zhou1 nan2 weng1 you2 zhi1 shan1 si4 deng1 wu3 feng1 ting2 rui4 zai4 qi2 jian1 yu3 shi4 hong2 he2 sou3 fang1 jun1 yong4 zai3 jiu3 lai2 hui4 yi3 yun2 fei1 jiang1 wai4 qu4 hua1 luo4 ru4 cheng2 lai2 fen1 yun4 fu4 shi1 rui4 de2 jiang1 zi4
titleSlug: ren-chen-she-ri-fang-zhou-ling-ke-liang-bi-da-tang-jing-wen-wu-de-zhao-w-f2a05146
author: 徐瑞
authorPinyin: xu2 rui4
authorSlug: xu-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我落城市，日厌尘满腔。
- 携书归故山，三年师老庞。
- 兴来复此游，名胜萃一邦。
- 东风三日雨，孤吟倚篷窗。
- 晴天澹新碧，扶藜度危矼。
- 同袍二三子，声应不待撞。
- 意行得古寺，共寻葛藤桩。
- 天风鸣珮环，冉冉白鹤双。
- 坐看庐山云，大釂倾酒缸。
- 欲去复裴徊，返照明春江。

## 拼音
- xi1 wo3 luo4 cheng2 shi4 ， ri4 yan4 chen2 man3 qiang1 。
- xie2 shu1 gui1 gu4 shan1 ， san1 nian2 shi1 lao3 pang2 。
- xing1 lai2 fu4 ci3 you2 ， ming2 sheng4 cui4 yi4 bang1 。
- dong1 feng1 san1 ri4 yu3 ， gu1 yin2 yi3 peng2 chuang1 。
- qing2 tian1 dan4 xin1 bi4 ， fu2 li2 du4 wei1 gang1 。
- tong2 pao2 er4 san1 zi3 ， sheng1 ying4 bu2 dai4 zhuang4 。
- yi4 xing2 de2 gu3 si4 ， gong4 xun2 ge2 teng2 zhuang1 。
- tian1 feng1 ming2 pei4 huan2 ， ran3 ran3 bai2 he4 shuang1 。
- zuo4 kan4 lu2 shan1 yun2 ， da4 jiao4 qing1 jiu3 gang1 。
- yu4 qu4 fu4 pei2 huai2 ， fan3 zhao4 ming2 chun1 jiang1 。

## 注释

## 译文

## 赏析
