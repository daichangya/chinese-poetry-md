---
id: cheng-zhi-cai-bi-luo-dong
title: 碧落洞
titlePinyin: bi4 luo4 dong4
titleSlug: bi-luo-dong
author: 程之才
authorPinyin: cheng2 zhi1 cai2
authorSlug: cheng-zhi-cai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名因物之累，物尝不厌名。
- 标之曰到难，日有车马声。
- 苍崖匪才凿，洞室百步宏。
- 潜龙想鳞鬣，石乳悬旒缨。
- 溪流湛其中，吞吐日月精。
- 其源咫尺耳，盥濯未尝经。
- 我来先振衣，色变水石清。
- 倚杖聊四顾，高低古今铭。
- 颇恨辙迹多，不益云萝情。
- 西南有复岭，烟霞昼晦冥。
- 呼僧指问之，山外或小平。
- 茅茨构石壁，兔鹿浑微生。
- 沈吟幽栖地，雅兴宿志并。
- 何时一椽屋，散髪入岩坰。
- 脱略五千言，坐忘六尺形。
- 看云会所适，以此休余龄。

## 拼音
- ming2 yin1 wu4 zhi1 lei4 ， wu4 chang2 bu2 yan4 ming2 。
- biao1 zhi1 yue1 dao4 nan2 ， ri4 you3 che1 ma3 sheng1 。
- cang1 ya2 fei3 cai2 zao2 ， dong4 shi4 bai3 bu4 hong2 。
- qian2 long2 xiang3 lin2 lie4 ， shi2 ru3 xuan2 liu2 ying1 。
- xi1 liu2 zhan4 qi2 zhong1 ， tun1 tu3 ri4 yue4 jing1 。
- qi2 yuan2 zhi3 chi3 er3 ， guan4 zhuo2 wei4 chang2 jing1 。
- wo3 lai2 xian1 zhen4 yi1 ， se4 bian4 shui3 shi2 qing1 。
- yi3 zhang4 liao2 si4 gu4 ， gao1 di1 gu3 jin1 ming2 。
- po1 hen4 zhe2 ji4 duo1 ， bu2 yi4 yun2 luo2 qing2 。
- xi1 nan2 you3 fu4 ling3 ， yan1 xia2 zhou4 hui4 ming2 。
- hu1 seng1 zhi3 wen4 zhi1 ， shan1 wai4 huo4 xiao3 ping2 。
- mao2 ci2 gou4 shi2 bi4 ， tu4 lu4 hun2 wei1 sheng1 。
- shen3 yin2 you1 qi1 di4 ， ya3 xing4 su4 zhi4 bing4 。
- he2 shi2 yi4 chuan2 wu1 ， san4 fa4 ru4 yan2 jiong1 。
- tuo1 lüe4 wu3 qian1 yan2 ， zuo4 wang4 liu4 chi3 xing2 。
- kan4 yun2 hui4 suo3 shi4 ， yi3 ci3 xiu1 yu2 ling2 。

## 注释

## 译文

## 赏析
