---
id: huang-gui-nian-bao-tuo-shan-guan-yin-zan
title: 宝陀山观音赞
titlePinyin: bao3 tuo2 shan1 guan1 yin1 zan4
titleSlug: bao-tuo-shan-guan-yin-zan
author: 黄龟年
authorPinyin: huang2 gui1 nian2
authorSlug: huang-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首宝陀山，观音大菩萨。
- 三十二妙应，垂福于人天。
- 慧日廓圆明，隐微无不照。
- 我等由宿植，于菩萨有缘。
- 曩善一毫端，菩萨悉能鉴。
- 今兹一何幸，联樯来宝山。
- 淑景德惠风，沧海如鉴净。
- 朝发东秦岸，须臾达莲宫。
- 僧饭洗钵时，相与瞻远峤。
- □□跨巨浪，侧足骨毛□。
- 自念尘坌身，得伴清净侣。
- 同声讽密语，复念我师名。
- 注目渴慈光，忽覩紫金相。
- 崆峒石窟上，宴坐自在容。
- 云雾不蔽亏，跪礼得良久。
- 偕来无老稚，咸识应现尊。
- 赞叹且忻惧，得所未曾有。
- 我念现前众，中多大福人。
- 久新迎我师，所祷如响应。
- 为我忏众恶，遂亦见如来。
- 同办起心香，复陈一日供。
- 倘以昔善积，获此大吉祯。
- 愿敦未来因，永托如来记。
- 浮生如梦幻，孰处放教生。
- 戒杀多素羞，广阅如来藏。
- 分阴实可惜，栖迟必山林。
- 料理般若舟，长想菩提岸。
- 群生迷苦海，拯援使知津。
- 共发向上心，无□同佛会。

## 拼音
- qi3 shou3 bao3 tuo2 shan1 ， guan1 yin1 da4 pu2 sa4 。
- san1 shi2 er4 miao4 ying4 ， chui2 fu2 yu2 ren2 tian1 。
- hui4 ri4 kuo4 yuan2 ming2 ， yin3 wei1 wu2 bu2 zhao4 。
- wo3 deng3 you2 su4 zhi2 ， yu2 pu2 sa4 you3 yuan2 。
- nang3 shan4 yi4 hao2 duan1 ， pu2 sa4 xi1 neng2 jian4 。
- jin1 zi1 yi4 he2 xing4 ， lian2 qiang2 lai2 bao3 shan1 。
- shu1 jing3 de2 hui4 feng1 ， cang1 hai3 ru2 jian4 jing4 。
- chao2 fa1 dong1 qin2 an4 ， xu1 yu2 da2 lian2 gong1 。
- seng1 fan4 xi3 bo1 shi2 ， xiang1 yu3 zhan1 yuan3 qiao2 。
- □ □ kua4 ju4 lang4 ， ce4 zu2 gu3 mao2 □ 。
- zi4 nian4 chen2 ben4 shen1 ， de2 ban4 qing1 jing4 lü3 。
- tong2 sheng1 feng3 mi4 yu3 ， fu4 nian4 wo3 shi1 ming2 。
- zhu4 mu4 ke3 ci2 guang1 ， hu1 du3 zi3 jin1 xiang1 。
- kong1 tong2 shi2 ku1 shang4 ， yan4 zuo4 zi4 zai4 rong2 。
- yun2 wu4 bu2 bi4 kui1 ， gui4 li3 de2 liang2 jiu3 。
- xie2 lai2 wu2 lao3 zhi4 ， xian2 shi2 ying4 xian4 zun1 。
- zan4 tan4 qie3 xin1 ju4 ， de2 suo3 wei4 ceng2 you3 。
- wo3 nian4 xian4 qian2 zhong4 ， zhong1 duo1 da4 fu2 ren2 。
- jiu3 xin1 ying2 wo3 shi1 ， suo3 dao3 ru2 xiang3 ying4 。
- wei4 wo3 chan4 zhong4 e4 ， sui4 yi4 jian4 ru2 lai2 。
- tong2 ban4 qi3 xin1 xiang1 ， fu4 chen2 yi2 ri4 gong4 。
- tang3 yi3 xi1 shan4 ji1 ， huo4 ci3 da4 ji2 zhen1 。
- yuan4 dun1 wei4 lai2 yin1 ， yong3 tuo1 ru2 lai2 ji4 。
- fu2 sheng1 ru2 meng4 huan4 ， shu2 chu4 fang4 jiao4 sheng1 。
- jie4 sha1 duo1 su4 xiu1 ， guang3 yue4 ru2 lai2 cang2 。
- fen1 yin1 shi2 ke3 xi1 ， qi1 chi2 bi4 shan1 lin2 。
- liao4 li3 ban1 ruo4 zhou1 ， chang2 xiang3 pu2 ti2 an4 。
- qun2 sheng1 mi2 ku3 hai3 ， zheng3 yuan2 shi3 zhi1 jin1 。
- gong4 fa1 xiang4 shang4 xin1 ， wu2 □ tong2 fo2 hui4 。

## 注释

## 译文

## 赏析
