---
id: huang-tao-he-wang-she-ren-cui-bu-que-ti-tian-wang-si
title: 和王舍人崔补阙题天王寺
titlePinyin: he2 wang2 she4 ren2 cui1 bu3 que1 ti2 tian1 wang2 si4
titleSlug: he-wang-she-ren-cui-bu-que-ti-tian-wang-si
author: 黄滔
authorPinyin: huang2 tao1
authorSlug: huang-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 郭内青山寺，难论此崛奇。
- 白云生院落，流水下城池。
- 石像雷霆启，江沙鼎鼐期。
- 岳僧来坐夏，秦客会题诗。
- 冈转泉根滑，门升藓级危。
- 紫微今日句，黄绢昔年碑。
- 歇鹤松低阁，鸣蛩径出篱。
- 粉垣千堵束，金塔九层支。
- 啼鸟笙簧韵，开花锦绣姿。
- 清斋奔井邑，玄发剃熊罴。
- 极浦征帆小，平芜落日迟。
- 风篁清却暑，烟草绿无时。
- 信士三公作，灵踪四绝推。
- 良游如不宿，明月拟何之。

## 拼音
- guo1 nei4 qing1 shan1 si4 ， nan2 lun4 ci3 jue2 qi2 。
- bai2 yun2 sheng1 yuan4 luo4 ， liu2 shui3 xia4 cheng2 chi2 。
- shi2 xiang4 lei2 ting2 qi3 ， jiang1 sha1 ding3 nai4 qi1 。
- yue4 seng1 lai2 zuo4 xia4 ， qin2 ke4 hui4 ti2 shi1 。
- gang1 zhuan3 quan2 gen1 hua2 ， men2 sheng1 xian3 ji2 wei1 。
- zi3 wei1 jin1 ri4 ju4 ， huang2 juan4 xi1 nian2 bei1 。
- xie1 he4 song1 di1 ge2 ， ming2 qiong2 jing4 chu1 li2 。
- fen3 yuan2 qian1 du3 shu4 ， jin1 ta3 jiu3 ceng2 zhi1 。
- ti2 niao3 sheng1 huang2 yun4 ， kai1 hua1 jin3 xiu4 zi1 。
- qing1 zhai1 ben1 jing3 yi4 ， xuan2 fa1 ti4 xiong2 pi2 。
- ji2 pu3 zheng1 fan1 xiao3 ， ping2 wu2 luo4 ri4 chi2 。
- feng1 huang2 qing1 que4 shu3 ， yan1 cao3 lü4 wu2 shi2 。
- xin4 shi4 san1 gong1 zuo4 ， ling2 zong1 si4 jue2 tui1 。
- liang2 you2 ru2 bu2 su4 ， ming2 yue4 ni3 he2 zhi1 。

## 注释

## 译文

## 赏析
