---
id: hong-chu-xue-han-tui-zhi-ti-fu-ha-ma-yi-pian
title: 学韩退之体赋虾蟆一篇
titlePinyin: xue2 han2 tui4 zhi1 ti3 fu4 ha2 ma2 yi4 pian1
titleSlug: xue-han-tui-zhi-ti-fu-ha-ma-yi-pian
author: 洪刍
authorPinyin: hong2 chu2
authorSlug: hong-chu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾庐逼沮洳，蛙蛤宗生之。
- 委委见蝌蚪，阁阁已在兹。
- 夜声一何喧，达旦乃寖微。
- 月令纪蝼蝈，语默亦有时。
- 岂伊不平鸣，沓沓竟何为。
- 那复当鼓吹，安能问官私。
- 吾闻昆仑下，厥大数十围。
- 蟾蜍窟望舒，色胜金褭蹄。
- 痴𫘤反食月，吞吐谁能知。
- 坎井我自足，跳梁而持颐。
- 鼈笑色无愠，鹑化理莫推。
- 疥体不自惜，或以调盐醯。
- 柳州味南烹，下筯甘若饴。
- 在昔荐宗庙，乃与羔兔齐。
- 擅减几被坐，巨细不可遗。
- 莫以腥臊弃，终将瑚琏期。

## 拼音
- wu2 lu2 bi1 ju3 ru4 ， wa1 ha2 zong1 sheng1 zhi1 。
- wei3 wei3 jian4 ke1 dou3 ， ge2 ge2 yi3 zai4 zi1 。
- ye4 sheng1 yi4 he2 xuan1 ， da2 dan4 nai3 jin4 wei1 。
- yue4 ling4 ji4 lou2 guo1 ， yu3 mo4 yi4 you3 shi2 。
- qi3 yi1 bu4 ping2 ming2 ， ta4 ta4 jing4 he2 wei4 。
- na4 fu4 dang1 gu3 chui1 ， an1 neng2 wen4 guan1 si1 。
- wu2 wen2 kun1 lun2 xia4 ， jue2 da4 shu4 shi2 wei2 。
- chan2 chu2 ku1 wang4 shu1 ， se4 sheng4 jin1 niao3 ti2 。
- chi1 𫘤 fan3 shi2 yue4 ， tun1 tu3 shui2 neng2 zhi1 。
- kan3 jing3 wo3 zi4 zu2 ， tiao4 liang2 er2 chi2 yi2 。
- bie1 xiao4 se4 wu2 yun4 ， chun2 hua4 li3 mo4 tui1 。
- jie4 ti3 bu2 zi4 xi1 ， huo4 yi3 tiao2 yan2 xi1 。
- liu3 zhou1 wei4 nan2 peng1 ， xia4 zhu4 gan1 ruo4 yi2 。
- zai4 xi1 jian4 zong1 miao4 ， nai3 yu3 gao1 tu4 qi2 。
- shan4 jian3 ji3 bei4 zuo4 ， ju4 xi4 bu4 ke3 yi2 。
- mo4 yi3 xing1 sao4 qi4 ， zhong1 jiang1 hu2 lian3 qi1 。

## 注释

## 译文

## 赏析
