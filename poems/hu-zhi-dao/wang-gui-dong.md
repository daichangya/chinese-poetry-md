---
id: hu-zhi-dao-wang-gui-dong
title: 忘归洞
titlePinyin: wang4 gui1 dong4
titleSlug: wang-gui-dong
author: 胡志道
authorPinyin: hu2 zhi4 dao4
authorSlug: hu-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好山如故人，欣然见眉宇。
- 又如梳晓鬟，红绿相媚妩。
- 况兹爱山者，握笔喜临赋。
- 有岩巉然开，欲陟纵蹇步。
- 清游亦不恶，胜境得饱饫。
- 扫石坐晚凉，浓翠湿冠屦。
- 好花续春迟，纷纷杂红雾。
- 仙家在何许，恐入桃源误。
- 竟为弥日留，直待山月吐。
- 谩寻流水归，不记来时路。

## 拼音
- hao3 shan1 ru2 gu4 ren2 ， xin1 ran2 jian4 mei2 yu3 。
- you4 ru2 shu1 xiao3 huan2 ， hong2 lü4 xiang1 mei4 wu3 。
- kuang4 zi1 ai4 shan1 zhe3 ， wo4 bi3 xi3 lin2 fu4 。
- you3 yan2 chan2 ran2 kai1 ， yu4 zhi4 zong4 jian3 bu4 。
- qing1 you2 yi4 bu2 e4 ， sheng4 jing4 de2 bao3 yu4 。
- sao3 shi2 zuo4 wan3 liang2 ， nong2 cui4 shi1 guan1 ju4 。
- hao3 hua1 xu4 chun1 chi2 ， fen1 fen1 za2 hong2 wu4 。
- xian1 jia1 zai4 he2 xu3 ， kong3 ru4 tao2 yuan2 wu4 。
- jing4 wei4 mi2 ri4 liu2 ， zhi2 dai4 shan1 yue4 tu3 。
- man4 xun2 liu2 shui3 gui1 ， bu2 ji4 lai2 shi2 lu4 。

## 注释

## 译文

## 赏析
