---
id: qian-yi-wen-quan-shi
title: 温泉诗
titlePinyin: wen1 quan2 shi1
titleSlug: wen-quan-shi
author: 钱易
authorPinyin: qian2 yi4
authorSlug: qian-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悲哉天宝时，帝耄政不修。
- 宠幸尊妇人，阴极阳已柔。
- 外戚盛本枝，栉比封列侯。
- 丞相大将军，备位甚悠悠。
- 天下安既久，积渐力不周。
- 车服金玉焕，黎庶饥寒愁。
- 骊山温泉宫，昼幸与夜游。
- 一游百司备，万费一日休。
- 虽能心自快，化作神稷忧。
- 国忠恣吞噬，林甫怀奸偷。
- 胡雏据太原，钟鼓无计收。
- 黄尘满长安，惨黩九庙羞。
- 唐天未使绝，返正知疾瘳。
- 自兹游赏地，荆棘生荒秋。
- 旧物悉已废，蜘蛛挂重楼。
- 览者咸寒心，一过三回头。
- 因知帝王业，坚固宣鸿猷。
- 岂可信嗜欲，侮弄生疮疣。
- 雕墙峻宇诫，简牍况有由。
- 翻思黍离章，续之应可仇。

## 拼音
- bei1 zai1 tian1 bao3 shi2 ， di4 mao4 zheng4 bu4 xiu1 。
- chong3 xing4 zun1 fu4 ren2 ， yin1 ji2 yang2 yi3 rou2 。
- wai4 qi1 sheng4 ben3 zhi1 ， zhi4 bi3 feng1 lie4 hou2 。
- cheng2 xiang4 da4 jiang4 jun1 ， bei4 wei4 shen4 you1 you1 。
- tian1 xia4 an1 ji4 jiu3 ， ji1 jian4 li4 bu4 zhou1 。
- che1 fu2 jin1 yu4 huan4 ， li2 shu4 ji1 han2 chou2 。
- li2 shan1 wen1 quan2 gong1 ， zhou4 xing4 yu3 ye4 you2 。
- yi4 you2 bai3 si1 bei4 ， wan4 fei4 yi2 ri4 xiu1 。
- sui1 neng2 xin1 zi4 kuai4 ， hua4 zuo4 shen2 ji4 you1 。
- guo2 zhong1 zi4 tun1 shi4 ， lin2 fu3 huai2 jian1 tou1 。
- hu2 chu2 ju4 tai4 yuan2 ， zhong1 gu3 wu2 ji4 shou1 。
- huang2 chen2 man3 chang2 an1 ， can3 du2 jiu3 miao4 xiu1 。
- tang2 tian1 wei4 shi3 jue2 ， fan3 zheng4 zhi1 ji2 chou1 。
- zi4 zi1 you2 shang3 di4 ， jing1 ji2 sheng1 huang1 qiu1 。
- jiu4 wu4 xi1 yi3 fei4 ， zhi1 zhu1 gua4 zhong4 lou2 。
- lan3 zhe3 xian2 han2 xin1 ， yi2 guo4 san1 hui2 tou2 。
- yin1 zhi1 di4 wang2 ye4 ， jian1 gu4 xuan1 hong2 you2 。
- qi3 ke3 xin4 shi4 yu4 ， wu3 nong4 sheng1 chuang1 you2 。
- diao1 qiang2 jun4 yu3 jie4 ， jian3 du2 kuang4 you3 you2 。
- fan1 si1 shu3 li2 zhang1 ， xu4 zhi1 ying4 ke3 chou2 。

## 注释

## 译文

## 赏析
