---
id: teng-she-you-tai-shan-ling-yan-si
title: 游泰山灵岩寺
titlePinyin: you2 tai4 shan1 ling2 yan2 si4
titleSlug: you-tai-shan-ling-yan-si
author: 滕涉
authorPinyin: teng2 she4
authorSlug: teng-she
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山半旧招提，扪萝蹑石梯。
- 佳名标四绝，胜境出三齐。
- 殿古烟霞窟，庭深桧柏蹊。
- 岳灵分地界，云险接天倪。
- 香篆清风褭，松廊翠𪩘低。
- 飞尘无路入，幽鸟隔岩啼。
- 破梦泉声急，飘凉竹韵凄。
- 微阳生顶上，残月落峰西。
- 暂到犹尘虑，长居信觉迷。
- 致君功业就，向此卜幽栖。

## 拼音
- shan1 ban4 jiu4 zhao1 ti2 ， men2 luo2 nie4 shi2 ti1 。
- jia1 ming2 biao1 si4 jue2 ， sheng4 jing4 chu1 san1 qi2 。
- dian4 gu3 yan1 xia2 ku1 ， ting2 shen1 gui4 bai3 qi1 。
- yue4 ling2 fen1 di4 jie4 ， yun2 xian3 jie1 tian1 ni2 。
- xiang1 zhuan4 qing1 feng1 niao3 ， song1 lang2 cui4 yan3 di1 。
- fei1 chen2 wu2 lu4 ru4 ， you1 niao3 ge2 yan2 ti2 。
- po4 meng4 quan2 sheng1 ji2 ， piao1 liang2 zhu2 yun4 qi1 。
- wei1 yang2 sheng1 ding3 shang4 ， can2 yue4 luo4 feng1 xi1 。
- zan4 dao4 you2 chen2 lü4 ， chang2 ju1 xin4 jue2 mi2 。
- zhi4 jun1 gong1 ye4 jiu4 ， xiang4 ci3 bu3 you1 qi1 。

## 注释

## 译文

## 赏析
