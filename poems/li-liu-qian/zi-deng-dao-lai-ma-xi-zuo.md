---
id: li-liu-qian-zi-deng-dao-lai-ma-xi-zuo
title: 自登道来马谿作
titlePinyin: zi4 deng1 dao4 lai2 ma3 xi1 zuo4
titleSlug: zi-deng-dao-lai-ma-xi-zuo
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝暾拔山红一丈，露草烟林气萧爽。
- 出门华构照新绿，并辔宝珂喧碎响。
- 僮奴尚语林薄间，马蹄势已青云上。
- 琳宫百年傲风雨，气象雄深挟千嶂。
- 青山固是耐久交，老桧真成丈人行。
- 山童候门惊马嘶，道士叠爻知客访。
- 情亲肯自摘嘉蔬，兴发更遣沽村酿。
- 未妨意行穷胜践，不用心违叹仙赏。
- 双峰唤我却西去，穿迳萦纡转修蟒。
- 荒桥下马久𥩟立，孤塔怀人嘿惆怅。
- 多谢山僧供汤餠，腹犹果然虚雅饷。
- 只应探讨尽老释，坐觉仙凡绝天壤。
- 碎砾谁参水底禅，飞蜺空阁云间仗。
- 凌霄固有飞霞珮，尘蒙浊骨何由往。
- 归来闭户省初念，一炷炉香薰宿障。
- 题诗聊复纪胜游，永与名山镇龙藏。

## 拼音
- chao2 tun1 ba2 shan1 hong2 yi2 zhang4 ， lu4 cao3 yan1 lin2 qi4 xiao1 shuang3 。
- chu1 men2 hua2 gou4 zhao4 xin1 lü4 ， bing4 pei4 bao3 ke1 xuan1 sui4 xiang3 。
- tong2 nu2 shang4 yu3 lin2 bao2 jian1 ， ma3 ti2 shi4 yi3 qing1 yun2 shang4 。
- lin2 gong1 bai3 nian2 ao4 feng1 yu3 ， qi4 xiang4 xiong2 shen1 xie2 qian1 zhang4 。
- qing1 shan1 gu4 shi4 nai4 jiu3 jiao1 ， lao3 gui4 zhen1 cheng2 zhang4 ren2 xing2 。
- shan1 tong2 hou4 men2 jing1 ma3 si1 ， dao4 shi4 die2 yao2 zhi1 ke4 fang3 。
- qing2 qin1 ken3 zi4 zhai1 jia1 shu1 ， xing1 fa1 geng4 qian3 gu1 cun1 niang4 。
- wei4 fang2 yi4 xing2 qiong2 sheng4 jian4 ， bu2 yong4 xin1 wei2 tan4 xian1 shang3 。
- shuang1 feng1 huan4 wo3 que4 xi1 qu4 ， chuan1 jing4 ying2 yu1 zhuan3 xiu1 mang3 。
- huang1 qiao2 xia4 ma3 jiu3 𥩟 li4 ， gu1 ta3 huai2 ren2 hei1 chou2 chang4 。
- duo1 xie4 shan1 seng1 gong4 tang1 bing3 ， fu4 you2 guo3 ran2 xu1 ya3 xiang3 。
- zhi1 ying4 tan4 tao3 jin4 lao3 shi4 ， zuo4 jue2 xian1 fan2 jue2 tian1 rang3 。
- sui4 li4 shui2 can1 shui3 di3 chan2 ， fei1 ni2 kong1 ge2 yun2 jian1 zhang4 。
- ling2 xiao1 gu4 you3 fei1 xia2 pei4 ， chen2 meng2 zhuo2 gu3 he2 you2 wang3 。
- gui1 lai2 bi4 hu4 sheng3 chu1 nian4 ， yi2 zhu4 lu2 xiang1 xun1 su4 zhang4 。
- ti2 shi1 liao2 fu4 ji4 sheng4 you2 ， yong3 yu3 ming2 shan1 zhen4 long2 cang2 。

## 注释

## 译文

## 赏析
