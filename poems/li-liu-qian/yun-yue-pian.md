---
id: li-liu-qian-yun-yue-pian
title: 云月篇
titlePinyin: yun2 yue4 pian1
titleSlug: yun-yue-pian
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云在山，月在水，合和二物谁遣使。
- 云收但有千巑岏，月落惟余一清泚。
- 向来为同复为异，欲说谁钳三尺喙。
- 与君临流共一笑，影堕澄泓实相似。
- 故应拄杖偶然来，那得泉中觅居士。
- 人间八月秋更老，桂树无风波不滓。
- 碧筩为樽酌清醥，琼瑶嗽肠雪冰齿。
- 江妃为予舞凌波，老鹤不眠亦孤唳。
- 酒醒忽忆三峰游，目光已在鲸鱼背。

## 拼音
- yun2 zai4 shan1 ， yue4 zai4 shui3 ， he2 he2 er4 wu4 shui2 qian3 shi3 。
- yun2 shou1 dan4 you3 qian1 cuan2 wan2 ， yue4 luo4 wei2 yu2 yi4 qing1 ci3 。
- xiang4 lai2 wei4 tong2 fu4 wei4 yi4 ， yu4 shuo1 shui2 qian2 san1 chi3 hui4 。
- yu3 jun1 lin2 liu2 gong4 yi2 xiao4 ， ying3 duo4 cheng2 hong2 shi2 xiang1 si4 。
- gu4 ying4 zhu3 zhang4 ou3 ran2 lai2 ， na4 de2 quan2 zhong1 mi4 ju1 shi4 。
- ren2 jian1 ba1 yue4 qiu1 geng4 lao3 ， gui4 shu4 wu2 feng1 bo1 bu4 zi3 。
- bi4 tong3 wei4 zun1 zhuo2 qing1 piao3 ， qiong2 yao2 sou4 chang2 xue3 bing1 chi3 。
- jiang1 fei1 wei4 yu3 wu3 ling2 bo1 ， lao3 he4 bu4 mian2 yi4 gu1 li4 。
- jiu3 xing3 hu1 yi4 san1 feng1 you2 ， mu4 guang1 yi3 zai4 jing1 yu2 bei4 。

## 注释

## 译文

## 赏析
