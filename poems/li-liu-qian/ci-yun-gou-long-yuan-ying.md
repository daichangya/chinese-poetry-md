---
id: li-liu-qian-ci-yun-gou-long-yuan-ying
title: 次韵勾龙元应
titlePinyin: ci4 yun4 gou1 long2 yuan2 ying4
titleSlug: ci-yun-gou-long-yuan-ying
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春归知何时，庭草一尺长。
- 风软不起尘，薄日如秋阳。
- 裘葛固异宜，单衣已疎凉。
- 妍红色事人，揽镜无余粧。
- 青山只苍然，久要自不忘。
- 枯藤引我去，栗留啭幽篁。
- 濯足江无波，照眼竹有光。
- 展旗三伐鼓，骚坛起榛荒。
- 垂髫伏窗几，抵掌谈皇王。
- 持之欲何施，海禽眩铿锵。
- 风摇薜荔屋，尘集芙蓉堂。
- 升斗尚何言，正比钩饵香。
- 投老迟问道，欲觅闲中忙。
- 社成莲亦花，歃血记此章。

## 拼音
- chun1 gui1 zhi1 he2 shi2 ， ting2 cao3 yi4 chi3 chang2 。
- feng1 ruan3 bu4 qi3 chen2 ， bao2 ri4 ru2 qiu1 yang2 。
- qiu2 ge3 gu4 yi4 yi2 ， dan1 yi1 yi3 shu1 liang2 。
- yan2 hong2 se4 shi4 ren2 ， lan3 jing4 wu2 yu2 zhuang1 。
- qing1 shan1 zhi1 cang1 ran2 ， jiu3 yao4 zi4 bu2 wang4 。
- ku1 teng2 yin3 wo3 qu4 ， li4 liu2 zhuan4 you1 huang2 。
- zhuo2 zu2 jiang1 wu2 bo1 ， zhao4 yan3 zhu2 you3 guang1 。
- zhan3 qi2 san1 fa2 gu3 ， sao1 tan2 qi3 zhen1 huang1 。
- chui2 tiao2 fu2 chuang1 ji3 ， di3 zhang3 tan2 huang2 wang2 。
- chi2 zhi1 yu4 he2 shi1 ， hai3 qin2 xuan4 keng1 qiang1 。
- feng1 yao2 bi4 li4 wu1 ， chen2 ji2 fu2 rong2 tang2 。
- sheng1 dou4 shang4 he2 yan2 ， zheng4 bi3 gou1 er3 xiang1 。
- tou2 lao3 chi2 wen4 dao4 ， yu4 mi4 xian2 zhong1 mang2 。
- she4 cheng2 lian2 yi4 hua1 ， sha4 xue4 ji4 ci3 zhang1 。

## 注释

## 译文

## 赏析
