---
id: li-liu-qian-ye-shou-yi-shi-ke-qu-ping-zhao-jun-xiang-jian-hui-yin-si-dai-fu-zhi-zhon-d3b30081
title: 邺守以石刻屈平昭君像见惠因思大夫之忠贯白日而凌秋霜在所不论而昭君以倾国之艳擅天下之色乃不肯自同众姬货画师以求媚此尤为可感者为赋此篇
titlePinyin: ye4 shou3 yi3 shi2 ke4 qu1 ping2 zhao1 jun1 xiang4 jian4 hui4 yin1 si1 dai4 fu0 zhi1 zhong1 guan4 bai2 ri4 er2 ling2 qiu1 shuang1 zai4 suo3 bu2 lun4 er2 zhao1 jun1 yi3 qing1 guo2 zhi1 yan4 shan4 tian1 xia4 zhi1 se4 nai3 bu4 ken3 zi4 tong2 zhong4 ji1 huo4 hua4 shi1 yi3 qiu2 mei4 ci3 you2 wei4 ke3 gan3 zhe3 wei4 fu4 ci3 pian1
titleSlug: ye-shou-yi-shi-ke-qu-ping-zhao-jun-xiang-jian-hui-yin-si-dai-fu-zhi-zhon-d3b30081
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 璇题朝曦丽，椒殿春风香。
- 带日羡寒鸦，洒盐引痴羊。
- 那知韶葩妍，有此秋节刚。
- 千金非我爱，所重在行藏。
- 奋然斩画史，低头笑君王。
- 呈身由谄壬，百态恐不当。
- 照影见冠佩，岂不羞帷房。
- 自从到北庭，几阅紫塞霜。
- 年年鸿鴈归，不寄一字将。
- 却悲降将军，高台望故乡。
- 至今青冢上，沙草不肯黄。
- 吾观娇色儿，睥睨此滥觞。
- 孽阉擅国辟，天地为低昂。
- 眼前杀师傅，但有涕淋浪。
- 区区一女子，去留系毫芒。
- 我行桃李村，高髻余旧粧。
- 负薪行汲泉，不愿同康庄。
- 为计盍不尔，乃以美自戕。
- 初心岂其然，薄命遭彼狂。
- 离骚照白日，至今祖文章。
- 婉娈古称士，后先出寒乡。
- 遗刻共想像，再歌重慨慷。

## 拼音
- xuan2 ti2 chao2 xi1 li4 ， jiao1 dian4 chun1 feng1 xiang1 。
- dai4 ri4 xian4 han2 ya1 ， sa3 yan2 yin3 chi1 yang2 。
- na4 zhi1 shao2 pa1 yan2 ， you3 ci3 qiu1 jie2 gang1 。
- qian1 jin1 fei1 wo3 ai4 ， suo3 zhong4 zai4 hang2 cang2 。
- fen4 ran2 zhan3 hua4 shi3 ， di1 tou2 xiao4 jun1 wang2 。
- cheng2 shen1 you2 chan3 ren2 ， bai3 tai4 kong3 bu4 dang1 。
- zhao4 ying3 jian4 guan1 pei4 ， qi3 bu4 xiu1 wei2 fang2 。
- zi4 cong2 dao4 bei3 ting2 ， ji3 yue4 zi3 sai1 shuang1 。
- nian2 nian2 hong2 yan4 gui1 ， bu2 ji4 yi2 zi4 jiang1 。
- que4 bei1 jiang4 jiang1 jun1 ， gao1 tai2 wang4 gu4 xiang1 。
- zhi4 jin1 qing1 zhong3 shang4 ， sha1 cao3 bu4 ken3 huang2 。
- wu2 guan1 jiao1 se4 er2 ， pi4 ni4 ci3 lan4 shang1 。
- nie4 yan1 shan4 guo2 pi4 ， tian1 di4 wei4 di1 ang2 。
- yan3 qian2 sha1 shi1 fu0 ， dan4 you3 ti4 lin2 lang4 。
- qu1 qu1 yi4 nü3 zi3 ， qu4 liu2 xi4 hao2 mang2 。
- wo3 xing2 tao2 li3 cun1 ， gao1 ji4 yu2 jiu4 zhuang1 。
- fu4 xin1 xing2 ji2 quan2 ， bu2 yuan4 tong2 kang1 zhuang1 。
- wei4 ji4 he2 bu4 er3 ， nai3 yi3 mei3 zi4 qiang1 。
- chu1 xin1 qi3 qi2 ran2 ， bo2 ming4 zao1 bi3 kuang2 。
- li2 sao1 zhao4 bai2 ri4 ， zhi4 jin1 zu3 wen2 zhang1 。
- wan3 luan2 gu3 cheng1 shi4 ， hou4 xian1 chu1 han2 xiang1 。
- yi2 ke4 gong4 xiang3 xiang4 ， zai4 ge1 zhong4 kai3 kang1 。

## 注释

## 译文

## 赏析
