---
id: li-liu-qian-qian-yuan-zhi-yin-ke-yue-yan-qian-xiao-ting-jiu-ban-yue-shang-yi-xi-zuo--b81b7f88
title: 钱元质饮客月岩前小亭酒半月上移席坐岩下四顾林塘景气清绝眉山程进儒谓予不可无诗因作此
titlePinyin: qian2 yuan2 zhi4 yin3 ke4 yue4 yan2 qian2 xiao3 ting2 jiu3 ban4 yue4 shang4 yi2 xi2 zuo4 yan2 xia4 si4 gu4 lin2 tang2 jing3 qi4 qing1 jue2 mei2 shan1 cheng2 jin4 ru2 wei4 yu3 bu4 ke3 wu2 shi1 yin1 zuo4 ci3
titleSlug: qian-yuan-zhi-yin-ke-yue-yan-qian-xiao-ting-jiu-ban-yue-shang-yi-xi-zuo--b81b7f88
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两山齐起屹双阙，一岩突出刳寒月。
- 成行松桂自昭穆，入耳流泉间宫角。
- 向来妙思发天蕴，突兀小亭著能稳。
- 渔郎撑舟更何之，不信武陵眉睫近。
- 慇懃置酒临清夜，主人不凡客殊野。
- 酒酣烛暗月初上，却徙胡床坐岩下。
- 疎疎林隙半轮悬，破碎寒塘万珪璧。
- 恐有仙人海上来，髣髴天风响环玦。
- 蟇颐先生有矜色，索我题诗纪清绝。
- 才薄将奈此景何，唤起吾家跨鲸白。

## 拼音
- liang3 shan1 qi2 qi3 yi4 shuang1 que1 ， yi4 yan2 tu1 chu1 ku1 han2 yue4 。
- cheng2 xing2 song1 gui4 zi4 zhao1 mu4 ， ru4 er3 liu2 quan2 jian1 gong1 jiao3 。
- xiang4 lai2 miao4 si1 fa1 tian1 yun4 ， tu1 wu4 xiao3 ting2 zhu4 neng2 wen3 。
- yu2 lang2 cheng1 zhou1 geng4 he2 zhi1 ， bu2 xin4 wu3 ling2 mei2 jie2 jin4 。
- yin1 qin2 zhi4 jiu3 lin2 qing1 ye4 ， zhu3 ren2 bu4 fan2 ke4 shu1 ye3 。
- jiu3 han1 zhu2 an4 yue4 chu1 shang4 ， que4 xi3 hu2 chuang2 zuo4 yan2 xia4 。
- shu1 shu1 lin2 xi4 ban4 lun2 xuan2 ， po4 sui4 han2 tang2 wan4 gui1 bi4 。
- kong3 you3 xian1 ren2 hai3 shang4 lai2 ， fang3 fu2 tian1 feng1 xiang3 huan2 jue2 。
- ma2 yi2 xian1 sheng1 you3 jin1 se4 ， suo3 wo3 ti2 shi1 ji4 qing1 jue2 。
- cai2 bao2 jiang1 nai4 ci3 jing3 he2 ， huan4 qi3 wu2 jia1 kua4 jing1 bai2 。

## 注释

## 译文

## 赏析
