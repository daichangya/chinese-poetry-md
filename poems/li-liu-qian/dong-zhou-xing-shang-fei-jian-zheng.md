---
id: li-liu-qian-dong-zhou-xing-shang-fei-jian-zheng
title: 东州行上费检正
titlePinyin: dong1 zhou1 xing2 shang4 fei4 jian3 zheng4
titleSlug: dong-zhou-xing-shang-fei-jian-zheng
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东州十刹如西州，东州幽爽西喧湫。
- 登临在在有佳处，我来无事得纵游。
- 望川致爽两奇特，云烟流通东与北。
- 一为清淑一旷远，清者发兴远快目。
- 城西三刹跨一牛，五百云堂老比丘。
- 捐金乐施到樵牧，不知愿力何年修。
- 邓家名笔难再得，苦爱雍熙之两壁。
- 贵人摸搨不曾休，真是化身千百亿。
- 府公玉皇香案吏，帆薄三山风辄止。
- 来苏疲瘵十万家，卷缩灵河一杯里。
- 野人冠服裹狙猿，曳裾更欲之何门。
- 慙无杜老惊人句，空负陈蕃解榻恩。

## 拼音
- dong1 zhou1 shi2 cha4 ru2 xi1 zhou1 ， dong1 zhou1 you1 shuang3 xi1 xuan1 qiu1 。
- deng1 lin2 zai4 zai4 you3 jia1 chu4 ， wo3 lai2 wu2 shi4 de2 zong4 you2 。
- wang4 chuan1 zhi4 shuang3 liang3 qi2 te4 ， yun2 yan1 liu2 tong1 dong1 yu3 bei3 。
- yi2 wei4 qing1 shu1 yi2 kuang4 yuan3 ， qing1 zhe3 fa1 xing1 yuan3 kuai4 mu4 。
- cheng2 xi1 san1 cha4 kua4 yi4 niu2 ， wu3 bai3 yun2 tang2 lao3 bi3 qiu1 。
- juan1 jin1 le4 shi1 dao4 qiao2 mu4 ， bu4 zhi1 yuan4 li4 he2 nian2 xiu1 。
- deng4 jia1 ming2 bi3 nan2 zai4 de2 ， ku3 ai4 yong1 xi1 zhi1 liang3 bi4 。
- gui4 ren2 mo1 ta4 bu4 ceng2 xiu1 ， zhen1 shi4 hua4 shen1 qian1 bai3 yi4 。
- fu3 gong1 yu4 huang2 xiang1 an4 li4 ， fan1 bao2 san1 shan1 feng1 zhe2 zhi3 。
- lai2 su1 pi2 zhai4 shi2 wan4 jia1 ， juan4 suo1 ling2 he2 yi4 bei1 li3 。
- ye3 ren2 guan1 fu2 guo3 ju1 yuan2 ， ye4 ju1 geng4 yu4 zhi1 he2 men2 。
- can2 wu2 du4 lao3 jing1 ren2 ju4 ， kong1 fu4 chen2 fan1 jie3 ta4 en1 。

## 注释

## 译文

## 赏析
