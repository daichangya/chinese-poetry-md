---
id: li-liu-qian-zhong-qiu-wan-yue-yi-dong-po-shi-bu-ze-mao-yan-yu-shi-lou-kuang-wo-guan--44fd0b6d
title: 中秋玩月以东坡诗不择茅簷与市楼况我官居似蓬岛为韵得似字
titlePinyin: zhong1 qiu1 wan2 yue4 yi3 dong1 po1 shi1 bu4 ze2 mao2 yan2 yu3 shi4 lou2 kuang4 wo3 guan1 ju1 si4 peng2 dao3 wei4 yun4 de2 si4 zi4
titleSlug: zhong-qiu-wan-yue-yi-dong-po-shi-bu-ze-mao-yan-yu-shi-lou-kuang-wo-guan--44fd0b6d
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年中秋不见月，譬之去国唯喜似。
- 朝来氛翳崩厥角，天公粲然一启齿。
- 夕月可占此其祥，枯龟未必知许事。
- 黄昏天宇开琉璃，出云微觇抟空势。
- 要人故自作迟迟，怅望岂知空岁岁。
- 玉峰一掌开乔岳，银海千寻涌平地。
- 光吞箕斗不自持，影薄鱼龙无处避。
- 烟林差差鸟未定，露草涓涓萤暗坠。
- 唯我心源初不动，炯炯摩尼照浊水。
- 四门宏开众阴伏，六艺高悬百家废。
- 余辉切勿丐老蚌，尤物溺人非所贵。
- 何如美酒入诗肠，化作锦囊珠字字。
- 南楼万丈高切云，弹压山川据要会。
- 当年老子兴不浅，闲据胡床想风味。
- 今人未必输古人，况复我友半杰士。
- 凌晨尺纸飞羽檄，一约而来膻集蚁。
- 夜如何其不须问，酌尽沧溟放君起。
- 酒酣起舞踏寒影，满地琼瑶惊破碎。
- 仙娥手拊丹桂树，裛裛天香落襟袂。
- 洞天六六我所家，摩拍洪崖肩绮季。
- 霞云不著著青衫，生恐群仙笑憔悴。
- 旁人劝我聊尔耳，仙娥好意君勿阻。
- 海鲸背稳风力强，看我转头三万里。

## 拼音
- shi2 nian2 zhong1 qiu1 bu2 jian4 yue4 ， pi4 zhi1 qu4 guo2 wei2 xi3 si4 。
- chao2 lai2 fen1 yi4 beng1 jue2 jiao3 ， tian1 gong1 can4 ran2 yi4 qi3 chi3 。
- xi1 yue4 ke3 zhan4 ci3 qi2 xiang2 ， ku1 gui1 wei4 bi4 zhi1 xu3 shi4 。
- huang2 hun1 tian1 yu3 kai1 liu2 li2 ， chu1 yun2 wei1 chan1 tuan2 kong1 shi4 。
- yao4 ren2 gu4 zi4 zuo4 chi2 chi2 ， chang4 wang4 qi3 zhi1 kong1 sui4 sui4 。
- yu4 feng1 yi4 zhang3 kai1 qiao2 yue4 ， yin2 hai3 qian1 xun2 yong3 ping2 di4 。
- guang1 tun1 ji1 dou4 bu2 zi4 chi2 ， ying3 bao2 yu2 long2 wu2 chu4 bi4 。
- yan1 lin2 cha4 cha4 niao3 wei4 ding4 ， lu4 cao3 juan1 juan1 ying2 an4 zhui4 。
- wei2 wo3 xin1 yuan2 chu1 bu2 dong4 ， jiong3 jiong3 mo2 ni2 zhao4 zhuo2 shui3 。
- si4 men2 hong2 kai1 zhong4 yin1 fu2 ， liu4 yi4 gao1 xuan2 bai3 jia1 fei4 。
- yu2 hui1 qie4 wu4 gai4 lao3 bang4 ， you2 wu4 ni4 ren2 fei1 suo3 gui4 。
- he2 ru2 mei3 jiu3 ru4 shi1 chang2 ， hua4 zuo4 jin3 nang2 zhu1 zi4 zi4 。
- nan2 lou2 wan4 zhang4 gao1 qie4 yun2 ， tan2 ya1 shan1 chuan1 ju4 yao4 hui4 。
- dang1 nian2 lao3 zi3 xing1 bu4 qian3 ， xian2 ju4 hu2 chuang2 xiang3 feng1 wei4 。
- jin1 ren2 wei4 bi4 shu1 gu3 ren2 ， kuang4 fu4 wo3 you3 ban4 jie2 shi4 。
- ling2 chen2 chi3 zhi3 fei1 yu3 xi2 ， yi4 yue1 er2 lai2 shan1 ji2 yi3 。
- ye4 ru2 he2 qi2 bu4 xu1 wen4 ， zhuo2 jin4 cang1 ming2 fang4 jun1 qi3 。
- jiu3 han1 qi3 wu3 ta4 han2 ying3 ， man3 di4 qiong2 yao2 jing1 po4 sui4 。
- xian1 e2 shou3 fu3 dan1 gui4 shu4 ， yi4 yi4 tian1 xiang1 luo4 jin1 mei4 。
- dong4 tian1 liu4 liu4 wo3 suo3 jia1 ， mo2 pai1 hong2 ya2 jian1 qi3 ji4 。
- xia2 yun2 bu2 zhu4 zhu4 qing1 shan1 ， sheng1 kong3 qun2 xian1 xiao4 qiao2 cui4 。
- pang2 ren2 quan4 wo3 liao2 er3 er3 ， xian1 e2 hao3 yi4 jun1 wu4 zu3 。
- hai3 jing1 bei4 wen3 feng1 li4 qiang2 ， kan4 wo3 zhuan3 tou2 san1 wan4 li3 。

## 注释

## 译文

## 赏析
