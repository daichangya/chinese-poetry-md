---
id: li-liu-qian-fu-shou-kang-hai-tang
title: 赋寿康海棠
titlePinyin: fu4 shou4 kang1 hai3 tang2
titleSlug: fu-shou-kang-hai-tang
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何许园林春最酽，海棠万万千千点。
- 不应惟是锦织成，正恐更将猩血染。
- 未开半豆已欲滴，烂吐一庭尤潋滟。
- 窥月洗雨俱可玩，抹雾横烟猝难掩。
- 梓泽步障烘晓霞，温泉粉玉临秋鉴。
- 相逢但欲酣且歌，目送谁言美而艳。
- 桃花何处容面皮，欲笑春风无乃僭。
- 光翻牖户翠堆幄，浓逼须眉缬生脸。
- 裹头朝出常苦晚，烧烛夜看终未厌。
- 见不数数梦来往，百斛可倾心独欠。
- 老来世味薄如纸，斩断情根须一敛。
- 随身鼓笛本游戏，过目埃氛亦俄暂。
- 明朝风雨未可期，委地泥沙混真滥。
- 凭君但向雪落时，个里直须勤点检。

## 拼音
- he2 xu3 yuan2 lin2 chun1 zui4 yan4 ， hai3 tang2 wan4 wan4 qian1 qian1 dian3 。
- bu2 ying4 wei2 shi4 jin3 zhi1 cheng2 ， zheng4 kong3 geng4 jiang1 xing1 xue4 ran3 。
- wei4 kai1 ban4 dou4 yi3 yu4 di1 ， lan4 tu3 yi4 ting2 you2 lian4 yan4 。
- kui1 yue4 xi3 yu3 ju4 ke3 wan2 ， mo3 wu4 heng2 yan1 cu4 nan2 yan3 。
- zi3 ze2 bu4 zhang4 hong1 xiao3 xia2 ， wen1 quan2 fen3 yu4 lin2 qiu1 jian4 。
- xiang1 feng2 dan4 yu4 han1 qie3 ge1 ， mu4 song4 shui2 yan2 mei3 er2 yan4 。
- tao2 hua1 he2 chu4 rong2 mian4 pi2 ， yu4 xiao4 chun1 feng1 wu2 nai3 jian4 。
- guang1 fan1 you3 hu4 cui4 dui1 wo4 ， nong2 bi1 xu1 mei2 xie2 sheng1 lian3 。
- guo3 tou2 chao2 chu1 chang2 ku3 wan3 ， shao1 zhu2 ye4 kan4 zhong1 wei4 yan4 。
- jian4 bu2 shuo4 shuo4 meng4 lai2 wang3 ， bai3 hu2 ke3 qing1 xin1 du2 qian4 。
- lao3 lai2 shi4 wei4 bao2 ru2 zhi3 ， zhan3 duan4 qing2 gen1 xu1 yi4 lian3 。
- sui2 shen1 gu3 di2 ben3 you2 xi4 ， guo4 mu4 ai1 fen1 yi4 e2 zan4 。
- ming2 chao2 feng1 yu3 wei4 ke3 qi1 ， wei3 di4 ni2 sha1 hun4 zhen1 lan4 。
- ping2 jun1 dan4 xiang4 xue3 luo4 shi2 ， ge4 li3 zhi2 xu1 qin2 dian3 jian3 。

## 注释

## 译文

## 赏析
