---
id: li-liu-qian-wen-nan-zhu-shi-jun-zang-qi-gu-ren-qian-bing-li-hou-shi-da-fu-gao-qi-fen-97b0213f
title: 文南朱使君葬其故人钤兵李侯士大夫高其风义作诗美之亦赋一首
titlePinyin: wen2 nan2 zhu1 shi3 jun1 zang4 qi2 gu4 ren2 qian2 bing1 li3 hou2 shi4 da4 fu1 gao1 qi2 feng1 yi4 zuo4 shi1 mei3 zhi1 yi4 fu4 yi4 shou3
titleSlug: wen-nan-zhu-shi-jun-zang-qi-gu-ren-qian-bing-li-hou-shi-da-fu-gao-qi-fen-97b0213f
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翻手为云覆手雨，自昔尝闻少陵语。
- 年来雅道更萧飒，反眼朋游成越楚。
- 便当续草绝交论，谁与重寻怀旧赋。
- 一洗衰风振颓败，我为使君高此举。
- 故人流落死未葬，藁殡萧萧泣行路。
- 破棺露骨沙草秋，纸钱号风白日暮。
- 伤心重念百年交，洒涕亲营一抔土。
- 送丧不烦司隶传，择地当邻烈士墓。
- 龟趺大字日星焕，马鬣新封鬼神护。
- 恩流枯胔河海深，气激顽夫金石沮。
- 渍绵高义古所尚，挂剑初心吾敢负。
- 张陈未死已相贼，笑彼安能保身后。
- 九原可作定慨然，想见沾衿泪如注。
- 清沟突起惊创见，绣被吹来自何许。
- 区区论报未足道，此段徒能戏儿女。
- 沧溟可涸山可磨，我诗自可传千古。

## 拼音
- fan1 shou3 wei4 yun2 fu4 shou3 yu3 ， zi4 xi1 chang2 wen2 shao3 ling2 yu3 。
- nian2 lai2 ya3 dao4 geng4 xiao1 sa4 ， fan3 yan3 peng2 you2 cheng2 yue4 chu3 。
- bian4 dang1 xu4 cao3 jue2 jiao1 lun4 ， shui2 yu3 zhong4 xun2 huai2 jiu4 fu4 。
- yi4 xi3 shuai1 feng1 zhen4 tui2 bai4 ， wo3 wei4 shi3 jun1 gao1 ci3 ju3 。
- gu4 ren2 liu2 luo4 si3 wei4 zang4 ， gao3 bin4 xiao1 xiao1 qi4 xing2 lu4 。
- po4 guan1 lu4 gu3 sha1 cao3 qiu1 ， zhi3 qian2 hao4 feng1 bai2 ri4 mu4 。
- shang1 xin1 zhong4 nian4 bai3 nian2 jiao1 ， sa3 ti4 qin1 ying2 yi4 pou2 tu3 。
- song4 sang4 bu4 fan2 si1 li4 chuan2 ， ze2 di4 dang1 lin2 lie4 shi4 mu4 。
- gui1 fu1 da4 zi4 ri4 xing1 huan4 ， ma3 lie4 xin1 feng1 gui3 shen2 hu4 。
- en1 liu2 ku1 zi4 he2 hai3 shen1 ， qi4 ji1 wan2 fu1 jin1 shi2 ju3 。
- zi4 mian2 gao1 yi4 gu3 suo3 shang4 ， gua4 jian4 chu1 xin1 wu2 gan3 fu4 。
- zhang1 chen2 wei4 si3 yi3 xiang1 zei2 ， xiao4 bi3 an1 neng2 bao3 shen1 hou4 。
- jiu3 yuan2 ke3 zuo4 ding4 kai3 ran2 ， xiang3 jian4 zhan1 jin1 lei4 ru2 zhu4 。
- qing1 gou1 tu1 qi3 jing1 chuang4 jian4 ， xiu4 bei4 chui1 lai2 zi4 he2 xu3 。
- qu1 qu1 lun4 bao4 wei4 zu2 dao4 ， ci3 duan4 tu2 neng2 xi4 er2 nü3 。
- cang1 ming2 ke3 he2 shan1 ke3 mo2 ， wo3 shi1 zi4 ke3 chuan2 qian1 gu3 。

## 注释

## 译文

## 赏析
