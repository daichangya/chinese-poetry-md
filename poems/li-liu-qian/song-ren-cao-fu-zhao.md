---
id: li-liu-qian-song-ren-cao-fu-zhao
title: 送任漕赴召
titlePinyin: song4 ren4 cao2 fu4 zhao4
titleSlug: song-ren-cao-fu-zhao
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宋十一叶圣天子，有臣伊皋佐其理。
- 鏖兵孽雏褫天戮，手把降幡屡摇尾。
- 周宣功大心愈小，盈而持之甚持水。
- 龙墀端笏拜疏言，有室大竞唯多士。
- 苍蛟渊潜百鳞骇，乳兕林蹲樵牧止。
- 臣举所知匪臣私，取之乡国大瑰伟。
- 后皇曰嘻毋留行，奔雷将车电摇帜。
- 先生捧诏色不动，在泰拔茅以其汇。
- 向来输写万渎海，人笑一蠡测涯涘。
- 古人成人责礼乐，房杜頳颜诸葛死。
- 屠龙觅肝荐雕俎，不如河鲂甘且旨。
- 卑之试为目睫论，欲识强羸占国势。
- 议和当有守和策，偃兵适恐造兵耳。
- 焦头常居曲突上，有言复吞胸磊碨。
- 先生领略首屡肯，悬知不作三窟计。
- 欣然拔剑为公舞，舞罢飒飒回风起。
- 孤生飘零逾岁月，感慨鳅虾共泥滓。
- 石田蝗蟊仍数熯，抱耒空山欲何俟。
- 叔孙大猾诚谬妄，狗监文章亦巴鄙。
- 黄金傥筑燕人台，为问何如从隗始。

## 拼音
- song4 shi2 yi1 ye4 sheng4 tian1 zi3 ， you3 chen2 yi1 gao1 zuo3 qi2 li3 。
- ao2 bing1 nie4 chu2 chi3 tian1 lu4 ， shou3 ba3 jiang4 fan1 lü3 yao2 wei3 。
- zhou1 xuan1 gong1 da4 xin1 yu4 xiao3 ， ying2 er2 chi2 zhi1 shen4 chi2 shui3 。
- long2 chi2 duan1 hu4 bai4 shu1 yan2 ， you3 shi4 da4 jing4 wei2 duo1 shi4 。
- cang1 jiao1 yuan1 qian2 bai3 lin2 hai4 ， ru3 si4 lin2 dun1 qiao2 mu4 zhi3 。
- chen2 ju3 suo3 zhi1 fei3 chen2 si1 ， qu3 zhi1 xiang1 guo2 da4 gui1 wei3 。
- hou4 huang2 yue1 xi1 wu2 liu2 xing2 ， ben1 lei2 jiang1 che1 dian4 yao2 zhi4 。
- xian1 sheng1 peng3 zhao4 se4 bu2 dong4 ， zai4 tai4 ba2 mao2 yi3 qi2 hui4 。
- xiang4 lai2 shu1 xie3 wan4 du2 hai3 ， ren2 xiao4 yi4 li2 ce4 ya2 si4 。
- gu3 ren2 cheng2 ren2 ze2 li3 yue4 ， fang2 du4 cheng1 yan2 zhu1 ge3 si3 。
- tu2 long2 mi4 gan1 jian4 diao1 zu3 ， bu4 ru2 he2 fang2 gan1 qie3 zhi3 。
- bei1 zhi1 shi4 wei4 mu4 jie2 lun4 ， yu4 shi2 qiang2 lei2 zhan4 guo2 shi4 。
- yi4 he2 dang1 you3 shou3 he2 ce4 ， yan3 bing1 shi4 kong3 zao4 bing1 er3 。
- jiao1 tou2 chang2 ju1 qu3 tu1 shang4 ， you3 yan2 fu4 tun1 xiong1 lei3 wei4 。
- xian1 sheng1 ling3 lüe4 shou3 lü3 ken3 ， xuan2 zhi1 bu2 zuo4 san1 ku1 ji4 。
- xin1 ran2 ba2 jian4 wei4 gong1 wu3 ， wu3 ba4 sa4 sa4 hui2 feng1 qi3 。
- gu1 sheng1 piao1 ling2 yu2 sui4 yue4 ， gan3 kai3 qiu1 xia1 gong4 ni2 zi3 。
- shi2 tian2 huang2 mao2 reng2 shu4 han4 ， bao4 lei3 kong1 shan1 yu4 he2 si4 。
- shu1 sun1 da4 hua2 cheng2 miu4 wang4 ， gou3 jian1 wen2 zhang1 yi4 ba1 bi3 。
- huang2 jin1 tang3 zhu4 yan4 ren2 tai2 ， wei4 wen4 he2 ru2 cong2 wei3 shi3 。

## 注释

## 译文

## 赏析
