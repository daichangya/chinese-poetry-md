---
id: li-liu-qian-wan-bu-jiang-hu-you-de-yuan-da-ru-ji-shu-fang-zhi-lin-sou-yan-ci-jia-qia-b2e99d4d
title: 晚步江浒有得鼋大如箕赎放之邻叟言此家前数日已尝得一煮之通夕旦发盎视之鼋忽引首以水喷其面兹亦可惊异者作是诗以为好杀者之戒
titlePinyin: wan3 bu4 jiang1 hu3 you3 de2 yuan2 da4 ru2 ji1 shu2 fang4 zhi1 lin2 sou3 yan2 ci3 jia1 qian2 shu4 ri4 yi3 chang2 de2 yi4 zhu3 zhi1 tong1 xi1 dan4 fa1 ang4 shi4 zhi1 yuan2 hu1 yin3 shou3 yi3 shui3 pen1 qi2 mian4 zi1 yi4 ke3 jing1 yi4 zhe3 zuo4 shi4 shi1 yi3 wei2 hao3 sha1 zhe3 zhi1 jie4
titleSlug: wan-bu-jiang-hu-you-de-yuan-da-ru-ji-shu-fang-zhi-lin-sou-yan-ci-jia-qia-b2e99d4d
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卷帆江臯日西斜，散步聊纵腰脚麻。
- 有鼋如箕谁所得，绳贯四足尚喘呀。
- 偶然相值不忍去，倚杖却立空咨嗟。
- 客囊虽云甚羞涩，数金何惜死可赊。
- 破筐解缚置池上，初犹不动如磔蛙。
- 舟人共观各呼舞，稍稍有力能爬沙。
- 须臾一跃不复覩，去侣蛟鳄朋鱼虾。
- 隣翁又传可愕事，宜志简牍惩凶邪。
- 近尝得一付汤鼎，通夕烂煮劳薪葭。
- 黎明发盎欲下箸，以水喷面摇其牙。
- 此言听者惊自倒，小人不戒愚何加。
- 我今赎放岂为德，逡巡得脱汝幸耶。
- 不须叩门问长史，无用染指嗔子家。
- 祝鼋好去勿浪出，水有网罟陆有罝。
- 作诗快读不能寐，展转屡见灯生花。

## 拼音
- juan4 fan1 jiang1 gao1 ri4 xi1 xie2 ， san4 bu4 liao2 zong4 yao1 jiao3 ma2 。
- you3 yuan2 ru2 ji1 shui2 suo3 de2 ， sheng2 guan4 si4 zu2 shang4 chuan3 ya0 。
- ou3 ran2 xiang1 zhi2 bu4 ren3 qu4 ， yi3 zhang4 que4 li4 kong1 zi1 jie1 。
- ke4 nang2 sui1 yun2 shen4 xiu1 se4 ， shu4 jin1 he2 xi1 si3 ke3 she1 。
- po4 kuang1 jie3 fu4 zhi4 chi2 shang4 ， chu1 you2 bu2 dong4 ru2 zhe2 wa1 。
- zhou1 ren2 gong4 guan1 ge4 hu1 wu3 ， shao1 shao1 you3 li4 neng2 pa2 sha1 。
- xu1 yu2 yi2 yue4 bu2 fu4 du3 ， qu4 lü3 jiao1 e4 peng2 yu2 xia1 。
- lin2 weng1 you4 chuan2 ke3 e4 shi4 ， yi2 zhi4 jian3 du2 cheng2 xiong1 xie2 。
- jin4 chang2 de2 yi2 fu4 tang1 ding3 ， tong1 xi1 lan4 zhu3 lao2 xin1 jia1 。
- li2 ming2 fa1 ang4 yu4 xia4 zhu4 ， yi3 shui3 pen1 mian4 yao2 qi2 ya2 。
- ci3 yan2 ting1 zhe3 jing1 zi4 dao3 ， xiao3 ren2 bu2 jie4 yu2 he2 jia1 。
- wo3 jin1 shu2 fang4 qi3 wei4 de2 ， qun1 xun2 de2 tuo1 ru3 xing4 ye1 。
- bu4 xu1 kou4 men2 wen4 zhang3 shi3 ， wu2 yong4 ran3 zhi3 chen1 zi3 jia1 。
- zhu4 yuan2 hao3 qu4 wu4 lang4 chu1 ， shui3 you3 wang3 gu3 lu4 you3 ju1 。
- zuo4 shi1 kuai4 du2 bu4 neng2 mei4 ， zhan3 zhuan3 lü3 jian4 deng1 sheng1 hua1 。

## 注释

## 译文

## 赏析
