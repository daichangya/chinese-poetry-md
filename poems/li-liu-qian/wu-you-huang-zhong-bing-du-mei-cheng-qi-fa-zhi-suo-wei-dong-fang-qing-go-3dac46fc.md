---
id: li-liu-qian-wu-you-huang-zhong-bing-du-mei-cheng-qi-fa-zhi-suo-wei-dong-fang-qing-go-3dac46fc
title: 吾友黄仲秉读枚乘七发至所谓洞房清宫命曰寒热之媒皓齿蛾眉命曰伐性之斧感而作诗以示予予谓乘尝事吴已而去之梁斯言也殆为两君发欤贤司马长卿长门远矣因次韵以申其意
titlePinyin: wu2 you3 huang2 zhong4 bing3 du2 mei2 cheng2 qi1 fa1 zhi4 suo3 wei4 dong4 fang2 qing1 gong1 ming4 yue1 han2 re4 zhi1 mei2 hao4 chi3 e2 mei2 ming4 yue1 fa2 xing4 zhi1 fu3 gan3 er2 zuo4 shi1 yi3 shi4 yu3 yu3 wei4 cheng2 chang2 shi4 wu2 yi3 er2 qu4 zhi1 liang2 si1 yan2 ye3 dai4 wei4 liang3 jun1 fa1 yu2 xian2 si1 ma3 chang2 qing1 chang2 men2 yuan3 yi3 yin1 ci4 yun4 yi3 shen1 qi2 yi4
titleSlug: wu-you-huang-zhong-bing-du-mei-cheng-qi-fa-zhi-suo-wei-dong-fang-qing-go-3dac46fc
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读书必知书，枯枿不足斧。
- 只词诣微隠，连轴皆剩语。
- 枚生老宾客，笔力散雹雨。
- 吴梁两骄王，横甚鬫哮虎。
- 编须笑直前，调度岂儿女。
- 刈萧培芳荪，远郑进韶舞。
- 斯文岂徒然，丹石起病窳。
- 操瑟走齐门，托身恐非所。
- 老濞竟斧砧，埋骨无块土。
- 梁亦殒牛祸，庙社几夺主。
- 至今存遗编，快读气屡鼓。
- 长卿素佞人，清芬愧兰杜。
- 长门赋淫僻，主心侈莫御。
- 百年校贤鄙，何啻跖与禹。
- 黄郎眼如月，妙义窥肺腑。
- 拈出标雅箴，霏屑纷落锯。
- 枚生其伯仲，犬子但牧圉。

## 拼音
- du2 shu1 bi4 zhi1 shu1 ， ku1 nie4 bu4 zu2 fu3 。
- zhi1 ci2 yi4 wei1 yin3 ， lian2 zhou2 jie1 sheng4 yu3 。
- mei2 sheng1 lao3 bin1 ke4 ， bi3 li4 san4 bao2 yu3 。
- wu2 liang2 liang3 jiao1 wang2 ， heng2 shen4 kan4 xiao4 hu3 。
- bian1 xu1 xiao4 zhi2 qian2 ， diao4 du4 qi3 er2 nü3 。
- yi4 xiao1 pei2 fang1 sun1 ， yuan3 zheng4 jin4 shao2 wu3 。
- si1 wen2 qi3 tu2 ran2 ， dan1 shi2 qi3 bing4 yu3 。
- cao1 se4 zou3 qi2 men2 ， tuo1 shen1 kong3 fei1 suo3 。
- lao3 bi4 jing4 fu3 zhen1 ， mai2 gu3 wu2 kuai4 tu3 。
- liang2 yi4 yun3 niu2 huo4 ， miao4 she4 ji3 duo2 zhu3 。
- zhi4 jin1 cun2 yi2 bian1 ， kuai4 du2 qi4 lü3 gu3 。
- chang2 qing1 su4 ning4 ren2 ， qing1 fen1 kui4 lan2 du4 。
- chang2 men2 fu4 yin2 pi4 ， zhu3 xin1 chi3 mo4 yu4 。
- bai3 nian2 xiao4 xian2 bi3 ， he2 chi4 zhi2 yu3 yu3 。
- huang2 lang2 yan3 ru2 yue4 ， miao4 yi4 kui1 fei4 fu3 。
- nian1 chu1 biao1 ya3 zhen1 ， fei1 xie4 fen1 luo4 ju4 。
- mei2 sheng1 qi2 bo2 zhong4 ， quan3 zi3 dan4 mu4 yu3 。

## 注释

## 译文

## 赏析
