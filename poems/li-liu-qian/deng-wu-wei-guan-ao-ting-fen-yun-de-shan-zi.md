---
id: li-liu-qian-deng-wu-wei-guan-ao-ting-fen-yun-de-shan-zi
title: 登无为冠鳌亭分韵得山字
titlePinyin: deng1 wu2 wei2 guan1 ao2 ting2 fen1 yun4 de2 shan1 zi4
titleSlug: deng-wu-wei-guan-ao-ting-fen-yun-de-shan-zi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岱嵩拆裂沧溟翻，惊魂去干呼复还。
- 故人劝我勉自宽，圣贵扬名惩毁残。
- 十生导师超物先，誓言一拜蠲冤烦。
- 晓暾破霁山云搴，匹马弄袖风翩翩。
- 解鞍投寺日几砖，苋蔬宜我诗肠酸。
- 危亭飞出峰之巅，阇黎慇懃劝跻攀。
- 我饱闻之意欣然，两脚酸涩怯不前。
- 清景一失矢纵弦，藜杖到手勿作难。
- 万杉夹迳穿蜿蜒，坦如康庄驾轻𫐌。
- 山鬼作意发天悭，似求清诗藻幽妍。
- 凭栏寸目摄大千，万里碧玉围青天。
- 远树如发山如拳，孤鸿灭没昏苍烟。
- 九关上羾须臾还，以气为马不用鞭。
- 冠鼇榜亭固寓言，亦恐蓬峤神作迁。
- 云旗往往来飞仙，切勿投饵忧崩骞。
- 壮哉古邑雄两川，眇然下瞰廼尔孱。
- 可怜居人蚁纷阗，扰扰膏火日夜煎。
- 强弱角鬭触与蛮，岂知共住一指端。
- 凭谁与此旷荡观，定当泚颡頳厥颜。
- 向来学道窥微玄，妙谛与世殊越燕。
- 空生大觉海一涓，而况此境空所缘。
- 摩尼流光照八埏，试将此理攻坚顽。
- 客言有句子未参，一杯满酌浇青山。

## 拼音
- dai4 song1 chai1 lie4 cang1 ming2 fan1 ， jing1 hun2 qu4 gan1 hu1 fu4 hai2 。
- gu4 ren2 quan4 wo3 mian3 zi4 kuan1 ， sheng4 gui4 yang2 ming2 cheng2 hui3 can2 。
- shi2 sheng1 dao3 shi1 chao1 wu4 xian1 ， shi4 yan2 yi2 bai4 juan1 yuan1 fan2 。
- xiao3 tun1 po4 ji4 shan1 yun2 qian1 ， pi3 ma3 nong4 xiu4 feng1 pian1 pian1 。
- jie3 an1 tou2 si4 ri4 ji3 zhuan1 ， xian4 shu1 yi2 wo3 shi1 chang2 suan1 。
- wei1 ting2 fei1 chu1 feng1 zhi1 dian1 ， du1 li2 yin1 qin2 quan4 ji1 pan1 。
- wo3 bao3 wen2 zhi1 yi4 xin1 ran2 ， liang3 jiao3 suan1 se4 qie4 bu4 qian2 。
- qing1 jing3 yi4 shi1 shi3 zong4 xian2 ， li2 zhang4 dao4 shou3 wu4 zuo4 nan2 。
- wan4 shan1 jia2 jing4 chuan1 wan1 yan2 ， tan3 ru2 kang1 zhuang1 jia4 qing1 𫐌 。
- shan1 gui3 zuo4 yi4 fa1 tian1 qian1 ， si4 qiu2 qing1 shi1 zao3 you1 yan2 。
- ping2 lan2 cun4 mu4 she4 da4 qian1 ， wan4 li3 bi4 yu4 wei2 qing1 tian1 。
- yuan3 shu4 ru2 fa1 shan1 ru2 quan2 ， gu1 hong2 mie4 mei2 hun1 cang1 yan1 。
- jiu3 guan1 shang4 hong2 xu1 yu2 hai2 ， yi3 qi4 wei4 ma3 bu2 yong4 bian1 。
- guan1 ao2 bang3 ting2 gu4 yu4 yan2 ， yi4 kong3 peng2 qiao2 shen2 zuo4 qian1 。
- yun2 qi2 wang3 wang3 lai2 fei1 xian1 ， qie4 wu4 tou2 er3 you1 beng1 qian1 。
- zhuang4 zai1 gu3 yi4 xiong2 liang3 chuan1 ， miao3 ran2 xia4 kan4 nai3 er3 chan2 。
- ke3 lian2 ju1 ren2 yi3 fen1 tian2 ， rao3 rao3 gao1 huo3 ri4 ye4 jian1 。
- qiang2 ruo4 jiao3 dou4 chu4 yu3 man2 ， qi3 zhi1 gong4 zhu4 yi4 zhi3 duan1 。
- ping2 shui2 yu3 ci3 kuang4 dang4 guan1 ， ding4 dang1 ci3 sang3 cheng1 jue2 yan2 。
- xiang4 lai2 xue2 dao4 kui1 wei1 xuan2 ， miao4 di4 yu3 shi4 shu1 yue4 yan4 。
- kong1 sheng1 da4 jue2 hai3 yi4 juan1 ， er2 kuang4 ci3 jing4 kong1 suo3 yuan2 。
- mo2 ni2 liu2 guang1 zhao4 ba1 shan1 ， shi4 jiang1 ci3 li3 gong1 jian1 wan2 。
- ke4 yan2 you3 ju4 zi0 wei4 can1 ， yi4 bei1 man3 zhuo2 jiao1 qing1 shan1 。

## 注释

## 译文

## 赏析
