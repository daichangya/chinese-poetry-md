---
id: li-liu-qian-chen-yan-bo-zhuo-di-hou-gui-bai-xian-mu-zuo-ci-song-zhi
title: 陈彦博擢第后归拜先墓作此送之
titlePinyin: chen2 yan4 bo2 zhuo2 di4 hou4 gui1 bai4 xian1 mu4 zuo4 ci3 song4 zhi1
titleSlug: chen-yan-bo-zhuo-di-hou-gui-bai-xian-mu-zuo-ci-song-zhi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风著林不停吹，天涯有客衣征衣。
- 问客今归有何得，一株老桂和根移。
- 读书作文四十载，浪走不啻萍在池。
- 束书随身乃封户，睥睨一甑蒙蛛丝。
- 倾囊千金劝少贬，掉头一笑吾宁饥。
- 学如木水有源本，朝贩夕售颜忸怩。
- 市倡青红衒廛陌，窈窕深闭无由窥。
- 清诗学自禀绳律，如嚼冰雪寒肝脾。
- 平生交游半豪俊，如此人物见者稀。
- 每拈佳句对客诵，谓是古作非今为。
- 吾先君子坛级尊，子来谈笑容攀跻。
- 我从弱岁同砚几，如今揽镜斑鬓髭。
- 笑渠常遭俗眼白，短力不得相扶持。
- 前日提笔试外省，我亦薄宦初来归。
- 口占程文问中否，强弩破叶剑截泥。
- 十月十日夜漏尽，小奚惊梦来打扉。
- 云有吉报可速起，倒穿衣裳喘而驰。
- 贺者已满坐无处，拍手怪我来何迟。
- 淋漓一纸见名字，仓卒未省来其谁。
- 喜欢不记语杂乱，但说老眼天不眵。
- 明朝再拜酌酒贺，屋角一丈飞虹蜺。
- 书生一第蜕骨耳，排风轶电方自兹。
- 阿兄地下唤不应，门户藉子扶寒衰。
- 乡闾朋旧夸地产，洗眼昼绣增叹嘻。
- 孤童疋马颜色异，关吏偷语惊且疑。
- 到家羊肥酒亦熟，山头松槚生光辉。
- 坟前百拜谢教育，持身愿报父母慈。
- 盘谷亭前白雪枝，春意稍稍回芳蕤。
- 尊前不可无此客，花虽不言意惨凄。
- 迟君急旋共一醉，青衫入手无闲时。

## 拼音
- shuang1 feng1 zhu4 lin2 bu4 ting2 chui1 ， tian1 ya2 you3 ke4 yi1 zheng1 yi1 。
- wen4 ke4 jin1 gui1 you3 he2 de2 ， yi4 zhu1 lao3 gui4 he2 gen1 yi2 。
- du2 shu1 zuo4 wen2 si4 shi2 zai3 ， lang4 zou3 bu2 chi4 ping2 zai4 chi2 。
- shu4 shu1 sui2 shen1 nai3 feng1 hu4 ， pi4 ni4 yi2 zeng4 meng2 zhu1 si1 。
- qing1 nang2 qian1 jin1 quan4 shao3 bian3 ， diao4 tou2 yi2 xiao4 wu2 ning2 ji1 。
- xue2 ru2 mu4 shui3 you3 yuan2 ben3 ， chao2 fan4 xi1 shou4 yan2 niu3 ni2 。
- shi4 chang4 qing1 hong2 xuan4 chan2 mo4 ， yao3 tiao3 shen1 bi4 wu2 you2 kui1 。
- qing1 shi1 xue2 zi4 bing3 sheng2 lü4 ， ru2 jiao2 bing1 xue3 han2 gan1 pi2 。
- ping2 sheng1 jiao1 you2 ban4 hao2 jun4 ， ru2 ci3 ren2 wu4 jian4 zhe3 xi1 。
- mei3 nian1 jia1 ju4 dui4 ke4 song4 ， wei4 shi4 gu3 zuo4 fei1 jin1 wei4 。
- wu2 xian1 jun1 zi3 tan2 ji2 zun1 ， zi3 lai2 tan2 xiao4 rong2 pan1 ji1 。
- wo3 cong2 ruo4 sui4 tong2 yan4 ji3 ， ru2 jin1 lan3 jing4 ban1 bin4 zi1 。
- xiao4 qu2 chang2 zao1 su2 yan3 bai2 ， duan3 li4 bu4 de2 xiang1 fu2 chi2 。
- qian2 ri4 ti2 bi3 shi4 wai4 sheng3 ， wo3 yi4 bao2 huan4 chu1 lai2 gui1 。
- kou3 zhan4 cheng2 wen2 wen4 zhong1 fou3 ， qiang2 nu3 po4 ye4 jian4 jie2 ni2 。
- shi2 yue4 shi2 ri4 ye4 lou4 jin4 ， xiao3 xi1 jing1 meng4 lai2 da3 fei1 。
- yun2 you3 ji2 bao4 ke3 su4 qi3 ， dao3 chuan1 yi1 shang0 chuan3 er2 chi2 。
- he4 zhe3 yi3 man3 zuo4 wu2 chu4 ， pai1 shou3 guai4 wo3 lai2 he2 chi2 。
- lin2 li2 yi4 zhi3 jian4 ming2 zi4 ， cang1 cu4 wei4 sheng3 lai2 qi2 shui2 。
- xi3 huan0 bu2 ji4 yu3 za2 luan4 ， dan4 shuo1 lao3 yan3 tian1 bu4 chi1 。
- ming2 chao2 zai4 bai4 zhuo2 jiu3 he4 ， wu1 jiao3 yi2 zhang4 fei1 hong2 ni2 。
- shu1 sheng1 yi2 di4 tui4 gu3 er3 ， pai2 feng1 yi4 dian4 fang1 zi4 zi1 。
- a1 xiong1 di4 xia4 huan4 bu2 ying4 ， men2 hu4 jie4 zi3 fu2 han2 shuai1 。
- xiang1 lü2 peng2 jiu4 kua1 di4 chan3 ， xi3 yan3 zhou4 xiu4 zeng1 tan4 xi1 。
- gu1 tong2 pi3 ma3 yan2 se4 yi4 ， guan1 li4 tou1 yu3 jing1 qie3 yi2 。
- dao4 jia1 yang2 fei2 jiu3 yi4 shu2 ， shan1 tou2 song1 jia3 sheng1 guang1 hui1 。
- fen2 qian2 bai3 bai4 xie4 jiao4 yu4 ， chi2 shen1 yuan4 bao4 fu4 mu3 ci2 。
- pan2 gu3 ting2 qian2 bai2 xue3 zhi1 ， chun1 yi4 shao1 shao1 hui2 fang1 rui2 。
- zun1 qian2 bu4 ke3 wu2 ci3 ke4 ， hua1 sui1 bu4 yan2 yi4 can3 qi1 。
- chi2 jun1 ji2 xuan2 gong4 yi2 zui4 ， qing1 shan1 ru4 shou3 wu2 xian2 shi2 。

## 注释

## 译文

## 赏析
