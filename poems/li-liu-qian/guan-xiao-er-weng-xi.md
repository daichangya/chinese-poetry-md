---
id: li-liu-qian-guan-xiao-er-weng-xi
title: 观小儿瓮戏
titlePinyin: guan1 xiao3 er2 weng4 xi4
titleSlug: guan-xiao-er-weng-xi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五岁小儿初学步，绝艺亦知天所赋。
- 想见九牛可倒曳，已堪赤手擒猛虎。
- 向来瓮戏真伟观，傥非目击嗤浪语。
- 器小犹须百斤重，挟以壮夫端恐仆。
- 笑谈拈取两足上，电转风旋疾如许。
- 便令百试百不失，父兄从傍亦矜诩。
- 市人骇叹俱失声，我自平生未曾覩。
- 武阳盛气盖全燕，寄区狡谋踣二虏。
- 论年固已一倍长，此儿谁肯哙等伍。
- 虎变鹰扬看异时，经营一饱浑细事。
- 世人禀赋有特异，常理未可求其故。
- 相秦童子才毁齿，说项郎君方断乳。
- 拜归怀中笑橘堕，群戏道傍知李苦。
- 登门已解叙通家，对客颇能嗔字父。
- 劾鼠狱词老吏服，汗简清规乃翁沮。
- 卓识有此更惊人，彼以力称吾未与。
- 行行三十成何事，但耗太仓如雀鼠。
- 怃然自笑仍自怜，强说功名在迟暮。
- 人言速成当不久，如我定应千万寿。

## 拼音
- wu3 sui4 xiao3 er2 chu1 xue2 bu4 ， jue2 yi4 yi4 zhi1 tian1 suo3 fu4 。
- xiang3 jian4 jiu3 niu2 ke3 dao3 ye4 ， yi3 kan1 chi4 shou3 qin2 meng3 hu3 。
- xiang4 lai2 weng4 xi4 zhen1 wei3 guan1 ， tang3 fei1 mu4 ji1 chi1 lang4 yu3 。
- qi4 xiao3 you2 xu1 bai3 jin1 zhong4 ， xie2 yi3 zhuang4 fu1 duan1 kong3 pu2 。
- xiao4 tan2 nian1 qu3 liang3 zu2 shang4 ， dian4 zhuan3 feng1 xuan2 ji2 ru2 xu3 。
- bian4 ling4 bai3 shi4 bai3 bu4 shi1 ， fu4 xiong1 cong2 bang4 yi4 jin1 xu3 。
- shi4 ren2 hai4 tan4 ju4 shi1 sheng1 ， wo3 zi4 ping2 sheng1 wei4 ceng2 du3 。
- wu3 yang2 sheng4 qi4 gai4 quan2 yan4 ， ji4 qu1 jiao3 mou2 bo2 er4 lu3 。
- lun4 nian2 gu4 yi3 yi2 bei4 chang2 ， ci3 er2 shui2 ken3 kuai4 deng3 wu3 。
- hu3 bian4 ying1 yang2 kan4 yi4 shi2 ， jing1 ying2 yi4 bao3 hun2 xi4 shi4 。
- shi4 ren2 bing3 fu4 you3 te4 yi4 ， chang2 li3 wei4 ke3 qiu2 qi2 gu4 。
- xiang1 qin2 tong2 zi3 cai2 hui3 chi3 ， shuo1 xiang4 lang2 jun1 fang1 duan4 ru3 。
- bai4 gui1 huai2 zhong1 xiao4 ju2 duo4 ， qun2 xi4 dao4 bang4 zhi1 li3 ku3 。
- deng1 men2 yi3 jie3 xu4 tong1 jia1 ， dui4 ke4 po1 neng2 chen1 zi4 fu4 。
- he2 shu3 yu4 ci2 lao3 li4 fu2 ， han4 jian3 qing1 gui1 nai3 weng1 ju3 。
- zhuo2 shi2 you3 ci3 geng4 jing1 ren2 ， bi3 yi3 li4 cheng1 wu2 wei4 yu3 。
- xing2 xing2 san1 shi2 cheng2 he2 shi4 ， dan4 hao4 tai4 cang1 ru2 que4 shu3 。
- wu3 ran2 zi4 xiao4 reng2 zi4 lian2 ， qiang2 shuo1 gong1 ming2 zai4 chi2 mu4 。
- ren2 yan2 su4 cheng2 dang1 bu4 jiu3 ， ru2 wo3 ding4 ying4 qian1 wan4 shou4 。

## 注释

## 译文

## 赏析
