---
id: li-liu-qian-shi-tan
title: 虱叹
titlePinyin: shi1 tan4
titleSlug: shi-tan
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 得生固么陋，宅体仍秽卑。
- 巢穴我襟裾，食饮吾肤肌。
- 毒比蚤蚊炽，类兼蚋蚁微。
- 阴幽巧相传，不知来何时。
- 殄馘未掩戈，遗妖复蕃滋。
- 观处初若无，掇之或如遗。
- 捷走欲违祸，深藏殆知几。
- 窜壁尤恶啄，潜沙更危机。
- 处头与物化，遂使白变缁。
- 称臣托疵贱，名官慙素尸。
- 扪摸傲逆温，梳爬厌懒嵇。
- 吉凶陋巫占，彼岂能先知。
- 殊快勇夫射，宁辱达士讥。
- 蚩儿厌膏粱，兀坐如瓠肥。
- 屠门饫雄餐，亦足饱汝饥。
- 我身如枯株，但有骨附皮。
- 嘬啮竟何得，馋吻亦及之。
- 夜眠辍佳梦，昼坐伤沉思。
- 往往暴丑形，或为洁者嗤。
- 抑搔两甲折，掩捕双目疲。
- 期我犯不校，责人所难为。
- 汤沐犹宽恩，磔裂乃所宜。
- 吏贪摩其牙，巨力犹足支。
- 舐糠及小家，此岂禁鞭笞。
- 愿作秋禽狝，毋使蔓草滋。
- 虱去息疴痒，贪惩消怨咨。
- 仁者恶害人，勿谓伤吾慈。

## 拼音
- de2 sheng1 gu4 me0 lou4 ， zhai2 ti3 reng2 hui4 bei1 。
- chao2 xue2 wo3 jin1 ju1 ， shi2 yin3 wu2 fu1 ji1 。
- du2 bi3 zao3 wen2 chi4 ， lei4 jian1 rui4 yi3 wei1 。
- yin1 you1 qiao3 xiang1 chuan2 ， bu4 zhi1 lai2 he2 shi2 。
- tian3 guo2 wei4 yan3 ge1 ， yi2 yao1 fu4 fan1 zi1 。
- guan1 chu4 chu1 ruo4 wu2 ， duo1 zhi1 huo4 ru2 yi2 。
- jie2 zou3 yu4 wei2 huo4 ， shen1 cang2 dai4 zhi1 ji3 。
- cuan4 bi4 you2 e4 zhuo2 ， qian2 sha1 geng4 wei1 ji1 。
- chu4 tou2 yu3 wu4 hua4 ， sui4 shi3 bai2 bian4 zi1 。
- cheng1 chen2 tuo1 ci1 jian4 ， ming2 guan1 can2 su4 shi1 。
- men2 mo1 ao4 ni4 wen1 ， shu1 pa2 yan4 lan3 ji1 。
- ji2 xiong1 lou4 wu1 zhan4 ， bi3 qi3 neng2 xian1 zhi1 。
- shu1 kuai4 yong3 fu1 she4 ， ning2 ru3 da2 shi4 ji1 。
- chi1 er2 yan4 gao1 liang2 ， wu4 zuo4 ru2 hu4 fei2 。
- tu2 men2 yu4 xiong2 can1 ， yi4 zu2 bao3 ru3 ji1 。
- wo3 shen1 ru2 ku1 zhu1 ， dan4 you3 gu3 fu4 pi2 。
- zuo1 nie4 jing4 he2 de2 ， chan2 wen3 yi4 ji2 zhi1 。
- ye4 mian2 chuo4 jia1 meng4 ， zhou4 zuo4 shang1 chen2 si1 。
- wang3 wang3 bao4 chou3 xing2 ， huo4 wei4 jie2 zhe3 chi1 。
- yi4 sao1 liang3 jia3 zhe2 ， yan3 bu3 shuang1 mu4 pi2 。
- qi1 wo3 fan4 bu2 xiao4 ， ze2 ren2 suo3 nan2 wei2 。
- tang1 mu4 you2 kuan1 en1 ， zhe2 lie4 nai3 suo3 yi2 。
- li4 tan1 mo2 qi2 ya2 ， ju4 li4 you2 zu2 zhi1 。
- shi4 kang1 ji2 xiao3 jia1 ， ci3 qi3 jin4 bian1 chi1 。
- yuan4 zuo4 qiu1 qin2 xian3 ， wu2 shi3 man4 cao3 zi1 。
- shi1 qu4 xi1 ke1 yang3 ， tan1 cheng2 xiao1 yuan4 zi1 。
- ren2 zhe3 e4 hai4 ren2 ， wu4 wei4 shang1 wu2 ci2 。

## 注释

## 译文

## 赏析
