---
id: li-liu-qian-qi-yue-shi-qi-ri-you-fu-shan-zhi-ye-wei-kuai-suo-guan-ji-gui-zuo-shi
title: 七月十七日游浮山值夜未快所观急归作诗
titlePinyin: qi1 yue4 shi2 qi1 ri4 you2 fu2 shan1 zhi2 ye4 wei4 kuai4 suo3 guan1 ji2 gui1 zuo4 shi1
titleSlug: qi-yue-shi-qi-ri-you-fu-shan-zhi-ye-wei-kuai-suo-guan-ji-gui-zuo-shi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 田畴渺渺平一望，侧岭横峰环四向。
- 那知中有此巉岩，倚天削铁三千丈。
- 坤灵涌出荐地宝，方峤飞来憩灵仗。
- 我来暑湿未解围，薄日烘烘云盎盎。
- 投鞭濯手趋深殿，稽首虚皇注遐想。
- 黄昏食罢亟就枕，殷地鼻雷飜叠嶂。
- 夜深风雨来万骑，势欲拔山投莽苍。
- 明朝幽径一丈泥，浅犹没屦深没杖。
- 仙游咫尺邈霄汉，但倚危栏嘿惆怅。
- 琳宫危绝何由上，秘洞幽深倦探访。
- 独寻荒碣考岁月，更觅遗民问畴曩。
- 云舄朝飞溪涨深，玄猿夜答空山响。
- 过门初欲快雄嚼，染指谁能当大飨。
- 会求灵药插羽翮，未分风帆隔昆阆。
- 诗作监盟神所临，后约有期吾敢爽。

## 拼音
- tian2 chou2 miao3 miao3 ping2 yi2 wang4 ， ce4 ling3 heng2 feng1 huan2 si4 xiang4 。
- na4 zhi1 zhong1 you3 ci3 chan2 yan2 ， yi3 tian1 xiao1 tie3 san1 qian1 zhang4 。
- kun1 ling2 yong3 chu1 jian4 di4 bao3 ， fang1 qiao2 fei1 lai2 qi4 ling2 zhang4 。
- wo3 lai2 shu3 shi1 wei4 jie3 wei2 ， bao2 ri4 hong1 hong1 yun2 ang4 ang4 。
- tou2 bian1 zhuo2 shou3 qu1 shen1 dian4 ， qi3 shou3 xu1 huang2 zhu4 xia2 xiang3 。
- huang2 hun1 shi2 ba4 ji2 jiu4 zhen3 ， yin1 di4 bi2 lei2 fan1 die2 zhang4 。
- ye4 shen1 feng1 yu3 lai2 wan4 qi2 ， shi4 yu4 ba2 shan1 tou2 mang3 cang1 。
- ming2 chao2 you1 jing4 yi2 zhang4 ni2 ， qian3 you2 mei2 ju4 shen1 mei2 zhang4 。
- xian1 you2 zhi3 chi3 miao3 xiao1 han4 ， dan4 yi3 wei1 lan2 hei1 chou2 chang4 。
- lin2 gong1 wei1 jue2 he2 you2 shang4 ， mi4 dong4 you1 shen1 juan4 tan4 fang3 。
- du2 xun2 huang1 jie2 kao3 sui4 yue4 ， geng4 mi4 yi2 min2 wen4 chou2 nang3 。
- yun2 xi4 chao2 fei1 xi1 zhang3 shen1 ， xuan2 yuan2 ye4 da2 kong1 shan1 xiang3 。
- guo4 men2 chu1 yu4 kuai4 xiong2 jiao2 ， ran3 zhi3 shui2 neng2 dang1 da4 xiang3 。
- hui4 qiu2 ling2 yao4 cha1 yu3 he2 ， wei4 fen1 feng1 fan1 ge2 kun1 lang2 。
- shi1 zuo4 jian1 meng2 shen2 suo3 lin2 ， hou4 yue1 you3 qi1 wu2 gan3 shuang3 。

## 注释

## 译文

## 赏析
