---
id: li-liu-qian-bai-song-ci-shan-ta
title: 拜嵩次山塔
titlePinyin: bai4 song1 ci4 shan1 ta3
titleSlug: bai-song-ci-shan-ta
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 向来契分胶投漆，一日不见真若失。
- 那知遂作死生分，屈指五年飞鸟疾。
- 诗人犹诵碧云句，老衲来寻金锁骨。
- 亭亭孤塔蔽榛莽，下马焚香涕横集。
- 烟林雾草不供愁，坐对青山搔短发。
- 亦知电露难把玩，但听沤泡自生灭。
- 归来闭阁睡方美，杜宇一声山月白。

## 拼音
- xiang4 lai2 qi4 fen1 jiao1 tou2 qi1 ， yi2 ri4 bu2 jian4 zhen1 ruo4 shi1 。
- na4 zhi1 sui4 zuo4 si3 sheng1 fen1 ， qu1 zhi3 wu3 nian2 fei1 niao3 ji2 。
- shi1 ren2 you2 song4 bi4 yun2 ju4 ， lao3 na4 lai2 xun2 jin1 suo3 gu3 。
- ting2 ting2 gu1 ta3 bi4 zhen1 mang3 ， xia4 ma3 fen2 xiang1 ti4 heng2 ji2 。
- yan1 lin2 wu4 cao3 bu2 gong4 chou2 ， zuo4 dui4 qing1 shan1 sao1 duan3 fa4 。
- yi4 zhi1 dian4 lu4 nan2 ba3 wan2 ， dan4 ting1 ou1 pao4 zi4 sheng1 mie4 。
- gui1 lai2 bi4 ge2 shui4 fang1 mei3 ， du4 yu3 yi4 sheng1 shan1 yue4 bai2 。

## 注释

## 译文

## 赏析
