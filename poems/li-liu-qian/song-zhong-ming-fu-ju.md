---
id: li-liu-qian-song-zhong-ming-fu-ju
title: 送仲明赴举
titlePinyin: song4 zhong4 ming2 fu4 ju3
titleSlug: song-zhong-ming-fu-ju
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 进退士所重，视天为鼓钲。
- 采薇北山曲，濯足南涧滨。
- 高风岂不伟，奈何万苍黔。
- 道可济天下，不必丘园尊。
- 先生一世士，抱宝三家村。
- 蚤日湖海兴，搅须见霜根。
- 我尝叹洄洑，再拜愿有言。
- 钓鱼须远去，沮洳无鲸鲲。
- 北风折群木，严驾夙在门。
- 万里著掌间，一舸气已吞。
- 岷峩頼君重，努力答山灵。
- 造物饱阅骏，眼未见此人。
- 小却犹玉堂，尚堪托斯文。
- 贱子惜此别，赠送慙空樽。
- 唯有清夜梦，相逐东南奔。

## 拼音
- jin4 tui4 shi4 suo3 zhong4 ， shi4 tian1 wei4 gu3 zheng1 。
- cai3 wei1 bei3 shan1 qu3 ， zhuo2 zu2 nan2 jian4 bin1 。
- gao1 feng1 qi3 bu4 wei3 ， nai4 he2 wan4 cang1 qian2 。
- dao4 ke3 ji4 tian1 xia4 ， bu2 bi4 qiu1 yuan2 zun1 。
- xian1 sheng1 yi2 shi4 shi4 ， bao4 bao3 san1 jia1 cun1 。
- zao3 ri4 hu2 hai3 xing1 ， jiao3 xu1 jian4 shuang1 gen1 。
- wo3 chang2 tan4 hui2 fu2 ， zai4 bai4 yuan4 you3 yan2 。
- diao4 yu2 xu1 yuan3 qu4 ， ju3 ru4 wu2 jing1 kun1 。
- bei3 feng1 zhe2 qun2 mu4 ， yan2 jia4 su4 zai4 men2 。
- wan4 li3 zhu4 zhang3 jian1 ， yi4 ge3 qi4 yi3 tun1 。
- min2 e2 lai4 jun1 zhong4 ， nu3 li4 da2 shan1 ling2 。
- zao4 wu4 bao3 yue4 jun4 ， yan3 wei4 jian4 ci3 ren2 。
- xiao3 que4 you2 yu4 tang2 ， shang4 kan1 tuo1 si1 wen2 。
- jian4 zi3 xi1 ci3 bie2 ， zeng4 song4 can2 kong1 zun1 。
- wei2 you3 qing1 ye4 meng4 ， xiang1 zhu2 dong1 nan2 ben1 。

## 注释

## 译文

## 赏析
