---
id: li-liu-qian-yuan-ri-fan-zhou-fen-yun-de-da-zi
title: 元日泛舟分韵得大字
titlePinyin: yuan2 ri4 fan4 zhou1 fen1 yun4 de2 da4 zi4
titleSlug: yuan-ri-fan-zhou-fen-yun-de-da-zi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春从沙际生，白石映浅濑。
- 一舟何自横，玄寄倏与会。
- 今日是何朝，亦恐鱼鸟怪。
- 晓暾破宿雨，换岁无此快。
- 柁工貌闲暇，一篙有三昧。
- 夷犹我无心，上下听汝辈。
- 断崖舂涛波，千古意不改。
- 中流浸玻璃，绿浄吾苦爱。
- 林深故疎密，山远自明晦。
- 隔江见人家，短篱护畦菜。
- 蓑笠弄晚色，真乐在牛背。
- 稍能薄输征，武陵岂天外。
- 吾曹二三子，勿作碌碌待。
- 涛戎叹山河，尘凡累缨佩。
- 人生富贵哉，固有一事大。

## 拼音
- chun1 cong2 sha1 ji4 sheng1 ， bai2 shi2 ying4 qian3 lai4 。
- yi4 zhou1 he2 zi4 heng2 ， xuan2 ji4 shu1 yu4 hui4 。
- jin1 ri4 shi4 he2 chao2 ， yi4 kong3 yu2 niao3 guai4 。
- xiao3 tun1 po4 su4 yu3 ， huan4 sui4 wu2 ci3 kuai4 。
- tuo2 gong1 mao4 xian2 xia2 ， yi4 gao1 you3 san1 mei4 。
- yi2 you2 wo3 wu2 xin1 ， shang4 xia4 ting1 ru3 bei4 。
- duan4 ya2 chong1 tao1 bo1 ， qian1 gu3 yi4 bu4 gai3 。
- zhong1 liu2 jin4 bo1 li2 ， lü4 jing4 wu2 ku3 ai4 。
- lin2 shen1 gu4 shu1 mi4 ， shan1 yuan3 zi4 ming2 hui4 。
- ge2 jiang1 jian4 ren2 jia1 ， duan3 li2 hu4 qi2 cai4 。
- suo1 li4 nong4 wan3 se4 ， zhen1 le4 zai4 niu2 bei4 。
- shao1 neng2 bao2 shu1 zheng1 ， wu3 ling2 qi3 tian1 wai4 。
- wu2 cao2 er4 san1 zi3 ， wu4 zuo4 lu4 lu4 dai4 。
- tao1 rong2 tan4 shan1 he2 ， chen2 fan2 lei4 ying1 pei4 。
- ren2 sheng1 fu4 gui4 zai1 ， gu4 you3 yi2 shi4 da4 。

## 注释

## 译文

## 赏析
