---
id: li-liu-qian-liu-tui-tang-da-zhong-shi-ren-wen-zhong-zai-dou-lu-si-yu-chang-du-sun-qi-1a56b596
title: 刘蜕唐大中时人文冢在兜率寺予尝读孙樵自序其作云大中皇帝尝有诏褒时之艺能凡三人而樵居其一曰孙樵有扬马之文蜕既同时不应不在褒诏之列士之显晦固有定分刘君独未能忘此乎冢其文予盖疑其有激也作此吊之
titlePinyin: liu2 tui4 tang2 da4 zhong1 shi2 ren2 wen2 zhong3 zai4 dou1 lü4 si4 yu3 chang2 du2 sun1 qiao2 zi4 xu4 qi2 zuo4 yun2 da4 zhong1 huang2 di4 chang2 you3 zhao4 bao1 shi2 zhi1 yi4 neng2 fan2 san1 ren2 er2 qiao2 ju1 qi2 yi1 yue1 sun1 qiao2 you3 yang2 ma3 zhi1 wen2 tui4 ji4 tong2 shi2 bu2 ying4 bu2 zai4 bao1 zhao4 zhi1 lie4 shi4 zhi1 xian3 hui4 gu4 you3 ding4 fen1 liu2 jun1 du2 wei4 neng2 wang4 ci3 hu1 zhong3 qi2 wen2 yu3 gai4 yi2 qi2 you3 ji1 ye3 zuo4 ci3 diao4 zhi1
titleSlug: liu-tui-tang-da-zhong-shi-ren-wen-zhong-zai-dou-lu-si-yu-chang-du-sun-qi-1a56b596
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诏书尝下大中朝，不闻称蜕但称樵。
- 犠樽弃沟俱害性，此理要以达观超。
- 封文为冢嬉笑怒，恚不人知防鬼妬。
- 高岸为谷谷为陵，磨灭可无千载虑。
- 向来述作等俳谐，传与不传何有哉。
- 六经排孔讳服郑，未胜咸阳一炬灰。
- 虚名误人箕斗尔，引调狙公嗔与喜。
- 已嗤地下有修文，更笑楼成能作记。

## 拼音
- zhao4 shu1 chang2 xia4 da4 zhong1 chao2 ， bu4 wen2 cheng1 tui4 dan4 cheng1 qiao2 。
- xi1 zun1 qi4 gou1 ju4 hai4 xing4 ， ci3 li3 yao4 yi3 da2 guan1 chao1 。
- feng1 wen2 wei4 zhong3 xi1 xiao4 nu4 ， hui4 bu4 ren2 zhi1 fang2 gui3 du4 。
- gao1 an4 wei4 gu3 gu3 wei4 ling2 ， mo2 mie4 ke3 wu2 qian1 zai3 lü4 。
- xiang4 lai2 shu4 zuo4 deng3 pai2 xie2 ， chuan2 yu3 bu4 chuan2 he2 you3 zai1 。
- liu4 jing1 pai2 kong3 hui4 fu2 zheng4 ， wei4 sheng4 xian2 yang2 yi2 ju4 hui1 。
- xu1 ming2 wu4 ren2 ji1 dou4 er3 ， yin3 tiao2 ju1 gong1 chen1 yu3 xi3 。
- yi3 chi1 di4 xia4 you3 xiu1 wen2 ， geng4 xiao4 lou2 cheng2 neng2 zuo4 ji4 。

## 注释

## 译文

## 赏析
