---
id: li-liu-qian-tong-you-gong-yu-bo-shi-ji-shi-you-shui-lu-yuan-zhuo-ying-ge-yi-qing-si--208fc255
title: 同游公玉伯氏季氏游水陆院濯缨阁以清斯濯缨分韵赋诗得斯字
titlePinyin: tong2 you2 gong1 yu4 bo2 shi4 ji4 shi4 you2 shui3 lu4 yuan4 zhuo2 ying1 ge2 yi3 qing1 si1 zhuo2 ying1 fen1 yun4 fu4 shi1 de2 si1 zi4
titleSlug: tong-you-gong-yu-bo-shi-ji-shi-you-shui-lu-yuan-zhuo-ying-ge-yi-qing-si--208fc255
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积雨泥断道，扶筇将何之。
- 愁蹲寡情味，窜壁如蝇痴。
- 朝暾惠新晴，僊风起衰萎。
- 振衣欲有诣，扣扉适相期。
- 百步得精庐，一丈清泠池。
- 老木围萧森，回风影差差。
- 向来赫然者，挟冰诵昔非。
- 晤言意能消，真适神不疲。
- 鳞游鸟空翔，趣舍各不知。
- 我闲苦枵馁，吏夺君嗟咨。
- 拙巧自殊用，静躁亦异宜。
- 能来共幽旷，合处或在斯。
- 夜光栖重囦，草木生光辉。
- 抵鹊者谁子，而况弹病鸱。
- 我有飞霞裾，云旗驾灵螭。
- 举头叫阊阖，九万风反低。
- 敬以赠美人，嘉惠无时衰。

## 拼音
- ji1 yu3 ni2 duan4 dao4 ， fu2 qiong2 jiang1 he2 zhi1 。
- chou2 dun1 gua3 qing2 wei4 ， cuan4 bi4 ru2 ying2 chi1 。
- chao2 tun1 hui4 xin1 qing2 ， xian1 feng1 qi3 shuai1 wei3 。
- zhen4 yi1 yu4 you3 yi4 ， kou4 fei1 shi4 xiang1 qi1 。
- bai3 bu4 de2 jing1 lu2 ， yi2 zhang4 qing1 ling2 chi2 。
- lao3 mu4 wei2 xiao1 sen1 ， hui2 feng1 ying3 cha4 cha4 。
- xiang4 lai2 he4 ran2 zhe3 ， xie2 bing1 song4 xi1 fei1 。
- wu4 yan2 yi4 neng2 xiao1 ， zhen1 shi4 shen2 bu4 pi2 。
- lin2 you2 niao3 kong1 xiang2 ， qu4 she4 ge4 bu4 zhi1 。
- wo3 xian2 ku3 xiao1 nei3 ， li4 duo2 jun1 jie1 zi1 。
- zhuo1 qiao3 zi4 shu1 yong4 ， jing4 zao4 yi4 yi4 yi2 。
- neng2 lai2 gong4 you1 kuang4 ， he2 chu4 huo4 zai4 si1 。
- ye4 guang1 qi1 zhong4 yuan1 ， cao3 mu4 sheng1 guang1 hui1 。
- di3 que4 zhe3 shui2 zi3 ， er2 kuang4 tan2 bing4 chi1 。
- wo3 you3 fei1 xia2 ju1 ， yun2 qi2 jia4 ling2 chi1 。
- ju3 tou2 jiao4 chang1 he2 ， jiu3 wan4 feng1 fan3 di1 。
- jing4 yi3 zeng4 mei3 ren2 ， jia1 hui4 wu2 shi2 shuai1 。

## 注释

## 译文

## 赏析
