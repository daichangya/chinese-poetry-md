---
id: li-liu-qian-de-xiao-ni-yin-xi-zuo
title: 得小麑因戏作
titlePinyin: de2 xiao3 ni2 yin1 xi4 zuo4
titleSlug: de-xiao-ni-yin-xi-zuo
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 倾江酿斗秫，未啻俗之醨。
- 向来故疎慵，重此百忧罹。
- 杜门不复出，出亦将从谁。
- 山氓过予言，刈樵得雏麑。
- 适我薮泽念，亟买不论赀。
- 断乳无几日，疎毳未傅皮。
- 槛牢异林壑，恐作南冠累。
- 解缚非予靳，弱质叵自持。
- 罦罗竹节稠，失脚悔可追。
- 泠泠溪流甘，蔚蔚庭草肥。
- 人生一饱耳，八荒吾庭帏。
- 我自不乱群，尔能忘土思。
- 驯狎不违性，长大傥有期。
- 充庖断勿忧，巾车薄劳之。
- 南山与北涧，伴我歌紫芝。
- 张陈慨中画，管鲍谬己知。
- 新交不更添，岁寒端自兹。

## 拼音
- qing1 jiang1 niang4 dou4 shu2 ， wei4 chi4 su2 zhi1 li2 。
- xiang4 lai2 gu4 shu1 yong1 ， zhong4 ci3 bai3 you1 li2 。
- du4 men2 bu2 fu4 chu1 ， chu1 yi4 jiang1 cong2 shui2 。
- shan1 mang2 guo4 yu3 yan2 ， yi4 qiao2 de2 chu2 ni2 。
- shi4 wo3 sou3 ze2 nian4 ， ji2 mai3 bu2 lun4 zi1 。
- duan4 ru3 wu2 ji3 ri4 ， shu1 cui4 wei4 fu4 pi2 。
- kan3 lao2 yi4 lin2 he4 ， kong3 zuo4 nan2 guan1 lei4 。
- jie3 fu4 fei1 yu3 jin4 ， ruo4 zhi4 po3 zi4 chi2 。
- fu2 luo2 zhu2 jie2 chou2 ， shi1 jiao3 hui3 ke3 zhui1 。
- ling2 ling2 xi1 liu2 gan1 ， wei4 wei4 ting2 cao3 fei2 。
- ren2 sheng1 yi4 bao3 er3 ， ba1 huang1 wu2 ting2 wei2 。
- wo3 zi4 bu2 luan4 qun2 ， er3 neng2 wang4 tu3 si1 。
- xun4 xia2 bu4 wei2 xing4 ， zhang3 da4 tang3 you3 qi1 。
- chong1 pao2 duan4 wu4 you1 ， jin1 che1 bao2 lao2 zhi1 。
- nan2 shan1 yu3 bei3 jian4 ， ban4 wo3 ge1 zi3 zhi1 。
- zhang1 chen2 kai3 zhong1 hua4 ， guan3 bao4 miu4 ji3 zhi1 。
- xin1 jiao1 bu2 geng4 tian1 ， sui4 han2 duan1 zi4 zi1 。

## 注释

## 译文

## 赏析
