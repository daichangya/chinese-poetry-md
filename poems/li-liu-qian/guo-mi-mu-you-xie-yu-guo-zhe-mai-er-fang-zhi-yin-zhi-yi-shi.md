---
id: li-liu-qian-guo-mi-mu-you-xie-yu-guo-zhe-mai-er-fang-zhi-yin-zhi-yi-shi
title: 过弥牟有携鱼过者买而放之因志以诗
titlePinyin: guo4 mi2 mu4 you3 xie2 yu2 guo4 zhe3 mai3 er2 fang4 zhi1 yin1 zhi4 yi3 shi1
titleSlug: guo-mi-mu-you-xie-yu-guo-zhe-mai-er-fang-zhi-yin-zhi-yi-shi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行役道荒戍，马行何徐徐。
- 市人捉筠篮，偃然数尾鱼。
- 始疑失清波，残息惫不苏。
- 俄掉尾与鬐，示之尚可图。
- 杀戒宿所持，坚盟敢渝初。
- 尔命如丘山，我金若锱铢。
- 敢靳百钱惠，坐视甘醢葅。
- 空篮俱置之，涟漪纵缧俘。
- 旋收褫骇魄，亟反清泠居。
- 仆夫亦欣然，毋疑校人诬。
- 为龙未可知，风雷跃云衢。
- 田文出函关，子卿反荒区。
- 骨肉一笑粲，乐哉定何如。
- 人心如面然，贤鄙异所趋。
- 放者尚反顾，捕者已纵罦。
- 为德惩不竟，护以西竺书。
- 世事岂易料，聊欲明区区。
- 人羊互吞啄，佛语深切肤。
- 闻声戒肉食，孟轲远庖厨。
- 孔释喜交戈，好生理则符。
- 浪言物与人，贵贱越与胡。
- 人贵当食物，物固供人须。
- 此语实魔语，地狱正为渠。
- 炯炯一灵光，彼此亡欠余。
- 一念偶负堕，流转乃尔殊。
- 目前怙强雄，屠脔弃束刍。
- 此身宁石人，竟免为物欤。
- 悬想刀几毒，响应疾鼓桴。
- 天骥警鞭影，蹇驽烦箠驱。
- 箠驱可致力，诗宜勒盘盂。

## 拼音
- xing2 yi4 dao4 huang1 shu4 ， ma3 xing2 he2 xu2 xu2 。
- shi4 ren2 zhuo1 yun2 lan2 ， yan3 ran2 shu4 wei3 yu2 。
- shi3 yi2 shi1 qing1 bo1 ， can2 xi1 bei4 bu4 su1 。
- e2 diao4 wei3 yu3 qi2 ， shi4 zhi1 shang4 ke3 tu2 。
- sha1 jie4 su4 suo3 chi2 ， jian1 meng2 gan3 yu2 chu1 。
- er3 ming4 ru2 qiu1 shan1 ， wo3 jin1 ruo4 zi1 zhu1 。
- gan3 jin4 bai3 qian2 hui4 ， zuo4 shi4 gan1 hai3 zu1 。
- kong1 lan2 ju4 zhi4 zhi1 ， lian2 yi1 zong4 lei2 fu2 。
- xuan2 shou1 chi3 hai4 po4 ， ji2 fan3 qing1 ling2 ju1 。
- pu2 fu1 yi4 xin1 ran2 ， wu2 yi2 xiao4 ren2 wu1 。
- wei4 long2 wei4 ke3 zhi1 ， feng1 lei2 yue4 yun2 qu2 。
- tian2 wen2 chu1 han2 guan1 ， zi3 qing1 fan3 huang1 qu1 。
- gu3 rou4 yi2 xiao4 can4 ， le4 zai1 ding4 he2 ru2 。
- ren2 xin1 ru2 mian4 ran2 ， xian2 bi3 yi4 suo3 qu1 。
- fang4 zhe3 shang4 fan3 gu4 ， bu3 zhe3 yi3 zong4 fu2 。
- wei4 de2 cheng2 bu2 jing4 ， hu4 yi3 xi1 zhu2 shu1 。
- shi4 shi4 qi3 yi4 liao4 ， liao2 yu4 ming2 qu1 qu1 。
- ren2 yang2 hu4 tun1 zhuo2 ， fo2 yu3 shen1 qie4 fu1 。
- wen2 sheng1 jie4 rou4 shi2 ， meng4 ke1 yuan3 pao2 chu2 。
- kong3 shi4 xi3 jiao1 ge1 ， hao3 sheng1 li3 ze2 fu2 。
- lang4 yan2 wu4 yu3 ren2 ， gui4 jian4 yue4 yu3 hu2 。
- ren2 gui4 dang1 shi2 wu4 ， wu4 gu4 gong4 ren2 xu1 。
- ci3 yu3 shi2 mo2 yu3 ， di4 yu4 zheng4 wei4 qu2 。
- jiong3 jiong3 yi4 ling2 guang1 ， bi3 ci3 wang2 qian4 yu2 。
- yi2 nian4 ou3 fu4 duo4 ， liu2 zhuan3 nai3 er3 shu1 。
- mu4 qian2 hu4 qiang2 xiong2 ， tu2 luan2 qi4 shu4 chu2 。
- ci3 shen1 ning2 shi2 ren2 ， jing4 mian3 wei4 wu4 yu2 。
- xuan2 xiang3 dao1 ji3 du2 ， xiang3 ying4 ji2 gu3 fu2 。
- tian1 ji4 jing3 bian1 ying3 ， jian3 nu2 fan2 chui2 qu1 。
- chui2 qu1 ke3 zhi4 li4 ， shi1 yi2 le4 pan2 yu2 。

## 注释

## 译文

## 赏析
