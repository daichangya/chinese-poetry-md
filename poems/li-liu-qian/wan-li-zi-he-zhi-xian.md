---
id: li-liu-qian-wan-li-zi-he-zhi-xian
title: 挽李子和知县
titlePinyin: wan3 li3 zi3 he2 zhi1 xian4
titleSlug: wan-li-zi-he-zhi-xian
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盘谷先生坛级尊，万夫操槊辄歛魂。
- 黄堂昼严绕华㦸，往往君来客打门。
- 高谈错起风袭尘，醉眼相视月照樽。
- 归来拊掌此快士，外无圭角中甚浑。
- 吾家宰树已拱把，君亦荒殡生棘榛。
- 小阮弟兄吾所敬，雾谷养就虎豹文。
- 衔君至恩深到骨，手书盛德表九原。
- 遣奴持送急开读，字字璀烂光瑶琨。
- 兼金餽鱼客何陋，宝玉围腰吾敢嗔。
- 九牛未可一毛数，大壑才以半缶论。
- 崭然二雏亦奇俊，造物两眼如许明。
- 由来孝弟动鬼神，宦学所自为根源。
- 向来施设本此耳，欲著吾说听者惊。
- 春风相送绿草野，为君一恸河汉翻。

## 拼音
- pan2 gu3 xian1 sheng1 tan2 ji2 zun1 ， wan4 fu1 cao1 shuo4 zhe2 lian3 hun2 。
- huang2 tang2 zhou4 yan2 rao4 hua2 㦸 ， wang3 wang3 jun1 lai2 ke4 da3 men2 。
- gao1 tan2 cuo4 qi3 feng1 xi2 chen2 ， zui4 yan3 xiang1 shi4 yue4 zhao4 zun1 。
- gui1 lai2 fu3 zhang3 ci3 kuai4 shi4 ， wai4 wu2 gui1 jiao3 zhong1 shen4 hun2 。
- wu2 jia1 zai3 shu4 yi3 gong3 ba3 ， jun1 yi4 huang1 bin4 sheng1 ji2 zhen1 。
- xiao3 ruan3 di4 xiong0 wu2 suo3 jing4 ， wu4 gu3 yang3 jiu4 hu3 bao4 wen2 。
- xian2 jun1 zhi4 en1 shen1 dao4 gu3 ， shou3 shu1 sheng4 de2 biao3 jiu3 yuan2 。
- qian3 nu2 chi2 song4 ji2 kai1 du2 ， zi4 zi4 cui3 lan4 guang1 yao2 kun1 。
- jian1 jin1 kui4 yu2 ke4 he2 lou4 ， bao3 yu4 wei2 yao1 wu2 gan3 chen1 。
- jiu3 niu2 wei4 ke3 yi4 mao2 shu4 ， da4 he4 cai2 yi3 ban4 fou3 lun4 。
- zhan3 ran2 er4 chu2 yi4 qi2 jun4 ， zao4 wu4 liang3 yan3 ru2 xu3 ming2 。
- you2 lai2 xiao4 di4 dong4 gui3 shen2 ， huan4 xue2 suo3 zi4 wei4 gen1 yuan2 。
- xiang4 lai2 shi1 she4 ben3 ci3 er3 ， yu4 zhu4 wu2 shuo1 ting1 zhe3 jing1 。
- chun1 feng1 xiang1 song4 lü4 cao3 ye3 ， wei4 jun1 yi2 tong4 he2 han4 fan1 。

## 注释

## 译文

## 赏析
