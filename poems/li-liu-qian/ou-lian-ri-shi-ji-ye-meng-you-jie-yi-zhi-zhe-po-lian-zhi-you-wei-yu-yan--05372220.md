---
id: li-liu-qian-ou-lian-ri-shi-ji-ye-meng-you-jie-yi-zhi-zhe-po-lian-zhi-you-wei-yu-yan--05372220
title: 偶连日食鸡夜梦有截一支者颇怜之有谓予言鸡之被烹酷过于是惊觉作此诗以自警
titlePinyin: ou3 lian2 ri4 shi2 ji1 ye4 meng4 you3 jie2 yi4 zhi1 zhe3 po1 lian2 zhi1 you3 wei4 yu3 yan2 ji1 zhi1 bei4 peng1 ku4 guo4 yu2 shi4 jing1 jue2 zuo4 ci3 shi1 yi3 zi4 jing3
titleSlug: ou-lian-ri-shi-ji-ye-meng-you-jie-yi-zhi-zhe-po-lian-zhi-you-wei-yu-yan--05372220
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生不喜杀，杀戒宿所钦。
- 累此多病身，蔬食慙未能。
- 连日乏庖供，只鸡荐肴蒸。
- 异梦发宵惊，截支血霪霪。
- 旁立为咨嗟，或人惠嘉音。
- 见牛未见羊，盍不推此心。
- 万生均一爱，岂较人与禽。
- 君看鸡遭烹，楚痛甚斧砧。
- 抚枕矍然悟，此岂神所箴。
- 惊魂欲违干，骇汗屡洒膺。
- 内惧仍自欣，小差辄相惩。
- 白璧护微疵，宁非忧之深。
- 长平四十万，一扫轻蚁蝇。
- 暴殄置不问，天邪匪聋喑。
- 稔恶侈后罚，幽诛毒炮𬊈。
- 冥冥思昔愆，栗栗厉素襟。
- 赎鱼有前章，并以警侈淫。

## 拼音
- ping2 sheng1 bu4 xi3 sha1 ， sha1 jie4 su4 suo3 qin1 。
- lei4 ci3 duo1 bing4 shen1 ， shu1 shi2 can2 wei4 neng2 。
- lian2 ri4 fa2 pao2 gong4 ， zhi1 ji1 jian4 yao2 zheng1 。
- yi4 meng4 fa1 xiao1 jing1 ， jie2 zhi1 xue4 yin2 yin2 。
- pang2 li4 wei4 zi1 jie1 ， huo4 ren2 hui4 jia1 yin1 。
- jian4 niu2 wei4 jian4 yang2 ， he2 bu4 tui1 ci3 xin1 。
- wan4 sheng1 jun1 yi2 ai4 ， qi3 jiao4 ren2 yu3 qin2 。
- jun1 kan4 ji1 zao1 peng1 ， chu3 tong4 shen4 fu3 zhen1 。
- fu3 zhen3 jue2 ran2 wu4 ， ci3 qi3 shen2 suo3 zhen1 。
- jing1 hun2 yu4 wei2 gan1 ， hai4 han4 lü3 sa3 ying1 。
- nei4 ju4 reng2 zi4 xin1 ， xiao3 cha4 zhe2 xiang1 cheng2 。
- bai2 bi4 hu4 wei1 ci1 ， ning2 fei1 you1 zhi1 shen1 。
- chang2 ping2 si4 shi2 wan4 ， yi4 sao3 qing1 yi3 ying2 。
- bao4 tian3 zhi4 bu2 wen4 ， tian1 xie2 fei3 long2 yin1 。
- ren3 e4 chi3 hou4 fa2 ， you1 zhu1 du2 pao4 xun2 。
- ming2 ming2 si1 xi1 qian1 ， li4 li4 li4 su4 jin1 。
- shu2 yu2 you3 qian2 zhang1 ， bing4 yi3 jing3 chi3 yin2 。

## 注释

## 译文

## 赏析
