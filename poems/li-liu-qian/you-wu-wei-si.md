---
id: li-liu-qian-you-wu-wei-si
title: 游无为寺
titlePinyin: you2 wu2 wei2 si4
titleSlug: you-wu-wei-si
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 导师生何年，人犹记此日。
- 香火缁俗会，风雨神鬼集。
- 我来恰秋深，迥迥原野阔。
- 群山势愈壮，老木气不折。
- 拄筇踏危磴，小憩马与仆。
- 屡休才及门，到寺已曛黑。
- 车从如沸羹，无地可插脚。
- 阇黎揖客坐，意象颇猝猝。
- 弛担得禅房，持钵叩香积。
- 倒床不复醒，梦与仙梵接。
- 明朝没阶趋，燎香望玉色。
- 丐福吾未能，修敬敢不肃。
- 是身如芭蕉，危脆不坚实。
- 绿发俄素丝，赭颜倏枯腊。
- 百年已长久，大抵俱化易。
- 稽首不动尊，向来何证得。
- 衲衣坐蒙头，万古一交睫。
- 傥非定慧力，枯骨已瓦砾。
- 物物具兹妙，抱宝诉空乏。
- 伐柯则不远，内照无别法。
- 一钵寄空岩，定当掷此帻。

## 拼音
- dao3 shi1 sheng1 he2 nian2 ， ren2 you2 ji4 ci3 ri4 。
- xiang1 huo3 zi1 su2 hui4 ， feng1 yu3 shen2 gui3 ji2 。
- wo3 lai2 qia4 qiu1 shen1 ， jiong3 jiong3 yuan2 ye3 kuo4 。
- qun2 shan1 shi4 yu4 zhuang4 ， lao3 mu4 qi4 bu4 zhe2 。
- zhu3 qiong2 ta4 wei1 deng4 ， xiao3 qi4 ma3 yu3 pu2 。
- lü3 xiu1 cai2 ji2 men2 ， dao4 si4 yi3 xun1 hei1 。
- che1 cong2 ru2 fei4 geng1 ， wu2 di4 ke3 cha1 jiao3 。
- du1 li2 yi1 ke4 zuo4 ， yi4 xiang4 po1 cu4 cu4 。
- chi2 dan1 de2 chan2 fang2 ， chi2 bo1 kou4 xiang1 ji1 。
- dao3 chuang2 bu2 fu4 xing3 ， meng4 yu3 xian1 fan4 jie1 。
- ming2 chao2 mei2 jie1 qu1 ， liao2 xiang1 wang4 yu4 se4 。
- gai4 fu2 wu2 wei4 neng2 ， xiu1 jing4 gan3 bu2 su4 。
- shi4 shen1 ru2 ba1 jiao1 ， wei1 cui4 bu4 jian1 shi2 。
- lü4 fa1 e2 su4 si1 ， zhe3 yan2 shu1 ku1 la4 。
- bai3 nian2 yi3 chang2 jiu3 ， da4 di3 ju4 hua4 yi4 。
- qi3 shou3 bu2 dong4 zun1 ， xiang4 lai2 he2 zheng4 de2 。
- na4 yi1 zuo4 meng2 tou2 ， wan4 gu3 yi4 jiao1 jie2 。
- tang3 fei1 ding4 hui4 li4 ， ku1 gu3 yi3 wa3 li4 。
- wu4 wu4 ju4 zi1 miao4 ， bao4 bao3 su4 kong1 fa2 。
- fa2 ke1 ze2 bu4 yuan3 ， nei4 zhao4 wu2 bie2 fa3 。
- yi4 bo1 ji4 kong1 yan2 ， ding4 dang1 zhi4 ci3 ze2 。

## 注释

## 译文

## 赏析
