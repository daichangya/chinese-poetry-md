---
id: li-liu-qian-dai-song-chen-dou-da-fu-zhao
title: 代送陈都大赴召
titlePinyin: dai4 song4 chen2 dou1 da4 fu4 zhao4
titleSlug: dai-song-chen-dou-da-fu-zhao
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庭前梧叶西风起，三峡秋光净如洗。
- 仙帆一舸此入觐，灵鼍击鼓冯夷喜。
- 七闽山水天下奇，摧秀搴英瑞斯世。
- 要知旷代乃一见，凤巢阿闾麟游畤。
- 彤庭紫闼足夷步，万里西来将使指。
- 西南榷牧古所重，阴削盗资宽国计。
- 台家选任皆伟人，远极陇秦包越嶲。
- 我公经略出咳唾，凛凛霜威肃颓靡。
- 飞声一日到冕旒，四辇促还不留辔。
- 从来大材须大用，岂有如公才一使。
- 东夷盟血犹未干，豺豹固应防啮噬。
- 公归为国须远谋，平跻两禁躐三事。
- 飘零孤翮得广厦，晨啄暮栖方窃庇。
- 骊驹清唱不忍闻，东望慨然增叹喟。
- 他时黄阁未遐遗，犹愿登堂拜簪履。

## 拼音
- ting2 qian2 wu2 ye4 xi1 feng1 qi3 ， san1 xia2 qiu1 guang1 jing4 ru2 xi3 。
- xian1 fan1 yi4 ge3 ci3 ru4 jin4 ， ling2 tuo2 ji1 gu3 feng2 yi2 xi3 。
- qi1 min3 shan1 shui3 tian1 xia4 qi2 ， cui1 xiu4 qian1 ying1 rui4 si1 shi4 。
- yao4 zhi1 kuang4 dai4 nai3 yi2 jian4 ， feng4 chao2 a1 lü2 lin2 you2 zhi4 。
- tong2 ting2 zi3 ta4 zu2 yi2 bu4 ， wan4 li3 xi1 lai2 jiang1 shi3 zhi3 。
- xi1 nan2 que4 mu4 gu3 suo3 zhong4 ， yin1 xiao1 dao4 zi1 kuan1 guo2 ji4 。
- tai2 jia1 xuan3 ren4 jie1 wei3 ren2 ， yuan3 ji2 long3 qin2 bao1 yue4 gui1 。
- wo3 gong1 jing1 lüe4 chu1 hai1 tuo4 ， lin3 lin3 shuang1 wei1 su4 tui2 mi2 。
- fei1 sheng1 yi2 ri4 dao4 mian3 liu2 ， si4 nian3 cu4 hai2 bu4 liu2 pei4 。
- cong2 lai2 da4 cai2 xu1 da4 yong4 ， qi3 you3 ru2 gong1 cai2 yi4 shi3 。
- dong1 yi2 meng2 xue4 you2 wei4 gan1 ， chai2 bao4 gu4 ying4 fang2 nie4 shi4 。
- gong1 gui1 wei4 guo2 xu1 yuan3 mou2 ， ping2 ji1 liang3 jin4 lie4 san1 shi4 。
- piao1 ling2 gu1 he2 de2 guang3 sha4 ， chen2 zhuo2 mu4 qi1 fang1 qie4 bi4 。
- li2 ju1 qing1 chang4 bu4 ren3 wen2 ， dong1 wang4 kai3 ran2 zeng1 tan4 kui4 。
- ta1 shi2 huang2 ge2 wei4 xia2 yi2 ， you2 yuan4 deng1 tang2 bai4 zan1 lü3 。

## 注释

## 译文

## 赏析
