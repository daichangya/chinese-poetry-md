---
id: li-liu-qian-wan-wang-yin-jun
title: 挽王隠君
titlePinyin: wan3 wang2 yin3 jun1
titleSlug: wan-wang-yin-jun
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仁田义鉏德其种，晚岁坐看苗幪幪。
- 先生一去不可识，但喜郎君实麟凤。
- 一线微言惊道丧，九鼎斯文頼君重。
- 圣门涛澜无畔岸，我尝操舟怯奔涌。
- 中流夺魄不敢进，乱流而济渠甚勇。
- 射鼷强弩勿妄发，弹雀明珠戒轻用。
- 峩冠进之白玉堂，天高会借长风送。
- 细寻耒耨竟谁力，铚艾犹传挂丘垅。
- 朝来示我幽宫刻，再拜整冠辄成诵。
- 乃知先生一世士，学如荀扬文屈宋。
- 四边海宴中国尊，已叹铜驼没荒茸。
- 转头饮马长城下，共指先几世争竦。
- 竟不一官止韦布，大泽深丘老梁栋。
- 岷江滥觞固未快，末流与海争澒洞。
- 我闻天穷不再世，卜以郎君言必中。
- 九京幽幽复何憾，一杯径往浇余痛。
- 薤歌呜咽不成声，但觉风干云亦冻。

## 拼音
- ren2 tian2 yi4 chu2 de2 qi2 zhong3 ， wan3 sui4 zuo4 kan4 miao2 meng2 meng2 。
- xian1 sheng1 yi2 qu4 bu4 ke3 shi2 ， dan4 xi3 lang2 jun1 shi2 lin2 feng4 。
- yi2 xian4 wei1 yan2 jing1 dao4 sang4 ， jiu3 ding3 si1 wen2 lai4 jun1 zhong4 。
- sheng4 men2 tao1 lan2 wu2 pan4 an4 ， wo3 chang2 cao1 zhou1 qie4 ben1 yong3 。
- zhong1 liu2 duo2 po4 bu4 gan3 jin4 ， luan4 liu2 er2 ji4 qu2 shen4 yong3 。
- she4 xi1 qiang2 nu3 wu4 wang4 fa1 ， tan2 que4 ming2 zhu1 jie4 qing1 yong4 。
- e2 guan1 jin4 zhi1 bai2 yu4 tang2 ， tian1 gao1 hui4 jie4 chang2 feng1 song4 。
- xi4 xun2 lei3 nou4 jing4 shui2 li4 ， zhi4 ai4 you2 chuan2 gua4 qiu1 long3 。
- chao2 lai2 shi4 wo3 you1 gong1 ke4 ， zai4 bai4 zheng3 guan1 zhe2 cheng2 song4 。
- nai3 zhi1 xian1 sheng1 yi2 shi4 shi4 ， xue2 ru2 xun2 yang2 wen2 qu1 song4 。
- si4 bian1 hai3 yan4 zhong1 guo2 zun1 ， yi3 tan4 tong2 tuo2 mei2 huang1 rong2 。
- zhuan3 tou2 yin3 ma3 chang2 cheng2 xia4 ， gong4 zhi3 xian1 ji3 shi4 zheng1 song3 。
- jing4 bu4 yi4 guan1 zhi3 wei2 bu4 ， da4 ze2 shen1 qiu1 lao3 liang2 dong4 。
- min2 jiang1 lan4 shang1 gu4 wei4 kuai4 ， mo4 liu2 yu3 hai3 zheng1 hong4 dong4 。
- wo3 wen2 tian1 qiong2 bu2 zai4 shi4 ， bu3 yi3 lang2 jun1 yan2 bi4 zhong1 。
- jiu3 jing1 you1 you1 fu4 he2 han4 ， yi4 bei1 jing4 wang3 jiao1 yu2 tong4 。
- xie4 ge1 wu1 yan4 bu4 cheng2 sheng1 ， dan4 jue2 feng1 gan1 yun2 yi4 dong4 。

## 注释

## 译文

## 赏析
