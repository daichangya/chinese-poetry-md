---
id: li-liu-qian-yuan-zhi-ou-zhao-ke-yin-wei-fu-ci-pian
title: 元质偶招客饮为赋此篇
titlePinyin: yuan2 zhi4 ou3 zhao1 ke4 yin3 wei4 fu4 ci3 pian1
titleSlug: yuan-zhi-ou-zhao-ke-yin-wei-fu-ci-pian
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓风吹花枝，晓雨濯花色。
- 裁缀为好春，天公不遗力。
- 啼禽彊领解，对花语移日。
- 世事岂易料，搔首鬓毛白。
- 名园适幽爽，韶序属芳淑。
- 主人雅好客，力能管风物。
- 酒如泻江波，紫翠映华席。
- 我友不可拣，一一如珪璧。
- 远者渺云海，近者接肘腋。
- 能来共一醉，我亦有行役。

## 拼音
- xiao3 feng1 chui1 hua1 zhi1 ， xiao3 yu3 zhuo2 hua1 se4 。
- cai2 zhui4 wei4 hao3 chun1 ， tian1 gong1 bu4 yi2 li4 。
- ti2 qin2 qiang2 ling3 jie3 ， dui4 hua1 yu3 yi2 ri4 。
- shi4 shi4 qi3 yi4 liao4 ， sao1 shou3 bin4 mao2 bai2 。
- ming2 yuan2 shi4 you1 shuang3 ， shao2 xu4 shu3 fang1 shu1 。
- zhu3 ren2 ya3 hao4 ke4 ， li4 neng2 guan3 feng1 wu4 。
- jiu3 ru2 xie4 jiang1 bo1 ， zi3 cui4 ying4 hua2 xi2 。
- wo3 you3 bu4 ke3 jian3 ， yi1 yi1 ru2 gui1 bi4 。
- yuan3 zhe3 miao3 yun2 hai3 ， jin4 zhe3 jie1 zhou3 ye4 。
- neng2 lai2 gong4 yi2 zui4 ， wo3 yi4 you3 xing2 yi4 。

## 注释

## 译文

## 赏析
