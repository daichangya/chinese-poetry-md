---
id: li-liu-qian-shu-zui
title: 数醉
titlePinyin: shu4 zui4
titleSlug: shu-zui
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清秋无所为，遇酒时一醉。
- 醉则遗形骸，兀然外天地。
- 尘世多得失，古事有兴废。
- 更复不快饮，徒为乱人意。
- 屈原贵独醒，贾谊每流涕。
- 二子竟中夭，惜哉且自弃。
- 苍苔晚雨湿，红叶北风厉。
- 乐乡聊可谋，悲秋岂吾志。

## 拼音
- qing1 qiu1 wu2 suo3 wei4 ， yu4 jiu3 shi2 yi2 zui4 。
- zui4 ze2 yi2 xing2 hai2 ， wu4 ran2 wai4 tian1 di4 。
- chen2 shi4 duo1 de2 shi1 ， gu3 shi4 you3 xing1 fei4 。
- geng4 fu4 bu2 kuai4 yin3 ， tu2 wei4 luan4 ren2 yi4 。
- qu1 yuan2 gui4 du2 xing3 ， jia3 yi4 mei3 liu2 ti4 。
- er4 zi3 jing4 zhong1 yao1 ， xi1 zai1 qie3 zi4 qi4 。
- cang1 tai2 wan3 yu3 shi1 ， hong2 ye4 bei3 feng1 li4 。
- le4 xiang1 liao2 ke3 mou2 ， bei1 qiu1 qi3 wu2 zhi4 。

## 注释

## 译文

## 赏析
