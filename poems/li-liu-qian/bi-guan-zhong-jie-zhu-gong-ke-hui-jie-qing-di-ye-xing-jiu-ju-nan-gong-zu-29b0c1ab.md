---
id: li-liu-qian-bi-guan-zhong-jie-zhu-gong-ke-hui-jie-qing-di-ye-xing-jiu-ju-nan-gong-zu-29b0c1ab
title: 比观仲结诸公课会皆勍敌也行就举南宫作此赠之
titlePinyin: bi3 guan1 zhong4 jie2 zhu1 gong1 ke4 hui4 jie1 qing2 di2 ye3 xing2 jiu4 ju3 nan2 gong1 zuo4 ci3 zeng4 zhi1
titleSlug: bi-guan-zhong-jie-zhu-gong-ke-hui-jie-qing-di-ye-xing-jiu-ju-nan-gong-zu-29b0c1ab
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章末流乃科举，剽东掠西何等语。
- 得者矜夸失者羞，其中往往分贤否。
- 一官垂涎傥不勉，譬之北辕求适楚。
- 诸君堂堂万骑将，折箠自足笞狂虏。
- 收拾波澜著盆盎，却恐蛟龙愁窘步。
- 信手拈来即三昧，安用区区备先具。
- 朝窗暮几不停缀，宝玉牵联鬭奇富。
- 论如过秦有古意，赋拟两都多杰句。
- 朝来次第出示我，两耳卓槊惊咸濩。
- 华歆便可置龙头，牧之岂肯居第五。
- 我骇虚弦痛方定，未暇相从执旗鼓。
- 请君勿见小敌怯，一战而霸在此举。
- 归来净洗科场业，别与斯文立门户。

## 拼音
- wen2 zhang1 mo4 liu2 nai3 ke1 ju3 ， piao1 dong1 lüe4 xi1 he2 deng3 yu3 。
- de2 zhe3 jin1 kua1 shi1 zhe3 xiu1 ， qi2 zhong1 wang3 wang3 fen1 xian2 fou3 。
- yi4 guan1 chui2 xian2 tang3 bu4 mian3 ， pi4 zhi1 bei3 yuan2 qiu2 shi4 chu3 。
- zhu1 jun1 tang2 tang2 wan4 qi2 jiang1 ， zhe2 chui2 zi4 zu2 chi1 kuang2 lu3 。
- shou1 shi2 bo1 lan2 zhu4 pen2 ang4 ， que4 kong3 jiao1 long2 chou2 jiong3 bu4 。
- xin4 shou3 nian1 lai2 ji2 san1 mei4 ， an1 yong4 qu1 qu1 bei4 xian1 ju4 。
- chao2 chuang1 mu4 ji3 bu4 ting2 zhui4 ， bao3 yu4 qian1 lian2 dou4 qi2 fu4 。
- lun4 ru2 guo4 qin2 you3 gu3 yi4 ， fu4 ni3 liang3 dou1 duo1 jie2 ju4 。
- chao2 lai2 ci4 di4 chu1 shi4 wo3 ， liang3 er3 zhuo2 shuo4 jing1 xian2 hu4 。
- hua2 xin1 bian4 ke3 zhi4 long2 tou2 ， mu4 zhi1 qi3 ken3 ju1 di4 wu3 。
- wo3 hai4 xu1 xian2 tong4 fang1 ding4 ， wei4 xia2 xiang1 cong2 zhi2 qi2 gu3 。
- qing3 jun1 wu4 jian4 xiao3 di2 qie4 ， yi2 zhan4 er2 ba4 zai4 ci3 ju3 。
- gui1 lai2 jing4 xi3 ke1 chang3 ye4 ， bie2 yu3 si1 wen2 li4 men2 hu4 。

## 注释

## 译文

## 赏析
