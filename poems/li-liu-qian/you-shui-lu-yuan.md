---
id: li-liu-qian-you-shui-lu-yuan
title: 游水陆院
titlePinyin: you2 shui3 lu4 yuan4
titleSlug: you-shui-lu-yuan
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 深居毒歊烦，沸鼎游群鱼。
- 金凉念何许，颇欲膏吾车。
- 行行有佳处，舍南得精庐。
- 方塘水泠泠，嘉树阴疎疎。
- 寒光四围之，气象豁以舒。
- 清浊本相形，暑去不待除。
- 赤脚踏潺湲，褫带凌空虚。
- 杯盘固草草，言归且徐徐。
- 山僧擅幽胜，意轻南面孤。
- 久矣不复贵，厌弃同污渠。
- 贵人便宴安，大第如清都。
- 华堂贮窈窕，高门列车徒。
- 往往慕闲旷，偶此乐有余。
- 蛇蚿漫相怜，鹏鷃端异趋。
- 不如听鸣禽，劝我提胡卢。

## 拼音
- shen1 ju1 du2 xiao1 fan2 ， fei4 ding3 you2 qun2 yu2 。
- jin1 liang2 nian4 he2 xu3 ， po1 yu4 gao1 wu2 che1 。
- xing2 xing2 you3 jia1 chu4 ， she4 nan2 de2 jing1 lu2 。
- fang1 tang2 shui3 ling2 ling2 ， jia1 shu4 yin1 shu1 shu1 。
- han2 guang1 si4 wei2 zhi1 ， qi4 xiang4 huo1 yi3 shu1 。
- qing1 zhuo2 ben3 xiang4 xing2 ， shu3 qu4 bu2 dai4 chu2 。
- chi4 jiao3 ta4 chan2 yuan2 ， chi3 dai4 ling2 kong1 xu1 。
- bei1 pan2 gu4 cao3 cao3 ， yan2 gui1 qie3 xu2 xu2 。
- shan1 seng1 shan4 you1 sheng4 ， yi4 qing1 nan2 mian4 gu1 。
- jiu3 yi3 bu2 fu4 gui4 ， yan4 qi4 tong2 wu1 qu2 。
- gui4 ren2 bian4 yan4 an1 ， da4 di4 ru2 qing1 dou1 。
- hua2 tang2 zhu4 yao3 tiao3 ， gao1 men2 lie4 che1 tu2 。
- wang3 wang3 mu4 xian2 kuang4 ， ou3 ci3 le4 you3 yu2 。
- she2 xian2 man4 xiang1 lian2 ， peng2 yan4 duan1 yi4 qu1 。
- bu4 ru2 ting1 ming2 qin2 ， quan4 wo3 ti2 hu2 lu2 。

## 注释

## 译文

## 赏析
