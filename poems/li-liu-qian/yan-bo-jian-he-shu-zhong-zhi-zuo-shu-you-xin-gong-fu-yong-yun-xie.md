---
id: li-liu-qian-yan-bo-jian-he-shu-zhong-zhi-zuo-shu-you-xin-gong-fu-yong-yun-xie
title: 彦博见和暑中之作殊有新功复用韵谢
titlePinyin: yan4 bo2 jian4 he2 shu3 zhong1 zhi1 zuo4 shu1 you3 xin1 gong1 fu4 yong4 yun4 xie4
titleSlug: yan-bo-jian-he-shu-zhong-zhi-zuo-shu-you-xin-gong-fu-yong-yun-xie
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风雅有正宗，太山视丘垤。
- 识者了珉玉，不尔远尧桀。
- 咸韶久不作，日月遭薄蚀。
- 空谷闭窈窕，市倡矜半额。
- 谁知三百篇，学仙要仙骨。
- 二南俱贤圣，展卷神已接。
- 孝子或失爱，淑妇有不答。
- 微言出宛转，幽愤破蕴结。
- 侧耳无弦音，策策风振叶。
- 少陵乃冢嫡，岂止论瓜葛。
- 涪翁异代友，俱作蝉蜕壳。
- 鼓旗付后山，掌股戯孟获。
- 眼明见贤宗，我欲焚破箧。
- 明珠不易得，收功在勤苶。
- 一洗蛙与黾，骚坛许授职。

## 拼音
- feng1 ya3 you3 zheng4 zong1 ， tai4 shan1 shi4 qiu1 die2 。
- shi2 zhe3 le0 min2 yu4 ， bu4 er3 yuan3 yao2 jie2 。
- xian2 shao2 jiu3 bu2 zuo4 ， ri4 yue4 zao1 bao2 shi2 。
- kong1 gu3 bi4 yao3 tiao3 ， shi4 chang4 jin1 ban4 e2 。
- shui2 zhi1 san1 bai3 pian1 ， xue2 xian1 yao4 xian1 gu3 。
- er4 nan2 ju4 xian2 sheng4 ， zhan3 juan4 shen2 yi3 jie1 。
- xiao4 zi3 huo4 shi1 ai4 ， shu1 fu4 you3 bu4 da2 。
- wei1 yan2 chu1 wan3 zhuan3 ， you1 fen4 po4 yun4 jie2 。
- ce4 er3 wu2 xian2 yin1 ， ce4 ce4 feng1 zhen4 ye4 。
- shao3 ling2 nai3 zhong3 di2 ， qi3 zhi3 lun4 gua1 ge2 。
- fu2 weng1 yi4 dai4 you3 ， ju4 zuo4 chan2 tui4 ke2 。
- gu3 qi2 fu4 hou4 shan1 ， zhang3 gu3 xi4 meng4 huo4 。
- yan3 ming2 jian4 xian2 zong1 ， wo3 yu4 fen2 po4 qie4 。
- ming2 zhu1 bu2 yi4 de2 ， shou1 gong1 zai4 qin2 nie2 。
- yi4 xi3 wa1 yu3 mian3 ， sao1 tan2 xu3 shou4 zhi2 。

## 注释

## 译文

## 赏析
