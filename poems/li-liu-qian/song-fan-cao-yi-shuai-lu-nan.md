---
id: li-liu-qian-song-fan-cao-yi-shuai-lu-nan
title: 送樊漕移帅泸南
titlePinyin: song4 fan2 cao2 yi2 shuai4 lu2 nan2
titleSlug: song-fan-cao-yi-shuai-lu-nan
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金龙直岁当玄冥，忆公剖竹江阳城。
- 碧鸡坊中驻千骑，裁诗饯送双旌行。
- 逢人到处说项斯，岂贱子故唯先盟。
- 一官泮水谢推挽，挟策仍许从诸生。
- 只词华衮岂易得，再以荐墨光姓名。
- 一朝去我生怊怅，呱呱欲作啼雏婴。
- 向来宦海四十年，白首一节无斜倾。
- 只今耆旧直可数，曷不往矣司机衡。
- 诏书连年到西蜀，归田奏上群儿惊。
- 西南夷蜑惟稽颡，男耕女织鼓不鸣。
- 庙堂彻桑戒无事，正以卧护烦老成。
- 犬羊腥膻亦人耳，悦安恶扰皆其情。
- 不须谈兵但饮酒，帅非尔帅乃父兄。
- 秋光如水浸行色，牙纛猎猎风有声。
- 毡褐迎道沸群獠，弓刀绕帐森千兵。
- 丈夫未遂调燮事，华皓得此亦足荣。
- 观公畜德有余地，如海既酌随复盈。
- 晚福衮衮盖未艾，善颂何以歌箫笙。
- 更须书考二十四，永与松鹤同坚清。

## 拼音
- jin1 long2 zhi2 sui4 dang1 xuan2 ming2 ， yi4 gong1 pou1 zhu2 jiang1 yang2 cheng2 。
- bi4 ji1 fang1 zhong1 zhu4 qian1 qi2 ， cai2 shi1 jian4 song4 shuang1 jing1 xing2 。
- feng2 ren2 dao4 chu4 shuo1 xiang4 si1 ， qi3 jian4 zi3 gu4 wei2 xian1 meng2 。
- yi4 guan1 pan4 shui3 xie4 tui1 wan3 ， xie2 ce4 reng2 xu3 cong2 zhu1 sheng1 。
- zhi1 ci2 hua2 gun3 qi3 yi4 de2 ， zai4 yi3 jian4 mo4 guang1 xing4 ming2 。
- yi4 chao2 qu4 wo3 sheng1 chao1 chang4 ， gua1 gua1 yu4 zuo4 ti2 chu2 ying1 。
- xiang4 lai2 huan4 hai3 si4 shi2 nian2 ， bai2 shou3 yi4 jie2 wu2 xie2 qing1 。
- zhi1 jin1 qi2 jiu4 zhi2 ke3 shu4 ， he2 bu4 wang3 yi3 si1 ji1 heng2 。
- zhao4 shu1 lian2 nian2 dao4 xi1 shu3 ， gui1 tian2 zou4 shang4 qun2 er2 jing1 。
- xi1 nan2 yi2 dan4 wei2 ji1 sang3 ， nan2 geng1 nü3 zhi1 gu3 bu4 ming2 。
- miao4 tang2 che4 sang1 jie4 wu2 shi4 ， zheng4 yi3 wo4 hu4 fan2 lao3 cheng2 。
- quan3 yang2 xing1 shan1 yi4 ren2 er3 ， yue4 an1 e4 rao3 jie1 qi2 qing2 。
- bu4 xu1 tan2 bing1 dan4 yin3 jiu3 ， shuai4 fei1 er3 shuai4 nai3 fu4 xiong1 。
- qiu1 guang1 ru2 shui3 jin4 xing2 se4 ， ya2 dao4 lie4 lie4 feng1 you3 sheng1 。
- zhan1 he4 ying2 dao4 fei4 qun2 liao2 ， gong1 dao1 rao4 zhang4 sen1 qian1 bing1 。
- zhang4 fu0 wei4 sui4 tiao2 xie4 shi4 ， hua2 hao4 de2 ci3 yi4 zu2 rong2 。
- guan1 gong1 chu4 de2 you3 yu2 di4 ， ru2 hai3 ji4 zhuo2 sui2 fu4 ying2 。
- wan3 fu2 gun3 gun3 gai4 wei4 ai4 ， shan4 song4 he2 yi3 ge1 xiao1 sheng1 。
- geng4 xu1 shu1 kao3 er4 shi2 si4 ， yong3 yu3 song1 he4 tong2 jian1 qing1 。

## 注释

## 译文

## 赏析
