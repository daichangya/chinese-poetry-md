---
id: li-liu-qian-yu-ba
title: 浴罢
titlePinyin: yu4 ba4
titleSlug: yu-ba
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 性懒如嵇康，不沐已三岁。
- 虮虱擅封域，污垢为之地。
- 譬之大诸侯，父死辄子继。
- 纳污固云久，用钺岂得已。
- 朝来汤沐具，缟素雪危涕。
- 决河卷尘泥，崩风刮氛翳。
- 弛担坐茂树，未足当快意。
- 晚日沥余润，寸栉导积气。
- 蓬根入风露，浮爽到肝肺。
- 却忧见斑毛，引镜不敢对。
- 弹冠一趺坐，茹连岂吾事。
- 置之勿复道，我醉欲眠尔。

## 拼音
- xing4 lan3 ru2 ji1 kang1 ， bu2 mu4 yi3 san1 sui4 。
- ji3 shi1 shan4 feng1 yu4 ， wu1 gou4 wei4 zhi1 di4 。
- pi4 zhi1 da4 zhu1 hou2 ， fu4 si3 zhe2 zi3 ji4 。
- na4 wu1 gu4 yun2 jiu3 ， yong4 yue4 qi3 de2 yi3 。
- chao2 lai2 tang1 mu4 ju4 ， gao3 su4 xue3 wei1 ti4 。
- jue2 he2 juan4 chen2 ni2 ， beng1 feng1 gua1 fen1 yi4 。
- chi2 dan1 zuo4 mao4 shu4 ， wei4 zu2 dang1 kuai4 yi4 。
- wan3 ri4 li4 yu2 run4 ， cun4 zhi4 dao3 ji1 qi4 。
- peng2 gen1 ru4 feng1 lu4 ， fu2 shuang3 dao4 gan1 fei4 。
- que4 you1 jian4 ban1 mao2 ， yin3 jing4 bu4 gan3 dui4 。
- tan2 guan1 yi4 fu1 zuo4 ， ru2 lian2 qi3 wu2 shi4 。
- zhi4 zhi1 wu4 fu4 dao4 ， wo3 zui4 yu4 mian2 er3 。

## 注释

## 译文

## 赏析
