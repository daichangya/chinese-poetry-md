---
id: li-liu-qian-xia-zhong-chong-jiu-yi-ju-you-huang-hua-fen-yun-de-ju-zi
title: 峡中重九以菊有黄华分韵得菊字
titlePinyin: xia2 zhong1 chong2 jiu3 yi3 ju2 you3 huang2 hua2 fen1 yun4 de2 ju2 zi4
titleSlug: xia-zhong-chong-jiu-yi-ju-you-huang-hua-fen-yun-de-ju-zi
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江湖浪走嗟碌碌，往往佳时忘记录。
- 今朝峡里作重阳，节物虽同感殊俗。
- 终日悬忧湍濑间，何人为唱黄花曲。
- 尚喜樽罍余旧醅，不然何以慰萧索。
- 每思在家天气好，一瓮床头拨寒绿。
- 欲熟未熟唤客饮，妇骂儿嘲醉不答。
- 只今那能问甜涩，况是名樽难重得。
- 晚行江干见篱落，小雨霏霏冒丛菊。
- 若从主人觅数枝，金英未吐心亦足。
- 归插铜缾对清酌，营度肴蔬选橙栗。
- 茱萸在手花在头，起舞狂歌忘为客。
- 人情一种无贵贱，余沥犹能到僮仆。
- 渊明固是羲皇人，腰不可折带难束。
- 白衣大自胜督邮，千古因渠重斯节。
- 我行四方亦何事，此腹能须几圭撮。
- 并头鸡鹜不自厌，仰首高飞愧鸿鹄。
- 酒阑独诵归来章，醉面如頳背如沃。

## 拼音
- jiang1 hu2 lang4 zou3 jie1 lu4 lu4 ， wang3 wang3 jia1 shi2 wang4 ji4 lu4 。
- jin1 chao2 xia2 li3 zuo4 chong2 yang2 ， jie2 wu4 sui1 tong2 gan3 shu1 su2 。
- zhong1 ri4 xuan2 you1 tuan1 lai4 jian1 ， he2 ren2 wei2 chang4 huang2 hua1 qu3 。
- shang4 xi3 zun1 lei2 yu2 jiu4 pei1 ， bu4 ran2 he2 yi3 wei4 xiao1 suo3 。
- mei3 si1 zai4 jia1 tian1 qi4 hao3 ， yi2 weng4 chuang2 tou2 bo1 han2 lü4 。
- yu4 shu2 wei4 shu2 huan4 ke4 yin3 ， fu4 ma4 er2 chao2 zui4 bu4 da2 。
- zhi1 jin1 na4 neng2 wen4 tian2 se4 ， kuang4 shi4 ming2 zun1 nan2 zhong4 de2 。
- wan3 xing2 jiang1 gan1 jian4 li2 luo4 ， xiao3 yu3 fei1 fei1 mao4 cong2 ju2 。
- ruo4 cong2 zhu3 ren2 mi4 shu4 zhi1 ， jin1 ying1 wei4 tu3 xin1 yi4 zu2 。
- gui1 cha1 tong2 ping2 dui4 qing1 zhuo2 ， ying2 du4 yao2 shu1 xuan3 cheng2 li4 。
- zhu1 yu2 zai4 shou3 hua1 zai4 tou2 ， qi3 wu3 kuang2 ge1 wang4 wei4 ke4 。
- ren2 qing2 yi4 zhong3 wu2 gui4 jian4 ， yu2 li4 you2 neng2 dao4 tong2 pu2 。
- yuan1 ming2 gu4 shi4 xi1 huang2 ren2 ， yao1 bu4 ke3 zhe2 dai4 nan2 shu4 。
- bai2 yi1 da4 zi4 sheng4 du1 you2 ， qian1 gu3 yin1 qu2 zhong4 si1 jie2 。
- wo3 xing2 si4 fang1 yi4 he2 shi4 ， ci3 fu4 neng2 xu1 ji3 gui1 cuo1 。
- bing4 tou2 ji1 wu4 bu2 zi4 yan4 ， yang3 shou3 gao1 fei1 kui4 hong2 hu2 。
- jiu3 lan2 du2 song4 gui1 lai2 zhang1 ， zui4 mian4 ru2 cheng1 bei4 ru2 wo4 。

## 注释

## 译文

## 赏析
