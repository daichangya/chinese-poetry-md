---
id: li-liu-qian-cong-feng-li-zhou-yin-mei-lin-yi-shan-gu-jiu-shi-ai-jiu-tao-peng-ze-jin--09eccefb
title: 从冯黎州饮梅林以山谷旧时爱酒陶彭泽今日梅花树下僧分韵赋诗得时字
titlePinyin: cong2 feng2 li2 zhou1 yin3 mei2 lin2 yi3 shan1 gu3 jiu4 shi2 ai4 jiu3 tao2 peng2 ze2 jin1 ri4 mei2 hua1 shu4 xia4 seng1 fen1 yun4 fu4 shi1 de2 shi2 zi4
titleSlug: cong-feng-li-zhou-yin-mei-lin-yi-shan-gu-jiu-shi-ai-jiu-tao-peng-ze-jin--09eccefb
author: 李流谦
authorPinyin: li3 liu2 qian1
authorSlug: li-liu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巾冠堕城府，桔槔无休时。
- 胸脾贮黄埃，非复林壑姿。
- 涎流方外胜，秦人望轩羲。
- 万金买闲日，驾言一纾眉。
- 冒踏众俊塲，更从百代师。
- 食鱼得河鲂，熊蹯佐其滋。
- 叆叆烟雨村，霜条出冰蕤。
- 乌鹊噪寒暝，玉立山差差。
- 置樽扶疎下，寿干虬蛟驰。
- 落蘂不动尘，初无犀骇鸡。
- 深酌起自劝，非族不在斯。
- 公行对宣温，云雾生攀跻。
- 能来玩墟落，匹马却盖麾。
- 蟠胸万䗖𬟽，区寰眇毫丝。
- 以兹接群动，白羽坐指挥。
- 笑彼豢外者，组绂为之鞿。
- 他年驷马还，梅花当十围。
- 记此黄公垆，下车挽客衣。
- 未觉邈山河，一醉固大奇。

## 拼音
- jin1 guan1 duo4 cheng2 fu3 ， ju2 gao1 wu2 xiu1 shi2 。
- xiong1 pi2 zhu4 huang2 ai1 ， fei1 fu4 lin2 he4 zi1 。
- xian2 liu2 fang1 wai4 sheng4 ， qin2 ren2 wang4 xuan1 xi1 。
- wan4 jin1 mai3 xian2 ri4 ， jia4 yan2 yi4 shu1 mei2 。
- mao4 ta4 zhong4 jun4 chang3 ， geng4 cong2 bai3 dai4 shi1 。
- shi2 yu2 de2 he2 fang2 ， xiong2 fan2 zuo3 qi2 zi1 。
- ai4 ai4 yan1 yu3 cun1 ， shuang1 tiao2 chu1 bing1 rui2 。
- wu1 que4 zao4 han2 ming2 ， yu4 li4 shan1 cha4 cha4 。
- zhi4 zun1 fu2 shu1 xia4 ， shou4 gan1 qiu2 jiao1 chi2 。
- luo4 rui3 bu2 dong4 chen2 ， chu1 wu2 xi1 hai4 ji1 。
- shen1 zhuo2 qi3 zi4 quan4 ， fei1 zu2 bu2 zai4 si1 。
- gong1 xing2 dui4 xuan1 wen1 ， yun2 wu4 sheng1 pan1 ji1 。
- neng2 lai2 wan2 xu1 luo4 ， pi3 ma3 que4 gai4 hui1 。
- pan2 xiong1 wan4 di4 dong1 ， qu1 huan2 miao3 hao2 si1 。
- yi3 zi1 jie1 qun2 dong4 ， bai2 yu3 zuo4 zhi3 hui1 。
- xiao4 bi3 huan4 wai4 zhe3 ， zu3 fu2 wei4 zhi1 ji1 。
- ta1 nian2 si4 ma3 hai2 ， mei2 hua1 dang1 shi2 wei2 。
- ji4 ci3 huang2 gong1 lu2 ， xia4 che1 wan3 ke4 yi1 。
- wei4 jue2 miao3 shan1 he2 ， yi2 zui4 gu4 da4 qi2 。

## 注释

## 译文

## 赏析
