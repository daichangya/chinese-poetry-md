---
id: feng-xin-ke-tao-yuan-tu
title: 桃源图
titlePinyin: tao2 yuan2 tu2
titleSlug: tao-yuan-tu
author: 冯信可
authorPinyin: feng2 xin4 ke3
authorSlug: feng-xin-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃源东回溪转长，桃花开时春日光。
- 幽禽出树乱红落，游鱼吹花流水香。
- 山人正住溪之浒，屋角花开自成坞。
- 寻源未许武陵人，隐者但作桃花主。
- 拄杖穿花来水头，禽鱼亦解识风流。
- 往来况有樵云叟，何惜衔杯同唱酬。
- 一尊如出桃花色，花落尊中已无迹。
- 醉乡泠泠白日闲，黄尘滚滚青山隔。
- 明年此日桃花开，何人净扫溪阴苔。
- 我亦天台约刘阮，春风一櫂酒船来。

## 拼音
- tao2 yuan2 dong1 hui2 xi1 zhuan3 chang2 ， tao2 hua1 kai1 shi2 chun1 ri4 guang1 。
- you1 qin2 chu1 shu4 luan4 hong2 luo4 ， you2 yu2 chui1 hua1 liu2 shui3 xiang1 。
- shan1 ren2 zheng4 zhu4 xi1 zhi1 hu3 ， wu1 jiao3 hua1 kai1 zi4 cheng2 wu4 。
- xun2 yuan2 wei4 xu3 wu3 ling2 ren2 ， yin3 zhe3 dan4 zuo4 tao2 hua1 zhu3 。
- zhu3 zhang4 chuan1 hua1 lai2 shui3 tou2 ， qin2 yu2 yi4 jie3 shi2 feng1 liu2 。
- wang3 lai2 kuang4 you3 qiao2 yun2 sou3 ， he2 xi1 xian2 bei1 tong2 chang4 chou2 。
- yi4 zun1 ru2 chu1 tao2 hua1 se4 ， hua1 luo4 zun1 zhong1 yi3 wu2 ji4 。
- zui4 xiang1 ling2 ling2 bai2 ri4 xian2 ， huang2 chen2 gun3 gun3 qing1 shan1 ge2 。
- ming2 nian2 ci3 ri4 tao2 hua1 kai1 ， he2 ren2 jing4 sao3 xi1 yin1 tai2 。
- wo3 yi4 tian1 tai2 yue1 liu2 ruan3 ， chun1 feng1 yi2 zhao4 jiu3 chuan2 lai2 。

## 注释

## 译文

## 赏析
