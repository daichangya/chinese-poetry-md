---
id: hu-zhong-gong-ye-meng-meng-zhong-shu-jian-zuo-er-xiang-hu-yu-yu-ge-fen-qi-yi-jue-er-you-fu
title: 夜梦蒙仲书监作二象笏与余各分其一觉而有赋
titlePinyin: ye4 meng4 meng2 zhong4 shu1 jian1 zuo4 er4 xiang4 hu4 yu3 yu2 ge4 fen1 qi2 yi1 jue2 er2 you3 fu4
titleSlug: ye-meng-meng-zhong-shu-jian-zuo-er-xiang-hu-yu-yu-ge-fen-qi-yi-jue-er-you-fu
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人创一物，在理不在饰。
- 持此非备忘，洁白贵彰德。
- 世无骨鲠臣，朝夕侍君侧。
- 善恶欠书谏，唾骂谁击贼。
- 吏进思效忠，官执欲称职。
- 奸回浊天縡，孰任排格力。
- 愿为顾少连，勿学元友直。
- 上意方简在，竹符畀泥轼。
- 政成秉介圭，入觐朝北极。
- 簪笔裹紫囊，玉立凛正色。
- 顾余初筮令，寒饿日驱迫。
- 手板非倒持，倚席惧引慝。
- 分我意何厚，榻前便指画。
- 一梦虽难凭，品秩从此得。
- 毋但啸西爽，清谈更何益。
- 课最玺书来，洗眼看黄敕。
- 汲引会有期，并力扶社稷。

## 拼音
- gu3 ren2 chuang4 yi2 wu4 ， zai4 li3 bu2 zai4 shi4 。
- chi2 ci3 fei1 bei4 wang4 ， jie2 bai2 gui4 zhang1 de2 。
- shi4 wu2 gu3 geng3 chen2 ， zhao1 xi1 shi4 jun1 ce4 。
- shan4 e4 qian4 shu1 jian4 ， tuo4 ma4 shui2 ji1 zei2 。
- li4 jin4 si1 xiao4 zhong1 ， guan1 zhi2 yu4 chen4 zhi2 。
- jian1 hui2 zhuo2 tian1 zai4 ， shu2 ren4 pai2 ge2 li4 。
- yuan4 wei4 gu4 shao3 lian2 ， wu4 xue2 yuan2 you3 zhi2 。
- shang4 yi4 fang1 jian3 zai4 ， zhu2 fu2 bi4 ni2 shi4 。
- zheng4 cheng2 bing3 jie4 gui1 ， ru4 jin4 chao2 bei3 ji2 。
- zan1 bi3 guo3 zi3 nang2 ， yu4 li4 lin3 zheng4 se4 。
- gu4 yu2 chu1 shi4 ling4 ， han2 e4 ri4 qu1 po4 。
- shou3 ban3 fei1 dao3 chi2 ， yi3 xi2 ju4 yin3 te4 。
- fen1 wo3 yi4 he2 hou4 ， ta4 qian2 bian4 zhi3 hua4 。
- yi2 meng4 sui1 nan2 ping2 ， pin3 zhi4 cong2 ci3 de2 。
- wu2 dan4 xiao4 xi1 shuang3 ， qing1 tan2 geng4 he2 yi4 。
- ke4 zui4 xi3 shu1 lai2 ， xi3 yan3 kan4 huang2 chi4 。
- ji2 yin3 hui4 you3 qi1 ， bing4 li4 fu2 she4 ji4 。

## 注释

## 译文

## 赏析
