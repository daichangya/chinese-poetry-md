---
id: hu-zhong-gong-ye-wen-pi-pa
title: 夜闻琵琶
titlePinyin: ye4 wen2 pi2 pa0
titleSlug: ye-wen-pi-pa
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金波西流云路洁，千星万星犹点缬。
- 身世如在冰壶中，高卧风櫺赏清绝。
- 谁家拨动鬰轮袍，自抱心声细推说。
- 猝然闻之耳亦清，徐听令人心欲裂。
- 八音独有丝声哀，似此琵琶声更切。
- 龙香动处弦欲折，自拨一声三击节。
- 湓浦有人曾话别，舟中夜闻金缕掣。
- 司马酒肠刚似铁，泪珠亦就青衫结。
- 清音巧作声呜咽，此器特为愁人设。
- 韵如寒泉清且冽，安得曹纲同一拨。
- 曲终忽作裂帛声，万籁沉沉天地阔。

## 拼音
- jin1 bo1 xi1 liu2 yun2 lu4 jie2 ， qian1 xing1 wan4 xing1 you2 dian3 xie2 。
- shen1 shi4 ru2 zai4 bing1 hu2 zhong1 ， gao1 wo4 feng1 ling2 shang3 qing1 jue2 。
- shui2 jia1 bo1 dong4 yu4 lun2 pao2 ， zi4 bao4 xin1 sheng1 xi4 tui1 shuo1 。
- cu4 ran2 wen2 zhi1 er3 yi4 qing1 ， xu2 ting1 ling4 ren2 xin1 yu4 lie4 。
- ba1 yin1 du2 you3 si1 sheng1 ai1 ， si4 ci3 pi2 pa0 sheng1 geng4 qie4 。
- long2 xiang1 dong4 chu4 xian2 yu4 zhe2 ， zi4 bo1 yi4 sheng1 san1 ji1 jie2 。
- pen2 pu3 you3 ren2 ceng2 hua4 bie2 ， zhou1 zhong1 ye4 wen2 jin1 lü3 che4 。
- si1 ma3 jiu3 chang2 gang1 si4 tie3 ， lei4 zhu1 yi4 jiu4 qing1 shan1 jie2 。
- qing1 yin1 qiao3 zuo4 sheng1 wu1 yan4 ， ci3 qi4 te4 wei4 chou2 ren2 she4 。
- yun4 ru2 han2 quan2 qing1 qie3 lie4 ， an1 de2 cao2 gang1 tong2 yi4 bo1 。
- qu3 zhong1 hu1 zuo4 lie4 bo2 sheng1 ， wan4 lai4 chen2 chen2 tian1 di4 kuo4 。

## 注释

## 译文

## 赏析
