---
id: hu-zhong-gong-chou-fu-yao
title: 丑妇谣
titlePinyin: chou3 fu4 yao2
titleSlug: chou-fu-yao
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人知丑妇丑，不知丑妇妍。
- 丑妇安乎丑，妇德或可全。
- 荆钗与布裙，常坐纺织边。
- 妍妇巧于人，玉貌长娟娟。
- 妩媚及依阿，万态随方圆。
- 丑者妍之实，妍者丑之端。
- 丑者妍之德，妍者丑之贼。
- 人皆恶其丑，我以丑为则。
- 人皆爱其妍，我以妍为惑。
- 丁宁丑妇人，莫效妍妇颦。
- 欲保丑妇德，莫学妍妇色。
- 人鉴不可欺，妍丑自明白。

## 拼音
- ren2 zhi1 chou3 fu4 chou3 ， bu4 zhi1 chou3 fu4 yan2 。
- chou3 fu4 an1 hu1 chou3 ， fu4 de2 huo4 ke3 quan2 。
- jing1 chai1 yu3 bu4 qun2 ， chang2 zuo4 fang3 zhi1 bian1 。
- yan2 fu4 qiao3 yu2 ren2 ， yu4 mao4 chang2 juan1 juan1 。
- wu3 mei4 ji2 yi1 a1 ， wan4 tai4 sui2 fang1 yuan2 。
- chou3 zhe3 yan2 zhi1 shi2 ， yan2 zhe3 chou3 zhi1 duan1 。
- chou3 zhe3 yan2 zhi1 de2 ， yan2 zhe3 chou3 zhi1 zei2 。
- ren2 jie1 e4 qi2 chou3 ， wo3 yi3 chou3 wei4 ze2 。
- ren2 jie1 ai4 qi2 yan2 ， wo3 yi3 yan2 wei4 huo4 。
- ding1 ning2 chou3 fu4 ren2 ， mo4 xiao4 yan2 fu4 pin2 。
- yu4 bao3 chou3 fu4 de2 ， mo4 xue2 yan2 fu4 se4 。
- ren2 jian4 bu4 ke3 qi1 ， yan2 chou3 zi4 ming2 bai2 。

## 注释

## 译文

## 赏析
