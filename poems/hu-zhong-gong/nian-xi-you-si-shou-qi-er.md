---
id: hu-zhong-gong-nian-xi-you-si-shou-qi-er
title: 念昔游四首  其二
titlePinyin: nian4 xi1 you2 si4 shou3     qi2 er4
titleSlug: nian-xi-you-si-shou-qi-er
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔游金山寺，一苇破沧溟。
- 怒涛正拍天，风雨歘晦冥。
- 江豚急吹浪，水面轰雷霆。
- 满船失颜色，莫辨死与生。
- 此时娄师德，高卧看长鲸。
- 过午忽开霁，济岸犹登瀛。
- 清风泛我衣，阳光射簷楹。
- 舟人相慰劳，山僧笑出迎。
- 行行金鼇背，月鉴浮空明。
- 波平蒙天影，潮静闻经声。
- 殿阁耀金碧，守护真龙形。
- 系缆少沉吟，红轮江西倾。
- 炬火烁江面，直使潜鳞惊。
- 因成一宿觉，问津维扬城。
- 重来知几时，未计岁月成。

## 拼音
- xi1 you2 jin1 shan1 si4 ， yi4 wei3 po4 cang1 ming2 。
- nu4 tao1 zheng4 pai1 tian1 ， feng1 yu3 xu1 hui4 ming2 。
- jiang1 tun2 ji2 chui1 lang4 ， shui3 mian4 hong1 lei2 ting2 。
- man3 chuan2 shi1 yan2 se4 ， mo4 bian4 si3 yu3 sheng1 。
- ci3 shi2 lou2 shi1 de2 ， gao1 wo4 kan4 chang2 jing1 。
- guo4 wu3 hu1 kai1 ji4 ， ji4 an4 you2 deng1 ying2 。
- qing1 feng1 fan4 wo3 yi1 ， yang2 guang1 she4 yan2 ying2 。
- zhou1 ren2 xiang1 wei4 lao2 ， shan1 seng1 xiao4 chu1 ying2 。
- xing2 xing2 jin1 ao2 bei4 ， yue4 jian4 fu2 kong1 ming2 。
- bo1 ping2 meng2 tian1 ying3 ， chao2 jing4 wen2 jing1 sheng1 。
- dian4 ge2 yao4 jin1 bi4 ， shou3 hu4 zhen1 long2 xing2 。
- xi4 lan3 shao3 chen2 yin2 ， hong2 lun2 jiang1 xi1 qing1 。
- ju4 huo3 shuo4 jiang1 mian4 ， zhi2 shi3 qian2 lin2 jing1 。
- yin1 cheng2 yi2 su4 jue2 ， wen4 jin1 wei2 yang2 cheng2 。
- chong2 lai2 zhi1 ji3 shi2 ， wei4 ji4 sui4 yue4 cheng2 。

## 注释

## 译文

## 赏析
