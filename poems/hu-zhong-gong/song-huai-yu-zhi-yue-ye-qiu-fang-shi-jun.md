---
id: hu-zhong-gong-song-huai-yu-zhi-yue-ye-qiu-fang-shi-jun
title: 送怀玉之越谒秋房使君
titlePinyin: song4 huai2 yu4 zhi1 yue4 ye4 qiu1 fang2 shi3 jun1
titleSlug: song-huai-yu-zhi-yue-ye-qiu-fang-shi-jun
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纷纷人海中，有客面如铁。
- 前日方游吴，今日又走越。
- 一身天地间，行役劳岁月。
- 问子去何为，岂是事干谒。
- 往访蓬莱翁，欲换诗仙骨。
- 此行遇故知，茂林有清樾。
- 元龙百尺楼，千钧引一发。
- 妙年负壮志，三军不可夺。
- 不见韩致光，虎须手曾捋。
- 不见烛之武，虽老更奇崛。
- 一杯壮行色，肯作儿女别。
- 朔风正凝寒，柳已不堪折。
- 赠子一枝梅，掉我三寸舌。
- 临风语未终，长江橹声发。

## 拼音
- fen1 fen1 ren2 hai3 zhong1 ， you3 ke4 mian4 ru2 tie3 。
- qian2 ri4 fang1 you2 wu2 ， jin1 ri4 you4 zou3 yue4 。
- yi4 shen1 tian1 di4 jian1 ， xing2 yi4 lao2 sui4 yue4 。
- wen4 zi3 qu4 he2 wei4 ， qi3 shi4 shi4 gan1 ye4 。
- wang3 fang3 peng2 lai2 weng1 ， yu4 huan4 shi1 xian1 gu3 。
- ci3 xing2 yu4 gu4 zhi1 ， mao4 lin2 you3 qing1 yue4 。
- yuan2 long2 bai3 chi3 lou2 ， qian1 jun1 yin3 yi4 fa1 。
- miao4 nian2 fu4 zhuang4 zhi4 ， san1 jun1 bu4 ke3 duo2 。
- bu2 jian4 han2 zhi4 guang1 ， hu3 xu1 shou3 ceng2 lü3 。
- bu2 jian4 zhu2 zhi1 wu3 ， sui1 lao3 geng4 qi2 jue2 。
- yi4 bei1 zhuang4 xing2 se4 ， ken3 zuo4 er2 nü3 bie2 。
- shuo4 feng1 zheng4 ning2 han2 ， liu3 yi3 bu4 kan1 zhe2 。
- zeng4 zi3 yi4 zhi1 mei2 ， diao4 wo3 san1 cun4 she2 。
- lin2 feng1 yu3 wei4 zhong1 ， chang2 jiang1 lu3 sheng1 fa1 。

## 注释

## 译文

## 赏析
