---
id: zhang-ji-he-zuo-si-yuan-lang-zhong-qiu-ju-shi-shou
title: 和左司元郎中秋居十首
titlePinyin: he2 zuo3 si1 yuan2 lang2 zhong1 qiu1 ju1 shi2 shou3
titleSlug: he-zuo-si-yuan-lang-zhong-qiu-ju-shi-shou
author: 张籍
authorPinyin: zhang1 ji2
authorSlug: zhang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 选得闲坊住，秋来草树肥。风前卷筒簟，雨里脱荷衣。
- 野客留方去，山童取药归。非因入朝省，过此出门稀。
- 有地唯栽竹，无池亦养鹅。学书求墨迹，酿酒爱朝和。
- 古镜铭文浅，神方谜语多。居贫闲自乐，豪客莫相过。
- 闲来松菊地，未省有埃尘。直去多将药，朝回不访人。
- 见僧收酒器，迎客换纱巾。更恐登清要，难成自在身。
- 自知清静好，不要问时豪。就石安琴枕，穿松压酒槽。
- 山晴因月甚，诗语入秋高。身外无余事，唯应笔砚劳。
- 闲堂新扫洒，称是早秋天。书客多呈帖，琴僧与合弦。
- 莎台乘晚上，竹院就凉眠。终日无忙事，还应似得仙。
- 醉倚斑藤杖，闲眠瘿木床。案头行气诀，炉里降真香。
- 尚俭经营少，居闲意思长。秋茶莫夜饮，新自作松浆。
- 每忆旧山居，新教上墨图。晚花回地种，好酒问人沽。
- 夜后开朝簿，申前发省符。为郎凡几岁，已见白髭须。
- 菊地才通履，茶房不垒阶。凭医看蜀药，寄信觅吴鞋。
- 尽得仙家法，多随道客斋。本无荣辱意，不是学安排。
- 林下无拘束，闲行放性灵。好时开药灶，高处置琴亭。
- 更撰居山记，唯寻相鹤经。初当授衣假，无吏挽门铃。
- 客散高斋晚，东园景象偏。晴明犹有蝶，凉冷渐无蝉。
- 藤折霜来子，蜗行雨后涎。新诗才上卷，已得满城传。

## 拼音
- xuan3 de2 xian2 fang1 zhu4 ， qiu1 lai2 cao3 shu4 fei2 。 feng1 qian2 juan4 tong3 dian4 ， yu3 li3 tuo1 he2 yi1 。
- ye3 ke4 liu2 fang1 qu4 ， shan1 tong2 qu3 yao4 gui1 。 fei1 yin1 ru4 chao2 sheng3 ， guo4 ci3 chu1 men2 xi1 。
- you3 di4 wei2 zai1 zhu2 ， wu2 chi2 yi4 yang3 e2 。 xue2 shu1 qiu2 mo4 ji4 ， niang4 jiu3 ai4 chao2 he2 。
- gu3 jing4 ming2 wen2 qian3 ， shen2 fang1 mi2 yu3 duo1 。 ju1 pin2 xian2 zi4 le4 ， hao2 ke4 mo4 xiang1 guo4 。
- xian2 lai2 song1 ju2 di4 ， wei4 sheng3 you3 ai1 chen2 。 zhi2 qu4 duo1 jiang1 yao4 ， chao2 hui2 bu4 fang3 ren2 。
- jian4 seng1 shou1 jiu3 qi4 ， ying2 ke4 huan4 sha1 jin1 。 geng4 kong3 deng1 qing1 yao4 ， nan2 cheng2 zi4 zai4 shen1 。
- zi4 zhi1 qing1 jing4 hao3 ， bu2 yao4 wen4 shi2 hao2 。 jiu4 shi2 an1 qin2 zhen3 ， chuan1 song1 ya1 jiu3 cao2 。
- shan1 qing2 yin1 yue4 shen4 ， shi1 yu3 ru4 qiu1 gao1 。 shen1 wai4 wu2 yu2 shi4 ， wei2 ying4 bi3 yan4 lao2 。
- xian2 tang2 xin1 sao3 sa3 ， cheng1 shi4 zao3 qiu1 tian1 。 shu1 ke4 duo1 cheng2 tie1 ， qin2 seng1 yu3 he2 xian2 。
- sha1 tai2 cheng2 wan3 shang4 ， zhu2 yuan4 jiu4 liang2 mian2 。 zhong1 ri4 wu2 mang2 shi4 ， hai2 ying4 si4 de2 xian1 。
- zui4 yi3 ban1 teng2 zhang4 ， xian2 mian2 ying3 mu4 chuang2 。 an4 tou2 xing2 qi4 jue2 ， lu2 li3 jiang4 zhen1 xiang1 。
- shang4 jian3 jing1 ying2 shao3 ， ju1 xian2 yi4 si1 chang2 。 qiu1 cha2 mo4 ye4 yin3 ， xin1 zi4 zuo4 song1 jiang1 。
- mei3 yi4 jiu4 shan1 ju1 ， xin1 jiao4 shang4 mo4 tu2 。 wan3 hua1 hui2 di4 zhong3 ， hao3 jiu3 wen4 ren2 gu1 。
- ye4 hou4 kai1 chao2 bo2 ， shen1 qian2 fa1 sheng3 fu2 。 wei4 lang2 fan2 ji3 sui4 ， yi3 jian4 bai2 zi1 xu1 。
- ju2 di4 cai2 tong1 lü3 ， cha2 fang2 bu4 lei3 jie1 。 ping2 yi1 kan4 shu3 yao4 ， ji4 xin4 mi4 wu2 xie2 。
- jin4 de2 xian1 jia1 fa3 ， duo1 sui2 dao4 ke4 zhai1 。 ben3 wu2 rong2 ru3 yi4 ， bu2 shi4 xue2 an1 pai2 。
- lin2 xia4 wu2 ju1 shu4 ， xian2 xing2 fang4 xing4 ling2 。 hao3 shi2 kai1 yao4 zao4 ， gao1 chu3 zhi4 qin2 ting2 。
- geng4 zhuan4 ju1 shan1 ji4 ， wei2 xun2 xiang1 he4 jing1 。 chu1 dang1 shou4 yi1 jia3 ， wu2 li4 wan3 men2 ling2 。
- ke4 san4 gao1 zhai1 wan3 ， dong1 yuan2 jing3 xiang4 pian1 。 qing2 ming2 you2 you3 die2 ， liang2 leng3 jian4 wu2 chan2 。
- teng2 zhe2 shuang1 lai2 zi3 ， wo1 xing2 yu3 hou4 xian2 。 xin1 shi1 cai2 shang4 juan4 ， yi3 de2 man3 cheng2 chuan2 。

## 注释

## 译文

## 赏析
