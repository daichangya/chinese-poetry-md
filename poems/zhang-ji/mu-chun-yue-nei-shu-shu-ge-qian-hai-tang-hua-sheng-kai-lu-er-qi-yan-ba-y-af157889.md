---
id: zhang-ji-mu-chun-yue-nei-shu-shu-ge-qian-hai-tang-hua-sheng-kai-lu-er-qi-yan-ba-y-af157889
title: 暮春月内署书阁前海棠花盛开率尔七言八韵寄长卿谏议
titlePinyin: mu4 chun1 yue4 nei4 shu3 shu1 ge2 qian2 hai3 tang2 hua1 sheng4 kai1 lü4 er3 qi1 yan2 ba1 yun4 ji4 chang2 qing1 jian4 yi4
titleSlug: mu-chun-yue-nei-shu-shu-ge-qian-hai-tang-hua-sheng-kai-lu-er-qi-yan-ba-y-af157889
author: 张洎
authorPinyin: zhang1 ji4
authorSlug: zhang-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去岁海棠花发日，曾将诗句咏芳妍。
- 今来花发春依旧，君已雄飞玉案前。
- 骤隔清尘枢要地，独攀红蘂艳阳天。
- 疏枝高映银台月，嫩叶低含绮阁烟。
- 花落花开怀胜赏，春来春去感流年。
- 清辞早缀巴人唱，妙翰犹缄蜀国牋。
- 共仰壮图方赫耳，自嗟衰鬓转皤然。
- 因凭鶑蝶传消息，莫望蓬莱有病仙。

## 拼音
- qu4 sui4 hai3 tang2 hua1 fa1 ri4 ， ceng2 jiang1 shi1 ju4 yong3 fang1 yan2 。
- jin1 lai2 hua1 fa1 chun1 yi1 jiu4 ， jun1 yi3 xiong2 fei1 yu4 an4 qian2 。
- zhou4 ge2 qing1 chen2 shu1 yao4 di4 ， du2 pan1 hong2 rui3 yan4 yang2 tian1 。
- shu1 zhi1 gao1 ying4 yin2 tai2 yue4 ， nen4 ye4 di1 han2 qi3 ge2 yan1 。
- hua1 luo4 hua1 kai1 huai2 sheng4 shang3 ， chun1 lai2 chun1 qu4 gan3 liu2 nian2 。
- qing1 ci2 zao3 zhui4 ba1 ren2 chang4 ， miao4 han4 you2 jian1 shu3 guo2 jian1 。
- gong4 yang3 zhuang4 tu2 fang1 he4 er3 ， zi4 jie1 shuai1 bin4 zhuan3 po2 ran2 。
- yin1 ping2 ying1 die2 chuan2 xiao1 xi1 ， mo4 wang4 peng2 lai2 you3 bing4 xian1 。

## 注释

## 译文

## 赏析
