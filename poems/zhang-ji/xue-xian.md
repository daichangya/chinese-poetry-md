---
id: zhang-ji-xue-xian
title: 学仙
titlePinyin: xue2 xian1
titleSlug: xue-xian
author: 张籍
authorPinyin: zhang1 ji2
authorSlug: zhang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楼观开朱门，树木连房廊。中有学仙人，少年休谷粮。
- 高冠如芙蓉，霞月披衣裳。六时朝上清，佩玉纷锵锵。
- 自言天老书，秘覆云锦囊。百年度一人，妄泄有灾殃。
- 每占有仙相，然后传此方。先生坐中堂，弟子跪四厢。
- 金刀截身发，结誓焚灵香。弟子得其诀，清斋入空房。
- 守神保元气，动息随天罡。炉烧丹砂尽，昼夜候火光。
- 药成既服食，计日乘鸾凰。虚空无灵应，终岁安所望。
- 勤劳不能成，疑虑积心肠。虚羸生疾疹，寿命多夭伤。
- 身殁惧人见，夜埋山谷傍。求道慕灵异，不如守寻常。
- 先王知其非，戒之在国章。

## 拼音
- lou2 guan1 kai1 zhu1 men2 ， shu4 mu4 lian2 fang2 lang2 。 zhong1 you3 xue2 xian1 ren2 ， shao4 nian2 xiu1 gu3 liang2 。
- gao1 guan1 ru2 fu2 rong2 ， xia2 yue4 pi1 yi1 shang0 。 liu4 shi2 chao2 shang4 qing1 ， pei4 yu4 fen1 qiang1 qiang1 。
- zi4 yan2 tian1 lao3 shu1 ， mi4 fu4 yun2 jin3 nang2 。 bai3 nian2 du4 yi4 ren2 ， wang4 xie4 you3 zai1 yang1 。
- mei3 zhan4 you3 xian1 xiang1 ， ran2 hou4 chuan2 ci3 fang1 。 xian1 sheng1 zuo4 zhong1 tang2 ， di4 zi3 gui4 si4 xiang1 。
- jin1 dao1 jie2 shen1 fa1 ， jie2 shi4 fen2 ling2 xiang1 。 di4 zi3 de2 qi2 jue2 ， qing1 zhai1 ru4 kong1 fang2 。
- shou3 shen2 bao3 yuan2 qi4 ， dong4 xi1 sui2 tian1 gang1 。 lu2 shao1 dan1 sha1 jin4 ， zhou4 ye4 hou4 huo3 guang1 。
- yao4 cheng2 ji4 fu2 shi2 ， ji4 ri4 cheng2 luan2 huang2 。 xu1 kong1 wu2 ling2 ying4 ， zhong1 sui4 an1 suo3 wang4 。
- qin2 lao2 bu4 neng2 cheng2 ， yi2 lü4 ji1 xin1 chang2 。 xu1 lei2 sheng1 ji2 zhen3 ， shou4 ming4 duo1 yao1 shang1 。
- shen1 mo4 ju4 ren2 jian4 ， ye4 mai2 shan1 gu3 bang4 。 qiu2 dao4 mu4 ling2 yi4 ， bu4 ru2 shou3 xun2 chang2 。
- xian1 wang2 zhi1 qi2 fei1 ， jie4 zhi1 zai4 guo2 zhang1 。

## 注释

## 译文

## 赏析
