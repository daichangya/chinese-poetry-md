---
id: zhang-ji-ji-tui-zhi
title: 祭退之
titlePinyin: ji4 tui4 zhi1
titleSlug: ji-tui-zhi
author: 张籍
authorPinyin: zhang1 ji2
authorSlug: zhang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 呜呼吏部公，其道诚巍昂。生为大贤姿，天使光我唐。
- 德义动鬼神，鉴用不可详。独得雄直气，发为古文章。
- 学无不该贯，吏治得其方。三次论诤退，其志亦刚强。
- 再使平山东，不言所谋臧。荐待皆寒羸，但取其才良。
- 亲朋有孤稚，婚姻有办营。如彼天有斗，人可为信常。
- 如彼岁有春，物宜得华昌。哀哉未申施，中年遽殂丧。
- 朝野良共哀，矧于知旧肠。籍在江湖间，独以道自将。
- 学诗为众体，久乃溢笈囊。略无相知人，黯如雾中行。
- 北游偶逢公，盛语相称明。名因天下闻，传者入歌声。
- 公领试士司，首荐到上京。一来遂登科，不见苦贡场。
- 观我性朴直，乃言及平生。由兹类朋党，骨肉无以当。
- 坐令其子拜，常呼幼时名。追招不隔日，继践公之堂。
- 出则连辔驰，寝则对榻床。搜穷古今书，事事相酌量。
- 有花必同寻，有月必同望。为文先见草，酿熟偕共觞。
- 新果及异鲑，无不相待尝。到今三十年，曾不少异更。
- 公文为时师，我亦有微声。而后之学者，或号为韩张。
- 我官麟台中，公为大司成。念此委末秩，不能力自扬。
- 特状为博士，始获升朝行。未几享其资，遂忝南宫郎。
- 是事赖拯扶，如屋有栋梁。去夏公请告，养疾城南庄。
- 籍时官休罢，两月同游翔。黄子陂岸曲，地旷气色清。
- 新池四平涨，中有蒲荇香。北台临稻畴，茂柳多阴凉。
- 板亭坐垂钓，烦苦稍已平。共爱池上佳，联句舒遐情。
- 偶有贾秀才，来兹亦同并。移船入南溪，东西纵篙撑。
- 划波激船舷，前后飞鸥鸧。回入潭濑下，网截鲤与鲂。
- 踏沙掇水蔬，树下烝新粳。日来相与嬉，不知暑日长。
- 柴翁携童儿，聚观于岸傍。月中登高滩，星汉交垂芒。
- 钓车掷长线，有获齐欢惊。夜阑乘马归，衣上草露光。
- 公为游溪诗，唱咏多慨慷。自期此可老，结社于其乡。
- 籍受新官诏，拜恩当入城。公因同归还，居处隔一坊。
- 中秋十六夜，魄圆天差晴。公既相邀留，坐语于阶楹。
- 乃出二侍女，合弹琵琶筝。临风听繁丝，忽遽闻再更。
- 顾我数来过，是夜凉难忘。公疾浸日加，孺人视药汤。
- 来候不得宿，出门每回遑。自是将重危，车马候纵横。
- 门仆皆逆遣，独我到寝房。公有旷达识，生死为一纲。
- 及当临终晨，意色亦不荒。赠我珍重言，傲然委衾裳。
- 公比欲为书，遗约有修章。令我署其末，以为后事程。
- 家人号于前，其书不果成。子符奉其言，甚于亲使令。
- 鲁论未讫注，手迹今微茫。新亭成未登，闭在庄西厢。
- 书劄与诗文，重叠我笥盈。顷息万事尽，肠情多摧伤。
- 旧茔盟津北，野窆动鼓钲。柳车一出门，终天无回箱。
- 籍贫无赠赀，曷用申哀诚。衣器陈下帐，醪饵奠堂皇。
- 明灵庶鉴知，仿佛斯来飨。

## 拼音
- wu1 hu1 li4 bu4 gong1 ， qi2 dao4 cheng2 wei1 ang2 。 sheng1 wei4 da4 xian2 zi1 ， tian1 shi3 guang1 wo3 tang2 。
- de2 yi4 dong4 gui3 shen2 ， jian4 yong4 bu4 ke3 xiang2 。 du2 de2 xiong2 zhi2 qi4 ， fa1 wei4 gu3 wen2 zhang1 。
- xue2 wu2 bu4 gai1 guan4 ， li4 zhi4 de2 qi2 fang1 。 san1 ci4 lun4 zheng4 tui4 ， qi2 zhi4 yi4 gang1 qiang2 。
- zai4 shi3 ping2 shan1 dong1 ， bu4 yan2 suo3 mou2 zang1 。 jian4 dai4 jie1 han2 lei2 ， dan4 qu3 qi2 cai2 liang2 。
- qin1 peng2 you3 gu1 zhi4 ， hun1 yin1 you3 ban4 ying2 。 ru2 bi3 tian1 you3 dou4 ， ren2 ke3 wei4 xin4 chang2 。
- ru2 bi3 sui4 you3 chun1 ， wu4 yi2 de2 hua2 chang1 。 ai1 zai1 wei4 shen1 shi1 ， zhong1 nian2 ju4 cu2 sang4 。
- chao2 ye3 liang2 gong4 ai1 ， shen3 yu2 zhi1 jiu4 chang2 。 ji2 zai4 jiang1 hu2 jian1 ， du2 yi3 dao4 zi4 jiang1 。
- xue2 shi1 wei4 zhong4 ti3 ， jiu3 nai3 yi4 ji2 nang2 。 lüe4 wu2 xiang1 zhi1 ren2 ， an4 ru2 wu4 zhong1 hang2 。
- bei3 you2 ou3 feng2 gong1 ， sheng4 yu3 xiang1 chen4 ming2 。 ming2 yin1 tian1 xia4 wen2 ， chuan2 zhe3 ru4 ge1 sheng1 。
- gong1 ling3 shi4 shi4 si1 ， shou3 jian4 dao4 shang4 jing1 。 yi4 lai2 sui4 deng1 ke1 ， bu2 jian4 ku3 gong4 chang3 。
- guan1 wo3 xing4 pu3 zhi2 ， nai3 yan2 ji2 ping2 sheng1 。 you2 zi1 lei4 peng2 dang3 ， gu3 rou4 wu2 yi3 dang1 。
- zuo4 ling4 qi2 zi3 bai4 ， chang2 hu1 you4 shi2 ming2 。 zhui1 zhao1 bu4 ge2 ri4 ， ji4 jian4 gong1 zhi1 tang2 。
- chu1 ze2 lian2 pei4 chi2 ， qin3 ze2 dui4 ta4 chuang2 。 sou1 qiong2 gu3 jin1 shu1 ， shi4 shi4 xiang1 zhuo2 liang0 。
- you3 hua1 bi4 tong2 xun2 ， you3 yue4 bi4 tong2 wang4 。 wei4 wen2 xian1 jian4 cao3 ， niang4 shu2 xie2 gong4 shang1 。
- xin1 guo3 ji2 yi4 gui1 ， wu2 bu4 xiang1 dai4 chang2 。 dao4 jin1 san1 shi2 nian2 ， ceng2 bu4 shao3 yi4 geng4 。
- gong1 wen2 wei4 shi2 shi1 ， wo3 yi4 you3 wei1 sheng1 。 er2 hou4 zhi1 xue2 zhe3 ， huo4 hao4 wei4 han2 zhang1 。
- wo3 guan1 lin2 tai2 zhong1 ， gong1 wei4 da4 si1 cheng2 。 nian4 ci3 wei3 mo4 zhi4 ， bu4 neng2 li4 zi4 yang2 。
- te4 zhuang4 wei4 bo2 shi4 ， shi3 huo4 sheng1 chao2 xing2 。 wei4 ji3 xiang3 qi2 zi1 ， sui4 tian3 nan2 gong1 lang2 。
- shi4 shi4 lai4 zheng3 fu2 ， ru2 wu1 you3 dong4 liang2 。 qu4 xia4 gong1 qing3 gao4 ， yang3 ji2 cheng2 nan2 zhuang1 。
- ji2 shi2 guan1 xiu1 ba4 ， liang3 yue4 tong2 you2 xiang2 。 huang2 zi3 bei1 an4 qu3 ， di4 kuang4 qi4 se4 qing1 。
- xin1 chi2 si4 ping2 zhang3 ， zhong1 you3 pu2 xing4 xiang1 。 bei3 tai2 lin2 dao4 chou2 ， mao4 liu3 duo1 yin1 liang2 。
- ban3 ting2 zuo4 chui2 diao4 ， fan2 ku3 shao1 yi3 ping2 。 gong4 ai4 chi2 shang4 jia1 ， lian2 ju4 shu1 xia2 qing2 。
- ou3 you3 jia3 xiu4 cai2 ， lai2 zi1 yi4 tong2 bing4 。 yi2 chuan2 ru4 nan2 xi1 ， dong1 xi1 zong4 gao1 cheng1 。
- hua4 bo1 ji1 chuan2 xian2 ， qian2 hou4 fei1 ou1 cang1 。 hui2 ru4 tan2 lai4 xia4 ， wang3 jie2 li3 yu3 fang2 。
- ta4 sha1 duo1 shui3 shu1 ， shu4 xia4 zheng1 xin1 jing1 。 ri4 lai2 xiang1 yu3 xi1 ， bu4 zhi1 shu3 ri4 chang2 。
- chai2 weng1 xie2 tong2 er2 ， ju4 guan1 yu2 an4 bang4 。 yue4 zhong1 deng1 gao1 tan1 ， xing1 han4 jiao1 chui2 mang2 。
- diao4 che1 zhi4 chang2 xian4 ， you3 huo4 qi2 huan1 jing1 。 ye4 lan2 cheng2 ma3 gui1 ， yi1 shang4 cao3 lu4 guang1 。
- gong1 wei4 you2 xi1 shi1 ， chang4 yong3 duo1 kai3 kang1 。 zi4 qi1 ci3 ke3 lao3 ， jie2 she4 yu2 qi2 xiang1 。
- ji2 shou4 xin1 guan1 zhao4 ， bai4 en1 dang1 ru4 cheng2 。 gong1 yin1 tong2 gui1 huan2 ， ju1 chu4 ge2 yi4 fang1 。
- zhong1 qiu1 shi2 liu4 ye4 ， po4 yuan2 tian1 cha4 qing2 。 gong1 ji4 xiang1 yao1 liu2 ， zuo4 yu3 yu2 jie1 ying2 。
- nai3 chu1 er4 shi4 nü3 ， he2 tan2 pi2 pa0 zheng1 。 lin2 feng1 ting1 fan2 si1 ， hu1 ju4 wen2 zai4 geng4 。
- gu4 wo3 shu4 lai2 guo4 ， shi4 ye4 liang2 nan2 wang4 。 gong1 ji2 jin4 ri4 jia1 ， ru2 ren2 shi4 yao4 tang1 。
- lai2 hou4 bu4 de2 su4 ， chu1 men2 mei3 hui2 huang2 。 zi4 shi4 jiang1 zhong4 wei1 ， che1 ma3 hou4 zong4 heng2 。
- men2 pu2 jie1 ni4 qian3 ， du2 wo3 dao4 qin3 fang2 。 gong1 you3 kuang4 da2 shi2 ， sheng1 si3 wei4 yi4 gang1 。
- ji2 dang1 lin2 zhong1 chen2 ， yi4 se4 yi4 bu4 huang1 。 zeng4 wo3 zhen1 zhong4 yan2 ， ao4 ran2 wei3 qin1 shang0 。
- gong1 bi3 yu4 wei4 shu1 ， yi2 yue1 you3 xiu1 zhang1 。 ling4 wo3 shu3 qi2 mo4 ， yi3 wei2 hou4 shi4 cheng2 。
- jia1 ren2 hao4 yu2 qian2 ， qi2 shu1 bu4 guo3 cheng2 。 zi3 fu2 feng4 qi2 yan2 ， shen4 yu2 qin1 shi3 ling4 。
- lu3 lun4 wei4 qi4 zhu4 ， shou3 ji4 jin1 wei1 mang2 。 xin1 ting2 cheng2 wei4 deng1 ， bi4 zai4 zhuang1 xi1 xiang1 。
- shu1 zha1 yu3 shi1 wen2 ， chong2 die2 wo3 si4 ying2 。 qing3 xi1 wan4 shi4 jin4 ， chang2 qing2 duo1 cui1 shang1 。
- jiu4 ying2 meng2 jin1 bei3 ， ye3 bian3 dong4 gu3 zheng1 。 liu3 che1 yi4 chu1 men2 ， zhong1 tian1 wu2 hui2 xiang1 。
- ji2 pin2 wu2 zeng4 zi1 ， he2 yong4 shen1 ai1 cheng2 。 yi1 qi4 chen2 xia4 zhang4 ， lao2 er3 dian4 tang2 huang2 。
- ming2 ling2 shu4 jian4 zhi1 ， fang3 fu2 si1 lai2 xiang3 。

## 注释

## 译文

## 赏析
