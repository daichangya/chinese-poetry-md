---
id: zhang-ji-wo-ji
title: 卧疾
titlePinyin: wo4 ji2
titleSlug: wo-ji
author: 张籍
authorPinyin: zhang1 ji2
authorSlug: zhang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 身病多思虑，亦读神农经。空堂留灯烛，四壁青荧荧。
- 羁旅随人欢，贫贱还自轻。今来问良医，乃知病所生。
- 僮仆各忧愁，杵臼无停声。见我形憔悴，劝药语丁宁。
- 春雨枕席冷，窗前新禽鸣。开门起无力，遥爱鸡犬行。
- 服药察耳目，渐如醉者醒。顾非达性命，犹为忧患生。

## 拼音
- shen1 bing4 duo1 si1 lü4 ， yi4 du2 shen2 nong2 jing1 。 kong1 tang2 liu2 deng1 zhu2 ， si4 bi4 qing1 ying2 ying2 。
- ji1 lü3 sui2 ren2 huan1 ， pin2 jian4 hai2 zi4 qing1 。 jin1 lai2 wen4 liang2 yi1 ， nai3 zhi1 bing4 suo3 sheng1 。
- tong2 pu2 ge4 you1 chou2 ， chu3 jiu4 wu2 ting2 sheng1 。 jian4 wo3 xing2 qiao2 cui4 ， quan4 yao4 yu3 ding1 ning2 。
- chun1 yu3 zhen3 xi2 leng3 ， chuang1 qian2 xin1 qin2 ming2 。 kai1 men2 qi3 wu2 li4 ， yao2 ai4 ji1 quan3 xing2 。
- fu2 yao4 cha2 er3 mu4 ， jian4 ru2 zui4 zhe3 xing3 。 gu4 fei1 da2 xing4 ming4 ， you2 wei4 you1 huan4 sheng1 。

## 注释

## 译文

## 赏析
