---
id: zhang-ji-dong-gong-shi
title: 董公诗
titlePinyin: dong3 gong1 shi1
titleSlug: dong-gong-shi
author: 张籍
authorPinyin: zhang1 ji2
authorSlug: zhang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 谁主东诸侯，元臣陇西公。旌节居汴水，四方皆承风。
- 在朝四十年，天下诵其功。相我明天子，政成如太宗。
- 东方有艰难，公乃出临戎。单车入危城，慈惠安群凶。
- 公谓其党言，汝材甚骁雄。为我帐下士，出入卫我躬。
- 汝息为我子，汝亲我为翁。众皆相顾泣，无不和且恭。
- 其父教子义，其妻勉夫忠。不自以为资，奉上但颙颙。
- 公衣无文采，公食少肥浓。所忧在万人，人实我宁空。
- 轻刑宽其政，薄赋弛租庸。四郡三十城，不知岁饥凶。
- 天子临朝喜，元老留在东。今闻扬盛德，就安我大邦。
- 百辟贺明主，皇风恩赐重。朝廷有大事，就决其所从。
- 海内既无虞，君臣方肃雍。端居任僚属，宴语常从容。
- 翩翩者苍乌，来巢于林丛。甘瓜生场圃，一蒂实连中。
- 田有嘉谷陇，异亩穗亦同。贤人佐圣人，德与神明通。
- 感应我淳化，生瑞我地中。昔者此州人，但矜马与弓。
- 今公施德礼，自然威武崇。公其共百年，受禄将无穷。

## 拼音
- shui2 zhu3 dong1 zhu1 hou2 ， yuan2 chen2 long3 xi1 gong1 。 jing1 jie2 ju1 bian4 shui3 ， si4 fang1 jie1 cheng2 feng1 。
- zai4 chao2 si4 shi2 nian2 ， tian1 xia4 song4 qi2 gong1 。 xiang1 wo3 ming2 tian1 zi3 ， zheng4 cheng2 ru2 tai4 zong1 。
- dong1 fang1 you3 jian1 nan2 ， gong1 nai3 chu1 lin2 rong2 。 dan1 che1 ru4 wei1 cheng2 ， ci2 hui4 an1 qun2 xiong1 。
- gong1 wei4 qi2 dang3 yan2 ， ru3 cai2 shen4 xiao1 xiong2 。 wei4 wo3 zhang4 xia4 shi4 ， chu1 ru4 wei4 wo3 gong1 。
- ru3 xi1 wei4 wo3 zi3 ， ru3 qin1 wo3 wei4 weng1 。 zhong4 jie1 xiang1 gu4 qi4 ， wu2 bu4 he2 qie3 gong1 。
- qi2 fu4 jiao4 zi3 yi4 ， qi2 qi1 mian3 fu1 zhong1 。 bu2 zi4 yi3 wei2 zi1 ， feng4 shang4 dan4 yong2 yong2 。
- gong1 yi1 wu2 wen2 cai3 ， gong1 shi2 shao3 fei2 nong2 。 suo3 you1 zai4 wan4 ren2 ， ren2 shi2 wo3 ning2 kong1 。
- qing1 xing2 kuan1 qi2 zheng4 ， bao2 fu4 chi2 zu1 yong1 。 si4 jun4 san1 shi2 cheng2 ， bu4 zhi1 sui4 ji1 xiong1 。
- tian1 zi3 lin2 chao2 xi3 ， yuan2 lao3 liu2 zai4 dong1 。 jin1 wen2 yang2 sheng4 de2 ， jiu4 an1 wo3 da4 bang1 。
- bai3 pi4 he4 ming2 zhu3 ， huang2 feng1 en1 ci4 zhong4 。 chao2 ting2 you3 da4 shi4 ， jiu4 jue2 qi2 suo3 cong2 。
- hai3 nei4 ji4 wu2 yu2 ， jun1 chen2 fang1 su4 yong1 。 duan1 ju1 ren4 liao2 shu3 ， yan4 yu3 chang2 cong2 rong2 。
- pian1 pian1 zhe3 cang1 wu1 ， lai2 chao2 yu2 lin2 cong2 。 gan1 gua1 sheng1 chang3 pu3 ， yi2 di4 shi2 lian2 zhong1 。
- tian2 you3 jia1 gu3 long3 ， yi4 mu3 sui4 yi4 tong2 。 xian2 ren2 zuo3 sheng4 ren2 ， de2 yu3 shen2 ming2 tong1 。
- gan3 ying4 wo3 chun2 hua4 ， sheng1 rui4 wo3 di4 zhong1 。 xi1 zhe3 ci3 zhou1 ren2 ， dan4 jin1 ma3 yu3 gong1 。
- jin1 gong1 shi1 de2 li3 ， zi4 ran2 wei1 wu3 chong2 。 gong1 qi2 gong4 bai3 nian2 ， shou4 lu4 jiang1 wu2 qiong2 。

## 注释

## 译文

## 赏析
