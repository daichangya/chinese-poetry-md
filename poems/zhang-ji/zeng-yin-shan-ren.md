---
id: zhang-ji-zeng-yin-shan-ren
title: 赠殷山人
titlePinyin: zeng4 yin1 shan1 ren2
titleSlug: zeng-yin-shan-ren
author: 张籍
authorPinyin: zhang1 ji2
authorSlug: zhang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 郁郁山中客，知名四十年。恓惶身独隐，寂寞性应便。
- 世业公侯籍，生涯黍稷田。藤悬读书帐，竹系网鱼船。
- 已种千头橘，新开数脉泉。闲游携酒远，幽语向僧偏。
- 入洞题松过，看花选石眠。避喧长汩没，逢胜即留连。
- 自古多高迹，如君少比肩。耕耘此辛苦，章句已流传。
- 昔日交游盛，当时省阁贤。同袍还共弊，连辔每推先。
- 讲序居重席，群儒愿执鞭。满堂虚左待，众目望乔迁。
- 才异时难用，情高道自全。畏人颜惨澹，疏物势迍邅。
- 贤者闻知命，吾生复礼玄。深藏报恩剑，久缉养生篇。
- 憔悴众夫笑，经过郡守怜。夕阳悲病鹤，霜气动饥鹯。
- 处士谁能荐，穷途世所捐。伯鸾甘寄食，元淑苦无钱。
- 策蹇秋尘里，吟诗黄叶前。故裘余白领，废瑟断朱弦。
- 志气终犹在，逍遥任自然。家贫念婚嫁，身老恋云烟。
- 放逸栖岩鹿，清虚饮露蝉。郑逃秦谷口，严爱越溪边。
- 霄汉予犹阻，荣枯子不牵。山城一相遇，感激意难宣。

## 拼音
- yu4 yu4 shan1 zhong1 ke4 ， zhi1 ming2 si4 shi2 nian2 。 xi1 huang2 shen1 du2 yin3 ， ji4 mo4 xing4 ying4 bian4 。
- shi4 ye4 gong1 hou2 ji2 ， sheng1 ya2 shu3 ji4 tian2 。 teng2 xuan2 du2 shu1 zhang4 ， zhu2 xi4 wang3 yu2 chuan2 。
- yi3 zhong3 qian1 tou2 ju2 ， xin1 kai1 shu4 mai4 quan2 。 xian2 you2 xie2 jiu3 yuan3 ， you1 yu3 xiang4 seng1 pian1 。
- ru4 dong4 ti2 song1 guo4 ， kan4 hua1 xuan3 shi2 mian2 。 bi4 xuan1 chang2 gu3 mei2 ， feng2 sheng4 ji2 liu2 lian2 。
- zi4 gu3 duo1 gao1 ji4 ， ru2 jun1 shao3 bi3 jian1 。 geng1 yun2 ci3 xin1 ku3 ， zhang1 ju4 yi3 liu2 chuan2 。
- xi1 ri4 jiao1 you2 sheng4 ， dang1 shi2 sheng3 ge2 xian2 。 tong2 pao2 hai2 gong4 bi4 ， lian2 pei4 mei3 tui1 xian1 。
- jiang3 xu4 ju1 zhong4 xi2 ， qun2 ru2 yuan4 zhi2 bian1 。 man3 tang2 xu1 zuo3 dai4 ， zhong4 mu4 wang4 qiao2 qian1 。
- cai2 yi4 shi2 nan2 yong4 ， qing2 gao1 dao4 zi4 quan2 。 wei4 ren2 yan2 can3 dan4 ， shu1 wu4 shi4 zhun1 zhan1 。
- xian2 zhe3 wen2 zhi1 ming4 ， wu2 sheng1 fu4 li3 xuan2 。 shen1 cang2 bao4 en1 jian4 ， jiu3 ji1 yang3 sheng1 pian1 。
- qiao2 cui4 zhong4 fu1 xiao4 ， jing1 guo4 jun4 shou3 lian2 。 xi1 yang2 bei1 bing4 he4 ， shuang1 qi4 dong4 ji1 zhan1 。
- chu3 shi4 shui2 neng2 jian4 ， qiong2 tu2 shi4 suo3 juan1 。 bo2 luan2 gan1 ji4 shi2 ， yuan2 shu1 ku3 wu2 qian2 。
- ce4 jian3 qiu1 chen2 li3 ， yin2 shi1 huang2 ye4 qian2 。 gu4 qiu2 yu2 bai2 ling3 ， fei4 se4 duan4 zhu1 xian2 。
- zhi4 qi4 zhong1 you2 zai4 ， xiao1 yao2 ren4 zi4 ran2 。 jia1 pin2 nian4 hun1 jia4 ， shen1 lao3 lian4 yun2 yan1 。
- fang4 yi4 qi1 yan2 lu4 ， qing1 xu1 yin3 lu4 chan2 。 zheng4 tao2 qin2 gu3 kou3 ， yan2 ai4 yue4 xi1 bian1 。
- xiao1 han4 yu3 you2 zu3 ， rong2 ku1 zi3 bu4 qian1 。 shan1 cheng2 yi4 xiang1 yu4 ， gan3 ji1 yi4 nan2 xuan1 。

## 注释

## 译文

## 赏析
