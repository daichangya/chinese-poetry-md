---
id: pan-jing-liang-you-jin-shan
title: 游金山
titlePinyin: you2 jin1 shan1
titleSlug: you-jin-shan
author: 潘景良
authorPinyin: pan1 jing3 liang2
authorSlug: pan-jing-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嵌岩穹窿，屹立乎江中。
- 崩湍下瞰不见底，巨石崛出高摩空。
- 混沌破来到今几万岁，雄奇秀丽胡为乎此山兮独钟。
- 长江西来一万里，当空削出金芙蓉。
- 上有金仙居，下有冯夷宫。
- 宝坊栉比列霄汉，塔影倒置惊鱼龙。
- 有时洪钟咽烟响，潮音属和驱群聋。
- 鸟飞竟力不得到，我尝拏舟一抵其云峰。
- 摄衣步楼阁，矫首观无穷。
- 齐州九点落眼底，岷峨西望沧溟蒙。
- 忽闻长风破巨浪，芥蒂一洗平生胸。
- 山僧喜殊常，握手何从容。
- 杯擎陆羽水，茶泛玉川风。
- 鹤庵散仙，恒斋老翁，把臂大笑声融融。
- 天风吹袂欲轻举，白云缥缈将何从。
- 不知海外之三山，群仙之乐与此将异而或同。
- 迄今别去五六载，我舟又复来掀篷。
- 山灵偃蹇我倨傲，尘怀汩没不得追前踪。
- 风帆一笑金山过，山头日落飞冥鸿。

## 拼音
- qian4 yan2 qiong2 long2 ， yi4 li4 hu1 jiang1 zhong1 。
- beng1 tuan1 xia4 kan4 bu2 jian4 di3 ， ju4 shi2 jue2 chu1 gao1 mo2 kong1 。
- hun4 dun4 po4 lai2 dao4 jin1 ji3 wan4 sui4 ， xiong2 qi2 xiu4 li4 hu2 wei4 hu1 ci3 shan1 xi1 du2 zhong1 。
- chang2 jiang1 xi1 lai2 yi2 wan4 li3 ， dang1 kong1 xiao1 chu1 jin1 fu2 rong2 。
- shang4 you3 jin1 xian1 ju1 ， xia4 you3 feng2 yi2 gong1 。
- bao3 fang1 zhi4 bi3 lie4 xiao1 han4 ， ta3 ying3 dao3 zhi4 jing1 yu2 long2 。
- you3 shi2 hong2 zhong1 yan4 yan1 xiang3 ， chao2 yin1 shu3 he2 qu1 qun2 long2 。
- niao3 fei1 jing4 li4 bu4 de2 dao4 ， wo3 chang2 na2 zhou1 yi4 di3 qi2 yun2 feng1 。
- she4 yi1 bu4 lou2 ge2 ， jiao3 shou3 guan1 wu2 qiong2 。
- qi2 zhou1 jiu3 dian3 luo4 yan3 di3 ， min2 e2 xi1 wang4 cang1 ming2 meng2 。
- hu1 wen2 chang2 feng1 po4 ju4 lang4 ， jie4 di4 yi4 xi3 ping2 sheng1 xiong1 。
- shan1 seng1 xi3 shu1 chang2 ， wo4 shou3 he2 cong2 rong2 。
- bei1 qing2 lu4 yu3 shui3 ， cha2 fan4 yu4 chuan1 feng1 。
- he4 an1 san4 xian1 ， heng2 zhai1 lao3 weng1 ， ba3 bi4 da4 xiao4 sheng1 rong2 rong2 。
- tian1 feng1 chui1 mei4 yu4 qing1 ju3 ， bai2 yun2 piao1 miao3 jiang1 he2 cong2 。
- bu4 zhi1 hai3 wai4 zhi1 san1 shan1 ， qun2 xian1 zhi1 le4 yu3 ci3 jiang1 yi4 er2 huo4 tong2 。
- qi4 jin1 bie2 qu4 wu3 liu4 zai3 ， wo3 zhou1 you4 fu4 lai2 xian1 peng2 。
- shan1 ling2 yan3 jian3 wo3 ju4 ao4 ， chen2 huai2 gu3 mei2 bu4 de2 zhui1 qian2 zong1 。
- feng1 fan1 yi2 xiao4 jin1 shan1 guo4 ， shan1 tou2 ri4 luo4 fei1 ming2 hong2 。

## 注释

## 译文

## 赏析
