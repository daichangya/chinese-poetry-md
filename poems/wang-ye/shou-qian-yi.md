---
id: wang-ye-shou-qian-yi
title: 寿千亿
titlePinyin: shou4 qian1 yi4
titleSlug: shou-qian-yi
author: 王埜
authorPinyin: wang2 ye3
authorSlug: wang-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三十六洞天下奇，三十六峰名武夷。
- 武夷山中溪九曲，曲曲泻出清涟漪。
- 溪南溪北山对立，拔地插天几千尺。
- 或如丹砂丹，或如碧玉碧。
- 东望开楼台，南顾俨城壁。
- 廪庾积其西，车盖列其北。
- 磊磊落落不可名，怪怪奇奇神所刻。
- 草木不移寒暑心，岩峦长带烟霞色。
- 太玄姥，武夷君，幔亭虹桥凌紫云。
- 曾孙宴罢桑海变，长琴短鼓空纷纷。
- 魏公子，张真人，嗜酒一谪八百春。
- 功成白日生羽翼，巅崖灵蜕犹如新。
- 我欲冥搜极幽远，櫂船朝去暮忘返。
- 峰回嶂合忽复迷，安得飞梯宿云𪩘。
- 鸾鹤去兮猿猱啼，恍空中兮闻金鸡。
- 石啮足兮溅溅，风吹衣兮凄凄，洄洑萦折。
- 谽谺崔嵬，石堂真馆豁然而中开。
- 壑舟不坠栈不朽，至今药炉丹鼎髣髴千仞之层崖。
- 目亦不能尽，心亦不能恻。
- 桃源风景未复见，柯山日月难重得。
- 鼓余枻兮潺湲，乘惊波兮下前滩。
- 瞬息兮回首，失向来兮巑岏。
- 呜呼，列仙高拱兮宅玄都，二圣继御兮恢炎图。
- 措斯世于平乂，应皇家兮瑶符。
- 臣守藩兮南国，臣倾心兮北极。
- 山之高兮水之深，祝吾皇兮寿千亿。

## 拼音
- san1 shi2 liu4 dong4 tian1 xia4 qi2 ， san1 shi2 liu4 feng1 ming2 wu3 yi2 。
- wu3 yi2 shan1 zhong1 xi1 jiu3 qu1 ， qu3 qu3 xie4 chu1 qing1 lian2 yi1 。
- xi1 nan2 xi1 bei3 shan1 dui4 li4 ， ba2 di4 cha1 tian1 ji3 qian1 chi3 。
- huo4 ru2 dan1 sha1 dan1 ， huo4 ru2 bi4 yu4 bi4 。
- dong1 wang4 kai1 lou2 tai2 ， nan2 gu4 yan3 cheng2 bi4 。
- lin3 yu3 ji1 qi2 xi1 ， che1 gai4 lie4 qi2 bei3 。
- lei3 lei3 luo4 luo4 bu4 ke3 ming2 ， guai4 guai4 qi2 qi2 shen2 suo3 ke4 。
- cao3 mu4 bu4 yi2 han2 shu3 xin1 ， yan2 luan2 chang2 dai4 yan1 xia2 se4 。
- tai4 xuan2 lao3 ， wu3 yi2 jun1 ， man4 ting2 hong2 qiao2 ling2 zi3 yun2 。
- zeng1 sun1 yan4 ba4 sang1 hai3 bian4 ， chang2 qin2 duan3 gu3 kong1 fen1 fen1 。
- wei4 gong1 zi3 ， zhang1 zhen1 ren2 ， shi4 jiu3 yi4 zhe2 ba1 bai3 chun1 。
- gong1 cheng2 bai2 ri4 sheng1 yu3 yi4 ， dian1 ya2 ling2 tui4 you2 ru2 xin1 。
- wo3 yu4 ming2 sou1 ji2 you1 yuan3 ， zhao4 chuan2 chao2 qu4 mu4 wang4 fan3 。
- feng1 hui2 zhang4 he2 hu1 fu4 mi2 ， an1 de2 fei1 ti1 su4 yun2 yan3 。
- luan2 he4 qu4 xi1 yuan2 nao2 ti2 ， huang3 kong1 zhong1 xi1 wen2 jin1 ji1 。
- shi2 nie4 zu2 xi1 jian4 jian4 ， feng1 chui1 yi1 xi1 qi1 qi1 ， hui2 fu2 ying2 zhe2 。
- han1 xia1 cui1 wei2 ， shi2 tang2 zhen1 guan3 huo1 ran2 er2 zhong1 kai1 。
- he4 zhou1 bu2 zhui4 zhan4 bu4 xiu3 ， zhi4 jin1 yao4 lu2 dan1 ding3 fang3 fu2 qian1 ren4 zhi1 ceng2 ya2 。
- mu4 yi4 bu4 neng2 jin4 ， xin1 yi4 bu4 neng2 ce4 。
- tao2 yuan2 feng1 jing3 wei4 fu4 jian4 ， ke1 shan1 ri4 yue4 nan2 zhong4 de2 。
- gu3 yu2 yi4 xi1 chan2 yuan2 ， cheng2 jing1 bo1 xi1 xia4 qian2 tan1 。
- shun4 xi1 xi1 hui2 shou3 ， shi1 xiang4 lai2 xi1 cuan2 wan2 。
- wu1 hu1 ， lie4 xian1 gao1 gong3 xi1 zhai2 xuan2 dou1 ， er4 sheng4 ji4 yu4 xi1 hui1 yan2 tu2 。
- cuo4 si1 shi4 yu2 ping2 yi4 ， ying4 huang2 jia1 xi1 yao2 fu2 。
- chen2 shou3 fan1 xi1 nan2 guo2 ， chen2 qing1 xin1 xi1 bei3 ji2 。
- shan1 zhi1 gao1 xi1 shui3 zhi1 shen1 ， zhu4 wu2 huang2 xi1 shou4 qian1 yi4 。

## 注释

## 译文

## 赏析
