---
id: li-qun-yu-song-wei-gui-jin-sheng
title: 送魏珪觐省
titlePinyin: song4 wei4 gui1 jin4 sheng3
titleSlug: song-wei-gui-jin-sheng
author: 李群玉
authorPinyin: li3 qun2 yu4
authorSlug: li-qun-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 木落楚色深，风高浪花白。送君飞一叶，鸟逝入空碧。
- 猗欤白华秀，伤心倚门夕。不知云涨遥，万里看咫尺。
- 萧萧青枫岸，去掩江山宅。离觞有黄花，节物助凄戚。
- 潇湘入𤃩桂，一路萦水石。烟萝拂行舟，玉濑锵枕席
- 多君林泉趣，耽玩日成癖。长啸凌清晖，襟情当雪涤。
- 登龙屈指内，飞誉甚籍籍。未折月中枝，宁随宋都鶂。
- 曰余吞声地，举足伤瓦砾。见尔一开颜，温明乃珠璧。
- 春风到云峤，把酒时相忆。豆蔻花入船，鹧鸪啼送客。
- 飏天与瘴海，此去备沿历。珍重春官英，加餐数刀帛。

## 拼音
- mu4 luo4 chu3 se4 shen1 ， feng1 gao1 lang4 hua1 bai2 。 song4 jun1 fei1 yi2 ye4 ， niao3 shi4 ru4 kong1 bi4 。
- yi1 yu2 bai2 hua2 xiu4 ， shang1 xin1 yi3 men2 xi1 。 bu4 zhi1 yun2 zhang3 yao2 ， wan4 li3 kan4 zhi3 chi3 。
- xiao1 xiao1 qing1 feng1 an4 ， qu4 yan3 jiang1 shan1 zhai2 。 li2 shang1 you3 huang2 hua1 ， jie2 wu4 zhu4 qi1 qi1 。
- xiao1 xiang1 ru4 𤃩 gui4 ， yi2 lu4 ying2 shui3 shi2 。 yan1 luo2 fu2 xing2 zhou1 ， yu4 lai4 qiang1 zhen3 xi2
- duo1 jun1 lin2 quan2 qu4 ， dan1 wan2 ri4 cheng2 pi3 。 chang2 xiao4 ling2 qing1 hui1 ， jin1 qing2 dang1 xue3 di2 。
- deng1 long2 qu1 zhi3 nei4 ， fei1 yu4 shen4 ji2 ji2 。 wei4 zhe2 yue4 zhong1 zhi1 ， ning2 sui2 song4 dou1 yi4 。
- yue1 yu2 tun1 sheng1 di4 ， ju3 zu2 shang1 wa3 li4 。 jian4 er3 yi4 kai1 yan2 ， wen1 ming2 nai3 zhu1 bi4 。
- chun1 feng1 dao4 yun2 qiao2 ， ba3 jiu3 shi2 xiang1 yi4 。 dou4 kou4 hua1 ru4 chuan2 ， zhe4 gu1 ti2 song4 ke4 。
- yang2 tian1 yu3 zhang4 hai3 ， ci3 qu4 bei4 yan2 li4 。 zhen1 zhong4 chun1 guan1 ying1 ， jia1 can1 shu4 dao1 bo2 。

## 注释

## 译文

## 赏析
