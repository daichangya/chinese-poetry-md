---
id: li-qun-yu-hu-zhong-gu-chou-san-shou
title: 湖中古愁三首
titlePinyin: hu2 zhong1 gu3 chou2 san1 shou3
titleSlug: hu-zhong-gu-chou-san-shou
author: 李群玉
authorPinyin: li3 qun2 yu4
authorSlug: li-qun-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 凉风西海来，直渡洞庭水。翛翛木叶下，白浪连天起。
- 蘅兰委皓雪，百草一时死。摧残负志人，感叹何穷已。
- 昔我睹云梦，穷秋经汨罗。灵均竟不返，怨气成微波。
- 奠桂开古祠，朦胧入幽萝。落日潇湘上，凄凉吟九歌。
- 南云哭重华，水死悲二女。天边九点黛，白骨迷处所。
- 朦胧波上瑟，清夜降北渚。万古一双魂，飘飘在烟雨。

## 拼音
- liang2 feng1 xi1 hai3 lai2 ， zhi2 du4 dong4 ting2 shui3 。 xiao1 xiao1 mu4 ye4 xia4 ， bai2 lang4 lian2 tian1 qi3 。
- heng2 lan2 wei3 hao4 xue3 ， bai3 cao3 yi4 shi2 si3 。 cui1 can2 fu4 zhi4 ren2 ， gan3 tan4 he2 qiong2 yi3 。
- xi1 wo3 du3 yun2 meng4 ， qiong2 qiu1 jing1 mi4 luo2 。 ling2 jun1 jing4 bu4 fan3 ， yuan4 qi4 cheng2 wei1 bo1 。
- dian4 gui4 kai1 gu3 ci2 ， meng2 long2 ru4 you1 luo2 。 luo4 ri4 xiao1 xiang1 shang4 ， qi1 liang2 yin2 jiu3 ge1 。
- nan2 yun2 ku1 zhong4 hua2 ， shui3 si3 bei1 er4 nü3 。 tian1 bian1 jiu3 dian3 dai4 ， bai2 gu3 mi2 chu4 suo3 。
- meng2 long2 bo1 shang4 se4 ， qing1 ye4 jiang4 bei3 zhu3 。 wan4 gu3 yi4 shuang1 hun2 ， piao1 piao1 zai4 yan1 yu3 。

## 注释

## 译文

## 赏析
