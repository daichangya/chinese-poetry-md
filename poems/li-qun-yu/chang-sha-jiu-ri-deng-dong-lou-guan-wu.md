---
id: li-qun-yu-chang-sha-jiu-ri-deng-dong-lou-guan-wu
title: 长沙九日登东楼观舞
titlePinyin: chang2 sha1 jiu3 ri4 deng1 dong1 lou2 guan1 wu3
titleSlug: chang-sha-jiu-ri-deng-dong-lou-guan-wu
author: 李群玉
authorPinyin: li3 qun2 yu4
authorSlug: li-qun-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南国有佳人，轻盈绿腰舞。华筵九秋暮，飞袂拂云雨。
- 翩如兰苕翠，婉如游龙举。越艳罢前溪，吴姬停白纻。
- 慢态不能穷，繁姿曲向终。低回莲破浪，凌乱雪萦风。
- 坠珥时流盻，修裾欲溯空。唯愁捉不住，飞去逐惊鸿。

## 拼音
- nan2 guo2 you3 jia1 ren2 ， qing1 ying2 lü4 yao1 wu3 。 hua2 yan2 jiu3 qiu1 mu4 ， fei1 mei4 fu2 yun2 yu3 。
- pian1 ru2 lan2 tiao2 cui4 ， wan3 ru2 you2 long2 ju3 。 yue4 yan4 ba4 qian2 xi1 ， wu2 ji1 ting2 bai2 zhu4 。
- man4 tai4 bu4 neng2 qiong2 ， fan2 zi1 qu3 xiang4 zhong1 。 di1 hui2 lian2 po4 lang4 ， ling2 luan4 xue3 ying2 feng1 。
- zhui4 er3 shi2 liu2 xi4 ， xiu1 ju1 yu4 su4 kong1 。 wei2 chou2 zhuo1 bu2 zhu4 ， fei1 qu4 zhu2 jing1 hong2 。

## 注释

## 译文

## 赏析
