---
id: zhan-qi-you-xian
title: 游仙
titlePinyin: you2 xian1
titleSlug: you-xian
author: 詹琦
authorPinyin: zhan1 qi2
authorSlug: zhan-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弱龄秉永向，撰念游蓬瀛。
- 腾盖玄圃台，投辔赤霞城。
- 紫府五香馥，丹丘四照萦。
- 班龙何夭矫，青凤来相迎。
- 道逢王子乔，手曳芙蓉旌。
- 灵风袭霓裳，邀我谒瑶京。
- 天帝坐丛霄，群仙列两楹。
- 羽节自飘扬，众乐锵然鸣。
- 授我金龟秘，锡我玉室名。
- 渴漱沆瀣浆，饥饵橘树英。
- 忘形思入玄，道在岂求赢。
- 流觉神驱尽，逍遥云翮轻。
- 枣花千岁结，桃核万年成。
- 海水扬尘竭，天衣拂石平。
- 祈年本无分，望仙徒自营。
- 寄谢樊笼士，那知遗世情。

## 拼音
- ruo4 ling2 bing3 yong3 xiang4 ， zhuan4 nian4 you2 peng2 ying2 。
- teng2 gai4 xuan2 pu3 tai2 ， tou2 pei4 chi4 xia2 cheng2 。
- zi3 fu3 wu3 xiang1 fu4 ， dan1 qiu1 si4 zhao4 ying2 。
- ban1 long2 he2 yao1 jiao3 ， qing1 feng4 lai2 xiang1 ying2 。
- dao4 feng2 wang2 zi3 qiao2 ， shou3 ye4 fu2 rong2 jing1 。
- ling2 feng1 xi2 ni2 chang2 ， yao1 wo3 ye4 yao2 jing1 。
- tian1 di4 zuo4 cong2 xiao1 ， qun2 xian1 lie4 liang3 ying2 。
- yu3 jie2 zi4 piao1 yang2 ， zhong4 le4 qiang1 ran2 ming2 。
- shou4 wo3 jin1 gui1 mi4 ， xi1 wo3 yu4 shi4 ming2 。
- ke3 shu4 hang4 xie4 jiang1 ， ji1 er3 ju2 shu4 ying1 。
- wang4 xing2 si1 ru4 xuan2 ， dao4 zai4 qi3 qiu2 ying2 。
- liu2 jue2 shen2 qu1 jin4 ， xiao1 yao2 yun2 he2 qing1 。
- zao3 hua1 qian1 sui4 jie2 ， tao2 he2 wan4 nian2 cheng2 。
- hai3 shui3 yang2 chen2 jie2 ， tian1 yi1 fu2 shi2 ping2 。
- qi2 nian2 ben3 wu2 fen1 ， wang4 xian1 tu2 zi4 ying2 。
- ji4 xie4 fan2 long2 shi4 ， na4 zhi1 yi2 shi4 qing2 。

## 注释

## 译文

## 赏析
