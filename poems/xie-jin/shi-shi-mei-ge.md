---
id: xie-jin-shi-shi-mei-ge
title: 识时梅歌
titlePinyin: shi2 shi2 mei2 ge1
titleSlug: shi-shi-mei-ge
author: 谢琎
authorPinyin: xie4 jin4
authorSlug: xie-jin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寇至人远避，寇退人复归。
- 归来寻旧址，草芜迷荒基。
- 哀哉住傍梅，清梦常相依。
- 可怜岁寒心，能识存亡机。
- 不欲染尘垢，先枯避时虞。
- 方今向太平，枯干生新枝。
- 主人修废坠，古梅仍春辉。
- 俗态分荣瘁，梅心无改移。
- 如我耐寒友，头白不相违。
- 梅花自奇绝，世事与古别。
- 花下独徘徊，似听梅花说。
- 不愿傍官驿，驿外尘飞多马迹。
- 几番驿使自南来，南枝折尽花狼藉。
- 不愿在深宫，蛾眉人去寿阳空。
- 缤纷簷下花飞片，不上宫粧入草丛。
- 不愿在西湖，旧时逋仙迹已芜。
- 可惜暗香疎影处，迩来都是给樵苏。
- 不愿近东阁，无人更管花开落。
- 黄昏风雨锁朱门，和羹人伴归沙漠。
- 但愿开向千岩窟，饕虐冯陵任风雪。
- 花香只绕处士庐，花飞不点征人骨。
- 吟翁索笑痴更痴，谁似梅花能识时。
- 始终不渝含酸味，去就长存调鼎资。
- 广平铁石笔何在，生死与我深相知。

## 拼音
- kou4 zhi4 ren2 yuan3 bi4 ， kou4 tui4 ren2 fu4 gui1 。
- gui1 lai2 xun2 jiu4 zhi3 ， cao3 wu2 mi2 huang1 ji1 。
- ai1 zai1 zhu4 bang4 mei2 ， qing1 meng4 chang2 xiang1 yi1 。
- ke3 lian2 sui4 han2 xin1 ， neng2 shi2 cun2 wang2 ji1 。
- bu2 yu4 ran3 chen2 gou4 ， xian1 ku1 bi4 shi2 yu2 。
- fang1 jin1 xiang4 tai4 ping2 ， ku1 gan1 sheng1 xin1 zhi1 。
- zhu3 ren2 xiu1 fei4 zhui4 ， gu3 mei2 reng2 chun1 hui1 。
- su2 tai4 fen1 rong2 cui4 ， mei2 xin1 wu2 gai3 yi2 。
- ru2 wo3 nai4 han2 you3 ， tou2 bai2 bu4 xiang1 wei2 。
- mei2 hua1 zi4 qi2 jue2 ， shi4 shi4 yu3 gu3 bie2 。
- hua1 xia4 du2 pai2 huai2 ， si4 ting1 mei2 hua1 shuo1 。
- bu2 yuan4 bang4 guan1 yi4 ， yi4 wai4 chen2 fei1 duo1 ma3 ji4 。
- ji3 fan1 yi4 shi3 zi4 nan2 lai2 ， nan2 zhi1 zhe2 jin4 hua1 lang2 ji2 。
- bu2 yuan4 zai4 shen1 gong1 ， e2 mei2 ren2 qu4 shou4 yang2 kong1 。
- bin1 fen1 yan2 xia4 hua1 fei1 pian4 ， bu2 shang4 gong1 zhuang1 ru4 cao3 cong2 。
- bu2 yuan4 zai4 xi1 hu2 ， jiu4 shi2 bu1 xian1 ji4 yi3 wu2 。
- ke3 xi1 an4 xiang1 shu1 ying3 chu4 ， er3 lai2 dou1 shi4 gei3 qiao2 su1 。
- bu2 yuan4 jin4 dong1 ge2 ， wu2 ren2 geng4 guan3 hua1 kai1 luo4 。
- huang2 hun1 feng1 yu3 suo3 zhu1 men2 ， he2 geng1 ren2 ban4 gui1 sha1 mo4 。
- dan4 yuan4 kai1 xiang4 qian1 yan2 ku1 ， tao1 nüe4 feng2 ling2 ren4 feng1 xue3 。
- hua1 xiang1 zhi1 rao4 chu3 shi4 lu2 ， hua1 fei1 bu4 dian3 zheng1 ren2 gu3 。
- yin2 weng1 suo3 xiao4 chi1 geng4 chi1 ， shui2 si4 mei2 hua1 neng2 shi2 shi2 。
- shi3 zhong1 bu4 yu2 han2 suan1 wei4 ， qu4 jiu4 chang2 cun2 tiao2 ding3 zi1 。
- guang3 ping2 tie3 shi2 bi3 he2 zai4 ， sheng1 si3 yu3 wo3 shen1 xiang1 zhi1 。

## 注释

## 译文

## 赏析
