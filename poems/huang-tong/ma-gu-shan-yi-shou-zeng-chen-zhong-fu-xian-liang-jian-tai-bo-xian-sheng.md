---
id: huang-tong-ma-gu-shan-yi-shou-zeng-chen-zhong-fu-xian-liang-jian-tai-bo-xian-sheng
title: 麻姑山一首赠陈仲父贤良兼泰伯先生
titlePinyin: ma2 gu1 shan1 yi4 shou3 zeng4 chen2 zhong4 fu4 xian2 liang2 jian1 tai4 bo2 xian1 sheng1
titleSlug: ma-gu-shan-yi-shou-zeng-chen-zhong-fu-xian-liang-jian-tai-bo-xian-sheng
author: 黄通
authorPinyin: huang2 tong1
authorSlug: huang-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麻姑山直斗牛角，形胜拥断东南隅。
- 五百年来畜英气，特为吾宋生真儒。
- 李姓觏名泰伯字，风骨古秀飘髯须。
- 其人于世少似者，无乃稷契荀孟徒。
- 自伤出处苦奇剥，不得寸禄遮妻孥。
- 归来筑室郡北郭，反关唯作文字娱。
- 先生之门足高第，中间仲父有辈无。
- 曾继先生列科举，简编满载三十车。
- 先生不遇子亦退，高文懿行夸江湖。
- 麻源谷口田数顷，岁计取足无赢余。
- 生涯俯就隠意决，便弃城邑庐郊墟。
- 上有慈亲享甘旨，下有子弟森庭除。
- 平生胸臆渺溟渤，惟学虞卿穷著书。
- 平生志气薄云汉，惟学子陵闲钓鱼。
- 每当春秋社时候，万象潇洒神仙居。
- 岩花野卉照几席，溪风谷霭清襟裾。
- 先生乘兴或还往，杀鸡炊黍开尊壶。
- 共评古今正经史，不知口角清涎濡。
- 名教果有如是乐，彦辅之言诚岂诬。
- 莲社竹谿诧高逸，究竟未免归狂愚。
- 争如仲父与泰伯，相乐以道情愉愉。
- 文酒逢迎二十载，一日不见已为疏。
- 松门大开俗不到，水云轩槛空清虚。
- 仰爱二友嗟不与，欲别仙墅犹踟蹰。

## 拼音
- ma2 gu1 shan1 zhi2 dou4 niu2 jiao3 ， xing2 sheng4 yong1 duan4 dong1 nan2 yu2 。
- wu3 bai3 nian2 lai2 chu4 ying1 qi4 ， te4 wei4 wu2 song4 sheng1 zhen1 ru2 。
- li3 xing4 gou4 ming2 tai4 bo2 zi4 ， feng1 gu3 gu3 xiu4 piao1 ran2 xu1 。
- qi2 ren2 yu2 shi4 shao3 si4 zhe3 ， wu2 nai3 ji4 qi4 xun2 meng4 tu2 。
- zi4 shang1 chu1 chu4 ku3 qi2 bao1 ， bu4 de2 cun4 lu4 zhe1 qi1 nu2 。
- gui1 lai2 zhu4 shi4 jun4 bei3 guo1 ， fan3 guan1 wei2 zuo4 wen2 zi4 yu2 。
- xian1 sheng1 zhi1 men2 zu2 gao1 di4 ， zhong1 jian1 zhong4 fu4 you3 bei4 wu2 。
- ceng2 ji4 xian1 sheng1 lie4 ke1 ju3 ， jian3 bian1 man3 zai4 san1 shi2 che1 。
- xian1 sheng1 bu2 yu4 zi3 yi4 tui4 ， gao1 wen2 yi4 xing2 kua1 jiang1 hu2 。
- ma2 yuan2 gu3 kou3 tian2 shu4 qing3 ， sui4 ji4 qu3 zu2 wu2 ying2 yu2 。
- sheng1 ya2 fu3 jiu4 yin3 yi4 jue2 ， bian4 qi4 cheng2 yi4 lu2 jiao1 xu1 。
- shang4 you3 ci2 qin1 xiang3 gan1 zhi3 ， xia4 you3 zi3 di4 sen1 ting2 chu2 。
- ping2 sheng1 xiong1 yi4 miao3 ming2 bo2 ， wei2 xue2 yu2 qing1 qiong2 zhu4 shu1 。
- ping2 sheng1 zhi4 qi4 bao2 yun2 han4 ， wei2 xue2 zi3 ling2 xian2 diao4 yu2 。
- mei3 dang1 chun1 qiu1 she4 shi2 hou4 ， wan4 xiang4 xiao1 sa3 shen2 xian1 ju1 。
- yan2 hua1 ye3 hui4 zhao4 ji3 xi2 ， xi1 feng1 gu3 ai3 qing1 jin1 ju1 。
- xian1 sheng1 cheng2 xing4 huo4 hai2 wang3 ， sha1 ji1 chui1 shu3 kai1 zun1 hu2 。
- gong4 ping2 gu3 jin1 zheng4 jing1 shi3 ， bu4 zhi1 kou3 jiao3 qing1 xian2 ru2 。
- ming2 jiao4 guo3 you3 ru2 shi4 le4 ， yan4 fu3 zhi1 yan2 cheng2 qi3 wu1 。
- lian2 she4 zhu2 xi1 cha4 gao1 yi4 ， jiu1 jing4 wei4 mian3 gui1 kuang2 yu2 。
- zheng1 ru2 zhong4 fu4 yu3 tai4 bo2 ， xiang1 le4 yi3 dao4 qing2 yu2 yu2 。
- wen2 jiu3 feng2 ying2 er4 shi2 zai3 ， yi2 ri4 bu2 jian4 yi3 wei4 shu1 。
- song1 men2 da4 kai1 su2 bu2 dao4 ， shui3 yun2 xuan1 kan3 kong1 qing1 xu1 。
- yang3 ai4 er4 you3 jie1 bu4 yu3 ， yu4 bie2 xian1 shu4 you2 chi2 chu2 。

## 注释

## 译文

## 赏析
