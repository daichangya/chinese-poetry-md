---
id: sun-yan-qu-dong-guo-shi-tan-shang-shi-wu-yi-fu-tong-hang-xin-ran-wei-yu-yue-shi--00c037cd
title: 去冬过石潭上时吴义夫同行欣然谓予曰诗境甚佳今日再过有作将寄义夫
titlePinyin: qu4 dong1 guo4 shi2 tan2 shang4 shi2 wu2 yi4 fu1 tong2 hang2 xin1 ran2 wei4 yu3 yue1 shi1 jing4 shen4 jia1 jin1 ri4 zai4 guo4 you3 zuo4 jiang1 ji4 yi4 fu1
titleSlug: qu-dong-guo-shi-tan-shang-shi-wu-yi-fu-tong-hang-xin-ran-wei-yu-yue-shi--00c037cd
author: 孙岩
authorPinyin: sun1 yan2
authorSlug: sun-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长潭有令姿，山绿纳空洞。
- 轩轩吴武陵，曾此接飞鞚。
- 殷勤顾我笑，诗材不胜用。
- 重来春事深，物采尤错综。
- 褚小强怀大，秀异肯受控。
- 沈吟日已昃，十彀才一中。
- 故人抱才藻，众象入嘲弄。
- 即今温水馆，匡坐教弦诵。
- 嗟哉实前语，束苇代杗栋。
- 明当寄东风，烟水发清梦。

## 拼音
- chang2 tan2 you3 ling4 zi1 ， shan1 lü4 na4 kong1 dong4 。
- xuan1 xuan1 wu2 wu3 ling2 ， ceng2 ci3 jie1 fei1 kong4 。
- yin1 qin2 gu4 wo3 xiao4 ， shi1 cai2 bu2 sheng4 yong4 。
- chong2 lai2 chun1 shi4 shen1 ， wu4 cai3 you2 cuo4 zong1 。
- chu3 xiao3 qiang2 huai2 da4 ， xiu4 yi4 ken3 shou4 kong4 。
- shen3 yin2 ri4 yi3 ze4 ， shi2 gou4 cai2 yi4 zhong1 。
- gu4 ren2 bao4 cai2 zao3 ， zhong4 xiang4 ru4 chao2 nong4 。
- ji2 jin1 wen1 shui3 guan3 ， kuang1 zuo4 jiao4 xian2 song4 。
- jie1 zai1 shi2 qian2 yu3 ， shu4 wei3 dai4 mang2 dong4 。
- ming2 dang1 ji4 dong1 feng1 ， yan1 shui3 fa1 qing1 meng4 。

## 注释

## 译文

## 赏析
