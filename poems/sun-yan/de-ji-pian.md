---
id: sun-yan-de-ji-pian
title: 德骥篇
titlePinyin: de2 ji4 pian1
titleSlug: de-ji-pian
author: 孙岩
authorPinyin: sun1 yan2
authorSlug: sun-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西家白马如曳练，东家赤马如驱电。
- 时时并辔刷长秋，羞杀分飞伯劳燕。
- 白马不防牛有角，惨甚兵间中矛矟。
- 不出能令赤马疑，隔巷来奔初不约。
- 踌躇血地嘶鸣哀，悲风飒飒惊条枚。
- 皦然德骥非凡材，牧人驱迫去复回。
- 物于俦匹且如此，何况世间贞信士。
- 管仲败余勤鲍叔，孝章厄极悲文举。
- 茂弘将坐白其忠，叔翰当收脱之死。
- 乞兵欲赴雍丘危，突围竟雪都昌耻。
- 虽云志计有伸屈，至今挠弱闻风起。
- 利灾乐祸无故情，东家无恙汝得乘。

## 拼音
- xi1 jia1 bai2 ma3 ru2 ye4 lian4 ， dong1 jia1 chi4 ma3 ru2 qu1 dian4 。
- shi2 shi2 bing4 pei4 shua1 chang2 qiu1 ， xiu1 sha1 fen1 fei1 bo2 lao2 yan4 。
- bai2 ma3 bu4 fang2 niu2 you3 jiao3 ， can3 shen4 bing1 jian1 zhong1 mao2 shuo4 。
- bu4 chu1 neng2 ling4 chi4 ma3 yi2 ， ge2 xiang4 lai2 ben1 chu1 bu4 yue1 。
- chou2 chu2 xue4 di4 si1 ming2 ai1 ， bei1 feng1 sa4 sa4 jing1 tiao2 mei2 。
- jiao3 ran2 de2 ji4 fei1 fan2 cai2 ， mu4 ren2 qu1 po4 qu4 fu4 hui2 。
- wu4 yu2 chou2 pi3 qie3 ru2 ci3 ， he2 kuang4 shi4 jian1 zhen1 xin4 shi4 。
- guan3 zhong4 bai4 yu2 qin2 bao4 shu1 ， xiao4 zhang1 e4 ji2 bei1 wen2 ju3 。
- mao4 hong2 jiang1 zuo4 bai2 qi2 zhong1 ， shu1 han4 dang1 shou1 tuo1 zhi1 si3 。
- qi3 bing1 yu4 fu4 yong1 qiu1 wei1 ， tu1 wei2 jing4 xue3 dou1 chang1 chi3 。
- sui1 yun2 zhi4 ji4 you3 shen1 qu1 ， zhi4 jin1 nao2 ruo4 wen2 feng1 qi3 。
- li4 zai1 le4 huo4 wu2 gu4 qing2 ， dong1 jia1 wu2 yang4 ru3 de2 cheng2 。

## 注释

## 译文

## 赏析
