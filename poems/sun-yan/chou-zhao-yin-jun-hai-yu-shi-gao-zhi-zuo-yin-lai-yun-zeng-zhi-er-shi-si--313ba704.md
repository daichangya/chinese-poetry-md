---
id: sun-yan-chou-zhao-yin-jun-hai-yu-shi-gao-zhi-zuo-yin-lai-yun-zeng-zhi-er-shi-si--313ba704
title: 酬赵隠君还予诗稿之作因来韵增至二十四用柳子厚同刘院长言怀事诗例也
titlePinyin: chou2 zhao4 yin3 jun1 hai2 yu3 shi1 gao3 zhi1 zuo4 yin1 lai2 yun4 zeng1 zhi4 er4 shi2 si4 yong4 liu3 zi3 hou4 tong2 liu2 yuan4 zhang3 yan2 huai2 shi4 shi1 li4 ye3
titleSlug: chou-zhao-yin-jun-hai-yu-shi-gao-zhi-zuo-yin-lai-yun-zeng-zhi-er-shi-si--313ba704
author: 孙岩
authorPinyin: sun1 yan2
authorSlug: sun-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 度德宜滕长，论交堕鲁臯。
- 凄凉当岁晚，潇洒见时髦。
- 常恐诗无证，空知调欲高。
- 扶疏才社栎，变化岂胥涛。
- 阔略三冬学，增多一字褒。
- 大篇参往箓，异事诧吾曹。
- 昔嗜梁台选，仍耽郢士骚。
- 长歌落涧谷，中夜骇猿猱。
- 攻苦鹈濡翼，求朋鹿食蒿。
- 家无彦弘在，乡失吕温豪。
- 击拊当谁听，荒芜尚自薅。
- 英英善和柳，皎皎义熙陶。
- 步骤才难至，图回首屡搔。
- 较深搜石髓，务洁取溪毛。
- 推激吾非党，讥诃物得逃。
- 辞连盘谷稼，想到武陵桃。
- 朝逮虞渊暗，宵几鹖旦嗷。
- 含愁全庾赋，寓乐间庄濠。
- 不谓尘明镜，何殊赠佩刀。
- 音书无雁往，时序迫蝉号。
- 嵇向诸人远，周雷再世遭。
- 未应求善贾，孰不饮醇醪。
- 并席葭依玉，清言輠炙膏。
- 斯期方缅邈，北望寸心劳。

## 拼音
- du4 de2 yi2 teng2 chang2 ， lun4 jiao1 duo4 lu3 gao1 。
- qi1 liang2 dang1 sui4 wan3 ， xiao1 sa3 jian4 shi2 mao2 。
- chang2 kong3 shi1 wu2 zheng4 ， kong1 zhi1 tiao2 yu4 gao1 。
- fu2 shu1 cai2 she4 li4 ， bian4 hua4 qi3 xu1 tao1 。
- kuo4 lüe4 san1 dong1 xue2 ， zeng1 duo1 yi2 zi4 bao1 。
- da4 pian1 can1 wang3 lu4 ， yi4 shi4 cha4 wu2 cao2 。
- xi1 shi4 liang2 tai2 xuan3 ， reng2 dan1 ying3 shi4 sao1 。
- chang2 ge1 luo4 jian4 gu3 ， zhong1 ye4 hai4 yuan2 nao2 。
- gong1 ku3 ti2 ru2 yi4 ， qiu2 peng2 lu4 shi2 hao1 。
- jia1 wu2 yan4 hong2 zai4 ， xiang1 shi1 lü3 wen1 hao2 。
- ji1 fu3 dang1 shui2 ting1 ， huang1 wu2 shang4 zi4 hao1 。
- ying1 ying1 shan4 he2 liu3 ， jiao3 jiao3 yi4 xi1 tao2 。
- bu4 zhou4 cai2 nan2 zhi4 ， tu2 hui2 shou3 lü3 sao1 。
- jiao4 shen1 sou1 shi2 sui3 ， wu4 jie2 qu3 xi1 mao2 。
- tui1 ji1 wu2 fei1 dang3 ， ji1 he1 wu4 de2 tao2 。
- ci2 lian2 pan2 gu3 jia4 ， xiang3 dao4 wu3 ling2 tao2 。
- chao2 dai3 yu2 yuan1 an4 ， xiao1 ji3 he2 dan4 ao2 。
- han2 chou2 quan2 yu3 fu4 ， yu4 le4 jian1 zhuang1 hao2 。
- bu2 wei4 chen2 ming2 jing4 ， he2 shu1 zeng4 pei4 dao1 。
- yin1 shu1 wu2 yan4 wang3 ， shi2 xu4 po4 chan2 hao4 。
- ji1 xiang4 zhu1 ren2 yuan3 ， zhou1 lei2 zai4 shi4 zao1 。
- wei4 ying4 qiu2 shan4 jia3 ， shu2 bu4 yin3 chun2 lao2 。
- bing4 xi2 jia1 yi1 yu4 ， qing1 yan2 guo3 zhi4 gao1 。
- si1 qi1 fang1 mian3 miao3 ， bei3 wang4 cun4 xin1 lao2 。

## 注释

## 译文

## 赏析
