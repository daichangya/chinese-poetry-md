---
id: fu-chan-shi-zhen-zhong-shu
title: 箴仲殊
titlePinyin: zhen1 zhong4 shu1
titleSlug: zhen-zhong-shu
author: 孚禅师
authorPinyin: fu2 chan2 shi1
authorSlug: fu-chan-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大道久凌迟，正风还陊隳。
- 无人整颓纲，目乱空伤悲。
- 卓有出世士，蔚为人天师。
- 文章通造化，动与王公知。
- 囊括十洲香，名翼四海驰。
- 肆意放山水，洒脱无羁縻。
- 云轻三事衲，瓶锡天下之。
- 诗曲相间作，百纸顷刻为。
- 藻思洪泉泻，翰墨清且奇。
- 惜哉大手笔，胡为幽柔词。
- 愿师持此才，奋起革浇漓。
- 骛彼东山嵩，图祖进丰碑。
- 再续辅教编，高步凌丹墀。
- 它日僧史上，万世为蓍龟。
- 迦叶闻琴舞，终被习气随。
- 伊予浮薄人，赠言增忸怩。
- 倘能循我言，佛日重光离。

## 拼音
- da4 dao4 jiu3 ling2 chi2 ， zheng4 feng1 hai2 duo4 hui1 。
- wu2 ren2 zheng3 tui2 gang1 ， mu4 luan4 kong1 shang1 bei1 。
- zhuo2 you3 chu1 shi4 shi4 ， wei4 wei4 ren2 tian1 shi1 。
- wen2 zhang1 tong1 zao4 hua4 ， dong4 yu3 wang2 gong1 zhi1 。
- nang2 kuo4 shi2 zhou1 xiang1 ， ming2 yi4 si4 hai3 chi2 。
- si4 yi4 fang4 shan1 shui3 ， sa3 tuo1 wu2 ji1 mi2 。
- yun2 qing1 san1 shi4 na4 ， ping2 xi1 tian1 xia4 zhi1 。
- shi1 qu3 xiang1 jian4 zuo4 ， bai3 zhi3 qing3 ke4 wei4 。
- zao3 si1 hong2 quan2 xie4 ， han4 mo4 qing1 qie3 qi2 。
- xi1 zai1 da4 shou3 bi3 ， hu2 wei4 you1 rou2 ci2 。
- yuan4 shi1 chi2 ci3 cai2 ， fen4 qi3 ge2 jiao1 li2 。
- wu4 bi3 dong1 shan1 song1 ， tu2 zu3 jin4 feng1 bei1 。
- zai4 xu4 fu3 jiao4 bian1 ， gao1 bu4 ling2 dan1 chi2 。
- ta1 ri4 seng1 shi3 shang4 ， wan4 shi4 wei4 shi1 gui1 。
- jia1 ye4 wen2 qin2 wu3 ， zhong1 bei4 xi2 qi4 sui2 。
- yi1 yu3 fu2 bao2 ren2 ， zeng4 yan2 zeng1 niu3 ni2 。
- tang3 neng2 xun2 wo3 yan2 ， fo2 ri4 chong2 guang1 li2 。

## 注释

## 译文

## 赏析
