---
id: liang-jia-bao-jing-san-mei-ge
title: 宝镜三昧歌
titlePinyin: bao3 jing4 san1 mei4 ge1
titleSlug: bao-jing-san-mei-ge
author: 良价
authorPinyin: liang2 jia4
authorSlug: liang-jia
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 如是之法，佛祖密付。
- 汝今得之，宜善保护。
- 银盌盛雪，明月藏鹭。
- 类之不（《五灯会元》卷十三作「弗」）齐，混则知处。
- 意不在言，来机亦赴。
- 动成窠臼，差落顾伫。
- 背触俱非，如大火聚。
- 但形文彩，即属染污。
- 夜半正明，天晓不露。
- 为物作则，用拔诸苦。
- 虽非有为，不是无语。
- 如临宝镜，形形（《五灯会元》作「影」）相覩。
- 汝不是渠，渠正是汝。
- 如世婴儿，五相完具。
- 不去不来，不起不住。
- 婆婆和和，有句无句。
- 终不得物，语未正故。
- 重离六爻，偏正回互。
- 叠而为三，变尽成五。
- 如荎（《五灯会元》注：「徒结切」）草味，如金刚杵。
- 正中妙挟，敲唱双举。
- 通宗通途，挟带挟路。
- 错然则吉，不可犯忤。
- 天真而妙，不属迷悟。
- 因缘时节，寂然昭著。
- 细入无间，大绝方所。
- 毫忽之差，不应律吕。
- 今有顿渐，缘立宗趣。
- 宗趣分矣，即是规矩。
- 宗通趣极，真常流注。
- 外寂中谣，系驹伏鼠。
- 先圣悲之，为法檀度。
- 随其颠倒，以缁为素。
- 颠倒想灭，肯心自许。
- 要合古辙，请观前古。
- 佛道垂成，十劫观树。
- 如虎之缺，如马之馵（《五灯会元》注：「之戌切」）。
- 以有下劣，宝几珍御。
- 以有惊异，黧奴白牯。
- 羿以巧力，射中百步。
- 箭锋相值，巧力何预？
- 木人方歌，石女起舞。
- 非情识到，宁容思虑？
- 臣奉于君，子顺于父。
- 不顺不（《五灯会元》作「非」）孝，不奉不（《五灯会元》作「非」）辅。
- 潜行密用，如愚如鲁。
- 但能相续，名主中主。

## 拼音
- ru2 shi4 zhi1 fa3 ， fo2 zu3 mi4 fu4 。
- ru3 jin1 de2 zhi1 ， yi2 shan4 bao3 hu4 。
- yin2 wan3 sheng4 xue3 ， ming2 yue4 cang2 lu4 。
- lei4 zhi1 bu4 （ 《 wu3 deng1 hui4 yuan2 》 juan4 shi2 san1 zuo4 「 fu2 」 ） qi2 ， hun4 ze2 zhi1 chu4 。
- yi4 bu2 zai4 yan2 ， lai2 ji1 yi4 fu4 。
- dong4 cheng2 ke1 jiu4 ， cha4 luo4 gu4 zhu4 。
- bei4 chu4 ju4 fei1 ， ru2 da4 huo3 ju4 。
- dan4 xing2 wen2 cai3 ， ji2 shu3 ran3 wu1 。
- ye4 ban4 zheng4 ming2 ， tian1 xiao3 bu2 lu4 。
- wei4 wu4 zuo4 ze2 ， yong4 ba2 zhu1 ku3 。
- sui1 fei1 you3 wei4 ， bu2 shi4 wu2 yu3 。
- ru2 lin2 bao3 jing4 ， xing2 xing2 （ 《 wu3 deng1 hui4 yuan2 》 zuo4 「 ying3 」 ） xiang1 du3 。
- ru3 bu2 shi4 qu2 ， qu2 zheng4 shi4 ru3 。
- ru2 shi4 ying1 er2 ， wu3 xiang1 wan2 ju4 。
- bu2 qu4 bu4 lai2 ， bu4 qi3 bu2 zhu4 。
- po2 po0 he2 he2 ， you3 ju4 wu2 ju4 。
- zhong1 bu4 de2 wu4 ， yu3 wei4 zheng4 gu4 。
- zhong4 li2 liu4 yao2 ， pian1 zheng4 hui2 hu4 。
- die2 er2 wei4 san1 ， bian4 jin4 cheng2 wu3 。
- ru2 chi2 （ 《 wu3 deng1 hui4 yuan2 》 zhu4 ： 「 tu2 jie2 qie4 」 ） cao3 wei4 ， ru2 jin1 gang1 chu3 。
- zheng4 zhong1 miao4 xie2 ， qiao1 chang4 shuang1 ju3 。
- tong1 zong1 tong1 tu2 ， xie2 dai4 xie2 lu4 。
- cuo4 ran2 ze2 ji2 ， bu4 ke3 fan4 wu3 。
- tian1 zhen1 er2 miao4 ， bu4 shu3 mi2 wu4 。
- yin1 yuan2 shi2 jie2 ， ji4 ran2 zhao1 zhu4 。
- xi4 ru4 wu2 jian4 ， da4 jue2 fang1 suo3 。
- hao2 hu1 zhi1 cha4 ， bu2 ying4 lü4 lü3 。
- jin1 you3 dun4 jian4 ， yuan2 li4 zong1 qu4 。
- zong1 qu4 fen1 yi3 ， ji2 shi4 gui1 ju3 。
- zong1 tong1 qu4 ji2 ， zhen1 chang2 liu2 zhu4 。
- wai4 ji4 zhong1 yao2 ， xi4 ju1 fu2 shu3 。
- xian1 sheng4 bei1 zhi1 ， wei4 fa3 tan2 du4 。
- sui2 qi2 dian1 dao3 ， yi3 zi1 wei4 su4 。
- dian1 dao3 xiang3 mie4 ， ken3 xin1 zi4 xu3 。
- yao4 he2 gu3 zhe2 ， qing3 guan1 qian2 gu3 。
- fo2 dao4 chui2 cheng2 ， shi2 jie2 guan1 shu4 。
- ru2 hu3 zhi1 que1 ， ru2 ma3 zhi1 zhu4 （ 《 wu3 deng1 hui4 yuan2 》 zhu4 ： 「 zhi1 xu1 qie4 」 ） 。
- yi3 you3 xia4 lie4 ， bao3 ji3 zhen1 yu4 。
- yi3 you3 jing1 yi4 ， li2 nu2 bai2 gu3 。
- yi4 yi3 qiao3 li4 ， she4 zhong1 bai3 bu4 。
- jian4 feng1 xiang1 zhi2 ， qiao3 li4 he2 yu4 ？
- mu4 ren2 fang1 ge1 ， shi2 nü3 qi3 wu3 。
- fei1 qing2 shi2 dao4 ， ning2 rong2 si1 lü4 ？
- chen2 feng4 yu2 jun1 ， zi3 shun4 yu2 fu4 。
- bu2 shun4 bu4 （ 《 wu3 deng1 hui4 yuan2 》 zuo4 「 fei1 」 ） xiao4 ， bu2 feng4 bu4 （ 《 wu3 deng1 hui4 yuan2 》 zuo4 「 fei1 」 ） fu3 。
- qian2 xing2 mi4 yong4 ， ru2 yu2 ru2 lu3 。
- dan4 neng2 xiang1 xu4 ， ming2 zhu3 zhong1 zhu3 。

## 注释

## 译文

## 赏析
