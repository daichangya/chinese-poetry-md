---
id: liang-jia-xin-dan-jue-yi
title: 心丹诀 一
titlePinyin: xin1 dan1 jue2   yi1
titleSlug: xin-dan-jue-yi
author: 良价
authorPinyin: liang2 jia4
authorSlug: liang-jia
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾有药，号心丹，烦恼炉中炼岁年。
- 知伊不变胎中色，照耀光明遍大千。
- 开法眼，覩毫端，能变凡圣刹那间。
- 要知真假成功用，一到底时中锻炼看。
- 无形状，无方圆，言中无物物中言。
- 有心用即乖真用，无意安禅无不禅。
- 亦无灭，亦无起，森罗万像皆驱使。
- 不论州土但将来，入此炉中无不是。
- 无一意，是吾意，无一智，是吾智，无一味，无不异。
- 色不变，转难辩，更无一物于中现。
- 莫将一物制伏他，体合真空非锻炼。
- （见《大正新修大藏经》第四八册吴越释延寿《宗镜录》卷九八）。

## 拼音
- wu2 you3 yao4 ， hao4 xin1 dan1 ， fan2 nao3 lu2 zhong1 lian4 sui4 nian2 。
- zhi1 yi1 bu2 bian4 tai1 zhong1 se4 ， zhao4 yao4 guang1 ming2 bian4 da4 qian1 。
- kai1 fa3 yan3 ， du3 hao2 duan1 ， neng2 bian4 fan2 sheng4 cha4 na4 jian1 。
- yao4 zhi1 zhen1 jia3 cheng2 gong1 yong4 ， yi2 dao4 di3 shi2 zhong1 duan4 lian4 kan4 。
- wu2 xing2 zhuang4 ， wu2 fang1 yuan2 ， yan2 zhong1 wu2 wu4 wu4 zhong1 yan2 。
- you3 xin1 yong4 ji2 guai1 zhen1 yong4 ， wu2 yi4 an1 chan2 wu2 bu4 chan2 。
- yi4 wu2 mie4 ， yi4 wu2 qi3 ， sen1 luo2 wan4 xiang4 jie1 qu1 shi3 。
- bu2 lun4 zhou1 tu3 dan4 jiang1 lai2 ， ru4 ci3 lu2 zhong1 wu2 bu2 shi4 。
- wu2 yi2 yi4 ， shi4 wu2 yi4 ， wu2 yi2 zhi4 ， shi4 wu2 zhi4 ， wu2 yi2 wei4 ， wu2 bu2 yi4 。
- se4 bu2 bian4 ， zhuan3 nan2 bian4 ， geng4 wu2 yi2 wu4 yu2 zhong1 xian4 。
- mo4 jiang1 yi2 wu4 zhi4 fu2 ta1 ， ti3 he2 zhen1 kong1 fei1 duan4 lian4 。
- （ jian4 《 da4 zheng4 xin1 xiu1 da4 zang4 jing1 》 di4 si4 ba1 ce4 wu2 yue4 shi4 yan2 shou4 《 zong1 jing4 lu4 》 juan4 jiu3 ba1 ） 。

## 注释

## 译文

## 赏析
