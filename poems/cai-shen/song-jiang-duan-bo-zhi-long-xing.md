---
id: cai-shen-song-jiang-duan-bo-zhi-long-xing
title: 送江端伯之隆兴
titlePinyin: song4 jiang1 duan1 bo2 zhi1 long2 xing1
titleSlug: song-jiang-duan-bo-zhi-long-xing
author: 蔡沈
authorPinyin: cai4 shen3
authorSlug: cai-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生辛苦惟别离，况复心相知。
- 辛酸话别语不出，相看执手徒依依。
- 问君西游何归期，长途巉岩不可思。
- 春霜日暮山谷里，寒风凛凛吹人衣。
- 中林哑哑乌欲栖，猿猱虎豹夹路啼。
- 路傍古屋掩柴扉，空房独宿生新悲。
- 家山昨夜春始至，桃花初破梅花飞。
- 自非丈夫刚自许，谁不去住生狐疑。
- 惟君与我同此志，西湘东越频驱驰。
- 番阳浩荡六百里，南昌风物雄江西。
- 西山中峙高崔嵬，滕王杰阁横江开。
- 五更东望红浴日，鱼龙蛟蜃惊相积。
- 阳门青松青可挹，剑池清水清可吸。
- 真人鹤岭遗金丹，中峰苍莽风常寒。
- 游人西游止此地，眼明足健应忘还。
- 闽山岂足展羽翮，湖光望极天地宽。
- 鲲鹏变化知有托，归来长铗宁须弹。

## 拼音
- ren2 sheng1 xin1 ku3 wei2 bie2 li2 ， kuang4 fu4 xin1 xiang1 zhi1 。
- xin1 suan1 hua4 bie2 yu3 bu4 chu1 ， xiang1 kan4 zhi2 shou3 tu2 yi1 yi1 。
- wen4 jun1 xi1 you2 he2 gui1 qi1 ， chang2 tu2 chan2 yan2 bu4 ke3 si1 。
- chun1 shuang1 ri4 mu4 shan1 gu3 li3 ， han2 feng1 lin3 lin3 chui1 ren2 yi1 。
- zhong1 lin2 ya3 ya3 wu1 yu4 qi1 ， yuan2 nao2 hu3 bao4 jia2 lu4 ti2 。
- lu4 bang4 gu3 wu1 yan3 chai2 fei1 ， kong1 fang2 du2 su4 sheng1 xin1 bei1 。
- jia1 shan1 zuo2 ye4 chun1 shi3 zhi4 ， tao2 hua1 chu1 po4 mei2 hua1 fei1 。
- zi4 fei1 zhang4 fu0 gang1 zi4 xu3 ， shui2 bu2 qu4 zhu4 sheng1 hu2 yi2 。
- wei2 jun1 yu3 wo3 tong2 ci3 zhi4 ， xi1 xiang1 dong1 yue4 pin2 qu1 chi2 。
- fan1 yang2 hao4 dang4 liu4 bai3 li3 ， nan2 chang1 feng1 wu4 xiong2 jiang1 xi1 。
- xi1 shan1 zhong1 zhi4 gao1 cui1 wei2 ， teng2 wang2 jie2 ge2 heng2 jiang1 kai1 。
- wu3 geng1 dong1 wang4 hong2 yu4 ri4 ， yu2 long2 jiao1 shen4 jing1 xiang1 ji1 。
- yang2 men2 qing1 song1 qing1 ke3 yi4 ， jian4 chi2 qing1 shui3 qing1 ke3 xi1 。
- zhen1 ren2 he4 ling3 yi2 jin1 dan1 ， zhong1 feng1 cang1 mang3 feng1 chang2 han2 。
- you2 ren2 xi1 you2 zhi3 ci3 di4 ， yan3 ming2 zu2 jian4 ying4 wang4 hai2 。
- min3 shan1 qi3 zu2 zhan3 yu3 he2 ， hu2 guang1 wang4 ji2 tian1 di4 kuan1 。
- kun1 peng2 bian4 hua4 zhi1 you3 tuo1 ， gui1 lai2 chang2 jia2 ning2 xu1 tan2 。

## 注释

## 译文

## 赏析
