---
id: cai-shen-zeng-qin-shi-weng-ming-yuan
title: 赠琴士翁明远
titlePinyin: zeng4 qin2 shi4 weng1 ming2 yuan3
titleSlug: zeng-qin-shi-weng-ming-yuan
author: 蔡沈
authorPinyin: cai4 shen3
authorSlug: cai-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胶漆本无意，丝桐非有情。
- 因缘醉翁指，发此无穷声。
- 萧萧秋风引，落叶渭水清。
- 喧喧阳春歌，花明锦江城。
- 离鸾月徘徊，别鹤云杳冥。
- 清泠洒毛发，震荡惊雷霆。
- 曲度神莫测，调高妙难名。
- 时方多艰虞，掩耳谁为听。
- 无为恩怨儿女语，疆场勇士轩昂行。

## 拼音
- jiao1 qi1 ben3 wu2 yi4 ， si1 tong2 fei1 you3 qing2 。
- yin1 yuan2 zui4 weng1 zhi3 ， fa1 ci3 wu2 qiong2 sheng1 。
- xiao1 xiao1 qiu1 feng1 yin3 ， luo4 ye4 wei4 shui3 qing1 。
- xuan1 xuan1 yang2 chun1 ge1 ， hua1 ming2 jin3 jiang1 cheng2 。
- li2 luan2 yue4 pai2 huai2 ， bie2 he4 yun2 yao3 ming2 。
- qing1 ling2 sa3 mao2 fa4 ， zhen4 dang4 jing1 lei2 ting2 。
- qu3 du4 shen2 mo4 ce4 ， tiao2 gao1 miao4 nan2 ming2 。
- shi2 fang1 duo1 jian1 yu2 ， yan3 er3 shui2 wei4 ting1 。
- wu2 wei2 en1 yuan4 er2 nü3 yu3 ， jiang1 chang3 yong3 shi4 xuan1 ang2 xing2 。

## 注释

## 译文

## 赏析
