---
id: shi-hui-kong-song-seng-gui-jing-zhong
title: 送僧归净众
titlePinyin: song4 seng1 gui1 jing4 zhong4
titleSlug: song-seng-gui-jing-zhong
author: 释慧空
authorPinyin: shi4 hui4 kong1
authorSlug: shi-hui-kong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见昔日贵湖抛保福，苎溪溪畔曾叮嘱。
- 汝归东海我归山，鸟道行人难措足。
- 又不见无隐当年隐石师，独傍岩阿烧栗皮。
- 尘埃扰扰未归客，四壁生涯说向谁。
- 我今不向石师住，贵湖亦非吾住处。
- 溪边流水自西东，岩畔栗皮任堆聚。
- 信脚来到五华峰，峰头重整旧家风。
- 为报漳泉诸道友，吉山元是福山翁。

## 拼音
- jun1 bu2 jian4 xi1 ri4 gui4 hu2 pao1 bao3 fu2 ， zhu4 xi1 xi1 pan4 ceng2 ding1 zhu3 。
- ru3 gui1 dong1 hai3 wo3 gui1 shan1 ， niao3 dao4 xing2 ren2 nan2 cuo4 zu2 。
- you4 bu2 jian4 wu2 yin3 dang1 nian2 yin3 shi2 shi1 ， du2 bang4 yan2 a1 shao1 li4 pi2 。
- chen2 ai1 rao3 rao3 wei4 gui1 ke4 ， si4 bi4 sheng1 ya2 shuo1 xiang4 shui2 。
- wo3 jin1 bu2 xiang4 shi2 shi1 zhu4 ， gui4 hu2 yi4 fei1 wu2 zhu4 chu4 。
- xi1 bian1 liu2 shui3 zi4 xi1 dong1 ， yan2 pan4 li4 pi2 ren4 dui1 ju4 。
- xin4 jiao3 lai2 dao4 wu3 hua2 feng1 ， feng1 tou2 chong2 zheng3 jiu4 jia1 feng1 。
- wei4 bao4 zhang1 quan2 zhu1 dao4 you3 ， ji2 shan1 yuan2 shi4 fu2 shan1 weng1 。

## 注释

## 译文

## 赏析
