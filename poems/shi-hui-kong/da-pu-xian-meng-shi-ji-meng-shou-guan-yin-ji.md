---
id: shi-hui-kong-da-pu-xian-meng-shi-ji-meng-shou-guan-yin-ji
title: 答普贤梦石纪梦授观音偈
titlePinyin: da2 pu3 xian2 meng4 shi2 ji4 meng4 shou4 guan1 yin1 ji4
titleSlug: da-pu-xian-meng-shi-ji-meng-shou-guan-yin-ji
author: 释慧空
authorPinyin: shi4 hui4 kong1
authorSlug: shi-hui-kong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 补陀大土观世音，位超灌顶佛长子。
- 不取正觉不涅槃，大慈悲等众生界。
- 以如幻智入我梦，示身为石令我取。
- 入手光严觉即无，无中度我观音在。
- 俄而梦石一信通，授我大士栴檀像。
- 空无定居懒惰久，礼敬供养心常疏。
- 云何大士与梦石，不付他人惟付我。
- 譬如良医视患众，各随其病授其药。
- 空今病处正在懒，是故二彼用同时。
- 慈力欲我如观音，一身普现一切处。
- 辩才欲我如梦石，一法圆成一切义。
- 懒无根蔕当处平，道有萌芽随念长。
- 仰观仁意乃我愿，敢不再拜而钦承。
- 惟愿菩萨大慈悲，受我少分之供养。
- 戒品为香万行花，勇猛为幢坚固座。
- 愿云定水功德山，慧灯智日清凉月。
- 所陈妙乐皆法喜，所列珍羞尽禅悦。
- 一一遍满虚空界，念念出我清净心。
- 心无所住供亦然，是则名为无尽供。
- 普愿我等诸佛子，见佛尽作如己想。
- 而无彼己同异心，乃至梦中亦如是。
- 虽恒观世间如梦，而能广作诸佛事。
- 虽常观诸法如幻，而能力转大法轮。
- 当知如梦如幻法，非眼境界惟智境。
- 东山说偈梦石纪，见者悉成无上觉。

## 拼音
- bu3 tuo2 da4 tu3 guan1 shi4 yin1 ， wei4 chao1 guan4 ding3 fo2 zhang3 zi3 。
- bu4 qu3 zheng4 jue2 bu2 nie4 pan2 ， da4 ci2 bei1 deng3 zhong4 sheng1 jie4 。
- yi3 ru2 huan4 zhi4 ru4 wo3 meng4 ， shi4 shen1 wei4 shi2 ling4 wo3 qu3 。
- ru4 shou3 guang1 yan2 jue2 ji2 wu2 ， wu2 zhong1 du4 wo3 guan1 yin1 zai4 。
- e2 er2 meng4 shi2 yi2 xin4 tong1 ， shou4 wo3 da4 shi4 zhan1 tan2 xiang4 。
- kong1 wu2 ding4 ju1 lan3 duo4 jiu3 ， li3 jing4 gong4 yang3 xin1 chang2 shu1 。
- yun2 he2 da4 shi4 yu3 meng4 shi2 ， bu2 fu4 ta1 ren2 wei2 fu4 wo3 。
- pi4 ru2 liang2 yi1 shi4 huan4 zhong4 ， ge4 sui2 qi2 bing4 shou4 qi2 yao4 。
- kong1 jin1 bing4 chu4 zheng4 zai4 lan3 ， shi4 gu4 er4 bi3 yong4 tong2 shi2 。
- ci2 li4 yu4 wo3 ru2 guan1 yin1 ， yi4 shen1 pu3 xian4 yi2 qie4 chu4 。
- bian4 cai2 yu4 wo3 ru2 meng4 shi2 ， yi4 fa3 yuan2 cheng2 yi2 qie4 yi4 。
- lan3 wu2 gen1 di4 dang1 chu4 ping2 ， dao4 you3 meng2 ya2 sui2 nian4 chang2 。
- yang3 guan1 ren2 yi4 nai3 wo3 yuan4 ， gan3 bu2 zai4 bai4 er2 qin1 cheng2 。
- wei2 yuan4 pu2 sa4 da4 ci2 bei1 ， shou4 wo3 shao3 fen1 zhi1 gong4 yang3 。
- jie4 pin3 wei4 xiang1 wan4 hang2 hua1 ， yong3 meng3 wei4 zhuang4 jian1 gu4 zuo4 。
- yuan4 yun2 ding4 shui3 gong1 de2 shan1 ， hui4 deng1 zhi4 ri4 qing1 liang2 yue4 。
- suo3 chen2 miao4 le4 jie1 fa3 xi3 ， suo3 lie4 zhen1 xiu1 jin4 chan2 yue4 。
- yi1 yi1 bian4 man3 xu1 kong1 jie4 ， nian4 nian4 chu1 wo3 qing1 jing4 xin1 。
- xin1 wu2 suo3 zhu4 gong4 yi4 ran2 ， shi4 ze2 ming2 wei4 wu2 jin4 gong4 。
- pu3 yuan4 wo3 deng3 zhu1 fo2 zi3 ， jian4 fo2 jin4 zuo4 ru2 ji3 xiang3 。
- er2 wu2 bi3 ji3 tong2 yi4 xin1 ， nai3 zhi4 meng4 zhong1 yi4 ru2 shi4 。
- sui1 heng2 guan1 shi4 jian1 ru2 meng4 ， er2 neng2 guang3 zuo4 zhu1 fo2 shi4 。
- sui1 chang2 guan1 zhu1 fa3 ru2 huan4 ， er2 neng2 li4 zhuan3 da4 fa3 lun2 。
- dang1 zhi1 ru2 meng4 ru2 huan4 fa3 ， fei1 yan3 jing4 jie4 wei2 zhi4 jing4 。
- dong1 shan1 shuo1 ji4 meng4 shi2 ji4 ， jian4 zhe3 xi1 cheng2 wu2 shang4 jue2 。

## 注释

## 译文

## 赏析
