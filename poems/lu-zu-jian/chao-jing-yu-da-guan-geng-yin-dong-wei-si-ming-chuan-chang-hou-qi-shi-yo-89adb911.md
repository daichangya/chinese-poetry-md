---
id: lu-zu-jian-chao-jing-yu-da-guan-geng-yin-dong-wei-si-ming-chuan-chang-hou-qi-shi-yo-89adb911
title: 晁景迂大观庚寅冬为四明船场后七十有余年某适以仓氏之职至此闲而王兄季和亦来作景迂官相与访问旧迹故传尚有可考偶成数语简季和因呈叔晦
titlePinyin: chao2 jing3 yu1 da4 guan1 geng1 yin2 dong1 wei4 si4 ming2 chuan2 chang3 hou4 qi1 shi2 you3 yu2 nian2 mou3 shi4 yi3 cang1 shi4 zhi1 zhi2 zhi4 ci3 xian2 er2 wang2 xiong1 ji4 he2 yi4 lai2 zuo4 jing3 yu1 guan1 xiang1 yu3 fang3 wen4 jiu4 ji4 gu4 chuan2 shang4 you3 ke3 kao3 ou3 cheng2 shu4 yu3 jian3 ji4 he2 yin1 cheng2 shu1 hui4
titleSlug: chao-jing-yu-da-guan-geng-yin-dong-wei-si-ming-chuan-chang-hou-qi-shi-yo-89adb911
author: 吕祖俭
authorPinyin: lü3 zu3 jian3
authorSlug: lu-zu-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鄞川旧有船司空，小亭晚望江之东。
- 父老犹能理前话，无钱无木人无功。
- 风流已往四十载，水仙木犀徒自红。
- 吾尝夜看司空集，元符上书入邪中。
- 岁月蹉跎今几许，俯仰一身随转蓬。
- 自尔怕道四明守，讵有律吕为始终。
- 易系后谱此时有，又得刚说来发蒙。
- 鲁人猎较亦猎较，复使妙句追飞鸿。
- 朅来海头四阅月，尘埃满袖生𣰥氃。
- 平生执鞭所欣慕，追寻故迹得数弓。
- 超然之名犹可想，海气微茫日未昽。
- 越中岂是不好事，别乘皆贤心已㤝。
- 场官缱绻真我友，欲来卜筑祠此翁。
- 大书特书景迂号，庶几遗躅常清通。
- 簿书期会目前耳，此意当令齐洛嵩。
- 丰公室外草芃芃，了斋却埽耳若聋。
- 当时二士相游从，夜阑太息非为躬。
- 年运而往将溟蒙，后辈风□□□□。
- 薄材微宦犹未工，尸祝越俎自忡忡。
- 谁图遗像寘学宫，时与先儒相磨礲。
- 却归金华守吾宗，端坐不出固其穷。

## 拼音
- yin2 chuan1 jiu4 you3 chuan2 si1 kong1 ， xiao3 ting2 wan3 wang4 jiang1 zhi1 dong1 。
- fu4 lao3 you2 neng2 li3 qian2 hua4 ， wu2 qian2 wu2 mu4 ren2 wu2 gong1 。
- feng1 liu2 yi3 wang3 si4 shi2 zai3 ， shui3 xian1 mu4 xi1 tu2 zi4 hong2 。
- wu2 chang2 ye4 kan4 si1 kong1 ji2 ， yuan2 fu2 shang4 shu1 ru4 xie2 zhong1 。
- sui4 yue4 cuo1 tuo2 jin1 ji3 xu3 ， fu3 yang3 yi4 shen1 sui2 zhuan3 peng2 。
- zi4 er3 pa4 dao4 si4 ming2 shou3 ， ju4 you3 lü4 lü3 wei4 shi3 zhong1 。
- yi4 xi4 hou4 pu3 ci3 shi2 you3 ， you4 de2 gang1 shuo1 lai2 fa1 meng2 。
- lu3 ren2 lie4 jiao4 yi4 lie4 jiao4 ， fu4 shi3 miao4 ju4 zhui1 fei1 hong2 。
- qie4 lai2 hai3 tou2 si4 yue4 yue4 ， chen2 ai1 man3 xiu4 sheng1 𣰥 tong2 。
- ping2 sheng1 zhi2 bian1 suo3 xin1 mu4 ， zhui1 xun2 gu4 ji4 de2 shu4 gong1 。
- chao1 ran2 zhi1 ming2 you2 ke3 xiang3 ， hai3 qi4 wei1 mang2 ri4 wei4 long2 。
- yue4 zhong1 qi3 shi4 bu4 hao3 shi4 ， bie2 cheng2 jie1 xian2 xin1 yi3 㤝 。
- chang3 guan1 qian3 quan3 zhen1 wo3 you3 ， yu4 lai2 bu3 zhu4 ci2 ci3 weng1 。
- da4 shu1 te4 shu1 jing3 yu1 hao4 ， shu4 ji1 yi2 zhu2 chang2 qing1 tong1 。
- bo2 shu1 qi1 hui4 mu4 qian2 er3 ， ci3 yi4 dang1 ling4 qi2 luo4 song1 。
- feng1 gong1 shi4 wai4 cao3 peng2 peng2 ， liao3 zhai1 que4 sao4 er3 ruo4 long2 。
- dang1 shi2 er4 shi4 xiang1 you2 cong2 ， ye4 lan2 tai4 xi1 fei1 wei4 gong1 。
- nian2 yun4 er2 wang3 jiang1 ming2 meng2 ， hou4 bei4 feng1 □ □ □ □ 。
- bao2 cai2 wei1 huan4 you2 wei4 gong1 ， shi1 zhu4 yue4 zu3 zi4 chong1 chong1 。
- shui2 tu2 yi2 xiang4 zhi4 xue2 gong1 ， shi2 yu3 xian1 ru2 xiang1 mo2 long2 。
- que4 gui1 jin1 hua2 shou3 wu2 zong1 ， duan1 zuo4 bu4 chu1 gu4 qi2 qiong2 。

## 注释

## 译文

## 赏析
