---
id: yuan-jie-xiong-zi-yan-dun-shu
title: 诫兄子严敦书
titlePinyin: jie4 xiong1 zi3 yan2 dun1 shu1
titleSlug: jie-xiong-zi-yan-dun-shu
author: 援
authorPinyin: yuan2
authorSlug: yuan
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 援兄子严、敦，并喜讥议，而通轻侠客。援前在交趾，还书诫之曰：“吾欲汝曹闻人过失，如闻父母之名：耳可得闻，口不可得言也。好议论人长短，妄是非正法，此吾所大恶也：宁死，不愿闻子孙有此行也。汝曹知吾恶之甚矣，所以复言者，施衿结缡，申父母之戒，欲使汝曹不忘之耳！
- “龙伯高敦厚周慎，口无择言，谦约节俭，廉公有威。吾爱之重之，愿汝曹效之。杜季良豪侠好义，忧人之忧，乐人之乐，清浊无所失。父丧致客，数郡毕至。吾爱之重之，不愿汝曹效也。效伯高不得，犹为谨敕之士，所谓‘刻鹄不成尚类鹜’者也。效季良不得，陷为天下轻薄子，所谓‘画虎不成反类狗’者也。讫今季良尚未可知，郡将下车辄切齿，州郡以为言，吾常为寒心，是以不愿子孙效也。”

## 拼音
- yuan2 xiong1 zi3 yan2 、 dun1 ， bing4 xi3 ji1 yi4 ， er2 tong1 qing1 xia2 ke4 。 yuan2 qian2 zai4 jiao1 zhi3 ， hai2 shu1 jie4 zhi1 yue1 ： “ wu2 yu4 ru3 cao2 wen2 ren2 guo4 shi1 ， ru2 wen2 fu4 mu3 zhi1 ming2 ： er3 ke3 de2 wen2 ， kou3 bu4 ke3 de2 yan2 ye3 。 hao3 yi4 lun4 ren2 chang2 duan3 ， wang4 shi4 fei1 zheng4 fa3 ， ci3 wu2 suo3 da4 e4 ye3 ： ning2 si3 ， bu2 yuan4 wen2 zi3 sun1 you3 ci3 xing2 ye3 。 ru3 cao2 zhi1 wu2 e4 zhi1 shen4 yi3 ， suo3 yi3 fu4 yan2 zhe3 ， shi1 jin1 jie2 li2 ， shen1 fu4 mu3 zhi1 jie4 ， yu4 shi3 ru3 cao2 bu2 wang4 zhi1 er3 ！
- “ long2 bo2 gao1 dun1 hou4 zhou1 shen4 ， kou3 wu2 ze2 yan2 ， qian1 yue1 jie2 jian3 ， lian2 gong1 you3 wei1 。 wu2 ai4 zhi1 zhong4 zhi1 ， yuan4 ru3 cao2 xiao4 zhi1 。 du4 ji4 liang2 hao2 xia2 hao3 yi4 ， you1 ren2 zhi1 you1 ， le4 ren2 zhi1 le4 ， qing1 zhuo2 wu2 suo3 shi1 。 fu4 sang4 zhi4 ke4 ， shu4 jun4 bi4 zhi4 。 wu2 ai4 zhi1 zhong4 zhi1 ， bu2 yuan4 ru3 cao2 xiao4 ye3 。 xiao4 bo2 gao1 bu4 de2 ， you2 wei4 jin3 chi4 zhi1 shi4 ， suo3 wei4 ‘ ke4 hu2 bu4 cheng2 shang4 lei4 wu4 ’ zhe3 ye3 。 xiao4 ji4 liang2 bu4 de2 ， xian4 wei4 tian1 xia4 qing1 bo2 zi3 ， suo3 wei4 ‘ hua4 hu3 bu4 cheng2 fan3 lei4 gou3 ’ zhe3 ye3 。 qi4 jin1 ji4 liang2 shang4 wei4 ke3 zhi1 ， jun4 jiang1 xia4 che1 zhe2 qie4 chi3 ， zhou1 jun4 yi3 wei2 yan2 ， wu2 chang2 wei4 han2 xin1 ， shi4 yi3 bu2 yuan4 zi3 sun1 xiao4 ye3 。 ”

## 注释

## 译文

## 赏析
