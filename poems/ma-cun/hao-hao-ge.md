---
id: ma-cun-hao-hao-ge
title: 浩浩歌
titlePinyin: hao4 hao4 ge1
titleSlug: hao-hao-ge
author: 马存
authorPinyin: ma3 cun2
authorSlug: ma-cun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浩浩歌，天地万物如吾何。
- 用之解带食太仓，不用拂枕归山阿。
- 君不见渭川渔父一竿竹，莘野耕叟数亩禾。
- 喜来起作商家霖，怒后便把周王戈。
- 又不见子陵横足加帝腹，帝不敢动岂敢诃。
- 皇天为忙逼，星辰相系摩。
- 可怜相府痴，邀请先经过。
- 浩浩歌，天地万物如吾何。
- 屈原枉死汩罗水，夷齐空卧西山坡。
- 丈夫荦荦不可羁，有身何用自灭磨。
- 吾观圣贤心，自乐岂有他。
- 苍生如命穷，吾道成蹉跎。
- 直须为吊天下人，何必嫌恨伤邱阿。
- 浩浩歌，天地万物如吾何。
- 玉堂金马在何处，云山石室高嵯峨。
- 低头欲耕地虽少，仰面长笑天何多。
- 请君醉我一斗酒，红光一面春风和。

## 拼音
- hao4 hao4 ge1 ， tian1 di4 wan4 wu4 ru2 wu2 he2 。
- yong4 zhi1 jie3 dai4 shi2 tai4 cang1 ， bu2 yong4 fu2 zhen3 gui1 shan1 a1 。
- jun1 bu2 jian4 wei4 chuan1 yu2 fu4 yi4 gan1 zhu2 ， shen1 ye3 geng1 sou3 shu4 mu3 he2 。
- xi3 lai2 qi3 zuo4 shang1 jia1 lin2 ， nu4 hou4 bian4 ba3 zhou1 wang2 ge1 。
- you4 bu2 jian4 zi3 ling2 heng2 zu2 jia1 di4 fu4 ， di4 bu4 gan3 dong4 qi3 gan3 he1 。
- huang2 tian1 wei4 mang2 bi1 ， xing1 chen2 xiang1 xi4 mo2 。
- ke3 lian2 xiang4 fu3 chi1 ， yao1 qing3 xian1 jing1 guo4 。
- hao4 hao4 ge1 ， tian1 di4 wan4 wu4 ru2 wu2 he2 。
- qu1 yuan2 wang3 si3 gu3 luo2 shui3 ， yi2 qi2 kong1 wo4 xi1 shan1 po1 。
- zhang4 fu0 luo4 luo4 bu4 ke3 ji1 ， you3 shen1 he2 yong4 zi4 mie4 mo2 。
- wu2 guan1 sheng4 xian2 xin1 ， zi4 le4 qi3 you3 ta1 。
- cang1 sheng1 ru2 ming4 qiong2 ， wu2 dao4 cheng2 cuo1 tuo2 。
- zhi2 xu1 wei4 diao4 tian1 xia4 ren2 ， he2 bi4 xian2 hen4 shang1 qiu1 a1 。
- hao4 hao4 ge1 ， tian1 di4 wan4 wu4 ru2 wu2 he2 。
- yu4 tang2 jin1 ma3 zai4 he2 chu4 ， yun2 shan1 shi2 shi4 gao1 cuo2 e2 。
- di1 tou2 yu4 geng1 di4 sui1 shao3 ， yang3 mian4 chang2 xiao4 tian1 he2 duo1 。
- qing3 jun1 zui4 wo3 yi4 dou3 jiu3 ， hong2 guang1 yi2 mian4 chun1 feng1 he2 。

## 注释

## 译文

## 赏析
