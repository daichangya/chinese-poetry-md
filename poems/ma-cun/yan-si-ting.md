---
id: ma-cun-yan-si-ting
title: 燕思亭
titlePinyin: yan4 si1 ting2
titleSlug: yan-si-ting
author: 马存
authorPinyin: ma3 cun2
authorSlug: ma-cun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李白骑鲸飞上天，江南风月闲多年。
- 纵有高亭与美酒，何人一斗诗百篇。
- 主人定是金龟老，未到亭中名已好。
- 紫蟹肥时晚稻香，黄鸡啄处秋风早。
- 我忆金銮殿上人，醉著宫锦乌角巾。
- 巨灵摩山洪河竭，长鲸吸海万壑贫。
- 如倾元气入胸腹，须臾百媚生阳春。
- 读书不必破万卷，笔下自有鬼与神。
- 我曹本是狂吟客，寄语溪山莫相忆。
- 他年须使襄阳儿，再唱铜鞮满街陌。

## 拼音
- li3 bai2 qi2 jing1 fei1 shang4 tian1 ， jiang1 nan2 feng1 yue4 xian2 duo1 nian2 。
- zong4 you3 gao1 ting2 yu3 mei3 jiu3 ， he2 ren2 yi4 dou3 shi1 bai3 pian1 。
- zhu3 ren2 ding4 shi4 jin1 gui1 lao3 ， wei4 dao4 ting2 zhong1 ming2 yi3 hao3 。
- zi3 xie4 fei2 shi2 wan3 dao4 xiang1 ， huang2 ji1 zhuo2 chu4 qiu1 feng1 zao3 。
- wo3 yi4 jin1 luan2 dian4 shang4 ren2 ， zui4 zhu4 gong1 jin3 wu1 jiao3 jin1 。
- ju4 ling2 mo2 shan1 hong2 he2 jie2 ， chang2 jing1 xi1 hai3 wan4 he4 pin2 。
- ru2 qing1 yuan2 qi4 ru4 xiong1 fu4 ， xu1 yu2 bai3 mei4 sheng1 yang2 chun1 。
- du2 shu1 bu2 bi4 po4 wan4 juan4 ， bi3 xia4 zi4 you3 gui3 yu3 shen2 。
- wo3 cao2 ben3 shi4 kuang2 yin2 ke4 ， ji4 yu3 xi1 shan1 mo4 xiang1 yi4 。
- ta1 nian2 xu1 shi3 xiang1 yang2 er2 ， zai4 chang4 tong2 di1 man3 jie1 mo4 。

## 注释

## 译文

## 赏析
