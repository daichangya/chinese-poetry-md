---
id: chao-bu-zhi-ci-yun-kong-zhu-zuo-chang-fu-guan-zhong-xi-xue
title: 次韵孔著作常父馆中喜雪
titlePinyin: ci4 yun4 kong3 zhu4 zuo4 chang2 fu4 guan3 zhong1 xi3 xue3
titleSlug: ci-yun-kong-zhu-zuo-chang-fu-guan-zhong-xi-xue
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冬旱及兹雪，都人销百忧。
- 墙根有宿草，余绿尚去秋。
- 新阳解薄冰，大润升介丘。
- 夜闻窗响纱，高云正绸缪。
- 明旦天津望，寒花翳川流。
- 宫中圣人喜，疠气一夕收。
- 史占上日祥，知欲遍九州。
- 敢任肉食谋，官闲欣岁休。
- 虽无山阴船，穷巷窘若囚。
- 却幸葛翁来，汤餠有麦牟。
- 孔侯金闺彦，平昔慕追游。
- 延阁排霄起，登临忘我愁。
- 何当联辔镮，城苑佳气浮。
- 春郊日可望，桑野听行讴。

## 拼音
- dong1 han4 ji2 zi1 xue3 ， dou1 ren2 xiao1 bai3 you1 。
- qiang2 gen1 you3 su4 cao3 ， yu2 lü4 shang4 qu4 qiu1 。
- xin1 yang2 jie3 bao2 bing1 ， da4 run4 sheng1 jie4 qiu1 。
- ye4 wen2 chuang1 xiang3 sha1 ， gao1 yun2 zheng4 chou2 mou2 。
- ming2 dan4 tian1 jin1 wang4 ， han2 hua1 yi4 chuan1 liu2 。
- gong1 zhong1 sheng4 ren2 xi3 ， li4 qi4 yi4 xi1 shou1 。
- shi3 zhan4 shang4 ri4 xiang2 ， zhi1 yu4 bian4 jiu3 zhou1 。
- gan3 ren4 rou4 shi2 mou2 ， guan1 xian2 xin1 sui4 xiu1 。
- sui1 wu2 shan1 yin1 chuan2 ， qiong2 xiang4 jiong3 ruo4 qiu2 。
- que4 xing4 ge3 weng1 lai2 ， tang1 bing3 you3 mai4 mu4 。
- kong3 hou2 jin1 gui1 yan4 ， ping2 xi1 mu4 zhui1 you2 。
- yan2 ge2 pai2 xiao1 qi3 ， deng1 lin2 wang4 wo3 chou2 。
- he2 dang1 lian2 pei4 huan2 ， cheng2 yuan4 jia1 qi4 fu2 。
- chun1 jiao1 ri4 ke3 wang4 ， sang1 ye3 ting1 xing2 ou1 。

## 注释

## 译文

## 赏析
