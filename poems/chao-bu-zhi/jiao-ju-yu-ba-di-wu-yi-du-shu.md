---
id: chao-bu-zhi-jiao-ju-yu-ba-di-wu-yi-du-shu
title: 郊居与八弟无斁读书
titlePinyin: jiao1 ju1 yu3 ba1 di4 wu2 yi4 du2 shu1
titleSlug: jiao-ju-yu-ba-di-wu-yi-du-shu
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坐狂得世捐，作官故不了。
- 十年未弛负，半世不黔灶。
- 居然颜玉雪，及是鬓蓬葆。
- 碧山已焚鱼，白水初种稻。
- 瓜区可深隠，圭窦便却埽。
- 之子怀世资，行修名誉好。
- 避人本愉恬，坐我亦枯槁。
- 顷求田野处，政以城郭扰。
- 常时啜仳别，幸尔晏言笑。
- 如兰岂异臭，复瓿本均好。
- 不惩范釜尘，尚作韩编盗。
- 斲轮元戒疾，纻絮非病少。
- 莞尔劝之休，怡然守而嫪。
- 翻思南迁久，祇幸北归早。
- 三已令奚愠，四至卿诚巧。
- 所欣颠木蘗，莫羡姣人瞭。
- 同气靡间言，它人阙忠告。
- 贫居无酒肉，穷巷有探讨。
- 葵作饱蓬蓬，茗浇忧悄悄。
- 长闲味更永，竞进念已剿。
- 目鸿天苍苍，梦蝶日杲杲。
- 蘅皋美新雨，藜杖邈高蹈。
- 营斋直新径，创槛俯幽沼。
- 架以我园檀，茨之子官草。
- 优游聊卒岁，邂逅可同调。
- 佩玉子终翔，菟裘我方老。
- 囊中餐玉法，枥上追风骠。
- 能知面不腼，未用心如搅。
- 平生夔契慕，晚岁瞿聃妙。
- 但欲入林深，子来应问道。

## 拼音
- zuo4 kuang2 de2 shi4 juan1 ， zuo4 guan1 gu4 bu4 liao3 。
- shi2 nian2 wei4 chi2 fu4 ， ban4 shi4 bu4 qian2 zao4 。
- ju1 ran2 yan2 yu4 xue3 ， ji2 shi4 bin4 peng2 bao3 。
- bi4 shan1 yi3 fen2 yu2 ， bai2 shui3 chu1 zhong3 dao4 。
- gua1 qu1 ke3 shen1 yin3 ， gui1 dou4 bian4 que4 sao4 。
- zhi1 zi3 huai2 shi4 zi1 ， xing2 xiu1 ming2 yu4 hao3 。
- bi4 ren2 ben3 yu2 tian2 ， zuo4 wo3 yi4 ku1 gao3 。
- qing3 qiu2 tian2 ye3 chu4 ， zheng4 yi3 cheng2 guo1 rao3 。
- chang2 shi2 chuo4 pi3 bie2 ， xing4 er3 yan4 yan2 xiao4 。
- ru2 lan2 qi3 yi4 chou4 ， fu4 bu4 ben3 jun1 hao3 。
- bu4 cheng2 fan4 fu3 chen2 ， shang4 zuo4 han2 bian1 dao4 。
- zhuo2 lun2 yuan2 jie4 ji2 ， zhu4 xu4 fei1 bing4 shao3 。
- wan3 er3 quan4 zhi1 xiu1 ， yi2 ran2 shou3 er2 lao4 。
- fan1 si1 nan2 qian1 jiu3 ， qi2 xing4 bei3 gui1 zao3 。
- san1 yi3 ling4 xi1 yun4 ， si4 zhi4 qing1 cheng2 qiao3 。
- suo3 xin1 dian1 mu4 bo4 ， mo4 xian4 jiao1 ren2 liao4 。
- tong2 qi4 mi2 jian1 yan2 ， ta1 ren2 que1 zhong1 gao4 。
- pin2 ju1 wu2 jiu3 rou4 ， qiong2 xiang4 you3 tan4 tao3 。
- kui2 zuo4 bao3 peng2 peng2 ， ming2 jiao1 you1 qiao1 qiao1 。
- chang2 xian2 wei4 geng4 yong3 ， jing4 jin4 nian4 yi3 jiao3 。
- mu4 hong2 tian1 cang1 cang1 ， meng4 die2 ri4 gao3 gao3 。
- heng2 gao1 mei3 xin1 yu3 ， li2 zhang4 miao3 gao1 dao3 。
- ying2 zhai1 zhi2 xin1 jing4 ， chuang4 kan3 fu3 you1 zhao3 。
- jia4 yi3 wo3 yuan2 tan2 ， ci2 zhi1 zi3 guan1 cao3 。
- you1 you2 liao2 zu2 sui4 ， xie4 hou4 ke3 tong2 diao4 。
- pei4 yu4 zi3 zhong1 xiang2 ， tu2 qiu2 wo3 fang1 lao3 。
- nang2 zhong1 can1 yu4 fa3 ， li4 shang4 zhui1 feng1 piao4 。
- neng2 zhi1 mian4 bu4 mian3 ， wei4 yong4 xin1 ru2 jiao3 。
- ping2 sheng1 kui2 qi4 mu4 ， wan3 sui4 qu2 dan1 miao4 。
- dan4 yu4 ru4 lin2 shen1 ， zi3 lai2 ying4 wen4 dao4 。

## 注释

## 译文

## 赏析
