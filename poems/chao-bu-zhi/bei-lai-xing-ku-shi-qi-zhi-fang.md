---
id: chao-bu-zhi-bei-lai-xing-ku-shi-qi-zhi-fang
title: 悲来行哭石起职方
titlePinyin: bei1 lai2 xing2 ku1 shi2 qi3 zhi2 fang1
titleSlug: bei-lai-xing-ku-shi-qi-zhi-fang
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悲来乎石君，吾何悲夫，斯人婉兮河之津。
- 厖眉白面照青春，朱绂斯煌映路尘。
- 翩翩者骥银鞍新，东来奇意安所伸，大野既潴唯赤坟。
- 谷垂颖，麻敷芬，亡逋来复瓦鳞鳞，高堂击鲜会众宾。
- 宾起舞，君欣欣，何人末至居客右，西郭之一儒迂且贫。
- 迂且贫，自隗始，能招剧辛致乐毅，四方游士争来奔。
- 户内光仪亦可论，大息拖缙绅。
- 中息气氤氲，小息秀眉目，天上青秋云。
- 朱旗画舸长隄曲，去时箫鼓黄尘覆。
- 无复当年子产归，至今人作婴儿哭。
- 西郭之一儒，无事门生苔，久雨足不行官街。
- 常时门前车马客，旧雨自来新不来。
- 听我陈，张叔卿，孔巢父，皆隠沦，无人汲引长饥辛。
- 日午不出开衡门，前侯后相安敢论，忧杀口间纵理纹。
- 长恸吾邦对遗迹，耿耿一心谁我识。
- 徐君已死剑不忘，心已许君那复惜。

## 拼音
- bei1 lai2 hu1 shi2 jun1 ， wu2 he2 bei1 fu1 ， si1 ren2 wan3 xi1 he2 zhi1 jin1 。
- mang2 mei2 bai2 mian4 zhao4 qing1 chun1 ， zhu1 fu2 si1 huang2 ying4 lu4 chen2 。
- pian1 pian1 zhe3 ji4 yin2 an1 xin1 ， dong1 lai2 qi2 yi4 an1 suo3 shen1 ， da4 ye3 ji4 zhu1 wei2 chi4 fen2 。
- gu3 chui2 ying3 ， ma2 fu1 fen1 ， wang2 bu1 lai2 fu4 wa3 lin2 lin2 ， gao1 tang2 ji1 xian1 hui4 zhong4 bin1 。
- bin1 qi3 wu3 ， jun1 xin1 xin1 ， he2 ren2 mo4 zhi4 ju1 ke4 you4 ， xi1 guo1 zhi1 yi1 ru2 yu1 qie3 pin2 。
- yu1 qie3 pin2 ， zi4 wei3 shi3 ， neng2 zhao1 ju4 xin1 zhi4 le4 yi4 ， si4 fang1 you2 shi4 zheng1 lai2 ben1 。
- hu4 nei4 guang1 yi2 yi4 ke3 lun4 ， da4 xi1 tuo1 jin4 shen1 。
- zhong1 xi1 qi4 yin1 yun1 ， xiao3 xi1 xiu4 mei2 mu4 ， tian1 shang4 qing1 qiu1 yun2 。
- zhu1 qi2 hua4 ge3 chang2 di1 qu3 ， qu4 shi2 xiao1 gu3 huang2 chen2 fu4 。
- wu2 fu4 dang1 nian2 zi3 chan3 gui1 ， zhi4 jin1 ren2 zuo4 ying1 er2 ku1 。
- xi1 guo1 zhi1 yi1 ru2 ， wu2 shi4 men2 sheng1 tai2 ， jiu3 yu3 zu2 bu4 xing2 guan1 jie1 。
- chang2 shi2 men2 qian2 che1 ma3 ke4 ， jiu4 yu3 zi4 lai2 xin1 bu4 lai2 。
- ting1 wo3 chen2 ， zhang1 shu1 qing1 ， kong3 chao2 fu4 ， jie1 yin3 lun2 ， wu2 ren2 ji2 yin3 chang2 ji1 xin1 。
- ri4 wu3 bu4 chu1 kai1 heng2 men2 ， qian2 hou2 hou4 xiang1 an1 gan3 lun4 ， you1 sha1 kou3 jian1 zong4 li3 wen2 。
- chang2 tong4 wu2 bang1 dui4 yi2 ji4 ， geng3 geng3 yi4 xin1 shui2 wo3 shi2 。
- xu2 jun1 yi3 si3 jian4 bu2 wang4 ， xin1 yi3 xu3 jun1 na4 fu4 xi1 。

## 注释

## 译文

## 赏析
