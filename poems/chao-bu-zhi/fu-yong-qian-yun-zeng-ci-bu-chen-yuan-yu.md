---
id: chao-bu-zhi-fu-yong-qian-yun-zeng-ci-bu-chen-yuan-yu
title: 复用前韵赠祠部陈元舆
titlePinyin: fu4 yong4 qian2 yun4 zeng4 ci2 bu4 chen2 yuan2 yu2
titleSlug: fu-yong-qian-yun-zeng-ci-bu-chen-yuan-yu
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行乐曾闻戒迟暮，人生波上飞凫聚。
- 兰亭往事如过雨，山阴修竹空千古。
- 陈侯挥翰少年时，三赋声名动人主。
- 可是高才弃绳矩，自然采绣非针缕。
- 五十天南把一麾，犹得无襦歌叔度。
- 邂逅西城筑冶墟，王官继日车连户。
- 自言春晚洞庭归，日落江南得佳句。
- 倾盖何妨许如故，执鞭况是平生慕。
- 但忧笔陈困攻坚，傥许寻盟解围去。

## 拼音
- xing2 le4 ceng2 wen2 jie4 chi2 mu4 ， ren2 sheng1 bo1 shang4 fei1 fu2 ju4 。
- lan2 ting2 wang3 shi4 ru2 guo4 yu3 ， shan1 yin1 xiu1 zhu2 kong1 qian1 gu3 。
- chen2 hou2 hui1 han4 shao4 nian2 shi2 ， san1 fu4 sheng1 ming2 dong4 ren2 zhu3 。
- ke3 shi4 gao1 cai2 qi4 sheng2 ju3 ， zi4 ran2 cai3 xiu4 fei1 zhen1 lü3 。
- wu3 shi2 tian1 nan2 ba3 yi4 hui1 ， you2 de2 wu2 ru2 ge1 shu1 du4 。
- xie4 hou4 xi1 cheng2 zhu4 ye3 xu1 ， wang2 guan1 ji4 ri4 che1 lian2 hu4 。
- zi4 yan2 chun1 wan3 dong4 ting2 gui1 ， ri4 luo4 jiang1 nan2 de2 jia1 ju4 。
- qing1 gai4 he2 fang2 xu3 ru2 gu4 ， zhi2 bian1 kuang4 shi4 ping2 sheng1 mu4 。
- dan4 you1 bi3 chen2 kun4 gong1 jian1 ， tang3 xu3 xun2 meng2 jie3 wei2 qu4 。

## 注释

## 译文

## 赏析
