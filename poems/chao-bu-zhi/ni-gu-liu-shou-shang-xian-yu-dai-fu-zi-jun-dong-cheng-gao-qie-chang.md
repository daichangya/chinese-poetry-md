---
id: chao-bu-zhi-ni-gu-liu-shou-shang-xian-yu-dai-fu-zi-jun-dong-cheng-gao-qie-chang
title: 拟古六首上鲜于大夫子骏 东城高且长
titlePinyin: ni3 gu3 liu4 shou3 shang4 xian1 yu2 dai4 fu0 zi3 jun4   dong1 cheng2 gao1 qie3 chang2
titleSlug: ni-gu-liu-shou-shang-xian-yu-dai-fu-zi-jun-dong-cheng-gao-qie-chang
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东城高且长，下瞰阡与陌。
- 谷风丽百草，春华纷已白。
- 良时忽如此，驰景一何逼。
- 喟彼饭牛诗，终年守寒阨。
- 恭俭夙所敦，葛屦伤褊窄。
- 身为物逆旅，生乃远行客。
- 岂无百日蜡，乐此一日泽。
- 美人颜煌煌，奇服烂五色。
- 弹筝奋新响，杯酒纵相索。
- 鬭鸡逐狐兔，六博呼一掷。
- 贫士悲失职，坎𡒄何所迫。
- 安知黄鹄举，随时振六翮。

## 拼音
- dong1 cheng2 gao1 qie3 chang2 ， xia4 kan4 qian1 yu3 mo4 。
- gu3 feng1 li4 bai3 cao3 ， chun1 hua2 fen1 yi3 bai2 。
- liang2 shi2 hu1 ru2 ci3 ， chi2 jing3 yi4 he2 bi1 。
- kui4 bi3 fan4 niu2 shi1 ， zhong1 nian2 shou3 han2 e4 。
- gong1 jian3 su4 suo3 dun1 ， ge3 ju4 shang1 bian3 zhai3 。
- shen1 wei4 wu4 ni4 lü3 ， sheng1 nai3 yuan3 xing2 ke4 。
- qi3 wu2 bai3 ri4 la4 ， le4 ci3 yi2 ri4 ze2 。
- mei3 ren2 yan2 huang2 huang2 ， qi2 fu2 lan4 wu3 se4 。
- tan2 zheng1 fen4 xin1 xiang3 ， bei1 jiu3 zong4 xiang1 suo3 。
- dou4 ji1 zhu2 hu2 tu4 ， liu4 bo2 hu1 yi2 zhi4 。
- pin2 shi4 bei1 shi1 zhi2 ， kan3 𡒄 he2 suo3 po4 。
- an1 zhi1 huang2 hu2 ju3 ， sui2 shi2 zhen4 liu4 he2 。

## 注释

## 译文

## 赏析
