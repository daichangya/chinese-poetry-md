---
id: chao-bu-zhi-tong-zhang-zi-wang-yan-bo-yi-shang-guan-na-liang
title: 同张子望颜伯仪上关纳凉
titlePinyin: tong2 zhang1 zi3 wang4 yan2 bo2 yi2 shang4 guan1 na4 liang2
titleSlug: tong-zhang-zi-wang-yan-bo-yi-shang-guan-na-liang
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高阁无风华屋热，正午四邻还往绝。
- 张侯不厌过市烦，呼我柳隄鸣躞蹀。
- 城如虬背卧逶迤，城上戍楼虬白鬐。
- 一水贯来深宛转，万家围去绿参差。
- 嚣尘塞眼那能避，未暇解衣聊埽地。
- 可怜系马著垂杨，可怜台榭对池塘。
- 无限芳洲生杜若，芙蓉菡萏倚新粧。
- 鸳鸯相对鸬鹚舞，飞去黄鹂独无语。
- 登槃未用伐蛟鼍，苦菜黄瓜亦堪数。
- 张侯河目须垂膺，齿如明玉嚼寒冰。
- 未须坐上白羽扇，谈言自足驱青蝇。
- 司业高情勿寂莫，仲宣从军良可乐。
- 欲看诗句出嵌崆，更饶酒量开磅礴。
- 广文憔悴独何人，男儿三十四方身。
- 相逢得意吐然诺，俸二百钱终不贫。
- 野桥伛偻风吹发，徙倚门关临𫶇嵲。
- 江湖平日忆苏侯，更咏夕阳明观阙。
- 人语喧喧未听回，木兰晚放水萍开。
- 黄昏下马天似漆，急雨倾屋翻狂雷。

## 拼音
- gao1 ge2 wu2 feng1 hua2 wu1 re4 ， zheng4 wu3 si4 lin2 hai2 wang3 jue2 。
- zhang1 hou2 bu2 yan4 guo4 shi4 fan2 ， hu1 wo3 liu3 di1 ming2 xie4 die2 。
- cheng2 ru2 qiu2 bei4 wo4 wei1 yi2 ， cheng2 shang4 shu4 lou2 qiu2 bai2 qi2 。
- yi4 shui3 guan4 lai2 shen1 wan3 zhuan3 ， wan4 jia1 wei2 qu4 lü4 cen1 ci1 。
- ao2 chen2 sai1 yan3 na4 neng2 bi4 ， wei4 xia2 jie3 yi1 liao2 sao4 di4 。
- ke3 lian2 xi4 ma3 zhu4 chui2 yang2 ， ke3 lian2 tai2 xie4 dui4 chi2 tang2 。
- wu2 xian4 fang1 zhou1 sheng1 du4 ruo4 ， fu2 rong2 han4 dan4 yi3 xin1 zhuang1 。
- yuan1 yang1 xiang1 dui4 lu2 ci2 wu3 ， fei1 qu4 huang2 li2 du2 wu2 yu3 。
- deng1 pan2 wei4 yong4 fa2 jiao1 tuo2 ， ku3 cai4 huang2 gua1 yi4 kan1 shu4 。
- zhang1 hou2 he2 mu4 xu1 chui2 ying1 ， chi3 ru2 ming2 yu4 jiao2 han2 bing1 。
- wei4 xu1 zuo4 shang4 bai2 yu3 shan4 ， tan2 yan2 zi4 zu2 qu1 qing1 ying2 。
- si1 ye4 gao1 qing2 wu4 ji4 mo4 ， zhong4 xuan1 cong2 jun1 liang2 ke3 le4 。
- yu4 kan4 shi1 ju4 chu1 qian4 kong1 ， geng4 rao2 jiu3 liang4 kai1 bang4 bo2 。
- guang3 wen2 qiao2 cui4 du2 he2 ren2 ， nan2 er2 san1 shi2 si4 fang1 shen1 。
- xiang1 feng2 de2 yi4 tu3 ran2 nuo4 ， feng4 er4 bai3 qian2 zhong1 bu4 pin2 。
- ye3 qiao2 yu3 lü3 feng1 chui1 fa1 ， xi3 yi3 men2 guan1 lin2 die2 nie4 。
- jiang1 hu2 ping2 ri4 yi4 su1 hou2 ， geng4 yong3 xi1 yang2 ming2 guan1 que1 。
- ren2 yu3 xuan1 xuan1 wei4 ting1 hui2 ， mu4 lan2 wan3 fang4 shui3 ping2 kai1 。
- huang2 hun1 xia4 ma3 tian1 si4 qi1 ， ji2 yu3 qing1 wu1 fan1 kuang2 lei2 。

## 注释

## 译文

## 赏析
