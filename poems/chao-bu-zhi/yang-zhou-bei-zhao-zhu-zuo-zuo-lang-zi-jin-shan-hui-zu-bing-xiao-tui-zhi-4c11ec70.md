---
id: chao-bu-zhi-yang-zhou-bei-zhao-zhu-zuo-zuo-lang-zi-jin-shan-hui-zu-bing-xiao-tui-zhi-4c11ec70
title: 扬州被召著作佐郎自金山回阻冰效退之陆浑山火句法
titlePinyin: yang2 zhou1 bei4 zhao4 zhu4 zuo4 zuo3 lang2 zi4 jin1 shan1 hui2 zu3 bing1 xiao4 tui4 zhi1 lu4 hun2 shan1 huo3 ju4 fa3
titleSlug: yang-zhou-bei-zhao-zhu-zuo-zuo-lang-zi-jin-shan-hui-zu-bing-xiao-tui-zhi-4c11ec70
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二年官扬犹一炊，丞聋毋害守不讥。
- 帝知无功呼返之，具舟从江民不知。
- 道傍愚叟为涕洟，岂无爱人如尔为。
- 我谢叟归视汝儿，风号鸿潦水涸陂。
- 冰塞川船不可移，白蜺横野光逶迤。
- 寒威上射小日规，旦行一里方午维。
- 十日系野儿啼饥，中无载盗过不窥。
- 官令十夫为操椎，耶许相力哀复疲。
- 我笑遣夫是安施，霜不杀草圣所欷。
- 岁十一月冰固宜，逆天进亦不可几。
- 为儿抟饭儿安嬉，宁三月暖犹流凘。

## 拼音
- er4 nian2 guan1 yang2 you2 yi4 chui1 ， cheng2 long2 wu2 hai4 shou3 bu4 ji1 。
- di4 zhi1 wu2 gong1 hu1 fan3 zhi1 ， ju4 zhou1 cong2 jiang1 min2 bu4 zhi1 。
- dao4 bang4 yu2 sou3 wei4 ti4 yi2 ， qi3 wu2 ai4 ren2 ru2 er3 wei4 。
- wo3 xie4 sou3 gui1 shi4 ru3 er2 ， feng1 hao4 hong2 liao2 shui3 he2 bei1 。
- bing1 sai1 chuan1 chuan2 bu4 ke3 yi2 ， bai2 ni2 heng2 ye3 guang1 wei1 yi2 。
- han2 wei1 shang4 she4 xiao3 ri4 gui1 ， dan4 xing2 yi4 li3 fang1 wu3 wei2 。
- shi2 ri4 xi4 ye3 er2 ti2 ji1 ， zhong1 wu2 zai3 dao4 guo4 bu4 kui1 。
- guan1 ling4 shi2 fu1 wei4 cao1 zhui1 ， ye1 xu3 xiang1 li4 ai1 fu4 pi2 。
- wo3 xiao4 qian3 fu1 shi4 an1 shi1 ， shuang1 bu4 sha1 cao3 sheng4 suo3 xi1 。
- sui4 shi2 yi1 yue4 bing1 gu4 yi2 ， ni4 tian1 jin4 yi4 bu4 ke3 ji3 。
- wei4 er2 tuan2 fan4 er2 an1 xi1 ， ning2 san1 yue4 nuan3 you2 liu2 si1 。

## 注释

## 译文

## 赏析
