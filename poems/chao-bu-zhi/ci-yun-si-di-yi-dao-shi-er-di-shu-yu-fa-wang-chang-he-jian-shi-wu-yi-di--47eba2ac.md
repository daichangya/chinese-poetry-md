---
id: chao-bu-zhi-ci-yun-si-di-yi-dao-shi-er-di-shu-yu-fa-wang-chang-he-jian-shi-wu-yi-di--47eba2ac
title: 次韵四弟以道十二弟叔与法王唱和兼示无斁弟二首  其一
titlePinyin: ci4 yun4 si4 di4 yi3 dao4 shi2 er4 di4 shu1 yu3 fa3 wang2 chang4 he4 jian1 shi4 wu2 yi4 di4 er4 shou3     qi2 yi1
titleSlug: ci-yun-si-di-yi-dao-shi-er-di-shu-yu-fa-wang-chang-he-jian-shi-wu-yi-di--47eba2ac
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时勇游山，说山喜动色。
- 中年谪南方，庐阜得深历。
- 当时不类谪，忘腰带之适。
- 怪人肝鬲异，破贼喜折屐。
- 只今窜林下，织衣而耕食。
- 缅怀兹两士，吾宗气相得。
- 吾春种桃时，子晓寻嵩日。
- 似闻黄面子，为采乌头出。
- 去年陟岱宗，一士世莫识。
- 天门邀之下，倾倒意已极。
- 斯人与人异，龙虎两超忽。
- 重寻亦无路，颠雨石崖坼。

## 拼音
- shao3 shi2 yong3 you2 shan1 ， shuo1 shan1 xi3 dong4 se4 。
- zhong1 nian2 zhe2 nan2 fang1 ， lu2 fu4 de2 shen1 li4 。
- dang1 shi2 bu2 lei4 zhe2 ， wang4 yao1 dai4 zhi1 shi4 。
- guai4 ren2 gan1 ge2 yi4 ， po4 zei2 xi3 zhe2 ji1 。
- zhi1 jin1 cuan4 lin2 xia4 ， zhi1 yi1 er2 geng1 shi2 。
- mian3 huai2 zi1 liang3 shi4 ， wu2 zong1 qi4 xiang1 de2 。
- wu2 chun1 zhong3 tao2 shi2 ， zi3 xiao3 xun2 song1 ri4 。
- si4 wen2 huang2 mian4 zi0 ， wei4 cai3 wu1 tou2 chu1 。
- qu4 nian2 zhi4 dai4 zong1 ， yi2 shi4 shi4 mo4 shi2 。
- tian1 men2 yao1 zhi1 xia4 ， qing1 dao3 yi4 yi3 ji2 。
- si1 ren2 yu3 ren2 yi4 ， long2 hu3 liang3 chao1 hu1 。
- zhong4 xun2 yi4 wu2 lu4 ， dian1 yu3 shi2 ya2 che4 。

## 注释

## 译文

## 赏析
