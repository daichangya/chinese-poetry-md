---
id: chao-bu-zhi-kao-xiao-tong-wen-guan-xi-zeng-zi-fang-jian-cheng-wen-qian
title: 考校同文馆戏赠子方兼呈文潜
titlePinyin: kao3 xiao4 tong2 wen2 guan3 xi4 zeng4 zi3 fang1 jian1 cheng2 wen2 qian2
titleSlug: kao-xiao-tong-wen-guan-xi-zeng-zi-fang-jian-cheng-wen-qian
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二十年来曹子方，新诗曾见未能忘。
- 多才善戏称物芳，吴娃席上呼作郎。
- 瞥然何许岁月长，只今未老毛发苍。
- 自言逢掖非昔狂，传经华阴夫子堂。
- 何曾骑马身挟枪，诏随上将西击羌。
- 董蒲跗注谓我臧，夜行马顿饥无粮。
- 鼓鼙惊谷骑卷冈，吏呼为微醉在床。
- 前锋奄至灵武傍，中坚反后无敢骧。
- 城开三日牧蔽隍，百驰载笴千橐装。
- 旌旗立垒乌鸟扬，还军不省一矢亡。
- 坐师无获劳不偿，铙歌入奏虚锦囊。
- 秋风鲈鱼思故乡，锐头宜董鹳鹅行。
- 得官犹领万骕骦，王城对巷如参商。
- 那知连月居兹房，称多量少非我王。
- 群公古镜悬秋光，闭门饭饱庭叶黄。
- 秋盘登兔官酎香，吴音讹变杂秦凉。
- 令壶老柏笑覆觞，淹留平日梦欲翔。
- 得君可乐殊未央，人生倾盖何所望。
- 结交松柏要冰霜，中天号出玉玺章。
- 青骢御史腾康庄，归期屈指未可忙。
- 闻君况有梦虺祥，生女不恶嫁邻墙。
- 扫轩留客具酒浆，与君更约城南张。

## 拼音
- er4 shi2 nian2 lai2 cao2 zi3 fang1 ， xin1 shi1 ceng2 jian4 wei4 neng2 wang4 。
- duo1 cai2 shan4 xi4 cheng1 wu4 fang1 ， wu2 wa2 xi2 shang4 hu1 zuo4 lang2 。
- pie1 ran2 he2 xu3 sui4 yue4 chang2 ， zhi1 jin1 wei4 lao3 mao2 fa4 cang1 。
- zi4 yan2 feng2 ye4 fei1 xi1 kuang2 ， chuan2 jing1 hua2 yin1 fu1 zi3 tang2 。
- he2 ceng2 qi2 ma3 shen1 xie2 qiang1 ， zhao4 sui2 shang4 jiang4 xi1 ji1 qiang1 。
- dong3 pu2 fu1 zhu4 wei4 wo3 zang1 ， ye4 xing2 ma3 dun4 ji1 wu2 liang2 。
- gu3 pi2 jing1 gu3 qi2 juan4 gang1 ， li4 hu1 wei4 wei1 zui4 zai4 chuang2 。
- qian2 feng1 yan3 zhi4 ling2 wu3 bang4 ， zhong1 jian1 fan3 hou4 wu2 gan3 xiang1 。
- cheng2 kai1 san1 ri4 mu4 bi4 huang2 ， bai3 chi2 zai3 gan3 qian1 tuo2 zhuang1 。
- jing1 qi2 li4 lei3 wu1 niao3 yang2 ， hai2 jun1 bu4 sheng3 yi4 shi3 wang2 。
- zuo4 shi1 wu2 huo4 lao2 bu4 chang2 ， nao2 ge1 ru4 zou4 xu1 jin3 nang2 。
- qiu1 feng1 lu2 yu2 si1 gu4 xiang1 ， rui4 tou2 yi2 dong3 guan4 e2 xing2 。
- de2 guan1 you2 ling3 wan4 su4 shuang1 ， wang2 cheng2 dui4 xiang4 ru2 can1 shang1 。
- na4 zhi1 lian2 yue4 ju1 zi1 fang2 ， cheng1 duo1 liang2 shao3 fei1 wo3 wang2 。
- qun2 gong1 gu3 jing4 xuan2 qiu1 guang1 ， bi4 men2 fan4 bao3 ting2 ye4 huang2 。
- qiu1 pan2 deng1 tu4 guan1 zhou4 xiang1 ， wu2 yin1 e2 bian4 za2 qin2 liang2 。
- ling4 hu2 lao3 bai3 xiao4 fu4 shang1 ， yan1 liu2 ping2 ri4 meng4 yu4 xiang2 。
- de2 jun1 ke3 le4 shu1 wei4 yang1 ， ren2 sheng1 qing1 gai4 he2 suo3 wang4 。
- jie2 jiao1 song1 bai3 yao4 bing1 shuang1 ， zhong1 tian1 hao4 chu1 yu4 xi3 zhang1 。
- qing1 cong1 yu4 shi3 teng2 kang1 zhuang1 ， gui1 qi1 qu1 zhi3 wei4 ke3 mang2 。
- wen2 jun1 kuang4 you3 meng4 hui1 xiang2 ， sheng1 nü3 bu2 e4 jia4 lin2 qiang2 。
- sao3 xuan1 liu2 ke4 ju4 jiu3 jiang1 ， yu3 jun1 geng4 yue1 cheng2 nan2 zhang1 。

## 注释

## 译文

## 赏析
