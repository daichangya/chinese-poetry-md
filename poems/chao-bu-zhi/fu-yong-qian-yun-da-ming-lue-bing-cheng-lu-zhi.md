---
id: chao-bu-zhi-fu-yong-qian-yun-da-ming-lue-bing-cheng-lu-zhi
title: 复用前韵答明略并呈鲁直
titlePinyin: fu4 yong4 qian2 yun4 da2 ming2 lüe4 bing4 cheng2 lu3 zhi2
titleSlug: fu-yong-qian-yun-da-ming-lue-bing-cheng-lu-zhi
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 廖君愤世谈刺口，人言宁食葱三斗。
- 轩然齃鼻颐隠肩，日日醉市驱馿还。
- 我初目病视仿佛，望君有异大人间。
- 新丰两行惜不上，竹林风来虚自赏。
- 俯头落笔千人惊，一战取齐余两城。
- 田生龙甲頼束苇，诡胜尾热安知荣。
- 盈盈府中谁怜此，为君愧惭黄夫子。
- 论功欲识非战罪，试使喑恶走杨喜。
- 君不见方朔高才良独难，割肉要令生自弹。
- 北军给食谁致尔，羊求平昔安能攀。
- 偶然捧檄忽掷板，鸟自知还云出山。

## 拼音
- liao4 jun1 fen4 shi4 tan2 ci4 kou3 ， ren2 yan2 ning2 shi2 cong1 san1 dou3 。
- xuan1 ran2 e4 bi2 yi2 yin3 jian1 ， ri4 ri4 zui4 shi4 qu1 lu2 hai2 。
- wo3 chu1 mu4 bing4 shi4 fang3 fu2 ， wang4 jun1 you3 yi4 da4 ren2 jian1 。
- xin1 feng1 liang3 hang2 xi1 bu2 shang4 ， zhu2 lin2 feng1 lai2 xu1 zi4 shang3 。
- fu3 tou2 luo4 bi3 qian1 ren2 jing1 ， yi2 zhan4 qu3 qi2 yu2 liang3 cheng2 。
- tian2 sheng1 long2 jia3 lai4 shu4 wei3 ， gui3 sheng4 wei3 re4 an1 zhi1 rong2 。
- ying2 ying2 fu3 zhong1 shui2 lian2 ci3 ， wei4 jun1 kui4 can2 huang2 fu1 zi3 。
- lun4 gong1 yu4 shi2 fei1 zhan4 zui4 ， shi4 shi3 yin1 e4 zou3 yang2 xi3 。
- jun1 bu2 jian4 fang1 shuo4 gao1 cai2 liang2 du2 nan2 ， ge1 rou4 yao4 ling4 sheng1 zi4 tan2 。
- bei3 jun1 gei3 shi2 shui2 zhi4 er3 ， yang2 qiu2 ping2 xi1 an1 neng2 pan1 。
- ou3 ran2 peng3 xi2 hu1 zhi4 ban3 ， niao3 zi4 zhi1 hai2 yun2 chu1 shan1 。

## 注释

## 译文

## 赏析
