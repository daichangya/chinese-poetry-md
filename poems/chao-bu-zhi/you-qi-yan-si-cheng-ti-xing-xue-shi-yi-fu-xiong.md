---
id: chao-bu-zhi-you-qi-yan-si-cheng-ti-xing-xue-shi-yi-fu-xiong
title: 游栖岩寺呈提刑学士毅夫兄
titlePinyin: you2 qi1 yan2 si4 cheng2 ti2 xing2 xue2 shi4 yi4 fu1 xiong1
titleSlug: you-qi-yan-si-cheng-ti-xing-xue-shi-yi-fu-xiong
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞楼压城城跨野，黄河逶迤避条华。
- 城南鸟道拱高岩，入谷车箱不容马。
- 解鞍初步石苔青，细泉鸣遶竹间亭。
- 肩舆直上十八折，维以采丝双巨𫄠。
- 我行枉矢复蛇蹙，三步一呼劳我仆。
- 前旌已作鹤穿云，后队方如蚁缘木。
- 千条倒涧淙大壑，百丈层冰冻垂瀑。
- 无云而云苍翠横，无风而风𪜎𧇠声。
- 崖穷东转路忽平，长杨老柏森成城，朱栏碧砌上窈冥。
- 莲花三峰只对面，仙人玉女如相迎。
- 却临北岭望吾郭，万瓦一垤令人惊。
- 孔侯翛然顾我语，高真之居隔风雨，下视人寰如此许。
- 此中岂但蛮触微，千古纷争几是非。
- 我言人处世，此见释氏义。
- 人食地上谷，足固不离地。
- 我今正在阿堵中，与君安得生两翅。
- 却忆隋文驾六龙，意比姬满朝河宗。
- 当时万骑留山麓，登临已卷长江东。
- 翠微宫里亦如此，依然古殿对乔松。
- 何况山中携妓裴御史，犹唱当时霜月空。
- 与君江南厌山水，香罏双剑俱梦中。
- 异乡同宦对绝景，令我不指东飞鸿。
- 立戒兵厨酿春酒，要看雪尽山花红。
- 不须堕泪似羊守，且可骑马同山公。

## 拼音
- fei1 lou2 ya1 cheng2 cheng2 kua4 ye3 ， huang2 he2 wei1 yi2 bi4 tiao2 hua2 。
- cheng2 nan2 niao3 dao4 gong3 gao1 yan2 ， ru4 gu3 che1 xiang1 bu4 rong2 ma3 。
- jie3 an1 chu1 bu4 shi2 tai2 qing1 ， xi4 quan2 ming2 rao4 zhu2 jian1 ting2 。
- jian1 yu2 zhi2 shang4 shi2 ba1 zhe2 ， wei2 yi3 cai3 si1 shuang1 ju4 𫄠 。
- wo3 xing2 wang3 shi3 fu4 she2 cu4 ， san1 bu4 yi4 hu1 lao2 wo3 pu2 。
- qian2 jing1 yi3 zuo4 he4 chuan1 yun2 ， hou4 dui4 fang1 ru2 yi3 yuan2 mu4 。
- qian1 tiao2 dao3 jian4 cong2 da4 he4 ， bai3 zhang4 ceng2 bing1 dong4 chui2 pu4 。
- wu2 yun2 er2 yun2 cang1 cui4 heng2 ， wu2 feng1 er2 feng1 𪜎 𧇠 sheng1 。
- ya2 qiong2 dong1 zhuan3 lu4 hu1 ping2 ， chang2 yang2 lao3 bai3 sen1 cheng2 cheng2 ， zhu1 lan2 bi4 qi4 shang4 yao3 ming2 。
- lian2 hua1 san1 feng1 zhi1 dui4 mian4 ， xian1 ren2 yu4 nü3 ru2 xiang1 ying2 。
- que4 lin2 bei3 ling3 wang4 wu2 guo1 ， wan4 wa3 yi4 die2 ling4 ren2 jing1 。
- kong3 hou2 xiao1 ran2 gu4 wo3 yu3 ， gao1 zhen1 zhi1 ju1 ge2 feng1 yu3 ， xia4 shi4 ren2 huan2 ru2 ci3 xu3 。
- ci3 zhong1 qi3 dan4 man2 chu4 wei1 ， qian1 gu3 fen1 zheng1 ji3 shi4 fei1 。
- wo3 yan2 ren2 chu3 shi4 ， ci3 jian4 shi4 shi4 yi4 。
- ren2 shi2 di4 shang4 gu3 ， zu2 gu4 bu4 li2 di4 。
- wo3 jin1 zheng4 zai4 a1 du3 zhong1 ， yu3 jun1 an1 de2 sheng1 liang3 chi4 。
- que4 yi4 sui2 wen2 jia4 liu4 long2 ， yi4 bi3 ji1 man3 chao2 he2 zong1 。
- dang1 shi2 wan4 qi2 liu2 shan1 lu4 ， deng1 lin2 yi3 juan4 chang2 jiang1 dong1 。
- cui4 wei1 gong1 li3 yi4 ru2 ci3 ， yi1 ran2 gu3 dian4 dui4 qiao2 song1 。
- he2 kuang4 shan1 zhong1 xie2 ji4 pei2 yu4 shi3 ， you2 chang4 dang1 shi2 shuang1 yue4 kong1 。
- yu3 jun1 jiang1 nan2 yan4 shan1 shui3 ， xiang1 lu2 shuang1 jian4 ju4 meng4 zhong1 。
- yi4 xiang1 tong2 huan4 dui4 jue2 jing3 ， ling4 wo3 bu4 zhi3 dong1 fei1 hong2 。
- li4 jie4 bing1 chu2 niang4 chun1 jiu3 ， yao4 kan4 xue3 jin4 shan1 hua1 hong2 。
- bu4 xu1 duo4 lei4 si4 yang2 shou3 ， qie3 ke3 qi2 ma3 tong2 shan1 gong1 。

## 注释

## 译文

## 赏析
