---
id: chao-bu-zhi-he-dong-po-xian-sheng-mei-hua-san-shou-qi-er
title: 和东坡先生梅花三首  其二
titlePinyin: he2 dong1 po1 xian1 sheng1 mei2 hua1 san1 shou3     qi2 er4
titleSlug: he-dong-po-xian-sheng-mei-hua-san-shou-qi-er
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽闲合出昭君村，芳洁恐是三闾魂。
- 无人岭上更儇好，不与俗花名合昏。
- 苍官森出剑珮列，甲夫密裹旗枪园。
- 数株临水欲仙去，一笑向人如玉温。
- 火维草木百名字，十月不冷常炎暾。
- 同心紫蒂宜上苑，啄人虎豹司九门。
- 借令驿使能远致，要比桃李终无言。
- 岂惟千里共明月，亦可千里同芳樽。

## 拼音
- you1 xian2 he2 chu1 zhao1 jun1 cun1 ， fang1 jie2 kong3 shi4 san1 lü2 hun2 。
- wu2 ren2 ling3 shang4 geng4 xuan1 hao3 ， bu4 yu3 su2 hua1 ming2 he2 hun1 。
- cang1 guan1 sen1 chu1 jian4 pei4 lie4 ， jia3 fu1 mi4 guo3 qi2 qiang1 yuan2 。
- shu4 zhu1 lin2 shui3 yu4 xian1 qu4 ， yi2 xiao4 xiang4 ren2 ru2 yu4 wen1 。
- huo3 wei2 cao3 mu4 bai3 ming2 zi4 ， shi2 yue4 bu4 leng3 chang2 yan2 tun1 。
- tong2 xin1 zi3 di4 yi2 shang4 yuan4 ， zhuo2 ren2 hu3 bao4 si1 jiu3 men2 。
- jie4 ling4 yi4 shi3 neng2 yuan3 zhi4 ， yao4 bi3 tao2 li3 zhong1 wu2 yan2 。
- qi3 wei2 qian1 li3 gong4 ming2 yue4 ， yi4 ke3 qian1 li3 tong2 fang1 zun1 。

## 注释

## 译文

## 赏析
