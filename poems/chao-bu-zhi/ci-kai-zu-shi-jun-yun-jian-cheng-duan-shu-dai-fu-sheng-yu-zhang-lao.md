---
id: chao-bu-zhi-ci-kai-zu-shi-jun-yun-jian-cheng-duan-shu-dai-fu-sheng-yu-zhang-lao
title: 次开祖使君韵兼呈端叔大夫圣域长老
titlePinyin: ci4 kai1 zu3 shi3 jun1 yun4 jian1 cheng2 duan1 shu1 dai4 fu0 sheng4 yu4 zhang3 lao3
titleSlug: ci-kai-zu-shi-jun-yun-jian-cheng-duan-shu-dai-fu-sheng-yu-zhang-lao
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神龙异凡马，头角要须敛。
- 邦公七岁时，惊耳一语险。
- 悟身非常住，风日过河减。
- 峥嵘法云窟，跳出有家范。
- 金刚不吐焰，已落天魔胆。
- 一派感慈中，无波寒湛湛。
- 是波本非水，无以瓦砾点。
- 低枝竞听法，草木有情感。
- 作解受群邪，碔砆疑琬琰。
- 居然身出定，面目本来俨。
- 而我久尘劳，见之良内慊。
- 周侯老词句，太华耸而黯。
- 自说少苦心，修涂肆穷览。
- 李侯遗世事，不琢元无玷。
- 文采丽春葩，百牍交千椠。
- 顾惭土炭嗜，畏疾非羞俭。
- 望不见水端，譬河还少贬。
- 请佩伯阳言，吾非勇于敢。

## 拼音
- shen2 long2 yi4 fan2 ma3 ， tou2 jiao3 yao4 xu1 lian3 。
- bang1 gong1 qi1 sui4 shi2 ， jing1 er3 yi4 yu3 xian3 。
- wu4 shen1 fei1 chang2 zhu4 ， feng1 ri4 guo4 he2 jian3 。
- zheng1 rong2 fa3 yun2 ku1 ， tiao4 chu1 you3 jia1 fan4 。
- jin1 gang1 bu4 tu3 yan4 ， yi3 luo4 tian1 mo2 dan3 。
- yi2 pai4 gan3 ci2 zhong1 ， wu2 bo1 han2 zhan4 zhan4 。
- shi4 bo1 ben3 fei1 shui3 ， wu2 yi3 wa3 li4 dian3 。
- di1 zhi1 jing4 ting1 fa3 ， cao3 mu4 you3 qing2 gan3 。
- zuo4 jie3 shou4 qun2 xie2 ， wu3 fu1 yi2 wan3 yan3 。
- ju1 ran2 shen1 chu1 ding4 ， mian4 mu4 ben3 lai2 yan3 。
- er2 wo3 jiu3 chen2 lao2 ， jian4 zhi1 liang2 nei4 qie4 。
- zhou1 hou2 lao3 ci2 ju4 ， tai4 hua2 song3 er2 an4 。
- zi4 shuo1 shao3 ku3 xin1 ， xiu1 tu2 si4 qiong2 lan3 。
- li3 hou2 yi2 shi4 shi4 ， bu4 zhuo2 yuan2 wu2 dian4 。
- wen2 cai3 li4 chun1 pa1 ， bai3 du2 jiao1 qian1 qian4 。
- gu4 can2 tu3 tan4 shi4 ， wei4 ji2 fei1 xiu1 jian3 。
- wang4 bu2 jian4 shui3 duan1 ， pi4 he2 hai2 shao3 bian3 。
- qing3 pei4 bo2 yang2 yan2 ， wu2 fei1 yong3 yu2 gan3 。

## 注释

## 译文

## 赏析
