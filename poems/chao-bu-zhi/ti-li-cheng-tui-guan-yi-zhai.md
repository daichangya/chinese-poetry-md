---
id: chao-bu-zhi-ti-li-cheng-tui-guan-yi-zhai
title: 题李偁推官颐斋
titlePinyin: ti2 li3 cheng1 tui1 guan1 yi2 zhai1
titleSlug: ti-li-cheng-tui-guan-yi-zhai
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无舍灵龟观朵颐，自求口实君自知。
- 谁为此者君名之，其说不烦求我诗。
- 君家严君业夔伊，虎视眈眈雄四夷。
- 四方是维天子毗，汶阳一室大泽陂。
- 我往受业拜门垂，闻公一语洗然奇，我归瞠若安可追。
- 君才固是麒麟儿，幼读父书壮思施。
- 不卑小官乃吾师，况有内乐潜天倪。
- 荒城无人谁过之，面城筑室兹逶迤。
- 去年秋雨河股移，百草不生苔拥基。
- 蚁子缘础蚓粪泥，夜眠不稳忧为池。
- 今年闰早春气迟，墙根隙地稍可埤，初植防风种黄耆。
- 莱州石鼎青琉璃，地罏宿火风鸣枝，对君长语清未疲。
- 外轻内顺生理宜，问从何得聊我治。
- 眉州夫子言可规，麻田处士术安期，今之崇丘历九疑。
- 见人不语下臂驰，遁逃乎阴食蛤梨。
- 君何伧囊不往随，与访汗漫还无时。
- 还无时，我何适，北山之南南山北。

## 拼音
- wu2 she4 ling2 gui1 guan1 duo3 yi2 ， zi4 qiu2 kou3 shi2 jun1 zi4 zhi1 。
- shui2 wei4 ci3 zhe3 jun1 ming2 zhi1 ， qi2 shuo1 bu4 fan2 qiu2 wo3 shi1 。
- jun1 jia1 yan2 jun1 ye4 kui2 yi1 ， hu3 shi4 dan1 dan1 xiong2 si4 yi2 。
- si4 fang1 shi4 wei2 tian1 zi3 pi2 ， wen4 yang2 yi2 shi4 da4 ze2 bei1 。
- wo3 wang3 shou4 ye4 bai4 men2 chui2 ， wen2 gong1 yi4 yu3 xi3 ran2 qi2 ， wo3 gui1 cheng1 ruo4 an1 ke3 zhui1 。
- jun1 cai2 gu4 shi4 qi2 lin2 er2 ， you4 du2 fu4 shu1 zhuang4 si1 shi1 。
- bu4 bei1 xiao3 guan1 nai3 wu2 shi1 ， kuang4 you3 nei4 le4 qian2 tian1 ni2 。
- huang1 cheng2 wu2 ren2 shui2 guo4 zhi1 ， mian4 cheng2 zhu4 shi4 zi1 wei1 yi2 。
- qu4 nian2 qiu1 yu3 he2 gu3 yi2 ， bai3 cao3 bu4 sheng1 tai2 yong1 ji1 。
- yi3 zi3 yuan2 chu3 yin3 fen4 ni2 ， ye4 mian2 bu4 wen3 you1 wei4 chi2 。
- jin1 nian2 run4 zao3 chun1 qi4 chi2 ， qiang2 gen1 xi4 di4 shao1 ke3 pi2 ， chu1 zhi2 fang2 feng1 zhong3 huang2 qi2 。
- lai2 zhou1 shi2 ding3 qing1 liu2 li2 ， di4 lu2 su4 huo3 feng1 ming2 zhi1 ， dui4 jun1 chang2 yu3 qing1 wei4 pi2 。
- wai4 qing1 nei4 shun4 sheng1 li3 yi2 ， wen4 cong2 he2 de2 liao2 wo3 zhi4 。
- mei2 zhou1 fu1 zi3 yan2 ke3 gui1 ， ma2 tian2 chu3 shi4 shu4 an1 qi1 ， jin1 zhi1 chong2 qiu1 li4 jiu3 yi2 。
- jian4 ren2 bu4 yu3 xia4 bi4 chi2 ， dun4 tao2 hu1 yin1 shi2 ha2 li2 。
- jun1 he2 chen0 nang2 bu4 wang3 sui2 ， yu3 fang3 han4 man4 hai2 wu2 shi2 。
- hai2 wu2 shi2 ， wo3 he2 shi4 ， bei3 shan1 zhi1 nan2 nan2 shan1 bei3 。

## 注释

## 译文

## 赏析
