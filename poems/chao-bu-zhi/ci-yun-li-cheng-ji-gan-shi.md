---
id: chao-bu-zhi-ci-yun-li-cheng-ji-gan-shi
title: 次韵李成季感事
titlePinyin: ci4 yun4 li3 cheng2 ji4 gan3 shi4
titleSlug: ci-yun-li-cheng-ji-gan-shi
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾庐无余地，文字散堆案。
- 虽微清溪鹤，蓍画亦幽玩。
- 高人来何疏，午榻动成鼾。
- 梦闻足音喜，不待摇枕唤。
- 居贫少烟火，𫗴食尚须旰。
- 出门兀何之，踉跄从款段。
- 吾人古遗隠，凫足闵同患。
- 负日持献君，狐白不肯换。
- 商歌叩牛角，长夜安得旦。
- 飕飗满屋风，黄叶散投幔。
- 楚屈若灵龟，出处思过半。
- 所从聊自知，何用詹尹算。
- 不如天随生，头帻终日岸。
- 况君击庄缶，一念肠九转。
- 人方卧大室，子独号其畔。
- 寒山来助哭，咄尔勿嗟惋。

## 拼音
- wu2 lu2 wu2 yu2 di4 ， wen2 zi4 san4 dui1 an4 。
- sui1 wei1 qing1 xi1 he4 ， shi1 hua4 yi4 you1 wan2 。
- gao1 ren2 lai2 he2 shu1 ， wu3 ta4 dong4 cheng2 han1 。
- meng4 wen2 zu2 yin1 xi3 ， bu2 dai4 yao2 zhen3 huan4 。
- ju1 pin2 shao3 yan1 huo3 ， zhan1 shi2 shang4 xu1 gan4 。
- chu1 men2 wu4 he2 zhi1 ， liang4 qiang4 cong2 kuan3 duan4 。
- wu2 ren2 gu3 yi2 yin3 ， fu2 zu2 min3 tong2 huan4 。
- fu4 ri4 chi2 xian4 jun1 ， hu2 bai2 bu4 ken3 huan4 。
- shang1 ge1 kou4 niu2 jiao3 ， chang2 ye4 an1 de2 dan4 。
- sou1 liu2 man3 wu1 feng1 ， huang2 ye4 san4 tou2 man4 。
- chu3 qu1 ruo4 ling2 gui1 ， chu1 chu4 si1 guo4 ban4 。
- suo3 cong2 liao2 zi4 zhi1 ， he2 yong4 zhan1 yin3 suan4 。
- bu4 ru2 tian1 sui2 sheng1 ， tou2 ze2 zhong1 ri4 an4 。
- kuang4 jun1 ji1 zhuang1 fou3 ， yi2 nian4 chang2 jiu3 zhuan3 。
- ren2 fang1 wo4 da4 shi4 ， zi3 du2 hao4 qi2 pan4 。
- han2 shan1 lai2 zhu4 ku1 ， duo1 er3 wu4 jie1 wan3 。

## 注释

## 译文

## 赏析
