---
id: chao-bu-zhi-ji-di-dong-gui-jiang-fu-tiao-ji-li-cheng-ji
title: 及第东归将赴调寄李成季
titlePinyin: ji2 di4 dong1 gui1 jiang1 fu4 tiao2 ji4 li3 cheng2 ji4
titleSlug: ji-di-dong-gui-jiang-fu-tiao-ji-li-cheng-ji
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先辈观涛沧海口，长啸横槎拂牛斗。
- 野人醉著梦游天，九门历尽惊复还。
- 嘈嘈广乐犹盈耳，出门依旧重人间。
- 不知先辈今何往，仙标玉骨天应赏。
- 千里东归暮景清，桑麻暗地日衔城。
- 黄金宫阙初回望，青草恩袍偶自荣。
- 归来澣濯亲甘旨，却叹京尘误游子。
- 家人饭黍慰辛勤，邻媪壶浆佐欢喜。
- 君不见冯驩一剑星阑干，短歌慷慨不堪弹。
- 男儿得意贵颖脱，功名有分劳跻攀。
- 折腰正为五斗米，得饱约君寻故山。

## 拼音
- xian1 bei4 guan1 tao1 cang1 hai3 kou3 ， chang2 xiao4 heng2 cha2 fu2 niu2 dou4 。
- ye3 ren2 zui4 zhu4 meng4 you2 tian1 ， jiu3 men2 li4 jin4 jing1 fu4 hai2 。
- cao2 cao2 guang3 le4 you2 ying2 er3 ， chu1 men2 yi1 jiu4 zhong4 ren2 jian1 。
- bu4 zhi1 xian1 bei4 jin1 he2 wang3 ， xian1 biao1 yu4 gu3 tian1 ying4 shang3 。
- qian1 li3 dong1 gui1 mu4 jing3 qing1 ， sang1 ma2 an4 di4 ri4 xian2 cheng2 。
- huang2 jin1 gong1 que1 chu1 hui2 wang4 ， qing1 cao3 en1 pao2 ou3 zi4 rong2 。
- gui1 lai2 huan4 zhuo2 qin1 gan1 zhi3 ， que4 tan4 jing1 chen2 wu4 you2 zi3 。
- jia1 ren2 fan4 shu3 wei4 xin1 qin2 ， lin2 ao3 hu2 jiang1 zuo3 huan1 xi3 。
- jun1 bu2 jian4 feng2 huan1 yi2 jian4 xing1 lan2 gan1 ， duan3 ge1 kang1 kai3 bu4 kan1 tan2 。
- nan2 er2 de2 yi4 gui4 ying3 tuo1 ， gong1 ming2 you3 fen1 lao2 ji1 pan1 。
- zhe2 yao1 zheng4 wei4 wu3 dou3 mi3 ， de2 bao3 yue1 jun1 xun2 gu4 shan1 。

## 注释

## 译文

## 赏析
