---
id: chao-bu-zhi-zhi-jing-shi-zhan-mu
title: 之京师展墓
titlePinyin: zhi1 jing1 shi1 zhan3 mu4
titleSlug: zhi-jing-shi-zhan-mu
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 短辔驭羸马，驰驱曹济间。
- 商飚折劲木，萧瑟道里寒。
- 况复慕所天，恻怆摧心肝。
- 游子叹时迈，慈母怜衣单。
- 来时凭窗哭，五妹垂修鬟。
- 季弟主菽粟，孺妻爨茅菅。
- 悼我无令人，莫奉堂上欢。
- 岂无萱草诗，终日倚门阑。
- 念昔常独立，所闻诗礼难。
- 我尚未成人，遭罹此忧患。
- 岁晏念坟墓，仳离百哀攒。
- 何时奉灵车，辛苦向此还。
- 亲寡气力微，傍人祝加餐。
- 愿言薄志节，苟生无形颜。

## 拼音
- duan3 pei4 yu4 lei2 ma3 ， chi2 qu1 cao2 ji4 jian1 。
- shang1 biao1 zhe2 jin4 mu4 ， xiao1 se4 dao4 li3 han2 。
- kuang4 fu4 mu4 suo3 tian1 ， ce4 chuang4 cui1 xin1 gan1 。
- you2 zi3 tan4 shi2 mai4 ， ci2 mu3 lian2 yi1 dan1 。
- lai2 shi2 ping2 chuang1 ku1 ， wu3 mei4 chui2 xiu1 huan2 。
- ji4 di4 zhu3 shu1 su4 ， ru2 qi1 cuan4 mao2 jian1 。
- dao4 wo3 wu2 ling4 ren2 ， mo4 feng4 tang2 shang4 huan1 。
- qi3 wu2 xuan1 cao3 shi1 ， zhong1 ri4 yi3 men2 lan2 。
- nian4 xi1 chang2 du2 li4 ， suo3 wen2 shi1 li3 nan2 。
- wo3 shang4 wei4 cheng2 ren2 ， zao1 li2 ci3 you1 huan4 。
- sui4 yan4 nian4 fen2 mu4 ， pi3 li2 bai3 ai1 zan3 。
- he2 shi2 feng4 ling2 che1 ， xin1 ku3 xiang4 ci3 hai2 。
- qin1 gua3 qi4 li4 wei1 ， bang4 ren2 zhu4 jia1 can1 。
- yuan4 yan2 bao2 zhi4 jie2 ， gou3 sheng1 wu2 xing2 yan2 。

## 注释

## 译文

## 赏析
