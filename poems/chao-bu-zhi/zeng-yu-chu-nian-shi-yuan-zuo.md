---
id: chao-bu-zhi-zeng-yu-chu-nian-shi-yuan-zuo
title: 赠余樗年试院作
titlePinyin: zeng4 yu2 chu1 nian2 shi4 yuan4 zuo4
titleSlug: zeng-yu-chu-nian-shi-yuan-zuo
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生车轨周四方，结交童龀老相忘。
- 异哉余子久弥芳，吴人犹记称周郎。
- 河豚入网荻芽长，宜兴罨画烟水苍。
- 风雩春服真少狂，不愧戴崇升后堂。
- 横戈笔陈倒千枪，叔鸾独步禹出羌。
- 世儒胶扰何足臧，说食不救饥求粮。
- 瞥思振衣千仞冈，空林无人一绳床。
- 五车纯束不在旁，欲彻梯磴排空骧。
- 钟山春水绕城隍，从师不惮白笈装。
- 矢锋相触尘不扬，骊黄牡牝若灭亡。
- 子严主簿志不偿，厌见朱墨纷伧囊。
- 西风云日思帝乡，东华拜敕凫缀行，黄昏阊阖飞骕骦。
- 虚堂节候变金商，闭门蟋蟀鸣我房。
- 吾君仁圣周成王，屏驱虎豹开明光。
- 山龙粉米杂青黄，多儒可赞至治香。
- 园檀山石岂荒凉，潢污蕰藻须豆觞。
- 愿君与借羽翮翔，贤书蚕列升未央。
- 君如病鹘待秋霜，牛衣未可悲王章。
- 公朝道辟五达庄，服襄按节缓勿忙。
- 梦松生腹渠不祥，莫车上儛应循墙。
- 功成归饮沆瀣浆，发机要若黄间张。

## 拼音
- ping2 sheng1 che1 gui3 zhou1 si4 fang1 ， jie2 jiao1 tong2 chen4 lao3 xiang1 wang4 。
- yi4 zai1 yu2 zi3 jiu3 mi2 fang1 ， wu2 ren2 you2 ji4 cheng1 zhou1 lang2 。
- he2 tun2 ru4 wang3 di2 ya2 chang2 ， yi2 xing1 yan3 hua4 yan1 shui3 cang1 。
- feng1 yu2 chun1 fu2 zhen1 shao3 kuang2 ， bu2 kui4 dai4 chong2 sheng1 hou4 tang2 。
- heng2 ge1 bi3 chen2 dao3 qian1 qiang1 ， shu1 luan2 du2 bu4 yu3 chu1 qiang1 。
- shi4 ru2 jiao1 rao3 he2 zu2 zang1 ， shuo1 shi2 bu2 jiu4 ji1 qiu2 liang2 。
- pie1 si1 zhen4 yi1 qian1 ren4 gang1 ， kong1 lin2 wu2 ren2 yi4 sheng2 chuang2 。
- wu3 che1 chun2 shu4 bu2 zai4 pang2 ， yu4 che4 ti1 deng4 pai2 kong1 xiang1 。
- zhong1 shan1 chun1 shui3 rao4 cheng2 huang2 ， cong2 shi1 bu2 dan4 bai2 ji2 zhuang1 。
- shi3 feng1 xiang1 chu4 chen2 bu4 yang2 ， li2 huang2 mu3 pin4 ruo4 mie4 wang2 。
- zi3 yan2 zhu3 bo2 zhi4 bu4 chang2 ， yan4 jian4 zhu1 mo4 fen1 chen0 nang2 。
- xi1 feng1 yun2 ri4 si1 di4 xiang1 ， dong1 hua2 bai4 chi4 fu2 zhui4 xing2 ， huang2 hun1 chang1 he2 fei1 su4 shuang1 。
- xu1 tang2 jie2 hou4 bian4 jin1 shang1 ， bi4 men2 xi1 shuai4 ming2 wo3 fang2 。
- wu2 jun1 ren2 sheng4 zhou1 cheng2 wang2 ， ping2 qu1 hu3 bao4 kai1 ming2 guang1 。
- shan1 long2 fen3 mi3 za2 qing1 huang2 ， duo1 ru2 ke3 zan4 zhi4 zhi4 xiang1 。
- yuan2 tan2 shan1 shi2 qi3 huang1 liang2 ， huang2 wu1 wen1 zao3 xu1 dou4 shang1 。
- yuan4 jun1 yu3 jie4 yu3 he2 xiang2 ， xian2 shu1 can2 lie4 sheng1 wei4 yang1 。
- jun1 ru2 bing4 hu2 dai4 qiu1 shuang1 ， niu2 yi1 wei4 ke3 bei1 wang2 zhang1 。
- gong1 chao2 dao4 pi4 wu3 da2 zhuang1 ， fu2 xiang1 an4 jie2 huan3 wu4 mang2 。
- meng4 song1 sheng1 fu4 qu2 bu4 xiang2 ， mo4 che1 shang4 wu3 ying4 xun2 qiang2 。
- gong1 cheng2 gui1 yin3 hang4 xie4 jiang1 ， fa1 ji1 yao4 ruo4 huang2 jian1 zhang1 。

## 注释

## 译文

## 赏析
