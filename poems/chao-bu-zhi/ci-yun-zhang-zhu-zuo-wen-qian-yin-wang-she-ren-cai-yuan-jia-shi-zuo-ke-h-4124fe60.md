---
id: chao-bu-zhi-ci-yun-zhang-zhu-zuo-wen-qian-yin-wang-she-ren-cai-yuan-jia-shi-zuo-ke-h-4124fe60
title: 次韵张著作文潜饮王舍人才元家时坐客户部李尚书公择光禄文少卿周翰大理杜少卿君章黄著作鲁直
titlePinyin: ci4 yun4 zhang1 zhu4 zuo4 wen2 qian2 yin3 wang2 she4 ren2 cai2 yuan2 jia1 shi2 zuo4 ke4 hu4 bu4 li3 shang4 shu1 gong1 ze2 guang1 lu4 wen2 shao3 qing1 zhou1 han4 da4 li3 du4 shao3 qing1 jun1 zhang1 huang2 zhu4 zuo4 lu3 zhi2
titleSlug: ci-yun-zhang-zhu-zuo-wen-qian-yin-wang-she-ren-cai-yuan-jia-shi-zuo-ke-h-4124fe60
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜雪埋百花，及时鬭春阳。
- 城南有高士，买屋入花藏。
- 经时不出门，为花日日忙。
- 我居在何许，近止东数坊。
- 亦有佳公子，连车换帷裳。
- 隔墙蜂蝶喧，开户草木香。
- 仙人朱桃椎，发绿童脸芳。
- 此公不可见，此画来远方。
- 竹倚屠苏坞，柳拂辘轳床。
- 素儿虽小小，亦足侑客觞。
- 尚书廊庙具，气若冰壶凉。
- 忘年此宾主，吾党有辉光。
- 人生走尘土，岁月颜鬓苍。
- 曷不休沐暇，过此薰修房。
- 宴坐二十年，非痴实难量。
- 张侯不出家，在家说缘忘。
- 尚拟问两卿，携肴借红粧。
- 妍歌听黄子，不饮亦清狂。

## 拼音
- shuang1 xue3 mai2 bai3 hua1 ， ji2 shi2 dou4 chun1 yang2 。
- cheng2 nan2 you3 gao1 shi4 ， mai3 wu1 ru4 hua1 cang2 。
- jing1 shi2 bu4 chu1 men2 ， wei4 hua1 ri4 ri4 mang2 。
- wo3 ju1 zai4 he2 xu3 ， jin4 zhi3 dong1 shu4 fang1 。
- yi4 you3 jia1 gong1 zi3 ， lian2 che1 huan4 wei2 shang0 。
- ge2 qiang2 feng1 die2 xuan1 ， kai1 hu4 cao3 mu4 xiang1 。
- xian1 ren2 zhu1 tao2 zhui1 ， fa1 lü4 tong2 lian3 fang1 。
- ci3 gong1 bu4 ke3 jian4 ， ci3 hua4 lai2 yuan3 fang1 。
- zhu2 yi3 tu2 su1 wu4 ， liu3 fu2 lu4 lu2 chuang2 。
- su4 er2 sui1 xiao3 xiao3 ， yi4 zu2 you4 ke4 shang1 。
- shang4 shu1 lang2 miao4 ju4 ， qi4 ruo4 bing1 hu2 liang2 。
- wang4 nian2 ci3 bin1 zhu3 ， wu2 dang3 you3 hui1 guang1 。
- ren2 sheng1 zou3 chen2 tu3 ， sui4 yue4 yan2 bin4 cang1 。
- he2 bu4 xiu1 mu4 xia2 ， guo4 ci3 xun1 xiu1 fang2 。
- yan4 zuo4 er4 shi2 nian2 ， fei1 chi1 shi2 nan2 liang2 。
- zhang1 hou2 bu4 chu1 jia1 ， zai4 jia1 shuo1 yuan2 wang4 。
- shang4 ni3 wen4 liang3 qing1 ， xie2 yao2 jie4 hong2 zhuang1 。
- yan2 ge1 ting1 huang2 zi3 ， bu4 yin3 yi4 qing1 kuang2 。

## 注释

## 译文

## 赏析
