---
id: chao-bu-zhi-ci-yun-su-men-xia-ji-ti-xue-lang-shi
title: 次韵苏门下寄题雪浪石
titlePinyin: ci4 yun4 su1 men2 xia4 ji4 ti2 xue3 lang4 shi2
titleSlug: ci-yun-su-men-xia-ji-ti-xue-lang-shi
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 居庸灭烽惟留屯，时平更觉将军尊。
- 铃斋看雪拥衲坐，急鼓又报边城昏。
- 百壶高宴梨栗圃，千里未尽桑麻村。
- 天怜公老无以乐，一星飞堕从天门。
- 得无遗履谷城化，恐是吃草金华魂。
- 不然荆棘霜露底，兀然奇怪来无根。
- 女娲捣炼所遗弃，奔潀尚有河汉痕。
- 岂其谋国坐不用，聊以永日宁复论。
- 跳梁不忧牧并塞，绥纳可使鱼游盆。
- 公归廊庙谁得挽，此石万古当长存。

## 拼音
- ju1 yong1 mie4 feng1 wei2 liu2 tun2 ， shi2 ping2 geng4 jue2 jiang1 jun1 zun1 。
- ling2 zhai1 kan4 xue3 yong1 na4 zuo4 ， ji2 gu3 you4 bao4 bian1 cheng2 hun1 。
- bai3 hu2 gao1 yan4 li2 li4 pu3 ， qian1 li3 wei4 jin4 sang1 ma2 cun1 。
- tian1 lian2 gong1 lao3 wu2 yi3 le4 ， yi4 xing1 fei1 duo4 cong2 tian1 men2 。
- de2 wu2 yi2 lü3 gu3 cheng2 hua4 ， kong3 shi4 chi1 cao3 jin1 hua2 hun2 。
- bu4 ran2 jing1 ji2 shuang1 lu4 di3 ， wu4 ran2 qi2 guai4 lai2 wu2 gen1 。
- nü3 wa1 dao3 lian4 suo3 yi2 qi4 ， ben1 cong2 shang4 you3 he2 han4 hen2 。
- qi3 qi2 mou2 guo2 zuo4 bu2 yong4 ， liao2 yi3 yong3 ri4 ning2 fu4 lun4 。
- tiao4 liang2 bu4 you1 mu4 bing4 sai1 ， sui2 na4 ke3 shi3 yu2 you2 pen2 。
- gong1 gui1 lang2 miao4 shui2 de2 wan3 ， ci3 shi2 wan4 gu3 dang1 chang2 cun2 。

## 注释

## 译文

## 赏析
