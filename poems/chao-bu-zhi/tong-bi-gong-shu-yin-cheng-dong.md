---
id: chao-bu-zhi-tong-bi-gong-shu-yin-cheng-dong
title: 同毕公叔饮城东
titlePinyin: tong2 bi4 gong1 shu1 yin3 cheng2 dong1
titleSlug: tong-bi-gong-shu-yin-cheng-dong
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西城昔相值，桃初两三红。
- 翩翩骛长陌，春风摇马鬃。
- 后君归几日，游絮已蒙蒙。
- 解鞍不待憩，相命古原东。
- 芍药虽俗花，狂姿幸时供。
- 平生于知己，千过不一逢。
- 感君欲开口，清洟出沾胸。
- 君如陶渊明，不为五斗恭。
- 胡为青纶上，朱墨纷外蒙。
- 弃官能从我，短后追田翁。
- 铜斗酿秫麦，竹枝弋凫鸿。
- 何必悲无衣，缊黂聊御冬。
- 九辩太高洁，五噫苦羁穷。
- 置此无滑和，天情反其中。
- 市药非市名，名闻药何庸。
- 十浆馈五浆，犹畏闻者从。
- 如何酆城畔，夜夜生长虹。

## 拼音
- xi1 cheng2 xi1 xiang1 zhi2 ， tao2 chu1 liang3 san1 hong2 。
- pian1 pian1 wu4 chang2 mo4 ， chun1 feng1 yao2 ma3 zong1 。
- hou4 jun1 gui1 ji3 ri4 ， you2 xu4 yi3 meng2 meng2 。
- jie3 an1 bu2 dai4 qi4 ， xiang1 ming4 gu3 yuan2 dong1 。
- shao2 yao4 sui1 su2 hua1 ， kuang2 zi1 xing4 shi2 gong4 。
- ping2 sheng1 yu2 zhi1 ji3 ， qian1 guo4 bu4 yi4 feng2 。
- gan3 jun1 yu4 kai1 kou3 ， qing1 yi2 chu1 zhan1 xiong1 。
- jun1 ru2 tao2 yuan1 ming2 ， bu2 wei4 wu3 dou3 gong1 。
- hu2 wei4 qing1 lun2 shang4 ， zhu1 mo4 fen1 wai4 meng2 。
- qi4 guan1 neng2 cong2 wo3 ， duan3 hou4 zhui1 tian2 weng1 。
- tong2 dou4 niang4 shu2 mai4 ， zhu2 zhi1 yi4 fu2 hong2 。
- he2 bi4 bei1 wu2 yi1 ， wen1 fen2 liao2 yu4 dong1 。
- jiu3 bian4 tai4 gao1 jie2 ， wu3 yi1 ku3 ji1 qiong2 。
- zhi4 ci3 wu2 hua2 he2 ， tian1 qing2 fan3 qi2 zhong1 。
- shi4 yao4 fei1 shi4 ming2 ， ming2 wen2 yao4 he2 yong1 。
- shi2 jiang1 kui4 wu3 jiang1 ， you2 wei4 wen2 zhe3 cong2 。
- ru2 he2 feng1 cheng2 pan4 ， ye4 ye4 sheng1 zhang3 hong2 。

## 注释

## 译文

## 赏析
