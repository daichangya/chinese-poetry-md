---
id: chao-bu-zhi-kai-mei-shan
title: 开梅山
titlePinyin: kai1 mei2 shan1
titleSlug: kai-mei-shan
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开梅山，梅山开自熙宁之五年。
- 其初连峰上参天，峦崖盘{山敛}阂群蛮。
- 南北之帝凿混元，此山不圮藏云烟。
- 跻攀鸟道出荟蔚，下视蛇脊相夤缘。
- 相夤缘，穷南山。
- 南山石室大如屋，黄闵之记盘瓠行迹今依然。
- 高辛氏时北有大戎寇，国中下令购头首。
- 妻以少女金盈斗，遍国无人有畜狗。
- 厥初得之病耳妇，以盘覆瓠化而走。
- 堪嗟吴将军，屈死㹞㹞口。
- 帝皇下令万国同，事成违信道不容。
- 竟以女妻之，狗乃负走逃山中，山崖幽绝不复人迹通。
- 帝虽悲思深，往求辄遇雨与风。
- 更为独力之衣短后裾，六男六女相婚姻。
- 木皮草实五色文，武溪赤髀皆子孙。
- 侏离其声异言语，情黠貌痴喜安土，自以吾父有功母帝女。
- 凌夷夏商间，稍稍病侵侮。
- 周宣昔中兴，方叔几振旅。
- 春秋绝笔逮战国，一负一胜安可数。
- 迩来梅山恃险阻，黄茅竹箭霪雾雨。
- 南人颠踣毙溪弩，据关守隘类穴鼠。
- 一夫当其阨，万众莫能武。
- 欲知梅山开，谁施神禹斧。
- 大使身服儒，宾客盈幕府。
- 檄传傜初疑，叩马卒欢舞。
- 坦然无障塞，土石填溪渚。
- 伊川被发祭，一变卒为虏。
- 今虽关梁通，失制后谁御。
- 开梅山，开山易，防獠难，不如昔人闭玉关。

## 拼音
- kai1 mei2 shan1 ， mei2 shan1 kai1 zi4 xi1 ning2 zhi1 wu3 nian2 。
- qi2 chu1 lian2 feng1 shang4 can1 tian1 ， luan2 ya2 pan2 { shan1 lian3 } he2 qun2 man2 。
- nan2 bei3 zhi1 di4 zao2 hun4 yuan2 ， ci3 shan1 bu4 pi3 cang2 yun2 yan1 。
- ji1 pan1 niao3 dao4 chu1 hui4 wei4 ， xia4 shi4 she2 ji3 xiang1 yin2 yuan2 。
- xiang1 yin2 yuan2 ， qiong2 nan2 shan1 。
- nan2 shan1 shi2 shi4 da4 ru2 wu1 ， huang2 min3 zhi1 ji4 pan2 hu4 xing2 ji4 jin1 yi1 ran2 。
- gao1 xin1 shi4 shi2 bei3 you3 da4 rong2 kou4 ， guo2 zhong1 xia4 ling4 gou4 tou2 shou3 。
- qi1 yi3 shao4 nü3 jin1 ying2 dou4 ， bian4 guo2 wu2 ren2 you3 chu4 gou3 。
- jue2 chu1 de2 zhi1 bing4 er3 fu4 ， yi3 pan2 fu4 hu4 hua4 er2 zou3 。
- kan1 jie1 wu2 jiang1 jun1 ， qu1 si3 㹞 㹞 kou3 。
- di4 huang2 xia4 ling4 wan4 guo2 tong2 ， shi4 cheng2 wei2 xin4 dao4 bu4 rong2 。
- jing4 yi3 nü3 qi1 zhi1 ， gou3 nai3 fu4 zou3 tao2 shan1 zhong1 ， shan1 ya2 you1 jue2 bu2 fu4 ren2 ji4 tong1 。
- di4 sui1 bei1 si1 shen1 ， wang3 qiu2 zhe2 yu4 yu3 yu3 feng1 。
- geng4 wei2 du2 li4 zhi1 yi1 duan3 hou4 ju1 ， liu4 nan2 liu4 nü3 xiang1 hun1 yin1 。
- mu4 pi2 cao3 shi2 wu3 se4 wen2 ， wu3 xi1 chi4 bi4 jie1 zi3 sun1 。
- zhu1 li2 qi2 sheng1 yi4 yan2 yu3 ， qing2 xia2 mao4 chi1 xi3 an1 tu3 ， zi4 yi3 wu2 fu4 you3 gong1 mu3 di4 nü3 。
- ling2 yi2 xia4 shang1 jian1 ， shao1 shao1 bing4 qin1 wu3 。
- zhou1 xuan1 xi1 zhong1 xing1 ， fang1 shu1 ji3 zhen4 lü3 。
- chun1 qiu1 jue2 bi3 dai3 zhan4 guo2 ， yi2 fu4 yi2 sheng4 an1 ke3 shu4 。
- er3 lai2 mei2 shan1 shi4 xian3 zu3 ， huang2 mao2 zhu2 jian4 yin2 wu4 yu3 。
- nan2 ren2 dian1 bo2 bi4 xi1 nu3 ， ju4 guan1 shou3 ai4 lei4 xue2 shu3 。
- yi4 fu1 dang1 qi2 e4 ， wan4 zhong4 mo4 neng2 wu3 。
- yu4 zhi1 mei2 shan1 kai1 ， shui2 shi1 shen2 yu3 fu3 。
- da4 shi3 shen1 fu2 ru2 ， bin1 ke4 ying2 mu4 fu3 。
- xi2 chuan2 yao2 chu1 yi2 ， kou4 ma3 zu2 huan1 wu3 。
- tan3 ran2 wu2 zhang4 sai1 ， tu3 shi2 tian2 xi1 zhu3 。
- yi1 chuan1 bei4 fa1 ji4 ， yi2 bian4 zu2 wei4 lu3 。
- jin1 sui1 guan1 liang2 tong1 ， shi1 zhi4 hou4 shui2 yu4 。
- kai1 mei2 shan1 ， kai1 shan1 yi4 ， fang2 liao2 nan2 ， bu4 ru2 xi1 ren2 bi4 yu4 guan1 。

## 注释

## 译文

## 赏析
