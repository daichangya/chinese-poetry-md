---
id: chao-bu-zhi-ti-li-xiu-cai-cheng-ji-fu-ri-xuan
title: 题李秀才成季负日轩
titlePinyin: ti2 li3 xiu4 cai2 cheng2 ji4 fu4 ri4 xuan1
titleSlug: ti-li-xiu-cai-cheng-ji-fu-ri-xuan
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卢敖游八极，末至北阴墟。
- 卒然蒙谷幽，睹一奇丈夫。
- 泪注而鸢肩，深目玄髭须。
- 轩轩迎风舞，自得乐有余。
- 见敖默弗言，慢然下臂趋。
- 敖私蹑其后，若士意不愉。
- 曰子亦何为，迷缪至此乎。
- 此虽穷荒北，尚或逢日乌。
- 过是有玄关，晦墨不可居。
- 语竟若欺魄，摄身没空虚。
- 始予读秦记，疑是忽帝徒。
- 今聆天随言，乃与夸父俱。
- 逐日下虞谷，力穷尚嗟吁。
- 阳舒固物理，我亦安于于。
- 若士独何气，幽沉山海隅。
- 浑沌死已久，人生信多涂。

## 拼音
- lu2 ao2 you2 ba1 ji2 ， mo4 zhi4 bei3 yin1 xu1 。
- zu2 ran2 meng2 gu3 you1 ， du3 yi4 qi2 zhang4 fu0 。
- lei4 zhu4 er2 yuan1 jian1 ， shen1 mu4 xuan2 zi1 xu1 。
- xuan1 xuan1 ying2 feng1 wu3 ， zi4 de2 le4 you3 yu2 。
- jian4 ao2 mo4 fu2 yan2 ， man4 ran2 xia4 bi4 qu1 。
- ao2 si1 nie4 qi2 hou4 ， ruo4 shi4 yi4 bu4 yu2 。
- yue1 zi3 yi4 he2 wei4 ， mi2 miu4 zhi4 ci3 hu1 。
- ci3 sui1 qiong2 huang1 bei3 ， shang4 huo4 feng2 ri4 wu1 。
- guo4 shi4 you3 xuan2 guan1 ， hui4 mo4 bu4 ke3 ju1 。
- yu3 jing4 ruo4 qi1 po4 ， she4 shen1 mei2 kong4 xu1 。
- shi3 yu3 du2 qin2 ji4 ， yi2 shi4 hu1 di4 tu2 。
- jin1 ling2 tian1 sui2 yan2 ， nai3 yu3 kua1 fu4 ju4 。
- zhu2 ri4 xia4 yu2 gu3 ， li4 qiong2 shang4 jie1 xu1 。
- yang2 shu1 gu4 wu4 li3 ， wo3 yi4 an1 yu2 yu2 。
- ruo4 shi4 du2 he2 qi4 ， you1 chen2 shan1 hai3 yu2 。
- hun2 dun4 si3 yi3 jiu3 ， ren2 sheng1 xin4 duo1 tu2 。

## 注释

## 译文

## 赏析
