---
id: chao-bu-zhi-jing-shan
title: 径山
titlePinyin: jing4 shan1
titleSlug: jing-shan
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盘崖绕壑步步高，仆痡马乏游人劳。
- 五峰崛起干云霄，众山奔走争来朝。
- 我行直欲犯星杓，意彻绝顶才山腰。
- 松间鸟语如我招，仰见白塔当林梢。
- 檐携上下若桔槹，路穷飞楼鬰岧峣。
- 钦翁未来蔽菅茅，山精木怪讙游傲。
- 麏驰虺窜狌鼯跳，灵景晦昧何由昭。
- 忽然飞锡从江皋，穷探不惮东峰遥。
- 曲腰丈人白丝袍，再拜辞前风雹飘。
- 三百年来响钟铙，闽商海贾输金刀。
- 直栏横牖山周遭，晨参夜讽声嘈嘈。
- 碧杉紫柏罗旌旄，客来六月忘炎歊。
- 明月庵前醉松醪，白云峰顶瞰吴郊。
- 鹅毛一点钱塘潮，钱王宫阙如累樵。
- 临之股栗精魄超，归不得寐心摇摇。
- 含辉孤亭立峣崤，此地览景尤难逃。
- 五更月落禽嘲嘲，阳乌欲上海水烧。
- 晦明变化不终朝，倏阴忽晴状莫描。
- 夜阑灯青雨飘萧，偶坐两客论幻泡。
- 探玄穷妙窥寂寥，破除世事无丝毫，不奈诗思犹强豪。
- 归时日没红霞消，荒崖老木山蝉号。

## 拼音
- pan2 ya2 rao4 he4 bu4 bu4 gao1 ， pu2 pu1 ma3 fa2 you2 ren2 lao2 。
- wu3 feng1 jue2 qi3 gan1 yun2 xiao1 ， zhong4 shan1 ben1 zou3 zheng1 lai2 chao2 。
- wo3 xing2 zhi2 yu4 fan4 xing1 shao2 ， yi4 che4 jue2 ding3 cai2 shan1 yao1 。
- song1 jian1 niao3 yu3 ru2 wo3 zhao1 ， yang3 jian4 bai2 ta3 dang1 lin2 shao1 。
- yan2 xie2 shang4 xia4 ruo4 ju2 gao1 ， lu4 qiong2 fei1 lou2 yu4 tiao2 yao2 。
- qin1 weng1 wei4 lai2 bi4 jian1 mao2 ， shan1 jing1 mu4 guai4 huan1 you2 ao4 。
- jun1 chi2 hui1 cuan4 xing1 wu2 tiao4 ， ling2 jing3 hui4 mei4 he2 you2 zhao1 。
- hu1 ran2 fei1 xi1 cong2 jiang1 gao1 ， qiong2 tan4 bu2 dan4 dong1 feng1 yao2 。
- qu3 yao1 zhang4 ren2 bai2 si1 pao2 ， zai4 bai4 ci2 qian2 feng1 bao2 piao1 。
- san1 bai3 nian2 lai2 xiang3 zhong1 nao2 ， min3 shang1 hai3 jia3 shu1 jin1 dao1 。
- zhi2 lan2 heng2 you3 shan1 zhou1 zao1 ， chen2 can1 ye4 feng3 sheng1 cao2 cao2 。
- bi4 shan1 zi3 bai3 luo2 jing1 mao2 ， ke4 lai2 liu4 yue4 wang4 yan2 xiao1 。
- ming2 yue4 an1 qian2 zui4 song1 lao2 ， bai2 yun2 feng1 ding3 kan4 wu2 jiao1 。
- e2 mao2 yi4 dian3 qian2 tang2 chao2 ， qian2 wang2 gong1 que1 ru2 lei4 qiao2 。
- lin2 zhi1 gu3 li4 jing1 po4 chao1 ， gui1 bu4 de2 mei4 xin1 yao2 yao2 。
- han2 hui1 gu1 ting2 li4 yao2 xiao2 ， ci3 di4 lan3 jing3 you2 nan2 tao2 。
- wu3 geng1 yue4 luo4 qin2 chao2 chao2 ， yang2 wu1 yu4 shang4 hai3 shui3 shao1 。
- hui4 ming2 bian4 hua4 bu4 zhong1 chao2 ， shu1 yin1 hu1 qing2 zhuang4 mo4 miao2 。
- ye4 lan2 deng1 qing1 yu3 piao1 xiao1 ， ou3 zuo4 liang3 ke4 lun4 huan4 pao4 。
- tan4 xuan2 qiong2 miao4 kui1 ji4 liao2 ， po4 chu2 shi4 shi4 wu2 si1 hao2 ， bu2 nai4 shi1 si1 you2 qiang2 hao2 。
- gui1 shi2 ri4 mei2 hong2 xia2 xiao1 ， huang1 ya2 lao3 mu4 shan1 chan2 hao4 。

## 注释

## 译文

## 赏析
