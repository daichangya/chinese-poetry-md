---
id: chao-bu-zhi-shi-yuan-ci-yun-cheng-bing-bu-ye-yuan-wai-duan-li-bing-cheng-ci-bu-chen--146f0ab1
title: 试院次韵呈兵部叶员外端礼并呈祠部陈员外元舆太学博士黄冕仲
titlePinyin: shi4 yuan4 ci4 yun4 cheng2 bing1 bu4 ye4 yuan2 wai4 duan1 li3 bing4 cheng2 ci2 bu4 chen2 yuan2 wai4 yuan2 yu2 tai4 xue2 bo2 shi4 huang2 mian3 zhong4
titleSlug: shi-yuan-ci-yun-cheng-bing-bu-ye-yuan-wai-duan-li-bing-cheng-ci-bu-chen--146f0ab1
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛世天休沓，真人宝历开。
- 太任当政闼，元老位公槐。
- 莫盛官人始，相从试士来。
- 鸣珂咸俊彦，索米独尘埃。
- 未叹官曹隔，多惭赏鉴陪。
- 成川须畎浍，崇厦要条枚。
- 文武中铨集，丹铅百卷堆。
- 豚鱼聊可辨，皮弁不应恢。
- 虎出争亡矢，蛇成屡夺杯。
- 调钟求雅滥，烈火试珉瑰。
- 绿暗惊庭叶，朱明换律灰。
- 得枭夸艾捷，闻鹤悼坚摧。
- 茧绪谈飞麈，渑波酒挹罍。
- 赓酬皆绝韵，搜索病非才。
- 半是仙槎客，曾随禹浪雷。
- 遭时鱼奋角，失路剑生苔。
- 胆气冲星在，词源卷汉回。
- 声名改闾里，轩冕映舆台。
- 谖草怀堂北，灯花粲妇腮。
- 凉风吹枕梦，薄雨滞城隈。
- 号奏天官近，胪传御史催。
- 康衢骥鸣跃，归檐仆讙咍。
- 华省深扃钥，衡门翳草莱。
- 尚怀休假远，别语重徘徊。

## 拼音
- sheng4 shi4 tian1 xiu1 ta4 ， zhen1 ren2 bao3 li4 kai1 。
- tai4 ren4 dang1 zheng4 ta4 ， yuan2 lao3 wei4 gong1 huai2 。
- mo4 sheng4 guan1 ren2 shi3 ， xiang1 cong2 shi4 shi4 lai2 。
- ming2 ke1 xian2 jun4 yan4 ， suo3 mi3 du2 chen2 ai1 。
- wei4 tan4 guan1 cao2 ge2 ， duo1 can2 shang3 jian4 pei2 。
- cheng2 chuan1 xu1 quan3 hui4 ， chong2 sha4 yao4 tiao2 mei2 。
- wen2 wu3 zhong1 quan2 ji2 ， dan1 qian1 bai3 juan4 dui1 。
- tun2 yu2 liao2 ke3 bian4 ， pi2 bian4 bu2 ying4 hui1 。
- hu3 chu1 zheng1 wang2 shi3 ， she2 cheng2 lü3 duo2 bei1 。
- tiao2 zhong1 qiu2 ya3 lan4 ， lie4 huo3 shi4 min2 gui1 。
- lü4 an4 jing1 ting2 ye4 ， zhu1 ming2 huan4 lü4 hui1 。
- de2 xiao1 kua1 ai4 jie2 ， wen2 he4 dao4 jian1 cui1 。
- jian3 xu4 tan2 fei1 zhu3 ， mian3 bo1 jiu3 yi4 lei2 。
- geng1 chou2 jie1 jue2 yun4 ， sou1 suo3 bing4 fei1 cai2 。
- ban4 shi4 xian1 cha2 ke4 ， ceng2 sui2 yu3 lang4 lei2 。
- zao1 shi2 yu2 fen4 jiao3 ， shi1 lu4 jian4 sheng1 tai2 。
- dan3 qi4 chong1 xing1 zai4 ， ci2 yuan2 juan4 han4 hui2 。
- sheng1 ming2 gai3 lü2 li3 ， xuan1 mian3 ying4 yu2 tai2 。
- xuan1 cao3 huai2 tang2 bei3 ， deng1 hua1 can4 fu4 sai1 。
- liang2 feng1 chui1 zhen3 meng4 ， bao2 yu3 zhi4 cheng2 wei1 。
- hao4 zou4 tian1 guan1 jin4 ， lu2 chuan2 yu4 shi3 cui1 。
- kang1 qu2 ji4 ming2 yue4 ， gui1 yan2 pu2 huan1 hai1 。
- hua2 sheng3 shen1 jiong1 yao4 ， heng2 men2 yi4 cao3 lai2 。
- shang4 huai2 xiu1 jia4 yuan3 ， bie2 yu3 zhong4 pai2 huai2 。

## 注释

## 译文

## 赏析
