---
id: chao-bu-zhi-zhui-he-tao-yuan-ming-gui-qu-lai-ci
title: 追和陶渊明归去来辞
titlePinyin: zhui1 he2 tao2 yuan1 ming2 gui1 qu4 lai2 ci2
titleSlug: zhui-he-tao-yuan-ming-gui-qu-lai-ci
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归去来兮，吾无以归奚以归。
- 既身不足以任责，畏首尾而心悲。
- 慕往昔之经世，嗟吾力之莫追。
- 彼辞位而灌园，岂吾今之独非。
- 雨冥冥而荷笠，榛莽莽而褰衣。
- 我行野而视天，觉宇大而身微。
- 乃矜虻蚷，止驱息奔。
- 背隍筑室，面坂植门。
- 三绶从褫，图书尚存。
- 忘瓠落之可忧，比浮海之为樽。
- 跞太初而游意，弊无极而雕颜。
- 反国蜗而自足，俯巢幕而亦安。
- 解予辔之沃濡兮，脱予舝之间关。
- 识鸟鸣而物华，陶阳气以流观。
- 悟息渊而消枝，亦墐户而俱还。
- 惟文字之幼工，则虽老而桓桓。
- 归去来兮，彼河滨之善游。
- 或往学而丧生，复裹粮其安求。
- 善陶生之达情，不与世兮同忧。
- 实迷途其已远，惧斯人之莫畴。
- 或待兔守株，或遗剑刻舟。
- 虽成事之不说，聚悔逾于山丘。
- 庶西方之至言，聊反闻而逆流。
- 守一静而为君，亦何往而不休。
- 已焉哉，一昼一夜成四时。
- 子之叹川逝不留，颓光不可使东之。
- 韩终王子乔，汗漫难与期。
- 俯寸田之荆棘，曷不旦耘而暮耔。
- 悲在堂之蟋蟀，惭不乐于唐诗。
- 悟死生之如梦，亘今古而无疑。

## 拼音
- gui1 qu4 lai2 xi1 ， wu2 wu2 yi3 gui1 xi1 yi3 gui1 。
- ji4 shen1 bu4 zu2 yi3 ren4 ze2 ， wei4 shou3 wei3 er2 xin1 bei1 。
- mu4 wang3 xi1 zhi1 jing1 shi4 ， jie1 wu2 li4 zhi1 mo4 zhui1 。
- bi3 ci2 wei4 er2 guan4 yuan2 ， qi3 wu2 jin1 zhi1 du2 fei1 。
- yu3 ming2 ming2 er2 he2 li4 ， zhen1 mang3 mang3 er2 qian1 yi1 。
- wo3 xing2 ye3 er2 shi4 tian1 ， jue2 yu3 da4 er2 shen1 wei1 。
- nai3 jin1 meng2 ju4 ， zhi3 qu1 xi1 ben1 。
- bei4 huang2 zhu4 shi4 ， mian4 ban3 zhi2 men2 。
- san1 shou4 cong2 chi3 ， tu2 shu1 shang4 cun2 。
- wang4 hu4 luo4 zhi1 ke3 you1 ， bi3 fu2 hai3 zhi1 wei4 zun1 。
- luo4 tai4 chu1 er2 you2 yi4 ， bi4 wu2 ji2 er2 diao1 yan2 。
- fan3 guo2 wo1 er2 zi4 zu2 ， fu3 chao2 mu4 er2 yi4 an1 。
- jie3 yu3 pei4 zhi1 wo4 ru2 xi1 ， tuo1 yu3 xia2 zhi1 jian1 guan1 。
- shi2 niao3 ming2 er2 wu4 hua2 ， tao2 yang2 qi4 yi3 liu2 guan1 。
- wu4 xi1 yuan1 er2 xiao1 zhi1 ， yi4 jin4 hu4 er2 ju4 hai2 。
- wei2 wen2 zi4 zhi1 you4 gong1 ， ze2 sui1 lao3 er2 huan2 huan2 。
- gui1 qu4 lai2 xi1 ， bi3 he2 bin1 zhi1 shan4 you2 。
- huo4 wang3 xue2 er2 sang4 sheng1 ， fu4 guo3 liang2 qi2 an1 qiu2 。
- shan4 tao2 sheng1 zhi1 da2 qing2 ， bu4 yu3 shi4 xi1 tong2 you1 。
- shi2 mi2 tu2 qi2 yi3 yuan3 ， ju4 si1 ren2 zhi1 mo4 chou2 。
- huo4 dai4 tu4 shou3 zhu1 ， huo4 yi2 jian4 ke4 zhou1 。
- sui1 cheng2 shi4 zhi1 bu4 shuo1 ， ju4 hui3 yu2 yu2 shan1 qiu1 。
- shu4 xi1 fang1 zhi1 zhi4 yan2 ， liao2 fan3 wen2 er2 ni4 liu2 。
- shou3 yi2 jing4 er2 wei4 jun1 ， yi4 he2 wang3 er2 bu4 xiu1 。
- yi3 yan1 zai1 ， yi2 zhou4 yi2 ye4 cheng2 si4 shi2 。
- zi3 zhi1 tan4 chuan1 shi4 bu4 liu2 ， tui2 guang1 bu4 ke3 shi3 dong1 zhi1 。
- han2 zhong1 wang2 zi3 qiao2 ， han4 man4 nan2 yu3 qi1 。
- fu3 cun4 tian2 zhi1 jing1 ji2 ， he2 bu2 dan4 yun2 er2 mu4 zi3 。
- bei1 zai4 tang2 zhi1 xi1 shuai4 ， can2 bu2 le4 yu2 tang2 shi1 。
- wu4 si3 sheng1 zhi1 ru2 meng4 ， gen4 jin1 gu3 er2 wu2 yi2 。

## 注释

## 译文

## 赏析
