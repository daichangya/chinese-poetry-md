---
id: chao-bu-zhi-tong-yang-xi-zhong-wu-zi-jin-li-xi-xiao-zhang-jing-liang-bei-guan-na-lia-af3cb658
title: 同杨希仲吴子进李希孝张景良北关纳凉晚过大安寺
titlePinyin: tong2 yang2 xi1 zhong4 wu2 zi3 jin4 li3 xi1 xiao4 zhang1 jing3 liang2 bei3 guan1 na4 liang2 wan3 guo4 da4 an1 si4
titleSlug: tong-yang-xi-zhong-wu-zi-jin-li-xi-xiao-zhang-jing-liang-bei-guan-na-lia-af3cb658
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见少陵翁，昔时亦厌在泥滓，青鞋布袜翁自喜。
- 上关流水入城来，青苹之末风未已。
- 驾言出游我无酒，张侯为致尊中旨。
- 可怜筑室宁封池，下有千房并万蕊。
- 官曹十九民事聒，况乃坐堂环榜捶。
- 扬波沐发安在哉，我曹官冷奚不来。
- 日长飞鸟困塌翼，龟出仰喙鱼张腮。
- 南箕不哆少女默，焦暍坐恐昆虫猜。
- 杨君尝揽辔，独出无把袂。
- 古藏大般若，中天立华厦。
- 同游得吴李，张子亦予社。
- 登临物色为我豪，长空吹雨来萧骚。
- 原为起伏河出没，雾作吞吐山卑高。
- 君不见幕中群公府曹掾，清谈接武金闺彦。
- 平明趋府罢亭午，宁有食顷坐闲燕。
- 我曹放意诚崛奇，王事鞅掌慙周诗。
- 嵇康不堪章服裹，此事恐得通人嗤。
- 李侯挽我未宜下，世间一笑如此寡。
- 鄙夫敢慕从事贤，少日采薪勤两肩。
- 草玄亦投阁，醉者坠不愕。
- 安能学丁君，高举似黄鹤。
- 一廛平生事，百壶中虑廓。
- 且当俛仰宇宙间，子欲观海须观澜，所思安在良阻艰。
- 李侯有嘉意，语若茧绪曳。
- 不应开口烦睥睨，爱身为物太早计。

## 拼音
- jun1 bu2 jian4 shao3 ling2 weng1 ， xi1 shi2 yi4 yan4 zai4 ni2 zi3 ， qing1 xie2 bu4 wa4 weng1 zi4 xi3 。
- shang4 guan1 liu2 shui3 ru4 cheng2 lai2 ， qing1 ping2 zhi1 mo4 feng1 wei4 yi3 。
- jia4 yan2 chu1 you2 wo3 wu2 jiu3 ， zhang1 hou2 wei4 zhi4 zun1 zhong1 zhi3 。
- ke3 lian2 zhu4 shi4 ning2 feng1 chi2 ， xia4 you3 qian1 fang2 bing4 wan4 rui3 。
- guan1 cao2 shi2 jiu3 min2 shi4 guo1 ， kuang4 nai3 zuo4 tang2 huan2 bang3 chui2 。
- yang2 bo1 mu4 fa1 an1 zai4 zai1 ， wo3 cao2 guan1 leng3 xi1 bu4 lai2 。
- ri4 chang2 fei1 niao3 kun4 ta1 yi4 ， gui1 chu1 yang3 hui4 yu2 zhang1 sai1 。
- nan2 ji1 bu4 duo1 shao4 nü3 mo4 ， jiao1 ye1 zuo4 kong3 kun1 chong2 cai1 。
- yang2 jun1 chang2 lan3 pei4 ， du2 chu1 wu2 ba3 mei4 。
- gu3 cang2 da4 ban1 ruo4 ， zhong1 tian1 li4 hua2 sha4 。
- tong2 you2 de2 wu2 li3 ， zhang1 zi3 yi4 yu3 she4 。
- deng1 lin2 wu4 se4 wei4 wo3 hao2 ， chang2 kong1 chui1 yu3 lai2 xiao1 sao1 。
- yuan2 wei4 qi3 fu2 he2 chu1 mo4 ， wu4 zuo4 tun1 tu3 shan1 bei1 gao1 。
- jun1 bu2 jian4 mu4 zhong1 qun2 gong1 fu3 cao2 yuan4 ， qing1 tan2 jie1 wu3 jin1 gui1 yan4 。
- ping2 ming2 qu1 fu3 ba4 ting2 wu3 ， ning2 you3 shi2 qing3 zuo4 xian2 yan4 。
- wo3 cao2 fang4 yi4 cheng2 jue2 qi2 ， wang2 shi4 yang1 zhang3 can2 zhou1 shi1 。
- ji1 kang1 bu4 kan1 zhang1 fu2 guo3 ， ci3 shi4 kong3 de2 tong1 ren2 chi1 。
- li3 hou2 wan3 wo3 wei4 yi2 xia4 ， shi4 jian1 yi2 xiao4 ru2 ci3 gua3 。
- bi3 fu1 gan3 mu4 cong2 shi4 xian2 ， shao3 ri4 cai3 xin1 qin2 liang3 jian1 。
- cao3 xuan2 yi4 tou2 ge2 ， zui4 zhe3 zhui4 bu2 e4 。
- an1 neng2 xue2 ding1 jun1 ， gao1 ju3 si4 huang2 he4 。
- yi4 chan2 ping2 sheng1 shi4 ， bai3 hu2 zhong1 lü4 kuo4 。
- qie3 dang1 fu3 yang3 yu3 zhou4 jian1 ， zi3 yu4 guan1 hai3 xu1 guan1 lan2 ， suo3 si1 an1 zai4 liang2 zu3 jian1 。
- li3 hou2 you3 jia1 yi4 ， yu3 ruo4 jian3 xu4 ye4 。
- bu2 ying4 kai1 kou3 fan2 pi4 ni4 ， ai4 shen1 wei4 wu4 tai4 zao3 ji4 。

## 注释

## 译文

## 赏析
