---
id: chao-bu-zhi-you-xin-zhou-nan-yan
title: 游信州南岩
titlePinyin: you2 xin4 zhou1 nan2 yan2
titleSlug: you-xin-zhou-nan-yan
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南岩夫何为，山作天倚盖。
- 山南豁山腹，飞顶覆其外。
- 初如鹏将翔，膺击群麓背。
- 乍似海大鱼，呀口𪡋而嘬。
- 当空横广额，架屋喉舌内。
- 仰窥骇凭凌，俯进愁压坠。
- 尝聆释氏说，仰覆各世界。
- 千间未可著，五亩良不隘。
- 清泠气射人，热恼从此溃。
- 崖奔木疏瘦，谷远鸟幽怪。
- 问僧何年居，投老四五辈。
- 问客何人来，官满或一再。
- 而予与二子，高兴偶相戒。
- 松舟下清江，毛发数虾蟹。
- 篮舆上峻岭，幢节望杉桧。
- 李侯勋门胄，文采山作绘。
- 赵君儒林孙，嫮美兰结珮。
- 不为城郭游，继月此于迈。
- 宁知老逾拙，意在精赏退。
- 得居溪南山，食饮与山对。
- 夔魈入奥穾，云雨出巾𫋻。
- 古人戒贱目，惯睹谁复贵。
- 顾此诚未逢，欣然与心会。
- 彭湖两崖蹙，泉作一线霈。
- 禅月古台空，灵山自明晦。
- 搜奇获三胜，趣懒同一慨。
- 但忧久聱牙，尚喜无蔕芥。
- 平生所驱使，诗酒俱好在。
- 天涯得吾侣，物外从所快。
- 便欲登赤城，一观天宇大。

## 拼音
- nan2 yan2 fu1 he2 wei4 ， shan1 zuo4 tian1 yi3 gai4 。
- shan1 nan2 huo1 shan1 fu4 ， fei1 ding3 fu4 qi2 wai4 。
- chu1 ru2 peng2 jiang1 xiang2 ， ying1 ji1 qun2 lu4 bei4 。
- zha4 si4 hai3 da4 yu2 ， ya0 kou3 𪡋 er2 zuo1 。
- dang1 kong1 heng2 guang3 e2 ， jia4 wu1 hou2 she2 nei4 。
- yang3 kui1 hai4 ping2 ling2 ， fu3 jin4 chou2 ya1 zhui4 。
- chang2 ling2 shi4 shi4 shuo1 ， yang3 fu4 ge4 shi4 jie4 。
- qian1 jian1 wei4 ke3 zhu4 ， wu3 mu3 liang2 bu2 ai4 。
- qing1 ling2 qi4 she4 ren2 ， re4 nao3 cong2 ci3 kui4 。
- ya2 ben1 mu4 shu1 shou4 ， gu3 yuan3 niao3 you1 guai4 。
- wen4 seng1 he2 nian2 ju1 ， tou2 lao3 si4 wu3 bei4 。
- wen4 ke4 he2 ren2 lai2 ， guan1 man3 huo4 yi2 zai4 。
- er2 yu3 yu3 er4 zi3 ， gao1 xing4 ou3 xiang1 jie4 。
- song1 zhou1 xia4 qing1 jiang1 ， mao2 fa4 shu4 xia1 xie4 。
- lan2 yu2 shang4 jun4 ling3 ， zhuang4 jie2 wang4 shan1 gui4 。
- li3 hou2 xun1 men2 zhou4 ， wen2 cai3 shan1 zuo4 hui4 。
- zhao4 jun1 ru2 lin2 sun1 ， hu4 mei3 lan2 jie2 pei4 。
- bu2 wei4 cheng2 guo1 you2 ， ji4 yue4 ci3 yu2 mai4 。
- ning2 zhi1 lao3 yu2 zhuo1 ， yi4 zai4 jing1 shang3 tui4 。
- de2 ju1 xi1 nan2 shan1 ， shi2 yin3 yu3 shan1 dui4 。
- kui2 xiao1 ru4 ao4 yao4 ， yun2 yu3 chu1 jin1 𫋻 。
- gu3 ren2 jie4 jian4 mu4 ， guan4 du3 shui2 fu4 gui4 。
- gu4 ci3 cheng2 wei4 feng2 ， xin1 ran2 yu3 xin1 hui4 。
- peng2 hu2 liang3 ya2 cu4 ， quan2 zuo4 yi2 xian4 pei4 。
- chan2 yue4 gu3 tai2 kong1 ， ling2 shan1 zi4 ming2 hui4 。
- sou1 qi2 huo4 san1 sheng4 ， qu4 lan3 tong2 yi4 kai3 。
- dan4 you1 jiu3 ao2 ya2 ， shang4 xi3 wu2 di4 jie4 。
- ping2 sheng1 suo3 qu1 shi3 ， shi1 jiu3 ju4 hao3 zai4 。
- tian1 ya2 de2 wu2 lü3 ， wu4 wai4 cong2 suo3 kuai4 。
- bian4 yu4 deng1 chi4 cheng2 ， yi4 guan1 tian1 yu3 da4 。

## 注释

## 译文

## 赏析
