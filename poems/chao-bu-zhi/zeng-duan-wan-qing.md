---
id: chao-bu-zhi-zeng-duan-wan-qing
title: 赠段万顷
titlePinyin: zeng4 duan4 wan4 qing3
titleSlug: zeng-duan-wan-qing
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 美人窈窕家南国，可与副笄亲黍稷。
- 平生寂莫凤将雏，惭愧木桃犹报璧。
- 石城三桨为谁催，万里清江凌不测。
- 王门酒肉傲胜诡，岂有邹阳仍下客。
- 危词欲洗大夫冤，千载独怀吾祖贤。
- 不量腹小文籍博，颇似井蜺轻饮川。
- 丈夫趣舍无南北，情亲非为墙屋连。
- 子真正用卧谷口，乃有高名諠日边。
- 胸中傀磊契何所，自笑柴愚得参鲁。
- 借令好问忘足茧，狐腋岂堪黄犬补。
- 吾身栎社真寄耳，趣取无用安足数。
- 无心俎几彘盘辱，拳曲不羞人厌睹。
- 土山出火石为融，羲和当午车隆隆。
- 通渠束带过者寡，乃独葛巾终日同。
- 倾囷倒廪用饷我，我为牙羽陈编钟。
- 蝉声入耳廪节改，别我整骖无愧容。

## 拼音
- mei3 ren2 yao3 tiao3 jia1 nan2 guo2 ， ke3 yu3 fu4 ji1 qin1 shu3 ji4 。
- ping2 sheng1 ji4 mo4 feng4 jiang1 chu2 ， can2 kui4 mu4 tao2 you2 bao4 bi4 。
- shi2 cheng2 san1 jiang3 wei4 shui2 cui1 ， wan4 li3 qing1 jiang1 ling2 bu2 ce4 。
- wang2 men2 jiu3 rou4 ao4 sheng4 gui3 ， qi3 you3 zou1 yang2 reng2 xia4 ke4 。
- wei1 ci2 yu4 xi3 dai4 fu0 yuan1 ， qian1 zai3 du2 huai2 wu2 zu3 xian2 。
- bu4 liang2 fu4 xiao3 wen2 ji2 bo2 ， po1 si4 jing3 ni2 qing1 yin3 chuan1 。
- zhang4 fu0 qu4 she4 wu2 nan2 bei3 ， qing2 qin1 fei1 wei4 qiang2 wu1 lian2 。
- zi3 zhen1 zheng4 yong4 wo4 gu3 kou3 ， nai3 you3 gao1 ming2 xuan1 ri4 bian1 。
- xiong1 zhong1 kui3 lei3 qi4 he2 suo3 ， zi4 xiao4 chai2 yu2 de2 can1 lu3 。
- jie4 ling4 hao3 wen4 wang4 zu2 jian3 ， hu2 ye4 qi3 kan1 huang2 quan3 bu3 。
- wu2 shen1 li4 she4 zhen1 ji4 er3 ， qu4 qu3 wu2 yong4 an1 zu2 shu4 。
- wu2 xin1 zu3 ji3 zhi4 pan2 ru3 ， quan2 qu3 bu4 xiu1 ren2 yan4 du3 。
- tu3 shan1 chu1 huo3 shi2 wei4 rong2 ， xi1 he2 dang1 wu3 che1 long2 long2 。
- tong1 qu2 shu4 dai4 guo4 zhe3 gua3 ， nai3 du2 ge3 jin1 zhong1 ri4 tong2 。
- qing1 qun1 dao3 lin3 yong4 xiang3 wo3 ， wo3 wei4 ya2 yu3 chen2 bian1 zhong1 。
- chan2 sheng1 ru4 er3 lin3 jie2 gai3 ， bie2 wo3 zheng3 can1 wu2 kui4 rong2 。

## 注释

## 译文

## 赏析
