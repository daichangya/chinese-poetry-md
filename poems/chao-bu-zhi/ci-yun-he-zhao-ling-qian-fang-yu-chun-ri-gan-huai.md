---
id: chao-bu-zhi-ci-yun-he-zhao-ling-qian-fang-yu-chun-ri-gan-huai
title: 次韵和赵令佥防御春日感怀
titlePinyin: ci4 yun4 he2 zhao4 ling4 qian1 fang2 yu4 chun1 ri4 gan3 huai2
titleSlug: ci-yun-he-zhao-ling-qian-fang-yu-chun-ri-gan-huai
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春塍雪消龟兆坼，冻柳冰蒲俱好色。
- 走马城东眼乍惊，可怜前日非今日。
- 结交从古天地间，百年谁见一人闲。
- 王城尘土化衣袷，五鼓驱车休夜阑。
- 况我崎岖二三子，圣恩释累从瓯蛮。
- 雄豪久铩酒量窄，耎懦新长诗辞悭。
- 王孙物外有高兴，数携王赵两红颜。
- 上书自去千牛卫，挂席欲过三神山。
- 灰余方烈灶下响，雾廓初见岩中斑。
- 醉吟谁共可怜春，江南太守旧诗人。
- 赓酬不减笙磬答，秀发更为烟霞新。
- 万卷藏书韦杜曲，忆子陈诗一言足。
- 得意鲈鱼故未餍，多情桃叶应相逐。
- 努力闲平盛世名，归及春风双鬓绿。

## 拼音
- chun1 cheng2 xue3 xiao1 gui1 zhao4 che4 ， dong4 liu3 bing1 pu2 ju4 hao4 se4 。
- zou3 ma3 cheng2 dong1 yan3 zha4 jing1 ， ke3 lian2 qian2 ri4 fei1 jin1 ri4 。
- jie2 jiao1 cong2 gu3 tian1 di4 jian1 ， bai3 nian2 shui2 jian4 yi4 ren2 xian2 。
- wang2 cheng2 chen2 tu3 hua4 yi1 jia2 ， wu3 gu3 qu1 che1 xiu1 ye4 lan2 。
- kuang4 wo3 qi2 qu1 er4 san1 zi3 ， sheng4 en1 shi4 lei4 cong2 ou1 man2 。
- xiong2 hao2 jiu3 sha1 jiu3 liang4 zhai3 ， ruan3 nuo4 xin1 chang2 shi1 ci2 qian1 。
- wang2 sun1 wu4 wai4 you3 gao1 xing4 ， shu4 xie2 wang2 zhao4 liang3 hong2 yan2 。
- shang4 shu1 zi4 qu4 qian1 niu2 wei4 ， gua4 xi2 yu4 guo4 san1 shen2 shan1 。
- hui1 yu2 fang1 lie4 zao4 xia4 xiang3 ， wu4 kuo4 chu1 jian4 yan2 zhong1 ban1 。
- zui4 yin2 shui2 gong4 ke3 lian2 chun1 ， jiang1 nan2 tai4 shou3 jiu4 shi1 ren2 。
- geng1 chou2 bu4 jian3 sheng1 qing4 da2 ， xiu4 fa1 geng4 wei2 yan1 xia2 xin1 。
- wan4 juan4 cang2 shu1 wei2 du4 qu3 ， yi4 zi3 chen2 shi1 yi4 yan2 zu2 。
- de2 yi4 lu2 yu2 gu4 wei4 yan4 ， duo1 qing2 tao2 ye4 ying4 xiang1 zhu2 。
- nu3 li4 xian2 ping2 sheng4 shi4 ming2 ， gui1 ji2 chun1 feng1 shuang1 bin4 lü4 。

## 注释

## 译文

## 赏析
