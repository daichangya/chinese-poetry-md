---
id: chao-bu-zhi-zeng-wang-shun-zhi-ge
title: 赠王顺之歌
titlePinyin: zeng4 wang2 shun4 zhi1 ge1
titleSlug: zeng-wang-shun-zhi-ge
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王郎见若不胜衣，眇然儒者未有奇。
- 我知王郎有奇处，议论涛海拏蛟螭。
- 由周而来逮五季，故事本朝能尽知。
- 不惟知之业有用，斟酌成败中无疑。
- 我闻昔时崔浩亦复尔，所怀百万非熊罴。
- 人才如此后来少，朝廷水镜区妍媸。
- 胡为五十尚尘土，长翮似剑犹差池。
- 愀然对我数白发，追风逐日无由羁。
- 三书自荐应不暇，五府交辟终何为。
- 邢侯胸中有王霸，不但游谈汉终贾。
- 勇于吾道一臂扶，往不畏难忧助寡。
- 似闻诗有云龙期，云何计出柏马下。
- 岂非事君难进从古然，不然富贵终在天。
- 堆金买玉患无玉，玉至自骇无因前。
- 君不见东秦逐守拙难似，木石当前以身抵。
- 接淅去齐未敢言，退飞过宋聊堪比。
- 神形自问还自答，因拙得全方至此。
- 少狂干世等画蛇，老罢食功同履豨。
- 向长毕事渐可涯，彭泽弃官从此始。
- 山林不著一物随，平生万卷付群儿。
- 收光牛背看屋壁，更不刮膜烦金𫔇。
- 遭时有用君当起，丹青宛转麒麟里。
- 我行此计无赢输，世事从来弈棋耳。

## 拼音
- wang2 lang2 jian4 ruo4 bu2 sheng4 yi1 ， miao3 ran2 ru2 zhe3 wei4 you3 qi2 。
- wo3 zhi1 wang2 lang2 you3 qi2 chu4 ， yi4 lun4 tao1 hai3 na2 jiao1 chi1 。
- you2 zhou1 er2 lai2 dai3 wu3 ji4 ， gu4 shi4 ben3 chao2 neng2 jin4 zhi1 。
- bu4 wei2 zhi1 zhi1 ye4 you3 yong4 ， zhen1 zhuo2 cheng2 bai4 zhong1 wu2 yi2 。
- wo3 wen2 xi1 shi2 cui1 hao4 yi4 fu4 er3 ， suo3 huai2 bai3 wan4 fei1 xiong2 pi2 。
- ren2 cai2 ru2 ci3 hou4 lai2 shao3 ， chao2 ting2 shui3 jing4 qu1 yan2 chi1 。
- hu2 wei4 wu3 shi2 shang4 chen2 tu3 ， chang2 he2 si4 jian4 you2 cha1 chi2 。
- qiao3 ran2 dui4 wo3 shu4 bai2 fa4 ， zhui1 feng1 zhu2 ri4 wu2 you2 ji1 。
- san1 shu1 zi4 jian4 ying4 bu4 xia2 ， wu3 fu3 jiao1 pi4 zhong1 he2 wei4 。
- xing2 hou2 xiong1 zhong1 you3 wang2 ba4 ， bu2 dan4 you2 tan2 han4 zhong1 jia3 。
- yong3 yu2 wu2 dao4 yi2 bi4 fu2 ， wang3 bu2 wei4 nan2 you1 zhu4 gua3 。
- si4 wen2 shi1 you3 yun2 long2 qi1 ， yun2 he2 ji4 chu1 bai3 ma3 xia4 。
- qi3 fei1 shi4 jun1 nan2 jin4 cong2 gu3 ran2 ， bu4 ran2 fu4 gui4 zhong1 zai4 tian1 。
- dui1 jin1 mai3 yu4 huan4 wu2 yu4 ， yu4 zhi4 zi4 hai4 wu2 yin1 qian2 。
- jun1 bu2 jian4 dong1 qin2 zhu2 shou3 zhuo1 nan2 si4 ， mu4 shi2 dang1 qian2 yi3 shen1 di3 。
- jie1 xi1 qu4 qi2 wei4 gan3 yan2 ， tui4 fei1 guo4 song4 liao2 kan1 bi3 。
- shen2 xing2 zi4 wen4 hai2 zi4 da2 ， yin1 zhuo1 de2 quan2 fang1 zhi4 ci3 。
- shao3 kuang2 gan1 shi4 deng3 hua4 she2 ， lao3 ba4 shi2 gong1 tong2 lü3 xi1 。
- xiang4 chang2 bi4 shi4 jian4 ke3 ya2 ， peng2 ze2 qi4 guan1 cong2 ci3 shi3 。
- shan1 lin2 bu2 zhu4 yi2 wu4 sui2 ， ping2 sheng1 wan4 juan4 fu4 qun2 er2 。
- shou1 guang1 niu2 bei4 kan4 wu1 bi4 ， geng4 bu4 gua1 mo2 fan2 jin1 𫔇 。
- zao1 shi2 you3 yong4 jun1 dang1 qi3 ， dan1 qing1 wan3 zhuan3 qi2 lin2 li3 。
- wo3 xing2 ci3 ji4 wu2 ying2 shu1 ， shi4 shi4 cong2 lai2 yi4 qi2 er3 。

## 注释

## 译文

## 赏析
