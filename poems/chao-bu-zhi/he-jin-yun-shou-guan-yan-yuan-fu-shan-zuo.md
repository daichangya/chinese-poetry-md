---
id: chao-bu-zhi-he-jin-yun-shou-guan-yan-yuan-fu-shan-zuo
title: 和缙云守关彦远浮山作
titlePinyin: he2 jin4 yun2 shou3 guan1 yan4 yuan3 fu2 shan1 zuo4
titleSlug: he-jin-yun-shou-guan-yan-yuan-fu-shan-zuo
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 广陵形胜昔所闻，昆冈作轴江为门。
- 西来蜀道从万里，伏堆藏阜争崩奔。
- 盘挐蹙踏得江住，精铁一亩岿然存。
- 半潜屋牖半出户，鼍龟见背熊罴蹲。
- 我行平地是绝顶，叹息但以指爪扪。
- 谁言一水限南北，壅遏势极逾腾骞。
- 不然安得江南之山踊跃出，中流浮玉犹崷崒。
- 操权高视竞瓜分，岛夷索虏何烦述。
- 木兰水调更凄凉，延和小语尤苍猝。
- 周公卜雒贵坦平，亦言有德易以兴。
- 真人龙飞狐兔窘，御营周堑压芜城。
- 大明寺中老竹在，九曲池上新荷生。
- 君胡闻此不数往，地中顽矿烦嘲评。
- 自言家世西湖侧，惯闻洗土开南屏。
- 欲空息壤发幽秘，河曲定笑劳精诚。
- 君不见珊瑚玲珑石上吐，海底有山那可睹。

## 拼音
- guang3 ling2 xing2 sheng4 xi1 suo3 wen2 ， kun1 gang1 zuo4 zhou2 jiang1 wei4 men2 。
- xi1 lai2 shu3 dao4 cong2 wan4 li3 ， fu2 dui1 cang2 fu4 zheng1 beng1 ben1 。
- pan2 na2 cu4 ta4 de2 jiang1 zhu4 ， jing1 tie3 yi4 mu3 kui1 ran2 cun2 。
- ban4 qian2 wu1 you3 ban4 chu1 hu4 ， tuo2 gui1 jian4 bei4 xiong2 pi2 dun1 。
- wo3 xing2 ping2 di4 shi4 jue2 ding3 ， tan4 xi1 dan4 yi3 zhi3 zhua3 men2 。
- shui2 yan2 yi4 shui3 xian4 nan2 bei3 ， yong1 e4 shi4 ji2 yu2 teng2 qian1 。
- bu4 ran2 an1 de2 jiang1 nan2 zhi1 shan1 yong3 yue4 chu1 ， zhong1 liu2 fu2 yu4 you2 qiu2 zu2 。
- cao1 quan2 gao1 shi4 jing4 gua1 fen1 ， dao3 yi2 suo3 lu3 he2 fan2 shu4 。
- mu4 lan2 shui3 tiao2 geng4 qi1 liang2 ， yan2 he2 xiao3 yu3 you2 cang1 cu4 。
- zhou1 gong1 bu3 luo4 gui4 tan3 ping2 ， yi4 yan2 you3 de2 yi4 yi3 xing1 。
- zhen1 ren2 long2 fei1 hu2 tu4 jiong3 ， yu4 ying2 zhou1 qian4 ya1 wu2 cheng2 。
- da4 ming2 si4 zhong1 lao3 zhu2 zai4 ， jiu3 qu1 chi2 shang4 xin1 he2 sheng1 。
- jun1 hu2 wen2 ci3 bu2 shu4 wang3 ， di4 zhong1 wan2 kuang4 fan2 chao2 ping2 。
- zi4 yan2 jia1 shi4 xi1 hu2 ce4 ， guan4 wen2 xi3 tu3 kai1 nan2 ping2 。
- yu4 kong1 xi1 rang3 fa1 you1 mi4 ， he2 qu3 ding4 xiao4 lao2 jing1 cheng2 。
- jun1 bu2 jian4 shan1 hu2 ling2 long2 shi2 shang4 tu3 ， hai3 di3 you3 shan1 na4 ke3 du3 。

## 注释

## 译文

## 赏析
