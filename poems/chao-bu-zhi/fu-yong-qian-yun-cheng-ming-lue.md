---
id: chao-bu-zhi-fu-yong-qian-yun-cheng-ming-lue
title: 复用前韵呈明略
titlePinyin: fu4 yong4 qian2 yun4 cheng2 ming2 lüe4
titleSlug: fu-yong-qian-yun-cheng-ming-lue
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 茅焦逆讦磨虎口，何似淳于饮一斗。
- 终军乘传惊汉关，何似富春投组还。
- 天下同心乖出处，岂徒黄白马毛间。
- 鄙夫纷纷烦觖望，负日可堪希国赏。
- 竹林居士亦何营，江花无限老江城。
- 那知桥上驷马宠，能作山间蕙帐荣。
- 兴国寺中四月尾，海棠雪落生红子。
- 呼门日午醉不应，昨夜君恩赐闻喜。
- 君不见卒然佳会高欢难，幸值野王聊一弹。
- 人生歧路易南北，明发云散何由攀。
- 知君未试餐玉法，我亦欲返焦城山。

## 拼音
- mao2 jiao1 ni4 jie2 mo2 hu3 kou3 ， he2 si4 chun2 yu2 yin3 yi4 dou3 。
- zhong1 jun1 cheng2 chuan2 jing1 han4 guan1 ， he2 si4 fu4 chun1 tou2 zu3 hai2 。
- tian1 xia4 tong2 xin1 guai1 chu1 chu4 ， qi3 tu2 huang2 bai2 ma3 mao2 jian1 。
- bi3 fu1 fen1 fen1 fan2 jue2 wang4 ， fu4 ri4 ke3 kan1 xi1 guo2 shang3 。
- zhu2 lin2 ju1 shi4 yi4 he2 ying2 ， jiang1 hua1 wu2 xian4 lao3 jiang1 cheng2 。
- na4 zhi1 qiao2 shang4 si4 ma3 chong3 ， neng2 zuo4 shan1 jian1 hui4 zhang4 rong2 。
- xing1 guo2 si4 zhong1 si4 yue4 wei3 ， hai3 tang2 xue3 luo4 sheng1 hong2 zi3 。
- hu1 men2 ri4 wu3 zui4 bu2 ying4 ， zuo2 ye4 jun1 en1 ci4 wen2 xi3 。
- jun1 bu2 jian4 zu2 ran2 jia1 hui4 gao1 huan1 nan2 ， xing4 zhi2 ye3 wang2 liao2 yi4 tan2 。
- ren2 sheng1 qi2 lu4 yi4 nan2 bei3 ， ming2 fa1 yun2 san4 he2 you2 pan1 。
- zhi1 jun1 wei4 shi4 can1 yu4 fa3 ， wo3 yi4 yu4 fan3 jiao1 cheng2 shan1 。

## 注释

## 译文

## 赏析
