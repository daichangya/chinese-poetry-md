---
id: chao-bu-zhi-he-guan-yan-yuan-xue
title: 和关彦远雪
titlePinyin: he2 guan1 yan4 yuan3 xue3
titleSlug: he-guan-yan-yuan-xue
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春雨翻成雪，朝罏未觉炎。
- 拂檐惊乍响，缀袖喜初沾。
- 庭薄宁堪迹，空繁讵可瞻。
- 正怜风共起，终恨雨同渐。
- 疏箔光来细，重扉气入严。
- 形容樗栎隠，意象岱嵩添。
- 孤洁怜墙仞，虚明快屋檐。
- 栖枯偶猜蝶，穿隙暂疑蟾。
- 诗案闲飘楮，粧帷误洒奁。
- 萦盈仙缕结，琐屑女针铦。
- 屐上长干足，颐间甪里髯。
- 手龟良欠药，肤粟重遭爓。
- 池忆秦龙死，河怀汉马潜。
- 三章满尝吊，两骑望能占。
- 有德群污化，无威众动恬。
- 坚凝我无必，皎洁尔何嫌。
- 僵卧安非介，甘餐武亦廉。
- 妍辞犬子简，拙兴客儿盐。
- 抟作隋珠灿，垂为纣箸尖。
- 公车贫笑跣，洹水梦忧歼。
- 氅鹤清宜绕，衣狐窭莫兼。
- 且当除讽渴，未暇怯樵痁。
- 戒婢当迟埽，呼奴更出觇。
- 揽来真可数，消去岂堪拈。
- 便洗埋灰釜，行操割亩镰。
- 它时玄尚白，今岁突应黔。
- 漕府君黄绶，儒宫我绛幨。
- 寒吟无与律，贫病不须砭。
- 玉饭流脂滑，金羹割尾纤。
- 山阴子猷兴，归去为谁淹。

## 拼音
- chun1 yu3 fan1 cheng2 xue3 ， chao2 lu2 wei4 jue2 yan2 。
- fu2 yan2 jing1 zha4 xiang3 ， zhui4 xiu4 xi3 chu1 zhan1 。
- ting2 bao2 ning2 kan1 ji4 ， kong1 fan2 ju4 ke3 zhan1 。
- zheng4 lian2 feng1 gong4 qi3 ， zhong1 hen4 yu3 tong2 jian4 。
- shu1 bo2 guang1 lai2 xi4 ， zhong4 fei1 qi4 ru4 yan2 。
- xing2 rong2 chu1 li4 yin3 ， yi4 xiang4 dai4 song1 tian1 。
- gu1 jie2 lian2 qiang2 ren4 ， xu1 ming2 kuai4 wu1 yan2 。
- qi1 ku1 ou3 cai1 die2 ， chuan1 xi4 zan4 yi2 chan2 。
- shi1 an4 xian2 piao1 chu3 ， zhuang1 wei2 wu4 sa3 lian2 。
- ying2 ying2 xian1 lü3 jie2 ， suo3 xie4 nü3 zhen1 xian1 。
- ji1 shang4 chang2 gan1 zu2 ， yi2 jian1 lu4 li3 ran2 。
- shou3 gui1 liang2 qian4 yao4 ， fu1 su4 zhong4 zao1 yan4 。
- chi2 yi4 qin2 long2 si3 ， he2 huai2 han4 ma3 qian2 。
- san1 zhang1 man3 chang2 diao4 ， liang3 qi2 wang4 neng2 zhan4 。
- you3 de2 qun2 wu1 hua4 ， wu2 wei1 zhong4 dong4 tian2 。
- jian1 ning2 wo3 wu2 bi4 ， jiao3 jie2 er3 he2 xian2 。
- jiang1 wo4 an1 fei1 jie4 ， gan1 can1 wu3 yi4 lian2 。
- yan2 ci2 quan3 zi3 jian3 ， zhuo1 xing1 ke4 er2 yan2 。
- tuan2 zuo4 sui2 zhu1 can4 ， chui2 wei4 zhou4 zhu4 jian1 。
- gong1 che1 pin2 xiao4 xian3 ， huan2 shui3 meng4 you1 jian1 。
- chang3 he4 qing1 yi2 rao4 ， yi1 hu2 ju4 mo4 jian1 。
- qie3 dang1 chu2 feng3 ke3 ， wei4 xia2 qie4 qiao2 shan1 。
- jie4 bi4 dang1 chi2 sao4 ， hu1 nu2 geng4 chu1 chan1 。
- lan3 lai2 zhen1 ke3 shu4 ， xiao1 qu4 qi3 kan1 nian1 。
- bian4 xi3 mai2 hui1 fu3 ， xing2 cao1 ge1 mu3 lian2 。
- ta1 shi2 xuan2 shang4 bai2 ， jin1 sui4 tu1 ying4 qian2 。
- cao2 fu3 jun1 huang2 shou4 ， ru2 gong1 wo3 jiang4 chan1 。
- han2 yin2 wu2 yu3 lü4 ， pin2 bing4 bu4 xu1 bian1 。
- yu4 fan4 liu2 zhi1 hua2 ， jin1 geng1 ge1 wei3 xian1 。
- shan1 yin1 zi3 you2 xing1 ， gui1 qu4 wei4 shui2 yan1 。

## 注释

## 译文

## 赏析
