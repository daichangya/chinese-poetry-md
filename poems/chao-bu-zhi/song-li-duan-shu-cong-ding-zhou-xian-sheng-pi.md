---
id: chao-bu-zhi-song-li-duan-shu-cong-ding-zhou-xian-sheng-pi
title: 送李端叔从定州先生辟
titlePinyin: song4 li3 duan1 shu1 cong2 ding4 zhou1 xian1 sheng1 pi4
titleSlug: song-li-duan-shu-cong-ding-zhou-xian-sheng-pi
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中山老帅岩廊姿，不用犹作诸侯师。
- 毛锥变化有风雨，余事亦足疲群儿。
- 龙门争骛货趋肆，求货安知于此市。
- 百年用舍我何有，一语重轻人取是。
- 李君怀璞世又嗤，世人不宝公收之，乃知士固伸所知。
- 黄金铸作钟子期，不如晏子共一时。
- 时平关键一臂持，于何用此宾主为。
- 鞭长未可施马腹，要以高名詟殊俗。
- 应戴接䍠携葛彊，笑谈过市人隘坊。
- 勿忆平山如岘首，它日我名同不朽。
- 有年公昔但吟诗，无事君今姑饮酒。
- 只忧我似蠹书鱼，无复骧首鸣盐车。
- 一麾傥许从方伯，要著韎韦亲丈席。
- 登临相与看刘公，长啸犬羊空漠北。

## 拼音
- zhong1 shan1 lao3 shuai4 yan2 lang2 zi1 ， bu2 yong4 you2 zuo4 zhu1 hou2 shi1 。
- mao2 zhui1 bian4 hua4 you3 feng1 yu3 ， yu2 shi4 yi4 zu2 pi2 qun2 er2 。
- long2 men2 zheng1 wu4 huo4 qu1 si4 ， qiu2 huo4 an1 zhi1 yu2 ci3 shi4 。
- bai3 nian2 yong4 she4 wo3 he2 you3 ， yi4 yu3 zhong4 qing1 ren2 qu3 shi4 。
- li3 jun1 huai2 pu2 shi4 you4 chi1 ， shi4 ren2 bu4 bao3 gong1 shou1 zhi1 ， nai3 zhi1 shi4 gu4 shen1 suo3 zhi1 。
- huang2 jin1 zhu4 zuo4 zhong1 zi3 qi1 ， bu4 ru2 yan4 zi3 gong4 yi4 shi2 。
- shi2 ping2 guan1 jian4 yi2 bi4 chi2 ， yu2 he2 yong4 ci3 bin1 zhu3 wei4 。
- bian1 chang2 wei4 ke3 shi1 ma3 fu4 ， yao4 yi3 gao1 ming2 zhe2 shu1 su2 。
- ying4 dai4 jie1 䍠 xie2 ge3 qiang2 ， xiao4 tan2 guo4 shi4 ren2 ai4 fang1 。
- wu4 yi4 ping2 shan1 ru2 xian4 shou3 ， ta1 ri4 wo3 ming2 tong2 bu4 xiu3 。
- you3 nian2 gong1 xi1 dan4 yin2 shi1 ， wu2 shi4 jun1 jin1 gu1 yin3 jiu3 。
- zhi1 you1 wo3 si4 du4 shu1 yu2 ， wu2 fu4 xiang1 shou3 ming2 yan2 che1 。
- yi4 hui1 tang3 xu3 cong2 fang1 bo2 ， yao4 zhu4 mei4 wei2 qin1 zhang4 xi2 。
- deng1 lin2 xiang1 yu3 kan4 liu2 gong1 ， chang2 xiao4 quan3 yang2 kong1 mo4 bei3 。

## 注释

## 译文

## 赏析
