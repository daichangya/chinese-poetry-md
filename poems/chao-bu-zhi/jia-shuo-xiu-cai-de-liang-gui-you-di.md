---
id: chao-bu-zhi-jia-shuo-xiu-cai-de-liang-gui-you-di
title: 贾硕秀才得两圭有邸
titlePinyin: jia3 shuo4 xiu4 cai2 de2 liang3 gui1 you3 di3
titleSlug: jia-shuo-xiu-cai-de-liang-gui-you-di
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 混沌既凿元气痡，鸿源滔天尧曰吁。
- 羽渊之化三足逋，玄圭告功闻禹书。
- 姚虞班器奔九区，涂山合瑞群辟趋。
- 三朡肆伐夏宝俘，下逮血祭仍疈辜。
- 飨有明德繄玉如，霍山属之医无闾。
- 裂崖剖璞陈璠玙，追琢出美山为虚。
- 两圭礼地四望俱，寸尺可识形可图。
- 缗城之西物色古，霹雳野火烧墙堵。
- 大氓筑室动千杵，奔泉启锸幽奇睹。
- 阴溪埋冰剥寒土，浓氛却埽孤月吐。
- 森然𥈭立疑未举，荧荧幽光射败筥。
- 邻人进说田父怖，张伯不敢私自取。
- 初来画地为予语，邸圆中规圭合矩。
- 瓌奇未可一二数，嬴颠刘蹶分莽卤。
- 礼严登降谨仰俯，牲玉不加随豆簠。
- 饩羊之存良小补，此宝岂徒周石鼓。
- 酆城尺铁尚可神，老虬跃水生雷雨。

## 拼音
- hun4 dun4 ji4 zao2 yuan2 qi4 pu1 ， hong2 yuan2 tao1 tian1 yao2 yue1 xu1 。
- yu3 yuan1 zhi1 hua4 san1 zu2 bu1 ， xuan2 gui1 gao4 gong1 wen2 yu3 shu1 。
- yao2 yu2 ban1 qi4 ben1 jiu3 qu1 ， tu2 shan1 he2 rui4 qun2 pi4 qu1 。
- san1 zong1 si4 fa2 xia4 bao3 fu2 ， xia4 dai3 xue4 ji4 reng2 pi4 gu1 。
- xiang3 you3 ming2 de2 yi1 yu4 ru2 ， huo4 shan1 shu3 zhi1 yi1 wu2 lü2 。
- lie4 ya2 pou1 pu2 chen2 fan2 yu2 ， zhui1 zhuo2 chu1 mei3 shan1 wei4 xu1 。
- liang3 gui1 li3 di4 si4 wang4 ju4 ， cun4 chi3 ke3 shi2 xing2 ke3 tu2 。
- min2 cheng2 zhi1 xi1 wu4 se4 gu3 ， pi1 li4 ye3 huo3 shao1 qiang2 du3 。
- da4 mang2 zhu4 shi4 dong4 qian1 chu3 ， ben1 quan2 qi3 cha1 you1 qi2 du3 。
- yin1 xi1 mai2 bing1 bao1 han2 tu3 ， nong2 fen1 que4 sao4 gu1 yue4 tu3 。
- sen1 ran2 𥈭 li4 yi2 wei4 ju3 ， ying2 ying2 you1 guang1 she4 bai4 ju3 。
- lin2 ren2 jin4 shuo1 tian2 fu4 bu4 ， zhang1 bo2 bu4 gan3 si1 zi4 qu3 。
- chu1 lai2 hua4 di4 wei4 yu3 yu3 ， di3 yuan2 zhong1 gui1 gui1 he2 ju3 。
- gui1 qi2 wei4 ke3 yi1 er4 shu4 ， ying2 dian1 liu2 jue3 fen1 mang3 lu3 。
- li3 yan2 deng1 jiang4 jin3 yang3 fu3 ， sheng1 yu4 bu4 jia1 sui2 dou4 fu3 。
- xi4 yang2 zhi1 cun2 liang2 xiao3 bu3 ， ci3 bao3 qi3 tu2 zhou1 shi2 gu3 。
- feng1 cheng2 chi3 tie3 shang4 ke3 shen2 ， lao3 qiu2 yue4 shui3 sheng1 lei2 yu3 。

## 注释

## 译文

## 赏析
