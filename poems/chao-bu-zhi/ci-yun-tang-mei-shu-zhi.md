---
id: chao-bu-zhi-ci-yun-tang-mei-shu-zhi
title: 次韵棠美述志
titlePinyin: ci4 yun4 tang2 mei3 shu4 zhi4
titleSlug: ci-yun-tang-mei-shu-zhi
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲子甘心织屦避万锺，渊明不肯折腰为五斗。
- 一年鸿雁识来往，终日沐猴何去取。
- 甥诗意慕两君闲，读书要在存心久。
- 平生所谈性命奥，长弃不忧金石朽。
- 我今颇习鹙子定，犹复晨朝怖头走。
- 刳心先拟谢声名，不作羊邹凄岘首。
- 云梯雨矢集无方，我已心灰同墨守。
- 恐甥自是禹门鳞，未可潜逃入吾薮。
- 琢磨晚觉孟光贤，畏我放言时被肘。
- 甥能锄我青门瓜，正午时来休老手。

## 拼音
- zhong4 zi3 gan1 xin1 zhi1 ju4 bi4 wan4 zhong1 ， yuan1 ming2 bu4 ken3 zhe2 yao1 wei4 wu3 dou3 。
- yi4 nian2 hong2 yan4 shi2 lai2 wang3 ， zhong1 ri4 mu4 hou2 he2 qu4 qu3 。
- sheng1 shi1 yi4 mu4 liang3 jun1 xian2 ， du2 shu1 yao4 zai4 cun2 xin1 jiu3 。
- ping2 sheng1 suo3 tan2 xing4 ming4 ao4 ， chang2 qi4 bu4 you1 jin1 shi2 xiu3 。
- wo3 jin1 po1 xi2 qiu1 zi3 ding4 ， you2 fu4 chen2 chao2 bu4 tou2 zou3 。
- ku1 xin1 xian1 ni3 xie4 sheng1 ming2 ， bu2 zuo4 yang2 zou1 qi1 xian4 shou3 。
- yun2 ti1 yu3 shi3 ji2 wu2 fang1 ， wo3 yi3 xin1 hui1 tong2 mo4 shou3 。
- kong3 sheng1 zi4 shi4 yu3 men2 lin2 ， wei4 ke3 qian2 tao2 ru4 wu2 sou3 。
- zhuo2 mo2 wan3 jue2 meng4 guang1 xian2 ， wei4 wo3 fang4 yan2 shi2 bei4 zhou3 。
- sheng1 neng2 chu2 wo3 qing1 men2 gua1 ， zheng4 wu3 shi2 lai2 xiu1 lao3 shou3 。

## 注释

## 译文

## 赏析
