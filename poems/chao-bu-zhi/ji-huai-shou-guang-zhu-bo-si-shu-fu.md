---
id: chao-bu-zhi-ji-huai-shou-guang-zhu-bo-si-shu-fu
title: 寄怀寿光主簿四叔父
titlePinyin: ji4 huai2 shou4 guang1 zhu3 bo2 si4 shu1 fu4
titleSlug: ji-huai-shou-guang-zhu-bo-si-shu-fu
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我初就学首未冠，叔父不以童儿看。
- 我今生年二十一，叔父晚作东州官。
- 侧身西望不得见，泪下两脸何汍澜。
- 青春白日不照贫士屋，使我四壁长年寒。
- 六年两岁从进士，晚学扬雄识难字。
- 贷钱乞米出都门，鼓腹吹篪入吴市。
- 读书击剑老死终，何为古来慷慨无人知。
- 上有九重之青天，下有百尺之黄泥。
- 收声藏热等雷火，白杨蔓草秋风悲。
- 生亦不可料，死亦不可量。
- 荆山长号刖两足，何如船尾歌沧浪。
- 我不能钩章抉句攀俊造，又不能赤鸡白狗追年少。
- 矫首翻肠无一言，归去吴松学渔钓。
- 主簿卑官何所施，秋来两鬓应生丝。
- 阿宜已冠无成事，犹忆它年冬至诗。

## 拼音
- wo3 chu1 jiu4 xue2 shou3 wei4 guan1 ， shu1 fu4 bu4 yi3 tong2 er2 kan4 。
- wo3 jin1 sheng1 nian2 er4 shi2 yi1 ， shu1 fu4 wan3 zuo4 dong1 zhou1 guan1 。
- ce4 shen1 xi1 wang4 bu4 de2 jian4 ， lei4 xia4 liang3 lian3 he2 wan2 lan2 。
- qing1 chun1 bai2 ri4 bu2 zhao4 pin2 shi4 wu1 ， shi3 wo3 si4 bi4 chang2 nian2 han2 。
- liu4 nian2 liang3 sui4 cong2 jin4 shi4 ， wan3 xue2 yang2 xiong2 shi2 nan2 zi4 。
- dai4 qian2 qi3 mi3 chu1 dou1 men2 ， gu3 fu4 chui1 chi2 ru4 wu2 shi4 。
- du2 shu1 ji1 jian4 lao3 si3 zhong1 ， he2 wei4 gu3 lai2 kang1 kai3 wu2 ren2 zhi1 。
- shang4 you3 jiu3 chong2 zhi1 qing1 tian1 ， xia4 you3 bai3 chi3 zhi1 huang2 ni2 。
- shou1 sheng1 cang2 re4 deng3 lei2 huo3 ， bai2 yang2 man4 cao3 qiu1 feng1 bei1 。
- sheng1 yi4 bu4 ke3 liao4 ， si3 yi4 bu4 ke3 liang2 。
- jing1 shan1 chang2 hao4 yue4 liang3 zu2 ， he2 ru2 chuan2 wei3 ge1 cang1 lang4 。
- wo3 bu4 neng2 gou1 zhang1 jue2 ju4 pan1 jun4 zao4 ， you4 bu4 neng2 chi4 ji1 bai2 gou3 zhui1 nian2 shao4 。
- jiao3 shou3 fan1 chang2 wu2 yi4 yan2 ， gui1 qu4 wu2 song1 xue2 yu2 diao4 。
- zhu3 bo2 bei1 guan1 he2 suo3 shi1 ， qiu1 lai2 liang3 bin4 ying4 sheng1 si1 。
- a1 yi2 yi3 guan1 wu2 cheng2 shi4 ， you2 yi4 ta1 nian2 dong1 zhi4 shi1 。

## 注释

## 译文

## 赏析
