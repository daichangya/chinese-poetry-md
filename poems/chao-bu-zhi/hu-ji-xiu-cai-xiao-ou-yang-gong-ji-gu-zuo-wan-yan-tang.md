---
id: chao-bu-zhi-hu-ji-xiu-cai-xiao-ou-yang-gong-ji-gu-zuo-wan-yan-tang
title: 胡戢秀才效欧阳公集古作琬琰堂
titlePinyin: hu2 ji2 xiu4 cai2 xiao4 ou1 yang2 gong1 ji2 gu3 zuo4 wan3 yan3 tang2
titleSlug: hu-ji-xiu-cai-xiao-ou-yang-gong-ji-gu-zuo-wan-yan-tang
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见庐陵公，往为学士修书日。
- 诏畀千金访遗逸，遗文逸字往往出。
- 故都易姓几兵火，量臀鼎腹细诘诎。
- 道人岣嵝空有闻，丘陵仙鬼事恍惚。
- 共和十鼓记亡一，峄山肉在无复骨。
- 云阳八体又瓜剖，至使汉童讹尉律。
- 世儒诡正何足臧，公家安取千轴藏。
- 仲尼犹及史之阙，有马借人吾敢忘。
- 题签甲乙颍水阳，后来胡君癖膏肓。
- 倾家自构琬琰堂，搜罗近出补厥亡。
- 荒林圮冢见未尝，南观禹穴计渺茫，闭门睥睨在一床。
- 常恨平生好古家无力，骑马蹊田观断刻。
- 中郎二字烦走驿，率更三日劳野食。
- 长年囊褚况易掷，儿作摹朱妇遮壁。
- 愿从胡君丐无有，十百数中聊取仂。
- 胡君今逸民，盱眙不见十五春。
- 坐令铅椠老壮士，朝廷岂无忧国人。
- 曩时豪气今谁在，会面只谋千日醉。
- 听君汗漫驰古先，世事无何付蝉蜕。

## 拼音
- jun1 bu2 jian4 lu2 ling2 gong1 ， wang3 wei4 xue2 shi4 xiu1 shu1 ri4 。
- zhao4 bi4 qian1 jin1 fang3 yi2 yi4 ， yi2 wen2 yi4 zi4 wang3 wang3 chu1 。
- gu4 du1 yi4 xing4 ji3 bing1 huo3 ， liang2 tun2 ding3 fu4 xi4 jie2 qu1 。
- dao4 ren2 gou3 lou3 kong1 you3 wen2 ， qiu1 ling2 xian1 gui3 shi4 huang3 hu1 。
- gong4 he2 shi2 gu3 ji4 wang2 yi1 ， yi4 shan1 rou4 zai4 wu2 fu4 gu3 。
- yun2 yang2 ba1 ti3 you4 gua1 pou1 ， zhi4 shi3 han4 tong2 e2 wei4 lü4 。
- shi4 ru2 gui3 zheng4 he2 zu2 zang1 ， gong1 jia0 an1 qu3 qian1 zhou2 cang2 。
- zhong4 ni2 you2 ji2 shi3 zhi1 que1 ， you3 ma3 jie4 ren2 wu2 gan3 wang4 。
- ti2 qian1 jia3 yi3 ying3 shui3 yang2 ， hou4 lai2 hu2 jun1 pi3 gao1 huang1 。
- qing1 jia1 zi4 gou4 wan3 yan3 tang2 ， sou1 luo2 jin4 chu1 bu3 jue2 wang2 。
- huang1 lin2 pi3 zhong3 jian4 wei4 chang2 ， nan2 guan1 yu3 xue2 ji4 miao3 mang2 ， bi4 men2 pi4 ni4 zai4 yi4 chuang2 。
- chang2 hen4 ping2 sheng1 hao3 gu3 jia1 wu2 li4 ， qi2 ma3 qi1 tian2 guan1 duan4 ke4 。
- zhong1 lang2 er4 zi4 fan2 zou3 yi4 ， lü4 geng4 san1 ri4 lao2 ye3 shi2 。
- chang2 nian2 nang2 chu3 kuang4 yi4 zhi4 ， er2 zuo4 mo2 zhu1 fu4 zhe1 bi4 。
- yuan4 cong2 hu2 jun1 gai4 wu2 you3 ， shi2 bai3 shu4 zhong1 liao2 qu3 le4 。
- hu2 jun1 jin1 yi4 min2 ， xu1 yi2 bu2 jian4 shi2 wu3 chun1 。
- zuo4 ling4 qian1 qian4 lao3 zhuang4 shi4 ， chao2 ting2 qi3 wu2 you1 guo2 ren2 。
- nang3 shi2 hao2 qi4 jin1 shui2 zai4 ， hui4 mian4 zhi1 mou2 qian1 ri4 zui4 。
- ting1 jun1 han4 man4 chi2 gu3 xian1 ， shi4 shi4 wu2 he2 fu4 chan2 tui4 。

## 注释

## 译文

## 赏析
