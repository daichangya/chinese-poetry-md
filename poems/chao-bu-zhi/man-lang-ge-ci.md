---
id: chao-bu-zhi-man-lang-ge-ci
title: 漫浪阁辞
titlePinyin: man4 lang4 ge2 ci2
titleSlug: man-lang-ge-ci
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沛高皇之受嬴兮，刘别子曰楚元。
- 羌好诗而说义兮，敬设醴於穆生。
- 戊始怠而穆去兮，申白笑而钳市。
- 富传孙而失国兮，派辟彊之支子。
- 爰清浄而少欲兮，以身悟乎霍光。
- 蹇孙向之洽闻兮，至耆老而弥良。
- 曰众贤和于朝兮，万物和于野。
- 粤百世而能调兮，民胥来而凤下。
- 惟刘有后于楚兮，千岁发夫道原。
- 流其芳以益远兮，伟壮舆之不愆。
- 原惟博而好直兮，向异世而复起。
- 舆惟进而未已兮，载向学亦不坠。
- 彼元结之信修兮，羌何为此漫浪也。
- 将履中而晦外兮，其德固天之放也。
- 惟漫浪之为言兮，匪正则之嘉名。
- 岂其惩屈之死忠兮，欲猗移以保生。
- 结当易之一爻兮，幽人履而正吉。
- 舆方壮而恶画兮，弃尔辅欲谁頼。
- 吾语子漫浪之可兮，遗物往其庶几。
- 苟畏人而群于人兮，拭唾面其犹殆。
- 朝骋望乎紫霄兮，夕归次乎左蠡。
- 五老兮在上，星子兮在下。
- 垂瀑介于高丘兮，洞深林而北靡。
- 飞梁亘于三峡兮，倏异景而殊世。
- 青松屋兮桂宇，辛夷房兮梅户。
- 兰糗兮菊粻，荪体荐兮肴若芳。
- 云驷兮霓辀，岁将晏兮谁与游。
- 烟为衣兮水为珮，君谁须兮林之际。
- 吾以漫为旌兮，建彼太虚之上也。
- 吾以浪为乘兮，周彼八荒之外也。
- 羾万里而不逢人兮，御谒我以宜止。
- 晻轰轰而旷汹汹兮，羌何以辩乎明晦。
- 弥高出于千仞兮，群凤过而北南。
- 弥幽径于雷室兮，列缺惊而后先。
- 求佺侨而不得兮，咸勃窣其在下。
- 乃山泽之臞兮，夫何足以跂而望我。
- 茫吾不知其所如兮，黔嬴告我以何舍。
- 出无阴兮入无阳，旋丹崖兮匝大荒。
- 忽临睨夫故居兮，群梯危之蜂户。
- 伛白叟之扶童兮，迎谓我以良苦。
- 返吾稼兮复吾樵，山{山悤}{山悤}兮江滔滔。
- 舆先人之善俗兮，虽百世犹未改。
- 彼鲁衰而龂龂兮，吾老穉以知耻。
- 匪礼失而求野兮，民固化于不恌。
- 舆克家而好常兮，庸谨行以毋慠。
- 怀向原之遗直兮，念尔祖而履薄。
- 陈洪范之九畴兮，叙三统与七略。
- 以为博而弗考兮，蹇无用而束阁。
- 纷舆世之多贤兮，匪曲全而好修。
- 惟仁宅与义路兮，羌可居而必由。
- 结信贤而自晦兮，忘其同物以迷世。
- 凫与波而上下兮，夫固非驹之所喜。
- 乱曰：接舆诡而悟圣兮，匪沮溺亦楚狂。
- 圣与言而莫顾兮，人以为知乎大方。
- 既不足用吾中兮，吾将从回宪之所臧。

## 拼音
- pei4 gao1 huang2 zhi1 shou4 ying2 xi1 ， liu2 bie2 zi3 yue1 chu3 yuan2 。
- qiang1 hao3 shi1 er2 shuo1 yi4 xi1 ， jing4 she4 li3 wu1 mu4 sheng1 。
- wu4 shi3 dai4 er2 mu4 qu4 xi1 ， shen1 bai2 xiao4 er2 qian2 shi4 。
- fu4 chuan2 sun1 er2 shi1 guo2 xi1 ， pai4 pi4 qiang2 zhi1 zhi1 zi3 。
- yuan2 qing1 jing4 er2 shao3 yu4 xi1 ， yi3 shen1 wu4 hu1 huo4 guang1 。
- jian3 sun1 xiang4 zhi1 qia4 wen2 xi1 ， zhi4 qi2 lao3 er2 mi2 liang2 。
- yue1 zhong4 xian2 he2 yu2 chao2 xi1 ， wan4 wu4 he2 yu2 ye3 。
- yue4 bai3 shi4 er2 neng2 tiao2 xi1 ， min2 xu1 lai2 er2 feng4 xia4 。
- wei2 liu2 you3 hou4 yu2 chu3 xi1 ， qian1 sui4 fa1 fu1 dao4 yuan2 。
- liu2 qi2 fang1 yi3 yi4 yuan3 xi1 ， wei3 zhuang4 yu2 zhi1 bu4 qian1 。
- yuan2 wei2 bo2 er2 hao3 zhi2 xi1 ， xiang4 yi4 shi4 er2 fu4 qi3 。
- yu2 wei2 jin4 er2 wei4 yi3 xi1 ， zai3 xiang4 xue2 yi4 bu2 zhui4 。
- bi3 yuan2 jie2 zhi1 xin4 xiu1 xi1 ， qiang1 he2 wei4 ci3 man4 lang4 ye3 。
- jiang1 lü3 zhong1 er2 hui4 wai4 xi1 ， qi2 de2 gu4 tian1 zhi1 fang4 ye3 。
- wei2 man4 lang4 zhi1 wei4 yan2 xi1 ， fei3 zheng4 ze2 zhi1 jia1 ming2 。
- qi3 qi2 cheng2 qu1 zhi1 si3 zhong1 xi1 ， yu4 yi1 yi2 yi3 bao3 sheng1 。
- jie2 dang1 yi4 zhi1 yi1 yao2 xi1 ， you1 ren2 lü3 er2 zheng4 ji2 。
- yu2 fang1 zhuang4 er2 e4 hua4 xi1 ， qi4 er3 fu3 yu4 shui2 lai4 。
- wu2 yu3 zi3 man4 lang4 zhi1 ke3 xi1 ， yi2 wu4 wang3 qi2 shu4 ji1 。
- gou3 wei4 ren2 er2 qun2 yu2 ren2 xi1 ， shi4 tuo4 mian4 qi2 you2 dai4 。
- chao2 cheng3 wang4 hu1 zi3 xiao1 xi1 ， xi1 gui1 ci4 hu1 zuo3 li2 。
- wu3 lao3 xi1 zai4 shang4 ， xing1 zi3 xi1 zai4 xia4 。
- chui2 pu4 jie4 yu2 gao1 qiu1 xi1 ， dong4 shen1 lin2 er2 bei3 mi2 。
- fei1 liang2 gen4 yu2 san1 xia2 xi1 ， shu1 yi4 jing3 er2 shu1 shi4 。
- qing1 song1 wu1 xi1 gui4 yu3 ， xin1 yi2 fang2 xi1 mei2 hu4 。
- lan2 qiu3 xi1 ju2 zhang1 ， sun1 ti3 jian4 xi1 yao2 ruo4 fang1 。
- yun2 si4 xi1 ni2 zhou1 ， sui4 jiang1 yan4 xi1 shui2 yu3 you2 。
- yan1 wei4 yi1 xi1 shui3 wei4 pei4 ， jun1 shui2 xu1 xi1 lin2 zhi1 ji4 。
- wu2 yi3 man4 wei4 jing1 xi1 ， jian4 bi3 tai4 xu1 zhi1 shang4 ye3 。
- wu2 yi3 lang4 wei4 cheng2 xi1 ， zhou1 bi3 ba1 huang1 zhi1 wai4 ye3 。
- hong2 wan4 li3 er2 bu4 feng2 ren2 xi1 ， yu4 ye4 wo3 yi3 yi2 zhi3 。
- an3 hong1 hong1 er2 kuang4 xiong1 xiong1 xi1 ， qiang1 he2 yi3 bian4 hu1 ming2 hui4 。
- mi2 gao1 chu1 yu2 qian1 ren4 xi1 ， qun2 feng4 guo4 er2 bei3 nan2 。
- mi2 you1 jing4 yu2 lei2 shi4 xi1 ， lie4 que1 jing1 er2 hou4 xian1 。
- qiu2 quan2 qiao2 er2 bu4 de2 xi1 ， xian2 bo2 su1 qi2 zai4 xia4 。
- nai3 shan1 ze2 zhi1 qu2 xi1 ， fu1 he2 zu2 yi3 qi2 er2 wang4 wo3 。
- mang2 wu2 bu4 zhi1 qi2 suo3 ru2 xi1 ， qian2 ying2 gao4 wo3 yi3 he2 she4 。
- chu1 wu2 yin1 xi1 ru4 wu2 yang2 ， xuan2 dan1 ya2 xi1 za1 da4 huang1 。
- hu1 lin2 ni4 fu1 gu4 ju1 xi1 ， qun2 ti1 wei1 zhi1 feng1 hu4 。
- yu3 bai2 sou3 zhi1 fu2 tong2 xi1 ， ying2 wei4 wo3 yi3 liang2 ku3 。
- fan3 wu2 jia4 xi1 fu4 wu2 qiao2 ， shan1 { shan1 cong1 } { shan1 cong1 } xi1 jiang1 tao1 tao1 。
- yu2 xian1 ren2 zhi1 shan4 su2 xi1 ， sui1 bai3 shi4 you2 wei4 gai3 。
- bi3 lu3 shuai1 er2 yin2 yin2 xi1 ， wu2 lao3 zhi4 yi3 zhi1 chi3 。
- fei3 li3 shi1 er2 qiu2 ye3 xi1 ， min2 gu4 hua4 yu2 bu4 tiao1 。
- yu2 ke4 jia1 er2 hao3 chang2 xi1 ， yong1 jin3 xing2 yi3 wu2 ao4 。
- huai2 xiang4 yuan2 zhi1 yi2 zhi2 xi1 ， nian4 er3 zu3 er2 lü3 bao2 。
- chen2 hong2 fan4 zhi1 jiu3 chou2 xi1 ， xu4 san1 tong3 yu3 qi1 lüe4 。
- yi3 wei2 bo2 er2 fu2 kao3 xi1 ， jian3 wu2 yong4 er2 shu4 ge2 。
- fen1 yu2 shi4 zhi1 duo1 xian2 xi1 ， fei3 qu3 quan2 er2 hao3 xiu1 。
- wei2 ren2 zhai2 yu3 yi4 lu4 xi1 ， qiang1 ke3 ju1 er2 bi4 you2 。
- jie2 xin4 xian2 er2 zi4 hui4 xi1 ， wang4 qi2 tong2 wu4 yi3 mi2 shi4 。
- fu2 yu3 bo1 er2 shang4 xia4 xi1 ， fu1 gu4 fei1 ju1 zhi1 suo3 xi3 。
- luan4 yue1 ： jie1 yu2 gui3 er2 wu4 sheng4 xi1 ， fei3 ju3 ni4 yi4 chu3 kuang2 。
- sheng4 yu3 yan2 er2 mo4 gu4 xi1 ， ren2 yi3 wei2 zhi1 hu1 da4 fang1 。
- ji4 bu4 zu2 yong4 wu2 zhong1 xi1 ， wu2 jiang1 cong2 hui2 xian4 zhi1 suo3 zang1 。

## 注释

## 译文

## 赏析
