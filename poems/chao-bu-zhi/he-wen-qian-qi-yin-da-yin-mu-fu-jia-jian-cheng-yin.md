---
id: chao-bu-zhi-he-wen-qian-qi-yin-da-yin-mu-fu-jia-jian-cheng-yin
title: 和文潜期饮大尹穆父家兼呈尹
titlePinyin: he2 wen2 qian2 qi1 yin3 da4 yin3 mu4 fu4 jia1 jian1 cheng2 yin3
titleSlug: he-wen-qian-qi-yin-da-yin-mu-fu-jia-jian-cheng-yin
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野人肮脏无与邻，世人共笑子独亲。
- 沛然有余不矜饰，我亦谓子诚可人。
- 万鱼𪡋喁困复却，看子撇捩黄金鳞。
- 人甘如醴饮者醉，我独蜇口如姜辛。
- 淮南归来两鬓雪，闭门自不羞甑尘。
- 无衣可换江头醉，有谁肯载樽中醇。
- 愧惭救渴京兆尹，空缸尚可供十巡。
- 放言与子一倾倒，非子畏人嫌我真。
- 府中贵人玉比德，堂下和气天回春。
- 醉人多忤贵人恕，来呼莫惮冲泥频。

## 拼音
- ye3 ren2 ang1 zang1 wu2 yu3 lin2 ， shi4 ren2 gong4 xiao4 zi3 du2 qin1 。
- pei4 ran2 you3 yu2 bu4 jin1 shi4 ， wo3 yi4 wei4 zi3 cheng2 ke3 ren2 。
- wan4 yu2 𪡋 yong2 kun4 fu4 que4 ， kan4 zi3 pie3 lie4 huang2 jin1 lin2 。
- ren2 gan1 ru2 li3 yin3 zhe3 zui4 ， wo3 du2 zhe1 kou3 ru2 jiang1 xin1 。
- huai2 nan2 gui1 lai2 liang3 bin4 xue3 ， bi4 men2 zi4 bu4 xiu1 zeng4 chen2 。
- wu2 yi1 ke3 huan4 jiang1 tou2 zui4 ， you3 shui2 ken3 zai3 zun1 zhong1 chun2 。
- kui4 can2 jiu4 ke3 jing1 zhao4 yin3 ， kong1 gang1 shang4 ke3 gong4 shi2 xun2 。
- fang4 yan2 yu3 zi3 yi4 qing1 dao3 ， fei1 zi3 wei4 ren2 xian2 wo3 zhen1 。
- fu3 zhong1 gui4 ren2 yu4 bi3 de2 ， tang2 xia4 he2 qi4 tian1 hui2 chun1 。
- zui4 ren2 duo1 wu3 gui4 ren2 shu4 ， lai2 hu1 mo4 dan4 chong1 ni2 pin2 。

## 注释

## 译文

## 赏析
