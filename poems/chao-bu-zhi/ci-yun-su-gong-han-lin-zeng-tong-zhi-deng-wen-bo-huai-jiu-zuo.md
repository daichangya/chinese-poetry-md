---
id: chao-bu-zhi-ci-yun-su-gong-han-lin-zeng-tong-zhi-deng-wen-bo-huai-jiu-zuo
title: 次韵苏公翰林赠同职邓温伯怀旧作
titlePinyin: ci4 yun4 su1 gong1 han4 lin2 zeng4 tong2 zhi2 deng4 wen1 bo2 huai2 jiu4 zuo4
titleSlug: ci-yun-su-gong-han-lin-zeng-tong-zhi-deng-wen-bo-huai-jiu-zuo
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪堂蜜酒花作醅，教蜂使酿花自栽。
- 堂前雪落蜂正蛰，恨蜂不采西山梅。
- 漫浪饮处空有迹，无酒可沃胸崔嵬。
- 不知几唤樊口渡，五见新历颁清台。
- 邓公昔叹不可挽，素衣未化京雒埃。
- 山中相邀阻筇杖，天上对直同金罍。
- 只今江边春更好，渔蓑不晒悬墙隈。
- 百年变化谁得料，剑光自出丰城苔。
- 老儒经济国势定，近臣献纳天颜开。
- 蜀公亭上别公处，花柳未逐东风摧。
- 尚容登堂谭落屑，不愧索米肠鸣雷。
- 因知流落本天命，何必挽引须时来。
- 九关沉沉虎豹静，无复极目江枫哀。

## 拼音
- xue3 tang2 mi4 jiu3 hua1 zuo4 pei1 ， jiao4 feng1 shi3 niang4 hua1 zi4 zai1 。
- tang2 qian2 xue3 luo4 feng1 zheng4 zhe2 ， hen4 feng1 bu4 cai3 xi1 shan1 mei2 。
- man4 lang4 yin3 chu4 kong1 you3 ji4 ， wu2 jiu3 ke3 wo4 xiong1 cui1 wei2 。
- bu4 zhi1 ji3 huan4 fan2 kou3 du4 ， wu3 jian4 xin1 li4 ban1 qing1 tai2 。
- deng4 gong1 xi1 tan4 bu4 ke3 wan3 ， su4 yi1 wei4 hua4 jing1 luo4 ai1 。
- shan1 zhong1 xiang1 yao1 zu3 qiong2 zhang4 ， tian1 shang4 dui4 zhi2 tong2 jin1 lei2 。
- zhi1 jin1 jiang1 bian1 chun1 geng4 hao3 ， yu2 suo1 bu2 shai4 xuan2 qiang2 wei1 。
- bai3 nian2 bian4 hua4 shui2 de2 liao4 ， jian4 guang1 zi4 chu1 feng1 cheng2 tai2 。
- lao3 ru2 jing1 ji4 guo2 shi4 ding4 ， jin4 chen2 xian4 na4 tian1 yan2 kai1 。
- shu3 gong1 ting2 shang4 bie2 gong1 chu4 ， hua1 liu3 wei4 zhu2 dong1 feng1 cui1 。
- shang4 rong2 deng1 tang2 tan2 luo4 xie4 ， bu2 kui4 suo3 mi3 chang2 ming2 lei2 。
- yin1 zhi1 liu2 luo4 ben3 tian1 ming4 ， he2 bi4 wan3 yin3 xu1 shi2 lai2 。
- jiu3 guan1 chen2 chen2 hu3 bao4 jing4 ， wu2 fu4 ji2 mu4 jiang1 feng1 ai1 。

## 注释

## 译文

## 赏析
