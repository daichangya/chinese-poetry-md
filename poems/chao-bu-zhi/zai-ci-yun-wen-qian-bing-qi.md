---
id: chao-bu-zhi-zai-ci-yun-wen-qian-bing-qi
title: 再次韵文潜病起
titlePinyin: zai4 ci4 yun4 wen2 qian2 bing4 qi3
titleSlug: zai-ci-yun-wen-qian-bing-qi
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮浦见之子，春风初策名。
- 颇讶谪仙人，有籍白玉京。
- 晚遇广文直，老交心愈倾。
- 同升芸香府，偶坐华发生。
- 斯人自龙性，意变难章程。
- 耆酒不疵吝，身如秋叶轻。
- 自言士处世，何必冰雪清。
- 交游满台省，毁誉半王城。
- 不肯效俯仰，畏高侮鳏惸。
- 常思老伊颍，紫蟹羞吴秔。
- 我辄抵掌和，音同磬随笙。
- 小人奉慈亲，皆尝小人羹。
- 寒衣妇补绽，学绩女娉婷。
- 日欲江海去，心期杨柳青。
- 众木构大厦，豫章倚孤撑。
- 如子足医国，可容移疾行。
- 丹书紫皇告，玉篆五岳形。
- 何必陶隠居，吞霞养纯精。
- 访道自素约，谐心期暮龄。
- 但恐牵俗缘，志大功不成。
- 息交屏妻子，此语不须惊。

## 拼音
- huai2 pu3 jian4 zhi1 zi3 ， chun1 feng1 chu1 ce4 ming2 。
- po1 ya4 zhe2 xian1 ren2 ， you3 ji2 bai2 yu4 jing1 。
- wan3 yu4 guang3 wen2 zhi2 ， lao3 jiao1 xin1 yu4 qing1 。
- tong2 sheng1 yun2 xiang1 fu3 ， ou3 zuo4 hua2 fa4 sheng1 。
- si1 ren2 zi4 long2 xing4 ， yi4 bian4 nan2 zhang1 cheng2 。
- qi2 jiu3 bu4 ci1 lin4 ， shen1 ru2 qiu1 ye4 qing1 。
- zi4 yan2 shi4 chu3 shi4 ， he2 bi4 bing1 xue3 qing1 。
- jiao1 you2 man3 tai2 sheng3 ， hui3 yu4 ban4 wang2 cheng2 。
- bu4 ken3 xiao4 fu3 yang3 ， wei4 gao1 wu3 guan1 qiong2 。
- chang2 si1 lao3 yi1 ying3 ， zi3 xie4 xiu1 wu2 jing1 。
- wo3 zhe2 di3 zhang3 he2 ， yin1 tong2 qing4 sui2 sheng1 。
- xiao3 ren2 feng4 ci2 qin1 ， jie1 chang2 xiao3 ren2 geng1 。
- han2 yi1 fu4 bu3 zhan4 ， xue2 ji4 nü3 ping1 ting2 。
- ri4 yu4 jiang1 hai3 qu4 ， xin1 qi1 yang2 liu3 qing1 。
- zhong4 mu4 gou4 da4 sha4 ， yu4 zhang1 yi3 gu1 cheng1 。
- ru2 zi3 zu2 yi1 guo2 ， ke3 rong2 yi2 ji2 xing2 。
- dan1 shu1 zi3 huang2 gao4 ， yu4 zhuan4 wu3 yue4 xing2 。
- he2 bi4 tao2 yin3 ju1 ， tun1 xia2 yang3 chun2 jing1 。
- fang3 dao4 zi4 su4 yue1 ， xie2 xin1 qi1 mu4 ling2 。
- dan4 kong3 qian1 su2 yuan2 ， zhi4 da4 gong1 bu4 cheng2 。
- xi1 jiao1 ping2 qi1 zi3 ， ci3 yu3 bu4 xu1 jing1 。

## 注释

## 译文

## 赏析
