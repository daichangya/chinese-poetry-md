---
id: chao-bu-zhi-yi-yun-he-zi-chong-za-yan
title: 依韵和子充杂言
titlePinyin: yi1 yun4 he2 zi3 chong1 za2 yan2
titleSlug: yi-yun-he-zi-chong-za-yan
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见东方朔，避世金马门，侏儒倡郭同陆沉。
- 滑稽突梯意已深，不如孙登闭口逃苏门。
- 身犹孤凤无与邻，心知嵇生未识真。
- 儿童读书闻入孝，遭时有用可以移于君。
- 孔子系易辞，尊干而卑坤。
- 耦耕未足问礼则，鸟兽固自群荆榛。
- 孟尝声势，一旦消歇，冢上之牧良可悲。
- 苟为贫贱不济物，身死泯然俱若兹。
- 闻君早慕栖竹林，何忽作此悲来吟。
- 严君肥遯业讨论，少年宜自有异闻。
- 穷达俱性外，学者所不陈，惟勿枉道宁屈身。
- 岂欲行不由径如灭明，不然不欲乞醯于邻同微生。
- 白驹虽洁，空谷难久将谁亲，当诗一篇差可人。
- 秋兰蘼芜亭下生亦蕃，夫人自有美子何足言，采撷但慰吾愁魂。
- 吟诗作赋北窗词更妍，万言不直一杯何足怜，咿呦聊用穷吾年。
- 能来西畴清坐一榻横，长饥亦不轑釜云无羹。
- 荀卿论义荣，迳庭大不近人情。
- 是非亦置之，古人踽踽凉凉生何为。
- 扬雄择中庸，反骚痛湘累。
- 我今不见雄，此心犹为君子夷。
- 世间趣舍不同，岂但羊枣鲙。
- 陶潜自谓，结庐人世。
- 无车马喧，心远能尔。
- 安有郑君，其门如市。
- 亦能自谓，我心如水。

## 拼音
- jun1 bu2 jian4 dong1 fang1 shuo4 ， bi4 shi4 jin1 ma3 men2 ， zhu1 ru2 chang4 guo1 tong2 lu4 chen2 。
- hua2 ji1 tu1 ti1 yi4 yi3 shen1 ， bu4 ru2 sun1 deng1 bi4 kou3 tao2 su1 men2 。
- shen1 you2 gu1 feng4 wu2 yu3 lin2 ， xin1 zhi1 ji1 sheng1 wei4 shi2 zhen1 。
- er2 tong2 du2 shu1 wen2 ru4 xiao4 ， zao1 shi2 you3 yong4 ke3 yi3 yi2 yu2 jun1 。
- kong3 zi3 xi4 yi4 ci2 ， zun1 gan1 er2 bei1 kun1 。
- ou3 geng1 wei4 zu2 wen4 li3 ze2 ， niao3 shou4 gu4 zi4 qun2 jing1 zhen1 。
- meng4 chang2 sheng1 shi4 ， yi2 dan4 xiao1 xie1 ， zhong3 shang4 zhi1 mu4 liang2 ke3 bei1 。
- gou3 wei4 pin2 jian4 bu2 ji4 wu4 ， shen1 si3 min3 ran2 ju4 ruo4 zi1 。
- wen2 jun1 zao3 mu4 qi1 zhu2 lin2 ， he2 hu1 zuo4 ci3 bei1 lai2 yin2 。
- yan2 jun1 fei2 dun4 ye4 tao3 lun4 ， shao4 nian2 yi2 zi4 you3 yi4 wen2 。
- qiong2 da2 ju4 xing4 wai4 ， xue2 zhe3 suo3 bu4 chen2 ， wei2 wu4 wang3 dao4 ning2 qu1 shen1 。
- qi3 yu4 xing2 bu4 you2 jing4 ru2 mie4 ming2 ， bu4 ran2 bu2 yu4 qi3 xi1 yu2 lin2 tong2 wei1 sheng1 。
- bai2 ju1 sui1 jie2 ， kong1 gu3 nan2 jiu3 jiang1 shui2 qin1 ， dang1 shi1 yi4 pian1 cha4 ke3 ren2 。
- qiu1 lan2 mi2 wu2 ting2 xia4 sheng1 yi4 fan1 ， fu1 ren2 zi4 you3 mei3 zi3 he2 zu2 yan2 ， cai3 xie2 dan4 wei4 wu2 chou2 hun2 。
- yin2 shi1 zuo4 fu4 bei3 chuang1 ci2 geng4 yan2 ， wan4 yan2 bu4 zhi2 yi4 bei1 he2 zu2 lian2 ， yi1 you1 liao2 yong4 qiong2 wu2 nian2 。
- neng2 lai2 xi1 chou2 qing1 zuo4 yi2 ta4 heng2 ， chang2 ji1 yi4 bu4 lao3 fu3 yun2 wu2 geng1 。
- xun2 qing1 lun4 yi4 rong2 ， jing4 ting2 da4 bu2 jin4 ren2 qing2 。
- shi4 fei1 yi4 zhi4 zhi1 ， gu3 ren2 ju3 ju3 liang2 liang2 sheng1 he2 wei4 。
- yang2 xiong2 ze2 zhong1 yong1 ， fan3 sao1 tong4 xiang1 lei4 。
- wo3 jin1 bu2 jian4 xiong2 ， ci3 xin1 you2 wei4 jun1 zi3 yi2 。
- shi4 jian1 qu4 she4 bu4 tong2 ， qi3 dan4 yang2 zao3 kuai4 。
- tao2 qian2 zi4 wei4 ， jie2 lu2 ren2 shi4 。
- wu2 che1 ma3 xuan1 ， xin1 yuan3 neng2 er3 。
- an1 you3 zheng4 jun1 ， qi2 men2 ru2 shi4 。
- yi4 neng2 zi4 wei4 ， wo3 xin1 ru2 shui3 。

## 注释

## 译文

## 赏析
