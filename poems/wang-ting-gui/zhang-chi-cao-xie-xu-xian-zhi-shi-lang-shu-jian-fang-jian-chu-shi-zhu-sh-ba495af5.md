---
id: wang-ting-gui-zhang-chi-cao-xie-xu-xian-zhi-shi-lang-shu-jian-fang-jian-chu-shi-zhu-sh-ba495af5
title: 张持操携徐献之侍郎书见访兼出示著述中兴论诸杂文为赋诗一篇以文轴还之他日亦录寄献之也
titlePinyin: zhang1 chi2 cao1 xie2 xu2 xian4 zhi1 shi4 lang2 shu1 jian4 fang3 jian1 chu1 shi4 zhu4 shu4 zhong1 xing1 lun4 zhu1 za2 wen2 wei4 fu4 shi1 yi4 pian1 yi3 wen2 zhou2 hai2 zhi1 ta1 ri4 yi4 lu4 ji4 xian4 zhi1 ye3
titleSlug: zhang-chi-cao-xie-xu-xian-zhi-shi-lang-shu-jian-fang-jian-chu-shi-zhu-sh-ba495af5
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不能徒步上书献天子，又不能移书帝城结王公。
- 欲将笔力扛九鼎，纸上有说能平戎。
- 宣和治极久忘战，羯奴骑马嘶淮甸。
- 是时犹屯百万师，无人北向放一箭。
- 大臣搏手知何为，草间公卿儿女啼。
- 至今谋国无上策，读君断藁令人悲。
- 君家人物照青汗，曲江犹识胡雏乱。
- 他年论事要回天，应向荆州寻好汉。

## 拼音
- jun1 bu4 neng2 tu2 bu4 shang4 shu1 xian4 tian1 zi3 ， you4 bu4 neng2 yi2 shu1 di4 cheng2 jie2 wang2 gong1 。
- yu4 jiang1 bi3 li4 kang2 jiu3 ding3 ， zhi3 shang4 you3 shuo1 neng2 ping2 rong2 。
- xuan1 he2 zhi4 ji2 jiu3 wang4 zhan4 ， jie2 nu2 qi2 ma3 si1 huai2 dian4 。
- shi4 shi2 you2 tun2 bai3 wan4 shi1 ， wu2 ren2 bei3 xiang4 fang4 yi2 jian4 。
- da4 chen2 bo2 shou3 zhi1 he2 wei4 ， cao3 jian1 gong1 qing1 er2 nü3 ti2 。
- zhi4 jin1 mou2 guo2 wu2 shang4 ce4 ， du2 jun1 duan4 gao3 ling4 ren2 bei1 。
- jun1 jia1 ren2 wu4 zhao4 qing1 han4 ， qu3 jiang1 you2 shi2 hu2 chu2 luan4 。
- ta1 nian2 lun4 shi4 yao4 hui2 tian1 ， ying4 xiang4 jing1 zhou1 xun2 hao3 han4 。

## 注释

## 译文

## 赏析
