---
id: wang-ting-gui-zhou-ci-bai-sha
title: 舟次白沙
titlePinyin: zhou1 ci4 bai2 sha1
titleSlug: zhou-ci-bai-sha
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝发螺浦湄，暮宿白沙口。
- 初为夜行计，有物应掣肘。
- 山云四面起，风涛半江吼。
- 落帆危石矶，就枕不敢久。
- 林深鸣鹤鹊，村远闻鸡狗。
- 梦觉知月明，破篷见牛斗。
- 起视天色清，解缆欲放溜。
- 浪头聒天响，掀簸入我牖。
- 蒲帆未及张，篙师复回首。
- 渡头有古祠，壁画杂怪丑。
- 舟人相与言，劝我酬神酒。
- 出处本细事，阴晴亦常有。
- 我固不问天，岂问土木偶。

## 拼音
- chao2 fa1 luo2 pu3 mei2 ， mu4 su4 bai2 sha1 kou3 。
- chu1 wei4 ye4 xing2 ji4 ， you3 wu4 ying4 che4 zhou3 。
- shan1 yun2 si4 mian4 qi3 ， feng1 tao1 ban4 jiang1 hou3 。
- luo4 fan1 wei1 shi2 ji1 ， jiu4 zhen3 bu4 gan3 jiu3 。
- lin2 shen1 ming2 he4 que4 ， cun1 yuan3 wen2 ji1 gou3 。
- meng4 jue2 zhi1 yue4 ming2 ， po4 peng2 jian4 niu2 dou4 。
- qi3 shi4 tian1 se4 qing1 ， jie3 lan3 yu4 fang4 liu1 。
- lang4 tou0 guo1 tian1 xiang3 ， xian1 bo4 ru4 wo3 you3 。
- pu2 fan1 wei4 ji2 zhang1 ， gao1 shi1 fu4 hui2 shou3 。
- du4 tou2 you3 gu3 ci2 ， bi4 hua4 za2 guai4 chou3 。
- zhou1 ren2 xiang1 yu3 yan2 ， quan4 wo3 chou2 shen2 jiu3 。
- chu1 chu4 ben3 xi4 shi4 ， yin1 qing2 yi4 chang2 you3 。
- wo3 gu4 bu2 wen4 tian1 ， qi3 wen4 tu3 mu4 ou3 。

## 注释

## 译文

## 赏析
