---
id: wang-ting-gui-he-cheng-zi-shan-she-ren-zeng-gao-yu-qing
title: 和程子山舍人赠高虞卿
titlePinyin: he2 cheng2 zi3 shan1 she4 ren2 zeng4 gao1 yu2 qing1
titleSlug: he-cheng-zi-shan-she-ren-zeng-gao-yu-qing
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南宫四海英俊场，阅人须多无此郎。
- 御史传呼主司出，遥瞻紫案金炉香。
- 帘垂咫尺断还送，闭户设棘围高墙。
- 卷堆封弥充栋宇，笔浸沧溟开混茫。
- 麟台学士喜得子，如获宝鼎联芝房。
- 明日都城始传榜，声名烜赫无三张。
- 平生知己万不一，世有若人安可失。
- 方调鼎味荐盐梅，桃李何心并佳实。
- 论经射策未足论，挽取功名看他日。
- 同门笑语夜相过，起看北斗插天河。
- 凌晨鳯阁拜座主，门生来贺争肩摩。
- 一时人物尽豪杰，太平为宝非嘉禾。

## 拼音
- nan2 gong1 si4 hai3 ying1 jun4 chang3 ， yue4 ren2 xu1 duo1 wu2 ci3 lang2 。
- yu4 shi3 chuan2 hu1 zhu3 si1 chu1 ， yao2 zhan1 zi3 an4 jin1 lu2 xiang1 。
- lian2 chui2 zhi3 chi3 duan4 hai2 song4 ， bi4 hu4 she4 ji2 wei2 gao1 qiang2 。
- juan4 dui1 feng1 mi2 chong1 dong4 yu3 ， bi3 jin4 cang1 ming2 kai1 hun4 mang2 。
- lin2 tai2 xue2 shi4 xi3 de2 zi3 ， ru2 huo4 bao3 ding3 lian2 zhi1 fang2 。
- ming2 ri4 du1 cheng2 shi3 chuan2 bang3 ， sheng1 ming2 xuan1 he4 wu2 san1 zhang1 。
- ping2 sheng1 zhi1 ji3 wan4 bu4 yi1 ， shi4 you3 ruo4 ren2 an1 ke3 shi1 。
- fang1 tiao2 ding3 wei4 jian4 yan2 mei2 ， tao2 li3 he2 xin1 bing4 jia1 shi2 。
- lun4 jing1 she4 ce4 wei4 zu2 lun4 ， wan3 qu3 gong1 ming2 kan4 ta1 ri4 。
- tong2 men2 xiao4 yu3 ye4 xiang1 guo4 ， qi3 kan4 bei3 dou4 cha1 tian1 he2 。
- ling2 chen2 feng4 ge2 bai4 zuo4 zhu3 ， men2 sheng1 lai2 he4 zheng1 jian1 mo2 。
- yi4 shi2 ren2 wu4 jin4 hao2 jie2 ， tai4 ping2 wei4 bao3 fei1 jia1 he2 。

## 注释

## 译文

## 赏析
