---
id: wang-ting-gui-song-xiang-xuan-qing-wang-heng-shan-jian-ji-hu-kang-hou-shi-jiang
title: 送向宣卿往衡山兼寄胡康侯侍讲
titlePinyin: song4 xiang4 xuan1 qing1 wang3 heng2 shan1 jian1 ji4 hu2 kang1 hou2 shi4 jiang3
titleSlug: song-xiang-xuan-qing-wang-heng-shan-jian-ji-hu-kang-hou-shi-jiang
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海内甲马未尽休，豪英为时当出谋。
- 天生奇才必有用，何乃相率居岩幽。
- 胡公人品今第一，汗漫久作朱陵游。
- 朱陵窟宅倚苍翠，此公招隐安可留。
- 九庙今谁起颓压，四方正尔烦诛求。
- 我闻昔时元刺史，舂陵地分天子忧。
- 少陵作诗颂其事，至今人传元道州。
- 公为道州绩尤伟，谁为再作舂陵讴。
- 孤城疲卒捍狂贼，高论力诋庸儿羞。
- 安得如公数十辈，参错天下为邦侯。
- 京洛腥膻不难扫，潢池寇孽不难收。
- 愿公早请尚方剑，先斩佞臣张禹头。

## 拼音
- hai3 nei4 jia3 ma3 wei4 jin4 xiu1 ， hao2 ying1 wei4 shi2 dang1 chu1 mou2 。
- tian1 sheng1 qi2 cai2 bi4 you3 yong4 ， he2 nai3 xiang1 shuai4 ju1 yan2 you1 。
- hu2 gong1 ren2 pin3 jin1 di4 yi1 ， han4 man4 jiu3 zuo4 zhu1 ling2 you2 。
- zhu1 ling2 ku1 zhai2 yi3 cang1 cui4 ， ci3 gong1 zhao1 yin3 an1 ke3 liu2 。
- jiu3 miao4 jin1 shui2 qi3 tui2 ya1 ， si4 fang1 zheng4 er3 fan2 zhu1 qiu2 。
- wo3 wen2 xi1 shi2 yuan2 ci4 shi3 ， chong1 ling2 di4 fen1 tian1 zi3 you1 。
- shao3 ling2 zuo4 shi1 song4 qi2 shi4 ， zhi4 jin1 ren2 chuan2 yuan2 dao4 zhou1 。
- gong1 wei4 dao4 zhou1 ji4 you2 wei3 ， shui2 wei4 zai4 zuo4 chong1 ling2 ou1 。
- gu1 cheng2 pi2 zu2 han4 kuang2 zei2 ， gao1 lun4 li4 di3 yong1 er2 xiu1 。
- an1 de2 ru2 gong1 shu4 shi2 bei4 ， can1 cuo4 tian1 xia4 wei4 bang1 hou2 。
- jing1 luo4 xing1 shan1 bu4 nan2 sao3 ， huang2 chi2 kou4 nie4 bu4 nan2 shou1 。
- yuan4 gong1 zao3 qing3 shang4 fang1 jian4 ， xian1 zhan3 ning4 chen2 zhang1 yu3 tou2 。

## 注释

## 译文

## 赏析
