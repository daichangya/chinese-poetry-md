---
id: wang-ting-gui-liu-yue-shang-huan-pei-wang-yuan-bo-she-ren-xie-ke-you-qing-yuan-shan-zh-227cf1df
title: 六月上澣陪王元勃舍人携客游青原山周秀实通判作韵语纪一时胜集奉次元韵
titlePinyin: liu4 yue4 shang4 huan4 pei2 wang2 yuan2 bo2 she4 ren2 xie2 ke4 you2 qing1 yuan2 shan1 zhou1 xiu4 shi2 tong1 pan4 zuo4 yun4 yu3 ji4 yi4 shi2 sheng4 ji2 feng4 ci4 yuan2 yun4
titleSlug: liu-yue-shang-huan-pei-wang-yuan-bo-she-ren-xie-ke-you-qing-yuan-shan-zh-227cf1df
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君从千骑，伐鼓惊群偷。
- 前驱严虎节，夹道森蛇矛。
- 别驾工五言，句刮造化美。
- 笔法蟠高轩，银钩照窗几。
- 冠盖一时盛，秋旻罗众星。
- 寻思问祖意，米价作么生。
- 欲扣山中人，何由知彼岸。
- 残阳下峰顶，暮色蔼余蒨。
- 鸣珂出修竹，驱车转平原。
- 登临悲往昔，岂不多名贤。
- 独余姜与颜，人品亦自胜。
- 溪流水溅溅，中堪理渔艇。
- 宾客随太守，风流几百年。
- 山间留绝唱，巨石枕横川。

## 拼音
- shi3 jun1 cong2 qian1 qi2 ， fa2 gu3 jing1 qun2 tou1 。
- qian2 qu1 yan2 hu3 jie2 ， jia1 dao4 sen1 she2 mao2 。
- bie2 jia4 gong1 wu3 yan2 ， ju4 gua1 zao4 hua4 mei3 。
- bi3 fa3 pan2 gao1 xuan1 ， yin2 gou1 zhao4 chuang1 ji3 。
- guan1 gai4 yi4 shi2 sheng4 ， qiu1 min2 luo2 zhong4 xing1 。
- xun2 si0 wen4 zu3 yi4 ， mi3 jia4 zuo4 me0 sheng1 。
- yu4 kou4 shan1 zhong1 ren2 ， he2 you2 zhi1 bi3 an4 。
- can2 yang2 xia4 feng1 ding3 ， mu4 se4 ai3 yu2 qian4 。
- ming2 ke1 chu1 xiu1 zhu2 ， qu1 che1 zhuan3 ping2 yuan2 。
- deng1 lin2 bei1 wang3 xi1 ， qi3 bu4 duo1 ming2 xian2 。
- du2 yu2 jiang1 yu3 yan2 ， ren2 pin3 yi4 zi4 sheng4 。
- xi1 liu2 shui3 jian4 jian4 ， zhong1 kan1 li3 yu2 ting3 。
- bin1 ke4 sui2 tai4 shou3 ， feng1 liu2 ji3 bai3 nian2 。
- shan1 jian1 liu2 jue2 chang4 ， ju4 shi2 zhen3 heng2 chuan1 。

## 注释

## 译文

## 赏析
