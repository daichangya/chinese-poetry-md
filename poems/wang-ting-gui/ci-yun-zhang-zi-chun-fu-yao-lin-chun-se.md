---
id: wang-ting-gui-ci-yun-zhang-zi-chun-fu-yao-lin-chun-se
title: 次韵张子春赋瑶林春色
titlePinyin: ci4 yun4 zhang1 zi3 chun1 fu4 yao2 lin2 chun1 se4
titleSlug: ci-yun-zhang-zi-chun-fu-yao-lin-chun-se
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花间酌酒邀明月，月照金罇佳兴发。
- 鲸吞雾卷百川空，醉挽酴醿落香雪。
- 便将垒曲筑糟邱，酴醿压膏麦为糵。
- 酿成忽见张公子，公子家居近丹阙。
- 为余乘兴夸洛阳，笑指沙头卧双榼。
- 洛阳视此真草野，敢辱新诗借牙颊。
- 瑶林名字出风尘，未遇知音那敢说。
- 况能大读离骚句，痛饮虽多不为餮。
- 未识王家碧玉香，仿佛东坡真一诀。
- 诛茅本结方外人，岂用礼法相分别。
- 预拂瑶林一片石，与君醉过清明节。
- 穷亦不足悲，达亦不足悦。
- 酒阑拔剑露肝胆，正恐不免论功业。

## 拼音
- hua1 jian1 zhuo2 jiu3 yao1 ming2 yue4 ， yue4 zhao4 jin1 zun1 jia1 xing1 fa1 。
- jing1 tun1 wu4 juan4 bai3 chuan1 kong1 ， zui4 wan3 tu2 mi2 luo4 xiang1 xue3 。
- bian4 jiang1 lei3 qu3 zhu4 zao1 qiu1 ， tu2 mi2 ya1 gao1 mai4 wei4 nie4 。
- niang4 cheng2 hu1 jian4 zhang1 gong1 zi3 ， gong1 zi3 jia1 ju1 jin4 dan1 que1 。
- wei4 yu2 cheng2 xing4 kua1 luo4 yang2 ， xiao4 zhi3 sha1 tou2 wo4 shuang1 ke1 。
- luo4 yang2 shi4 ci3 zhen1 cao3 ye3 ， gan3 ru3 xin1 shi1 jie4 ya2 jia2 。
- yao2 lin2 ming2 zi4 chu1 feng1 chen2 ， wei4 yu4 zhi1 yin1 na4 gan3 shuo1 。
- kuang4 neng2 da4 du2 li2 sao1 ju4 ， tong4 yin3 sui1 duo1 bu2 wei4 tie4 。
- wei4 shi2 wang2 jia1 bi4 yu4 xiang1 ， fang3 fu2 dong1 po1 zhen1 yi4 jue2 。
- zhu1 mao2 ben3 jie2 fang1 wai4 ren2 ， qi3 yong4 li3 fa3 xiang4 fen1 bie2 。
- yu4 fu2 yao2 lin2 yi2 pian4 shi2 ， yu3 jun1 zui4 guo4 qing1 ming2 jie2 。
- qiong2 yi4 bu4 zu2 bei1 ， da2 yi4 bu4 zu2 yue4 。
- jiu3 lan2 ba2 jian4 lu4 gan1 dan3 ， zheng4 kong3 bu4 mian3 lun4 gong1 ye4 。

## 注释

## 译文

## 赏析
