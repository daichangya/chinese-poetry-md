---
id: wang-ting-gui-ci-yun-zhe-shu-mi-ti-xiang-ping-xiang-wan-er-tang
title: 次韵折枢密题向萍乡莞尔堂
titlePinyin: ci4 yun4 zhe2 shu1 mi4 ti2 xiang4 ping2 xiang1 wan3 er3 tang2
titleSlug: ci-yun-zhe-shu-mi-ti-xiang-ping-xiang-wan-er-tang
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 器远无近用，弦歌只暂娱。
- 从来赵魏老，或为滕大夫。
- 昔时武城宰，其人骨已徂。
- 牛刀发新硎，夫子辄惊吁。
- 向侯本学道，与世疑阔疏。
- 拥䌷听衙鼓，庭下一事无。
- 不为赫赫名，诡众以自殊。
- 催科虽云拙，于今乃贤欤。
- 夫子傥无言，黑白共一区。
- 家有治县谱，不饮常晏如。
- 棠阴决民讼，松间读我书。
- 飞蝗避境土，野鹤驯阶除。
- 堂上盛宾客，不减陈赵予。
- 新诗播京邑，异世乃同途。
- 振辔若登仙，身轻衣六铢。
- 云间候飞驭，君驾何时迂。

## 拼音
- qi4 yuan3 wu2 jin4 yong4 ， xian2 ge1 zhi1 zan4 yu2 。
- cong2 lai2 zhao4 wei4 lao3 ， huo4 wei4 teng2 dai4 fu0 。
- xi1 shi2 wu3 cheng2 zai3 ， qi2 ren2 gu3 yi3 cu2 。
- niu2 dao1 fa1 xin1 xing2 ， fu1 zi3 zhe2 jing1 xu1 。
- xiang4 hou2 ben3 xue2 dao4 ， yu3 shi4 yi2 kuo4 shu1 。
- yong1 䌷 ting1 ya2 gu3 ， ting2 xia4 yi2 shi4 wu2 。
- bu2 wei4 he4 he4 ming2 ， gui3 zhong4 yi3 zi4 shu1 。
- cui1 ke1 sui1 yun2 zhuo1 ， yu2 jin1 nai3 xian2 yu2 。
- fu1 zi3 tang3 wu2 yan2 ， hei1 bai2 gong4 yi4 qu1 。
- jia1 you3 zhi4 xian4 pu3 ， bu4 yin3 chang2 yan4 ru2 。
- tang2 yin1 jue2 min2 song4 ， song1 jian1 du2 wo3 shu1 。
- fei1 huang2 bi4 jing4 tu3 ， ye3 he4 xun4 jie1 chu2 。
- tang2 shang4 sheng4 bin1 ke4 ， bu4 jian3 chen2 zhao4 yu3 。
- xin1 shi1 bo1 jing1 yi4 ， yi4 shi4 nai3 tong2 tu2 。
- zhen4 pei4 ruo4 deng1 xian1 ， shen1 qing1 yi1 liu4 zhu1 。
- yun2 jian1 hou4 fei1 yu4 ， jun1 jia4 he2 shi2 yu1 。

## 注释

## 译文

## 赏析
