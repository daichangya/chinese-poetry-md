---
id: wang-ting-gui-song-chen-bang-zhi-zhi-xian
title: 送陈邦直知县
titlePinyin: song4 chen2 bang1 zhi2 zhi1 xian4
titleSlug: song-chen-bang-zhi-zhi-xian
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道边车马来不休，倾城出送陈大丘。
- 大丘爱民如父母，故令民作婴儿愁。
- 各持杯酒塞行路，众人欲挽我独不。
- 我记殿前初射策，胪传高名落九州。
- 同年衮衮上台省，公独执板拜督邮。
- 况兹小县天一陬，不烦细民遮道留。
- 绣衣飞章动冕旒，行必召对螭坳头。
- 君王端问活国计，大略要洗儒生羞。

## 拼音
- dao4 bian1 che1 ma3 lai2 bu4 xiu1 ， qing1 cheng2 chu1 song4 chen2 da4 qiu1 。
- da4 qiu1 ai4 min2 ru2 fu4 mu3 ， gu4 ling4 min2 zuo4 ying1 er2 chou2 。
- ge4 chi2 bei1 jiu3 sai1 xing2 lu4 ， zhong4 ren2 yu4 wan3 wo3 du2 bu4 。
- wo3 ji4 dian4 qian2 chu1 she4 ce4 ， lu2 chuan2 gao1 ming2 luo4 jiu3 zhou1 。
- tong2 nian2 gun3 gun3 shang4 tai2 sheng3 ， gong1 du2 zhi2 ban3 bai4 du1 you2 。
- kuang4 zi1 xiao3 xian4 tian1 yi4 zou1 ， bu4 fan2 xi4 min2 zhe1 dao4 liu2 。
- xiu4 yi1 fei1 zhang1 dong4 mian3 liu2 ， xing2 bi4 zhao4 dui4 chi1 ao4 tou2 。
- jun1 wang2 duan1 wen4 huo2 guo2 ji4 ， da4 lüe4 yao4 xi3 ru2 sheng1 xiu1 。

## 注释

## 译文

## 赏析
