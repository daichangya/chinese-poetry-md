---
id: wang-ting-gui-zeng-qi-xuan-zhong-su-lao
title: 赠齐轩仲素老
titlePinyin: zeng4 qi2 xuan1 zhong4 su4 lao3
titleSlug: zeng-qi-xuan-zhong-su-lao
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秀岭明东城，飞翠横空断。
- 烟霞互灭没，爽气浮清旦。
- 旁连仙人居，楼殿出天半。
- 金龙蟠绣柱，银榜开琳馆。
- 齐轩面青葱，下瞰绿筿岸。
- 我尝醉其上，讴吟杂悲叹。
- 一时贤士夫，车马共游款。
- 当年二学士，落笔泻银汉。
- 曾赋齐轩诗，字字星斗烂。
- 事逐云雨空，鬼录尚可按。
- 重来兵火余，触目自凄惋。
- 唯有轩前山，秀色还旧观。
- 晓猿惊未已，归袂何必挽。
- 胡为走尘埃，废此奇一段。
- 山灵亦可畏，移文定嘲玩。

## 拼音
- xiu4 ling3 ming2 dong1 cheng2 ， fei1 cui4 heng2 kong1 duan4 。
- yan1 xia2 hu4 mie4 mei2 ， shuang3 qi4 fu2 qing1 dan4 。
- pang2 lian2 xian1 ren2 ju1 ， lou2 dian4 chu1 tian1 ban4 。
- jin1 long2 pan2 xiu4 zhu4 ， yin2 bang3 kai1 lin2 guan3 。
- qi2 xuan1 mian4 qing1 cong1 ， xia4 kan4 lü4 xiao3 an4 。
- wo3 chang2 zui4 qi2 shang4 ， ou1 yin2 za2 bei1 tan4 。
- yi4 shi2 xian2 shi4 fu1 ， che1 ma3 gong4 you2 kuan3 。
- dang1 nian2 er4 xue2 shi4 ， luo4 bi3 xie4 yin2 han4 。
- ceng2 fu4 qi2 xuan1 shi1 ， zi4 zi4 xing1 dou4 lan4 。
- shi4 zhu2 yun2 yu3 kong1 ， gui3 lu4 shang4 ke3 an4 。
- chong2 lai2 bing1 huo3 yu2 ， chu4 mu4 zi4 qi1 wan3 。
- wei2 you3 xuan1 qian2 shan1 ， xiu4 se4 hai2 jiu4 guan1 。
- xiao3 yuan2 jing1 wei4 yi3 ， gui1 mei4 he2 bi4 wan3 。
- hu2 wei4 zou3 chen2 ai1 ， fei4 ci3 qi2 yi2 duan4 。
- shan1 ling2 yi4 ke3 wei4 ， yi2 wen2 ding4 chao2 wan2 。

## 注释

## 译文

## 赏析
