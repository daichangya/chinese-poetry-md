---
id: wang-ting-gui-he-liu-mei-zhong-shang-shu-ting-bao-yue-tan-tao-yuan-chun-xiao
title: 和刘美中尚书听宝月弹桃源春晓
titlePinyin: he2 liu2 mei3 zhong1 shang4 shu1 ting1 bao3 yue4 tan2 tao2 yuan2 chun1 xiao3
titleSlug: he-liu-mei-zhong-shang-shu-ting-bao-yue-tan-tao-yuan-chun-xiao
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何年凿源开混茫，桃花两片吹红香。
- 烟消远浦生微阳，渔舟误行溪水长。
- 溪回岸转山隙光，疑有绛阙仙人房。
- 居民争出罗酒浆，花间笑语音琅琅。
- 抱琴释子眉髪苍，响泉韵磬鸣长廊。
- 能谈往事悲孟尝，昔时台沼今耕桑。
- 又如勇士赴敌场，坐令游子思故乡。
- 清猿抱木号鸿荒，孤吟划见丹鳯翔。
- 曲终待月西南厢，重调十指初不忙。
- 如见古画秦衣裳，春天百鸟争颉颃。
- 桃源归来今已忘，弹到落花空断肠。

## 拼音
- he2 nian2 zao2 yuan2 kai1 hun4 mang2 ， tao2 hua1 liang3 pian4 chui1 hong2 xiang1 。
- yan1 xiao1 yuan3 pu3 sheng1 wei1 yang2 ， yu2 zhou1 wu4 xing2 xi1 shui3 chang2 。
- xi1 hui2 an4 zhuan3 shan1 xi4 guang1 ， yi2 you3 jiang4 que1 xian1 ren2 fang2 。
- ju1 min2 zheng1 chu1 luo2 jiu3 jiang1 ， hua1 jian1 xiao4 yu3 yin1 lang2 lang2 。
- bao4 qin2 shi4 zi3 mei2 fa4 cang1 ， xiang3 quan2 yun4 qing4 ming2 chang2 lang2 。
- neng2 tan2 wang3 shi4 bei1 meng4 chang2 ， xi1 shi2 tai2 zhao3 jin1 geng1 sang1 。
- you4 ru2 yong3 shi4 fu4 di2 chang3 ， zuo4 ling4 you2 zi3 si1 gu4 xiang1 。
- qing1 yuan2 bao4 mu4 hao4 hong2 huang1 ， gu1 yin2 hua4 jian4 dan1 feng4 xiang2 。
- qu3 zhong1 dai4 yue4 xi1 nan2 xiang1 ， zhong4 tiao2 shi2 zhi3 chu1 bu4 mang2 。
- ru2 jian4 gu3 hua4 qin2 yi1 shang0 ， chun1 tian1 bai3 niao3 zheng1 jie2 hang2 。
- tao2 yuan2 gui1 lai2 jin1 yi3 wang4 ， tan2 dao4 luo4 hua1 kong1 duan4 chang2 。

## 注释

## 译文

## 赏析
