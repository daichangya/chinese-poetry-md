---
id: wang-ting-gui-ci-yun-ceng-yu-cai-cui-yue-tang-xue-shi
title: 次韵曾育才翠樾堂雪诗
titlePinyin: ci4 yun4 ceng2 yu4 cai2 cui4 yue4 tang2 xue3 shi1
titleSlug: ci-yun-ceng-yu-cai-cui-yue-tang-xue-shi
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 哦君翠樾堂中雪，词如剑戟相磨切。
- 又如牛铎应黄钟，水中跃出蕤宾铁。
- 因诵东坡忆雪诗，城郭山川两奇绝。
- 翠樾堂中雪复然，敢拟片词增窜窃。
- 长安道上醉骑驴，忍冻不知蹄屡蹶。
- 争似淮西破贼时，蔡州城外沙如月。
- 将军一箭射欃枪，夜落城头晓方灭。
- 捷书飞奏不动尘，露布驰来迷玉阙。
- 醉翁句律号令严，冻口何由更开说。
- 银杯任逐马蹄翻，断藁残编且扃𫔎。

## 拼音
- o4 jun1 cui4 yue4 tang2 zhong1 xue3 ， ci2 ru2 jian4 ji3 xiang1 mo2 qie4 。
- you4 ru2 niu2 duo2 ying4 huang2 zhong1 ， shui3 zhong1 yue4 chu1 rui2 bin1 tie3 。
- yin1 song4 dong1 po1 yi4 xue3 shi1 ， cheng2 guo1 shan1 chuan1 liang3 qi2 jue2 。
- cui4 yue4 tang2 zhong1 xue3 fu4 ran2 ， gan3 ni3 pian4 ci2 zeng1 cuan4 qie4 。
- chang2 an1 dao4 shang4 zui4 qi2 lü2 ， ren3 dong4 bu4 zhi1 ti2 lü3 jue3 。
- zheng1 si4 huai2 xi1 po4 zei2 shi2 ， cai4 zhou1 cheng2 wai4 sha1 ru2 yue4 。
- jiang1 jun1 yi2 jian4 she4 chan2 qiang1 ， ye4 luo4 cheng2 tou2 xiao3 fang1 mie4 。
- jie2 shu1 fei1 zou4 bu2 dong4 chen2 ， lu4 bu4 chi2 lai2 mi2 yu4 que1 。
- zui4 weng1 ju4 lü4 hao4 ling4 yan2 ， dong4 kou3 he2 you2 geng4 kai1 shuo1 。
- yin2 bei1 ren4 zhu2 ma3 ti2 fan1 ， duan4 gao3 can2 bian1 qie3 jiong1 jue2 。

## 注释

## 译文

## 赏析
