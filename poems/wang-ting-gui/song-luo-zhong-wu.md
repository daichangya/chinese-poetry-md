---
id: wang-ting-gui-song-luo-zhong-wu
title: 送骆仲武
titlePinyin: song4 luo4 zhong4 wu3
titleSlug: song-luo-zhong-wu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明不喜折腰趋，宁作腰笏何易于。
- 劝农使者鄙丈夫，少年新进安识渠。
- 下马怒颊虬奋须，指挥星火飞文符。
- 詈辞愧语每不无，诸公止欲求荐书。
- 椎斵肌骨寻膏腴，公为一笑怜其愚。
- 熙朝成法字已孚，坚如金石莫可无。
- 鞭且勿施安用蒲，三年竟亦无逃逋。
- 吏民遮道相懽呼，生立丛祠傍佛区。
- 想当逸气吞江湖，与人恢疏无怨吁。
- 临邛小子傲乡闾，方乘朱轮呵道衢。
- 公归西山结茅庐，丹崖绝壁巉空虚。
- 谁能负弩当道隅，终日与尔为前驱。

## 拼音
- yuan1 ming2 bu4 xi3 zhe2 yao1 qu1 ， ning2 zuo4 yao1 hu4 he2 yi4 yu2 。
- quan4 nong2 shi3 zhe3 bi3 zhang4 fu0 ， shao4 nian2 xin1 jin4 an1 shi2 qu2 。
- xia4 ma3 nu4 jia2 qiu2 fen4 xu1 ， zhi3 hui1 xing1 huo3 fei1 wen2 fu2 。
- li4 ci2 kui4 yu3 mei3 bu4 wu2 ， zhu1 gong1 zhi3 yu4 qiu2 jian4 shu1 。
- zhui1 zhuo2 ji1 gu3 xun2 gao1 yu2 ， gong1 wei4 yi2 xiao4 lian2 qi2 yu2 。
- xi1 chao2 cheng2 fa3 zi4 yi3 fu2 ， jian1 ru2 jin1 shi2 mo4 ke3 wu2 。
- bian1 qie3 wu4 shi1 an1 yong4 pu2 ， san1 nian2 jing4 yi4 wu2 tao2 bu1 。
- li4 min2 zhe1 dao4 xiang1 huan1 hu1 ， sheng1 li4 cong2 ci2 bang4 fo2 qu1 。
- xiang3 dang1 yi4 qi4 tun1 jiang1 hu2 ， yu3 ren2 hui1 shu1 wu2 yuan4 xu1 。
- lin2 qiong2 xiao3 zi0 ao4 xiang1 lü2 ， fang1 cheng2 zhu1 lun2 he1 dao4 qu2 。
- gong1 gui1 xi1 shan1 jie2 mao2 lu2 ， dan1 ya2 jue2 bi4 chan2 kong1 xu1 。
- shui2 neng2 fu4 nu3 dang1 dao4 yu2 ， zhong1 ri4 yu3 er3 wei4 qian2 qu1 。

## 注释

## 译文

## 赏析
