---
id: wang-ting-gui-ci-ti-zhou-gong-yu-zhao-feng-yuan-guo-yao-lin-dong-zhong-tan-tu-mi
title: 次题周公予赵逢源过瑶林洞中探酴醿
titlePinyin: ci4 ti2 zhou1 gong1 yu3 zhao4 feng2 yuan2 guo4 yao2 lin2 dong4 zhong1 tan4 tu2 mi2
titleSlug: ci-ti-zhou-gong-yu-zhao-feng-yuan-guo-yao-lin-dong-zhong-tan-tu-mi
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃花落尽春风颠，两翁并辔来翩然。
- 入门下马看花发，仰攀绿叶窥青天。
- 倚槛讴吟发清唱，终夕拥鼻鸣寒蝉。
- 唐昌仙人识玉蕊，借月下看乘飞烟。
- 明朝地上拾落粉，草间点缀如遗妍。
- 狂思玉爪搔背痒，不可妄得麻姑鞭。
- 归来欢欣应拍手，笑君骑马似乘船。
- 醉后犹能作长句，半夜打门惊我眠。

## 拼音
- tao2 hua1 luo4 jin4 chun1 feng1 dian1 ， liang3 weng1 bing4 pei4 lai2 pian1 ran2 。
- ru4 men2 xia4 ma3 kan4 hua1 fa1 ， yang3 pan1 lü4 ye4 kui1 qing1 tian1 。
- yi3 kan3 ou1 yin2 fa1 qing1 chang4 ， zhong1 xi1 yong1 bi2 ming2 han2 chan2 。
- tang2 chang1 xian1 ren2 shi2 yu4 rui3 ， jie4 yue4 xia4 kan4 cheng2 fei1 yan1 。
- ming2 chao2 di4 shang4 shi2 luo4 fen3 ， cao3 jian1 dian3 zhui4 ru2 yi2 yan2 。
- kuang2 si1 yu4 zhua3 sao1 bei4 yang3 ， bu4 ke3 wang4 de2 ma2 gu1 bian1 。
- gui1 lai2 huan1 xin1 ying4 pai1 shou3 ， xiao4 jun1 qi2 ma3 si4 cheng2 chuan2 。
- zui4 hou4 you2 neng2 zuo4 chang2 ju4 ， ban4 ye4 da3 men2 jing1 wo3 mian2 。

## 注释

## 译文

## 赏析
