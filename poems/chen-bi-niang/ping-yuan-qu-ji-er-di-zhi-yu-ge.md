---
id: chen-bi-niang-ping-yuan-qu-ji-er-di-zhi-yu-ge
title: 平元曲寄二弟植与格
titlePinyin: ping2 yuan2 qu3 ji4 er4 di4 zhi2 yu3 ge2
titleSlug: ping-yuan-qu-ji-er-di-zhi-yu-ge
author: 陈碧娘
authorPinyin: chen2 bi4 niang2
authorSlug: chen-bi-niang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虎头将军眼如电，领兵夜渡龙舟堰。
- 良人腰悬大羽箭，广西略地崖西战。
- 三年消息无鸿便，咫尺凭谁寄春怨。
- 日长花柳暗庭院，斜倚妆楼倦针线。
- 心怀良人几时见，忽覩二郎来我面。
- 植兮再吸倾六礶，格也一弹落双燕。
- 何不将我张郎西，协义维舟同虎闱。
- 无术平寇报明主，恨身不是奇男子。
- 倘妾当年未嫁夫，愿学明妃和西虏。
- 元人未知肯我许，我能管瑟又能舞。
- 二弟慨然舍我去，日覩江头泪如雨。
- 几回闻鸡几欲死，未审良人能再覩。

## 拼音
- hu3 tou2 jiang1 jun1 yan3 ru2 dian4 ， ling3 bing1 ye4 du4 long2 zhou1 yan4 。
- liang2 ren2 yao1 xuan2 da4 yu3 jian4 ， guang3 xi1 lüe4 di4 ya2 xi1 zhan4 。
- san1 nian2 xiao1 xi1 wu2 hong2 bian4 ， zhi3 chi3 ping2 shui2 ji4 chun1 yuan4 。
- ri4 chang2 hua1 liu3 an4 ting2 yuan4 ， xie2 yi3 zhuang1 lou2 juan4 zhen1 xian4 。
- xin1 huai2 liang2 ren2 ji3 shi2 jian4 ， hu1 du3 er4 lang2 lai2 wo3 mian4 。
- zhi2 xi1 zai4 xi1 qing1 liu4 guan4 ， ge2 ye3 yi4 tan2 luo4 shuang1 yan4 。
- he2 bu4 jiang1 wo3 zhang1 lang2 xi1 ， xie2 yi4 wei2 zhou1 tong2 hu3 wei2 。
- wu2 shu4 ping2 kou4 bao4 ming2 zhu3 ， hen4 shen1 bu2 shi4 qi2 nan2 zi3 。
- tang3 qie4 dang1 nian2 wei4 jia4 fu1 ， yuan4 xue2 ming2 fei1 he2 xi1 lu3 。
- yuan2 ren2 wei4 zhi1 ken3 wo3 xu3 ， wo3 neng2 guan3 se4 you4 neng2 wu3 。
- er4 di4 kai3 ran2 she4 wo3 qu4 ， ri4 du3 jiang1 tou2 lei4 ru2 yu3 。
- ji3 hui2 wen2 ji1 ji3 yu4 si3 ， wei4 shen3 liang2 ren2 neng2 zai4 du3 。

## 注释

## 译文

## 赏析
