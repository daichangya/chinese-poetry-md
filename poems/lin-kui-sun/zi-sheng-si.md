---
id: lin-kui-sun-zi-sheng-si
title: 资圣寺
titlePinyin: zi1 sheng4 si4
titleSlug: zi-sheng-si
author: 林夔孙
authorPinyin: lin2 kui2 sun1
authorSlug: lin-kui-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 华峰跨苍穹，下有云一壑。
- 翚飞二百秋，蜂巢几千落。
- 灵泉际空留，宿雾临除薄。
- 山呈万古姿，竹陨六月箨。
- 当年有贤令，神交契冥漠。
- 怀哉精魄归，永矣香火托。
- 至今书壁间，读者为嗟愕。
- 好事继前志，刳岩成此阁。
- 仰看斗插椽，俯听泉入铎。
- 晤言千载心，英气凛欲作。
- 西崖望蒙顶，跻攀计已昨。
- 忽闻良友同，共写襟期乐。
- 遐登破嵘屼，幽讨待绰约。
- 磅礴富蒸鬰，阴衣茫纷错。
- 再拜五华君，许莅他日约。
- 霜威净余氛，晴宇洞寥廓。

## 拼音
- hua2 feng1 kua4 cang1 qiong2 ， xia4 you3 yun2 yi2 he4 。
- hui1 fei1 er4 bai3 qiu1 ， feng1 chao2 ji3 qian1 luo4 。
- ling2 quan2 ji4 kong1 liu2 ， su4 wu4 lin2 chu2 bao2 。
- shan1 cheng2 wan4 gu3 zi1 ， zhu2 yun3 liu4 yue4 tuo4 。
- dang1 nian2 you3 xian2 ling4 ， shen2 jiao1 qi4 ming2 mo4 。
- huai2 zai1 jing1 po4 gui1 ， yong3 yi3 xiang1 huo3 tuo1 。
- zhi4 jin1 shu1 bi4 jian1 ， du2 zhe3 wei4 jie1 e4 。
- hao3 shi4 ji4 qian2 zhi4 ， ku1 yan2 cheng2 ci3 ge2 。
- yang3 kan4 dou4 cha1 chuan2 ， fu3 ting1 quan2 ru4 duo2 。
- wu4 yan2 qian1 zai3 xin1 ， ying1 qi4 lin3 yu4 zuo4 。
- xi1 ya2 wang4 meng2 ding3 ， ji1 pan1 ji4 yi3 zuo2 。
- hu1 wen2 liang2 you3 tong2 ， gong4 xie3 jin1 qi1 le4 。
- xia2 deng1 po4 rong2 wu4 ， you1 tao3 dai4 chuo4 yue1 。
- bang4 bo2 fu4 zheng1 yu4 ， yin1 yi1 mang2 fen1 cuo4 。
- zai4 bai4 wu3 hua2 jun1 ， xu3 li4 ta1 ri4 yue1 。
- shuang1 wei1 jing4 yu2 fen1 ， qing2 yu3 dong4 liao2 kuo4 。

## 注释

## 译文

## 赏析
