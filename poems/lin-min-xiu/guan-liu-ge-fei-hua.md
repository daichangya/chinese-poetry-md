---
id: lin-min-xiu-guan-liu-ge-fei-hua
title: 观刘格非画
titlePinyin: guan1 liu2 ge2 fei1 hua4
titleSlug: guan-liu-ge-fei-hua
author: 林敏修
authorPinyin: lin2 min3 xiu1
authorSlug: lin-min-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人言画师非俗士，小技不妨聊戏耳。
- 欲搜万象入诗句，未若丹青易盈纸。
- 坐令晚景下鸿雁，力夺春工发红紫。
- 明眸破笑不作难，顷刻冰纨出西子。
- 信能自适亦自累，好事终为人所使。
- 曷不穷年自写真，奋髯箕踞走百鬼。

## 拼音
- ren2 yan2 hua4 shi1 fei1 su2 shi4 ， xiao3 ji4 bu4 fang2 liao2 xi4 er3 。
- yu4 sou1 wan4 xiang4 ru4 shi1 ju4 ， wei4 ruo4 dan1 qing1 yi4 ying2 zhi3 。
- zuo4 ling4 wan3 jing3 xia4 hong2 yan4 ， li4 duo2 chun1 gong1 fa1 hong2 zi3 。
- ming2 mou2 po4 xiao4 bu2 zuo4 nan2 ， qing3 ke4 bing1 wan2 chu1 xi1 zi3 。
- xin4 neng2 zi4 shi4 yi4 zi4 lei4 ， hao3 shi4 zhong1 wei4 ren2 suo3 shi3 。
- he2 bu4 qiong2 nian2 zi4 xie3 zhen1 ， fen4 ran2 ji1 ju4 zou3 bai3 gui3 。

## 注释

## 译文

## 赏析
