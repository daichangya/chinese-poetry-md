---
id: liu-yu-xi-he-niu-xiang-gong-ti-gu-su-suo-ji-tai-hu-shi-jian-ji-li-su-zhou
title: 和牛相公题姑苏所寄太湖石兼寄李苏州
titlePinyin: he2 niu2 xiang4 gong0 ti2 gu1 su1 suo3 ji4 tai4 hu2 shi2 jian1 ji4 li3 su1 zhou1
titleSlug: he-niu-xiang-gong-ti-gu-su-suo-ji-tai-hu-shi-jian-ji-li-su-zhou
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 震泽生奇石，沉潜得地灵。初辞水府出，犹带龙宫腥。
- 发自江湖国，来荣卿相庭。从风夏云势，上汉古查形。
- 拂拭鱼鳞见，铿锵玉韵聆。烟波含宿润，苔藓助新青。
- 嵌穴胡雏貌，纤铓虫篆铭。孱颜傲林薄，飞动向雷霆。
- 烦热近还散，余酲见便醒。凡禽不敢息，浮壒莫能停。
- 静称垂松盖，鲜宜映鹤翎。忘忧常目击，素尚与心冥。
- 眇小欺湘燕，团圆笑落星。徒然想融结，安可测年龄。
- 采取询乡耋，搜求按旧经。垂钩入空隙，隔浪动晶荧。
- 有获人争贺，欢谣众共听。一州惊阅宝，千里远扬舲。
- 睹物洛阳陌，怀人吴御亭。寄言垂天翼，早晚起沧溟。

## 拼音
- zhen4 ze2 sheng1 qi2 shi2 ， chen2 qian2 de2 di4 ling2 。 chu1 ci2 shui3 fu3 chu1 ， you2 dai4 long2 gong1 xing1 。
- fa1 zi4 jiang1 hu2 guo2 ， lai2 rong2 qing1 xiang1 ting2 。 cong2 feng1 xia4 yun2 shi4 ， shang4 han4 gu3 cha2 xing2 。
- fu2 shi4 yu2 lin2 jian4 ， keng1 qiang1 yu4 yun4 ling2 。 yan1 bo1 han2 su4 run4 ， tai2 xian3 zhu4 xin1 qing1 。
- qian4 xue2 hu2 chu2 mao4 ， xian1 mang2 chong2 zhuan4 ming2 。 chan2 yan2 ao4 lin2 bao2 ， fei1 dong4 xiang4 lei2 ting2 。
- fan2 re4 jin4 hai2 san4 ， yu2 cheng2 jian4 bian4 xing3 。 fan2 qin2 bu4 gan3 xi1 ， fu2 ai4 mo4 neng2 ting2 。
- jing4 cheng1 chui2 song1 gai4 ， xian1 yi2 ying4 he4 ling2 。 wang4 you1 chang2 mu4 ji1 ， su4 shang4 yu3 xin1 ming2 。
- miao3 xiao3 qi1 xiang1 yan4 ， tuan2 yuan2 xiao4 luo4 xing1 。 tu2 ran2 xiang3 rong2 jie2 ， an1 ke3 ce4 nian2 ling2 。
- cai3 qu3 xun2 xiang1 die2 ， sou1 qiu2 an4 jiu4 jing1 。 chui2 gou1 ru4 kong4 xi4 ， ge2 lang4 dong4 jing1 ying2 。
- you3 huo4 ren2 zheng1 he4 ， huan1 yao2 zhong4 gong4 ting1 。 yi4 zhou1 jing1 yue4 bao3 ， qian1 li3 yuan3 yang2 ling2 。
- du3 wu4 luo4 yang2 mo4 ， huai2 ren2 wu2 yu4 ting2 。 ji4 yan2 chui2 tian1 yi4 ， zao3 wan3 qi3 cang1 ming2 。

## 注释

## 译文

## 赏析
