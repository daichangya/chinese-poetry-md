---
id: liu-yu-xi-ma-wei-xing
title: 马嵬行
titlePinyin: ma3 wei2 xing2
titleSlug: ma-wei-xing
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 绿野扶风道，黄尘马嵬驿。路边杨贵人，坟高三四尺。
- 乃问里中儿，皆言幸蜀时。军家诛戚族，天子舍妖姬。
- 群吏伏门屏，贵人牵帝衣。低回转美目，风日为无晖。
- 贵人饮金屑，倏忽舜英暮。平生服杏丹，颜色真如故。
- 属车尘已远，里巷来窥觑。共爱宿妆妍，君王画眉处。
- 履綦无复有，履组光未灭。不见岩畔人，空见凌波袜。
- 邮童爱踪迹，私手解鞶结。传看千万眼，缕绝香不歇。
- 指环照骨明，首饰敌连城。将入咸阳市，犹得贾胡惊。

## 拼音
- lü4 ye3 fu2 feng1 dao4 ， huang2 chen2 ma3 wei2 yi4 。 lu4 bian1 yang2 gui4 ren2 ， fen2 gao1 san1 si4 chi3 。
- nai3 wen4 li3 zhong1 er2 ， jie1 yan2 xing4 shu3 shi2 。 jun1 jia1 zhu1 qi1 zu2 ， tian1 zi3 she4 yao1 ji1 。
- qun2 li4 fu2 men2 ping2 ， gui4 ren2 qian1 di4 yi1 。 di1 hui2 zhuan3 mei3 mu4 ， feng1 ri4 wei4 wu2 hui1 。
- gui4 ren2 yin3 jin1 xie4 ， shu1 hu1 shun4 ying1 mu4 。 ping2 sheng1 fu2 xing4 dan1 ， yan2 se4 zhen1 ru2 gu4 。
- shu3 che1 chen2 yi3 yuan3 ， li3 xiang4 lai2 kui1 qu4 。 gong4 ai4 su4 zhuang1 yan2 ， jun1 wang2 hua4 mei2 chu4 。
- lü3 qi2 wu2 fu4 you3 ， lü3 zu3 guang1 wei4 mie4 。 bu2 jian4 yan2 pan4 ren2 ， kong1 jian4 ling2 bo1 wa4 。
- you2 tong2 ai4 zong1 ji4 ， si1 shou3 jie3 pan2 jie2 。 chuan2 kan4 qian1 wan4 yan3 ， lü3 jue2 xiang1 bu4 xie1 。
- zhi3 huan2 zhao4 gu3 ming2 ， shou3 shi4 di2 lian2 cheng2 。 jiang1 ru4 xian2 yang2 shi4 ， you2 de2 jia3 hu2 jing1 。

## 注释

## 译文

## 赏析
