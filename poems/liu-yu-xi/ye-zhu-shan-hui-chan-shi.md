---
id: liu-yu-xi-ye-zhu-shan-hui-chan-shi
title: 谒柱山会禅师
titlePinyin: ye4 zhu4 shan1 hui4 chan2 shi1
titleSlug: ye-zhu-shan-hui-chan-shi
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我本山东人，平生多感慨。弱冠游咸京，上书金马外。
- 结交当世贤，驰声溢四塞。勉修贵及早，狃捷不知退。
- 锱铢扬芬馨，寻尺招瑕颣。淹留郢南都，摧颓羽翰碎。
- 安能咎往事，且欲去沉痗。吾师得真如，寄在人寰内。
- 哀我堕名网，有如翾飞辈。曈曈揭智烛，照使出昏昧。
- 静见玄关启，歆然初心会。夙尚一何微，今得信可大。
- 觉路明证入，便门通忏悔。悟理言自忘，处屯道犹泰。
- 色身岂吾宝，慧性非形碍。思此灵山期，未卜何年载。

## 拼音
- wo3 ben3 shan1 dong1 ren2 ， ping2 sheng1 duo1 gan3 kai3 。 ruo4 guan4 you2 xian2 jing1 ， shang4 shu1 jin1 ma3 wai4 。
- jie2 jiao1 dang1 shi4 xian2 ， chi2 sheng1 yi4 si4 sai1 。 mian3 xiu1 gui4 ji2 zao3 ， niu3 jie2 bu4 zhi1 tui4 。
- zi1 zhu1 yang2 fen1 xin1 ， xun2 chi3 zhao1 xia2 lei4 。 yan1 liu2 ying3 nan2 dou1 ， cui1 tui2 yu3 han4 sui4 。
- an1 neng2 jiu4 wang3 shi4 ， qie3 yu4 qu4 chen2 mei4 。 wu2 shi1 de2 zhen1 ru2 ， ji4 zai4 ren2 huan2 nei4 。
- ai1 wo3 duo4 ming2 wang3 ， you3 ru2 xuan1 fei1 bei4 。 tong2 tong2 jie1 zhi4 zhu2 ， zhao4 shi3 chu1 hun1 mei4 。
- jing4 jian4 xuan2 guan1 qi3 ， xin1 ran2 chu1 xin1 hui4 。 su4 shang4 yi4 he2 wei1 ， jin1 de2 xin4 ke3 da4 。
- jue2 lu4 ming2 zheng4 ru4 ， bian4 men2 tong1 chan4 hui3 。 wu4 li3 yan2 zi4 wang4 ， chu4 tun2 dao4 you2 tai4 。
- se4 shen1 qi3 wu2 bao3 ， hui4 xing4 fei1 xing2 ai4 。 si1 ci3 ling2 shan1 qi1 ， wei4 bu3 he2 nian2 zai3 。

## 注释

## 译文

## 赏析
