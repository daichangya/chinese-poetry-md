---
id: liu-yu-xi-song-xiang-yang-xiong-pan-guan-ru-deng-fu-ba-gui-zhong-ling-yin-ji-cheng-5a86cbd7
title: 送湘阳熊判官孺登府罢归钟陵因寄呈江西裴中丞二十三兄
titlePinyin: song4 xiang1 yang2 xiong2 pan4 guan1 ru2 deng1 fu3 ba4 gui1 zhong1 ling2 yin1 ji4 cheng2 jiang1 xi1 pei2 zhong1 cheng2 er4 shi2 san1 xiong1
titleSlug: song-xiang-yang-xiong-pan-guan-ru-deng-fu-ba-gui-zhong-ling-yin-ji-cheng-5a86cbd7
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 射策志未就，从事岁云除。
- 箧留马卿赋，袖有刘弘书。
- 忽见夏木深，怅然忆吾庐。
- 复持州民刺，归谒专城居。
- 君家诚易知，胜绝倾里闾。
- 人言北郭生，门有卿相舆。
- 钟陵霭千里，带郭西江水。
- 朱槛照河宫，旗亭绿云里。
- 前年初缺守，慎简由宸扆。
- 临轩弄郡章，得人方付此。
- 是时左冯翊，天下第一理。
- 贵臣持牙璋，优诏发青纸。
- 迎风奸吏免，先令疲人喜。
- 何武劾腐儒，陈蕃礼高士。
- 昔升君子堂，腰下绶犹黄。
- 汾阴有宝气，赤堇多奇铓。
- 束简下曲台，佩鞬来历阳。
- 绮筵陪一笑，兰室袭余芳。
- 风水忽异势，江湖遂相忘。
- 因君倘借问，为话老沧浪。

## 拼音
- she4 ce4 zhi4 wei4 jiu4 ， cong2 shi4 sui4 yun2 chu2 。
- qie4 liu2 ma3 qing1 fu4 ， xiu4 you3 liu2 hong2 shu1 。
- hu1 jian4 xia4 mu4 shen1 ， chang4 ran2 yi4 wu2 lu2 。
- fu4 chi2 zhou1 min2 ci4 ， gui1 ye4 zhuan1 cheng2 ju1 。
- jun1 jia1 cheng2 yi4 zhi1 ， sheng4 jue2 qing1 li3 lü2 。
- ren2 yan2 bei3 guo1 sheng1 ， men2 you3 qing1 xiang1 yu2 。
- zhong1 ling2 ai3 qian1 li3 ， dai4 guo1 xi1 jiang1 shui3 。
- zhu1 kan3 zhao4 he2 gong1 ， qi2 ting2 lü4 yun2 li3 。
- qian2 nian2 chu1 que1 shou3 ， shen4 jian3 you2 chen2 yi3 。
- lin2 xuan1 nong4 jun4 zhang1 ， de2 ren2 fang1 fu4 ci3 。
- shi4 shi2 zuo3 feng2 yi4 ， tian1 xia4 di4 yi1 li3 。
- gui4 chen2 chi2 ya2 zhang1 ， you1 zhao4 fa1 qing1 zhi3 。
- ying2 feng1 jian1 li4 mian3 ， xian1 ling4 pi2 ren2 xi3 。
- he2 wu3 he2 fu3 ru2 ， chen2 fan1 li3 gao1 shi4 。
- xi1 sheng1 jun1 zi3 tang2 ， yao1 xia4 shou4 you2 huang2 。
- fen2 yin1 you3 bao3 qi4 ， chi4 jin3 duo1 qi2 mang2 。
- shu4 jian3 xia4 qu3 tai2 ， pei4 jian1 lai2 li4 yang2 。
- qi3 yan2 pei2 yi2 xiao4 ， lan2 shi4 xi2 yu2 fang1 。
- feng1 shui3 hu1 yi4 shi4 ， jiang1 hu2 sui4 xiang1 wang4 。
- yin1 jun1 tang3 jie4 wen4 ， wei4 hua4 lao3 cang1 lang4 。

## 注释

## 译文

## 赏析
