---
id: liu-yu-xi-he-li-liu-shi-yu-wen-xuan-wang-miao-shi-dian-zuo
title: 和李六侍御文宣王庙释奠作
titlePinyin: he2 li3 liu4 shi4 yu4 wen2 xuan1 wang2 miao4 shi4 dian4 zuo4
titleSlug: he-li-liu-shi-yu-wen-xuan-wang-miao-shi-dian-zuo
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 叹息鲁先师，生逢周室卑。
- 有心律天道，无位救陵夷。
- 历聘不能用，领徒空尔为。
- 儒风正礼乐，旅象入蓍龟。
- 西狩非其应，中都安足施。
- 世衰由我贱，泣下为人悲。
- 遗教光文德，兴王叶梦期。
- 土田封后胤，冕服饰虚仪。
- 钟鼓胶庠荐，牲牢郡邑祠。
- 闻君喟然叹，偏在上丁时。

## 拼音
- tan4 xi1 lu3 xian1 shi1 ， sheng1 feng2 zhou1 shi4 bei1 。
- you3 xin1 lü4 tian1 dao4 ， wu2 wei4 jiu4 ling2 yi2 。
- li4 pin4 bu4 neng2 yong4 ， ling3 tu2 kong1 er3 wei4 。
- ru2 feng1 zheng4 li3 yue4 ， lü3 xiang4 ru4 shi1 gui1 。
- xi1 shou4 fei1 qi2 ying4 ， zhong1 du1 an1 zu2 shi1 。
- shi4 shuai1 you2 wo3 jian4 ， qi4 xia4 wei4 ren2 bei1 。
- yi2 jiao4 guang1 wen2 de2 ， xing1 wang2 ye4 meng4 qi1 。
- tu3 tian2 feng1 hou4 yin4 ， mian3 fu2 shi4 xu1 yi2 。
- zhong1 gu3 jiao1 xiang2 jian4 ， sheng1 lao2 jun4 yi4 ci2 。
- wen2 jun1 kui4 ran2 tan4 ， pian1 zai4 shang4 ding1 shi2 。

## 注释

## 译文

## 赏析
