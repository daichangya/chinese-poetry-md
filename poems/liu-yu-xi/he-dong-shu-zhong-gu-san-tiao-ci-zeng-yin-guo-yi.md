---
id: liu-yu-xi-he-dong-shu-zhong-gu-san-tiao-ci-zeng-yin-guo-yi
title: 和董庶中古散调词赠尹果毅
titlePinyin: he2 dong3 shu4 zhong1 gu3 san4 tiao2 ci2 zeng4 yin3 guo3 yi4
titleSlug: he-dong-shu-zhong-gu-san-tiao-ci-zeng-yin-guo-yi
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔听东武吟，壮年心已悲。如何今濩落，闻君辛苦辞。
- 言有穷巷士，弱龄颇尚奇。读得玄女符，生当事边时。
- 借名游侠窟，结客幽并儿。往来长楸间，能带双鞬驰。
- 崩腾天宝末，尘暗燕南垂。爟火入咸阳，诏征神武师。
- 是时占军幕，插羽扬金羁。万夫列辕门，观射中戟支。
- 誓当雪国雠，亲爱从此辞。中宵倚长剑，起视蚩尤旗。
- 介马晨萧萧，阵云竟天涯。阴风猎白草，旗槊光参差。
- 勇气贯中肠，视身忽如遗。生擒白马将，虏骑不敢追。
- 贵臣上战功，名姓随意移。终岁肌骨苦，他人印累累。
- 谒者既清宫，诸侯各罢戏。上将赐甲第，门戟不可窥。
- 眦血下沾襟，天高问无期。却寻故乡路，孤影空相随。
- 行逢里中旧，扑樕昔所嗤。一言合侯王，腰佩黄金龟。
- 问我何自苦，可怜真数奇。迟回顾徒御，得色悬双眉。
- 翻然悟世途，抚己昧所宜。田园已芜没，流浪江海湄。
- 鸷禽毛翮摧，不见翔云姿。衰容蔽逸气，孑孑无人知。
- 寂寞草玄徒，长吟下书帷。为君发哀韵，若扣瑶林枝。
- 有客识其真，潺湲涕交颐。饮尔一杯酒，陶然足自怡。

## 拼音
- xi1 ting1 dong1 wu3 yin2 ， zhuang4 nian2 xin1 yi3 bei1 。 ru2 he2 jin1 hu4 luo4 ， wen2 jun1 xin1 ku3 ci2 。
- yan2 you3 qiong2 xiang4 shi4 ， ruo4 ling2 po1 shang4 qi2 。 du2 de2 xuan2 nü3 fu2 ， sheng1 dang1 shi4 bian1 shi2 。
- jie4 ming2 you2 xia2 ku1 ， jie2 ke4 you1 bing4 er2 。 wang3 lai2 chang2 qiu1 jian1 ， neng2 dai4 shuang1 jian1 chi2 。
- beng1 teng2 tian1 bao3 mo4 ， chen2 an4 yan4 nan2 chui2 。 guan4 huo3 ru4 xian2 yang2 ， zhao4 zheng1 shen2 wu3 shi1 。
- shi4 shi2 zhan4 jun1 mu4 ， cha1 yu3 yang2 jin1 ji1 。 wan4 fu1 lie4 yuan2 men2 ， guan1 she4 zhong1 ji3 zhi1 。
- shi4 dang1 xue3 guo2 chou2 ， qin1 ai4 cong2 ci3 ci2 。 zhong1 xiao1 yi3 chang2 jian4 ， qi3 shi4 chi1 you2 qi2 。
- jie4 ma3 chen2 xiao1 xiao1 ， zhen4 yun2 jing4 tian1 ya2 。 yin1 feng1 lie4 bai2 cao3 ， qi2 shuo4 guang1 cen1 ci1 。
- yong3 qi4 guan4 zhong1 chang2 ， shi4 shen1 hu1 ru2 yi2 。 sheng1 qin2 bai2 ma3 jiang1 ， lu3 qi2 bu4 gan3 zhui1 。
- gui4 chen2 shang4 zhan4 gong1 ， ming2 xing4 sui2 yi4 yi2 。 zhong1 sui4 ji1 gu3 ku3 ， ta1 ren2 yin4 lei4 lei4 。
- ye4 zhe3 ji4 qing1 gong1 ， zhu1 hou2 ge4 ba4 xi4 。 shang4 jiang4 ci4 jia3 di4 ， men2 ji3 bu4 ke3 kui1 。
- zi4 xue4 xia4 zhan1 jin1 ， tian1 gao1 wen4 wu2 qi1 。 que4 xun2 gu4 xiang1 lu4 ， gu1 ying3 kong1 xiang1 sui2 。
- xing2 feng2 li3 zhong1 jiu4 ， pu1 su4 xi1 suo3 chi1 。 yi4 yan2 he2 hou2 wang2 ， yao1 pei4 huang2 jin1 gui1 。
- wen4 wo3 he2 zi4 ku3 ， ke3 lian2 zhen1 shu4 qi2 。 chi2 hui2 gu4 tu2 yu4 ， de2 se4 xuan2 shuang1 mei2 。
- fan1 ran2 wu4 shi4 tu2 ， fu3 ji3 mei4 suo3 yi2 。 tian2 yuan2 yi3 wu2 mei2 ， liu2 lang4 jiang1 hai3 mei2 。
- zhi4 qin2 mao2 he2 cui1 ， bu2 jian4 xiang2 yun2 zi1 。 shuai1 rong2 bi4 yi4 qi4 ， jie2 jie2 wu2 ren2 zhi1 。
- ji4 mo4 cao3 xuan2 tu2 ， chang2 yin2 xia4 shu1 wei2 。 wei4 jun1 fa1 ai1 yun4 ， ruo4 kou4 yao2 lin2 zhi1 。
- you3 ke4 shi2 qi2 zhen1 ， chan2 yuan2 ti4 jiao1 yi2 。 yin3 er3 yi4 bei1 jiu3 ， tao2 ran2 zu2 zi4 yi2 。

## 注释

## 译文

## 赏析
