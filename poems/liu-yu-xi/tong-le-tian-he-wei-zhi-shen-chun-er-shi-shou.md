---
id: liu-yu-xi-tong-le-tian-he-wei-zhi-shen-chun-er-shi-shou
title: 同乐天和微之深春二十首
titlePinyin: tong2 le4 tian1 he2 wei1 zhi1 shen1 chun1 er4 shi2 shou3
titleSlug: tong-le-tian-he-wei-zhi-shen-chun-er-shi-shou
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何处深春好，春深万乘家。宫门皆映柳，辇路尽穿花。
- 池色连天汉，城形象帝车。旌旗暖风里，猎猎向西斜。
- 何处深春好，春深阿母家。瑶池长不夜，珠树正开花。
- 桥峻通星渚，楼暄近日车。层城十二阙，相对日西斜。
- 何处深春好，春深执政家。恩光贪捧日，贵重不看花。
- 玉馔堂交印，沙堤柱碍车。多门一已闭，直道更无斜。
- 何处深春好，春深大镇家。前旌光照日，后骑蹙成花。
- 节院收衙队，球场簇看车。广筵歌舞散，书号夕阳斜。
- 何处深春多，春深贵戚家。枥嘶无价马，庭发有名花。
- 欲进宫人食，先熏命妇车。晚归长带酒，冠盖任倾斜。
- 何处深春好，春深恩泽家。炉添龙脑炷，绶结虎头花。
- 宾客珠成履，婴孩锦缚车。画堂帘幕外，来去燕飞斜。
- 何处深春好，春深京兆家。人眉新柳叶，马色醉桃花。
- 盗息无鸣鼓，朝回自走车。能令帝城外，不敢径由斜。
- 何处深春好，春深刺史家。夜阑犹命乐，雨甚亦寻花。
- 傲客多凭酒，新姬苦上车。公门吏散后，风摆戟衣斜。
- 何处深春好，春深羽客家。芝田绕舍色，杏树满山花。
- 云是淮王宅，风为列子车。古坛操简处，一径入林斜。
- 何处深春好，春深小隐家。芟庭留野菜，撼树去狂花。
- 醉酒一千日，贮书三十车。雉衣从露体，不敢有余斜。
- 何处深春好，春深富室家。唯多贮金帛，不拟负莺花。
- 国乐呼联辔，行厨载满车。归来看理曲，灯下宝钗斜。
- 何处深春好，春深豪士家。多沽味浓酒，贵买色深花。
- 已臂鹰随马，连催妓上车。城南踏青处，村落逐原斜。
- 何处深春好，春深贵胄家。迎呼偏熟客，拣选最多花。
- 饮馔开华幄，笙歌出钿车。兴酣樽易罄，连泻酒瓶斜。
- 何处深春好，春深唱第家。名传一纸榜，兴管九衢花。
- 荐听诸侯乐，来随计吏车。杏园抛曲处，挥袖向风斜。
- 何处深春好，春深少妇家。能偷新禁曲，自剪入时花。
- 追逐同游伴，平章贵价车。从来不堕马，故遣髻鬟斜。
- 何处深春好，春深幼女家。双鬟梳顶髻，两面绣裙花。
- 妆坏频临镜，身轻不占车。秋千争次第，牵拽彩绳斜。
- 何处深春好，春深兰若家。当香收柏叶，养蜜近梨花。
- 野径宜行乐，游人尽驻车。菜园篱落短，遥见桔槔斜。
- 何处深春好，春深老宿家。小栏围蕙草，高架引藤花。
- 四字香书印，三乘壁画车。迟回听句偈，双树晚阴斜。
- 何处深春好，春深种莳家。分畦十字水，接树两般花。
- 栉比栽篱槿，咿哑转井车。可怜高处望，棋布不曾斜。
- 何处深春好，春深稚子家。争骑一竿竹，偷折四邻花。
- 笑击羊皮鼓，行牵犊颔车。中庭贪夜戏，不觉玉绳斜。

## 拼音
- he2 chu4 shen1 chun1 hao3 ， chun1 shen1 wan4 sheng4 jia1 。 gong1 men2 jie1 ying4 liu3 ， nian3 lu4 jin4 chuan1 hua1 。
- chi2 se4 lian2 tian1 han4 ， cheng2 xing2 xiang4 di4 che1 。 jing1 qi2 nuan3 feng1 li3 ， lie4 lie4 xiang4 xi1 xie2 。
- he2 chu4 shen1 chun1 hao3 ， chun1 shen1 a1 mu3 jia1 。 yao2 chi2 chang2 bu2 ye4 ， zhu1 shu4 zheng4 kai1 hua1 。
- qiao2 jun4 tong1 xing1 zhu3 ， lou2 xuan1 jin4 ri4 che1 。 ceng2 cheng2 shi2 er4 que1 ， xiang1 dui4 ri4 xi1 xie2 。
- he2 chu4 shen1 chun1 hao3 ， chun1 shen1 zhi2 zheng4 jia1 。 en1 guang1 tan1 peng3 ri4 ， gui4 zhong4 bu2 kan4 hua1 。
- yu4 zhuan4 tang2 jiao1 yin4 ， sha1 di1 zhu4 ai4 che1 。 duo1 men2 yi4 yi3 bi4 ， zhi2 dao4 geng4 wu2 xie2 。
- he2 chu4 shen1 chun1 hao3 ， chun1 shen1 da4 zhen4 jia1 。 qian2 jing1 guang1 zhao4 ri4 ， hou4 qi2 cu4 cheng2 hua1 。
- jie2 yuan4 shou1 ya2 dui4 ， qiu2 chang3 cu4 kan4 che1 。 guang3 yan2 ge1 wu3 san4 ， shu1 hao4 xi1 yang2 xie2 。
- he2 chu4 shen1 chun1 duo1 ， chun1 shen1 gui4 qi1 jia1 。 li4 si1 wu2 jia4 ma3 ， ting2 fa1 you3 ming2 hua1 。
- yu4 jin4 gong1 ren2 shi2 ， xian1 xun1 ming4 fu4 che1 。 wan3 gui1 chang2 dai4 jiu3 ， guan1 gai4 ren4 qing1 xie2 。
- he2 chu4 shen1 chun1 hao3 ， chun1 shen1 en1 ze2 jia1 。 lu2 tian1 long2 nao3 zhu4 ， shou4 jie2 hu3 tou2 hua1 。
- bin1 ke4 zhu1 cheng2 lü3 ， ying1 hai2 jin3 fu4 che1 。 hua4 tang2 lian2 mu4 wai4 ， lai2 qu4 yan4 fei1 xie2 。
- he2 chu4 shen1 chun1 hao3 ， chun1 shen1 jing1 zhao4 jia1 。 ren2 mei2 xin1 liu3 ye4 ， ma3 se4 zui4 tao2 hua1 。
- dao4 xi1 wu2 ming2 gu3 ， chao2 hui2 zi4 zou3 che1 。 neng2 ling4 di4 cheng2 wai4 ， bu4 gan3 jing4 you2 xie2 。
- he2 chu4 shen1 chun1 hao3 ， chun1 shen1 ci4 shi3 jia1 。 ye4 lan2 you2 ming4 le4 ， yu3 shen4 yi4 xun2 hua1 。
- ao4 ke4 duo1 ping2 jiu3 ， xin1 ji1 ku3 shang4 che1 。 gong1 men2 li4 san4 hou4 ， feng1 bai3 ji3 yi1 xie2 。
- he2 chu4 shen1 chun1 hao3 ， chun1 shen1 yu3 ke4 jia1 。 zhi1 tian2 rao4 she4 se4 ， xing4 shu4 man3 shan1 hua1 。
- yun2 shi4 huai2 wang2 zhai2 ， feng1 wei4 lie4 zi3 che1 。 gu3 tan2 cao1 jian3 chu4 ， yi2 jing4 ru4 lin2 xie2 。
- he2 chu4 shen1 chun1 hao3 ， chun1 shen1 xiao3 yin3 jia1 。 shan1 ting2 liu2 ye3 cai4 ， han4 shu4 qu4 kuang2 hua1 。
- zui4 jiu3 yi4 qian1 ri4 ， zhu4 shu1 san1 shi2 che1 。 zhi4 yi1 cong2 lu4 ti3 ， bu4 gan3 you3 yu2 xie2 。
- he2 chu4 shen1 chun1 hao3 ， chun1 shen1 fu4 shi4 jia1 。 wei2 duo1 zhu4 jin1 bo2 ， bu4 ni3 fu4 ying1 hua1 。
- guo2 yue4 hu1 lian2 pei4 ， xing2 chu2 zai3 man3 che1 。 gui1 lai2 kan4 li3 qu3 ， deng1 xia4 bao3 chai1 xie2 。
- he2 chu4 shen1 chun1 hao3 ， chun1 shen1 hao2 shi4 jia1 。 duo1 gu1 wei4 nong2 jiu3 ， gui4 mai3 se4 shen1 hua1 。
- yi3 bi4 ying1 sui2 ma3 ， lian2 cui1 ji4 shang4 che1 。 cheng2 nan2 ta4 qing1 chu4 ， cun1 luo4 zhu2 yuan2 xie2 。
- he2 chu4 shen1 chun1 hao3 ， chun1 shen1 gui4 zhou4 jia1 。 ying2 hu1 pian1 shu2 ke4 ， jian3 xuan3 zui4 duo1 hua1 。
- yin3 zhuan4 kai1 hua2 wo4 ， sheng1 ge1 chu1 dian4 che1 。 xing1 han1 zun1 yi4 qing4 ， lian2 xie4 jiu3 ping2 xie2 。
- he2 chu4 shen1 chun1 hao3 ， chun1 shen1 chang4 di4 jia1 。 ming2 chuan2 yi4 zhi3 bang3 ， xing1 guan3 jiu3 qu2 hua1 。
- jian4 ting1 zhu1 hou2 le4 ， lai2 sui2 ji4 li4 che1 。 xing4 yuan2 pao1 qu3 chu4 ， hui1 xiu4 xiang4 feng1 xie2 。
- he2 chu4 shen1 chun1 hao3 ， chun1 shen1 shao4 fu4 jia1 。 neng2 tou1 xin1 jin4 qu3 ， zi4 jian3 ru4 shi2 hua1 。
- zhui1 zhu2 tong2 you2 ban4 ， ping2 zhang1 gui4 jia4 che1 。 cong2 lai2 bu2 duo4 ma3 ， gu4 qian3 ji4 huan2 xie2 。
- he2 chu4 shen1 chun1 hao3 ， chun1 shen1 you4 nü3 jia1 。 shuang1 huan2 shu1 ding3 ji4 ， liang3 mian4 xiu4 qun2 hua1 。
- zhuang1 huai4 pin2 lin2 jing4 ， shen1 qing1 bu2 zhan4 che1 。 qiu1 qian1 zheng1 ci4 di4 ， qian1 zhuai4 cai3 sheng2 xie2 。
- he2 chu4 shen1 chun1 hao3 ， chun1 shen1 lan2 ruo4 jia1 。 dang1 xiang1 shou1 bai3 ye4 ， yang3 mi4 jin4 li2 hua1 。
- ye3 jing4 yi2 xing2 le4 ， you2 ren2 jin4 zhu4 che1 。 cai4 yuan2 li2 luo4 duan3 ， yao2 jian4 ju2 gao1 xie2 。
- he2 chu4 shen1 chun1 hao3 ， chun1 shen1 lao3 su4 jia1 。 xiao3 lan2 wei2 hui4 cao3 ， gao1 jia4 yin3 teng2 hua1 。
- si4 zi4 xiang1 shu1 yin4 ， san1 cheng2 bi4 hua4 che1 。 chi2 hui2 ting1 ju4 ji4 ， shuang1 shu4 wan3 yin1 xie2 。
- he2 chu4 shen1 chun1 hao3 ， chun1 shen1 zhong3 shi4 jia1 。 fen1 qi2 shi2 zi4 shui3 ， jie1 shu4 liang3 ban1 hua1 。
- zhi4 bi3 zai1 li2 jin3 ， yi1 ya3 zhuan3 jing3 che1 。 ke3 lian2 gao1 chu4 wang4 ， qi2 bu4 bu4 ceng2 xie2 。
- he2 chu4 shen1 chun1 hao3 ， chun1 shen1 zhi4 zi3 jia1 。 zheng1 qi2 yi4 gan1 zhu2 ， tou1 zhe2 si4 lin2 hua1 。
- xiao4 ji1 yang2 pi2 gu3 ， xing2 qian1 du2 han4 che1 。 zhong1 ting2 tan1 ye4 xi4 ， bu4 jue2 yu4 sheng2 xie2 。

## 注释

## 译文

## 赏析
