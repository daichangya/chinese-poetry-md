---
id: liu-yu-xi-zhu-zhi-ci-jiu-shou
title: 竹枝词九首
titlePinyin: zhu2 zhi1 ci2 jiu3 shou3
titleSlug: zhu-zhi-ci-jiu-shou
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白帝城头春草生，白盐山下蜀江清。
- 南人上来歌一曲，北人莫上动乡情。
- 山桃红花满上头，蜀江春水拍山流。
- 花红易衰似郎意，水流无限似侬愁。
- 江上朱楼新雨晴，瀼西春水縠纹生。
- 桥东桥西好杨柳，人来人去唱歌行。
- 日出三竿春雾消，江头蜀客驻兰桡。
- 凭寄狂夫书一纸，家住成都万里桥。
- 两岸山花似雪开，家家春酒满银杯。
- 昭君坊中多女伴，永安宫外踏青来。
- 城西门前滟滪堆，年年波浪不能摧。
- 懊恼人心不如石，少时东去复西来。
- 瞿塘嘈嘈十二滩，人言道路古来难。
- 长恨人心不如水，等闲平地起波澜。
- 巫峡苍苍烟雨时，清猿啼在最高枝。
- 个里愁人肠自断，由来不是此声悲。
- 山上层层桃李花，云间烟火是人家。
- 银钏金钗来负水，长刀短笠去烧畬。

## 拼音
- bai2 di4 cheng2 tou2 chun1 cao3 sheng1 ， bai2 yan2 shan1 xia4 shu3 jiang1 qing1 。
- nan2 ren2 shang4 lai2 ge1 yi4 qu3 ， bei3 ren2 mo4 shang4 dong4 xiang1 qing2 。
- shan1 tao2 hong2 hua1 man3 shang4 tou2 ， shu3 jiang1 chun1 shui3 pai1 shan1 liu2 。
- hua1 hong2 yi4 shuai1 si4 lang2 yi4 ， shui3 liu2 wu2 xian4 si4 nong2 chou2 。
- jiang1 shang4 zhu1 lou2 xin1 yu3 qing2 ， rang2 xi1 chun1 shui3 hu2 wen2 sheng1 。
- qiao2 dong1 qiao2 xi1 hao3 yang2 liu3 ， ren2 lai2 ren2 qu4 chang4 ge1 xing2 。
- ri4 chu1 san1 gan1 chun1 wu4 xiao1 ， jiang1 tou2 shu3 ke4 zhu4 lan2 rao2 。
- ping2 ji4 kuang2 fu1 shu1 yi4 zhi3 ， jia1 zhu4 cheng2 du1 wan4 li3 qiao2 。
- liang3 an4 shan1 hua1 si4 xue3 kai1 ， jia1 jia1 chun1 jiu3 man3 yin2 bei1 。
- zhao1 jun1 fang1 zhong1 duo1 nü3 ban4 ， yong3 an1 gong1 wai4 ta4 qing1 lai2 。
- cheng2 xi1 men2 qian2 yan4 yu4 dui1 ， nian2 nian2 bo1 lang4 bu4 neng2 cui1 。
- ao4 nao3 ren2 xin1 bu4 ru2 shi2 ， shao3 shi2 dong1 qu4 fu4 xi1 lai2 。
- qu2 tang2 cao2 cao2 shi2 er4 tan1 ， ren2 yan2 dao4 lu4 gu3 lai2 nan2 。
- chang2 hen4 ren2 xin1 bu4 ru2 shui3 ， deng3 xian2 ping2 di4 qi3 bo1 lan2 。
- wu1 xia2 cang1 cang1 yan1 yu3 shi2 ， qing1 yuan2 ti2 zai4 zui4 gao1 zhi1 。
- ge4 li3 chou2 ren2 chang2 zi4 duan4 ， you2 lai2 bu2 shi4 ci3 sheng1 bei1 。
- shan1 shang4 ceng2 ceng2 tao2 li3 hua1 ， yun2 jian1 yan1 huo3 shi4 ren2 jia1 。
- yin2 chuan4 jin1 chai1 lai2 fu4 shui3 ， chang2 dao1 duan3 li4 qu4 shao1 she1 。

## 注释

## 译文

## 赏析
