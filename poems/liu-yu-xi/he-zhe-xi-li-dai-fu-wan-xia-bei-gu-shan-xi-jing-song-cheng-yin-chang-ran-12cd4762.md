---
id: liu-yu-xi-he-zhe-xi-li-dai-fu-wan-xia-bei-gu-shan-xi-jing-song-cheng-yin-chang-ran-12cd4762
title: 和浙西李大夫晚下北固山喜径松成阴怅然怀古偶题临江亭并浙东元相公所和依本韵
titlePinyin: he2 zhe4 xi1 li3 dai4 fu0 wan3 xia4 bei3 gu4 shan1 xi3 jing4 song1 cheng2 yin1 chang4 ran2 huai2 gu3 ou3 ti2 lin2 jiang1 ting2 bing4 zhe4 dong1 yuan2 xiang4 gong0 suo3 he2 yi1 ben3 yun4
titleSlug: he-zhe-xi-li-dai-fu-wan-xia-bei-gu-shan-xi-jing-song-cheng-yin-chang-ran-12cd4762
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一辞温室树，几见武昌柳。荀谢年何少，韦平望已久。
- 种松夹石道，纡组临沙阜。目览帝王州，心存股肱守。
- 叶动惊彩翰，波澄见赪首。晋宋齐梁都，千山万江口。
- 烟散隋宫出，涛来海门吼。风俗太伯余，衣冠永嘉后。
- 江长天作限，山固壤无朽。自古称佳丽，非贤谁奄有。
- 八元邦族盛，万石门风厚。天柱揭东溟，文星照北斗。
- 高亭一骋望，举酒共为寿。因赋咏怀诗，远寄同心友。
- 禁中晨夜直，江左东西偶。将手握兵符，儒腰盘贵绶。
- 颁条风有自，立事言无苟。农野闻让耕，军人不使酒。
- 用材当构厦，知道宁窥牖。谁谓青云高，鹏飞终背负。

## 拼音
- yi4 ci2 wen1 shi4 shu4 ， ji3 jian4 wu3 chang1 liu3 。 xun2 xie4 nian2 he2 shao3 ， wei2 ping2 wang4 yi3 jiu3 。
- zhong3 song1 jia2 shi2 dao4 ， yu1 zu3 lin2 sha1 fu4 。 mu4 lan3 di4 wang2 zhou1 ， xin1 cun2 gu3 gong1 shou3 。
- ye4 dong4 jing1 cai3 han4 ， bo1 cheng2 jian4 cheng1 shou3 。 jin4 song4 qi2 liang2 dou1 ， qian1 shan1 wan4 jiang1 kou3 。
- yan1 san4 sui2 gong1 chu1 ， tao1 lai2 hai3 men2 hou3 。 feng1 su2 tai4 bo2 yu2 ， yi1 guan1 yong3 jia1 hou4 。
- jiang1 chang2 tian1 zuo4 xian4 ， shan1 gu4 rang3 wu2 xiu3 。 zi4 gu3 cheng1 jia1 li4 ， fei1 xian2 shui2 yan3 you3 。
- ba1 yuan2 bang1 zu2 sheng4 ， wan4 shi2 men2 feng1 hou4 。 tian1 zhu4 jie1 dong1 ming2 ， wen2 xing1 zhao4 bei3 dou4 。
- gao1 ting2 yi4 cheng3 wang4 ， ju3 jiu3 gong4 wei4 shou4 。 yin1 fu4 yong3 huai2 shi1 ， yuan3 ji4 tong2 xin1 you3 。
- jin4 zhong1 chen2 ye4 zhi2 ， jiang1 zuo3 dong1 xi1 ou3 。 jiang1 shou3 wo4 bing1 fu2 ， ru2 yao1 pan2 gui4 shou4 。
- ban1 tiao2 feng1 you3 zi4 ， li4 shi4 yan2 wu2 gou3 。 nong2 ye3 wen2 rang4 geng1 ， jun1 ren2 bu4 shi3 jiu3 。
- yong4 cai2 dang1 gou4 sha4 ， zhi1 dao4 ning2 kui1 you3 。 shui2 wei4 qing1 yun2 gao1 ， peng2 fei1 zhong1 bei1 fu4 。

## 注释

## 译文

## 赏析
