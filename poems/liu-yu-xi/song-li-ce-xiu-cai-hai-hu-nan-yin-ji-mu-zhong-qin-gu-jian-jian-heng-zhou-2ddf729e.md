---
id: liu-yu-xi-song-li-ce-xiu-cai-hai-hu-nan-yin-ji-mu-zhong-qin-gu-jian-jian-heng-zhou-2ddf729e
title: 送李策秀才还湖南，因寄幕中亲故兼简衡州吕八郎中
titlePinyin: song4 li3 ce4 xiu4 cai2 hai2 hu2 nan2 ， yin1 ji4 mu4 zhong1 qin1 gu4 jian1 jian3 heng2 zhou1 lü3 ba1 lang2 zhong1
titleSlug: song-li-ce-xiu-cai-hai-hu-nan-yin-ji-mu-zhong-qin-gu-jian-jian-heng-zhou-2ddf729e
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 深春风日净，昼长幽鸟鸣。仆夫前致词，门有白面生。
- 摄衣相问讯，解带坐南荣。端志见眉睫，苦言发精诚。
- 因出怀中文，调孤词亦清。悄如促柱弦，掩抑多不平。
- 乃言本蜀士，世降岷山灵。前人秉艺文，高视来上京。
- 曳绶司徒府，所从信国桢。析薪委宝林，善响继家声。
- 何处翳附郭，几人思郈成。云天望乔木，风水悲流萍。
- 前与计吏西，始列贡士名。森然就笔劄，从试春官卿。
- 帝城岐路多，万足伺晨星。茫茫风尘中，工拙同有营。
- 寒女劳夜织，山苗荣寸茎。侯门方击钟，衣褐谁将迎。
- 弱羽果摧颓，壮心郁怦怦。谅无蟠木容，聊复蓬累行。
- 昨日讯灵龟，繇言利艰贞。当求舍拔中，必在审己明。
- 誓将息薄游，焦思穷笔精。莳兰在幽渚，安得扬芬馨。
- 曰余摧落者，散质负华缨。一聆苦辛词，再动伊郁情。
- 身弃言不动，爱才心尚惊。恨无羊角风，使尔化北溟。
- 论罢情益亲，涉旬忘归程。日携邑中客，闲眺江上城。
- 昼憩命金罍，宵谈转璇衡。熏风香麈尾，月露濡桃笙。
- 忽被戒羸骖，薄言事南征。火云蔚千里，旅思浩已盈。
- 湘江含碧虚，衡岭浮翠晶。岂伊山水异，适与人事并。
- 油幕侣昆丘，粲然叠瑶琼。庾楼见清月，孔坐多绿醽。
- 复有衡山守，本自云龙庭。抗志在灵府，发越侔咸英。
- 一挥出荥阳，惠彼嗤嗤氓。隼旟辞灞水，居者皆涕零。
- 惟昔与伊人，交欢经宿龄。一从云雨散，滋我鄙吝萌。
- 北渚不堪愁，南音谁复听。离忧若去水，浩漾无时停。
- 尝闻祝融峰，上有神禹铭。古石琅玕姿，秘文螭虎形。
- 圣功奠远服，神物拥休祯。贤人在其下，仿佛疑蓬瀛。
- 君行历郡斋，大袂拂双旌。饰容遇朗鉴，肝鬲可以呈。
- 昔日马相如，临邛坐尽倾。勉君刷羽翰，蚤取凌青冥。

## 拼音
- shen1 chun1 feng1 ri4 jing4 ， zhou4 chang2 you1 niao3 ming2 。 pu2 fu1 qian2 zhi4 ci2 ， men2 you3 bai2 mian4 sheng1 。
- she4 yi1 xiang1 wen4 xun4 ， jie3 dai4 zuo4 nan2 rong2 。 duan1 zhi4 jian4 mei2 jie2 ， ku3 yan2 fa1 jing1 cheng2 。
- yin1 chu1 huai2 zhong1 wen2 ， tiao2 gu1 ci2 yi4 qing1 。 qiao1 ru2 cu4 zhu4 xian2 ， yan3 yi4 duo1 bu4 ping2 。
- nai3 yan2 ben3 shu3 shi4 ， shi4 jiang4 min2 shan1 ling2 。 qian2 ren2 bing3 yi4 wen2 ， gao1 shi4 lai2 shang4 jing1 。
- ye4 shou4 si1 tu2 fu3 ， suo3 cong2 xin4 guo2 zhen1 。 xi1 xin1 wei3 bao3 lin2 ， shan4 xiang3 ji4 jia1 sheng1 。
- he2 chu4 yi4 fu4 guo1 ， ji3 ren2 si1 hou4 cheng2 。 yun2 tian1 wang4 qiao2 mu4 ， feng1 shui3 bei1 liu2 ping2 。
- qian2 yu3 ji4 li4 xi1 ， shi3 lie4 gong4 shi4 ming2 。 sen1 ran2 jiu4 bi3 zha1 ， cong2 shi4 chun1 guan1 qing1 。
- di4 cheng2 qi2 lu4 duo1 ， wan4 zu2 si4 chen2 xing1 。 mang2 mang2 feng1 chen2 zhong1 ， gong1 zhuo1 tong2 you3 ying2 。
- han2 nü3 lao2 ye4 zhi1 ， shan1 miao2 rong2 cun4 jing1 。 hou2 men2 fang1 ji1 zhong1 ， yi1 he4 shui2 jiang1 ying2 。
- ruo4 yu3 guo3 cui1 tui2 ， zhuang4 xin1 yu4 peng1 peng1 。 liang4 wu2 pan2 mu4 rong2 ， liao2 fu4 peng2 lei4 xing2 。
- zuo2 ri4 xun4 ling2 gui1 ， yao2 yan2 li4 jian1 zhen1 。 dang1 qiu2 she4 ba2 zhong1 ， bi4 zai4 shen3 ji3 ming2 。
- shi4 jiang1 xi1 bao2 you2 ， jiao1 si1 qiong2 bi3 jing1 。 shi4 lan2 zai4 you1 zhu3 ， an1 de2 yang2 fen1 xin1 。
- yue1 yu2 cui1 luo4 zhe3 ， san4 zhi4 fu4 hua2 ying1 。 yi4 ling2 ku3 xin1 ci2 ， zai4 dong4 yi1 yu4 qing2 。
- shen1 qi4 yan2 bu2 dong4 ， ai4 cai2 xin1 shang4 jing1 。 hen4 wu2 yang2 jiao3 feng1 ， shi3 er3 hua4 bei3 ming2 。
- lun4 ba4 qing2 yi4 qin1 ， she4 xun2 wang4 gui1 cheng2 。 ri4 xie2 yi4 zhong1 ke4 ， xian2 tiao4 jiang1 shang4 cheng2 。
- zhou4 qi4 ming4 jin1 lei2 ， xiao1 tan2 zhuan3 xuan2 heng2 。 xun1 feng1 xiang1 zhu3 wei3 ， yue4 lu4 ru2 tao2 sheng1 。
- hu1 bei4 jie4 lei2 can1 ， bao2 yan2 shi4 nan2 zheng1 。 huo3 yun2 wei4 qian1 li3 ， lü3 si1 hao4 yi3 ying2 。
- xiang1 jiang1 han2 bi4 xu1 ， heng2 ling3 fu2 cui4 jing1 。 qi3 yi1 shan1 shui3 yi4 ， shi4 yu3 ren2 shi4 bing4 。
- you2 mu4 lü3 kun1 qiu1 ， can4 ran2 die2 yao2 qiong2 。 yu3 lou2 jian4 qing1 yue4 ， kong3 zuo4 duo1 lü4 ling2 。
- fu4 you3 heng2 shan1 shou3 ， ben3 zi4 yun2 long2 ting2 。 kang4 zhi4 zai4 ling2 fu3 ， fa1 yue4 mou2 xian2 ying1 。
- yi4 hui1 chu1 xing2 yang2 ， hui4 bi3 chi1 chi1 mang2 。 sun3 yu2 ci2 ba4 shui3 ， ju1 zhe3 jie1 ti4 ling2 。
- wei2 xi1 yu3 yi1 ren2 ， jiao1 huan1 jing1 su4 ling2 。 yi4 cong2 yun2 yu3 san4 ， zi1 wo3 bi3 lin4 meng2 。
- bei3 zhu3 bu4 kan1 chou2 ， nan2 yin1 shui2 fu4 ting1 。 li2 you1 ruo4 qu4 shui3 ， hao4 yang4 wu2 shi2 ting2 。
- chang2 wen2 zhu4 rong2 feng1 ， shang4 you3 shen2 yu3 ming2 。 gu3 shi2 lang2 gan1 zi1 ， mi4 wen2 chi1 hu3 xing2 。
- sheng4 gong1 dian4 yuan3 fu2 ， shen2 wu4 yong1 xiu1 zhen1 。 xian2 ren2 zai4 qi2 xia4 ， fang3 fu2 yi2 peng2 ying2 。
- jun1 xing2 li4 jun4 zhai1 ， da4 mei4 fu2 shuang1 jing1 。 shi4 rong2 yu4 lang3 jian4 ， gan1 ge2 ke3 yi3 cheng2 。
- xi1 ri4 ma3 xiang1 ru2 ， lin2 qiong2 zuo4 jin4 qing1 。 mian3 jun1 shua1 yu3 han4 ， zao3 qu3 ling2 qing1 ming2 。

## 注释

## 译文

## 赏析
