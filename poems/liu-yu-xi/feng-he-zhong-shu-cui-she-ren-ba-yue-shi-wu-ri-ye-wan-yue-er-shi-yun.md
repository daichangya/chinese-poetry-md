---
id: liu-yu-xi-feng-he-zhong-shu-cui-she-ren-ba-yue-shi-wu-ri-ye-wan-yue-er-shi-yun
title: 奉和中书崔舍人八月十五日夜玩月二十韵
titlePinyin: feng4 he2 zhong1 shu1 cui1 she4 ren2 ba1 yue4 shi2 wu3 ri4 ye4 wan2 yue4 er4 shi2 yun4
titleSlug: feng-he-zhong-shu-cui-she-ren-ba-yue-shi-wu-ri-ye-wan-yue-er-shi-yun
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 暮景中秋爽，阴灵既望圆。浮精离碧海，分照接虞渊。
- 迥见孤轮出，高从倚盖旋。二仪含皎澈，万象共澄鲜。
- 整御当西陆，舒光丽上玄。从星变风雨，顺日助陶甄。
- 远近同时望，晶荧此夜偏。运行调玉烛，洁白应金天。
- 曲沼疑瑶镜，通衢若象筵。逢人尽冰雪，遇景即神仙。
- 引素吞银汉，凝清洗绿烟。皋禽警露下，邻杵思风前。
- 水是还珠浦，山成种玉田。剑沉三尺影，灯罢九枝然。
- 象外形无迹，寰中影有迁。稍当云阙正，未映斗城悬。
- 静对挥宸翰，闲临襞彩笺。境同牛渚上，宿在凤池边。
- 兴掩寻安道，词胜命仲宣。从今纸贵后，不复咏陈篇。

## 拼音
- mu4 jing3 zhong1 qiu1 shuang3 ， yin1 ling2 ji4 wang4 yuan2 。 fu2 jing1 li2 bi4 hai3 ， fen1 zhao4 jie1 yu2 yuan1 。
- jiong3 jian4 gu1 lun2 chu1 ， gao1 cong2 yi3 gai4 xuan2 。 er4 yi2 han2 jiao3 che4 ， wan4 xiang4 gong4 cheng2 xian1 。
- zheng3 yu4 dang1 xi1 lu4 ， shu1 guang1 li4 shang4 xuan2 。 cong2 xing1 bian4 feng1 yu3 ， shun4 ri4 zhu4 tao2 zhen1 。
- yuan3 jin4 tong2 shi2 wang4 ， jing1 ying2 ci3 ye4 pian1 。 yun4 xing2 tiao2 yu4 zhu2 ， jie2 bai2 ying4 jin1 tian1 。
- qu3 zhao3 yi2 yao2 jing4 ， tong1 qu2 ruo4 xiang4 yan2 。 feng2 ren2 jin4 bing1 xue3 ， yu4 jing3 ji2 shen2 xian1 。
- yin3 su4 tun1 yin2 han4 ， ning2 qing1 xi3 lü4 yan1 。 gao1 qin2 jing3 lu4 xia4 ， lin2 chu3 si1 feng1 qian2 。
- shui3 shi4 hai2 zhu1 pu3 ， shan1 cheng2 zhong3 yu4 tian2 。 jian4 chen2 san1 chi3 ying3 ， deng1 ba4 jiu3 zhi1 ran2 。
- xiang4 wai4 xing2 wu2 ji4 ， huan2 zhong1 ying3 you3 qian1 。 shao1 dang1 yun2 que1 zheng4 ， wei4 ying4 dou4 cheng2 xuan2 。
- jing4 dui4 hui1 chen2 han4 ， xian2 lin2 bi4 cai3 jian1 。 jing4 tong2 niu2 zhu3 shang4 ， su4 zai4 feng4 chi2 bian1 。
- xing1 yan3 xun2 an1 dao4 ， ci2 sheng4 ming4 zhong4 xuan1 。 cong2 jin1 zhi3 gui4 hou4 ， bu2 fu4 yong3 chen2 pian1 。

## 注释

## 译文

## 赏析
