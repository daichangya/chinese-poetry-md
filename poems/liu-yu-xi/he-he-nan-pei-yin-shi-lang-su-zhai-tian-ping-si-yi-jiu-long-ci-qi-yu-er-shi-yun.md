---
id: liu-yu-xi-he-he-nan-pei-yin-shi-lang-su-zhai-tian-ping-si-yi-jiu-long-ci-qi-yu-er-shi-yun
title: 和河南裴尹侍郎宿斋天平寺诣九龙祠祈雨二十韵
titlePinyin: he2 he2 nan2 pei2 yin3 shi4 lang2 su4 zhai1 tian1 ping2 si4 yi4 jiu3 long2 ci2 qi2 yu3 er4 shi2 yun4
titleSlug: he-he-nan-pei-yin-shi-lang-su-zhai-tian-ping-si-yi-jiu-long-ci-qi-yu-er-shi-yun
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有事九龙庙，洁斋梵王祠。玉箫何时绝，碧树空凉飔。
- 吏散埃壒息，月高庭宇宜。重城肃穆闭，涧水潺湲时。
- 人稀夜复闲，虑静境亦随。缅怀断鼇足，凝想乘鸾姿。
- 朱明盛农节，膏泽方愆期。瞻言五灵瑞，能救百谷萎。
- 咿喔晨鸡鸣，阑干斗柄垂。修容谒神像，注意陈正词。
- 惊飙起泓泉，若调雷雨师。黑烟耸鳞甲，洒液如棼丝。
- 丰隆震天衢，列缺挥火旗。炎空忽凄紧，高溜悬绠縻。
- 生物已滂沛，湿云稍离披。丹霞启南陆，白水含东菑。
- 熙熙飞走适，蔼蔼草树滋。浮光动宫观，远思盈川坻。
- 吴公敏于政，谢守工为诗。商山有病客，言贺舒庞眉。

## 拼音
- you3 shi4 jiu3 long2 miao4 ， jie2 zhai1 fan4 wang2 ci2 。 yu4 xiao1 he2 shi2 jue2 ， bi4 shu4 kong1 liang2 si1 。
- li4 san4 ai1 ai4 xi1 ， yue4 gao1 ting2 yu3 yi2 。 zhong4 cheng2 su4 mu4 bi4 ， jian4 shui3 chan2 yuan2 shi2 。
- ren2 xi1 ye4 fu4 xian2 ， lü4 jing4 jing4 yi4 sui2 。 mian3 huai2 duan4 ao2 zu2 ， ning2 xiang3 cheng2 luan2 zi1 。
- zhu1 ming2 sheng4 nong2 jie2 ， gao1 ze2 fang1 qian1 qi1 。 zhan1 yan2 wu3 ling2 rui4 ， neng2 jiu4 bai3 gu3 wei3 。
- yi1 wo1 chen2 ji1 ming2 ， lan2 gan1 dou4 bing3 chui2 。 xiu1 rong2 ye4 shen2 xiang4 ， zhu4 yi4 chen2 zheng4 ci2 。
- jing1 biao1 qi3 hong2 quan2 ， ruo4 tiao2 lei2 yu3 shi1 。 hei1 yan1 song3 lin2 jia3 ， sa3 ye4 ru2 fen2 si1 。
- feng1 long2 zhen4 tian1 qu2 ， lie4 que1 hui1 huo3 qi2 。 yan2 kong1 hu1 qi1 jin3 ， gao1 liu1 xuan2 geng3 mi2 。
- sheng1 wu4 yi3 pang1 pei4 ， shi1 yun2 shao1 li2 pi1 。 dan1 xia2 qi3 nan2 lu4 ， bai2 shui3 han2 dong1 zi1 。
- xi1 xi1 fei1 zou3 shi4 ， ai3 ai3 cao3 shu4 zi1 。 fu2 guang1 dong4 gong1 guan4 ， yuan3 si1 ying2 chuan1 di3 。
- wu2 gong1 min3 yu2 zheng4 ， xie4 shou3 gong1 wei4 shi1 。 shang1 shan1 you3 bing4 ke4 ， yan2 he4 shu1 pang2 mei2 。

## 注释

## 译文

## 赏析
