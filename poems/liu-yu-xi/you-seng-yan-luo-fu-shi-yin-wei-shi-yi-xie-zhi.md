---
id: liu-yu-xi-you-seng-yan-luo-fu-shi-yin-wei-shi-yi-xie-zhi
title: 有僧言罗浮事，因为诗以写之
titlePinyin: you3 seng1 yan2 luo2 fu2 shi4 ， yin1 wei4 shi1 yi3 xie3 zhi1
titleSlug: you-seng-yan-luo-fu-shi-yin-wei-shi-yi-xie-zhi
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君言罗浮上，容易见九垠。渐高元气壮，汹涌来翼身。
- 夜宿最高峰，瞻望浩无邻。海黑天宇旷，星辰来逼人。
- 是时当朏魄，阴物恣腾振。日光吐鲸背，剑影开龙鳞。
- 倏若万马驰，旌旗耸奫沦。又如广乐奏，金石含悲辛。
- 疑其有巨灵，怪物尽来宾。阴阳迭用事，乃俾夜作晨。
- 咿喔天鸡鸣，扶桑色昕昕。赤波千万里，涌出黄金轮。
- 下视生物息，霏如隙中尘。醯鸡仰瓮口，亦谓云汉津。
- 世人信耳目，方寸度大钧。安知视听外，怪愕不可陈。
- 悠悠想大方，此乃杯水滨。知小天地大，安能识其真。

## 拼音
- jun1 yan2 luo2 fu2 shang4 ， rong2 yi4 jian4 jiu3 yin2 。 jian4 gao1 yuan2 qi4 zhuang4 ， xiong1 yong3 lai2 yi4 shen1 。
- ye4 su4 zui4 gao1 feng1 ， zhan1 wang4 hao4 wu2 lin2 。 hai3 hei1 tian1 yu3 kuang4 ， xing1 chen2 lai2 bi1 ren2 。
- shi4 shi2 dang1 fei3 po4 ， yin1 wu4 zi4 teng2 zhen4 。 ri4 guang1 tu3 jing1 bei4 ， jian4 ying3 kai1 long2 lin2 。
- shu1 ruo4 wan4 ma3 chi2 ， jing1 qi2 song3 yun1 lun2 。 you4 ru2 guang3 le4 zou4 ， jin1 shi2 han2 bei1 xin1 。
- yi2 qi2 you3 ju4 ling2 ， guai4 wu4 jin4 lai2 bin1 。 yin1 yang2 die2 yong4 shi4 ， nai3 bi3 ye4 zuo4 chen2 。
- yi1 wo1 tian1 ji1 ming2 ， fu2 sang1 se4 xin1 xin1 。 chi4 bo1 qian1 wan4 li3 ， yong3 chu1 huang2 jin1 lun2 。
- xia4 shi4 sheng1 wu4 xi1 ， fei1 ru2 xi4 zhong1 chen2 。 xi1 ji1 yang3 weng4 kou3 ， yi4 wei4 yun2 han4 jin1 。
- shi4 ren2 xin4 er3 mu4 ， fang1 cun4 du4 da4 jun1 。 an1 zhi1 shi4 ting1 wai4 ， guai4 e4 bu4 ke3 chen2 。
- you1 you1 xiang3 da4 fang1 ， ci3 nai3 bei1 shui3 bin1 。 zhi1 xiao3 tian1 di4 da4 ， an1 neng2 shi2 qi2 zhen1 。

## 注释

## 译文

## 赏析
