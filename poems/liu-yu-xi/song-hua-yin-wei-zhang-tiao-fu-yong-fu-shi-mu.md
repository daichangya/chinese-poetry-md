---
id: liu-yu-xi-song-hua-yin-wei-zhang-tiao-fu-yong-fu-shi-mu
title: 送华阴尉张苕赴邕府使幕
titlePinyin: song4 hua2 yin1 wei4 zhang1 tiao2 fu4 yong1 fu3 shi3 mu4
titleSlug: song-hua-yin-wei-zhang-tiao-fu-yong-fu-shi-mu
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔忝南宫郎，往来东观频。尝披燕公传，耸若窥三辰。
- 翊圣崇国本，像贤正朝伦。高视缅今古，清风夐无邻。
- 兰锜照通衢，一家十朱轮。酂国嗣侯绝，韦卿世业贫。
- 夫子承大名，少年振芳尘。青袍仙掌下，矫首凌烟旻。
- 公冶本非罪，潘郎一为民。风霜苦摇落，坚白无缁磷。
- 一旦逢良时，天光烛幽沦。重为长裾客，佐彼观风臣。
- 分野穷禹画，人烟过虞巡。不言此行远，所乐相知新。
- 雨起巫山阳，鸟鸣湘水滨。离筵出苍莽，别曲多悲辛。
- 今朝一杯酒，明日千里人。从此孤舟去，悠悠天海春。

## 拼音
- xi1 tian3 nan2 gong1 lang2 ， wang3 lai2 dong1 guan1 pin2 。 chang2 pi1 yan4 gong1 chuan2 ， song3 ruo4 kui1 san1 chen2 。
- yi4 sheng4 chong2 guo2 ben3 ， xiang4 xian2 zheng4 chao2 lun2 。 gao1 shi4 mian3 jin1 gu3 ， qing1 feng1 xuan4 wu2 lin2 。
- lan2 qi2 zhao4 tong1 qu2 ， yi4 jia1 shi2 zhu1 lun2 。 zan4 guo2 si4 hou2 jue2 ， wei2 qing1 shi4 ye4 pin2 。
- fu1 zi3 cheng2 da4 ming2 ， shao4 nian2 zhen4 fang1 chen2 。 qing1 pao2 xian1 zhang3 xia4 ， jiao3 shou3 ling2 yan1 min2 。
- gong1 ye3 ben3 fei1 zui4 ， pan1 lang2 yi2 wei4 min2 。 feng1 shuang1 ku3 yao2 luo4 ， jian1 bai2 wu2 zi1 lin2 。
- yi2 dan4 feng2 liang2 shi2 ， tian1 guang1 zhu2 you1 lun2 。 zhong4 wei4 chang2 ju1 ke4 ， zuo3 bi3 guan1 feng1 chen2 。
- fen1 ye3 qiong2 yu3 hua4 ， ren2 yan1 guo4 yu2 xun2 。 bu4 yan2 ci3 xing2 yuan3 ， suo3 le4 xiang1 zhi1 xin1 。
- yu3 qi3 wu1 shan1 yang2 ， niao3 ming2 xiang1 shui3 bin1 。 li2 yan2 chu1 cang1 mang3 ， bie2 qu3 duo1 bei1 xin1 。
- jin1 chao2 yi4 bei1 jiu3 ， ming2 ri4 qian1 li3 ren2 。 cong2 ci3 gu1 zhou1 qu4 ， you1 you1 tian1 hai3 chun1 。

## 注释

## 译文

## 赏析
