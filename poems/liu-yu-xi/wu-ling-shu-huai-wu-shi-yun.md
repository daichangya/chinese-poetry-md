---
id: liu-yu-xi-wu-ling-shu-huai-wu-shi-yun
title: 武陵书怀五十韵
titlePinyin: wu3 ling2 shu1 huai2 wu3 shi2 yun4
titleSlug: wu-ling-shu-huai-wu-shi-yun
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 西汉开支郡，南朝号戚藩。四封当列宿，百雉俯清沅。
- 高岸朝霞合，惊湍激箭奔。积阴春暗度，将霁雾先昏。
- 俗尚东皇祀，谣传义帝冤。桃花迷隐迹，楝叶慰忠魂。
- 户算资渔猎，乡豪恃子孙。照山畬火动，踏月俚歌喧。
- 拥楫舟为市，连甍竹覆轩。披沙金粟见，拾羽翠翘翻。
- 茗折苍溪秀，苹生枉渚暄。禽惊格磔起，鱼戏𪡋喁繁。
- 沉约台榭故，李衡墟落存。湘灵悲鼓瑟，泉客泣酬恩。
- 露变蒹葭浦，星悬橘柚村。虎咆空野震，鼍作满川浑。
- 邻里皆迁客，儿童习左言。炎天无冽井，霜月见芳荪。
- 清白家传远，诗书志所敦。列科叨甲乙，从宦出丘樊。
- 结友心多契，驰声气尚吞。士安曾重赋，元礼许登门。
- 草檄嫖姚幕，巡兵戊己屯。筑台先自隗，送客独留髡。
- 遂结王畿绶，来观衢室樽。鸢飞入鹰隼，鱼目俪玙璠。
- 晓烛罗驰道，朝阳辟帝阍。王正会夷夏，月朔盛旗幡。
- 独立当瑶阙，传呵步紫垣。按章清犴狱，视祭洁苹蘩。
- 御历昌期远，传家宝祚蕃。繇文光夏启，神教畏轩辕。
- 内禅因天性，雄图授化元。继明悬日月，出震统乾坤。
- 大孝三朝备，洪恩九族惇。百川宗渤澥，五岳辅昆仑。
- 何幸逢休运，微班识至尊。校缗资筦榷，复土奉山园。
- 一失贵人意，徒闻太学论。直庐辞锦帐，远守愧朱幡。
- 巢幕方犹燕，抢榆尚笑鲲。邅回过荆楚，流落感凉温。
- 旅望花无色，愁心醉不惛。春江千里草，暮雨一声猿。
- 问卜安冥数，看方理病源。带赊衣改制，尘涩剑成痕。
- 三秀悲中散，二毛伤虎贲。来忧御魑魅，归愿牧鸡豚。
- 就日秦京远，临风楚奏烦。南登无灞岸，旦夕上高原。

## 拼音
- xi1 han4 kai1 zhi1 jun4 ， nan2 chao2 hao4 qi1 fan1 。 si4 feng1 dang1 lie4 su4 ， bai3 zhi4 fu3 qing1 yuan2 。
- gao1 an4 zhao1 xia2 he2 ， jing1 tuan1 ji1 jian4 ben1 。 ji1 yin1 chun1 an4 du4 ， jiang1 ji4 wu4 xian1 hun1 。
- su2 shang4 dong1 huang2 si4 ， yao2 chuan2 yi4 di4 yuan1 。 tao2 hua1 mi2 yin3 ji4 ， lian4 ye4 wei4 zhong1 hun2 。
- hu4 suan4 zi1 yu2 lie4 ， xiang1 hao2 shi4 zi3 sun1 。 zhao4 shan1 she1 huo3 dong4 ， ta4 yue4 li3 ge1 xuan1 。
- yong1 ji2 zhou1 wei4 shi4 ， lian2 meng2 zhu2 fu4 xuan1 。 pi1 sha1 jin1 su4 jian4 ， shi2 yu3 cui4 qiao4 fan1 。
- ming2 zhe2 cang1 xi1 xiu4 ， ping2 sheng1 wang3 zhu3 xuan1 。 qin2 jing1 ge2 zhe2 qi3 ， yu2 xi4 𪡋 yong2 fan2 。
- chen2 yue1 tai2 xie4 gu4 ， li3 heng2 xu1 luo4 cun2 。 xiang1 ling2 bei1 gu3 se4 ， quan2 ke4 qi4 chou2 en1 。
- lu4 bian4 jian1 jia1 pu3 ， xing1 xuan2 ju2 you4 cun1 。 hu3 pao2 kong1 ye3 zhen4 ， tuo2 zuo4 man3 chuan1 hun2 。
- lin2 li3 jie1 qian1 ke4 ， er2 tong2 xi2 zuo3 yan2 。 yan2 tian1 wu2 lie4 jing3 ， shuang1 yue4 jian4 fang1 sun1 。
- qing1 bai2 jia1 chuan2 yuan3 ， shi1 shu1 zhi4 suo3 dun1 。 lie4 ke1 dao1 jia3 yi3 ， cong2 huan4 chu1 qiu1 fan2 。
- jie2 you3 xin1 duo1 qi4 ， chi2 sheng1 qi4 shang4 tun1 。 shi4 an1 ceng2 zhong4 fu4 ， yuan2 li3 xu3 deng1 men2 。
- cao3 xi2 piao2 yao2 mu4 ， xun2 bing1 wu4 ji3 tun2 。 zhu4 tai2 xian1 zi4 wei3 ， song4 ke4 du2 liu2 kun1 。
- sui4 jie2 wang2 ji1 shou4 ， lai2 guan1 qu2 shi4 zun1 。 yuan1 fei1 ru4 ying1 sun3 ， yu2 mu4 li4 yu2 fan2 。
- xiao3 zhu2 luo2 chi2 dao4 ， chao2 yang2 pi4 di4 hun1 。 wang2 zheng4 hui4 yi2 xia4 ， yue4 shuo4 sheng4 qi2 fan1 。
- du2 li4 dang1 yao2 que1 ， chuan2 he1 bu4 zi3 yuan2 。 an4 zhang1 qing1 an4 yu4 ， shi4 ji4 jie2 ping2 fan2 。
- yu4 li4 chang1 qi1 yuan3 ， chuan2 jia1 bao3 zuo4 fan1 。 yao2 wen2 guang1 xia4 qi3 ， shen2 jiao4 wei4 xuan1 yuan2 。
- nei4 chan2 yin1 tian1 xing4 ， xiong2 tu2 shou4 hua4 yuan2 。 ji4 ming2 xuan2 ri4 yue4 ， chu1 zhen4 tong3 qian2 kun1 。
- da4 xiao4 san1 chao2 bei4 ， hong2 en1 jiu3 zu2 dun1 。 bai3 chuan1 zong1 bo2 xie4 ， wu3 yue4 fu3 kun1 lun2 。
- he2 xing4 feng2 xiu1 yun4 ， wei1 ban1 shi2 zhi4 zun1 。 xiao4 min2 zi1 guan3 que4 ， fu4 tu3 feng4 shan1 yuan2 。
- yi4 shi1 gui4 ren2 yi4 ， tu2 wen2 tai4 xue2 lun4 。 zhi2 lu2 ci2 jin3 zhang4 ， yuan3 shou3 kui4 zhu1 fan1 。
- chao2 mu4 fang1 you2 yan4 ， qiang3 yu2 shang4 xiao4 kun1 。 zhan1 hui2 guo4 jing1 chu3 ， liu2 luo4 gan3 liang2 wen1 。
- lü3 wang4 hua1 wu2 se4 ， chou2 xin1 zui4 bu4 hun1 。 chun1 jiang1 qian1 li3 cao3 ， mu4 yu3 yi4 sheng1 yuan2 。
- wen4 bu3 an1 ming2 shu4 ， kan4 fang1 li3 bing4 yuan2 。 dai4 she1 yi1 gai3 zhi4 ， chen2 se4 jian4 cheng2 hen2 。
- san1 xiu4 bei1 zhong1 san4 ， er4 mao2 shang1 hu3 ben1 。 lai2 you1 yu4 chi1 mei4 ， gui1 yuan4 mu4 ji1 tun2 。
- jiu4 ri4 qin2 jing1 yuan3 ， lin2 feng1 chu3 zou4 fan2 。 nan2 deng1 wu2 ba4 an4 ， dan4 xi1 shang4 gao1 yuan2 。

## 注释

## 译文

## 赏析
