---
id: liu-yu-xi-you-tao-yuan-yi-bai-yun
title: 游桃源一百韵
titlePinyin: you2 tao2 yuan2 yi4 bai3 yun4
titleSlug: you-tao-yuan-yi-bai-yun
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 沅江清悠悠，连山郁岑寂。回流抱绝𪩘，皎镜含虚碧。
- 昏旦递明媚，烟岚分委积。香蔓垂绿潭，暴龙照孤碛。
- 渊明著前志，子骥思远跖。寂寂无何乡，密尔天地隔。
- 金行太元岁，渔者偶探赜。寻花得幽踪，窥洞穿暗隙。
- 依微闻鸡犬，豁达值阡陌。居人互将迎，笑语如平昔。
- 广乐虽交奏，海禽心不怿。挥手一来归，故溪无处觅。
- 绵绵五百载，市朝几迁革。有路在壶中，无人知地脉。
- 皇家感至道，圣祚自天锡。金阙传本枝，玉函留宝历。
- 禁山开秘宇，复户洁灵宅。蕊检香氛氲，醮坛烟幂幂。
- 我来尘外躅，莹若朝星析。崖转对翠屏，水穷留画鹢。
- 三休俯乔木，千级扳峭壁。旭日闻撞钟，彩云迎蹑屐。
- 遂登最高顶，纵目还楚泽。平湖见草青，远岸连霞赤。
- 幽寻如梦想，绵思属空阒。夤缘且忘疲，耽玩近成癖。
- 清猿伺晓发，瑶草凌寒坼。祥禽舞葱茏，珠树摇玓𬍛。
- 羽人顾我笑，劝我税归轭。霓裳何飘飖，童颜洁白皙。
- 重岩是藩屏，驯鹿受羁靮。楼居弥清霄，萝茑成翠帟。
- 仙翁遗竹杖，王母留桃核。姹女飞丹砂，青童护金液。
- 宝气浮鼎耳，神光生剑脊。虚无天乐来，僁窣鬼兵役。
- 丹丘肃朝礼，玉劄工䌷绎。枕中淮南方，床下阜乡舄。
- 明灯坐遥夜，幽籁听淅沥。因话近世仙，耸然心神惕。
- 乃言瞿氏子，骨状非凡格。往事黄先生，群儿多侮剧。
- 謷然不屑意，元气贮肝膈。往往游不归，洞中观博弈。
- 言高未易信，犹复加诃责。一旦前致辞，自云仙期迫。
- 言师有道骨，前事常被谪。如今三山上，名字在真籍。
- 悠然谢主人，后岁当来觌。言毕依庭树，如烟去无迹。
- 观者皆失次，惊追纷络绎。日暮山径穷，松风自萧槭。
- 适逢修蛇见，瞋目光激射。如严三清居，不使恣搜索。
- 唯余步纲势，八趾在沙砾。至今东北隅，表以坛上石。
- 列仙徒有名，世人非目击。如何庭庑际，白日振飞翮。
- 洞天岂幽远，得道如咫尺。一气无死生，三光自迁易。
- 因思人间世，前路何狭窄。瞥然此生中，善祝期满百。
- 大方播群类，秀气肖翕辟。性静本同和，物牵成阻厄。
- 是非斗方寸，荤血昏精魄。遂令多夭伤，犹喜见斑白。
- 喧喧车马驰，苒苒桑榆夕。共安缇绣荣，不悟泥途适。
- 纷吾本孤贱，世叶在逢掖。九流宗指归，百氏旁捃摭。
- 公卿偶慰荐，乡曲缪推择。居安白社贫，志傲玄𫄸辟。
- 功名希自取，簪组俟扬历。书府蚤怀铅，射宫曾发的。
- 起草香生帐，坐曹乌集柏。赐燕聆箫韶，侍祠阅琮璧。
- 尝闻履忠信，可以行蛮貊。自述希古心，忘恃干时画。
- 巧言忽成锦，苦志徒食蘖。平地生峰峦，深心有矛戟。
- 层波一震荡，弱植忽沦溺。北渚吊灵均，长岑思亭伯。
- 祸来昧几兆，事去空叹息。尘累与时深，流年随漏滴。
- 才能疑木雁，报施迷夷跖。楚奏絷钟仪，商歌劳宁戚。
- 禀生非悬解，对镜方感激。自从婴网罗，每事问龟策。
- 王正降雷雨，环玦赐迁斥。倘伏夷平人，誓将依羽客。
- 买山构精舍，领徒开讲席。冀无身外忧，自有闲中益。
- 道芽期日就，尘虑乃冰释。且欲遗姓名，安能慕竹帛。
- 长生尚学致，一溉岂虚掷。芝术资糇粮，烟霞拂巾帻。
- 黄石履看堕，洪崖肩可拍。聊复嗟蜉蝣，何烦哀虺蜴。
- 青囊既深味，琼葩亦屡摘。纵无西山资，犹免长戚戚。

## 拼音
- yuan2 jiang1 qing1 you1 you1 ， lian2 shan1 yu4 cen2 ji4 。 hui2 liu2 bao4 jue2 yan3 ， jiao3 jing4 han2 xu1 bi4 。
- hun1 dan4 di4 ming2 mei4 ， yan1 lan2 fen1 wei3 ji1 。 xiang1 man4 chui2 lü4 tan2 ， bao4 long2 zhao4 gu1 qi4 。
- yuan1 ming2 zhu4 qian2 zhi4 ， zi3 ji4 si1 yuan3 zhi2 。 ji4 ji4 wu2 he2 xiang1 ， mi4 er3 tian1 di4 ge2 。
- jin1 xing2 tai4 yuan2 sui4 ， yu2 zhe3 ou3 tan4 ze2 。 xun2 hua1 de2 you1 zong1 ， kui1 dong4 chuan1 an4 xi4 。
- yi1 wei1 wen2 ji1 quan3 ， huo1 da2 zhi2 qian1 mo4 。 ju1 ren2 hu4 jiang1 ying2 ， xiao4 yu3 ru2 ping2 xi1 。
- guang3 le4 sui1 jiao1 zou4 ， hai3 qin2 xin1 bu2 yi4 。 hui1 shou3 yi4 lai2 gui1 ， gu4 xi1 wu2 chu4 mi4 。
- mian2 mian2 wu3 bai3 zai3 ， shi4 chao2 ji3 qian1 ge2 。 you3 lu4 zai4 hu2 zhong1 ， wu2 ren2 zhi1 di4 mai4 。
- huang2 jia1 gan3 zhi4 dao4 ， sheng4 zuo4 zi4 tian1 xi1 。 jin1 que1 chuan2 ben3 zhi1 ， yu4 han2 liu2 bao3 li4 。
- jin4 shan1 kai1 mi4 yu3 ， fu4 hu4 jie2 ling2 zhai2 。 rui3 jian3 xiang1 fen1 yun1 ， jiao4 tan2 yan1 mi4 mi4 。
- wo3 lai2 chen2 wai4 zhu2 ， ying2 ruo4 chao2 xing1 xi1 。 ya2 zhuan3 dui4 cui4 ping2 ， shui3 qiong2 liu2 hua4 yi4 。
- san1 xiu1 fu3 qiao2 mu4 ， qian1 ji2 ban1 qiao4 bi4 。 xu4 ri4 wen2 zhuang4 zhong1 ， cai3 yun2 ying2 nie4 ji1 。
- sui4 deng1 zui4 gao1 ding3 ， zong4 mu4 hai2 chu3 ze2 。 ping2 hu2 jian4 cao3 qing1 ， yuan3 an4 lian2 xia2 chi4 。
- you1 xun2 ru2 meng4 xiang3 ， mian2 si1 shu3 kong1 qu4 。 yin2 yuan2 qie3 wang4 pi2 ， dan1 wan2 jin4 cheng2 pi3 。
- qing1 yuan2 si4 xiao3 fa1 ， yao2 cao3 ling2 han2 che4 。 xiang2 qin2 wu3 cong1 long2 ， zhu1 shu4 yao2 di4 li4 。
- yu3 ren2 gu4 wo3 xiao4 ， quan4 wo3 shui4 gui1 e4 。 ni2 chang2 he2 piao1 yao2 ， tong2 yan2 jie2 bai2 xi1 。
- zhong4 yan2 shi4 fan1 ping2 ， xun4 lu4 shou4 ji1 di2 。 lou2 ju1 mi2 qing1 xiao1 ， luo2 niao3 cheng2 cui4 yi4 。
- xian1 weng1 yi2 zhu2 zhang4 ， wang2 mu3 liu2 tao2 he2 。 cha4 nü3 fei1 dan1 sha1 ， qing1 tong2 hu4 jin1 ye4 。
- bao3 qi4 fu2 ding3 er3 ， shen2 guang1 sheng1 jian4 ji3 。 xu1 wu2 tian1 le4 lai2 ， xie4 su1 gui3 bing1 yi4 。
- dan1 qiu1 su4 chao2 li3 ， yu4 zha1 gong1 䌷 yi4 。 zhen3 zhong1 huai2 nan2 fang1 ， chuang2 xia4 fu4 xiang1 xi4 。
- ming2 deng1 zuo4 yao2 ye4 ， you1 lai4 ting1 xi1 li4 。 yin1 hua4 jin4 shi4 xian1 ， song3 ran2 xin1 shen2 ti4 。
- nai3 yan2 qu2 shi4 zi3 ， gu3 zhuang4 fei1 fan2 ge2 。 wang3 shi4 huang2 xian1 sheng1 ， qun2 er2 duo1 wu3 ju4 。
- ao2 ran2 bu2 xie4 yi4 ， yuan2 qi4 zhu4 gan1 ge2 。 wang3 wang3 you2 bu4 gui1 ， dong4 zhong1 guan1 bo2 yi4 。
- yan2 gao1 wei4 yi4 xin4 ， you2 fu4 jia1 he1 ze2 。 yi2 dan4 qian2 zhi4 ci2 ， zi4 yun2 xian1 qi1 po4 。
- yan2 shi1 you3 dao4 gu3 ， qian2 shi4 chang2 bei4 zhe2 。 ru2 jin1 san1 shan1 shang4 ， ming2 zi4 zai4 zhen1 ji2 。
- you1 ran2 xie4 zhu3 ren2 ， hou4 sui4 dang1 lai2 di2 。 yan2 bi4 yi1 ting2 shu4 ， ru2 yan1 qu4 wu2 ji4 。
- guan1 zhe3 jie1 shi1 ci4 ， jing1 zhui1 fen1 luo4 yi4 。 ri4 mu4 shan1 jing4 qiong2 ， song1 feng1 zi4 xiao1 qi4 。
- shi4 feng2 xiu1 she2 jian4 ， chen1 mu4 guang1 ji1 she4 。 ru2 yan2 san1 qing1 ju1 ， bu4 shi3 zi4 sou1 suo3 。
- wei2 yu2 bu4 gang1 shi4 ， ba1 zhi3 zai4 sha1 li4 。 zhi4 jin1 dong1 bei3 yu2 ， biao3 yi3 tan2 shang4 shi2 。
- lie4 xian1 tu2 you3 ming2 ， shi4 ren2 fei1 mu4 ji1 。 ru2 he2 ting2 wu3 ji4 ， bai2 ri4 zhen4 fei1 he2 。
- dong4 tian1 qi3 you1 yuan3 ， de2 dao4 ru2 zhi3 chi3 。 yi2 qi4 wu2 si3 sheng1 ， san1 guang1 zi4 qian1 yi4 。
- yin1 si1 ren2 jian1 shi4 ， qian2 lu4 he2 xia2 zhai3 。 pie1 ran2 ci3 sheng1 zhong1 ， shan4 zhu4 qi1 man3 bai3 。
- da4 fang1 bo1 qun2 lei4 ， xiu4 qi4 xiao4 xi1 pi4 。 xing4 jing4 ben3 tong2 he2 ， wu4 qian1 cheng2 zu3 e4 。
- shi4 fei1 dou4 fang1 cun4 ， hun1 xue4 hun1 jing1 po4 。 sui4 ling4 duo1 yao1 shang1 ， you2 xi3 jian4 ban1 bai2 。
- xuan1 xuan1 che1 ma3 chi2 ， ran3 ran3 sang1 yu2 xi1 。 gong4 an1 ti2 xiu4 rong2 ， bu2 wu4 ni2 tu2 shi4 。
- fen1 wu2 ben3 gu1 jian4 ， shi4 ye4 zai4 feng2 ye4 。 jiu3 liu2 zong1 zhi3 gui1 ， bai3 shi4 pang2 jun4 zhi2 。
- gong1 qing1 ou3 wei4 jian4 ， xiang1 qu3 miu4 tui1 ze2 。 ju1 an1 bai2 she4 pin2 ， zhi4 ao4 xuan2 xun1 pi4 。
- gong1 ming2 xi1 zi4 qu3 ， zan1 zu3 si4 yang2 li4 。 shu1 fu3 zao3 huai2 qian1 ， she4 gong1 ceng2 fa1 de0 。
- qi3 cao3 xiang1 sheng1 zhang4 ， zuo4 cao2 wu1 ji2 bai3 。 ci4 yan4 ling2 xiao1 shao2 ， shi4 ci2 yue4 cong2 bi4 。
- chang2 wen2 lü3 zhong1 xin4 ， ke3 yi3 xing2 man2 mo4 。 zi4 shu4 xi1 gu3 xin1 ， wang4 shi4 gan1 shi2 hua4 。
- qiao3 yan2 hu1 cheng2 jin3 ， ku3 zhi4 tu2 shi2 nie4 。 ping2 di4 sheng1 feng1 luan2 ， shen1 xin1 you3 mao2 ji3 。
- ceng2 bo1 yi2 zhen4 dang4 ， ruo4 zhi2 hu1 lun2 ni4 。 bei3 zhu3 diao4 ling2 jun1 ， chang2 cen2 si1 ting2 bo2 。
- huo4 lai2 mei4 ji3 zhao4 ， shi4 qu4 kong1 tan4 xi1 。 chen2 lei4 yu3 shi2 shen1 ， liu2 nian2 sui2 lou4 di1 。
- cai2 neng2 yi2 mu4 yan4 ， bao4 shi1 mi2 yi2 zhi2 。 chu3 zou4 zhi2 zhong1 yi2 ， shang1 ge1 lao2 ning2 qi1 。
- bing3 sheng1 fei1 xuan2 jie3 ， dui4 jing4 fang1 gan3 ji1 。 zi4 cong2 ying1 wang3 luo2 ， mei3 shi4 wen4 gui1 ce4 。
- wang2 zheng4 jiang4 lei2 yu3 ， huan2 jue2 ci4 qian1 chi4 。 tang3 fu2 yi2 ping2 ren2 ， shi4 jiang1 yi1 yu3 ke4 。
- mai3 shan1 gou4 jing1 she4 ， ling3 tu2 kai1 jiang3 xi2 。 ji4 wu2 shen1 wai4 you1 ， zi4 you3 xian2 zhong1 yi4 。
- dao4 ya2 qi1 ri4 jiu4 ， chen2 lü4 nai3 bing1 shi4 。 qie3 yu4 yi2 xing4 ming2 ， an1 neng2 mu4 zhu2 bo2 。
- chang2 sheng1 shang4 xue2 zhi4 ， yi2 gai4 qi3 xu1 zhi4 。 zhi1 shu4 zi1 hou2 liang2 ， yan1 xia2 fu2 jin1 ze2 。
- huang2 shi2 lü3 kan4 duo4 ， hong2 ya2 jian1 ke3 pai1 。 liao2 fu4 jie1 fu2 you2 ， he2 fan2 ai1 hui1 yi4 。
- qing1 nang2 ji4 shen1 wei4 ， qiong2 pa1 yi4 lü3 zhai1 。 zong4 wu2 xi1 shan1 zi1 ， you2 mian3 chang2 qi1 qi1 。

## 注释

## 译文

## 赏析
