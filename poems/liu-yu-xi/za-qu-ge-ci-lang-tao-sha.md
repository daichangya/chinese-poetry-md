---
id: liu-yu-xi-za-qu-ge-ci-lang-tao-sha
title: 杂曲歌辞：浪淘沙
titlePinyin: za2 qu3 ge1 ci2 ： lang4 tao2 sha1
titleSlug: za-qu-ge-ci-lang-tao-sha
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 九曲黄河万里沙，浪淘几簸自天涯。
- 如今直上银河去，同到牵牛织女家。
- 洛水桥边春日斜，碧流轻浅见琼沙。
- 无端陌上狂风急，惊起鸳鸯出浪花。
- 汴水东流虎眼文，清淮晓色鸭头春。
- 君看渡口淘沙处，渡却人间多少人。
- 鹦鹉洲头浪飐沙，青楼春望日将斜。
- 衔泥燕子争归舍，独自狂夫不忆家。
- 濯锦江边两岸花，春风吹浪正淘沙。
- 女郎剪下鸳鸯锦，将向中流匹晚霞。
- 日照澄洲江雾开，淘金女伴满江隈。
- 美人首饰侯王印，尽是沙中浪底来。
- 八月涛声吼地来，头高数丈触山回。
- 须臾却入海门去，卷起沙堆似雪堆。
- 莫道谗言如浪深，莫言迁客似沙沉。
- 千淘万漉虽辛苦，吹尽狂沙始到金。
- 流水淘沙不暂停，前波未灭后波生。
- 令人忽忆潇湘渚，回唱迎神三两声。

## 拼音
- jiu3 qu1 huang2 he2 wan4 li3 sha1 ， lang4 tao2 ji3 bo4 zi4 tian1 ya2 。
- ru2 jin1 zhi2 shang4 yin2 he2 qu4 ， tong2 dao4 qian1 niu2 zhi1 nü3 jia1 。
- luo4 shui3 qiao2 bian1 chun1 ri4 xie2 ， bi4 liu2 qing1 qian3 jian4 qiong2 sha1 。
- wu2 duan1 mo4 shang4 kuang2 feng1 ji2 ， jing1 qi3 yuan1 yang1 chu1 lang4 hua1 。
- bian4 shui3 dong1 liu2 hu3 yan3 wen2 ， qing1 huai2 xiao3 se4 ya1 tou2 chun1 。
- jun1 kan4 du4 kou3 tao2 sha1 chu4 ， du4 que4 ren2 jian1 duo1 shao3 ren2 。
- ying1 wu3 zhou1 tou2 lang4 zhan3 sha1 ， qing1 lou2 chun1 wang4 ri4 jiang1 xie2 。
- xian2 ni2 yan4 zi0 zheng1 gui1 she4 ， du2 zi4 kuang2 fu1 bu2 yi4 jia1 。
- zhuo2 jin3 jiang1 bian1 liang3 an4 hua1 ， chun1 feng1 chui1 lang4 zheng4 tao2 sha1 。
- nü3 lang2 jian3 xia4 yuan1 yang1 jin3 ， jiang1 xiang4 zhong1 liu2 pi3 wan3 xia2 。
- ri4 zhao4 cheng2 zhou1 jiang1 wu4 kai1 ， tao2 jin1 nü3 ban4 man3 jiang1 wei1 。
- mei3 ren2 shou3 shi4 hou2 wang2 yin4 ， jin4 shi4 sha1 zhong1 lang4 di3 lai2 。
- ba1 yue4 tao1 sheng1 hou3 di4 lai2 ， tou2 gao1 shu4 zhang4 chu4 shan1 hui2 。
- xu1 yu2 que4 ru4 hai3 men2 qu4 ， juan3 qi3 sha1 dui1 si4 xue3 dui1 。
- mo4 dao4 chan2 yan2 ru2 lang4 shen1 ， mo4 yan2 qian1 ke4 si4 sha1 chen2 。
- qian1 tao2 wan4 lu4 sui1 xin1 ku3 ， chui1 jin4 kuang2 sha1 shi3 dao4 jin1 。
- liu2 shui3 tao2 sha1 bu2 zan4 ting2 ， qian2 bo1 wei4 mie4 hou4 bo1 sheng1 。
- ling4 ren2 hu1 yi4 xiao1 xiang1 zhu3 ， hui2 chang4 ying2 shen2 san1 liang3 sheng1 。

## 注释

## 译文

## 赏析
