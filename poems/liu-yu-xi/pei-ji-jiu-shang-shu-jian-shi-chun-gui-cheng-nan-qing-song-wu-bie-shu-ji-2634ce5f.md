---
id: liu-yu-xi-pei-ji-jiu-shang-shu-jian-shi-chun-gui-cheng-nan-qing-song-wu-bie-shu-ji-2634ce5f
title: 裴祭酒尚书见示春归城南青松坞别墅寄王左丞高侍郎之什命同作
titlePinyin: pei2 ji4 jiu3 shang4 shu1 jian4 shi4 chun1 gui1 cheng2 nan2 qing1 song1 wu4 bie2 shu4 ji4 wang2 zuo3 cheng2 gao1 shi4 lang2 zhi1 shen2 ming4 tong2 zuo4
titleSlug: pei-ji-jiu-shang-shu-jian-shi-chun-gui-cheng-nan-qing-song-wu-bie-shu-ji-2634ce5f
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 早宦阅人事，晚怀生道机。时从学省出，独望郊园归。
- 野彴度春水，山花映岩扉。石头解金章，林下步绿薇。
- 青松郁成坞，修竹盈尺围。吟风起天籁，蔽日无炎威。
- 危径盘羊肠，连甍耸翚飞。幽谷响樵斧，澄潭环钓矶。
- 因高见帝城，冠盖扬光辉。白云难持寄，清韵投所希。
- 二公如长离，比翼翔太微。含情谢林壑，酬赠骈珠玑。
- 顾予久郎潜，愁寂对芳菲。一闻丘中趣，再抚黄金徽。

## 拼音
- zao3 huan4 yue4 ren2 shi4 ， wan3 huai2 sheng1 dao4 ji1 。 shi2 cong2 xue2 sheng3 chu1 ， du2 wang4 jiao1 yuan2 gui1 。
- ye3 zhuo2 du4 chun1 shui3 ， shan1 hua1 ying4 yan2 fei1 。 shi2 tou0 jie3 jin1 zhang1 ， lin2 xia4 bu4 lü4 wei1 。
- qing1 song1 yu4 cheng2 wu4 ， xiu1 zhu2 ying2 chi3 wei2 。 yin2 feng1 qi3 tian1 lai4 ， bi4 ri4 wu2 yan2 wei1 。
- wei1 jing4 pan2 yang2 chang2 ， lian2 meng2 song3 hui1 fei1 。 you1 gu3 xiang3 qiao2 fu3 ， cheng2 tan2 huan2 diao4 ji1 。
- yin1 gao1 jian4 di4 cheng2 ， guan1 gai4 yang2 guang1 hui1 。 bai2 yun2 nan2 chi2 ji4 ， qing1 yun4 tou2 suo3 xi1 。
- er4 gong1 ru2 chang2 li2 ， bi3 yi4 xiang2 tai4 wei1 。 han2 qing2 xie4 lin2 he4 ， chou2 zeng4 pian2 zhu1 ji1 。
- gu4 yu3 jiu3 lang2 qian2 ， chou2 ji4 dui4 fang1 fei1 。 yi4 wen2 qiu1 zhong1 qu4 ， zai4 fu3 huang2 jin1 hui1 。

## 注释

## 译文

## 赏析
