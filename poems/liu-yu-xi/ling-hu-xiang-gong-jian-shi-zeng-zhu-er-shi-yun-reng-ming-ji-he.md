---
id: liu-yu-xi-ling-hu-xiang-gong-jian-shi-zeng-zhu-er-shi-yun-reng-ming-ji-he
title: 令狐相公见示赠竹二十韵仍命继和
titlePinyin: ling2 hu2 xiang4 gong0 jian4 shi4 zeng4 zhu2 er4 shi2 yun4 reng2 ming4 ji4 he2
titleSlug: ling-hu-xiang-gong-jian-shi-zeng-zhu-er-shi-yun-reng-ming-ji-he
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 高人必爱竹，寄兴良有以。峻节可临戎，虚心宜待士。
- 众芳信妍媚，威凤难栖止。遂于鼙鼓间，移植东南美。
- 封以梁国土，浇之浚泉水。得地色不移，凌空势方起。
- 新青排故叶，余纷笼疏理。犹复隔墙藩，何因出尘滓。
- 兹辰去前蔽，永日劳瞪视。槭槭林已成，荧荧玉相似。
- 规摹起心匠，洗涤在颐指。曲直既了然，孤高何卓尔。
- 垂梢覆内屏，迸笋侵前戺。妓席拂云鬓，宾阶荫珠履。
- 抱琴恣闲玩，执卷堪斜倚。露下悬明珰，风来韵清征。
- 坚贞贯四候，标格殊百卉。岁晚当自知，繁华岂云比。
- 古诗无赠竹，高唱从此始。一听清瑶音，峥然长在耳。

## 拼音
- gao1 ren2 bi4 ai4 zhu2 ， ji4 xing1 liang2 you3 yi3 。 jun4 jie2 ke3 lin2 rong2 ， xu1 xin1 yi2 dai4 shi4 。
- zhong4 fang1 xin4 yan2 mei4 ， wei1 feng4 nan2 qi1 zhi3 。 sui4 yu2 pi2 gu3 jian1 ， yi2 zhi2 dong1 nan2 mei3 。
- feng1 yi3 liang2 guo2 tu3 ， jiao1 zhi1 jun4 quan2 shui3 。 de2 di4 se4 bu4 yi2 ， ling2 kong1 shi4 fang1 qi3 。
- xin1 qing1 pai2 gu4 ye4 ， yu2 fen1 long2 shu1 li3 。 you2 fu4 ge2 qiang2 fan1 ， he2 yin1 chu1 chen2 zi3 。
- zi1 chen2 qu4 qian2 bi4 ， yong3 ri4 lao2 deng4 shi4 。 qi4 qi4 lin2 yi3 cheng2 ， ying2 ying2 yu4 xiang1 si4 。
- gui1 mo2 qi3 xin1 jiang4 ， xi3 di2 zai4 yi2 zhi3 。 qu1 zhi2 ji4 liao3 ran2 ， gu1 gao1 he2 zhuo2 er3 。
- chui2 shao1 fu4 nei4 ping2 ， beng4 sun3 qin1 qian2 shi4 。 ji4 xi2 fu2 yun2 bin4 ， bin1 jie1 yin4 zhu1 lü3 。
- bao4 qin2 zi4 xian2 wan2 ， zhi2 juan4 kan1 xie2 yi3 。 lu4 xia4 xuan2 ming2 dang1 ， feng1 lai2 yun4 qing1 zheng1 。
- jian1 zhen1 guan4 si4 hou4 ， biao1 ge2 shu1 bai3 hui4 。 sui4 wan3 dang1 zi4 zhi1 ， fan2 hua2 qi3 yun2 bi3 。
- gu3 shi1 wu2 zeng4 zhu2 ， gao1 chang4 cong2 ci3 shi3 。 yi4 ting1 qing1 yao2 yin1 ， zheng1 ran2 chang2 zai4 er3 。

## 注释

## 译文

## 赏析
