---
id: liu-yu-xi-han-shi-ba-shi-yu-jian-shi-yue-yang-lou-bie-dou-si-zhi-shi-yin-ling-shu--ff54c3d2
title: 韩十八侍御见示岳阳楼别窦司直诗因令属和重以自述故足成六十二韵
titlePinyin: han2 shi2 ba1 shi4 yu4 jian4 shi4 yue4 yang2 lou2 bie2 dou4 si1 zhi2 shi1 yin1 ling4 shu3 he2 zhong4 yi3 zi4 shu4 gu4 zu2 cheng2 liu4 shi2 er4 yun4
titleSlug: han-shi-ba-shi-yu-jian-shi-yue-yang-lou-bie-dou-si-zhi-shi-yin-ling-shu--ff54c3d2
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楚望何苍然，曾澜七百里。孤城寄远目，一写无穷已。
- 荡漾浮天盖，四环宣地理。积涨在三秋，混成非一水。
- 冬游见清浅，春望多洲沚。云锦远沙明，风烟青草靡。
- 火星忽南见，月硖方东迤。雪波西山来，隐若长城起。
- 独专朝宗路，驶悍不可止。支川让其威，蓄缩至南委。
- 熊武走蛮落，潇湘来奥鄙。炎蒸动泉源，积潦搜山趾。
- 归往无旦夕，包含通远迩。行当白露时，眇视秋光里。
- 曙色未昭晰，露华遥斐舋。浩尔神骨清，如观混元始。
- 北风忽震荡，惊浪迷津涘。怒激鼓铿訇，蹙成山岿硊。
- 鶤鹏疑变化，罔象何恢诡。嘘吸写楼台，腾骧露鬐尾。
- 景移群动息，波静繁音弭。明月出中央，青天绝纤滓。
- 素光淡无际，绿静平如砥。空影渡鹓鸿，秋声思芦苇。
- 鲛人弄机杼，贝阙骈红紫。珠蛤吐玲珑，文鳐翔旖旎。
- 水乡吴蜀限，地势东南庳。翼轸粲垂精，衡巫屹环峙。
- 名雄七泽薮，国辨三苗氏。唐羿断修蛇，荆王惮青兕。
- 秦狩迹犹在，虞巡路从此。轩后奏宫商，骚人咏兰芷。
- 茅岭潜相应，橘洲傍可指。郭璞验幽经，罗含著前纪。
- 观津戚里族，按道侯家子。连袂登高楼，临轩笑相视。
- 假守亦高卧，墨曹正垂耳。契阔话凉温，壶觞慰迁徙。
- 地偏山水秀，客重杯盘侈。红袖花欲然，银灯昼相似。
- 兴酣更抵掌，乐极同启齿。笔锋不能休，藻思一何绮。
- 伊余负微尚，夙昔惭知己。出入金马门，交结青云士。
- 袭芳践兰室，学古游槐市。策慕宋前军，文师汉中垒。
- 陋容昧俯仰，孤志无依倚。卫足不如葵，漏川空叹蚁。
- 幸逢万物泰，独处穷途否。锻翮重叠伤，兢魂再三褫。
- 蘧瑗亦屡化，左丘犹有耻。桃源访仙宫，薜服祠山鬼。
- 故人南台旧，一别如弦矢。今朝会荆峦，斗酒相宴喜。
- 为余出新什，笑抃随伸纸。晔若观五色，欢然臻四美。
- 委曲风涛事，分明穷达旨。洪韵发华钟，凄音激清征。
- 羊浚要共和，江淹多杂拟。徒欲仰高山，焉能追逸轨。
- 湘洲路四达，巴陵城百雉。何必颜光禄，留诗张内史。

## 拼音
- chu3 wang4 he2 cang1 ran2 ， ceng2 lan2 qi1 bai3 li3 。 gu1 cheng2 ji4 yuan3 mu4 ， yi4 xie3 wu2 qiong2 yi3 。
- dang4 yang4 fu2 tian1 gai4 ， si4 huan2 xuan1 di4 li3 。 ji1 zhang3 zai4 san1 qiu1 ， hun4 cheng2 fei1 yi4 shui3 。
- dong1 you2 jian4 qing1 qian3 ， chun1 wang4 duo1 zhou1 zhi3 。 yun2 jin3 yuan3 sha1 ming2 ， feng1 yan1 qing1 cao3 mi2 。
- huo3 xing1 hu1 nan2 jian4 ， yue4 xia2 fang1 dong1 yi3 。 xue3 bo1 xi1 shan1 lai2 ， yin3 ruo4 chang2 cheng2 qi3 。
- du2 zhuan1 chao2 zong1 lu4 ， shi3 han4 bu4 ke3 zhi3 。 zhi1 chuan1 rang4 qi2 wei1 ， xu4 suo1 zhi4 nan2 wei3 。
- xiong2 wu3 zou3 man2 luo4 ， xiao1 xiang1 lai2 ao4 bi3 。 yan2 zheng1 dong4 quan2 yuan2 ， ji1 liao2 sou1 shan1 zhi3 。
- gui1 wang3 wu2 dan4 xi1 ， bao1 han2 tong1 yuan3 er3 。 hang2 dang0 bai2 lu4 shi2 ， miao3 shi4 qiu1 guang1 li3 。
- shu3 se4 wei4 zhao1 xi1 ， lu4 hua2 yao2 fei3 xin4 。 hao4 er3 shen2 gu3 qing1 ， ru2 guan1 hun4 yuan2 shi3 。
- bei3 feng1 hu1 zhen4 dang4 ， jing1 lang4 mi2 jin1 si4 。 nu4 ji1 gu3 keng1 hong1 ， cu4 cheng2 shan1 kui1 hui4 。
- kun1 peng2 yi2 bian4 hua4 ， wang3 xiang4 he2 hui1 gui3 。 xu1 xi1 xie3 lou2 tai2 ， teng2 xiang1 lu4 qi2 wei3 。
- jing3 yi2 qun2 dong4 xi1 ， bo1 jing4 fan2 yin1 mi3 。 ming2 yue4 chu1 zhong1 yang1 ， qing1 tian1 jue2 xian1 zi3 。
- su4 guang1 dan4 wu2 ji4 ， lü4 jing4 ping2 ru2 di3 。 kong1 ying3 du4 yuan1 hong2 ， qiu1 sheng1 si1 lu2 wei3 。
- jiao1 ren2 nong4 ji1 zhu4 ， bei4 que1 pian2 hong2 zi3 。 zhu1 ha2 tu3 ling2 long2 ， wen2 yao2 xiang2 yi3 ni3 。
- shui3 xiang1 wu2 shu3 xian4 ， di4 shi4 dong1 nan2 bi4 。 yi4 zhen3 can4 chui2 jing1 ， heng2 wu1 yi4 huan2 zhi4 。
- ming2 xiong2 qi1 ze2 sou3 ， guo2 bian4 san1 miao2 shi4 。 tang2 yi4 duan4 xiu1 she2 ， jing1 wang2 dan4 qing1 si4 。
- qin2 shou4 ji4 you2 zai4 ， yu2 xun2 lu4 cong2 ci3 。 xuan1 hou4 zou4 gong1 shang1 ， sao1 ren2 yong3 lan2 zhi3 。
- mao2 ling3 qian2 xiang1 ying4 ， ju2 zhou1 bang4 ke3 zhi3 。 guo1 pu2 yan4 you1 jing1 ， luo2 han2 zhu4 qian2 ji4 。
- guan1 jin1 qi1 li3 zu2 ， an4 dao4 hou2 jia1 zi3 。 lian2 mei4 deng1 gao1 lou2 ， lin2 xuan1 xiao4 xiang1 shi4 。
- jia3 shou3 yi4 gao1 wo4 ， mo4 cao2 zheng4 chui2 er3 。 qi4 kuo4 hua4 liang2 wen1 ， hu2 shang1 wei4 qian1 xi3 。
- di4 pian1 shan1 shui3 xiu4 ， ke4 zhong4 bei1 pan2 chi3 。 hong2 xiu4 hua1 yu4 ran2 ， yin2 deng1 zhou4 xiang1 si4 。
- xing1 han1 geng4 di3 zhang3 ， le4 ji2 tong2 qi3 chi3 。 bi3 feng1 bu4 neng2 xiu1 ， zao3 si1 yi4 he2 qi3 。
- yi1 yu2 fu4 wei1 shang4 ， su4 xi1 can2 zhi1 ji3 。 chu1 ru4 jin1 ma3 men2 ， jiao1 jie2 qing1 yun2 shi4 。
- xi2 fang1 jian4 lan2 shi4 ， xue2 gu3 you2 huai2 shi4 。 ce4 mu4 song4 qian2 jun1 ， wen2 shi1 han4 zhong1 lei3 。
- lou4 rong2 mei4 fu3 yang3 ， gu1 zhi4 wu2 yi1 yi3 。 wei4 zu2 bu4 ru2 kui2 ， lou4 chuan1 kong1 tan4 yi3 。
- xing4 feng2 wan4 wu4 tai4 ， du2 chu3 qiong2 tu2 fou3 。 duan4 he2 chong2 die2 shang1 ， jing1 hun2 zai4 san1 chi3 。
- qu2 yuan4 yi4 lü3 hua4 ， zuo3 qiu1 you2 you3 chi3 。 tao2 yuan2 fang3 xian1 gong1 ， bi4 fu2 ci2 shan1 gui3 。
- gu4 ren2 nan2 tai2 jiu4 ， yi4 bie2 ru2 xian2 shi3 。 jin1 chao2 hui4 jing1 luan2 ， dou4 jiu3 xiang1 yan4 xi3 。
- wei4 yu2 chu1 xin1 shen2 ， xiao4 bian4 sui2 shen1 zhi3 。 ye4 ruo4 guan1 wu3 se4 ， huan1 ran2 zhen1 si4 mei3 。
- wei3 qu1 feng1 tao1 shi4 ， fen1 ming2 qiong2 da2 zhi3 。 hong2 yun4 fa1 hua2 zhong1 ， qi1 yin1 ji1 qing1 zheng1 。
- yang2 jun4 yao4 gong4 he2 ， jiang1 yan1 duo1 za2 ni3 。 tu2 yu4 yang3 gao1 shan1 ， yan1 neng2 zhui1 yi4 gui3 。
- xiang1 zhou1 lu4 si4 da2 ， ba1 ling2 cheng2 bai3 zhi4 。 he2 bi4 yan2 guang1 lu4 ， liu2 shi1 zhang1 nei4 shi3 。

## 注释

## 译文

## 赏析
