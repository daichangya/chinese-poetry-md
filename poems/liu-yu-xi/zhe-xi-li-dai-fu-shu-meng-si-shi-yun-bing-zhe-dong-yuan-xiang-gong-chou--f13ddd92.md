---
id: liu-yu-xi-zhe-xi-li-dai-fu-shu-meng-si-shi-yun-bing-zhe-dong-yuan-xiang-gong-chou--f13ddd92
title: 浙西李大夫述梦四十韵并浙东元相公酬和斐然继声
titlePinyin: zhe4 xi1 li3 dai4 fu0 shu4 meng4 si4 shi2 yun4 bing4 zhe4 dong1 yuan2 xiang4 gong0 chou2 he2 fei3 ran2 ji4 sheng1
titleSlug: zhe-xi-li-dai-fu-shu-meng-si-shi-yun-bing-zhe-dong-yuan-xiang-gong-chou--f13ddd92
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 位是才能取，时因际会遭。羽仪呈𬸚𬸦，铓刃试豪曹。
- 洛下推年少，山东许地高。门承金铉鼎，家有玉璜韬。
- 海浪扶鹏翅，天风引骥髦。便知蓬阁閟，不识鲁衣褒。
- 兴发春塘草，魂交益部刀。形开犹抱膝，烛尽遽挥毫。
- 昔仕当初筮，逢时咏载橐。怀铅辨虫蠹，染素学鹅毛。
- 车骑方休汝，归来欲效陶。南台资謇谔，内署选风骚。
- 羽化如乘鲤，楼居旧冠鼇。美香焚湿麝，名果赐干萄。
- 议赦蝇栖笔，邀歌蚁泛醪。代言无所戏，谢表自称叨。
- 兰焰凝芳泽，芝泥莹玉膏。对频声价出，直久梦魂劳。
- 草诏令归马，批章答献獒。银花悬院榜，翠羽映帘绦。
- 讽谏欣然纳，奇觚率尔操。禁中时谔谔，天下免忉忉。
- 左顾龟成印，双飞鹄织袍。谢宾缘地密，洁己是心豪。
- 五日思归沐，三春羡众邀。茶炉依绿笋，棋局就红桃。
- 溟海桑潜变，阴阳炭暗熬。仙成脱屣去，臣恋捧弓号。
- 建节辞乌柏，宣风看鹭涛。土山京口峻，铁瓮郡城牢。
- 曲岛花千树，官池水一篙。莺来和丝管，雁起拂麾旄。
- 宛转倾罗扇，回旋堕玉搔。罚筹长竖纛，觥盏样如舠。
- 山是千重障，江为四面濠。卧龙曾得雨，孤鹤尚鸣皋。
- 剑用雄开匣，弓闲蛰受弢。凤姿尝在竹，鷃羽不离蒿。
- 吴越分双镇，东西接万艘。今朝比潘陆，江海更滔滔。

## 拼音
- wei4 shi4 cai2 neng2 qu3 ， shi2 yin1 ji4 hui4 zao1 。 yu3 yi2 cheng2 yue4 zhuo2 ， mang2 ren4 shi4 hao2 cao2 。
- luo4 xia4 tui1 nian2 shao4 ， shan1 dong1 xu3 di4 gao1 。 men2 cheng2 jin1 xuan4 ding3 ， jia1 you3 yu4 huang2 tao1 。
- hai3 lang4 fu2 peng2 chi4 ， tian1 feng1 yin3 ji4 mao2 。 bian4 zhi1 peng2 ge2 bi4 ， bu4 shi2 lu3 yi1 bao1 。
- xing1 fa1 chun1 tang2 cao3 ， hun2 jiao1 yi4 bu4 dao1 。 xing2 kai1 you2 bao4 xi1 ， zhu2 jin4 ju4 hui1 hao2 。
- xi1 shi4 dang1 chu1 shi4 ， feng2 shi2 yong3 zai3 tuo2 。 huai2 qian1 bian4 chong2 du4 ， ran3 su4 xue2 e2 mao2 。
- che1 qi2 fang1 xiu1 ru3 ， gui1 lai2 yu4 xiao4 tao2 。 nan2 tai2 zi1 jian3 e4 ， nei4 shu3 xuan3 feng1 sao1 。
- yu3 hua4 ru2 cheng2 li3 ， lou2 ju1 jiu4 guan1 ao2 。 mei3 xiang1 fen2 shi1 she4 ， ming2 guo3 ci4 gan1 tao2 。
- yi4 she4 ying2 qi1 bi3 ， yao1 ge1 yi3 fan4 lao2 。 dai4 yan2 wu2 suo3 xi4 ， xie4 biao3 zi4 cheng1 dao1 。
- lan2 yan4 ning2 fang1 ze2 ， zhi1 ni2 ying2 yu4 gao1 。 dui4 pin2 sheng1 jia4 chu1 ， zhi2 jiu3 meng4 hun2 lao2 。
- cao3 zhao4 ling4 gui1 ma3 ， pi1 zhang1 da2 xian4 ao2 。 yin2 hua1 xuan2 yuan4 bang3 ， cui4 yu3 ying4 lian2 tao1 。
- feng3 jian4 xin1 ran2 na4 ， qi2 gu1 lü4 er3 cao1 。 jin4 zhong1 shi2 e4 e4 ， tian1 xia4 mian3 dao1 dao1 。
- zuo3 gu4 gui1 cheng2 yin4 ， shuang1 fei1 hu2 zhi1 pao2 。 xie4 bin1 yuan2 di4 mi4 ， jie2 ji3 shi4 xin1 hao2 。
- wu3 ri4 si1 gui1 mu4 ， san1 chun1 xian4 zhong4 yao1 。 cha2 lu2 yi1 lü4 sun3 ， qi2 ju2 jiu4 hong2 tao2 。
- ming2 hai3 sang1 qian2 bian4 ， yin1 yang2 tan4 an4 ao2 。 xian1 cheng2 tuo1 xi3 qu4 ， chen2 lian4 peng3 gong1 hao4 。
- jian4 jie2 ci2 wu1 bai3 ， xuan1 feng1 kan4 lu4 tao1 。 tu3 shan1 jing1 kou3 jun4 ， tie3 weng4 jun4 cheng2 lao2 。
- qu3 dao3 hua1 qian1 shu4 ， guan1 chi2 shui3 yi4 gao1 。 ying1 lai2 he2 si1 guan3 ， yan4 qi3 fu2 hui1 mao2 。
- wan3 zhuan3 qing1 luo2 shan4 ， hui2 xuan2 duo4 yu4 sao1 。 fa2 chou2 chang2 shu4 dao4 ， gong1 zhan3 yang4 ru2 dao1 。
- shan1 shi4 qian1 chong2 zhang4 ， jiang1 wei4 si4 mian4 hao2 。 wo4 long2 ceng2 de2 yu3 ， gu1 he4 shang4 ming2 gao1 。
- jian4 yong4 xiong2 kai1 xia2 ， gong1 xian2 zhe2 shou4 tao1 。 feng4 zi1 chang2 zai4 zhu2 ， yan4 yu3 bu4 li2 hao1 。
- wu2 yue4 fen1 shuang1 zhen4 ， dong1 xi1 jie1 wan4 sou1 。 jin1 chao2 bi3 pan1 lu4 ， jiang1 hai3 geng4 tao1 tao1 。

## 注释

## 译文

## 赏析
