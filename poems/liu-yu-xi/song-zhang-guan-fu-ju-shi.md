---
id: liu-yu-xi-song-zhang-guan-fu-ju-shi
title: 送张盥赴举诗
titlePinyin: song4 zhang1 guan4 fu4 ju3 shi1
titleSlug: song-zhang-guan-fu-ju-shi
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 尔生始悬弧，我作座上宾。
- 引箸举汤饼，祝词天麒麟。
- 今成一丈夫，坎坷愁风尘。
- 长裾来谒我，自号庐山人。
- 道旧与抚孤，悄然伤我神。
- 依依见眉睫，嘿嘿含悲辛。
- 永怀同年友，追想出谷晨。
- 三十二君子，齐飞凌烟旻。
- 曲江一会时，后会已凋沦。
- 况今三十载，阅世难重陈。
- 盛时一已过，来者日日新。
- 不如摇落树，重有明年春。
- 火后见琮璜，霜余识松筠。
- 肃风乃独秀，武部亦绝伦。
- 尔今持我诗，西见二重臣。
- 成贤必念旧，保贵在安贫。
- 清时为丞郎，气力侔陶钧。
- 乞取斗升水，因之云汉津。

## 拼音
- er3 sheng1 shi3 xuan2 hu2 ， wo3 zuo4 zuo4 shang4 bin1 。
- yin3 zhu4 ju3 tang1 bing3 ， zhu4 ci2 tian1 qi2 lin2 。
- jin1 cheng2 yi2 zhang4 fu0 ， kan3 ke3 chou2 feng1 chen2 。
- chang2 ju1 lai2 ye4 wo3 ， zi4 hao4 lu2 shan1 ren2 。
- dao4 jiu4 yu3 fu3 gu1 ， qiao3 ran2 shang1 wo3 shen2 。
- yi1 yi1 jian4 mei2 jie2 ， hei1 hei1 han2 bei1 xin1 。
- yong3 huai2 tong2 nian2 you3 ， zhui1 xiang3 chu1 gu3 chen2 。
- san1 shi2 er4 jun1 zi3 ， qi2 fei1 ling2 yan1 min2 。
- qu3 jiang1 yi2 hui4 shi2 ， hou4 hui4 yi3 diao1 lun2 。
- kuang4 jin1 san1 shi2 zai3 ， yue4 shi4 nan2 zhong4 chen2 。
- sheng4 shi2 yi4 yi3 guo4 ， lai2 zhe3 ri4 ri4 xin1 。
- bu4 ru2 yao2 luo4 shu4 ， zhong4 you3 ming2 nian2 chun1 。
- huo3 hou4 jian4 cong2 huang2 ， shuang1 yu2 shi2 song1 yun2 。
- su4 feng1 nai3 du2 xiu4 ， wu3 bu4 yi4 jue2 lun2 。
- er3 jin1 chi2 wo3 shi1 ， xi1 jian4 er4 chong2 chen2 。
- cheng2 xian2 bi4 nian4 jiu4 ， bao3 gui4 zai4 an1 pin2 。
- qing1 shi2 wei4 cheng2 lang2 ， qi4 li4 mou2 tao2 jun1 。
- qi3 qu3 dou4 sheng1 shui3 ， yin1 zhi1 yun2 han4 jin1 。

## 注释

## 译文

## 赏析
