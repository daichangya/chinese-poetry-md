---
id: liu-yu-xi-li-yang-shu-shi-qi-shi-yun
title: 历阳书事七十韵
titlePinyin: li4 yang2 shu1 shi4 qi1 shi2 yun4
titleSlug: li-yang-shu-shi-qi-shi-yun
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一夕为湖地，千年列郡名。霸王迷路处，亚父所封城。
- 汉置东南尉，梁分肘腋兵。本吴风俗剽，兼楚语音伧。
- 沸井今无涌，乌江旧有名。土台游柱史，石室隐彭铿。
- 曹操祠犹在，濡须坞未平。海潮随月大，江水应春生。
- 忆昨深山里，终朝看火耕。鱼书来北阙，鹢首下南荆。
- 云雨巫山暗，蕙兰湘水清。章华树已失，鄂渚草来迎。
- 庐阜香炉出，湓城粉堞明。雁飞彭蠡暮，鸦噪大雷晴。
- 平野分风使，恬和趁夜程。贵池登陆峻，舂谷渡桥鸣。
- 骆驿主人问，悲欢故旧情。几年方一面，卜昼便三更。
- 助喜杯盘盛，忘机笑语訇。管清疑警鹤，弦巧似娇莺。
- 炽炭烘蹲兽，华茵织斗鲸。回裾飘雾雨，急节堕琼英。
- 敛黛凝愁色，施钿耀翠晶。容华本南国，妆束学西京。
- 日落方收鼓，天寒更炙笙。促筵交履舄，痛饮倒簪缨。
- 谑浪容优孟，娇怜许智琼。蔽明添翠帟，命烛拄金茎。
- 坐久罗衣皱，杯频粉面骍。兴来从请曲，意堕即飞觥。
- 令急重须改，欢冯醉尽呈。诘朝还选胜，来日又寻盟。
- 道别殷勤惜，邀筵次第争。唯闻嗟短景，不复有余酲。
- 众散扃朱户，相携话素诚。晤言犹亹亹，残漏自丁丁。
- 出祖千夫拥，行厨五熟烹。离亭临野水，别思入哀筝。
- 接境人情洽，方冬馔具精。中流为界道，隔岸数飞甍。
- 沙浦王浑镇，沧洲谢脁城。望夫人化石，梦帝日环营。
- 半渡趋津吏，缘堤簇郡甿。场黄堆晚稻，篱碧见冬菁。
- 里社争来献，壶浆各自擎。鸱夷倾底写，粔籹斗成□。
- 采石风传柝，新林暮击钲。茧纶牵拨剌，犀焰照澄泓。
- 露冕观原野，前驱抗旆旌。分庭展宾主，望阙拜恩荣。
- 比屋惸嫠辈，连年水旱并。遐思常后已，下令必先庚。
- 远岫低屏列，支流曲带萦。湖鱼香胜肉，官酒重于饧。
- 忆昔泉源变，斯须地轴倾。鸡笼为石颗，龟眼入泥坑。
- 事系人风重，官从物论轻。江春俄澹荡，楼月几亏盈。
- 柳长千丝宛，田塍一线絣。游鱼将婢从，野雉见媒惊。
- 波净攒凫鹊，洲香发杜蘅。一钟菰葑米，千里水葵羹。
- 受谴时方久，分忧政未成。比琼虽碌碌，于铁尚铮铮。
- 早忝登三署，曾闻奏六英。无能甘负弩，不慎在提衡。
- 口语成中遘，毛衣阻上征。时闻关利钝，智亦有聋盲。
- 昔愧山东妙，今惭海内兄。后来登甲乙，早已在蓬瀛。
- 心托秦明镜，才非楚白珩。齿衰亲药物，宦薄傲公卿。
- 捧日皆元老，宣风尽大彭。好令朝集使，结束赴新正。

## 拼音
- yi4 xi1 wei4 hu2 di4 ， qian1 nian2 lie4 jun4 ming2 。 ba4 wang2 mi2 lu4 chu4 ， ya4 fu4 suo3 feng1 cheng2 。
- han4 zhi4 dong1 nan2 wei4 ， liang2 fen1 zhou3 ye4 bing1 。 ben3 wu2 feng1 su2 piao1 ， jian1 chu3 yu3 yin1 chen0 。
- fei4 jing3 jin1 wu2 yong3 ， wu1 jiang1 jiu4 you3 ming2 。 tu3 tai2 you2 zhu4 shi3 ， shi2 shi4 yin3 peng2 keng1 。
- cao2 cao1 ci2 you2 zai4 ， ru2 xu1 wu4 wei4 ping2 。 hai3 chao2 sui2 yue4 da4 ， jiang1 shui3 ying4 chun1 sheng1 。
- yi4 zuo2 shen1 shan1 li3 ， zhong1 chao2 kan4 huo3 geng1 。 yu2 shu1 lai2 bei3 que1 ， yi4 shou3 xia4 nan2 jing1 。
- yun2 yu3 wu1 shan1 an4 ， hui4 lan2 xiang1 shui3 qing1 。 zhang1 hua2 shu4 yi3 shi1 ， e4 zhu3 cao3 lai2 ying2 。
- lu2 fu4 xiang1 lu2 chu1 ， pen2 cheng2 fen3 die2 ming2 。 yan4 fei1 peng2 li2 mu4 ， ya1 zao4 da4 lei2 qing2 。
- ping2 ye3 fen1 feng1 shi3 ， tian2 he2 chen4 ye4 cheng2 。 gui4 chi2 deng1 lu4 jun4 ， chong1 gu3 du4 qiao2 ming2 。
- luo4 yi4 zhu3 ren2 wen4 ， bei1 huan1 gu4 jiu4 qing2 。 ji3 nian2 fang1 yi2 mian4 ， bu3 zhou4 bian4 san1 geng1 。
- zhu4 xi3 bei1 pan2 sheng4 ， wang4 ji1 xiao4 yu3 hong1 。 guan3 qing1 yi2 jing3 he4 ， xian2 qiao3 si4 jiao1 ying1 。
- chi4 tan4 hong1 dun1 shou4 ， hua2 yin1 zhi1 dou4 jing1 。 hui2 ju1 piao1 wu4 yu3 ， ji2 jie2 duo4 qiong2 ying1 。
- lian3 dai4 ning2 chou2 se4 ， shi1 dian4 yao4 cui4 jing1 。 rong2 hua2 ben3 nan2 guo2 ， zhuang1 shu4 xue2 xi1 jing1 。
- ri4 luo4 fang1 shou1 gu3 ， tian1 han2 geng4 zhi4 sheng1 。 cu4 yan2 jiao1 lü3 xi4 ， tong4 yin3 dao3 zan1 ying1 。
- xue4 lang4 rong2 you1 meng4 ， jiao1 lian2 xu3 zhi4 qiong2 。 bi4 ming2 tian1 cui4 yi4 ， ming4 zhu2 zhu3 jin1 jing1 。
- zuo4 jiu3 luo2 yi1 zhou4 ， bei1 pin2 fen3 mian4 xing1 。 xing1 lai2 cong2 qing3 qu3 ， yi4 duo4 ji2 fei1 gong1 。
- ling4 ji2 zhong4 xu1 gai3 ， huan1 feng2 zui4 jin4 cheng2 。 jie2 chao2 hai2 xuan3 sheng4 ， lai2 ri4 you4 xun2 meng2 。
- dao4 bie2 yin1 qin2 xi1 ， yao1 yan2 ci4 di4 zheng1 。 wei2 wen2 jie1 duan3 jing3 ， bu2 fu4 you3 yu2 cheng2 。
- zhong4 san4 jiong1 zhu1 hu4 ， xiang1 xie2 hua4 su4 cheng2 。 wu4 yan2 you2 wei3 wei3 ， can2 lou4 zi4 ding1 ding1 。
- chu1 zu3 qian1 fu1 yong1 ， xing2 chu2 wu3 shu2 peng1 。 li2 ting2 lin2 ye3 shui3 ， bie2 si1 ru4 ai1 zheng1 。
- jie1 jing4 ren2 qing2 qia4 ， fang1 dong1 zhuan4 ju4 jing1 。 zhong1 liu2 wei4 jie4 dao4 ， ge2 an4 shu4 fei1 meng2 。
- sha1 pu3 wang2 hun2 zhen4 ， cang1 zhou1 xie4 tiao3 cheng2 。 wang4 fu1 ren2 hua4 shi2 ， meng4 di4 ri4 huan2 ying2 。
- ban4 du4 qu1 jin1 li4 ， yuan2 di1 cu4 jun4 meng2 。 chang3 huang2 dui1 wan3 dao4 ， li2 bi4 jian4 dong1 jing1 。
- li3 she4 zheng1 lai2 xian4 ， hu2 jiang1 ge4 zi4 qing2 。 chi1 yi2 qing1 di3 xie3 ， ju4 nü3 dou4 cheng2 □ 。
- cai3 shi2 feng1 chuan2 tuo4 ， xin1 lin2 mu4 ji1 zheng1 。 jian3 lun2 qian1 bo1 la4 ， xi1 yan4 zhao4 cheng2 hong2 。
- lu4 mian3 guan1 yuan2 ye3 ， qian2 qu1 kang4 pei4 jing1 。 fen1 ting2 zhan3 bin1 zhu3 ， wang4 que1 bai4 en1 rong2 。
- bi3 wu1 qiong2 li2 bei4 ， lian2 nian2 shui3 han4 bing4 。 xia2 si1 chang2 hou4 yi3 ， xia4 ling4 bi4 xian1 geng1 。
- yuan3 xiu4 di1 ping2 lie4 ， zhi1 liu2 qu3 dai4 ying2 。 hu2 yu2 xiang1 sheng4 rou4 ， guan1 jiu3 zhong4 yu2 tang2 。
- yi4 xi1 quan2 yuan2 bian4 ， si1 xu1 di4 zhou2 qing1 。 ji1 long2 wei4 shi2 ke1 ， gui1 yan3 ru4 ni2 keng1 。
- shi4 xi4 ren2 feng1 zhong4 ， guan1 cong2 wu4 lun4 qing1 。 jiang1 chun1 e2 dan4 dang4 ， lou2 yue4 ji3 kui1 ying2 。
- liu3 chang2 qian1 si1 wan3 ， tian2 cheng2 yi2 xian4 bing1 。 you2 yu2 jiang1 bi4 cong2 ， ye3 zhi4 jian4 mei2 jing1 。
- bo1 jing4 zan3 fu2 que4 ， zhou1 xiang1 fa1 du4 heng2 。 yi4 zhong1 gu1 feng1 mi3 ， qian1 li3 shui3 kui2 geng1 。
- shou4 qian3 shi2 fang1 jiu3 ， fen1 you1 zheng4 wei4 cheng2 。 bi3 qiong2 sui1 lu4 lu4 ， yu2 tie3 shang4 zheng1 zheng1 。
- zao3 tian3 deng1 san1 shu3 ， ceng2 wen2 zou4 liu4 ying1 。 wu2 neng2 gan1 fu4 nu3 ， bu2 shen4 zai4 ti2 heng2 。
- kou3 yu3 cheng2 zhong1 gou4 ， mao2 yi1 zu3 shang4 zheng1 。 shi2 wen2 guan1 li4 dun4 ， zhi4 yi4 you3 long2 mang2 。
- xi1 kui4 shan1 dong1 miao4 ， jin1 can2 hai3 nei4 xiong1 。 hou4 lai2 deng1 jia3 yi3 ， zao3 yi3 zai4 peng2 ying2 。
- xin1 tuo1 qin2 ming2 jing4 ， cai2 fei1 chu3 bai2 heng2 。 chi3 shuai1 qin1 yao4 wu4 ， huan4 bao2 ao4 gong1 qing1 。
- peng3 ri4 jie1 yuan2 lao3 ， xuan1 feng1 jin4 da4 peng2 。 hao3 ling4 chao2 ji2 shi3 ， jie2 shu4 fu4 xin1 zheng4 。

## 注释

## 译文

## 赏析
