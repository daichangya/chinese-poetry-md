---
id: liu-yu-xi-yang-liu-zhi-ci-jiu-shou
title: 杨柳枝词九首
titlePinyin: yang2 liu3 zhi1 ci2 jiu3 shou3
titleSlug: yang-liu-zhi-ci-jiu-shou
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 塞北梅花羌笛吹，淮南桂树小山词。
- 请君莫奏前朝曲，听唱新翻杨柳枝。
- 南陌东城春早时，相逢何处不依依。
- 桃红李白皆夸好，须得垂杨相发挥。
- 凤阙轻遮翡翠帏，龙池遥望麹尘丝。
- 御沟春水相辉映，狂杀长安年少儿。
- 金谷园中莺乱飞，铜驼陌上好风吹。
- 城中桃李须臾尽，争似垂杨无限时。
- 花萼楼前初种时，美人楼上斗腰肢。
- 如今抛掷长街里，露叶如啼欲向谁。
- 炀帝行宫汴水滨，数枝杨柳不胜春。
- 晚来风起花如雪，飞入宫墙不见人。
- 御陌青门拂地垂，千条金缕万条丝。
- 如今绾作同心结，将赠行人知不知。
- 城外春风吹酒旗，行人挥袂日西时。
- 长安陌上无穷树，唯有垂杨管别离。
- 轻盈袅娜占年华，舞榭妆楼处处遮。
- 春尽絮花留不得，随风好去落谁家。

## 拼音
- sai4 bei3 mei2 hua1 qiang1 di2 chui1 ， huai2 nan2 gui4 shu4 xiao3 shan1 ci2 。
- qing3 jun1 mo4 zou4 qian2 chao2 qu3 ， ting1 chang4 xin1 fan1 yang2 liu3 zhi1 。
- nan2 mo4 dong1 cheng2 chun1 zao3 shi2 ， xiang1 feng2 he2 chu4 bu4 yi1 yi1 。
- tao2 hong2 li3 bai2 jie1 kua1 hao3 ， xu1 de2 chui2 yang2 xiang1 fa1 hui1 。
- feng4 que1 qing1 zhe1 fei3 cui4 wei2 ， long2 chi2 yao2 wang4 qu1 chen2 si1 。
- yu4 gou1 chun1 shui3 xiang1 hui1 ying4 ， kuang2 sha1 chang2 an1 nian2 shao4 er2 。
- jin1 gu3 yuan2 zhong1 ying1 luan4 fei1 ， tong2 tuo2 mo4 shang4 hao3 feng1 chui1 。
- cheng2 zhong1 tao2 li3 xu1 yu2 jin4 ， zheng1 si4 chui2 yang2 wu2 xian4 shi2 。
- hua1 e4 lou2 qian2 chu1 zhong3 shi2 ， mei3 ren2 lou2 shang4 dou4 yao1 zhi1 。
- ru2 jin1 pao1 zhi4 chang2 jie1 li3 ， lu4 ye4 ru2 ti2 yu4 xiang4 shui2 。
- yang2 di4 xing2 gong1 bian4 shui3 bin1 ， shu4 zhi1 yang2 liu3 bu2 sheng4 chun1 。
- wan3 lai2 feng1 qi3 hua1 ru2 xue3 ， fei1 ru4 gong1 qiang2 bu2 jian4 ren2 。
- yu4 mo4 qing1 men2 fu2 di4 chui2 ， qian1 tiao2 jin1 lü3 wan4 tiao2 si1 。
- ru2 jin1 wan3 zuo4 tong2 xin1 jie2 ， jiang1 zeng4 xing2 ren2 zhi1 bu0 zhi1 。
- cheng2 wai4 chun1 feng1 chui1 jiu3 qi2 ， xing2 ren2 hui1 mei4 ri4 xi1 shi2 。
- chang2 an1 mo4 shang4 wu2 qiong2 shu4 ， wei2 you3 chui2 yang2 guan3 bie2 li2 。
- qing1 ying2 niao3 nuo2 zhan4 nian2 hua2 ， wu3 xie4 zhuang1 lou2 chu4 chu4 zhe1 。
- chun1 jin4 xu4 hua1 liu2 bu4 de2 ， sui2 feng1 hao3 qu4 luo4 shui2 jia1 。

## 注释

## 译文

## 赏析
