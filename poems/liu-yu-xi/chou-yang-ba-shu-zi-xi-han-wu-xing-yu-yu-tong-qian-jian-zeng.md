---
id: liu-yu-xi-chou-yang-ba-shu-zi-xi-han-wu-xing-yu-yu-tong-qian-jian-zeng
title: 酬杨八庶子喜韩吴兴与余同迁见赠
titlePinyin: chou2 yang2 ba1 shu4 zi3 xi3 han2 wu2 xing1 yu3 yu2 tong2 qian1 jian4 zeng4
titleSlug: chou-yang-ba-shu-zi-xi-han-wu-xing-yu-yu-tong-qian-jian-zeng
author: 刘禹锡
authorPinyin: liu2 yu3 xi1
authorSlug: liu-yu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 早遇圣明朝，雁行登九霄。文轻傅武仲，酒逼盖宽饶。
- 舍矢同瞻鹄，当筵共赛枭。琢磨三益重，唱和五音调。
- 台柏烟常起，池荷香暗飘。星文辞北极，旗影度东辽。
- 直道由来黜，浮名岂敢要。三湘与百越，雨散又云摇。
- 远守惭侯籍，征还荷诏条。悴容唯舌在，别恨几魂销。
- 满眼悲陈事，逢人少旧僚。烟霞为老伴，蒲柳任先凋。
- 虎绶悬新印，龙舼理去桡。断肠天北郡，携手洛阳桥。
- 幢盖今虽贵，弓旌会见招。其如草玄客，空宇久寥寥。

## 拼音
- zao3 yu4 sheng4 ming2 chao2 ， yan4 xing2 deng1 jiu3 xiao1 。 wen2 qing1 fu4 wu3 zhong4 ， jiu3 bi1 gai4 kuan1 rao2 。
- she4 shi3 tong2 zhan1 hu2 ， dang1 yan2 gong4 sai4 xiao1 。 zhuo2 mo2 san1 yi4 zhong4 ， chang4 he4 wu3 yin1 diao4 。
- tai2 bai3 yan1 chang2 qi3 ， chi2 he2 xiang1 an4 piao1 。 xing1 wen2 ci2 bei3 ji2 ， qi2 ying3 du4 dong1 liao2 。
- zhi2 dao4 you2 lai2 chu4 ， fu2 ming2 qi3 gan3 yao4 。 san1 xiang1 yu3 bai3 yue4 ， yu3 san4 you4 yun2 yao2 。
- yuan3 shou3 can2 hou2 ji2 ， zheng1 hai2 he2 zhao4 tiao2 。 cui4 rong2 wei2 she2 zai4 ， bie2 hen4 ji3 hun2 xiao1 。
- man3 yan3 bei1 chen2 shi4 ， feng2 ren2 shao3 jiu4 liao2 。 yan1 xia2 wei4 lao3 ban4 ， pu2 liu3 ren4 xian1 diao1 。
- hu3 shou4 xuan2 xin1 yin4 ， long2 qiong2 li3 qu4 rao2 。 duan4 chang2 tian1 bei3 jun4 ， xie2 shou3 luo4 yang2 qiao2 。
- zhuang4 gai4 jin1 sui1 gui4 ， gong1 jing1 hui4 jian4 zhao1 。 qi2 ru2 cao3 xuan2 ke4 ， kong1 yu3 jiu3 liao2 liao2 。

## 注释

## 译文

## 赏析
