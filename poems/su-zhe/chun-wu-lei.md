---
id: su-zhe-chun-wu-lei
title: 春无雷
titlePinyin: chun1 wu2 lei2
titleSlug: chun-wu-lei
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 经冬无雪麦不死，秋雨过多深入土。
- 人言来岁定无麦，农父掉头笑不许。
- 清明雨足麦欣欣，旋敕奴婢修破囷。
- 大麦过期当半熟，小麦未晚犹十分。
- 东家西舍发陈积，十钱一餠犹难得。
- 向来天公不为人，市人半是沟中瘠。
- 前望麦熟一月期，老稚相劝聊忍饥。
- 谁令伏枕作寒热，囊中无钱谁肯医。
- 天公爱人何所吝，一春雨作雷不震。
- 雷声一起百妖除，病人起舞不须扶。

## 拼音
- jing1 dong1 wu2 xue3 mai4 bu4 si3 ， qiu1 yu3 guo4 duo1 shen1 ru4 tu3 。
- ren2 yan2 lai2 sui4 ding4 wu2 mai4 ， nong2 fu4 diao4 tou2 xiao4 bu4 xu3 。
- qing1 ming2 yu3 zu2 mai4 xin1 xin1 ， xuan2 chi4 nu2 bi4 xiu1 po4 qun1 。
- da4 mai4 guo4 qi1 dang1 ban4 shu2 ， xiao3 mai4 wei4 wan3 you2 shi2 fen1 。
- dong1 jia1 xi1 she4 fa1 chen2 ji1 ， shi2 qian2 yi4 bing3 you2 nan2 de2 。
- xiang4 lai2 tian1 gong1 bu2 wei4 ren2 ， shi4 ren2 ban4 shi4 gou1 zhong1 ji2 。
- qian2 wang4 mai4 shu2 yi1 yue4 qi1 ， lao3 zhi4 xiang1 quan4 liao2 ren3 ji1 。
- shui2 ling4 fu2 zhen3 zuo4 han2 re4 ， nang2 zhong1 wu2 qian2 shui2 ken3 yi1 。
- tian1 gong1 ai4 ren2 he2 suo3 lin4 ， yi4 chun1 yu3 zuo4 lei2 bu2 zhen4 。
- lei2 sheng1 yi4 qi3 bai3 yao1 chu2 ， bing4 ren2 qi3 wu3 bu4 xu1 fu2 。

## 注释

## 译文

## 赏析
