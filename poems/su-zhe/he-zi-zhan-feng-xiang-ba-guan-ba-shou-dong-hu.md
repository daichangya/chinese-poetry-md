---
id: su-zhe-he-zi-zhan-feng-xiang-ba-guan-ba-shou-dong-hu
title: 和子瞻凤翔八观八首 东湖
titlePinyin: he2 zi3 zhan1 feng4 xiang2 ba1 guan1 ba1 shou3   dong1 hu2
titleSlug: he-zi-zhan-feng-xiang-ba-guan-ba-shou-dong-hu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不到东湖上，但闻东湖吟。
- 诗词已清绝，佳境亦可寻。
- 蜿蜒苍石螭，蟠拏据湖心。
- 倒腹吐流水，奔注为重深。
- 清风荡微波，渺渺平无音。
- 有鼈行在沙，有鱼跃在浔。
- 鼈圆如新荷，鱼细如蠹蟫。
- 梧桐生两涯，萧萧自成林。
- 孙枝复生孙，已中瑟与琴。
- 秋虫噪蜩蚻，春鸟鸣鴂鵀。
- 有客来无时，濯足荫清阴。
- 自忘府中官，取酒石上斟。
- 醉倒卧石上，野虫上其襟。
- 醒来不知莫，湖月翻黄金。
- 油然上马去，纵意不自箴。
- 作诗招路人，行乐宜及今。
- 人生不满百，一瞬何所任。
- 路人掉头笑，去马何骎骎。
- 子有不肖弟，有冠未尝簪。
- 愿身化为线，使子为之针。
- 子欲烹鲤鱼，为子溉釜鬵。
- 子欲枕山石，为子求布衾。
- 异乡虽云乐，不如反故岑。
- 瘦田可凿耕，桑柘可织纴。
- 东有轩辕泉，隠隠如牛涔。
- 西有管辂宅，尚存青石碪。
- 彭女留膝踝，礼拜意已钦。
- 慈母抱众子，乱石寒萧森。
- 朝往莫可还，此岂不足临。
- 慎勿语他人，此意子独谌。

## 拼音
- bu2 dao4 dong1 hu2 shang4 ， dan4 wen2 dong1 hu2 yin2 。
- shi1 ci2 yi3 qing1 jue2 ， jia1 jing4 yi4 ke3 xun2 。
- wan1 yan2 cang1 shi2 chi1 ， pan2 na2 ju4 hu2 xin1 。
- dao3 fu4 tu3 liu2 shui3 ， ben1 zhu4 wei4 zhong4 shen1 。
- qing1 feng1 dang4 wei1 bo1 ， miao3 miao3 ping2 wu2 yin1 。
- you3 bie1 xing2 zai4 sha1 ， you3 yu2 yue4 zai4 xun2 。
- bie1 yuan2 ru2 xin1 he2 ， yu2 xi4 ru2 du4 yin2 。
- wu2 tong2 sheng1 liang3 ya2 ， xiao1 xiao1 zi4 cheng2 lin2 。
- sun1 zhi1 fu4 sheng1 sun1 ， yi3 zhong1 se4 yu3 qin2 。
- qiu1 chong2 zao4 tiao2 zha2 ， chun1 niao3 ming2 jue2 ren2 。
- you3 ke4 lai2 wu2 shi2 ， zhuo2 zu2 yin4 qing1 yin1 。
- zi4 wang4 fu3 zhong1 guan1 ， qu3 jiu3 shi2 shang4 zhen1 。
- zui4 dao3 wo4 shi2 shang4 ， ye3 chong2 shang4 qi2 jin1 。
- xing3 lai2 bu4 zhi1 mo4 ， hu2 yue4 fan1 huang2 jin1 。
- you2 ran2 shang4 ma3 qu4 ， zong4 yi4 bu2 zi4 zhen1 。
- zuo4 shi1 zhao1 lu4 ren2 ， xing2 le4 yi2 ji2 jin1 。
- ren2 sheng1 bu4 man3 bai3 ， yi2 shun4 he2 suo3 ren4 。
- lu4 ren2 diao4 tou2 xiao4 ， qu4 ma3 he2 qin1 qin1 。
- zi3 you3 bu2 xiao4 di4 ， you3 guan1 wei4 chang2 zan1 。
- yuan4 shen1 hua4 wei2 xian4 ， shi3 zi3 wei4 zhi1 zhen1 。
- zi3 yu4 peng1 li3 yu2 ， wei4 zi3 gai4 fu3 xin2 。
- zi3 yu4 zhen3 shan1 shi2 ， wei4 zi3 qiu2 bu4 qin1 。
- yi4 xiang1 sui1 yun2 le4 ， bu4 ru2 fan3 gu4 cen2 。
- shou4 tian2 ke3 zao2 geng1 ， sang1 zhe4 ke3 zhi1 ren4 。
- dong1 you3 xuan1 yuan2 quan2 ， yin3 yin3 ru2 niu2 cen2 。
- xi1 you3 guan3 lu4 zhai2 ， shang4 cun2 qing1 shi2 zhen1 。
- peng2 nü3 liu2 xi1 huai2 ， li3 bai4 yi4 yi3 qin1 。
- ci2 mu3 bao4 zhong4 zi3 ， luan4 shi2 han2 xiao1 sen1 。
- chao2 wang3 mo4 ke3 hai2 ， ci3 qi3 bu4 zu2 lin2 。
- shen4 wu4 yu3 ta1 ren2 ， ci3 yi4 zi3 du2 chen2 。

## 注释

## 译文

## 赏析
