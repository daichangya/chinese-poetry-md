---
id: su-zhe-he-zi-zhan-jian-shi-ju-ren
title: 和子瞻监试举人
titlePinyin: he2 zi3 zhan1 jian1 shi4 ju3 ren2
titleSlug: he-zi-zhan-jian-shi-ju-ren
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 登科岁云徂，旧学日将落。
- 外遭饥寒侵，内苦忧患铄。
- 传家足坟史，遗说本精约。
- 群言久纷荡，开卷每惊矍。
- 居官忝庠序，授业止干籥。
- 朝廷发新令，长短弃前彟。
- 缘饰小学家，睥睨前王作。
- 声形一分解，道义因附托。
- 安行厌衢路，强挽就縻缚。
- 纵横施口鼻，烂熳涂丹垩。
- 强辩忽横流，漂荡终安泊。
- 忆惟法初传，欲讲面先怍。
- 新科劝多士，从者尽高爵。
- 徘徊始未信，衒诱终难却。
- 嗟哉守愚钝，几不被讥谑。
- 独醒惭𫗦糟，未信耻轻诺。
- 敢言折锋铓，但自保城郭。
- 有司顾未知，选试谬西洛。
- 群儒谁号令，新语竞投削。
- 虽云心所安，恐异时量度。
- 诡遇便巧射，晚嫁由拙妁。
- 谁能力春耕，忍饥待秋获。
- 闻兄职在监，考较笔仍阁。
- 缩手看傍人，此意殊未恶。

## 拼音
- deng1 ke1 sui4 yun2 cu2 ， jiu4 xue2 ri4 jiang1 luo4 。
- wai4 zao1 ji1 han2 qin1 ， nei4 ku3 you1 huan4 shuo4 。
- chuan2 jia1 zu2 fen2 shi3 ， yi2 shuo1 ben3 jing1 yue1 。
- qun2 yan2 jiu3 fen1 dang4 ， kai1 juan4 mei3 jing1 jue2 。
- ju1 guan1 tian3 xiang2 xu4 ， shou4 ye4 zhi3 gan1 yue4 。
- chao2 ting2 fa1 xin1 ling4 ， chang2 duan3 qi4 qian2 yue1 。
- yuan2 shi4 xiao3 xue2 jia1 ， pi4 ni4 qian2 wang2 zuo4 。
- sheng1 xing2 yi4 fen1 jie3 ， dao4 yi4 yin1 fu4 tuo1 。
- an1 xing2 yan4 qu2 lu4 ， qiang2 wan3 jiu4 mi2 fu4 。
- zong4 heng2 shi1 kou3 bi2 ， lan4 man4 tu2 dan1 e4 。
- qiang2 bian4 hu1 heng2 liu2 ， piao1 dang4 zhong1 an1 bo2 。
- yi4 wei2 fa3 chu1 chuan2 ， yu4 jiang3 mian4 xian1 zuo4 。
- xin1 ke1 quan4 duo1 shi4 ， cong2 zhe3 jin4 gao1 jue2 。
- pai2 huai2 shi3 wei4 xin4 ， xuan4 you4 zhong1 nan2 que4 。
- jie1 zai1 shou3 yu2 dun4 ， ji3 bu2 bei4 ji1 xue4 。
- du2 xing3 can2 𫗦 zao1 ， wei4 xin4 chi3 qing1 nuo4 。
- gan3 yan2 zhe2 feng1 mang2 ， dan4 zi4 bao3 cheng2 guo1 。
- you3 si1 gu4 wei4 zhi1 ， xuan3 shi4 miu4 xi1 luo4 。
- qun2 ru2 shui2 hao4 ling4 ， xin1 yu3 jing4 tou2 xiao1 。
- sui1 yun2 xin1 suo3 an1 ， kong3 yi4 shi2 liang2 du4 。
- gui3 yu4 bian4 qiao3 she4 ， wan3 jia4 you2 zhuo1 shuo4 。
- shui2 neng2 li4 chun1 geng1 ， ren3 ji1 dai4 qiu1 huo4 。
- wen2 xiong1 zhi2 zai4 jian1 ， kao3 jiao4 bi3 reng2 ge2 。
- suo1 shou3 kan4 bang4 ren2 ， ci3 yi4 shu1 wei4 e4 。

## 注释

## 译文

## 赏析
