---
id: su-zhe-xia-zhi-hou-de-yu
title: 夏至后得雨
titlePinyin: xia4 zhi4 hou4 de2 yu3
titleSlug: xia-zhi-hou-de-yu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天惟不穷人，旱甚雨辄至。
- 麦干春泽匝，禾槁夏雷坠。
- 一年失二雨，廪实真不继。
- 我穷本人穷，得饱天所畀。
- 夺禄十五年，有田颍川涘。
- 躬耕力不足，分获中自愧。
- 余功治室庐，弃积沾狗彘。
- 久养无用身，未识彼天意。

## 拼音
- tian1 wei2 bu4 qiong2 ren2 ， han4 shen4 yu3 zhe2 zhi4 。
- mai4 gan1 chun1 ze2 za1 ， he2 gao3 xia4 lei2 zhui4 。
- yi4 nian2 shi1 er4 yu3 ， lin3 shi2 zhen1 bu2 ji4 。
- wo3 qiong2 ben3 ren2 qiong2 ， de2 bao3 tian1 suo3 bi4 。
- duo2 lu4 shi2 wu3 nian2 ， you3 tian2 ying3 chuan1 si4 。
- gong1 geng1 li4 bu4 zu2 ， fen1 huo4 zhong1 zi4 kui4 。
- yu2 gong1 zhi4 shi4 lu2 ， qi4 ji1 zhan1 gou3 zhi4 。
- jiu3 yang3 wu2 yong4 shen1 ， wei4 shi2 bi3 tian1 yi4 。

## 注释

## 译文

## 赏析
