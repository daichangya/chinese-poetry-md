---
id: su-zhe-chi-wang-quan-dian-sha-mai
title: 迟往泉店杀麦
titlePinyin: chi2 wang3 quan2 dian4 sha1 mai4
titleSlug: chi-wang-quan-dian-sha-mai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罢民不耕获，岂利有攸往。
- 古人为我言，许此亦无妄。
- 一冬免锄犁，二麦盈瓮盎。
- 火老金尚伏，雨过筑场壤。
- 邻家助伯亚，苍耳割榛莽。
- 朝阳得终日，经岁可无恙。
- 老夫终病慵，长子幸可仗。
- 劬劳慎勿厌，餠饵家共享。
- 秋田雨初足，已作丰熟想。
- 归来报好音，相对开腊酿。

## 拼音
- ba4 min2 bu4 geng1 huo4 ， qi3 li4 you3 you1 wang3 。
- gu3 ren2 wei2 wo3 yan2 ， xu3 ci3 yi4 wu2 wang4 。
- yi4 dong1 mian3 chu2 li2 ， er4 mai4 ying2 weng4 ang4 。
- huo3 lao3 jin1 shang4 fu2 ， yu3 guo4 zhu4 chang3 rang3 。
- lin2 jia1 zhu4 bo2 ya4 ， cang1 er3 ge1 zhen1 mang3 。
- chao2 yang2 de2 zhong1 ri4 ， jing1 sui4 ke3 wu2 yang4 。
- lao3 fu1 zhong1 bing4 yong1 ， zhang3 zi3 xing4 ke3 zhang4 。
- qu2 lao2 shen4 wu4 yan4 ， bing3 er3 jia1 gong4 xiang3 。
- qiu1 tian2 yu3 chu1 zu2 ， yi3 zuo4 feng1 shu2 xiang3 。
- gui1 lai2 bao4 hao3 yin1 ， xiang1 dui4 kai1 la4 niang4 。

## 注释

## 译文

## 赏析
