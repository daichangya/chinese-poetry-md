---
id: su-zhe-tang-cheng
title: 堂成
titlePinyin: tang2 cheng2
titleSlug: tang-cheng
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 筑室三年，堂成可居。
- 我初不知，诸子劳劬。
- 父母老矣，风雨未除。
- 橐装几何，勿问有无。
- 伐木于山，因此旧庐。
- 不约不丰，燕处无余。
- 堂开六楹，南北四筵。
- 昼明廓然，夜冥黯然。
- 四邻无声，布被粗毡。
- 身非蚌螺，一睡经年。
- 夜如何其，趺坐燕安。
- 善恶不思，此心自圆。
- 东厢靖深，以奉尝烝。
- 老佛之庐，朝香夜灯。
- 西厢千卷，图书之林。
- 先人所遗，子孙是承。
- 杖屦经行，直如引绳。
- 顾视而笑，此如我心。
- 诸子之室，左右吾背。
- 将食击板，一击而会。
- 瓜畦芋区，分布其外。
- 锄去瓦砾，壤而不块。
- 废井重浚，泉眼仍在。
- 辘轳雷鸣，甘雨时霈。
- 园夫能勤，家足于菜。
- 有客叩门，贺我堂成。
- 揖客而笑，念我平生。
- 三世读书，粗免躬耕。
- 明窗修竹，惟我与兄。
- 荫映茅茨，吐论峥嵘。
- 猖狂妄行，以得此名。
- 老而求安，匪以为荣。

## 拼音
- zhu4 shi4 san1 nian2 ， tang2 cheng2 ke3 ju1 。
- wo3 chu1 bu4 zhi1 ， zhu1 zi3 lao2 qu2 。
- fu4 mu3 lao3 yi3 ， feng1 yu3 wei4 chu2 。
- tuo2 zhuang1 ji3 he2 ， wu4 wen4 you3 wu2 。
- fa2 mu4 yu2 shan1 ， yin1 ci3 jiu4 lu2 。
- bu4 yue1 bu4 feng1 ， yan4 chu4 wu2 yu2 。
- tang2 kai1 liu4 ying2 ， nan2 bei3 si4 yan2 。
- zhou4 ming2 kuo4 ran2 ， ye4 ming2 an4 ran2 。
- si4 lin2 wu2 sheng1 ， bu4 bei4 cu1 zhan1 。
- shen1 fei1 bang4 luo2 ， yi2 shui4 jing1 nian2 。
- ye4 ru2 he2 qi2 ， fu1 zuo4 yan4 an1 。
- shan4 e4 bu4 si1 ， ci3 xin1 zi4 yuan2 。
- dong1 xiang1 jing4 shen1 ， yi3 feng4 chang2 zheng1 。
- lao3 fo2 zhi1 lu2 ， chao2 xiang1 ye4 deng1 。
- xi1 xiang1 qian1 juan4 ， tu2 shu1 zhi1 lin2 。
- xian1 ren2 suo3 yi2 ， zi3 sun1 shi4 cheng2 。
- zhang4 ju4 jing1 xing2 ， zhi2 ru2 yin3 sheng2 。
- gu4 shi4 er2 xiao4 ， ci3 ru2 wo3 xin1 。
- zhu1 zi3 zhi1 shi4 ， zuo3 you4 wu2 bei4 。
- jiang1 shi2 ji1 ban3 ， yi4 ji1 er2 hui4 。
- gua1 qi2 yu4 qu1 ， fen1 bu4 qi2 wai4 。
- chu2 qu4 wa3 li4 ， rang3 er2 bu2 kuai4 。
- fei4 jing3 zhong4 jun4 ， quan2 yan3 reng2 zai4 。
- lu4 lu2 lei2 ming2 ， gan1 yu3 shi2 pei4 。
- yuan2 fu1 neng2 qin2 ， jia1 zu2 yu2 cai4 。
- you3 ke4 kou4 men2 ， he4 wo3 tang2 cheng2 。
- yi1 ke4 er2 xiao4 ， nian4 wo3 ping2 sheng1 。
- san1 shi4 du2 shu1 ， cu1 mian3 gong1 geng1 。
- ming2 chuang1 xiu1 zhu2 ， wei2 wo3 yu3 xiong1 。
- yin4 ying4 mao2 ci2 ， tu3 lun4 zheng1 rong2 。
- chang1 kuang2 wang4 xing2 ， yi3 de2 ci3 ming2 。
- lao3 er2 qiu2 an1 ， fei3 yi3 wei2 rong2 。

## 注释

## 译文

## 赏析
