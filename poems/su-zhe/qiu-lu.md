---
id: su-zhe-qiu-lu
title: 秋旅
titlePinyin: qiu1 lü3
titleSlug: qiu-lu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨晴秋稼如云屯，豆没鸡兔禾没人。
- 老农欢笑语行路，十年俭薄无今晨。
- 无风无雨更一月，藜羹黍饭供四邻。
- 天公似许百姓足，人事未可一二论。
- 穷边逃卒到处满，烧场入室才逡巡。
- 县符星火杂鞭箠，解衣乞与犹怒嗔。
- 我愿人心似天意，爱惜老弱怜孤贫。
- 古来尧舜知有否，诗书到此皆空文。

## 拼音
- yu3 qing2 qiu1 jia4 ru2 yun2 tun2 ， dou4 mei2 ji1 tu4 he2 mei2 ren2 。
- lao3 nong2 huan1 xiao4 yu3 xing2 lu4 ， shi2 nian2 jian3 bao2 wu2 jin1 chen2 。
- wu2 feng1 wu2 yu3 geng4 yi1 yue4 ， li2 geng1 shu3 fan4 gong4 si4 lin2 。
- tian1 gong1 si4 xu3 bai3 xing4 zu2 ， ren2 shi4 wei4 ke3 yi1 er4 lun4 。
- qiong2 bian1 tao2 zu2 dao4 chu4 man3 ， shao1 chang3 ru4 shi4 cai2 qun1 xun2 。
- xian4 fu2 xing1 huo3 za2 bian1 chui2 ， jie3 yi1 qi3 yu3 you2 nu4 chen1 。
- wo3 yuan4 ren2 xin1 si4 tian1 yi4 ， ai4 xi1 lao3 ruo4 lian2 gu1 pin2 。
- gu3 lai2 yao2 shun4 zhi1 you3 fou3 ， shi1 shu1 dao4 ci3 jie1 kong1 wen2 。

## 注释

## 译文

## 赏析
