---
id: su-zhe-song-xian-yu-zi-jun-hai-chao-jian-jian-fan-jing-ren
title: 送鲜于子骏还朝兼简范景仁
titlePinyin: song4 xian1 yu2 zi3 jun4 hai2 chao2 jian1 jian3 fan4 jing3 ren2
titleSlug: song-xian-yu-zi-jun-hai-chao-jian-jian-fan-jing-ren
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀中耆旧今无几，相逢握手堪流涕。
- 倦游潦倒不还家，旧俗陵迟真委地。
- 钱荒粟帛贱如土，榷峻茶盐不成市。
- 诗书乡校变古法，节行故人安近利。
- 欲归长恐归不得，归去相欢定谁是。
- 低徊有似羊触藩，眷恋仅同鸡择米。
- 中山先生昔所爱，南都摄尹私相喜。
- 穷冬夜长一事无，灯火相从夜深睡。
- 读书万卷老不废，感遇百篇深有意。
- 俗吏惟知畏简书，穷途岂意逢君子。
- 春风归骑忽西顾，平日高谈应且止。
- 朝骑疋马事朝谒，莫就一床寻梦寐。
- 犹有城西范蜀公，买地城东种桃李。
- 花絮飞扬酒满壶，谈笑从容诗百纸。
- 红尘暗天独不知，白首相看两无愧。
- 古人避世金马门，何必柴车返田里。

## 拼音
- shu3 zhong1 qi2 jiu4 jin1 wu2 ji3 ， xiang1 feng2 wo4 shou3 kan1 liu2 ti4 。
- juan4 you2 liao2 dao3 bu4 hai2 jia1 ， jiu4 su2 ling2 chi2 zhen1 wei3 di4 。
- qian2 huang1 su4 bo2 jian4 ru2 tu3 ， que4 jun4 cha2 yan2 bu4 cheng2 shi4 。
- shi1 shu1 xiang1 xiao4 bian4 gu3 fa3 ， jie2 xing2 gu4 ren2 an1 jin4 li4 。
- yu4 gui1 chang2 kong3 gui1 bu4 de2 ， gui1 qu4 xiang1 huan1 ding4 shui2 shi4 。
- di1 huai2 you3 si4 yang2 chu4 fan1 ， juan4 lian4 jin3 tong2 ji1 ze2 mi3 。
- zhong1 shan1 xian1 sheng1 xi1 suo3 ai4 ， nan2 dou1 she4 yin3 si1 xiang1 xi3 。
- qiong2 dong1 ye4 chang2 yi2 shi4 wu2 ， deng1 huo3 xiang1 cong2 ye4 shen1 shui4 。
- du2 shu1 wan4 juan4 lao3 bu2 fei4 ， gan3 yu4 bai3 pian1 shen1 you3 yi4 。
- su2 li4 wei2 zhi1 wei4 jian3 shu1 ， qiong2 tu2 qi3 yi4 feng2 jun1 zi3 。
- chun1 feng1 gui1 qi2 hu1 xi1 gu4 ， ping2 ri4 gao1 tan2 ying4 qie3 zhi3 。
- chao2 qi2 pi3 ma3 shi4 chao2 ye4 ， mo4 jiu4 yi4 chuang2 xun2 meng4 mei4 。
- you2 you3 cheng2 xi1 fan4 shu3 gong1 ， mai3 di4 cheng2 dong1 zhong3 tao2 li3 。
- hua1 xu4 fei1 yang2 jiu3 man3 hu2 ， tan2 xiao4 cong2 rong2 shi1 bai3 zhi3 。
- hong2 chen2 an4 tian1 du2 bu4 zhi1 ， bai2 shou3 xiang4 kan4 liang3 wu2 kui4 。
- gu3 ren2 bi4 shi4 jin1 ma3 men2 ， he2 bi4 chai2 che1 fan3 tian2 li3 。

## 注释

## 译文

## 赏析
