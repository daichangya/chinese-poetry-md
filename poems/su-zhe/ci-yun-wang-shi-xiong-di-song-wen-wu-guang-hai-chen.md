---
id: su-zhe-ci-yun-wang-shi-xiong-di-song-wen-wu-guang-hai-chen
title: 次韵王适兄弟送文务光还陈
titlePinyin: ci4 yun4 wang2 shi4 xiong1 di4 song4 wen2 wu4 guang1 hai2 chen2
titleSlug: ci-yun-wang-shi-xiong-di-song-wen-wu-guang-hai-chen
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三君皆亲非复客，执手河梁我心恻。
- 倚门耿耿夜不眠，挽袖匆匆有难色。
- 君归使我劳魂梦，落叶鸣阶自相拥。
- 君家西归在新岁，此行未远心先恐。
- 故山万里知何许，我欲因君亦归去。
- 清江仿佛钓鱼船，修竹平生读书处。
- 青衫白发我当归，咀噍式微惭古诗。
- 少年勿作老人调，被服荣名慰所思。

## 拼音
- san1 jun1 jie1 qin1 fei1 fu4 ke4 ， zhi2 shou3 he2 liang2 wo3 xin1 ce4 。
- yi3 men2 geng3 geng3 ye4 bu4 mian2 ， wan3 xiu4 cong1 cong1 you3 nan2 se4 。
- jun1 gui1 shi3 wo3 lao2 hun2 meng4 ， luo4 ye4 ming2 jie1 zi4 xiang1 yong1 。
- jun1 jia1 xi1 gui1 zai4 xin1 sui4 ， ci3 xing2 wei4 yuan3 xin1 xian1 kong3 。
- gu4 shan1 wan4 li3 zhi1 he2 xu3 ， wo3 yu4 yin1 jun1 yi4 gui1 qu4 。
- qing1 jiang1 fang3 fu2 diao4 yu2 chuan2 ， xiu1 zhu2 ping2 sheng1 du2 shu1 chu4 。
- qing1 shan1 bai2 fa4 wo3 dang1 gui1 ， zui3 jiao4 shi4 wei1 can2 gu3 shi1 。
- shao4 nian2 wu4 zuo4 lao3 ren2 tiao2 ， bei4 fu2 rong2 ming2 wei4 suo3 si1 。

## 注释

## 译文

## 赏析
