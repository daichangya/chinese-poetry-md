---
id: su-zhe-da-ren-jiu-fei-tan-qin-bi-jie-ren-lei-qin-yi-ji-jiu-qu-shi-de-san-si-lu--2885cbed
title: 大人久废弹琴比借人雷琴以记旧曲十得三四率尔拜呈
titlePinyin: da4 ren2 jiu3 fei4 tan2 qin2 bi3 jie4 ren2 lei2 qin2 yi3 ji4 jiu4 qu3 shi2 de2 san1 si4 lü4 er3 bai4 cheng2
titleSlug: da-ren-jiu-fei-tan-qin-bi-jie-ren-lei-qin-yi-ji-jiu-qu-shi-de-san-si-lu--2885cbed
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久厌凡桐不复弹，偶然寻绎尚能存。
- 仓庚鸣树思前岁，春水生波满旧痕。
- 泉落空岩虚谷应，珮敲清殿百官寒。
- 终宵窃听不能学，庭树无风月满轩。

## 拼音
- jiu3 yan4 fan2 tong2 bu2 fu4 tan2 ， ou3 ran2 xun2 yi4 shang4 neng2 cun2 。
- cang1 geng1 ming2 shu4 si1 qian2 sui4 ， chun1 shui3 sheng1 bo1 man3 jiu4 hen2 。
- quan2 luo4 kong1 yan2 xu1 gu3 ying4 ， pei4 qiao1 qing1 dian4 bai3 guan1 han2 。
- zhong1 xiao1 qie4 ting1 bu4 neng2 xue2 ， ting2 shu4 wu2 feng1 yue4 man3 xuan1 。

## 注释

## 译文

## 赏析
