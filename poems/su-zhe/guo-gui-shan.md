---
id: su-zhe-guo-gui-shan
title: 过龟山
titlePinyin: guo4 gui1 shan1
titleSlug: guo-gui-shan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 再涉长淮水，惊呼十四年。
- 龟山老僧在，相见一茫然。
- 僧老不自知，我老私自怜。
- 驱驰定何获，少壮空已捐。
- 掉头不见答，笑指岸下船。
- 人生何足云，陵谷自变迁。
- 当年此山下，莫测千仞渊。
- 渊中械神物，自昔尧禹传。
- 帆樯避石壁，风雨随香烟。
- 尔来放冬汴，冷沙涨成田。
- 褰裳六月渡，中流一带牵。
- 俯首见砂砾，群渔捕鲂鳣。
- 父老但惊叹，此理未易原。
- 何况七尺躯，不为物所旋。
- 众形要同尽，独有无生全。
- 百年争夺中，扰扰谁相贤。

## 拼音
- zai4 she4 chang2 huai2 shui3 ， jing1 hu1 shi2 si4 nian2 。
- gui1 shan1 lao3 seng1 zai4 ， xiang1 jian4 yi4 mang2 ran2 。
- seng1 lao3 bu2 zi4 zhi1 ， wo3 lao3 si1 zi4 lian2 。
- qu1 chi2 ding4 he2 huo4 ， shao4 zhuang4 kong1 yi3 juan1 。
- diao4 tou2 bu2 jian4 da2 ， xiao4 zhi3 an4 xia4 chuan2 。
- ren2 sheng1 he2 zu2 yun2 ， ling2 gu3 zi4 bian4 qian1 。
- dang1 nian2 ci3 shan1 xia4 ， mo4 ce4 qian1 ren4 yuan1 。
- yuan1 zhong1 xie4 shen2 wu4 ， zi4 xi1 yao2 yu3 chuan2 。
- fan1 qiang2 bi4 shi2 bi4 ， feng1 yu3 sui2 xiang1 yan1 。
- er3 lai2 fang4 dong1 bian4 ， leng3 sha1 zhang3 cheng2 tian2 。
- qian1 shang0 liu4 yue4 du4 ， zhong1 liu2 yi2 dai4 qian1 。
- fu3 shou3 jian4 sha1 li4 ， qun2 yu2 bu3 fang2 zhan1 。
- fu4 lao3 dan4 jing1 tan4 ， ci3 li3 wei4 yi4 yuan2 。
- he2 kuang4 qi1 chi3 qu1 ， bu2 wei4 wu4 suo3 xuan2 。
- zhong4 xing2 yao4 tong2 jin4 ， du2 you3 wu2 sheng1 quan2 。
- bai3 nian2 zheng1 duo2 zhong1 ， rao3 rao3 shui2 xiang1 xian2 。

## 注释

## 译文

## 赏析
