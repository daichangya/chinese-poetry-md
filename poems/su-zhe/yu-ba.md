---
id: su-zhe-yu-ba
title: 浴罢
titlePinyin: yu4 ba4
titleSlug: yu-ba
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逐客例幽忧，多年不洗沐。
- 予发栉无垢，身垢要须浴。
- 颠𬯀本天运，愤恨当谁复。
- 茅檐容病躯，稻饭饱枵腹。
- 形骸但癯瘁，气血尚丰足。
- 微阳阅九地，浮彩见双目。
- 枯槁如束薪，坚致比温玉。
- 长斋虽云净，阅月聊一沃。
- 石泉澣巾帨，土釜煮桃竹。
- 南窗日未移，困卧久弥熟。
- 华严有余帙，默坐心自读。
- 诸尘忽消尽，法界了无瞩。
- 恍如仰山翁，欲就沩叟卜。
- 犹恐堕声闻，大愿勤自督。

## 拼音
- zhu2 ke4 li4 you1 you1 ， duo1 nian2 bu4 xi3 mu4 。
- yu3 fa1 zhi4 wu2 gou4 ， shen1 gou4 yao4 xu1 yu4 。
- dian1 ji1 ben3 tian1 yun4 ， fen4 hen4 dang1 shui2 fu4 。
- mao2 yan2 rong2 bing4 qu1 ， dao4 fan4 bao3 xiao1 fu4 。
- xing2 hai2 dan4 qu2 cui4 ， qi4 xue4 shang4 feng1 zu2 。
- wei1 yang2 yue4 jiu3 di4 ， fu2 cai3 jian4 shuang1 mu4 。
- ku1 gao3 ru2 shu4 xin1 ， jian1 zhi4 bi3 wen1 yu4 。
- chang2 zhai1 sui1 yun2 jing4 ， yue4 yue4 liao2 yi2 wo4 。
- shi2 quan2 huan4 jin1 shui4 ， tu3 fu3 zhu3 tao2 zhu2 。
- nan2 chuang1 ri4 wei4 yi2 ， kun4 wo4 jiu3 mi2 shu2 。
- hua2 yan2 you3 yu2 zhi4 ， mo4 zuo4 xin1 zi4 du2 。
- zhu1 chen2 hu1 xiao1 jin4 ， fa3 jie4 le0 wu2 zhu3 。
- huang3 ru2 yang3 shan1 weng1 ， yu4 jiu4 wei2 sou3 bu3 。
- you2 kong3 duo4 sheng1 wen2 ， da4 yuan4 qin2 zi4 du1 。

## 注释

## 译文

## 赏析
