---
id: su-zhe-gui-wei-sheng-ri
title: 癸未生日
titlePinyin: gui3 wei4 sheng1 ri4
titleSlug: gui-wei-sheng-ri
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生本无生，安有六十五。
- 生来逐世法，妄谓得此数。
- 随流登中朝，失脚堕南土。
- 人言我当喜，亦言我当惧。
- 我心终颓然，喜惧不入故。
- 归来二顷田，且复种禾黍。
- 或疑颍川好，又使汝南去。
- 汝南亦何为，均是食粟处。
- 儿言生日至，可就瞿昙语。
- 平生不为恶，今日安所诉。
- 老聃西入胡，孔子东归鲁。
- 我命不在天，世人汝何预。

## 拼音
- wo3 sheng1 ben3 wu2 sheng1 ， an1 you3 liu4 shi2 wu3 。
- sheng1 lai2 zhu2 shi4 fa3 ， wang4 wei4 de2 ci3 shu4 。
- sui2 liu2 deng1 zhong1 chao2 ， shi1 jiao3 duo4 nan2 tu3 。
- ren2 yan2 wo3 dang1 xi3 ， yi4 yan2 wo3 dang1 ju4 。
- wo3 xin1 zhong1 tui2 ran2 ， xi3 ju4 bu2 ru4 gu4 。
- gui1 lai2 er4 qing3 tian2 ， qie3 fu4 zhong3 he2 shu3 。
- huo4 yi2 ying3 chuan1 hao3 ， you4 shi3 ru3 nan2 qu4 。
- ru3 nan2 yi4 he2 wei4 ， jun1 shi4 shi2 su4 chu4 。
- er2 yan2 sheng1 ri4 zhi4 ， ke3 jiu4 qu2 tan2 yu3 。
- ping2 sheng1 bu2 wei4 e4 ， jin1 ri4 an1 suo3 su4 。
- lao3 dan1 xi1 ru4 hu2 ， kong3 zi3 dong1 gui1 lu3 。
- wo3 ming4 bu2 zai4 tian1 ， shi4 ren2 ru3 he2 yu4 。

## 注释

## 译文

## 赏析
