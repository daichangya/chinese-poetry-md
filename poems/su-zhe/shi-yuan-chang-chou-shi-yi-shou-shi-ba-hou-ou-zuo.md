---
id: su-zhe-shi-yuan-chang-chou-shi-yi-shou-shi-ba-hou-ou-zuo
title: 试院唱酬十一首 试罢后偶作
titlePinyin: shi4 yuan4 chang4 chou2 shi2 yi1 shou3   shi4 ba4 hou4 ou3 zuo4
titleSlug: shi-yuan-chang-chou-shi-yi-shou-shi-ba-hou-ou-zuo
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重门闭不开，乌鸟相呼乐。
- 晨晖转帘影，微风响松末。
- 喧哗适已定，寂历方有觉。
- 人生竟何事，外物巧相缚。
- 当时不自悟，已过空成怍。
- 耕耘亦何苦，游宦殊自恶。
- 弃彼既已误，就此良应错。
- 谁能即两忘，随缘更无作。

## 拼音
- zhong4 men2 bi4 bu4 kai1 ， wu1 niao3 xiang1 hu1 le4 。
- chen2 hui1 zhuan3 lian2 ying3 ， wei1 feng1 xiang3 song1 mo4 。
- xuan1 hua2 shi4 yi3 ding4 ， ji4 li4 fang1 you3 jue2 。
- ren2 sheng1 jing4 he2 shi4 ， wai4 wu4 qiao3 xiang1 fu4 。
- dang1 shi2 bu2 zi4 wu4 ， yi3 guo4 kong1 cheng2 zuo4 。
- geng1 yun2 yi4 he2 ku3 ， you2 huan4 shu1 zi4 e4 。
- qi4 bi3 ji4 yi3 wu4 ， jiu4 ci3 liang2 ying4 cuo4 。
- shui2 neng2 ji2 liang3 wang4 ， sui2 yuan2 geng4 wu2 zuo4 。

## 注释

## 译文

## 赏析
