---
id: su-zhe-ci-yun-zi-zhan-he-tao-gong-zhi-jiu
title: 次韵子瞻和陶公止酒
titlePinyin: ci4 yun4 zi3 zhan1 he2 tao2 gong1 zhi3 jiu3
titleSlug: ci-yun-zi-zhan-he-tao-gong-zhi-jiu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年无大过，临老重复止。
- 自言衰病根，恐在酒杯里。
- 今年各南迁，百事付诸子。
- 谁言瘴雾中，乃有相逢喜。
- 连床闻动息，一夜再三起。
- 溯流俯仰得，此病竟何理。
- 平生不尤人，未免亦求己。
- 非酒犹止之，其余真止矣。
- 飘然从孔公，乘桴南海涘。
- 路逢安期生，一笑千万祀。

## 拼音
- shao4 nian2 wu2 da4 guo4 ， lin2 lao3 chong2 fu4 zhi3 。
- zi4 yan2 shuai1 bing4 gen1 ， kong3 zai4 jiu3 bei1 li3 。
- jin1 nian2 ge4 nan2 qian1 ， bai3 shi4 fu4 zhu1 zi3 。
- shui2 yan2 zhang4 wu4 zhong1 ， nai3 you3 xiang1 feng2 xi3 。
- lian2 chuang2 wen2 dong4 xi1 ， yi2 ye4 zai4 san1 qi3 。
- su4 liu2 fu3 yang3 de2 ， ci3 bing4 jing4 he2 li3 。
- ping2 sheng1 bu4 you2 ren2 ， wei4 mian3 yi4 qiu2 ji3 。
- fei1 jiu3 you2 zhi3 zhi1 ， qi2 yu2 zhen1 zhi3 yi3 。
- piao1 ran2 cong2 kong3 gong1 ， cheng2 fu2 nan2 hai3 si4 。
- lu4 feng2 an1 qi1 sheng1 ， yi2 xiao4 qian1 wan4 si4 。

## 注释

## 译文

## 赏析
