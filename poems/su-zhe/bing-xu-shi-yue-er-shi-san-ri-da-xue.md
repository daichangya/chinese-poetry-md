---
id: su-zhe-bing-xu-shi-yue-er-shi-san-ri-da-xue
title: 丙戌十月二十三日大雪
titlePinyin: bing3 xu1 shi2 yue4 er4 shi2 san1 ri4 da4 xue3
titleSlug: bing-xu-shi-yue-er-shi-san-ri-da-xue
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋成粟满仓，冬藏雪盈尺。
- 天意愍无辜，岁事了不逆。
- 谁言丰年中，遭此大泉厄。
- 肉好虽甚精，十百非其实。
- 田家有余粮，靳靳未肯出。
- 闾阎但坐视，愍愍不得食。
- 朝饥愿充肠，三五本自足。
- 饱食就茗饮，竟亦安用十。
- 奸豪得巧便，轻重窃相易。
- 邻邦谷如土，胡越两不及。
- 闲民本无頼，翩然去井邑。
- 土著坐受穷，忍饥待捐瘠。
- 彼哉陶钧手，用此狂且愎。
- 天且无奈何，我亦长太息。

## 拼音
- qiu1 cheng2 su4 man3 cang1 ， dong1 cang2 xue3 ying2 chi3 。
- tian1 yi4 min3 wu2 gu1 ， sui4 shi4 le0 bu2 ni4 。
- shui2 yan2 feng1 nian2 zhong1 ， zao1 ci3 da4 quan2 e4 。
- rou4 hao3 sui1 shen4 jing1 ， shi2 bai3 fei1 qi2 shi2 。
- tian2 jia1 you3 yu2 liang2 ， jin4 jin4 wei4 ken3 chu1 。
- lü2 yan2 dan4 zuo4 shi4 ， min3 min3 bu4 de2 shi2 。
- chao2 ji1 yuan4 chong1 chang2 ， san1 wu3 ben3 zi4 zu2 。
- bao3 shi2 jiu4 ming2 yin3 ， jing4 yi4 an1 yong4 shi2 。
- jian1 hao2 de2 qiao3 bian4 ， qing1 zhong4 qie4 xiang1 yi4 。
- lin2 bang1 gu3 ru2 tu3 ， hu2 yue4 liang3 bu4 ji2 。
- xian2 min2 ben3 wu2 lai4 ， pian1 ran2 qu4 jing3 yi4 。
- tu3 zhu4 zuo4 shou4 qiong2 ， ren3 ji1 dai4 juan1 ji2 。
- bi3 zai1 tao2 jun1 shou3 ， yong4 ci3 kuang2 qie3 bi4 。
- tian1 qie3 wu2 nai4 he2 ， wo3 yi4 chang2 tai4 xi1 。

## 注释

## 译文

## 赏析
