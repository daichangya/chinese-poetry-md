---
id: su-zhe-ci-yun-zi-zhan-zhe-ju-san-shi-ye-wo-zhuo-zu
title: 次韵子瞻谪居三适 夜卧濯足
titlePinyin: ci4 yun4 zi3 zhan1 zhe2 ju1 san1 shi4   ye4 wo4 zhuo2 zu2
titleSlug: ci-yun-zi-zhan-zhe-ju-san-shi-ye-wo-zhuo-zu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海民慢寒备，不畜衾与裯。
- 虽苦地气泄，亦无徒跣忧。
- 逐客久未安，集舍占鸺鹠。
- 念昔使胡中，车驰卒不留。
- 貂裘溯北风，十袭犹飕飕。
- 中涂履冰河，马倒身自投。
- 宛足费冯翼，千里烦帣鞲。
- 十年事汤剂，风雨气辄浮。
- 南来足忧虑，此病何时瘳。
- 名身孰亲疏，慎勿求封侯。

## 拼音
- hai3 min2 man4 han2 bei4 ， bu2 chu4 qin1 yu3 dao1 。
- sui1 ku3 di4 qi4 xie4 ， yi4 wu2 tu2 xian3 you1 。
- zhu2 ke4 jiu3 wei4 an1 ， ji2 she4 zhan4 xiu1 liu2 。
- nian4 xi1 shi3 hu2 zhong1 ， che1 chi2 zu2 bu4 liu2 。
- diao1 qiu2 su4 bei3 feng1 ， shi2 xi2 you2 sou1 sou1 。
- zhong1 tu2 lü3 bing1 he2 ， ma3 dao3 shen1 zi4 tou2 。
- wan3 zu2 fei4 feng2 yi4 ， qian1 li3 fan2 juan3 gou1 。
- shi2 nian2 shi4 tang1 ji4 ， feng1 yu3 qi4 zhe2 fu2 。
- nan2 lai2 zu2 you1 lü4 ， ci3 bing4 he2 shi2 chou1 。
- ming2 shen1 shu2 qin1 shu1 ， shen4 wu4 qiu2 feng1 hou2 。

## 注释

## 译文

## 赏析
