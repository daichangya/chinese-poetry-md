---
id: su-zhe-xia-ye-dui-yue
title: 夏夜对月
titlePinyin: xia4 ye4 dui4 yue4
titleSlug: xia-ye-dui-yue
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大火直南方，万物委炉炭。
- 微雪吐凉月，中夜初一浣。
- 老人气如缕，枕簟亦流汗。
- 披衣绕中庭，星斗嘒相粲。
- 鸣蜩思清露，抱叶一长叹。
- 栖鹊亦未安，绕树再三转。
- 我生仰田食，候雨占云汉。
- 枵然未可期，无食终谁怨。
- 褰帷竟不寐，夜气净如练。
- 爱之不忍触，惟恐朝来散。

## 拼音
- da4 huo3 zhi2 nan2 fang1 ， wan4 wu4 wei3 lu2 tan4 。
- wei1 xue3 tu3 liang2 yue4 ， zhong1 ye4 chu1 yi1 huan4 。
- lao3 ren2 qi4 ru2 lü3 ， zhen3 dian4 yi4 liu2 han4 。
- pi1 yi1 rao4 zhong1 ting2 ， xing1 dou4 hui4 xiang1 can4 。
- ming2 tiao2 si1 qing1 lu4 ， bao4 ye4 yi4 chang2 tan4 。
- qi1 que4 yi4 wei4 an1 ， rao4 shu4 zai4 san1 zhuan3 。
- wo3 sheng1 yang3 tian2 shi2 ， hou4 yu3 zhan4 yun2 han4 。
- xiao1 ran2 wei4 ke3 qi1 ， wu2 shi2 zhong1 shui2 yuan4 。
- qian1 wei2 jing4 bu2 mei4 ， ye4 qi4 jing4 ru2 lian4 。
- ai4 zhi1 bu4 ren3 chu4 ， wei2 kong3 chao2 lai2 san4 。

## 注释

## 译文

## 赏析
