---
id: su-zhe-zu-feng
title: 阻风
titlePinyin: zu3 feng1
titleSlug: zu-feng
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大水蔑洲浦，牵挽无复施。
- 我舟恃长风，风止将安为。
- 塌然委积水，坐被弱缆维。
- 市井隔峰岭，食尽行将饥。
- 长啸呼风伯，厄穷岂不知。
- 蓬蓬起东南，旗尾西北驰。
- 所望乃大谬，开门讯舟师。
- 舟师掉头笑，沿溯要有时。
- 溯者不少息，沿者长嗟咨。
- 飘风不终日，急雨常相随。
- 雨止风亦止，条条弄清漪。
- 我言未见信，君行自见之。

## 拼音
- da4 shui3 mie4 zhou1 pu3 ， qian1 wan3 wu2 fu4 shi1 。
- wo3 zhou1 shi4 chang2 feng1 ， feng1 zhi3 jiang1 an1 wei4 。
- ta1 ran2 wei3 ji1 shui3 ， zuo4 bei4 ruo4 lan3 wei2 。
- shi4 jing3 ge2 feng1 ling3 ， shi2 jin4 xing2 jiang1 ji1 。
- chang2 xiao4 hu1 feng1 bo2 ， e4 qiong2 qi3 bu4 zhi1 。
- peng2 peng2 qi3 dong1 nan2 ， qi2 wei3 xi1 bei3 chi2 。
- suo3 wang4 nai3 da4 miu4 ， kai1 men2 xun4 zhou1 shi1 。
- zhou1 shi1 diao4 tou2 xiao4 ， yan2 su4 yao4 you3 shi2 。
- su4 zhe3 bu4 shao3 xi1 ， yan2 zhe3 chang2 jie1 zi1 。
- piao1 feng1 bu4 zhong1 ri4 ， ji2 yu3 chang2 xiang1 sui2 。
- yu3 zhi3 feng1 yi4 zhi3 ， tiao2 tiao2 nong4 qing1 yi1 。
- wo3 yan2 wei4 jian4 xin4 ， jun1 xing2 zi4 jian4 zhi1 。

## 注释

## 译文

## 赏析
