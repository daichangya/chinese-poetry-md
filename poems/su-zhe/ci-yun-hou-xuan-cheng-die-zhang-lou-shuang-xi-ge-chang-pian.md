---
id: su-zhe-ci-yun-hou-xuan-cheng-die-zhang-lou-shuang-xi-ge-chang-pian
title: 次韵侯宣城叠嶂楼双溪阁长篇
titlePinyin: ci4 yun4 hou2 xuan1 cheng2 die2 zhang4 lou2 shuang1 xi1 ge2 chang2 pian1
titleSlug: ci-yun-hou-xuan-cheng-die-zhang-lou-shuang-xi-ge-chang-pian
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作官如负担，一负当且弛。
- 不知息肩处，妄问道远迩。
- 我乘章江流，却入宛溪水。
- 舍舟陟崔嵬，行路极句已。
- 名都便欲过，佳处頼公指。
- 仰攀叠嶂高，俯阅双溪美。
- 不悟身乘空，但觉风吹耳。
- 云烟变遥壑，歌吹闻近市。
- 倦游得清旷，行役有新喜。
- 公言顷榛秽，斩伐从我始。
- 堰水种蒲莲，开山莳梅李。
- 拥本待成阴，养花要食子。
- 遗风揖桓谢，父老邀黄绮。
- 邦人鱼依蒲，食客莪在芷。
- 春阴迫寒食，谓我姑且止。
- 嗟余去乡国，屡把刀环视。
- 感公鹄鹭修，怜我凫鸭庳。
- 异邦逢故人，宁复固辞理。
- 高谈云汉上，烂醉笙歌里。
- 落日尽公欢，推挽未应起。

## 拼音
- zuo4 guan1 ru2 fu4 dan1 ， yi2 fu4 dang1 qie3 chi2 。
- bu4 zhi1 xi1 jian1 chu4 ， wang4 wen4 dao4 yuan3 er3 。
- wo3 cheng2 zhang1 jiang1 liu2 ， que4 ru4 wan3 xi1 shui3 。
- she4 zhou1 zhi4 cui1 wei2 ， xing2 lu4 ji2 ju4 yi3 。
- ming2 dou1 bian4 yu4 guo4 ， jia1 chu4 lai4 gong1 zhi3 。
- yang3 pan1 die2 zhang4 gao1 ， fu3 yue4 shuang1 xi1 mei3 。
- bu2 wu4 shen1 cheng2 kong1 ， dan4 jue2 feng1 chui1 er3 。
- yun2 yan1 bian4 yao2 he4 ， ge1 chui1 wen2 jin4 shi4 。
- juan4 you2 de2 qing1 kuang4 ， xing2 yi4 you3 xin1 xi3 。
- gong1 yan2 qing3 zhen1 hui4 ， zhan3 fa2 cong2 wo3 shi3 。
- yan4 shui3 zhong3 pu2 lian2 ， kai1 shan1 shi4 mei2 li3 。
- yong1 ben3 dai4 cheng2 yin1 ， yang3 hua1 yao4 shi2 zi3 。
- yi2 feng1 yi1 huan2 xie4 ， fu4 lao3 yao1 huang2 qi3 。
- bang1 ren2 yu2 yi1 pu2 ， shi2 ke4 e2 zai4 zhi3 。
- chun1 yin1 po4 han2 shi2 ， wei4 wo3 gu1 qie3 zhi3 。
- jie1 yu2 qu4 xiang1 guo2 ， lü3 ba3 dao1 huan2 shi4 。
- gan3 gong1 hu2 lu4 xiu1 ， lian2 wo3 fu2 ya1 bi4 。
- yi4 bang1 feng2 gu4 ren2 ， ning2 fu4 gu4 ci2 li3 。
- gao1 tan2 yun2 han4 shang4 ， lan4 zui4 sheng1 ge1 li3 。
- luo4 ri4 jin4 gong1 huan1 ， tui1 wan3 wei4 ying4 qi3 。

## 注释

## 译文

## 赏析
