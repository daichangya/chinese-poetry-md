---
id: su-zhe-feng-shi-qi-dan-er-shi-ba-shou-yan-shan
title: 奉使契丹二十八首 燕山
titlePinyin: feng4 shi3 qi4 dan1 er4 shi2 ba1 shou3   yan1 shan1
titleSlug: feng-shi-qi-dan-er-shi-ba-shou-yan-shan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 燕山如长蛇，千里限夷汉。
- 首衔西山麓，尾挂东海岸。
- 中开哆箕毕，末路牵一线。
- 却顾沙漠平，南来独飞雁。
- 居民异风气，自古习耕战。
- 上论召公奭，礼乐比姬旦。
- 次称望诸君，术略亚狐管。
- 子丹号无策，亦数游侠冠。
- 割弃何人斯，腥臊久不澣。
- 哀哉汉唐余，左衽今已半。
- 玉帛非足云，子女罹蹈践。
- 区区用戎索，久尔縻郡县。
- 从来帝王师，要在侮亡乱。
- 攻坚甚攻玉，乘瑕易冰泮。
- 中原但常治，敌势要自变。
- 会当挽天河，洗此生齿万。

## 拼音
- yan1 shan1 ru2 chang2 she2 ， qian1 li3 xian4 yi2 han4 。
- shou3 xian2 xi1 shan1 lu4 ， wei3 gua4 dong1 hai3 an4 。
- zhong1 kai1 duo1 ji1 bi4 ， mo4 lu4 qian1 yi2 xian4 。
- que4 gu4 sha1 mo4 ping2 ， nan2 lai2 du2 fei1 yan4 。
- ju1 min2 yi4 feng1 qi4 ， zi4 gu3 xi2 geng1 zhan4 。
- shang4 lun4 zhao4 gong1 shi4 ， li3 yue4 bi3 ji1 dan4 。
- ci4 cheng1 wang4 zhu1 jun1 ， shu4 lüe4 ya4 hu2 guan3 。
- zi3 dan1 hao4 wu2 ce4 ， yi4 shu4 you2 xia2 guan1 。
- ge1 qi4 he2 ren2 si1 ， xing1 sao4 jiu3 bu2 huan4 。
- ai1 zai1 han4 tang2 yu2 ， zuo3 ren4 jin1 yi3 ban4 。
- yu4 bo2 fei1 zu2 yun2 ， zi3 nü3 li2 dao3 jian4 。
- qu1 qu1 yong4 rong2 suo3 ， jiu3 er3 mi2 jun4 xian4 。
- cong2 lai2 di4 wang2 shi1 ， yao4 zai4 wu3 wang2 luan4 。
- gong1 jian1 shen4 gong1 yu4 ， cheng2 xia2 yi4 bing1 pan4 。
- zhong1 yuan2 dan4 chang2 zhi4 ， di2 shi4 yao4 zi4 bian4 。
- hui4 dang1 wan3 tian1 he2 ， xi3 ci3 sheng1 chi3 wan4 。

## 注释

## 译文

## 赏析
