---
id: su-zhe-ci-yun-zi-zhan-you-gan-lu-si
title: 次韵子瞻游甘露寺
titlePinyin: ci4 yun4 zi3 zhan1 you2 gan1 lu4 si4
titleSlug: ci-yun-zi-zhan-you-gan-lu-si
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去国日已远，涉江岁将阑。
- 东南富山水，跬步留清欢。
- 迁延废行迈，忽忘身在官。
- 清晨涉甘露，乘高弃征鞍。
- 超然脱阛阓，穿云抚朱栏。
- 下视万物微，惟觉沧海宽。
- 潮来声汹汹，望极空漫漫。
- 一一渡海舶，冉冉移樯竿。
- 水怪时出没，群嬉类豭羱。
- 幽阴自生火，青荧复谁钻。
- 石头古天险，凭恃分权瞒。
- 疑城曜远目，来骑惊新观。
- 聚散定王业，成毁犹月团。
- 金山百围石，岌岌随涛澜。
- 犹疑汉宫廷，屹立承露盘。
- 狂波恣吞噬，万古嗟独完。
- 凝眸厌滉漾，绕屋行盘跚。
- 此寺历今古，遗迹皆龙鸾。
- 孔明所坐石，牂𦍠非人刊。
- 经霜众草短，积雨青苔寒。
- 萧翁嗜佛法，大福将力干。
- 坡陀故镬在，甲错苍龙蟠。
- 卫公秉节制，佛骨埋金棺。
- 长松看百尺，画像留三叹。
- 新诗语何丽，传读纸遂刓。
- 嗟我本渔钓，江湖心所安。
- 方为笼中闭，仰羡天际抟。
- 游观惜不与，赋咏嗟独难。
- 俸禄藉升斗，虀盐嗜咸酸。
- 何时扁舟去，不俟官长弹。

## 拼音
- qu4 guo2 ri4 yi3 yuan3 ， she4 jiang1 sui4 jiang1 lan2 。
- dong1 nan2 fu4 shan1 shui3 ， kui3 bu4 liu2 qing1 huan1 。
- qian1 yan2 fei4 xing2 mai4 ， hu1 wang4 shen1 zai4 guan1 。
- qing1 chen2 she4 gan1 lu4 ， cheng2 gao1 qi4 zheng1 an1 。
- chao1 ran2 tuo1 huan2 hui4 ， chuan1 yun2 fu3 zhu1 lan2 。
- xia4 shi4 wan4 wu4 wei1 ， wei2 jue2 cang1 hai3 kuan1 。
- chao2 lai2 sheng1 xiong1 xiong1 ， wang4 ji2 kong1 man4 man4 。
- yi1 yi1 du4 hai3 bo2 ， ran3 ran3 yi2 qiang2 gan1 。
- shui3 guai4 shi2 chu1 mo4 ， qun2 xi1 lei4 jia1 yuan2 。
- you1 yin1 zi4 sheng1 huo3 ， qing1 ying2 fu4 shui2 zuan4 。
- shi2 tou0 gu3 tian1 xian3 ， ping2 shi4 fen1 quan2 man2 。
- yi2 cheng2 yao4 yuan3 mu4 ， lai2 qi2 jing1 xin1 guan1 。
- ju4 san4 ding4 wang2 ye4 ， cheng2 hui3 you2 yue4 tuan2 。
- jin1 shan1 bai3 wei2 shi2 ， ji2 ji2 sui2 tao1 lan2 。
- you2 yi2 han4 gong1 ting2 ， yi4 li4 cheng2 lu4 pan2 。
- kuang2 bo1 zi4 tun1 shi4 ， wan4 gu3 jie1 du2 wan2 。
- ning2 mou2 yan4 huang4 yang4 ， rao4 wu1 xing2 pan2 shan1 。
- ci3 si4 li4 jin1 gu3 ， yi2 ji4 jie1 long2 luan2 。
- kong3 ming2 suo3 zuo4 shi2 ， zang1 𦍠 fei1 ren2 kan1 。
- jing1 shuang1 zhong4 cao3 duan3 ， ji1 yu3 qing1 tai2 han2 。
- xiao1 weng1 shi4 fo2 fa3 ， da4 fu2 jiang1 li4 gan1 。
- po1 tuo2 gu4 huo4 zai4 ， jia3 cuo4 cang1 long2 pan2 。
- wei4 gong1 bing3 jie2 zhi4 ， fo2 gu3 mai2 jin1 guan1 。
- chang2 song1 kan4 bai3 chi3 ， hua4 xiang4 liu2 san1 tan4 。
- xin1 shi1 yu3 he2 li4 ， chuan2 du2 zhi3 sui4 wan2 。
- jie1 wo3 ben3 yu2 diao4 ， jiang1 hu2 xin1 suo3 an1 。
- fang1 wei4 long2 zhong1 bi4 ， yang3 xian4 tian1 ji4 tuan2 。
- you2 guan1 xi1 bu4 yu3 ， fu4 yong3 jie1 du2 nan2 。
- feng4 lu4 jie4 sheng1 dou4 ， ji1 yan2 shi4 xian2 suan1 。
- he2 shi2 pian1 zhou1 qu4 ， bu2 si4 guan1 zhang3 tan2 。

## 注释

## 译文

## 赏析
