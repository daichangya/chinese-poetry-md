---
id: su-zhe-hua-wen-shu-pu-xian
title: 画文殊普贤
titlePinyin: hua4 wen2 shu1 pu3 xian2
titleSlug: hua-wen-shu-pu-xian
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁人画此二菩萨，趺坐花心乘象狻。
- 弟子先后执盂缶，老僧槎牙森比肩。
- 山林修道几世劫，颜貌伟丽如开莲。
- 重崖宛转带林树，野水荒荡浮云天。
- 峨眉高处不可上，下有绝涧锢九泉。
- 朝阳未出白雾起，有光升天如月圆。
- 灵仙居中粗可识，有类白兔依清躔。
- 游人礼拜千万万，迤逦渐远如飞烟。
- 五台不到想亦尔，今之画图谁所传。
- 吾兄子瞻苦好异，败缯破纸收明鲜。
- 自从西行止得此，试与记录代一观。

## 拼音
- shui2 ren2 hua4 ci3 er4 pu2 sa4 ， fu1 zuo4 hua1 xin1 cheng2 xiang4 suan1 。
- di4 zi3 xian1 hou4 zhi2 yu2 fou3 ， lao3 seng1 cha2 ya2 sen1 bi3 jian1 。
- shan1 lin2 xiu1 dao4 ji3 shi4 jie2 ， yan2 mao4 wei3 li4 ru2 kai1 lian2 。
- zhong4 ya2 wan3 zhuan3 dai4 lin2 shu4 ， ye3 shui3 huang1 dang4 fu2 yun2 tian1 。
- e2 mei2 gao1 chu4 bu4 ke3 shang4 ， xia4 you3 jue2 jian4 gu4 jiu3 quan2 。
- chao2 yang2 wei4 chu1 bai2 wu4 qi3 ， you3 guang1 sheng1 tian1 ru2 yue4 yuan2 。
- ling2 xian1 ju1 zhong1 cu1 ke3 shi2 ， you3 lei4 bai2 tu4 yi1 qing1 chan2 。
- you2 ren2 li3 bai4 qian1 wan4 wan4 ， yi3 li3 jian4 yuan3 ru2 fei1 yan1 。
- wu3 tai2 bu2 dao4 xiang3 yi4 er3 ， jin1 zhi1 hua4 tu2 shui2 suo3 chuan2 。
- wu2 xiong1 zi3 zhan1 ku3 hao3 yi4 ， bai4 zeng1 po4 zhi3 shou1 ming2 xian1 。
- zi4 cong2 xi1 xing2 zhi3 de2 ci3 ， shi4 yu3 ji4 lu4 dai4 yi4 guan1 。

## 注释

## 译文

## 赏析
