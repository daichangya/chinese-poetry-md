---
id: su-zhe-teng-wang-ge
title: 滕王阁
titlePinyin: teng2 wang2 ge2
titleSlug: teng-wang-ge
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客从筠溪来，欹仄困一叶。
- 忽逢章贡余，滉荡天水接。
- 风霜出洲渚，草木见毫末。
- 势奔西山浮，声动古城嶪。
- 楼观却相倚，山川互开阖。
- 心惊鱼龙会，目送凫雁灭。
- 遥瞻客帆久，更悟江流阔。
- 史君东鲁儒，府有徐孺榻。
- 高谈对宾旅，确论精到骨。
- 余思属湖山，登临寄遗堞。
- 骄王应笑滕，狂客亦怜勃。
- 万钱罄一饭，千金卖丰碣。
- 豪风相凌荡，俳语终仓猝。
- 事往空长江，人来逐飞楫。
- 短篇竟芜陋，绝景费弹压。
- 但当倒罂瓶，一醉付江月。

## 拼音
- ke4 cong2 yun2 xi1 lai2 ， qi1 ze4 kun4 yi2 ye4 。
- hu1 feng2 zhang1 gong4 yu2 ， huang4 dang4 tian1 shui3 jie1 。
- feng1 shuang1 chu1 zhou1 zhu3 ， cao3 mu4 jian4 hao2 mo4 。
- shi4 ben1 xi1 shan1 fu2 ， sheng1 dong4 gu3 cheng2 ye4 。
- lou2 guan1 que4 xiang1 yi3 ， shan1 chuan1 hu4 kai1 he2 。
- xin1 jing1 yu2 long2 hui4 ， mu4 song4 fu2 yan4 mie4 。
- yao2 zhan1 ke4 fan1 jiu3 ， geng4 wu4 jiang1 liu2 kuo4 。
- shi3 jun1 dong1 lu3 ru2 ， fu3 you3 xu2 ru2 ta4 。
- gao1 tan2 dui4 bin1 lü3 ， que4 lun4 jing1 dao4 gu3 。
- yu2 si1 shu3 hu2 shan1 ， deng1 lin2 ji4 yi2 die2 。
- jiao1 wang2 ying4 xiao4 teng2 ， kuang2 ke4 yi4 lian2 bo2 。
- wan4 qian2 qing4 yi2 fan4 ， qian1 jin1 mai4 feng1 jie2 。
- hao2 feng1 xiang1 ling2 dang4 ， pai2 yu3 zhong1 cang1 cu4 。
- shi4 wang3 kong1 chang2 jiang1 ， ren2 lai2 zhu2 fei1 ji2 。
- duan3 pian1 jing4 wu2 lou4 ， jue2 jing3 fei4 tan2 ya1 。
- dan4 dang1 dao3 ying1 ping2 ， yi2 zui4 fu4 jiang1 yue4 。

## 注释

## 译文

## 赏析
