---
id: su-zhe-xi-ning-ren-zi-ba-yue-yu-luo-yang-miao-jue-si-kao-shi-ju-ren-ji-hai-dao--a079119e
title: 熙宁壬子八月于洛阳妙觉寺考试举人及还道出嵩少之间至许昌共得大小诗二十六首 过韩许州石淙庄
titlePinyin: xi1 ning2 ren2 zi3 ba1 yue4 yu2 luo4 yang2 miao4 jue2 si4 kao3 shi4 ju3 ren2 ji2 hai2 dao4 chu1 song1 shao3 zhi1 jian1 zhi4 xu3 chang1 gong4 de2 da4 xiao3 shi1 er4 shi2 liu4 shou3   guo4 han2 xu3 zhou1 shi2 cong2 zhuang1
titleSlug: xi-ning-ren-zi-ba-yue-yu-luo-yang-miao-jue-si-kao-shi-ju-ren-ji-hai-dao--a079119e
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞泉来无穷，发自嵩岭背。
- 奔驰两山间，偶与乱石会。
- 倾流势摧毁，泥土久崩溃。
- 坚姿未消释，巀嶭俨相对。
- 居然受喷泼，雷转诸壑内。
- 初喧堕深谷，稍放脱重隘。
- 跳沫溅霏微，余澜汹澎湃。
- 宸游昔事远，绝壁遗刻在。
- 人迹久寂寥，物理系兴废。
- 相君厌纷华，筑室俯湍濑。
- 濯缨离尘垢，洗耳听天籁。
- 将追赤松游，自置青云外。
- 道人亦何者，预此事归计。
- 犹恐山未深，更种万株桧。

## 拼音
- fei1 quan2 lai2 wu2 qiong2 ， fa1 zi4 song1 ling3 bei4 。
- ben1 chi2 liang3 shan1 jian1 ， ou3 yu3 luan4 shi2 hui4 。
- qing1 liu2 shi4 cui1 hui3 ， ni2 tu3 jiu3 beng1 kui4 。
- jian1 zi1 wei4 xiao1 shi4 ， jie2 nie4 yan3 xiang1 dui4 。
- ju1 ran2 shou4 pen1 po1 ， lei2 zhuan3 zhu1 he4 nei4 。
- chu1 xuan1 duo4 shen1 gu3 ， shao1 fang4 tuo1 zhong4 ai4 。
- tiao4 mo4 jian4 fei1 wei1 ， yu2 lan2 xiong1 peng2 pai4 。
- chen2 you2 xi1 shi4 yuan3 ， jue2 bi4 yi2 ke4 zai4 。
- ren2 ji4 jiu3 ji4 liao2 ， wu4 li3 xi4 xing1 fei4 。
- xiang1 jun1 yan4 fen1 hua2 ， zhu4 shi4 fu3 tuan1 lai4 。
- zhuo2 ying1 li2 chen2 gou4 ， xi3 er3 ting1 tian1 lai4 。
- jiang1 zhui1 chi4 song1 you2 ， zi4 zhi4 qing1 yun2 wai4 。
- dao4 ren2 yi4 he2 zhe3 ， yu4 ci3 shi4 gui1 ji4 。
- you2 kong3 shan1 wei4 shen1 ， geng4 zhong3 wan4 zhu1 gui4 。

## 注释

## 译文

## 赏析
