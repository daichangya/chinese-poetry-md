---
id: su-zhe-tong-wang-shi-fu-xue
title: 同王适赋雪
titlePinyin: tong2 wang2 shi4 fu4 xue3
titleSlug: tong-wang-shi-fu-xue
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风吹雨雨不断，遍满虚空作飞霰。
- 纸窗独卧不成眠，茅屋无声时一泫。
- 鸟乌错莫寒未起，庭户空明夜惊旦。
- 重楼复阁烂生光，绝涧连山漫不见。
- 夹砌双杉洗更碧，满田碧草埋应烂。
- 城中闭户无履迹，市上孤烟数晨爨。
- 细排玉箸短垂檐，暗结轻冰时入研。
- 拨灰有客顾尊俎，迹兔何人试鹰犬。
- 未容行役扫车毂，应有老农歌麦饭。
- 一来江城若俄顷，四见白花飞面旋。
- 坐看酒瓮谁敢尝，归踏冰泥屡成溅。
- 年来桥板断不属，莫出肩舆足忧患。
- 到家昏黑空自笑，诉妇勤劳每长叹。
- 床头有酒未用沽，囊里无钱不劳算。
- 更令雪片大如手，终胜溪瘴长熏眼。
- 谒告犹能不出门，典衣共子成高宴。

## 拼音
- bei3 feng1 chui1 yu3 yu3 bu2 duan4 ， bian4 man3 xu1 kong1 zuo4 fei1 xian4 。
- zhi3 chuang1 du2 wo4 bu4 cheng2 mian2 ， mao2 wu1 wu2 sheng1 shi2 yi2 xuan4 。
- niao3 wu1 cuo4 mo4 han2 wei4 qi3 ， ting2 hu4 kong1 ming2 ye4 jing1 dan4 。
- zhong4 lou2 fu4 ge2 lan4 sheng1 guang1 ， jue2 jian4 lian2 shan1 man4 bu2 jian4 。
- jia2 qi4 shuang1 shan1 xi3 geng4 bi4 ， man3 tian2 bi4 cao3 mai2 ying4 lan4 。
- cheng2 zhong1 bi4 hu4 wu2 lü3 ji4 ， shi4 shang4 gu1 yan1 shu4 chen2 cuan4 。
- xi4 pai2 yu4 zhu4 duan3 chui2 yan2 ， an4 jie2 qing1 bing1 shi2 ru4 yan2 。
- bo1 hui1 you3 ke4 gu4 zun1 zu3 ， ji4 tu4 he2 ren2 shi4 ying1 quan3 。
- wei4 rong2 xing2 yi4 sao3 che1 gu1 ， ying1 you3 lao3 nong2 ge1 mai4 fan4 。
- yi4 lai2 jiang1 cheng2 ruo4 e2 qing3 ， si4 jian4 bai2 hua1 fei1 mian4 xuan2 。
- zuo4 kan4 jiu3 weng4 shui2 gan3 chang2 ， gui1 ta4 bing1 ni2 lü3 cheng2 jian4 。
- nian2 lai2 qiao2 ban3 duan4 bu4 shu3 ， mo4 chu1 jian1 yu2 zu2 you1 huan4 。
- dao4 jia1 hun1 hei1 kong1 zi4 xiao4 ， su4 fu4 qin2 lao2 mei3 chang2 tan4 。
- chuang2 tou2 you3 jiu3 wei4 yong4 gu1 ， nang2 li3 wu2 qian2 bu4 lao2 suan4 。
- geng4 ling4 xue3 pian4 da4 ru2 shou3 ， zhong1 sheng4 xi1 zhang4 chang2 xun1 yan3 。
- ye4 gao4 you2 neng2 bu4 chu1 men2 ， dian3 yi1 gong4 zi3 cheng2 gao1 yan4 。

## 注释

## 译文

## 赏析
