---
id: su-zhe-xi-zuo-jia-niang-er-shou-qi-yi
title: 戏作家酿二首  其一
titlePinyin: xi4 zuo4 jia1 niang4 er4 shou3     qi2 yi1
titleSlug: xi-zuo-jia-niang-er-shou-qi-yi
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方暑储曲糵，及秋舂秫稻。
- 甘泉汲桐柏，火候问邻媪。
- 唧唧鸣瓮盎，暾暾化梨枣。
- 一拨欣已熟，急搊嫌不早。
- 病色变渥丹，羸躯惊醉倒。
- 子云多交游，好事时相造。
- 嗣宗尚出仕，兵厨可常到。
- 嗟我老杜门，奈此平生好。
- 未出禁酒国，耻为瓮间盗。
- 一醉汁滓空，入腹谁复告。

## 拼音
- fang1 shu3 chu3 qu3 nie4 ， ji2 qiu1 chong1 shu2 dao4 。
- gan1 quan2 ji2 tong2 bai3 ， huo3 hou4 wen4 lin2 ao3 。
- ji1 ji1 ming2 weng4 ang4 ， tun1 tun1 hua4 li2 zao3 。
- yi4 bo1 xin1 yi3 shu2 ， ji2 chou1 xian2 bu4 zao3 。
- bing4 se4 bian4 wo4 dan1 ， lei2 qu1 jing1 zui4 dao3 。
- zi3 yun2 duo1 jiao1 you2 ， hao3 shi4 shi2 xiang1 zao4 。
- si4 zong1 shang4 chu1 shi4 ， bing1 chu2 ke3 chang2 dao4 。
- jie1 wo3 lao3 du4 men2 ， nai4 ci3 ping2 sheng1 hao3 。
- wei4 chu1 jin4 jiu3 guo2 ， chi3 wei4 weng4 jian1 dao4 。
- yi2 zui4 zhi1 zi3 kong1 ， ru4 fu4 shui2 fu4 gao4 。

## 注释

## 译文

## 赏析
