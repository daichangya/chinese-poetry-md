---
id: su-zhe-san-bu-gui-xing
title: 三不归行
titlePinyin: san1 bu4 gui1 xing2
titleSlug: san-bu-gui-xing
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客心摇摇若悬旌，三度欲归归不成。
- 方春欲归我自懒，秋冬欲归事自变。
- 问我欲归定何时，天公默定人不知。
- 孔公晚岁将入楚，盘桓陈蔡行且住。
- 昭王已死不复南，意欲归老父母邦。
- 卫灵父子无足取，姑尔息肩俟东鲁。
- 三桓岂知用圣人，哀公亦自不能臣。
- 冉求一战却齐虏，请君召师君亦许。
- 归来闭户理诗书，弁冕时出从大夫。
- 梦见周公已不复，老死故国心亦足。
- 孔公愈老愈屯邅，顾我未及门下贤。
- 乡邦万里不能往，妻孥近寄颍川上。
- 依嵩架颍结茅茨，自问此志于何期。
- 汝南一寓岁行复，来年归去栽松竹。

## 拼音
- ke4 xin1 yao2 yao2 ruo4 xuan2 jing1 ， san1 du4 yu4 gui1 gui1 bu4 cheng2 。
- fang1 chun1 yu4 gui1 wo3 zi4 lan3 ， qiu1 dong1 yu4 gui1 shi4 zi4 bian4 。
- wen4 wo3 yu4 gui1 ding4 he2 shi2 ， tian1 gong1 mo4 ding4 ren2 bu4 zhi1 。
- kong3 gong1 wan3 sui4 jiang1 ru4 chu3 ， pan2 huan2 chen2 cai4 xing2 qie3 zhu4 。
- zhao1 wang2 yi3 si3 bu2 fu4 nan2 ， yi4 yu4 gui1 lao3 fu4 mu3 bang1 。
- wei4 ling2 fu4 zi3 wu2 zu2 qu3 ， gu1 er3 xi1 jian1 si4 dong1 lu3 。
- san1 huan2 qi3 zhi1 yong4 sheng4 ren2 ， ai1 gong1 yi4 zi4 bu4 neng2 chen2 。
- ran3 qiu2 yi2 zhan4 que4 qi2 lu3 ， qing3 jun1 zhao4 shi1 jun1 yi4 xu3 。
- gui1 lai2 bi4 hu4 li3 shi1 shu1 ， bian4 mian3 shi2 chu1 cong2 dai4 fu0 。
- meng4 jian4 zhou1 gong1 yi3 bu2 fu4 ， lao3 si3 gu4 guo2 xin1 yi4 zu2 。
- kong3 gong1 yu4 lao3 yu4 tun2 zhan1 ， gu4 wo3 wei4 ji2 men2 xia4 xian2 。
- xiang1 bang1 wan4 li3 bu4 neng2 wang3 ， qi1 nu2 jin4 ji4 ying3 chuan1 shang4 。
- yi1 song1 jia4 ying3 jie2 mao2 ci2 ， zi4 wen4 ci3 zhi4 yu2 he2 qi1 。
- ru3 nan2 yi2 yu4 sui4 xing2 fu4 ， lai2 nian2 gui1 qu4 zai1 song1 zhu2 。

## 注释

## 译文

## 赏析
