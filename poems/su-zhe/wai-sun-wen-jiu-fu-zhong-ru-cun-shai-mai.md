---
id: su-zhe-wai-sun-wen-jiu-fu-zhong-ru-cun-shai-mai
title: 外孙文九伏中入村晒麦
titlePinyin: wai4 sun1 wen2 jiu3 fu2 zhong1 ru4 cun1 shai4 mai4
titleSlug: wai-sun-wen-jiu-fu-zhong-ru-cun-shai-mai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春田不雨忧无麦，入囷得半犹足食。
- 伏中一晒不可缓，旱田苍耳犹难得。
- 人言春旱夏当潦，入伏未保天日好。
- 老农经事言不虚，防风防雨如防盗。
- 外孙读书旧有功，五言七字传祖风。
- 旋投诗笔到田舍，知我老来馋且慵。
- 秋田正急车难起，汗滴肩頳愧邻里。
- 磨声细转雪花飞，举家百口磨牙齿。
- 食前方丈我所无，烝餠十字或有诸。
- 孙归何用慰勤苦，烹鸡亦有烝胡卢。

## 拼音
- chun1 tian2 bu4 yu3 you1 wu2 mai4 ， ru4 qun1 de2 ban4 you2 zu2 shi2 。
- fu2 zhong1 yi2 shai4 bu4 ke3 huan3 ， han4 tian2 cang1 er3 you2 nan2 de2 。
- ren2 yan2 chun1 han4 xia4 dang1 liao2 ， ru4 fu2 wei4 bao3 tian1 ri4 hao3 。
- lao3 nong2 jing1 shi4 yan2 bu4 xu1 ， fang2 feng1 fang2 yu3 ru2 fang2 dao4 。
- wai4 sun1 du2 shu1 jiu4 you3 gong1 ， wu3 yan2 qi1 zi4 chuan2 zu3 feng1 。
- xuan2 tou2 shi1 bi3 dao4 tian2 she4 ， zhi1 wo3 lao3 lai2 chan2 qie3 yong1 。
- qiu1 tian2 zheng4 ji2 che1 nan2 qi3 ， han4 di1 jian1 cheng1 kui4 lin2 li3 。
- mo2 sheng1 xi4 zhuan3 xue3 hua1 fei1 ， ju3 jia1 bai3 kou3 mo2 ya2 chi3 。
- shi2 qian2 fang1 zhang4 wo3 suo3 wu2 ， zheng1 bing3 shi2 zi4 huo4 you3 zhu1 。
- sun1 gui1 he2 yong4 wei4 qin2 ku3 ， peng1 ji1 yi4 you3 zheng1 hu2 lu2 。

## 注释

## 译文

## 赏析
