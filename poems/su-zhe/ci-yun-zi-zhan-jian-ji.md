---
id: su-zhe-ci-yun-zi-zhan-jian-ji
title: 次韵子瞻见寄
titlePinyin: ci4 yun4 zi3 zhan1 jian4 ji4
titleSlug: ci-yun-zi-zhan-jian-ji
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衮衮河渭浊，皎皎江汉清。
- 源流既自异，美恶终未明。
- 嗟我顽钝质，乃与公并生。
- 出处每自托，讴吟辄尝赓。
- 譬如病足马，共此千里程。
- 胜负坐已决，岂待终一枰。
- 忆公年少时，濯濯吐新萌。
- 坚姿映松柏，直节凌榛荆。
- 学成志益厉，秋霜落春荣。
- 澹然养浩气，脱屣遗齐卿。
- 百炼竟不变，三年终未鸣。
- 区区两郡守，籍籍四海声。
- 年来效溯默，世事慵讥评。
- 不见室家好，恍如揖重城。
- 别离长尘垢，岁月何峥嵘。
- 彭门偶会合，白发互相惊。
- 受教恐不足，吐论那复争。
- 疾雷发聋聩，清月照昏盲。
- 笃爱未忍弃，浪云旧齐名。
- 更请同郭许，题品要当精。

## 拼音
- gun3 gun3 he2 wei4 zhuo2 ， jiao3 jiao3 jiang1 han4 qing1 。
- yuan2 liu2 ji4 zi4 yi4 ， mei3 e4 zhong1 wei4 ming2 。
- jie1 wo3 wan2 dun4 zhi4 ， nai3 yu3 gong1 bing4 sheng1 。
- chu1 chu4 mei3 zi4 tuo1 ， ou1 yin2 zhe2 chang2 geng1 。
- pi4 ru2 bing4 zu2 ma3 ， gong4 ci3 qian1 li3 cheng2 。
- sheng4 fu4 zuo4 yi3 jue2 ， qi3 dai4 zhong1 yi4 ping2 。
- yi4 gong1 nian2 shao4 shi2 ， zhuo2 zhuo2 tu3 xin1 meng2 。
- jian1 zi1 ying4 song1 bai3 ， zhi2 jie2 ling2 zhen1 jing1 。
- xue2 cheng2 zhi4 yi4 li4 ， qiu1 shuang1 luo4 chun1 rong2 。
- dan4 ran2 yang3 hao4 qi4 ， tuo1 xi3 yi2 qi2 qing1 。
- bai3 lian4 jing4 bu2 bian4 ， san1 nian2 zhong1 wei4 ming2 。
- qu1 qu1 liang3 jun4 shou3 ， ji2 ji2 si4 hai3 sheng1 。
- nian2 lai2 xiao4 su4 mo4 ， shi4 shi4 yong1 ji1 ping2 。
- bu2 jian4 shi4 jia1 hao3 ， huang3 ru2 yi1 zhong4 cheng2 。
- bie2 li2 chang2 chen2 gou4 ， sui4 yue4 he2 zheng1 rong2 。
- peng2 men2 ou3 hui4 he2 ， bai2 fa4 hu4 xiang1 jing1 。
- shou4 jiao4 kong3 bu4 zu2 ， tu3 lun4 na4 fu4 zheng1 。
- ji2 lei2 fa1 long2 kui4 ， qing1 yue4 zhao4 hun1 mang2 。
- du3 ai4 wei4 ren3 qi4 ， lang4 yun2 jiu4 qi2 ming2 。
- geng4 qing3 tong2 guo1 xu3 ， ti2 pin3 yao4 dang1 jing1 。

## 注释

## 译文

## 赏析
