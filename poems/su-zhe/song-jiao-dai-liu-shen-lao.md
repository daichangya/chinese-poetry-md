---
id: su-zhe-song-jiao-dai-liu-shen-lao
title: 送交代刘莘老
titlePinyin: song4 jiao1 dai4 liu2 shen1 lao3
titleSlug: song-jiao-dai-liu-shen-lao
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建元一二间，多士四方至。
- 翩翩下鸿鹄，一一抱经纬。
- 功名更唯诺，爵禄相馈遗。
- 纵横圣贤业，磊落君臣意。
- 慷慨鲁诸生，雍容古君子。
- 扶摇云汉上，睥睨千万里。
- 入台霜凛然，不肯下词气。
- 失足青冥中，投命江湖里。
- 区区留都客，矫矫当世士。
- 空使往来人，叹息更相指。
- 我生本羁孤，无食强为吏。
- 褰裳避涂泥，十载守憔悴。
- 逝将老茅屋，何幸继前轨。
- 念君今尚然，顾我真当尔。
- 百年同一梦，穷达浪忧喜。
- 有酒慰离愁，贫贱非君耻。

## 拼音
- jian4 yuan2 yi1 er4 jian1 ， duo1 shi4 si4 fang1 zhi4 。
- pian1 pian1 xia4 hong2 hu2 ， yi1 yi1 bao4 jing1 wei3 。
- gong1 ming2 geng4 wei2 nuo4 ， jue2 lu4 xiang1 kui4 yi2 。
- zong4 heng2 sheng4 xian2 ye4 ， lei3 luo4 jun1 chen2 yi4 。
- kang1 kai3 lu3 zhu1 sheng1 ， yong1 rong2 gu3 jun1 zi3 。
- fu2 yao2 yun2 han4 shang4 ， pi4 ni4 qian1 wan4 li3 。
- ru4 tai2 shuang1 lin3 ran2 ， bu4 ken3 xia4 ci2 qi4 。
- shi1 zu2 qing1 ming2 zhong1 ， tou2 ming4 jiang1 hu2 li3 。
- qu1 qu1 liu2 dou1 ke4 ， jiao3 jiao3 dang1 shi4 shi4 。
- kong1 shi3 wang3 lai2 ren2 ， tan4 xi1 geng4 xiang1 zhi3 。
- wo3 sheng1 ben3 ji1 gu1 ， wu2 shi2 qiang2 wei4 li4 。
- qian1 shang0 bi4 tu2 ni2 ， shi2 zai3 shou3 qiao2 cui4 。
- shi4 jiang1 lao3 mao2 wu1 ， he2 xing4 ji4 qian2 gui3 。
- nian4 jun1 jin1 shang4 ran2 ， gu4 wo3 zhen1 dang1 er3 。
- bai3 nian2 tong2 yi2 meng4 ， qiong2 da2 lang4 you1 xi3 。
- you3 jiu3 wei4 li2 chou2 ， pin2 jian4 fei1 jun1 chi3 。

## 注释

## 译文

## 赏析
