---
id: su-zhe-feng-shi-qi-dan-er-shi-ba-shou-shang-zu
title: 奉使契丹二十八首 伤足
titlePinyin: feng4 shi3 qi4 dan1 er4 shi2 ba1 shou3   shang1 zu2
titleSlug: feng-shi-qi-dan-er-shi-ba-shou-shang-zu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年谬闻道，直往寡所疑。
- 不知避碍险，造次逢颠危。
- 中岁饱忧患，进退每自持。
- 长存鄙夫计，未免达士嗤。
- 前日使胡罢，昼夜心南驰。
- 中涂冰塞川，滉漾无津涯。
- 仆夫执辔前，我亦忘止之。
- 马眩足不禁，拉然卧中坻。
- 异域非所息，据鞍几不支。
- 昔尝诵楞严，闻有乞食师。
- 行乞遭毒刺，痛剧侵肝脾。
- 念觉虽觉痛，无痛痛觉知。
- 念极良有见，遂与凡夫辞。
- 我今亦悟此，先佛岂见欺。
- 但尔不即证，欲往常迟迟。
- 咄哉后来心，当与初心期。

## 拼音
- shao4 nian2 miu4 wen2 dao4 ， zhi2 wang3 gua3 suo3 yi2 。
- bu4 zhi1 bi4 ai4 xian3 ， zao4 ci4 feng2 dian1 wei1 。
- zhong1 sui4 bao3 you1 huan4 ， jin4 tui4 mei3 zi4 chi2 。
- chang2 cun2 bi3 fu1 ji4 ， wei4 mian3 da2 shi4 chi1 。
- qian2 ri4 shi3 hu2 ba4 ， zhou4 ye4 xin1 nan2 chi2 。
- zhong1 tu2 bing1 sai1 chuan1 ， huang4 yang4 wu2 jin1 ya2 。
- pu2 fu1 zhi2 pei4 qian2 ， wo3 yi4 wang4 zhi3 zhi1 。
- ma3 xuan4 zu2 bu4 jin1 ， la1 ran2 wo4 zhong1 di3 。
- yi4 yu4 fei1 suo3 xi1 ， ju4 an1 ji3 bu4 zhi1 。
- xi1 chang2 song4 leng2 yan2 ， wen2 you3 qi3 shi2 shi1 。
- xing2 qi3 zao1 du2 ci4 ， tong4 ju4 qin1 gan1 pi2 。
- nian4 jue2 sui1 jue2 tong4 ， wu2 tong4 tong4 jue2 zhi1 。
- nian4 ji2 liang2 you3 jian4 ， sui4 yu3 fan2 fu1 ci2 。
- wo3 jin1 yi4 wu4 ci3 ， xian1 fo2 qi3 jian4 qi1 。
- dan4 er3 bu4 ji2 zheng4 ， yu4 wang3 chang2 chi2 chi2 。
- duo1 zai1 hou4 lai2 xin1 ， dang1 yu3 chu1 xin1 qi1 。

## 注释

## 译文

## 赏析
