---
id: su-zhe-jiang-hai-jiang-zhou-zi-zhan-xiang-song-zhi-liu-lang-jia-fu-wang-sheng-j-d252a3fc
title: 将还江州子瞻相送至刘郎家洑王生家饮别
titlePinyin: jiang1 hai2 jiang1 zhou1 zi3 zhan1 xiang1 song4 zhi4 liu2 lang2 jia1 fu2 wang2 sheng1 jia1 yin3 bie2
titleSlug: jiang-hai-jiang-zhou-zi-zhan-xiang-song-zhi-liu-lang-jia-fu-wang-sheng-j-d252a3fc
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相从恨不多，送我三十里。
- 车湖风雨交，松竹相披靡。
- 系舟枯木根，会面两王子。
- 嘉眉虽异郡，鸡犬固犹尔。
- 相逢勿空过，一醉不须起。
- 风涛未可涉，隔竹见奔驶。
- 渡江买羔豚，收网得鲂鲤。
- 朝畦甘瓠熟，冬盎香醪美。
- 乌菱不论价，白藕如泥耳。
- 谁言百口活，仰给一湖水。
- 夺官正无頼，生事应且尔。
- 卜居请连屋，扣户容屣履。
- 人生定何为，食足真已矣。
- 愆尤未见雪，世俗多相鄙。
- 买田信良计，蔬食期没齿。
- 手持一竿竹，分子长湖尾。

## 拼音
- xiang1 cong2 hen4 bu4 duo1 ， song4 wo3 san1 shi2 li3 。
- che1 hu2 feng1 yu3 jiao1 ， song1 zhu2 xiang1 pi1 mi3 。
- xi4 zhou1 ku1 mu4 gen1 ， hui4 mian4 liang3 wang2 zi3 。
- jia1 mei2 sui1 yi4 jun4 ， ji1 quan3 gu4 you2 er3 。
- xiang1 feng2 wu4 kong1 guo4 ， yi2 zui4 bu4 xu1 qi3 。
- feng1 tao1 wei4 ke3 she4 ， ge2 zhu2 jian4 ben1 shi3 。
- du4 jiang1 mai3 gao1 tun2 ， shou1 wang3 de2 fang2 li3 。
- chao2 qi2 gan1 hu4 shu2 ， dong1 ang4 xiang1 lao2 mei3 。
- wu1 ling2 bu2 lun4 jia4 ， bai2 ou3 ru2 ni2 er3 。
- shui2 yan2 bai3 kou3 huo2 ， yang3 gei3 yi4 hu2 shui3 。
- duo2 guan1 zheng4 wu2 lai4 ， sheng1 shi4 ying4 qie3 er3 。
- bu3 ju1 qing3 lian2 wu1 ， kou4 hu4 rong2 xi3 lü3 。
- ren2 sheng1 ding4 he2 wei4 ， shi2 zu2 zhen1 yi3 yi3 。
- qian1 you2 wei4 jian4 xue3 ， shi4 su2 duo1 xiang4 bi3 。
- mai3 tian2 xin4 liang2 ji4 ， shu1 shi2 qi1 mei2 chi3 。
- shou3 chi2 yi4 gan1 zhu2 ， fen1 zi3 chang2 hu2 wei3 。

## 注释

## 译文

## 赏析
