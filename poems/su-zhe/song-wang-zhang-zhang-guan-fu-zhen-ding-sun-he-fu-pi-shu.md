---
id: su-zhe-song-wang-zhang-zhang-guan-fu-zhen-ding-sun-he-fu-pi-shu
title: 送王璋长官赴真定孙和甫辟书
titlePinyin: song4 wang2 zhang1 zhang3 guan1 fu4 zhen1 ding4 sun1 he2 fu3 pi4 shu1
titleSlug: song-wang-zhang-zhang-guan-fu-zhen-ding-sun-he-fu-pi-shu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年旅南服，始识王荆州。
- 威动千里肃，恩宽行客留。
- 从容见少子，风采倾凡俦。
- 温然吐词气，已觉清且修。
- 不见十五年，相逢话百忧。
- 青衫走尘土，白发各满头。
- 新弃东海邑，愿从北诸侯。
- 北鄙事方伙，饥馑连戈矛。
- 盟好未可轻，念当事怀柔。
- 主将今老成，勉尽良计筹。

## 拼音
- xi1 nian2 lü3 nan2 fu2 ， shi3 shi2 wang2 jing1 zhou1 。
- wei1 dong4 qian1 li3 su4 ， en1 kuan1 xing2 ke4 liu2 。
- cong2 rong2 jian4 shao3 zi3 ， feng1 cai3 qing1 fan2 chou2 。
- wen1 ran2 tu3 ci2 qi4 ， yi3 jue2 qing1 qie3 xiu1 。
- bu2 jian4 shi2 wu3 nian2 ， xiang1 feng2 hua4 bai3 you1 。
- qing1 shan1 zou3 chen2 tu3 ， bai2 fa4 ge4 man3 tou2 。
- xin1 qi4 dong1 hai3 yi4 ， yuan4 cong2 bei3 zhu1 hou2 。
- bei3 bi3 shi4 fang1 huo3 ， ji1 jin3 lian2 ge1 mao2 。
- meng2 hao3 wei4 ke3 qing1 ， nian4 dang1 shi4 huai2 rou2 。
- zhu3 jiang4 jin1 lao3 cheng2 ， mian3 jin4 liang2 ji4 chou2 。

## 注释

## 译文

## 赏析
