---
id: su-zhe-wen-zhu-zi-yu-zai-zhi-bian-shi-zhai
title: 闻诸子欲再质卞氏宅
titlePinyin: wen2 zhu1 zi3 yu4 zai4 zhi4 bian4 shi4 zhai2
titleSlug: wen-zhu-zi-yu-zai-zhi-bian-shi-zhai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生发半白，四海无尺椽。
- 卞氏昔冠冕，子孙今萧然。
- 愿以栋宇余，救此朝夕悬。
- 顾我亦何有，较子差尚贤。
- 倾囊不复惜，扫地幸见捐。
- 南邻隔短墙，两孙存故廛。
- 松竹手自种，风霜岁逾坚。
- 幽花乱蜂蝶，古木嘶蜩蝉。
- 垂阴可数亩，成功几百年。
- 人心苦无厌，隠居恨未圆。
- 得之苟有命，老矣聊息肩。
- 畚土填隙穴，结茅苴漏穿。
- 粗尔容偃息，岂复求华鲜。
- 西归信已乎，永杂孙陈编。

## 拼音
- wo3 sheng1 fa4 ban4 bai2 ， si4 hai3 wu2 chi3 chuan2 。
- bian4 shi4 xi1 guan1 mian3 ， zi3 sun1 jin1 xiao1 ran2 。
- yuan4 yi3 dong4 yu3 yu2 ， jiu4 ci3 zhao1 xi1 xuan2 。
- gu4 wo3 yi4 he2 you3 ， jiao4 zi3 cha4 shang4 xian2 。
- qing1 nang2 bu2 fu4 xi1 ， sao3 di4 xing4 jian4 juan1 。
- nan2 lin2 ge2 duan3 qiang2 ， liang3 sun1 cun2 gu4 chan2 。
- song1 zhu2 shou3 zi4 zhong3 ， feng1 shuang1 sui4 yu2 jian1 。
- you1 hua1 luan4 feng1 die2 ， gu3 mu4 si1 tiao2 chan2 。
- chui2 yin1 ke3 shu4 mu3 ， cheng2 gong1 ji3 bai3 nian2 。
- ren2 xin1 ku3 wu2 yan4 ， yin3 ju1 hen4 wei4 yuan2 。
- de2 zhi1 gou3 you3 ming4 ， lao3 yi3 liao2 xi1 jian1 。
- ben3 tu3 tian2 xi4 xue2 ， jie2 mao2 ju1 lou4 chuan1 。
- cu1 er3 rong2 yan3 xi1 ， qi3 fu4 qiu2 hua2 xian1 。
- xi1 gui1 xin4 yi3 hu1 ， yong3 za2 sun1 chen2 bian1 。

## 注释

## 译文

## 赏析
