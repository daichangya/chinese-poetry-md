---
id: su-zhe-he-zi-zhan-tie-zhu-zhang
title: 和子瞻铁拄杖
titlePinyin: he2 zi3 zhan1 tie3 zhu3 zhang4
titleSlug: he-zi-zhan-tie-zhu-zhang
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 截竹为杖瘦且轻，石坚竹破误汝行。
- 削木为杖轻且好，道远木折恐不到。
- 闽君铁杖七尺长，色如黑蛇气如霜。
- 提携但恐汝无力，撞坚过崄安能伤。
- 柳公虽老尚强健，闭门却扫不复将。
- 知公足力无险阻，怜公未有登山侣。
- 回生四海惟一身，袖中长剑为两人。
- 洞庭漫天不觉过，半酣起舞惊鬼神。
- 愿公此杖亦如此，适意遨游日千里。
- 归来倚壁示时人，海外苍茫空自记。

## 拼音
- jie2 zhu2 wei4 zhang4 shou4 qie3 qing1 ， shi2 jian1 zhu2 po4 wu4 ru3 xing2 。
- xiao1 mu4 wei4 zhang4 qing1 qie3 hao3 ， dao4 yuan3 mu4 zhe2 kong3 bu2 dao4 。
- min3 jun1 tie3 zhang4 qi1 chi3 chang2 ， se4 ru2 hei1 she2 qi4 ru2 shuang1 。
- ti2 xie2 dan4 kong3 ru3 wu2 li4 ， zhuang4 jian1 guo4 xian3 an1 neng2 shang1 。
- liu3 gong1 sui1 lao3 shang4 qiang2 jian4 ， bi4 men2 que4 sao3 bu2 fu4 jiang1 。
- zhi1 gong1 zu2 li4 wu2 xian3 zu3 ， lian2 gong1 wei4 you3 deng1 shan1 lü3 。
- hui2 sheng1 si4 hai3 wei2 yi4 shen1 ， xiu4 zhong1 chang2 jian4 wei4 liang3 ren2 。
- dong4 ting2 man4 tian1 bu4 jue2 guo4 ， ban4 han1 qi3 wu3 jing1 gui3 shen2 。
- yuan4 gong1 ci3 zhang4 yi4 ru2 ci3 ， shi4 yi4 ao2 you2 ri4 qian1 li3 。
- gui1 lai2 yi3 bi4 shi4 shi2 ren2 ， hai3 wai4 cang1 mang2 kong1 zi4 ji4 。

## 注释

## 译文

## 赏析
