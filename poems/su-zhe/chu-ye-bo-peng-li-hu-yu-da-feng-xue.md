---
id: su-zhe-chu-ye-bo-peng-li-hu-yu-da-feng-xue
title: 除夜泊彭蠡湖遇大风雪
titlePinyin: chu2 ye4 bo2 peng2 li2 hu2 yu4 da4 feng1 xue3
titleSlug: chu-ye-bo-peng-li-hu-yu-da-feng-xue
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫发鄡阳市，晓榜彭蠡口。
- 微风吹人衣，雾绕庐山首。
- 舟人释篙笑，此是风伯候。
- 杙舟未及深，飞沙忽狂走。
- 暗空转车毂，渌水起冈阜。
- 众帆落高张，断缆已不救。
- 我舟旧如山，此日亦何有。
- 老心畏波澜，归卧塞窗牖。
- 土囊一已发，万窍无不奏。
- 初疑丘山裂，复恐蛟蜃斗。
- 鼓钟相轰豗，戈甲互磨叩。
- 云霓黑旗展，林木万弩彀。
- 曳柴眩人心，振旅拥军后。
- 或为羁雌吟，或作苍兕吼。
- 众音杂呼吸，异出殊圈臼。
- 中宵变凝冽，飞霰集粉糅。
- 萧骚蓬响干，晃荡窗光透。
- 坚凝忽成积，澎湃殊未究。
- 纻缟铺前洲，琼瑰琢遥岫。
- 山川莽同色，高下齐一覆。
- 渊深窜鱼鼈，野旷绝鸣污。
- 孤舟四邻断，余食数升糗。
- 寒虀仅盈盎，腊肉不满豆。
- 敝裘拥衾眠，微火拾薪构。
- 可怜道路穷，坐使妻子诟。
- 幽奇虽云极，岑寂顿未觏。
- 一年行将除，兹岁真浪受。
- 朝来阴云剥，林表红日漏。
- 风棱恬已收，江练平不绉。
- 两桨舞夷犹，连峰吐奇秀。
- 同行贺安稳，所识问癯瘦。
- 惊余空自怜，梦觉定真否。
- 春阳着城邑，屋瓦冻初溜。
- 艰难当有偿，烂熳醉醇酎。

## 拼音
- mo4 fa1 qiao1 yang2 shi4 ， xiao3 bang3 peng2 li2 kou3 。
- wei1 feng1 chui1 ren2 yi1 ， wu4 rao4 lu2 shan1 shou3 。
- zhou1 ren2 shi4 gao1 xiao4 ， ci3 shi4 feng1 bo2 hou4 。
- yi4 zhou1 wei4 ji2 shen1 ， fei1 sha1 hu1 kuang2 zou3 。
- an4 kong1 zhuan4 che1 gu1 ， lu4 shui3 qi3 gang1 fu4 。
- zhong4 fan1 luo4 gao1 zhang1 ， duan4 lan3 yi3 bu2 jiu4 。
- wo3 zhou1 jiu4 ru2 shan1 ， ci3 ri4 yi4 he2 you3 。
- lao3 xin1 wei4 bo1 lan2 ， gui1 wo4 sai1 chuang1 you3 。
- tu3 nang2 yi4 yi3 fa1 ， wan4 qiao4 wu2 bu2 zou4 。
- chu1 yi2 qiu1 shan1 lie4 ， fu4 kong3 jiao1 shen4 dou4 。
- gu3 zhong1 xiang1 hong1 hui1 ， ge1 jia3 hu4 mo2 kou4 。
- yun2 ni2 hei1 qi2 zhan3 ， lin2 mu4 wan4 nu3 gou4 。
- ye4 chai2 xuan4 ren2 xin1 ， zhen4 lü3 yong1 jun1 hou4 。
- huo4 wei4 ji1 ci2 yin2 ， huo4 zuo4 cang1 si4 hou3 。
- zhong4 yin1 za2 hu1 xi1 ， yi4 chu1 shu1 quan1 jiu4 。
- zhong1 xiao1 bian4 ning2 lie4 ， fei1 xian4 ji2 fen3 rou2 。
- xiao1 sao1 peng2 xiang3 gan1 ， huang4 dang0 chuang1 guang1 tou4 。
- jian1 ning2 hu1 cheng2 ji1 ， peng2 pai4 shu1 wei4 jiu1 。
- zhu4 gao3 pu4 qian2 zhou1 ， qiong2 gui1 zhuo2 yao2 xiu4 。
- shan1 chuan1 mang3 tong2 se4 ， gao1 xia4 qi2 yi2 fu4 。
- yuan1 shen1 cuan4 yu2 bie1 ， ye3 kuang4 jue2 ming2 wu1 。
- gu1 zhou1 si4 lin2 duan4 ， yu2 shi2 shu4 sheng1 qiu3 。
- han2 ji1 jin3 ying2 ang4 ， la4 rou4 bu4 man3 dou4 。
- bi4 qiu2 yong1 qin1 mian2 ， wei1 huo3 shi2 xin1 gou4 。
- ke3 lian2 dao4 lu4 qiong2 ， zuo4 shi3 qi1 zi3 gou4 。
- you1 qi2 sui1 yun2 ji2 ， cen2 ji4 dun4 wei4 gou4 。
- yi4 nian2 xing2 jiang1 chu2 ， zi1 sui4 zhen1 lang4 shou4 。
- chao2 lai2 yin1 yun2 bao1 ， lin2 biao3 hong2 ri4 lou4 。
- feng1 leng2 tian2 yi3 shou1 ， jiang1 lian4 ping2 bu2 zhou4 。
- liang3 jiang3 wu3 yi2 you2 ， lian2 feng1 tu3 qi2 xiu4 。
- tong2 hang2 he4 an1 wen3 ， suo3 shi2 wen4 qu2 shou4 。
- jing1 yu2 kong1 zi4 lian2 ， meng4 jue2 ding4 zhen1 fou3 。
- chun1 yang2 zhe0 cheng2 yi4 ， wu1 wa3 dong4 chu1 liu1 。
- jian1 nan2 dang1 you3 chang2 ， lan4 man4 zui4 chun2 zhou4 。

## 注释

## 译文

## 赏析
