---
id: su-zhe-ci-yun-kong-ping-zhong-zhu-zuo-jian-ji-si-shou-qi-san
title: 次韵孔平仲著作见寄四首  其三
titlePinyin: ci4 yun4 kong3 ping2 zhong4 zhu4 zuo4 jian4 ji4 si4 shou3     qi2 san1
titleSlug: ci-yun-kong-ping-zhong-zhu-zuo-jian-ji-si-shou-qi-san
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百病侵形骸，渐老同破屋。
- 中有一寸空，能用辐与毂。
- 忽如丹砂走，不受凡火伏。
- 前瞻已不远，后蹑愈难逐。
- 将炊甑中饭，未悟窗下烛。
- 聪明役声形，口腹嗜鱼肉。
- 尘泥翳泉井，荆棘败禾粟。
- 未知按妙指，漫欲理丝竹。
- 庐山多名缁，过客礼白足。
- 达观等存亡，世俗强歌哭。
- 确然金石心，不畏蚊蚋触。
- 顺忍为裳衣，供施谢荣禄。
- 真人我自有，渡海笑徐福。
- 众皆指庸庸，自顾非碌碌。
- 愧君诗意厚，桃李报琼玉。
- 举网罗众禽，有获非一目。
- 喧啾定无用，要自取黄鹄。
- 君看大方家，慎勿留一曲。

## 拼音
- bai3 bing4 qin1 xing2 hai2 ， jian4 lao3 tong2 po4 wu1 。
- zhong1 you3 yi2 cun4 kong1 ， neng2 yong4 fu2 yu3 gu1 。
- hu1 ru2 dan1 sha1 zou3 ， bu2 shou4 fan2 huo3 fu2 。
- qian2 zhan1 yi3 bu4 yuan3 ， hou4 nie4 yu4 nan2 zhu2 。
- jiang1 chui1 zeng4 zhong1 fan4 ， wei4 wu4 chuang1 xia4 zhu2 。
- cong1 ming0 yi4 sheng1 xing2 ， kou3 fu4 shi4 yu2 rou4 。
- chen2 ni2 yi4 quan2 jing3 ， jing1 ji2 bai4 he2 su4 。
- wei4 zhi1 an4 miao4 zhi3 ， man4 yu4 li3 si1 zhu2 。
- lu2 shan1 duo1 ming2 zi1 ， guo4 ke4 li3 bai2 zu2 。
- da2 guan1 deng3 cun2 wang2 ， shi4 su2 qiang2 ge1 ku1 。
- que4 ran2 jin1 shi2 xin1 ， bu2 wei4 wen2 rui4 chu4 。
- shun4 ren3 wei4 shang0 yi1 ， gong4 shi1 xie4 rong2 lu4 。
- zhen1 ren2 wo3 zi4 you3 ， du4 hai3 xiao4 xu2 fu2 。
- zhong4 jie1 zhi3 yong1 yong1 ， zi4 gu4 fei1 lu4 lu4 。
- kui4 jun1 shi1 yi4 hou4 ， tao2 li3 bao4 qiong2 yu4 。
- ju3 wang3 luo2 zhong4 qin2 ， you3 huo4 fei1 yi2 mu4 。
- xuan1 jiu1 ding4 wu2 yong4 ， yao4 zi4 qu3 huang2 hu2 。
- jun1 kan4 da4 fang1 jia1 ， shen4 wu4 liu2 yi4 qu3 。

## 注释

## 译文

## 赏析
