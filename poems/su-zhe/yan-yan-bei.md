---
id: su-zhe-yan-yan-bei
title: 严颜碑
titlePinyin: yan2 yan2 bei1
titleSlug: yan-yan-bei
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古碑残缺不可读，远人爱惜未忍磨。
- 相传昔者严太守，刻石千岁字已讹。
- 严颜平生吾不记，独忆城破节最高。
- 被擒不辱古亦有，吾爱善折张飞豪。
- 军中生死何足怪，乘胜使气可若何。
- 斫头徐死子无怒，我岂畏死如儿曹。
- 匹夫受戮或不避，所重壮气吞黄河。
- 临危闲暇有如此，览碑慷慨思横戈。

## 拼音
- gu3 bei1 can2 que1 bu4 ke3 du2 ， yuan3 ren2 ai4 xi1 wei4 ren3 mo2 。
- xiang1 chuan2 xi1 zhe3 yan2 tai4 shou3 ， ke4 shi2 qian1 sui4 zi4 yi3 e2 。
- yan2 yan2 ping2 sheng1 wu2 bu2 ji4 ， du2 yi4 cheng2 po4 jie2 zui4 gao1 。
- bei4 qin2 bu4 ru3 gu3 yi4 you3 ， wu2 ai4 shan4 zhe2 zhang1 fei1 hao2 。
- jun1 zhong1 sheng1 si3 he2 zu2 guai4 ， cheng2 sheng4 shi3 qi4 ke3 ruo4 he2 。
- zhuo2 tou2 xu2 si3 zi3 wu2 nu4 ， wo3 qi3 wei4 si3 ru2 er2 cao2 。
- pi3 fu1 shou4 lu4 huo4 bu2 bi4 ， suo3 zhong4 zhuang4 qi4 tun1 huang2 he2 。
- lin2 wei1 xian2 xia2 you3 ru2 ci3 ， lan3 bei1 kang1 kai3 si1 heng2 ge1 。

## 注释

## 译文

## 赏析
