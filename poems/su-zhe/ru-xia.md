---
id: su-zhe-ru-xia
title: 入峡
titlePinyin: ru4 xia2
titleSlug: ru-xia
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舟行瞿唐口，两耳风鸣号。
- 渺然长江水，千里投一瓢。
- 峡门石为户，鬰怒水力骄。
- 扁舟落中流，浩如一叶飘。
- 呼吸信奔浪，不复由长篙。
- 捩柁破𣸣旋，畏与乱石遭。
- 两山蹙相值，望之不容舠。
- 渐近乃可入，白盐最雄高。
- 草木皆倒生，哀叫悲玄猱。
- 白云缭长袖，零落如飞毛。
- 缅怀洚水年，惨蹙病有尧。
- 禹益决岷水，屡与山鬼鏖。
- 摧冈转大石，破地疏洪涛。
- 巉巉当道山，斩截肩尾销。
- 峭壁下无趾，连峰断修腰。
- 破处不生草，上不挂鸟巢。
- 水怪不尽戮，下有龙与鳌。
- 辽哉千万年，禹死遗迹牢。
- 岂必见河洛，开峡斯已劳。

## 拼音
- zhou1 xing2 qu2 tang2 kou3 ， liang3 er3 feng1 ming2 hao4 。
- miao3 ran2 chang2 jiang1 shui3 ， qian1 li3 tou2 yi4 piao2 。
- xia2 men2 shi2 wei4 hu4 ， yu4 nu4 shui3 li4 jiao1 。
- pian1 zhou1 luo4 zhong1 liu2 ， hao4 ru2 yi1 ye4 piao1 。
- hu1 xi1 xin4 ben1 lang4 ， bu2 fu4 you2 chang2 gao1 。
- lie4 tuo2 po4 fen2 xuan2 ， wei4 yu3 luan4 shi2 zao1 。
- liang3 shan1 cu4 xiang1 zhi2 ， wang4 zhi1 bu4 rong2 dao1 。
- jian4 jin4 nai3 ke3 ru4 ， bai2 yan2 zui4 xiong2 gao1 。
- cao3 mu4 jie1 dao3 sheng1 ， ai1 jiao4 bei1 xuan2 nao2 。
- bai2 yun2 liao2 chang2 xiu4 ， ling2 luo4 ru2 fei1 mao2 。
- mian3 huai2 jiang4 shui3 nian2 ， can3 cu4 bing4 you3 yao2 。
- yu3 yi4 jue2 min2 shui3 ， lü3 yu3 shan1 gui3 ao2 。
- cui1 gang1 zhuan3 da4 shi2 ， po4 di4 shu1 hong2 tao1 。
- chan2 chan2 dang1 dao4 shan1 ， zhan3 jie2 jian1 wei3 xiao1 。
- qiao4 bi4 xia4 wu2 zhi3 ， lian2 feng1 duan4 xiu1 yao1 。
- po4 chu4 bu4 sheng1 cao3 ， shang4 bu2 gua4 niao3 chao2 。
- shui3 guai4 bu2 jin4 lu4 ， xia4 you3 long2 yu3 ao2 。
- liao2 zai1 qian1 wan4 nian2 ， yu3 si3 yi2 ji4 lao2 。
- qi3 bi4 jian4 he2 luo4 ， kai1 xia2 si1 yi3 lao2 。

## 注释

## 译文

## 赏析
