---
id: su-zhe-jiang-zhang
title: 江涨
titlePinyin: jiang1 zhang3
titleSlug: jiang-zhang
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山中三日雨，江水一丈高。
- 崩腾没洲渚，淫溢浸蓬蒿。
- 凌晨我有适，出门舟自操。
- 中廛已易肆，下道先容舠。
- 鸡犬萃坟冢，牛羊逾圈牢。
- 厨薪散流枿，囷米为浮糟。
- 卧席不遑卷，剥茧仍未缫。
- 老弱但坐视，闾里将安逃。
- 徙居共扰扰，来势方滔滔。
- 嗟余偶同病，哀尔为生劳。
- 晴日慰人愿，寒风送惊涛。
- 藩篱出旧趾，蠃蚌遗平皋。
- 流窜非择地，艰难理宜遭。
- 胡为苦戚戚，一夕生二毛。

## 拼音
- shan1 zhong1 san1 ri4 yu3 ， jiang1 shui3 yi2 zhang4 gao1 。
- beng1 teng2 mei2 zhou1 zhu3 ， yin2 yi4 jin4 peng2 hao1 。
- ling2 chen2 wo3 you3 shi4 ， chu1 men2 zhou1 zi4 cao1 。
- zhong1 chan2 yi3 yi4 si4 ， xia4 dao4 xian1 rong2 dao1 。
- ji1 quan3 cui4 fen2 zhong3 ， niu2 yang2 yu2 quan1 lao2 。
- chu2 xin1 san4 liu2 nie4 ， qun1 mi3 wei4 fu2 zao1 。
- wo4 xi2 bu4 huang2 juan4 ， bao1 jian3 reng2 wei4 sao1 。
- lao3 ruo4 dan4 zuo4 shi4 ， lü2 li3 jiang1 an1 tao2 。
- xi3 ju1 gong4 rao3 rao3 ， lai2 shi4 fang1 tao1 tao1 。
- jie1 yu2 ou3 tong2 bing4 ， ai1 er3 wei2 sheng1 lao2 。
- qing2 ri4 wei4 ren2 yuan4 ， han2 feng1 song4 jing1 tao1 。
- fan1 li2 chu1 jiu4 zhi3 ， luo3 bang4 yi2 ping2 gao1 。
- liu2 cuan4 fei1 ze2 di4 ， jian1 nan2 li3 yi2 zao1 。
- hu2 wei4 ku3 qi1 qi1 ， yi4 xi1 sheng1 er4 mao2 。

## 注释

## 译文

## 赏析
