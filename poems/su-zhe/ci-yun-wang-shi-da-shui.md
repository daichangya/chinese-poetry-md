---
id: su-zhe-ci-yun-wang-shi-da-shui
title: 次韵王适大水
titlePinyin: ci4 yun4 wang2 shi4 da4 shui3
titleSlug: ci-yun-wang-shi-da-shui
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高安昔到岁方闰，大水初去城如墟。
- 危谯堕地瓦破裂，长桥断缆船逃逋。
- 漂浮隙穴乱群蚁，奔走沙砾摧嘉蔬。
- 里闾破散兵火后，饮食敝陋鱼虾余。
- 投荒岂复有便地，遇灾祗复伤羸躯。
- 人言西有蛟蜃穴，闰年每与风雷俱。
- 漫沟溢壑恣游荡，倾崖拔木曾须臾。
- 鸡豚浪走不复保，老稚裸泣空长吁。
- 滞留再与兹水会，沦胥未哂斯民愚。
- 人生所遇偶然耳，得失何用分锱铢。

## 拼音
- gao1 an1 xi1 dao4 sui4 fang1 run4 ， da4 shui3 chu1 qu4 cheng2 ru2 xu1 。
- wei1 qiao2 duo4 di4 wa3 po4 lie4 ， chang2 qiao2 duan4 lan3 chuan2 tao2 bu1 。
- piao1 fu2 xi4 xue2 luan4 qun2 yi3 ， ben1 zou3 sha1 li4 cui1 jia1 shu1 。
- li3 lü2 po4 san3 bing1 huo3 hou4 ， yin3 shi2 bi4 lou4 yu2 xia1 yu2 。
- tou2 huang1 qi3 fu4 you3 bian4 di4 ， yu4 zai1 zhi1 fu4 shang1 lei2 qu1 。
- ren2 yan2 xi1 you3 jiao1 shen4 xue2 ， run4 nian2 mei3 yu3 feng1 lei2 ju4 。
- man4 gou1 yi4 he4 zi4 you2 dang4 ， qing1 ya2 ba2 mu4 ceng2 xu1 yu2 。
- ji1 tun2 lang4 zou3 bu2 fu4 bao3 ， lao3 zhi4 luo3 qi4 kong1 chang2 xu1 。
- zhi4 liu2 zai4 yu3 zi1 shui3 hui4 ， lun2 xu1 wei4 shen3 si1 min2 yu2 。
- ren2 sheng1 suo3 yu4 ou3 ran2 er3 ， de2 shi1 he2 yong4 fen1 zi1 zhu1 。

## 注释

## 译文

## 赏析
