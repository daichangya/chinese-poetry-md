---
id: su-zhe-he-mao-jun-xin-qi-qun-an-chuan-zhai
title: 和毛君新葺囷庵船斋
titlePinyin: he2 mao2 jun1 xin1 qi4 qun1 an1 chuan2 zhai1
titleSlug: he-mao-jun-xin-qi-qun-an-chuan-zhai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 厌居华屋住东庵，真味全胜食荠甘。
- 多病维摩长隠几，无心弥勒便同龛。
- 误游田舍空成笑，谬入僧房即欲参。
- 风霁不知吹有万，月明聊共影成三。
- 斋如小舫才容住，室类空囷定不贪。
- 拥褐放衙人寂寂，脱巾漉酒鬓𩭹𩭹。
- 画囊书帙堆窗案，药裹瓢樽挂壁蓝。
- 檐竹风霜曾不到，盆花蜂蝶未全谙。
- 公余野鹊惊初睡，宾醉佳人笑剧谈。
- 劝客巨觥那得避，和诗难韵不容探。
- 晓来霏雾连江气，冬后温风带岭岚。
- 去国屡成还蜀梦，忘忧惟有对公酣。
- 终身狥禄知何益，投檄归耕贫未堪。
- 借我此庵泥药灶，古书鸿宝试淮南。

## 拼音
- yan4 ju1 hua2 wu1 zhu4 dong1 an1 ， zhen1 wei4 quan2 sheng4 shi2 qi2 gan1 。
- duo1 bing4 wei2 mo2 chang2 yin3 ji3 ， wu2 xin1 mi2 le4 bian4 tong2 kan1 。
- wu4 you2 tian2 she4 kong1 cheng2 xiao4 ， miu4 ru4 seng1 fang2 ji2 yu4 can1 。
- feng1 ji4 bu4 zhi1 chui1 you3 wan4 ， yue4 ming2 liao2 gong4 ying3 cheng2 san1 。
- zhai1 ru2 xiao3 fang3 cai2 rong2 zhu4 ， shi4 lei4 kong1 qun1 ding4 bu4 tan1 。
- yong1 he4 fang4 ya2 ren2 ji4 ji4 ， tuo1 jin1 lu4 jiu3 bin4 𩭹 𩭹 。
- hua4 nang2 shu1 zhi4 dui1 chuang1 an4 ， yao4 guo3 piao2 zun1 gua4 bi4 lan2 。
- yan2 zhu2 feng1 shuang1 ceng2 bu2 dao4 ， pen2 hua1 feng1 die2 wei4 quan2 an1 。
- gong1 yu2 ye3 que4 jing1 chu1 shui4 ， bin1 zui4 jia1 ren2 xiao4 ju4 tan2 。
- quan4 ke4 ju4 gong1 na4 de2 bi4 ， he2 shi1 nan2 yun4 bu4 rong2 tan4 。
- xiao3 lai2 fei1 wu4 lian2 jiang1 qi4 ， dong1 hou4 wen1 feng1 dai4 ling3 lan2 。
- qu4 guo2 lü3 cheng2 hai2 shu3 meng4 ， wang4 you1 wei2 you3 dui4 gong1 han1 。
- zhong1 shen1 xun4 lu4 zhi1 he2 yi4 ， tou2 xi2 gui1 geng1 pin2 wei4 kan1 。
- jie4 wo3 ci3 an1 ni2 yao4 zao4 ， gu3 shu1 hong2 bao3 shi4 huai2 nan2 。

## 注释

## 译文

## 赏析
