---
id: su-zhe-cheng-zhi-yuan-biao-di-feng-shi-jiang-xi-ci-qian-nian-song-fu-chu-zhou-y-431e874e
title: 程之元表弟奉使江西次前年送赴楚州韵戏别
titlePinyin: cheng2 zhi1 yuan2 biao3 di4 feng4 shi3 jiang1 xi1 ci4 qian2 nian2 song4 fu4 chu3 zhou1 yun4 xi4 bie2
titleSlug: cheng-zhi-yuan-biao-di-feng-shi-jiang-xi-ci-qian-nian-song-fu-chu-zhou-y-431e874e
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 送君守山阳，羡君食淮鱼。
- 送君使钟陵，羡君江上居。
- 怜君喜为吏，临行不唏嘘。
- 纷纷出歌舞，绿发照琼梳。
- 归鞍踏凉月，倒尽清樽余。
- 嗟我病且衰，兀然守文书。
- 齿疏懒食肉，一饭甘青蔬。
- 爱水亦已干，尘土生空渠。
- 清贫虽非病，简易由无储。
- 家使赤脚妪，何烦短辕车。
- 君船系东桥，兹行尚徐徐。
- 对我竟不饮，问君独何欤。

## 拼音
- song4 jun1 shou3 shan1 yang2 ， xian4 jun1 shi2 huai2 yu2 。
- song4 jun1 shi3 zhong1 ling2 ， xian4 jun1 jiang1 shang4 ju1 。
- lian2 jun1 xi3 wei4 li4 ， lin2 xing2 bu4 xi1 xu1 。
- fen1 fen1 chu1 ge1 wu3 ， lü4 fa1 zhao4 qiong2 shu1 。
- gui1 an1 ta4 liang2 yue4 ， dao3 jin4 qing1 zun1 yu2 。
- jie1 wo3 bing4 qie3 shuai1 ， wu4 ran2 shou3 wen2 shu1 。
- chi3 shu1 lan3 shi2 rou4 ， yi2 fan4 gan1 qing1 shu1 。
- ai4 shui3 yi4 yi3 gan1 ， chen2 tu3 sheng1 kong1 qu2 。
- qing1 pin2 sui1 fei1 bing4 ， jian3 yi4 you2 wu2 chu3 。
- jia1 shi3 chi4 jiao3 yu4 ， he2 fan2 duan3 yuan2 che1 。
- jun1 chuan2 xi4 dong1 qiao2 ， zi1 xing2 shang4 xu2 xu2 。
- dui4 wo3 jing4 bu4 yin3 ， wen4 jun1 du2 he2 yu2 。

## 注释

## 译文

## 赏析
