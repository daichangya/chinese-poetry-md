---
id: su-zhe-da-kong-wu-zhong
title: 答孔武仲
titlePinyin: da2 kong3 wu3 zhong4
titleSlug: da-kong-wu-zhong
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞霜委中林，不废长松绿。
- 惊风振川野，未省劲草伏。
- 我贫客去尽，君来常不速。
- 愧君赠桃李，永愿报琼玉。
- 我性本山林，苦学笔空秃。
- 骅骝塞康庄，病足顾难逐。
- 锦文衒华藻，敝褐非所续。
- 家有五车书，恨不十年读。
- 济南昔相遇，我齿三十六。
- 谈谐倾盖间，还往白首熟。
- 从君饮浊酒，过我饭脱粟。
- 西湖多菼薍，白昼下鸿鹄。
- 城西野人居，柴门拥修竹。
- 后车载鸱夷，下马泻醽醁。
- 醉眠卧荒草，空洞笑便腹。
- 疏狂一如此，岂望世收录。
- 别来今几何，归期已屡卜。
- 西南有薄田，茅舍清溪曲。
- 耕耘三男子，伏腊当自足。
- 君能远相寻，布衣巾一幅。

## 拼音
- fei1 shuang1 wei3 zhong1 lin2 ， bu2 fei4 chang2 song1 lü4 。
- jing1 feng1 zhen4 chuan1 ye3 ， wei4 sheng3 jin4 cao3 fu2 。
- wo3 pin2 ke4 qu4 jin4 ， jun1 lai2 chang2 bu2 su4 。
- kui4 jun1 zeng4 tao2 li3 ， yong3 yuan4 bao4 qiong2 yu4 。
- wo3 xing4 ben3 shan1 lin2 ， ku3 xue2 bi3 kong1 tu1 。
- hua2 liu2 sai1 kang1 zhuang1 ， bing4 zu2 gu4 nan2 zhu2 。
- jin3 wen2 xuan4 hua2 zao3 ， bi4 he4 fei1 suo3 xu4 。
- jia1 you3 wu3 che1 shu1 ， hen4 bu4 shi2 nian2 du2 。
- ji3 nan2 xi1 xiang1 yu4 ， wo3 chi3 san1 shi2 liu4 。
- tan2 xie2 qing1 gai4 jian1 ， hai2 wang3 bai2 shou3 shu2 。
- cong2 jun1 yin3 zhuo2 jiu3 ， guo4 wo3 fan4 tuo1 su4 。
- xi1 hu2 duo1 tan3 wan4 ， bai2 zhou4 xia4 hong2 hu2 。
- cheng2 xi1 ye3 ren2 ju1 ， chai2 men2 yong1 xiu1 zhu2 。
- hou4 che1 zai4 chi1 yi2 ， xia4 ma3 xie4 ling2 lu4 。
- zui4 mian2 wo4 huang1 cao3 ， kong1 dong4 xiao4 bian4 fu4 。
- shu1 kuang2 yi4 ru2 ci3 ， qi3 wang4 shi4 shou1 lu4 。
- bie2 lai2 jin1 ji3 he2 ， gui1 qi1 yi3 lü3 bu3 。
- xi1 nan2 you3 bao2 tian2 ， mao2 she4 qing1 xi1 qu3 。
- geng1 yun2 san1 nan2 zi3 ， fu2 la4 dang1 zi4 zu2 。
- jun1 neng2 yuan3 xiang1 xun2 ， bu4 yi1 jin1 yi4 fu2 。

## 注释

## 译文

## 赏析
