---
id: su-zhe-ci-yun-wang-gong-jian-zeng
title: 次韵王巩见赠
titlePinyin: ci4 yun4 wang2 gong3 jian4 zeng4
titleSlug: ci-yun-wang-gong-jian-zeng
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南都逢故人，共此一樽渌。
- 初来柳吹絮，再见风脱木。
- 我老欢意微，头垂腰背曲。
- 羡子方少年，健马走平陆。
- 狂歌手自拊，醉倒头相触。
- 人生比一瞬，世网张万目。
- 但取食场鸡，岂挂云飞鹄。
- 彭城久相迟，官舍虚东屋。
- 重阳试新酿，谓子当不速。
- 胡为听妇言，婉娈自相逐。
- 我舟得愁霖，牵挽脱坑谷。
- 风霜作初寒，病体欲生粟。
- 解子腰下龟，换酒不须赎。
- 照碧凝清光，相将饮萸菊。

## 拼音
- nan2 dou1 feng2 gu4 ren2 ， gong4 ci3 yi4 zun1 lu4 。
- chu1 lai2 liu3 chui1 xu4 ， zai4 jian4 feng1 tuo1 mu4 。
- wo3 lao3 huan1 yi4 wei1 ， tou2 chui2 yao1 bei4 qu3 。
- xian4 zi3 fang1 shao4 nian2 ， jian4 ma3 zou3 ping2 lu4 。
- kuang2 ge1 shou3 zi4 fu3 ， zui4 dao3 tou2 xiang1 chu4 。
- ren2 sheng1 bi3 yi2 shun4 ， shi4 wang3 zhang1 wan4 mu4 。
- dan4 qu3 shi2 chang3 ji1 ， qi3 gua4 yun2 fei1 hu2 。
- peng2 cheng2 jiu3 xiang1 chi2 ， guan1 she4 xu1 dong1 wu1 。
- chong2 yang2 shi4 xin1 niang4 ， wei4 zi3 dang1 bu2 su4 。
- hu2 wei4 ting1 fu4 yan2 ， wan3 luan2 zi4 xiang1 zhu2 。
- wo3 zhou1 de2 chou2 lin2 ， qian1 wan3 tuo1 keng1 gu3 。
- feng1 shuang1 zuo4 chu1 han2 ， bing4 ti3 yu4 sheng1 su4 。
- jie3 zi3 yao1 xia4 gui1 ， huan4 jiu3 bu4 xu1 shu2 。
- zhao4 bi4 ning2 qing1 guang1 ， xiang1 jiang1 yin3 yu2 ju2 。

## 注释

## 译文

## 赏析
