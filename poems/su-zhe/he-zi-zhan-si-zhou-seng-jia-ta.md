---
id: su-zhe-he-zi-zhan-si-zhou-seng-jia-ta
title: 和子瞻泗州僧伽塔
titlePinyin: he2 zi3 zhan1 si4 zhou1 seng1 jia1 ta3
titleSlug: he-zi-zhan-si-zhou-seng-jia-ta
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清淮浊汴争强雄，龟山下閟支祁宫。
- 高秋水来无远近，荡灭洲渚乘城墉。
- 千艘衔尾谁复惜，万人雨泣哀将穷。
- 城中古塔高百尺，下有蜕骨黄金容。
- 蛟龙百怪不敢近，回风倒浪归无踪。
- 越商胡贾岂知道，脱身献宝酬元功。
- 至人已立万物表，劫火仅置毛孔中。
- 区区淮汴亦何有，一挹可注沧溟东。
- 胡为尚与水族较，时出变怪惊愚聋。
- 於乎此意不可诘，仰观飞栱凌晴空。

## 拼音
- qing1 huai2 zhuo2 bian4 zheng1 qiang2 xiong2 ， gui1 shan1 xia4 bi4 zhi1 qi2 gong1 。
- gao1 qiu1 shui3 lai2 wu2 yuan3 jin4 ， dang4 mie4 zhou1 zhu3 cheng2 cheng2 yong1 。
- qian1 sou1 xian2 wei3 shui2 fu4 xi1 ， wan4 ren2 yu3 qi4 ai1 jiang1 qiong2 。
- cheng2 zhong1 gu3 ta3 gao1 bai3 chi3 ， xia4 you3 tui4 gu3 huang2 jin1 rong2 。
- jiao1 long2 bai3 guai4 bu4 gan3 jin4 ， hui2 feng1 dao3 lang4 gui1 wu2 zong1 。
- yue4 shang1 hu2 jia3 qi3 zhi1 dao4 ， tuo1 shen1 xian4 bao3 chou2 yuan2 gong1 。
- zhi4 ren2 yi3 li4 wan4 wu4 biao3 ， jie2 huo3 jin3 zhi4 mao2 kong3 zhong1 。
- qu1 qu1 huai2 bian4 yi4 he2 you3 ， yi2 yi4 ke3 zhu4 cang1 ming2 dong1 。
- hu2 wei4 shang4 yu3 shui3 zu2 jiao4 ， shi2 chu1 bian4 guai4 jing1 yu2 long2 。
- wu1 hu1 ci3 yi4 bu4 ke3 jie2 ， yang3 guan1 fei1 gong3 ling2 qing2 kong1 。

## 注释

## 译文

## 赏析
