---
id: su-zhe-zeng-hang-seng-dao-qian
title: 赠杭僧道潜
titlePinyin: zeng4 hang2 seng1 dao4 qian2
titleSlug: zeng-hang-seng-dao-qian
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月中依松鹤，露下抱叶蝉。
- 赋形已孤洁，发响仍清圆。
- 潜师本江海，浪迹游市廛。
- 髭长不能剪，衲坏聊复穿。
- 瘦骨见图画，禅心离攀缘。
- 出言可人意，一一皆自然。
- 问师藏何深，不与世俗传。
- 旧识髯学士，复从琏耆年。
- 尘埃既脱落，文彩自精鲜。
- 落落社中人，如我亦有旃。
- 奈何一相见，抚卷坐长叹。
- 归去勿复言，山林信多贤。

## 拼音
- yue4 zhong1 yi1 song1 he4 ， lu4 xia4 bao4 ye4 chan2 。
- fu4 xing2 yi3 gu1 jie2 ， fa1 xiang3 reng2 qing1 yuan2 。
- qian2 shi1 ben3 jiang1 hai3 ， lang4 ji4 you2 shi4 chan2 。
- zi1 chang2 bu4 neng2 jian3 ， na4 huai4 liao2 fu4 chuan1 。
- shou4 gu3 jian4 tu2 hua4 ， chan2 xin1 li2 pan1 yuan2 。
- chu1 yan2 ke3 ren2 yi4 ， yi1 yi1 jie1 zi4 ran2 。
- wen4 shi1 cang2 he2 shen1 ， bu4 yu3 shi4 su2 chuan2 。
- jiu4 shi2 ran2 xue2 shi4 ， fu4 cong2 lian3 qi2 nian2 。
- chen2 ai1 ji4 tuo1 luo4 ， wen2 cai3 zi4 jing1 xian1 。
- luo4 luo4 she4 zhong1 ren2 ， ru2 wo3 yi4 you3 zhan1 。
- nai4 he2 yi4 xiang1 jian4 ， fu3 juan4 zuo4 chang2 tan4 。
- gui1 qu4 wu4 fu4 yan2 ， shan1 lin2 xin4 duo1 xian2 。

## 注释

## 译文

## 赏析
