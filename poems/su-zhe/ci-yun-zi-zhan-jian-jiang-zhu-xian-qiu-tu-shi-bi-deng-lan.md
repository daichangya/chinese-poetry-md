---
id: su-zhe-ci-yun-zi-zhan-jian-jiang-zhu-xian-qiu-tu-shi-bi-deng-lan
title: 次韵子瞻减降诸县囚徒事毕登览
titlePinyin: ci4 yun4 zi3 zhan1 jian3 jiang4 zhu1 xian4 qiu2 tu2 shi4 bi4 deng1 lan3
titleSlug: ci-yun-zi-zhan-jian-jiang-zhu-xian-qiu-tu-shi-bi-deng-lan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山川足清旷，阛阓巧拘囚。
- 安得孅阿御，同为穆满游。
- 遥知因涣汗，远出散幽忧。
- 原隰繁分绣，村墟尽小侯。
- 春深秦树绿，野阔渭河流。
- 四顾神萧瑟，前探意涨浮。
- 胜观殊未已，往足讵能收。
- 下坂如浮舸，登崖剧上楼。
- 强行腰伛偻，困坐气嘘咻。
- 鸟语林峦静，花明涧谷幽。
- 濯溪惊野老，伐路骇他州。
- 中散探深去，文渊到处留。
- 听琴峰下寺，弄石水中洲。
- 溪冷泉冰脚，山高雾绕头。
- 石潭清照骨，瀑水溅成钩。
- 仙庙鸣钟磬，神官秉钺刘。
- 养生闻帝女，服气绝彭雠。
- 故宅犹传尹，先师不喜丘。
- 居人那识道，过客谩停驺。
- 岩谷诚深绝，神仙信有不。
- 云居无几杖，霞珮弃镌锼。
- 豹隠连山雾，龙潜百尺湫。
- 门开谁与叩，桃熟浪传偷。
- 绀发清无比，方瞳凛不侔。
- 会须林下见，乞取寿年修。
- 拔去和鸡犬，相随若旆旒。
- 乘风遗騕褭，长啸贱笙篌。
- 从骑衣皆羽，前驱鬣尽虬。
- 安能牵两足，𫏐得快双眸。
- 自昔辞乡树，南行上楚舟。
- 万江穷地脉，三峡束天沟。
- 云暗酆都晚，波吹木枥秋。
- 寻溪缘窈窕，入洞听飕飗。
- 空寺收黄栗，荒祠画伏彪。
- 登临虽永日，行迈肯停辀。
- 蓄缩今何事，攀跻昔已悠。
- 魏京饶士女，春服聚蜉蝣。
- 雷动车争陌，花摇树系秋。
- 游人纷荡漾，野鸟自嘤呦。
- 平日曾经洛，闲居愿卜缑。
- 空言真比梦，久渴渐成愁。
- 早退尝相约，辞嚣痛自搂。
- 爱山心劫劫，从宦兴油油。
- 海宇都无碍，山林尽可投。
- 愿为云上鹄，莫作盎中鯈。
- 适性行随足，谋生富给喉。
- 今游虽不与，后会岂无由。
- 昼出同穿履，宵眠共覆裘。
- 弟兄真欲尔，朋好定谁俦。
- 试写长篇调，何人肯见酬。

## 拼音
- shan1 chuan1 zu2 qing1 kuang4 ， huan2 hui4 qiao3 ju1 qiu2 。
- an1 de2 qian1 a1 yu4 ， tong2 wei4 mu4 man3 you2 。
- yao2 zhi1 yin1 huan4 han4 ， yuan3 chu1 san4 you1 you1 。
- yuan2 xi2 fan2 fen1 xiu4 ， cun1 xu1 jin4 xiao3 hou2 。
- chun1 shen1 qin2 shu4 lü4 ， ye3 kuo4 wei4 he2 liu2 。
- si4 gu4 shen2 xiao1 se4 ， qian2 tan4 yi4 zhang3 fu2 。
- sheng4 guan1 shu1 wei4 yi3 ， wang3 zu2 ju4 neng2 shou1 。
- xia4 ban3 ru2 fu2 ge3 ， deng1 ya2 ju4 shang4 lou2 。
- qiang2 xing2 yao1 yu3 lü3 ， kun4 zuo4 qi4 xu1 xiu1 。
- niao3 yu3 lin2 luan2 jing4 ， hua1 ming2 jian4 gu3 you1 。
- zhuo2 xi1 jing1 ye3 lao3 ， fa2 lu4 hai4 ta1 zhou1 。
- zhong1 san4 tan4 shen1 qu4 ， wen2 yuan1 dao4 chu4 liu2 。
- ting1 qin2 feng1 xia4 si4 ， nong4 shi2 shui3 zhong1 zhou1 。
- xi1 leng3 quan2 bing1 jiao3 ， shan1 gao1 wu4 rao4 tou2 。
- shi2 tan2 qing1 zhao4 gu3 ， pu4 shui3 jian4 cheng2 gou1 。
- xian1 miao4 ming2 zhong1 qing4 ， shen2 guan1 bing3 yue4 liu2 。
- yang3 sheng1 wen2 di4 nü3 ， fu2 qi4 jue2 peng2 chou2 。
- gu4 zhai2 you2 chuan2 yin3 ， xian1 shi1 bu4 xi3 qiu1 。
- ju1 ren2 na4 shi2 dao4 ， guo4 ke4 man4 ting2 zou1 。
- yan2 gu3 cheng2 shen1 jue2 ， shen2 xian1 xin4 you3 bu4 。
- yun2 ju1 wu2 ji3 zhang4 ， xia2 pei4 qi4 juan1 sou1 。
- bao4 yin3 lian2 shan1 wu4 ， long2 qian2 bai3 chi3 qiu1 。
- men2 kai1 shui2 yu3 kou4 ， tao2 shu2 lang4 chuan2 tou1 。
- gan4 fa1 qing1 wu2 bi3 ， fang1 tong2 lin3 bu4 mou2 。
- hui4 xu1 lin2 xia4 jian4 ， qi3 qu3 shou4 nian2 xiu1 。
- ba2 qu4 he2 ji1 quan3 ， xiang1 sui2 ruo4 pei4 liu2 。
- cheng2 feng1 yi2 yao3 niao3 ， chang2 xiao4 jian4 sheng1 hou2 。
- cong2 qi2 yi1 jie1 yu3 ， qian2 qu1 lie4 jin4 qiu2 。
- an1 neng2 qian1 liang3 zu2 ， 𫏐 de2 kuai4 shuang1 mou2 。
- zi4 xi1 ci2 xiang1 shu4 ， nan2 xing2 shang4 chu3 zhou1 。
- wan4 jiang1 qiong2 di4 mai4 ， san1 xia2 shu4 tian1 gou1 。
- yun2 an4 feng1 dou1 wan3 ， bo1 chui1 mu4 li4 qiu1 。
- xun2 xi1 yuan2 yao3 tiao3 ， ru4 dong4 ting1 sou1 liu2 。
- kong1 si4 shou1 huang2 li4 ， huang1 ci2 hua4 fu2 biao1 。
- deng1 lin2 sui1 yong3 ri4 ， xing2 mai4 ken3 ting2 zhou1 。
- xu4 suo1 jin1 he2 shi4 ， pan1 ji1 xi1 yi3 you1 。
- wei4 jing1 rao2 shi4 nü3 ， chun1 fu2 ju4 fu2 you2 。
- lei2 dong4 che1 zheng1 mo4 ， hua1 yao2 shu4 xi4 qiu1 。
- you2 ren2 fen1 dang4 yang4 ， ye3 niao3 zi4 ying1 you1 。
- ping2 ri4 ceng2 jing1 luo4 ， xian2 ju1 yuan4 bu3 gou1 。
- kong1 yan2 zhen1 bi3 meng4 ， jiu3 ke3 jian4 cheng2 chou2 。
- zao3 tui4 chang2 xiang1 yue1 ， ci2 ao2 tong4 zi4 lou3 。
- ai4 shan1 xin1 jie2 jie2 ， cong2 huan4 xing1 you2 you2 。
- hai3 yu3 dou1 wu2 ai4 ， shan1 lin2 jin4 ke3 tou2 。
- yuan4 wei4 yun2 shang4 hu2 ， mo4 zuo4 ang4 zhong1 tiao2 。
- shi4 xing4 xing2 sui2 zu2 ， mou2 sheng1 fu4 gei3 hou2 。
- jin1 you2 sui1 bu4 yu3 ， hou4 hui4 qi3 wu2 you2 。
- zhou4 chu1 tong2 chuan1 lü3 ， xiao1 mian2 gong4 fu4 qiu2 。
- di4 xiong0 zhen1 yu4 er3 ， peng2 hao3 ding4 shui2 chou2 。
- shi4 xie3 chang2 pian1 tiao2 ， he2 ren2 ken3 jian4 chou2 。

## 注释

## 译文

## 赏析
