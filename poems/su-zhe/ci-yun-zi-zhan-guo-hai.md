---
id: su-zhe-ci-yun-zi-zhan-guo-hai
title: 次韵子瞻过海
titlePinyin: ci4 yun4 zi3 zhan1 guo4 hai3
titleSlug: ci-yun-zi-zhan-guo-hai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我迁海康郡，犹在寰海中。
- 送君渡海南，风帆若张弓。
- 笑揖彼岸人，回首平生空。
- 平生定何有，此去未可穷。
- 惜无好勇夫，从此乘桴翁。
- 幽子疑龙虾，牙须竟谁雄。
- 闭门亦勿见，一嗅同香风。
- 晨朝饱粥饭，洗钵随僧钟。
- 有问何时归，兹焉若将终。
- 居家出家人，岂复怀儿童。
- 老聃真吾师，出入初犹龙。
- 笼樊顾甚密，俯首姑尔容。
- 众人指我笑，缰锁无此工。
- 一瞬千佛土，相期兜率宫。

## 拼音
- wo3 qian1 hai3 kang1 jun4 ， you2 zai4 huan2 hai3 zhong1 。
- song4 jun1 du4 hai3 nan2 ， feng1 fan1 ruo4 zhang1 gong1 。
- xiao4 yi1 bi3 an4 ren2 ， hui2 shou3 ping2 sheng1 kong1 。
- ping2 sheng1 ding4 he2 you3 ， ci3 qu4 wei4 ke3 qiong2 。
- xi1 wu2 hao3 yong3 fu1 ， cong2 ci3 cheng2 fu2 weng1 。
- you1 zi3 yi2 long2 xia1 ， ya2 xu1 jing4 shui2 xiong2 。
- bi4 men2 yi4 wu4 jian4 ， yi2 xiu4 tong2 xiang1 feng1 。
- chen2 chao2 bao3 zhou1 fan4 ， xi3 bo1 sui2 seng1 zhong1 。
- you3 wen4 he2 shi2 gui1 ， zi1 yan1 ruo4 jiang1 zhong1 。
- ju1 jia1 chu1 jia1 ren2 ， qi3 fu4 huai2 er2 tong2 。
- lao3 dan1 zhen1 wu2 shi1 ， chu1 ru4 chu1 you2 long2 。
- long2 fan2 gu4 shen4 mi4 ， fu3 shou3 gu1 er3 rong2 。
- zhong4 ren2 zhi3 wo3 xiao4 ， jiang1 suo3 wu2 ci3 gong1 。
- yi2 shun4 qian1 fo2 tu3 ， xiang1 qi1 dou1 lü4 gong1 。

## 注释

## 译文

## 赏析
