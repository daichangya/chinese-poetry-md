---
id: su-zhe-xin-chou-chu-ri-ji-zi-zhan
title: 辛丑除日寄子瞻
titlePinyin: xin1 chou3 chu2 ri4 ji4 zi3 zhan1
titleSlug: xin-chou-chu-ri-ji-zi-zhan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一岁不复居，一日安足惜。
- 人心畏增年，对酒语终夕。
- 夜长书室幽，灯烛明照席。
- 盘飧杂梁楚，羊炙错鱼腊。
- 庖人馔鸡兔，家味宛如昔。
- 有怀岐山下，展转不能释。
- 念同去闾里，此节三已失。
- 初来寄荆渚，鱼雁贱宜客。
- 楚人重岁时，爆竹鸣磔磔。
- 新春始涉五，田冻未生麦。
- 相携历唐许，花柳渐牙拆。
- 居梁不耐贫，投杞避糠核。
- 城南庠斋静，终岁守坟籍。
- 酒酸未尝饮，牛美每共炙。
- 谓言从明年，此会可悬射。
- 同为洛中吏，相去不盈尺。
- 浊醪幸分季，新笋可饷伯。
- 巑巑嵩山美，漾漾洛水碧。
- 官闲得相从，春野玩朝日。
- 安知书合下，群子并遭馘。
- 偶成一朝荣，遂使千里隔。
- 何年相会欢，逢节勿轻掷。

## 拼音
- yi2 sui4 bu2 fu4 ju1 ， yi2 ri4 an1 zu2 xi1 。
- ren2 xin1 wei4 zeng1 nian2 ， dui4 jiu3 yu3 zhong1 xi1 。
- ye4 chang2 shu1 shi4 you1 ， deng1 zhu2 ming2 zhao4 xi2 。
- pan2 sun1 za2 liang2 chu3 ， yang2 zhi4 cuo4 yu2 la4 。
- pao2 ren2 zhuan4 ji1 tu4 ， jia1 wei4 wan3 ru2 xi1 。
- you3 huai2 qi2 shan1 xia4 ， zhan3 zhuan3 bu4 neng2 shi4 。
- nian4 tong2 qu4 lü2 li3 ， ci3 jie2 san1 yi3 shi1 。
- chu1 lai2 ji4 jing1 zhu3 ， yu2 yan4 jian4 yi2 ke4 。
- chu3 ren2 zhong4 sui4 shi2 ， bao4 zhu2 ming2 zhe2 zhe2 。
- xin1 chun1 shi3 she4 wu3 ， tian2 dong4 wei4 sheng1 mai4 。
- xiang1 xie2 li4 tang2 xu3 ， hua1 liu3 jian4 ya2 chai1 。
- ju1 liang2 bu2 nai4 pin2 ， tou2 qi3 bi4 kang1 he2 。
- cheng2 nan2 xiang2 zhai1 jing4 ， zhong1 sui4 shou3 fen2 ji2 。
- jiu3 suan1 wei4 chang2 yin3 ， niu2 mei3 mei3 gong4 zhi4 。
- wei4 yan2 cong2 ming2 nian2 ， ci3 hui4 ke3 xuan2 she4 。
- tong2 wei4 luo4 zhong1 li4 ， xiang1 qu4 bu4 ying2 chi3 。
- zhuo2 lao2 xing4 fen1 ji4 ， xin1 sun3 ke3 xiang3 bo2 。
- cuan2 cuan2 song1 shan1 mei3 ， yang4 yang4 luo4 shui3 bi4 。
- guan1 xian2 de2 xiang1 cong2 ， chun1 ye3 wan2 chao2 ri4 。
- an1 zhi1 shu1 he2 xia4 ， qun2 zi3 bing4 zao1 guo2 。
- ou3 cheng2 yi4 chao2 rong2 ， sui4 shi3 qian1 li3 ge2 。
- he2 nian2 xiang1 hui4 huan1 ， feng2 jie2 wu4 qing1 zhi4 。

## 注释

## 译文

## 赏析
