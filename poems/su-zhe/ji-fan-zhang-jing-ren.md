---
id: su-zhe-ji-fan-zhang-jing-ren
title: 寄范丈景仁
titlePinyin: ji4 fan4 zhang4 jing3 ren2
titleSlug: ji-fan-zhang-jing-ren
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京城冠盖如云屯，日中奔走争市门。
- 敝裘瘦马不知路，独向城西寻隠君。
- 隠君白发养浩气，高论惊世门无宾。
- 欣然为我解东阁，明窗净几舒华茵。
- 春天雪花大如手，九衢断绝愁四邻。
- 平明熟睡呼不觉，清诗渌酒时相亲。
- 我兄东来自东武，走马出见黄河滨。
- 及门却遣不得入，回顾欲去行无人。
- 东园桃李正欲发，开门借与停车轮。
- 青天露坐列觞豆，落花飞絮飘衣巾。
- 留连四月听𫛸鴂，扁舟一去浮奔浑。
- 人生聚散未可料，世路险恶终劳神。
- 交游畏避恐坐累，言词欲吐聊复吞。
- 安得如公百无忌，百间广厦安贫身。

## 拼音
- jing1 cheng2 guan1 gai4 ru2 yun2 tun2 ， ri4 zhong1 ben1 zou3 zheng1 shi4 men2 。
- bi4 qiu2 shou4 ma3 bu4 zhi1 lu4 ， du2 xiang4 cheng2 xi1 xun2 yin3 jun1 。
- yin3 jun1 bai2 fa4 yang3 hao4 qi4 ， gao1 lun4 jing1 shi4 men2 wu2 bin1 。
- xin1 ran2 wei4 wo3 jie3 dong1 ge2 ， ming2 chuang1 jing4 ji3 shu1 hua2 yin1 。
- chun1 tian1 xue3 hua1 da4 ru2 shou3 ， jiu3 qu2 duan4 jue2 chou2 si4 lin2 。
- ping2 ming2 shu2 shui4 hu1 bu4 jue2 ， qing1 shi1 lu4 jiu3 shi2 xiang1 qin1 。
- wo3 xiong1 dong1 lai2 zi4 dong1 wu3 ， zou3 ma3 chu1 jian4 huang2 he2 bin1 。
- ji2 men2 que4 qian3 bu4 de2 ru4 ， hui2 gu4 yu4 qu4 xing2 wu2 ren2 。
- dong1 yuan2 tao2 li3 zheng4 yu4 fa1 ， kai1 men2 jie4 yu3 ting2 che1 lun2 。
- qing1 tian1 lu4 zuo4 lie4 shang1 dou4 ， luo4 hua1 fei1 xu4 piao1 yi1 jin1 。
- liu2 lian2 si4 yue4 ting1 𫛸 jue2 ， pian1 zhou1 yi2 qu4 fu2 ben1 hun2 。
- ren2 sheng1 ju4 san4 wei4 ke3 liao4 ， shi4 lu4 xian3 e4 zhong1 lao2 shen2 。
- jiao1 you2 wei4 bi4 kong3 zuo4 lei4 ， yan2 ci2 yu4 tu3 liao2 fu4 tun1 。
- an1 de2 ru2 gong1 bai3 wu2 ji4 ， bai3 jian1 guang3 sha4 an1 pin2 shen1 。

## 注释

## 译文

## 赏析
