---
id: su-zhe-you-tai-shan-si-shou-yue-xia
title: 游太山四首 岳下
titlePinyin: you2 tai4 shan1 si4 shou3   yue4 xia4
titleSlug: you-tai-shan-si-shou-yue-xia
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东来亦何求，聊欲观海岱。
- 海西尚千里，将行勇还退。
- 岱阴即齐疆，南往曾历块。
- 春深草木长，山暖冰雪溃。
- 中巷无居人，南亩释耕耒。
- 车徒八方至，尘坌百里内。
- 牛马汗淋漓，绮纨声綷縩。
- 喧阗六师合，汹涌众流汇。
- 无复问谁何，但自舍耽爱。
- 龙鸾画车服，贝玉饰冠佩。
- 骅骝蹴腾骞，幡旆飞晻暧。
- 腥膻及鱼鼈，琐细或蒲菜。
- 游墯愧无赍，技巧穷殊态。
- 纵观𥈭未已，精意殚一酹。
- 出门青山屯，绕廊遗迹昧。
- 登封尚坛壝，古观写旗队。
- 戈矛认毫末，舒卷分向背。
- 雍容太平业，磊落丰碑在。
- 往事半蓬蒿，遗氓但悲慨。
- 回瞻最高峰，远谢徂徕对。
- 欲将有限力，一放目所迨。
- 天门四十里，预恐双足废。
- 三宿遂徘徊，归来欲谁怼。
- 前年道轘辕，直上嵩岭背。
- 中休强饮食，莫宿时盥颒。
- 稍知天宇宽，不觉人寰秽。
- 岁时未云久，筋骸老难再。
- 山林无不容，疲薾坐自碍。
- 自知俗缘深，毕老守阛阓。
- 何当御清风，不用车马载。

## 拼音
- dong1 lai2 yi4 he2 qiu2 ， liao2 yu4 guan1 hai3 dai4 。
- hai3 xi1 shang4 qian1 li3 ， jiang1 xing2 yong3 hai2 tui4 。
- dai4 yin1 ji2 qi2 jiang1 ， nan2 wang3 ceng2 li4 kuai4 。
- chun1 shen1 cao3 mu4 chang2 ， shan1 nuan3 bing1 xue3 kui4 。
- zhong1 xiang4 wu2 ju1 ren2 ， nan2 mu3 shi4 geng1 lei3 。
- che1 tu2 ba1 fang1 zhi4 ， chen2 ben4 bai3 li3 nei4 。
- niu2 ma3 han4 lin2 li2 ， qi3 wan2 sheng1 cui4 cai4 。
- xuan1 tian2 liu4 shi1 he2 ， xiong1 yong3 zhong4 liu2 hui4 。
- wu2 fu4 wen4 shui2 he2 ， dan4 zi4 she4 dan1 ai4 。
- long2 luan2 hua4 che1 fu2 ， bei4 yu4 shi4 guan1 pei4 。
- hua2 liu2 cu4 teng2 qian1 ， fan1 pei4 fei1 an3 ai4 。
- xing1 shan1 ji2 yu2 bie1 ， suo3 xi4 huo4 pu2 cai4 。
- you2 duo4 kui4 wu2 ji1 ， ji4 qiao3 qiong2 shu1 tai4 。
- zong4 guan1 𥈭 wei4 yi3 ， jing1 yi4 dan1 yi2 lei4 。
- chu1 men2 qing1 shan1 tun2 ， rao4 lang2 yi2 ji4 mei4 。
- deng1 feng1 shang4 tan2 wei2 ， gu3 guan1 xie3 qi2 dui4 。
- ge1 mao2 ren4 hao2 mo4 ， shu1 juan4 fen1 xiang4 bei4 。
- yong1 rong2 tai4 ping2 ye4 ， lei3 luo4 feng1 bei1 zai4 。
- wang3 shi4 ban4 peng2 hao1 ， yi2 mang2 dan4 bei1 kai3 。
- hui2 zhan1 zui4 gao1 feng1 ， yuan3 xie4 cu2 lai2 dui4 。
- yu4 jiang1 you3 xian4 li4 ， yi2 fang4 mu4 suo3 dai4 。
- tian1 men2 si4 shi2 li3 ， yu4 kong3 shuang1 zu2 fei4 。
- san1 su4 sui4 pai2 huai2 ， gui1 lai2 yu4 shui2 dui4 。
- qian2 nian2 dao4 huan4 yuan2 ， zhi2 shang4 song1 ling3 bei4 。
- zhong1 xiu1 qiang2 yin3 shi2 ， mo4 su4 shi2 guan4 hui4 。
- shao1 zhi1 tian1 yu3 kuan1 ， bu4 jue2 ren2 huan2 hui4 。
- sui4 shi2 wei4 yun2 jiu3 ， jin1 hai2 lao3 nan2 zai4 。
- shan1 lin2 wu2 bu4 rong2 ， pi2 er3 zuo4 zi4 ai4 。
- zi4 zhi1 su2 yuan2 shen1 ， bi4 lao3 shou3 huan2 hui4 。
- he2 dang1 yu4 qing1 feng1 ， bu2 yong4 che1 ma3 zai3 。

## 注释

## 译文

## 赏析
