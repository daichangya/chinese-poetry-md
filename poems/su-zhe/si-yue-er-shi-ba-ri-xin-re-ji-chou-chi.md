---
id: su-zhe-si-yue-er-shi-ba-ri-xin-re-ji-chou-chi
title: 四月二十八日新热寄仇池
titlePinyin: si4 yue4 er4 shi2 ba1 ri4 xin1 re4 ji4 chou2 chi2
titleSlug: si-yue-er-shi-ba-ri-xin-re-ji-chou-chi
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 细莎为屦如编须，轻葛为服如剪莩。
- 寒泉洒屋朝露濡，霜簟可荐机可扶。
- 风鸣牖间如吹竽，此虽有暑宜亦无。
- 庭前峻山槎之余，盆中养鳅大如鱼。
- 荻生抱甲未见肤，蔓起上屋将悬壶。
- 麦苗高齐可藏乌，此虽非野仅亦如。
- 兄居溪堂南山趺，濯足溪水惊雁凫。
- 澄潭百丈清无淤，将往思我立踟蹰。
- 东轩鄙陋何足居，欲行不行系辕驹。

## 拼音
- xi4 sha1 wei4 ju4 ru2 bian1 xu1 ， qing1 ge3 wei4 fu2 ru2 jian3 piao3 。
- han2 quan2 sa3 wu1 chao2 lu4 ru2 ， shuang1 dian4 ke3 jian4 ji1 ke3 fu2 。
- feng1 ming2 you3 jian1 ru2 chui1 yu2 ， ci3 sui1 you3 shu3 yi2 yi4 wu2 。
- ting2 qian2 jun4 shan1 cha2 zhi1 yu2 ， pen2 zhong1 yang3 qiu1 da4 ru2 yu2 。
- di2 sheng1 bao4 jia3 wei4 jian4 fu1 ， man4 qi3 shang4 wu1 jiang1 xuan2 hu2 。
- mai4 miao2 gao1 qi2 ke3 cang2 wu1 ， ci3 sui1 fei1 ye3 jin3 yi4 ru2 。
- xiong1 ju1 xi1 tang2 nan2 shan1 fu1 ， zhuo2 zu2 xi1 shui3 jing1 yan4 fu2 。
- cheng2 tan2 bai3 zhang4 qing1 wu2 yu1 ， jiang1 wang3 si1 wo3 li4 chi2 chu2 。
- dong1 xuan1 bi3 lou4 he2 zu2 ju1 ， yu4 xing2 bu4 xing2 xi4 yuan2 ju1 。

## 注释

## 译文

## 赏析
