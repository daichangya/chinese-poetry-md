---
id: su-zhe-guo-lun
title: 郭纶
titlePinyin: guo1 lun2
titleSlug: guo-lun
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郭纶本蕃种，骑斗雄西戎。
- 流落初无罪，因循遂龙钟。
- 嘉州已经岁，见我涕无穷。
- 自言将家子，少小学弯弓。
- 长遇西鄙乱，走马救边烽。
- 手挑丈八矛，所往如投空。
- 平生事苦战，数与大寇逢。
- 昔在定川寨，贼来如群蜂。
- 万骑拥酋帅，自谓白相公。
- 挥兵取其元，模糊腥血红。
- 战胜士气振，赴敌如旋风。
- 蚩蚩毡裘将，不信勇且忠。
- 遥语相劝诱，一矢摧厥胸。
- 短兵接死地，日落沙尘蒙。
- 驰归不敢息，马口衔折锋。
- 谁知八尺躯，脱命万死中。
- 忽闻南蛮叛，羽檄行匆匆。
- 将兵赴危难，瘴雾不辞冲。
- 行经贺州城，寂寞无人踪。
- 攀堞莽不见，入据为筑墉。
- 一旦贼兵下，百计烧且攻。
- 三日不能陷，救至遂得通。
- 崎岖有成绩，元帅多异同。
- 有功不见赏，憔悴落巴賨。
- 已矣谁复信，言之气恟恟。
- 予不识郭纶，闻此为敛容。
- 一夫何足言，窃恐悲群雄。
- 此非介子推，安肯不计功。
- 郭纶未尝败，用之可前锋。

## 拼音
- guo1 lun2 ben3 fan1 zhong3 ， qi2 dou4 xiong2 xi1 rong2 。
- liu2 luo4 chu1 wu2 zui4 ， yin1 xun2 sui4 long2 zhong1 。
- jia1 zhou1 yi3 jing1 sui4 ， jian4 wo3 ti4 wu2 qiong2 。
- zi4 yan2 jiang1 jia1 zi3 ， shao3 xiao3 xue2 wan1 gong1 。
- chang2 yu4 xi1 bi3 luan4 ， zou3 ma3 jiu4 bian1 feng1 。
- shou3 tiao1 zhang4 ba1 mao2 ， suo3 wang3 ru2 tou2 kong1 。
- ping2 sheng1 shi4 ku3 zhan4 ， shu4 yu3 da4 kou4 feng2 。
- xi1 zai4 ding4 chuan1 zhai4 ， zei2 lai2 ru2 qun2 feng1 。
- wan4 qi2 yong1 qiu2 shuai4 ， zi4 wei4 bai2 xiang4 gong0 。
- hui1 bing1 qu3 qi2 yuan2 ， mo2 hu0 xing1 xue4 hong2 。
- zhan4 sheng4 shi4 qi4 zhen4 ， fu4 di2 ru2 xuan2 feng1 。
- chi1 chi1 zhan1 qiu2 jiang1 ， bu2 xin4 yong3 qie3 zhong1 。
- yao2 yu3 xiang1 quan4 you4 ， yi4 shi3 cui1 jue2 xiong1 。
- duan3 bing1 jie1 si3 di4 ， ri4 luo4 sha1 chen2 meng2 。
- chi2 gui1 bu4 gan3 xi1 ， ma3 kou3 xian2 zhe2 feng1 。
- shui2 zhi1 ba1 chi3 qu1 ， tuo1 ming4 wan4 si3 zhong1 。
- hu1 wen2 nan2 man2 pan4 ， yu3 xi2 xing2 cong1 cong1 。
- jiang1 bing1 fu4 wei1 nan4 ， zhang4 wu4 bu4 ci2 chong1 。
- xing2 jing1 he4 zhou1 cheng2 ， ji4 mo4 wu2 ren2 zong1 。
- pan1 die2 mang3 bu2 jian4 ， ru4 ju4 wei4 zhu4 yong1 。
- yi2 dan4 zei2 bing1 xia4 ， bai3 ji4 shao1 qie3 gong1 。
- san1 ri4 bu4 neng2 xian4 ， jiu4 zhi4 sui4 de2 tong1 。
- qi2 qu1 you3 cheng2 ji4 ， yuan2 shuai4 duo1 yi4 tong2 。
- you3 gong1 bu2 jian4 shang3 ， qiao2 cui4 luo4 ba1 cong2 。
- yi3 yi3 shui2 fu4 xin4 ， yan2 zhi1 qi4 xiong1 xiong1 。
- yu3 bu4 shi2 guo1 lun2 ， wen2 ci3 wei4 lian3 rong2 。
- yi4 fu1 he2 zu2 yan2 ， qie4 kong3 bei1 qun2 xiong2 。
- ci3 fei1 jie4 zi3 tui1 ， an1 ken3 bu2 ji4 gong1 。
- guo1 lun2 wei4 chang2 bai4 ， yong4 zhi1 ke3 qian2 feng1 。

## 注释

## 译文

## 赏析
