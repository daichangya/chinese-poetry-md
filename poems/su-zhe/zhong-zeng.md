---
id: su-zhe-zhong-zeng
title: 重赠
titlePinyin: zhong4 zeng4
titleSlug: zhong-zeng
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出家无复家，视身等云浮。
- 东西随风行，忽然遍九州。
- 君居龙川城，筑室星一周。
- 屋瓦如翚飞，象设具冕旒。
- 弟子五六人，门徒散林丘。
- 本为百年计，自可一世留。
- 胡为不复顾，脱去如敝裘。
- 万里一藤杖，来从故人游。
- 故人病老翁，轻重恐未酬。
- 疑君了心法，万物皆浮沤。
- 去彼非有嫌，来此亦无求。
- 是心摩尼珠，不受箧笥收。
- 故人感君意，一言还信不。
- 远行不为此，浪走非良谋。

## 拼音
- chu1 jia1 wu2 fu4 jia1 ， shi4 shen1 deng3 yun2 fu2 。
- dong1 xi1 sui2 feng1 xing2 ， hu1 ran2 bian4 jiu3 zhou1 。
- jun1 ju1 long2 chuan1 cheng2 ， zhu4 shi4 xing1 yi4 zhou1 。
- wu1 wa3 ru2 hui1 fei1 ， xiang4 she4 ju4 mian3 liu2 。
- di4 zi3 wu3 liu4 ren2 ， men2 tu2 san4 lin2 qiu1 。
- ben3 wei4 bai3 nian2 ji4 ， zi4 ke3 yi2 shi4 liu2 。
- hu2 wei4 bu2 fu4 gu4 ， tuo1 qu4 ru2 bi4 qiu2 。
- wan4 li3 yi4 teng2 zhang4 ， lai2 cong2 gu4 ren2 you2 。
- gu4 ren2 bing4 lao3 weng1 ， qing1 zhong4 kong3 wei4 chou2 。
- yi2 jun1 le0 xin1 fa3 ， wan4 wu4 jie1 fu2 ou1 。
- qu4 bi3 fei1 you3 xian2 ， lai2 ci3 yi4 wu2 qiu2 。
- shi4 xin1 mo2 ni2 zhu1 ， bu2 shou4 qie4 si4 shou1 。
- gu4 ren2 gan3 jun1 yi4 ， yi4 yan2 hai2 xin4 bu4 。
- yuan3 xing2 bu2 wei4 ci3 ， lang4 zou3 fei1 liang2 mou2 。

## 注释

## 译文

## 赏析
