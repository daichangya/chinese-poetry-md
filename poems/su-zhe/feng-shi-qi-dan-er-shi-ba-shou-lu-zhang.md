---
id: su-zhe-feng-shi-qi-dan-er-shi-ba-shou-lu-zhang
title: 奉使契丹二十八首 虏帐
titlePinyin: feng4 shi3 qi4 dan1 er4 shi2 ba1 shou3   lu3 zhang4
titleSlug: feng-shi-qi-dan-er-shi-ba-shou-lu-zhang
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虏帐冬住沙陀中，索羊织苇称行宫。
- 从官星散依冢阜，毡庐窟室欺霜风。
- 舂粱煮雪安得饱，击兔射鹿夸强雄。
- 朝廷经略穷海宇，岁遗缯絮消顽凶。
- 我来致命适寒苦，积雪向日坚不融。
- 联翩岁旦有来使，屈指已复过奚封。
- 礼成即日卷庐帐，钓鱼射鹅沧海东。
- 秋山既罢复来此，往返岁岁如旋蓬。
- 弯弓射猎本天性，拱手朝会愁心胸。
- 甘心五饵堕吾术，势类畜鸟游樊笼。
- 祥符圣人会天意，至今燕赵常耕农。
- 尔曹饮食自谓得，岂识图霸先和戎。

## 拼音
- lu3 zhang4 dong1 zhu4 sha1 tuo2 zhong1 ， suo3 yang2 zhi1 wei3 cheng1 xing2 gong1 。
- cong2 guan1 xing1 san4 yi1 zhong3 fu4 ， zhan1 lu2 ku1 shi4 qi1 shuang1 feng1 。
- chong1 liang2 zhu3 xue3 an1 de2 bao3 ， ji1 tu4 she4 lu4 kua1 qiang2 xiong2 。
- chao2 ting2 jing1 lüe4 qiong2 hai3 yu3 ， sui4 yi2 zeng1 xu4 xiao1 wan2 xiong1 。
- wo3 lai2 zhi4 ming4 shi4 han2 ku3 ， ji1 xue3 xiang4 ri4 jian1 bu4 rong2 。
- lian2 pian1 sui4 dan4 you3 lai2 shi3 ， qu1 zhi3 yi3 fu4 guo4 xi1 feng1 。
- li3 cheng2 ji2 ri4 juan4 lu2 zhang4 ， diao4 yu2 she4 e2 cang1 hai3 dong1 。
- qiu1 shan1 ji4 ba4 fu4 lai2 ci3 ， wang3 fan3 sui4 sui4 ru2 xuan2 peng2 。
- wan1 gong1 she4 lie4 ben3 tian1 xing4 ， gong3 shou3 chao2 hui4 chou2 xin1 xiong1 。
- gan1 xin1 wu3 er3 duo4 wu2 shu4 ， shi4 lei4 chu4 niao3 you2 fan2 long2 。
- xiang2 fu2 sheng4 ren2 hui4 tian1 yi4 ， zhi4 jin1 yan1 zhao4 chang2 geng1 nong2 。
- er3 cao2 yin3 shi2 zi4 wei4 de2 ， qi3 shi2 tu2 ba4 xian1 he2 rong2 。

## 注释

## 译文

## 赏析
