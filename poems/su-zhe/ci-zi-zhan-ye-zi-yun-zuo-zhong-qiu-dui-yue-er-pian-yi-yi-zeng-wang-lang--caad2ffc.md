---
id: su-zhe-ci-zi-zhan-ye-zi-yun-zuo-zhong-qiu-dui-yue-er-pian-yi-yi-zeng-wang-lang--caad2ffc
title: 次子瞻夜字韵作中秋对月二篇一以赠王郎二以寄子瞻  其二
titlePinyin: ci4 zi3 zhan1 ye4 zi4 yun4 zuo4 zhong1 qiu1 dui4 yue4 er4 pian1 yi4 yi3 zeng4 wang2 lang2 er4 yi3 ji4 zi3 zhan1     qi2 er4
titleSlug: ci-zi-zhan-ye-zi-yun-zuo-zhong-qiu-dui-yue-er-pian-yi-yi-zeng-wang-lang--caad2ffc
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年秋月照相思，相从祇有彭门夜。
- 露侵笳鼓思城阙，寒迫鱼龙舞潭下。
- 厌厌夜饮欢自足，落落襟怀向人泻。
- 秋深河来巨野溢，水干楼起滕王亚。
- 北海孔公虽好客，河内寇尹那得借。
- 是非朝野忽纷纭，得丧芳菲一开谢。
- 明月多情还入门，流水何知空绕舍。
- 晨餐江市富鳣鲂，夜宿山村足梨蔗。
- 坐隅𫛳鸟不须问，墙外蝮蛇犹足怕。
- 娄公见唾行自干，冯老尚多谁定骂。

## 拼音
- shi2 nian2 qiu1 yue4 zhao4 xiang4 si1 ， xiang1 cong2 qi2 you3 peng2 men2 ye4 。
- lu4 qin1 jia1 gu3 si1 cheng2 que1 ， han2 po4 yu2 long2 wu3 tan2 xia4 。
- yan4 yan4 ye4 yin3 huan1 zi4 zu2 ， luo4 luo4 jin1 huai2 xiang4 ren2 xie4 。
- qiu1 shen1 he2 lai2 ju4 ye3 yi4 ， shui3 gan1 lou2 qi3 teng2 wang2 ya4 。
- bei3 hai3 kong3 gong1 sui1 hao4 ke4 ， he2 nei4 kou4 yin3 na4 de2 jie4 。
- shi4 fei1 chao2 ye3 hu1 fen1 yun2 ， de2 sang4 fang1 fei1 yi4 kai1 xie4 。
- ming2 yue4 duo1 qing2 hai2 ru4 men2 ， liu2 shui3 he2 zhi1 kong1 rao4 she4 。
- chen2 can1 jiang1 shi4 fu4 zhan1 fang2 ， ye4 su4 shan1 cun1 zu2 li2 zhe4 。
- zuo4 yu2 𫛳 niao3 bu4 xu1 wen4 ， qiang2 wai4 fu4 she2 you2 zu2 pa4 。
- lou2 gong1 jian4 tuo4 xing2 zi4 gan1 ， feng2 lao3 shang4 duo1 shui2 ding4 ma4 。

## 注释

## 译文

## 赏析
