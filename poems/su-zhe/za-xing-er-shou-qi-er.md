---
id: su-zhe-za-xing-er-shou-qi-er
title: 杂兴二首  其二
titlePinyin: za2 xing1 er4 shou3     qi2 er4
titleSlug: za-xing-er-shou-qi-er
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱轮华盖事远游，廐无良马乘疲牛。
- 青丝玉勒金络头，任重道远旁人忧。
- 奔驰往来历山丘，腾坑投淖摧辕辀。
- 已压复起行未休，青刍黄粱为君羞。
- 长路漫漫经九州，场有白驹胡不收。
- 饥食玉山饮河流，朝秣幽冀莫炎陬。
- 奔云掣电不少留，仆夫顾之心怀愁。
- 王良不生谁与谋，哀哉骏骨千金酬。

## 拼音
- zhu1 lun2 hua2 gai4 shi4 yuan3 you2 ， jiu4 wu2 liang2 ma3 cheng2 pi2 niu2 。
- qing1 si1 yu4 le4 jin1 luo4 tou2 ， ren4 zhong4 dao4 yuan3 pang2 ren2 you1 。
- ben1 chi2 wang3 lai2 li4 shan1 qiu1 ， teng2 keng1 tou2 nao4 cui1 yuan2 zhou1 。
- yi3 ya1 fu4 qi3 xing2 wei4 xiu1 ， qing1 chu2 huang2 liang2 wei4 jun1 xiu1 。
- chang2 lu4 man4 man4 jing1 jiu3 zhou1 ， chang3 you3 bai2 ju1 hu2 bu4 shou1 。
- ji1 shi2 yu4 shan1 yin3 he2 liu2 ， chao2 mo4 you1 ji4 mo4 yan2 zou1 。
- ben1 yun2 che4 dian4 bu4 shao3 liu2 ， pu2 fu1 gu4 zhi1 xin1 huai2 chou2 。
- wang2 liang2 bu4 sheng1 shui2 yu3 mou2 ， ai1 zai1 jun4 gu3 qian1 jin1 chou2 。

## 注释

## 译文

## 赏析
