---
id: su-zhe-tong-wang-shi-cao-huan-you-qing-ju-yuan-bu-hai-suo-ju
title: 同王适曹焕游清居院步还所居
titlePinyin: tong2 wang2 shi4 cao2 huan4 you2 qing1 ju1 yuan4 bu4 hai2 suo3 ju1
titleSlug: tong-wang-shi-cao-huan-you-qing-ju-yuan-bu-hai-suo-ju
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 身为江城吏，心似野田叟。
- 寻僧忽忘归，饱食莫携手。
- 畏人久成性，路绕古城后。
- 茅茨远相望，鸡犬亦时有。
- 人还市井罢，日落狐兔走。
- 回风吹横烟，烧火卷林薮。
- 草深径渐恶，荆棘时挂肘。
- 褰裳涉沮洳，斜绝污池口。
- 投荒分岑寂，欹侧吾自取。
- 二君独何为，经岁坐相守。
- 游从乏车骑，饮食厌菘韭。
- 周旋未忍弃，辛苦亦何负。
- 归来倚南窗，试挹樽中酒。
- 笑问黄泥行，此味还同否。

## 拼音
- shen1 wei4 jiang1 cheng2 li4 ， xin1 si4 ye3 tian2 sou3 。
- xun2 seng1 hu1 wang4 gui1 ， bao3 shi2 mo4 xie2 shou3 。
- wei4 ren2 jiu3 cheng2 xing4 ， lu4 rao4 gu3 cheng2 hou4 。
- mao2 ci2 yuan3 xiang1 wang4 ， ji1 quan3 yi4 shi2 you3 。
- ren2 hai2 shi4 jing3 ba4 ， ri4 luo4 hu2 tu4 zou3 。
- hui2 feng1 chui1 heng2 yan1 ， shao1 huo3 juan4 lin2 sou3 。
- cao3 shen1 jing4 jian4 e4 ， jing1 ji2 shi2 gua4 zhou3 。
- qian1 shang0 she4 ju3 ru4 ， xie2 jue2 wu1 chi2 kou3 。
- tou2 huang1 fen1 cen2 ji4 ， qi1 ce4 wu2 zi4 qu3 。
- er4 jun1 du2 he2 wei4 ， jing1 sui4 zuo4 xiang1 shou3 。
- you2 cong2 fa2 che1 qi2 ， yin3 shi2 yan4 song1 jiu3 。
- zhou1 xuan2 wei4 ren3 qi4 ， xin1 ku3 yi4 he2 fu4 。
- gui1 lai2 yi3 nan2 chuang1 ， shi4 yi4 zun1 zhong1 jiu3 。
- xiao4 wen4 huang2 ni2 xing2 ， ci3 wei4 hai2 tong2 fou3 。

## 注释

## 译文

## 赏析
