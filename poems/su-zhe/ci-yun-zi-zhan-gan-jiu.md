---
id: su-zhe-ci-yun-zi-zhan-gan-jiu
title: 次韵子瞻感旧
titlePinyin: ci4 yun4 zi3 zhan1 gan3 jiu4
titleSlug: ci-yun-zi-zhan-gan-jiu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 还朝正三伏，一再趋未央。
- 久从江海游，苦此剑佩长。
- 梦中惊和璞，起坐怜老房。
- 为我忝丞辖，置身愿并凉。
- 此心一自许，何暇忧陟冈。
- 早岁发归念，老来未尝忘。
- 渊明不久仕，黔娄足为康。
- 家有二顷田，岁办十口粮。
- 教敕诸子弟，编排旧文章。
- 辛勤养松竹，迟莫多风霜。
- 常恐先著鞭，独引社酒尝。
- 火急报君恩，会合心则降。

## 拼音
- hai2 chao2 zheng4 san1 fu2 ， yi2 zai4 qu1 wei4 yang1 。
- jiu3 cong2 jiang1 hai3 you2 ， ku3 ci3 jian4 pei4 chang2 。
- meng4 zhong1 jing1 he2 pu2 ， qi3 zuo4 lian2 lao3 fang2 。
- wei4 wo3 tian3 cheng2 xia2 ， zhi4 shen1 yuan4 bing4 liang2 。
- ci3 xin1 yi2 zi4 xu3 ， he2 xia2 you1 zhi4 gang1 。
- zao3 sui4 fa1 gui1 nian4 ， lao3 lai2 wei4 chang2 wang4 。
- yuan1 ming2 bu4 jiu3 shi4 ， qian2 lou2 zu2 wei4 kang1 。
- jia1 you3 er4 qing3 tian2 ， sui4 ban4 shi2 kou3 liang2 。
- jiao4 chi4 zhu1 zi3 di4 ， bian1 pai2 jiu4 wen2 zhang1 。
- xin1 qin2 yang3 song1 zhu2 ， chi2 mo4 duo1 feng1 shuang1 。
- chang2 kong3 xian1 zhu4 bian1 ， du2 yin3 she4 jiu3 chang2 。
- huo3 ji2 bao4 jun1 en1 ， hui4 he2 xin1 ze2 jiang4 。

## 注释

## 译文

## 赏析
