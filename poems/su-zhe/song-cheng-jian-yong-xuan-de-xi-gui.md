---
id: su-zhe-song-cheng-jian-yong-xuan-de-xi-gui
title: 送程建用宣德西归
titlePinyin: song4 cheng2 jian4 yong4 xuan1 de2 xi1 gui1
titleSlug: song-cheng-jian-yong-xuan-de-xi-gui
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔与君同巷，参差对柴荆。
- 艰难奉老母，弦歌教诸生。
- 藜藿饱臧获，布褐均弟兄。
- 贫贱理则穷，礼义日益明。
- 我亲本知道，家有月旦评。
- 逡巡户牖间，时闻叹息声。
- 善恶不可诬，孝弟神所听。
- 我见此家人，处约能和平。
- 它年彼君子，岂复地上行。
- 尔来三十年，遗语空自惊。
- 松阡映天末，苦泪缘冠缨。
- 子亲八十五，皤然老人星。
- 安舆及禄养，平反慰中情。
- 月俸虽不多，足备甘与轻。
- 今年复考课，得秩真代耕。
- 倚门老鹤望，策马飞鸿征。
- 归来岁云莫，手奉屠苏觥。
- 我诗不徒作，以遗乡党铭。

## 拼音
- xi1 yu3 jun1 tong2 xiang4 ， cen1 ci1 dui4 chai2 jing1 。
- jian1 nan2 feng4 lao3 mu3 ， xian2 ge1 jiao4 zhu1 sheng1 。
- li2 huo4 bao3 zang1 huo4 ， bu4 he4 jun1 di4 xiong0 。
- pin2 jian4 li3 ze2 qiong2 ， li3 yi4 ri4 yi4 ming2 。
- wo3 qin1 ben3 zhi1 dao4 ， jia1 you3 yue4 dan4 ping2 。
- qun1 xun2 hu4 you3 jian1 ， shi2 wen2 tan4 xi1 sheng1 。
- shan4 e4 bu4 ke3 wu1 ， xiao4 di4 shen2 suo3 ting1 。
- wo3 jian4 ci3 jia1 ren2 ， chu4 yue1 neng2 he2 ping2 。
- ta1 nian2 bi3 jun1 zi3 ， qi3 fu4 di4 shang4 xing2 。
- er3 lai2 san1 shi2 nian2 ， yi2 yu3 kong1 zi4 jing1 。
- song1 qian1 ying4 tian1 mo4 ， ku3 lei4 yuan2 guan1 ying1 。
- zi3 qin1 ba1 shi2 wu3 ， po2 ran2 lao3 ren2 xing1 。
- an1 yu2 ji2 lu4 yang3 ， ping2 fan3 wei4 zhong1 qing2 。
- yue4 feng4 sui1 bu4 duo1 ， zu2 bei4 gan1 yu3 qing1 。
- jin1 nian2 fu4 kao3 ke4 ， de2 zhi4 zhen1 dai4 geng1 。
- yi3 men2 lao3 he4 wang4 ， ce4 ma3 fei1 hong2 zheng1 。
- gui1 lai2 sui4 yun2 mo4 ， shou3 feng4 tu2 su1 gong1 。
- wo3 shi1 bu4 tu2 zuo4 ， yi3 yi2 xiang1 dang3 ming2 。

## 注释

## 译文

## 赏析
