---
id: su-zhe-zhang-gong-sheng-ri
title: 张公生日
titlePinyin: zhang1 gong1 sheng1 ri4
titleSlug: zhang-gong-sheng-ri
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年谈王霸，英气干斗牛。
- 中年事轩冕，徇世仍多忧。
- 晚岁探至道，眷眷怀林丘。
- 今年乞身归，始与夙昔酬。
- 高秋过生日，真气兹一周。
- 观心比孤月，视世皆浮沤。
- 表里一融明，万物不能留。
- 顾谓憧憧人，斯乐颇曾不。
- 嗟我本俗士，从公十年游。
- 谬闻出世语，俛作笼中囚。
- 俯仰迫忧患，欲去安自由。
- 问公昔年乐，孰与今日优。
- 山中许道士，非复长史俦。
- 腹中生梨枣，结实从今秋。

## 拼音
- shao4 nian2 tan2 wang2 ba4 ， ying1 qi4 gan1 dou4 niu2 。
- zhong1 nian2 shi4 xuan1 mian3 ， xun4 shi4 reng2 duo1 you1 。
- wan3 sui4 tan4 zhi4 dao4 ， juan4 juan4 huai2 lin2 qiu1 。
- jin1 nian2 qi3 shen1 gui1 ， shi3 yu3 su4 xi1 chou2 。
- gao1 qiu1 guo4 sheng1 ri4 ， zhen1 qi4 zi1 yi4 zhou1 。
- guan1 xin1 bi3 gu1 yue4 ， shi4 shi4 jie1 fu2 ou1 。
- biao3 li3 yi4 rong2 ming2 ， wan4 wu4 bu4 neng2 liu2 。
- gu4 wei4 chong1 chong1 ren2 ， si1 le4 po1 ceng2 bu4 。
- jie1 wo3 ben3 su2 shi4 ， cong2 gong1 shi2 nian2 you2 。
- miu4 wen2 chu1 shi4 yu3 ， fu3 zuo4 long2 zhong1 qiu2 。
- fu3 yang3 po4 you1 huan4 ， yu4 qu4 an1 zi4 you2 。
- wen4 gong1 xi1 nian2 le4 ， shu2 yu3 jin1 ri4 you1 。
- shan1 zhong1 xu3 dao4 shi4 ， fei1 fu4 zhang3 shi3 chou2 。
- fu4 zhong1 sheng1 li2 zao3 ， jie1 shi0 cong2 jin1 qiu1 。

## 注释

## 译文

## 赏析
