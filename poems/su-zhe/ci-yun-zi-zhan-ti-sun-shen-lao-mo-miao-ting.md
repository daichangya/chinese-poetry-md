---
id: su-zhe-ci-yun-zi-zhan-ti-sun-shen-lao-mo-miao-ting
title: 次韵子瞻题孙莘老墨妙亭
titlePinyin: ci4 yun4 zi3 zhan1 ti2 sun1 shen1 lao3 mo4 miao4 ting2
titleSlug: ci-yun-zi-zhan-ti-sun-shen-lao-mo-miao-ting
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高岸为谷谷为陵，一时豪杰空飞腾。
- 身随造化不复返，忽若野雀逢苍鹰。
- 当年碑刻最深固，风吹土蚀消无棱。
- 遗文漫灭雨中迹，翠石断裂春后冰。
- 古坟欲毁野庙废，行人不去征鞍凭。
- 书生耽玩立风雪，饥馿厌苦疲奴憎。
- 爱之欲取恨无力，旋揉翠墨濡黄缯。
- 不如好事孙太守，牛车徙置华堂登。
- 绕墙罗列耀珪璧，罢宴起读留宾朋。
- 却思遗迹本安在，原隰处处荒榛藤。
- 田夫野老谁复顾，鬼火夜照来寒灯。
- 废兴聚散一如此，反使涕泗沾人膺。

## 拼音
- gao1 an4 wei4 gu3 gu3 wei4 ling2 ， yi4 shi2 hao2 jie2 kong1 fei1 teng2 。
- shen1 sui2 zao4 hua4 bu2 fu4 fan3 ， hu1 ruo4 ye3 que4 feng2 cang1 ying1 。
- dang1 nian2 bei1 ke4 zui4 shen1 gu4 ， feng1 chui1 tu3 shi2 xiao1 wu2 leng2 。
- yi2 wen2 man4 mie4 yu3 zhong1 ji4 ， cui4 shi2 duan4 lie4 chun1 hou4 bing1 。
- gu3 fen2 yu4 hui3 ye3 miao4 fei4 ， xing2 ren2 bu2 qu4 zheng1 an1 ping2 。
- shu1 sheng1 dan1 wan2 li4 feng1 xue3 ， ji1 lu2 yan4 ku3 pi2 nu2 zeng1 。
- ai4 zhi1 yu4 qu3 hen4 wu2 li4 ， xuan2 rou2 cui4 mo4 ru2 huang2 zeng1 。
- bu4 ru2 hao3 shi4 sun1 tai4 shou3 ， niu2 che1 xi3 zhi4 hua2 tang2 deng1 。
- rao4 qiang2 luo2 lie4 yao4 gui1 bi4 ， ba4 yan4 qi3 du2 liu2 bin1 peng2 。
- que4 si1 yi2 ji4 ben3 an1 zai4 ， yuan2 xi2 chu4 chu4 huang1 zhen1 teng2 。
- tian2 fu1 ye3 lao3 shui2 fu4 gu4 ， gui3 huo3 ye4 zhao4 lai2 han2 deng1 。
- fei4 xing1 ju4 san4 yi4 ru2 ci3 ， fan3 shi3 ti4 si4 zhan1 ren2 ying1 。

## 注释

## 译文

## 赏析
