---
id: su-zhe-ci-yun-mao-jun-shan-fang-qian-xing
title: 次韵毛君山房遣兴
titlePinyin: ci4 yun4 mao2 jun1 shan1 fang2 qian3 xing1
titleSlug: ci-yun-mao-jun-shan-fang-qian-xing
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欲就阳崖暖，新开石磴斜。
- 谁言太守宅，自是野人家。
- 燕坐收心鉴，冥观阅界沙。
- 退公长寂寞，外物自喧哗。
- 缺径移松补，斜阳种竹遮。
- 白云生后础，孤鹜伴残霞。
- 破闷时寻鹤，呼眠亦任鸦。
- 喜闻糟出瓮，屡问菊开花。
- 古井元依斗，丹砂旧养芽。
- 蚍蜉频上案，猿狖巧分樝。
- 客到扁舟远，年侵两鬓华。
- 心摇挂风旆，眼暗隔轻纱。
- 强拨横肱睡，来从插版衙。
- 隠居惭弃掷，胜地每咨嗟。
- 顽钝终何取，雕磨岂复加。
- 焦先夙所尚，圜舍恰如蜗。

## 拼音
- yu4 jiu4 yang2 ya2 nuan3 ， xin1 kai1 shi2 deng4 xie2 。
- shui2 yan2 tai4 shou3 zhai2 ， zi4 shi4 ye3 ren2 jia1 。
- yan4 zuo4 shou1 xin1 jian4 ， ming2 guan1 yue4 jie4 sha1 。
- tui4 gong1 chang2 ji4 mo4 ， wai4 wu4 zi4 xuan1 hua2 。
- que1 jing4 yi2 song1 bu3 ， xie2 yang2 zhong3 zhu2 zhe1 。
- bai2 yun2 sheng1 hou4 chu3 ， gu1 wu4 ban4 can2 xia2 。
- po4 men1 shi2 xun2 he4 ， hu1 mian2 yi4 ren4 ya1 。
- xi3 wen2 zao1 chu1 weng4 ， lü3 wen4 ju2 kai1 hua1 。
- gu3 jing3 yuan2 yi1 dou4 ， dan1 sha1 jiu4 yang3 ya2 。
- pi2 fu2 pin2 shang4 an4 ， yuan2 you4 qiao3 fen1 zha1 。
- ke4 dao4 pian1 zhou1 yuan3 ， nian2 qin1 liang3 bin4 hua2 。
- xin1 yao2 gua4 feng1 pei4 ， yan3 an4 ge2 qing1 sha1 。
- qiang2 bo1 heng2 gong1 shui4 ， lai2 cong2 cha1 ban3 ya2 。
- yin3 ju1 can2 qi4 zhi4 ， sheng4 di4 mei3 zi1 jie1 。
- wan2 dun4 zhong1 he2 qu3 ， diao1 mo2 qi3 fu4 jia1 。
- jiao1 xian1 su4 suo3 shang4 ， huan2 she4 qia4 ru2 wo1 。

## 注释

## 译文

## 赏析
