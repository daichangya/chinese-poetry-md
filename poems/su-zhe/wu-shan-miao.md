---
id: su-zhe-wu-shan-miao
title: 巫山庙
titlePinyin: wu1 shan1 miao4
titleSlug: wu-shan-miao
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山中庙堂古神女，楚巫婆娑奏歌舞。
- 空山日落悲风吹，举手睢盱道神语。
- 神仙洁清非世人，瓦盎倾醪荐麋脯。
- 子知神君竟何自，西方真人古王母。
- 飘然乘风游九州，朅渡西海薄中土。
- 白云为车驾苍虬，骖乘湘君宓妃御。
- 天孙织绡素非素，衣裳飘飖薄烟雾。
- 泊然冲虚眇无营，朝餐屑玉咽琼乳。
- 下视人世安可据，超江乘山去无所。
- 巫山之下江流清，偶然爱之不能去。
- 湍崖激作相喧豗，白花翻翻龙正怒。
- 尧使大禹导九州，石陨山队几折股。
- 山前恐惧久无措，稽首山下苦求助。
- 丹书玉笈世莫窥，指示文字相尔汝。
- 擘山泄江幸无苦，庚辰虞余实相禹。
- 功成事定世莫知，空山俄顷千万古。
- 庙中击鼓吹长箫，采兰为飧蕙为肴，玉缶荐芰香飘萧。
- 龙勺取酒注白茅，神来享之风飘飘。
- 荒山长江何所有，岂有琼玉荐泬寥。
- 神君聪明无我责，为我驱兽攘龙蛟。
- 乘船入楚溯巴蜀，𣸣旋深恶秋水高。
- 归来无恙无以报，山上麦熟可作醪。
- 神君尊贵岂待我，再拜长跪神所劳。

## 拼音
- shan1 zhong1 miao4 tang2 gu3 shen2 nü3 ， chu3 wu1 po2 suo1 zou4 ge1 wu3 。
- kong1 shan1 ri4 luo4 bei1 feng1 chui1 ， ju3 shou3 sui1 xu1 dao4 shen2 yu3 。
- shen2 xian1 jie2 qing1 fei1 shi4 ren2 ， wa3 ang4 qing1 lao2 jian4 mi2 pu2 。
- zi3 zhi1 shen2 jun1 jing4 he2 zi4 ， xi1 fang1 zhen1 ren2 gu3 wang2 mu3 。
- piao1 ran2 cheng2 feng1 you2 jiu3 zhou1 ， qie4 du4 xi1 hai3 bao2 zhong1 tu3 。
- bai2 yun2 wei4 che1 jia4 cang1 qiu2 ， can1 cheng2 xiang1 jun1 mi4 fei1 yu4 。
- tian1 sun1 zhi1 xiao1 su4 fei1 su4 ， yi1 shang0 piao1 yao2 bao2 yan1 wu4 。
- bo2 ran2 chong1 xu1 miao3 wu2 ying2 ， chao2 can1 xie4 yu4 yan4 qiong2 ru3 。
- xia4 shi4 ren2 shi4 an1 ke3 ju4 ， chao1 jiang1 cheng2 shan1 qu4 wu2 suo3 。
- wu1 shan1 zhi1 xia4 jiang1 liu2 qing1 ， ou3 ran2 ai4 zhi1 bu4 neng2 qu4 。
- tuan1 ya2 ji1 zuo4 xiang1 xuan1 hui1 ， bai2 hua1 fan1 fan1 long2 zheng4 nu4 。
- yao2 shi3 da4 yu3 dao3 jiu3 zhou1 ， shi2 yun3 shan1 dui4 ji3 zhe2 gu3 。
- shan1 qian2 kong3 ju4 jiu3 wu2 cuo4 ， qi3 shou3 shan1 xia4 ku3 qiu2 zhu4 。
- dan1 shu1 yu4 ji2 shi4 mo4 kui1 ， zhi3 shi4 wen2 zi4 xiang1 er3 ru3 。
- bo4 shan1 xie4 jiang1 xing4 wu2 ku3 ， geng1 chen2 yu2 yu2 shi2 xiang1 yu3 。
- gong1 cheng2 shi4 ding4 shi4 mo4 zhi1 ， kong1 shan1 e2 qing3 qian1 wan4 gu3 。
- miao4 zhong1 ji1 gu3 chui1 chang2 xiao1 ， cai3 lan2 wei4 sun1 hui4 wei4 yao2 ， yu4 fou3 jian4 ji4 xiang1 piao1 xiao1 。
- long2 shao2 qu3 jiu3 zhu4 bai2 mao2 ， shen2 lai2 xiang3 zhi1 feng1 piao1 piao1 。
- huang1 shan1 chang2 jiang1 he2 suo3 you3 ， qi3 you3 qiong2 yu4 jian4 jue2 liao2 。
- shen2 jun1 cong1 ming0 wu2 wo3 ze2 ， wei4 wo3 qu1 shou4 rang3 long2 jiao1 。
- cheng2 chuan2 ru4 chu3 su4 ba1 shu3 ， fen2 xuan2 shen1 e4 qiu1 shui3 gao1 。
- gui1 lai2 wu2 yang4 wu2 yi3 bao4 ， shan1 shang4 mai4 shu2 ke3 zuo4 lao2 。
- shen2 jun1 zun1 gui4 qi3 dai4 wo3 ， zai4 bai4 chang2 gui4 shen2 suo3 lao2 。

## 注释

## 译文

## 赏析
