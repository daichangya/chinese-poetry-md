---
id: su-zhe-wen-zi-zhan-jiang-ru-zhong-nan-tai-ping-gong-xi-tang-du-shu
title: 闻子瞻将如终南太平宫谿堂读书
titlePinyin: wen2 zi3 zhan1 jiang1 ru2 zhong1 nan2 tai4 ping2 gong1 xi1 tang2 du2 shu1
titleSlug: wen-zi-zhan-jiang-ru-zhong-nan-tai-ping-gong-xi-tang-du-shu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 为吏岂厌事，厌事日堕媮。
- 著书虽不急，实与百世谋。
- 问吏所事何，过客及系囚。
- 客实虚搅人，囚有不自由。
- 办之何益增，不办亦足忧。
- 嗟此谁不能，脱去使自收。
- 幽幽南山麓，下有溪水流。
- 溪上亦有堂，其水可濯漱。
- 终日不见人，惟有山鹿呦。
- 是时夏之初，溪冷如孟秋。
- 山椹黄笠展，林笋紫角抽。
- 朝取笋为羹，莫以椹为羞。
- 溪鱼鲤与鲂，山鸟鴬与鸠。
- 食之饱且平，偃仰自佚休。
- 试探箧中书，把卷揖前修。
- 恍如反故乡，亲朋自相求。
- 蔚如瓮中糟，久熟待一𥬠。
- 为文若江河，岂复有刻锼。
- 尚何忆我为，欲与我同游。
- 我虽不能往，寄诗以解愁。

## 拼音
- wei4 li4 qi3 yan4 shi4 ， yan4 shi4 ri4 duo4 tou1 。
- zhu4 shu1 sui1 bu4 ji2 ， shi2 yu3 bai3 shi4 mou2 。
- wen4 li4 suo3 shi4 he2 ， guo4 ke4 ji2 xi4 qiu2 。
- ke4 shi2 xu1 jiao3 ren2 ， qiu2 you3 bu2 zi4 you2 。
- ban4 zhi1 he2 yi4 zeng1 ， bu2 ban4 yi4 zu2 you1 。
- jie1 ci3 shui2 bu4 neng2 ， tuo1 qu4 shi3 zi4 shou1 。
- you1 you1 nan2 shan1 lu4 ， xia4 you3 xi1 shui3 liu2 。
- xi1 shang4 yi4 you3 tang2 ， qi2 shui3 ke3 zhuo2 shu4 。
- zhong1 ri4 bu2 jian4 ren2 ， wei2 you3 shan1 lu4 you1 。
- shi4 shi2 xia4 zhi1 chu1 ， xi1 leng3 ru2 meng4 qiu1 。
- shan1 shen4 huang2 li4 zhan3 ， lin2 sun3 zi3 jiao3 chou1 。
- chao2 qu3 sun3 wei4 geng1 ， mo4 yi3 shen4 wei4 xiu1 。
- xi1 yu2 li3 yu3 fang2 ， shan1 niao3 ying1 yu3 jiu1 。
- shi2 zhi1 bao3 qie3 ping2 ， yan3 yang3 zi4 yi4 xiu1 。
- shi4 tan4 qie4 zhong1 shu1 ， ba3 juan4 yi1 qian2 xiu1 。
- huang3 ru2 fan3 gu4 xiang1 ， qin1 peng2 zi4 xiang1 qiu2 。
- wei4 ru2 weng4 zhong1 zao1 ， jiu3 shu2 dai4 yi1 𥬠 。
- wei4 wen2 ruo4 jiang1 he2 ， qi3 fu4 you3 ke4 sou1 。
- shang4 he2 yi4 wo3 wei4 ， yu4 yu3 wo3 tong2 you2 。
- wo3 sui1 bu4 neng2 wang3 ， ji4 shi1 yi3 jie3 chou2 。

## 注释

## 译文

## 赏析
