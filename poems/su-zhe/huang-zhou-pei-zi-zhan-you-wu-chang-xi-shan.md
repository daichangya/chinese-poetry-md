---
id: su-zhe-huang-zhou-pei-zi-zhan-you-wu-chang-xi-shan
title: 黄州陪子瞻游武昌西山
titlePinyin: huang2 zhou1 pei2 zi3 zhan1 you2 wu3 chang1 xi1 shan1
titleSlug: huang-zhou-pei-zi-zhan-you-wu-chang-xi-shan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千里到齐安，三夜语不足。
- 劝我勿重陈，起游西山麓。
- 西山隔江水，轻舟乱凫鹜。
- 连峰多回溪，盛夏富草木。
- 杖策看万松，流汗升九曲。
- 苍茫大江涌，浩荡众山蹙。
- 上方寄云端，中寺倚岩腹。
- 清泉类牛乳，烦热须一掬。
- 县令知客来，行庖映修竹。
- 黄鹅时新煮，白酒亦近熟。
- 山行得一饱，看尽千山绿。
- 幽怀苦不遂，滞念每烦促。
- 归舟浪花暝，落日金盘浴。
- 妻孥寄九江，此会难再卜。
- 君看孙讨虏，百战不摇目。
- 犹怜江上台，高会饮千斛。
- 巾冠堕台下，坐使张公哭。
- 异时君再来，携被山中宿。

## 拼音
- qian1 li3 dao4 qi2 an1 ， san1 ye4 yu3 bu4 zu2 。
- quan4 wo3 wu4 zhong4 chen2 ， qi3 you2 xi1 shan1 lu4 。
- xi1 shan1 ge2 jiang1 shui3 ， qing1 zhou1 luan4 fu2 wu4 。
- lian2 feng1 duo1 hui2 xi1 ， sheng4 xia4 fu4 cao3 mu4 。
- zhang4 ce4 kan4 wan4 song1 ， liu2 han4 sheng1 jiu3 qu1 。
- cang1 mang2 da4 jiang1 yong3 ， hao4 dang4 zhong4 shan1 cu4 。
- shang4 fang1 ji4 yun2 duan1 ， zhong1 si4 yi3 yan2 fu4 。
- qing1 quan2 lei4 niu2 ru3 ， fan2 re4 xu1 yi4 ju1 。
- xian4 ling4 zhi1 ke4 lai2 ， xing2 pao2 ying4 xiu1 zhu2 。
- huang2 e2 shi2 xin1 zhu3 ， bai2 jiu3 yi4 jin4 shu2 。
- shan1 xing2 de2 yi4 bao3 ， kan4 jin4 qian1 shan1 lü4 。
- you1 huai2 ku3 bu2 sui4 ， zhi4 nian4 mei3 fan2 cu4 。
- gui1 zhou1 lang4 hua1 ming2 ， luo4 ri4 jin1 pan2 yu4 。
- qi1 nu2 ji4 jiu3 jiang1 ， ci3 hui4 nan2 zai4 bu3 。
- jun1 kan4 sun1 tao3 lu3 ， bai3 zhan4 bu4 yao2 mu4 。
- you2 lian2 jiang1 shang4 tai2 ， gao1 hui4 yin3 qian1 hu2 。
- jin1 guan1 duo4 tai2 xia4 ， zuo4 shi3 zhang1 gong1 ku1 。
- yi4 shi2 jun1 zai4 lai2 ， xie2 bei4 shan1 zhong1 su4 。

## 注释

## 译文

## 赏析
