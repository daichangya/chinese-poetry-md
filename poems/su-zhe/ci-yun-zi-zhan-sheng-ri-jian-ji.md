---
id: su-zhe-ci-yun-zi-zhan-sheng-ri-jian-ji
title: 次韵子瞻生日见寄
titlePinyin: ci4 yun4 zi3 zhan1 sheng1 ri4 jian4 ji4
titleSlug: ci-yun-zi-zhan-sheng-ri-jian-ji
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日月中人照与芬，心虚虑尽气则薰。
- 彤霞点空来群群，精诚上彻天无云。
- 寸田幽阙暖不焚，眇视中外绛锦纹。
- 冥然物我无复分，不出不入常氤氲。
- 道师东西指示君，乘此飞仙勿留坟。
- 茅山隠居有遗文，世人心动随虻蚊。
- 不信成功如所云，蚤夜宾饯同华勋。
- 尔来仅能破魔军，我经生日当益勤。
- 公禀正气饮不醺，梨枣未实要锄耘。
- 日云莫矣收桑枌，西还闭门止纷纷。
- 忧愁真能散凄焄，万事过耳今不闻。

## 拼音
- ri4 yue4 zhong1 ren2 zhao4 yu3 fen1 ， xin1 xu1 lü4 jin4 qi4 ze2 xun1 。
- tong2 xia2 dian3 kong1 lai2 qun2 qun2 ， jing1 cheng2 shang4 che4 tian1 wu2 yun2 。
- cun4 tian2 you1 que1 nuan3 bu4 fen2 ， miao3 shi4 zhong1 wai4 jiang4 jin3 wen2 。
- ming2 ran2 wu4 wo3 wu2 fu4 fen1 ， bu4 chu1 bu2 ru4 chang2 yin1 yun1 。
- dao4 shi1 dong1 xi1 zhi3 shi4 jun1 ， cheng2 ci3 fei1 xian1 wu4 liu2 fen2 。
- mao2 shan1 yin3 ju1 you3 yi2 wen2 ， shi4 ren2 xin1 dong4 sui2 meng2 wen2 。
- bu2 xin4 cheng2 gong1 ru2 suo3 yun2 ， zao3 ye4 bin1 jian4 tong2 hua2 xun1 。
- er3 lai2 jin3 neng2 po4 mo2 jun1 ， wo3 jing1 sheng1 ri4 dang1 yi4 qin2 。
- gong1 bing3 zheng4 qi4 yin3 bu4 xun1 ， li2 zao3 wei4 shi2 yao4 chu2 yun2 。
- ri4 yun2 mo4 yi3 shou1 sang1 fen2 ， xi1 hai2 bi4 men2 zhi3 fen1 fen1 。
- you1 chou2 zhen1 neng2 san4 qi1 hun1 ， wan4 shi4 guo4 er3 jin1 bu4 wen2 。

## 注释

## 译文

## 赏析
