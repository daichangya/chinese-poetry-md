---
id: su-zhe-jiao-si-qing-cheng
title: 郊祀庆成
titlePinyin: jiao1 si4 qing4 cheng2
titleSlug: jiao-si-qing-cheng
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛礼弥三祀，初元正七年。
- 祭兼天地报，仪自祖宗传。
- 讲义金华久，斋心玉食鲜。
- 秋成通四海，廪实到穷边。
- 尘卷跳疆寇，琛来渡海船。
- 人和神亦答，物备礼诚全。
- 庙室开深靓，郊丘对广圜。
- 翠帷新秘殿，宝仗溢通廛。
- 周冕裘缯俭，唐车保介便。
- 导前多旧德，迎拜或华颠。
- 荐洁求阴燧，驰诚寄燎烟。
- 垂精粲星斗，望秩遍山川。
- 降辂追前躅，回班戒弗虔。
- 彻𬘡深屈体，屏盖切承天。
- 嶰谷灰初应，扶桑日欲躔。
- 旌旗逐风转，歌舞送天旋。
- 帘启瞻宸极，鸡号识漏泉。
- 矜愚开罪罟，释欠靖民编。
- 乐作波翻海，书行箭脱弦。
- 东朝归福胙，南极本高仙。
- 有道知难犯，无私每得贤。
- 劬劳就圣德，谦畏绝私权。
- 治道初无象，神功竟莫宣。
- 下臣叨进玉，随见颂诚然。

## 拼音
- sheng4 li3 mi2 san1 si4 ， chu1 yuan2 zheng4 qi1 nian2 。
- ji4 jian1 tian1 di4 bao4 ， yi2 zi4 zu3 zong1 chuan2 。
- jiang3 yi4 jin1 hua2 jiu3 ， zhai1 xin1 yu4 shi2 xian1 。
- qiu1 cheng2 tong1 si4 hai3 ， lin3 shi2 dao4 qiong2 bian1 。
- chen2 juan4 tiao4 jiang1 kou4 ， chen1 lai2 du4 hai3 chuan2 。
- ren2 he2 shen2 yi4 da2 ， wu4 bei4 li3 cheng2 quan2 。
- miao4 shi4 kai1 shen1 liang4 ， jiao1 qiu1 dui4 guang3 huan2 。
- cui4 wei2 xin1 mi4 dian4 ， bao3 zhang4 yi4 tong1 chan2 。
- zhou1 mian3 qiu2 zeng1 jian3 ， tang2 che1 bao3 jie4 bian4 。
- dao3 qian2 duo1 jiu4 de2 ， ying2 bai4 huo4 hua2 dian1 。
- jian4 jie2 qiu2 yin1 sui4 ， chi2 cheng2 ji4 liao2 yan1 。
- chui2 jing1 can4 xing1 dou4 ， wang4 zhi4 bian4 shan1 chuan1 。
- jiang4 lu4 zhui1 qian2 zhu2 ， hui2 ban1 jie4 fu2 qian2 。
- che4 yin1 shen1 qu1 ti3 ， ping2 gai4 qie4 cheng2 tian1 。
- xie4 gu3 hui1 chu1 ying4 ， fu2 sang1 ri4 yu4 chan2 。
- jing1 qi2 zhu2 feng1 zhuan3 ， ge1 wu3 song4 tian1 xuan2 。
- lian2 qi3 zhan1 chen2 ji2 ， ji1 hao4 shi2 lou4 quan2 。
- jin1 yu2 kai1 zui4 gu3 ， shi4 qian4 jing4 min2 bian1 。
- le4 zuo4 bo1 fan1 hai3 ， shu1 xing2 jian4 tuo1 xian2 。
- dong1 chao2 gui1 fu2 zuo4 ， nan2 ji2 ben3 gao1 xian1 。
- you3 dao4 zhi1 nan2 fan4 ， wu2 si1 mei3 de2 xian2 。
- qu2 lao2 jiu4 sheng4 de2 ， qian1 wei4 jue2 si1 quan2 。
- zhi4 dao4 chu1 wu2 xiang4 ， shen2 gong1 jing4 mo4 xuan1 。
- xia4 chen2 dao1 jin4 yu4 ， sui2 jian4 song4 cheng2 ran2 。

## 注释

## 译文

## 赏析
