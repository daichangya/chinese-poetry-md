---
id: su-zhe-song-zhang-gong-an-dao-nan-dou-liu-tai
title: 送张公安道南都留台
titlePinyin: song4 zhang1 gong1 an1 dao4 nan2 dou1 liu2 tai2
titleSlug: song-zhang-gong-an-dao-nan-dou-liu-tai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 识公岁已深，从公非一日。
- 仰公如重云，庇我贫贱迹。
- 公归无留意，我处念平昔。
- 少年喜文字，东行始观国。
- 成都多游士，投谒密如栉。
- 纷然众人中，顾我好颜色。
- 猖狂感一遇，邂逅登仕籍。
- 尔来十六年，鬓发就衰白。
- 谋身日已谬，处世复何益。
- 从来学俎豆，渐老信典册。
- 自知百不堪，偶未三见黜。
- 譬如沟中断，谁复强收拾。
- 高怀绝尘土，旧好等金石。
- 庠斋幸无事，樽俎奉清适。
- 居然远忧患，况复取矜式。
- 汪洋际海深，淡泊朱弦直。
- 狥时非所安，归去亦何失。
- 道存尚可卷，功成古难必。
- 还寻赤松子，独就丹砂术。
- 恨无二顷田，伴公老蓬荜。

## 拼音
- shi2 gong1 sui4 yi3 shen1 ， cong2 gong1 fei1 yi2 ri4 。
- yang3 gong1 ru2 zhong4 yun2 ， bi4 wo3 pin2 jian4 ji4 。
- gong1 gui1 wu2 liu2 yi4 ， wo3 chu4 nian4 ping2 xi1 。
- shao4 nian2 xi3 wen2 zi4 ， dong1 xing2 shi3 guan1 guo2 。
- cheng2 du1 duo1 you2 shi4 ， tou2 ye4 mi4 ru2 zhi4 。
- fen1 ran2 zhong4 ren2 zhong1 ， gu4 wo3 hao3 yan2 se4 。
- chang1 kuang2 gan3 yi2 yu4 ， xie4 hou4 deng1 shi4 ji2 。
- er3 lai2 shi2 liu4 nian2 ， bin4 fa4 jiu4 shuai1 bai2 。
- mou2 shen1 ri4 yi3 miu4 ， chu3 shi4 fu4 he2 yi4 。
- cong2 lai2 xue2 zu3 dou4 ， jian4 lao3 xin4 dian3 ce4 。
- zi4 zhi1 bai3 bu4 kan1 ， ou3 wei4 san1 jian4 chu4 。
- pi4 ru2 gou1 zhong1 duan4 ， shui2 fu4 qiang2 shou1 shi2 。
- gao1 huai2 jue2 chen2 tu3 ， jiu4 hao3 deng3 jin1 shi2 。
- xiang2 zhai1 xing4 wu2 shi4 ， zun1 zu3 feng4 qing1 shi4 。
- ju1 ran2 yuan3 you1 huan4 ， kuang4 fu4 qu3 jin1 shi4 。
- wang1 yang2 ji4 hai3 shen1 ， dan4 bo2 zhu1 xian2 zhi2 。
- xun4 shi2 fei1 suo3 an1 ， gui1 qu4 yi4 he2 shi1 。
- dao4 cun2 shang4 ke3 juan4 ， gong1 cheng2 gu3 nan2 bi4 。
- hai2 xun2 chi4 song1 zi3 ， du2 jiu4 dan1 sha1 shu4 。
- hen4 wu2 er4 qing3 tian2 ， ban4 gong1 lao3 peng2 bi4 。

## 注释

## 译文

## 赏析
