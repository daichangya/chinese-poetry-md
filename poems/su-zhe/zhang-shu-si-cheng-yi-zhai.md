---
id: su-zhe-zhang-shu-si-cheng-yi-zhai
title: 张恕寺丞益斋
titlePinyin: zhang1 shu4 si4 cheng2 yi4 zhai1
titleSlug: zhang-shu-si-cheng-yi-zhai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生不读书，空洞一无有。
- 羡君常斋居，散帙满前后。
- 开编试寻绎，阅岁行自富。
- 从横画图出，次第宫商奏。
- 汪洋畜江河，眇莽包林薮。
- 兴亡数千岁，络绎皆在口。
- 顾念今所知，颇觉前日陋。
- 我家亦多书，早岁尝窃叩。
- 晨耕挂牛角，夜烛借邻牖。
- 经年谢宾客，饥坐失昏昼。
- 堆胸稍蟠屈，落笔逢左右。
- 乐如听钧天，醉剧饮醇酎。
- 自从厌蓬荜，误逐功名诱。
- 初心一漂荡，旧学皆榛莠。
- 失足难遽回，抚卷长自诟。
- 幸君无事年，谓可终身守。
- 春耕不厌深，秋获当自受。
- 金玉或为灾，诗书岂相负。

## 拼音
- ren2 sheng1 bu4 du2 shu1 ， kong1 dong4 yi4 wu2 you3 。
- xian4 jun1 chang2 zhai1 ju1 ， san4 zhi4 man3 qian2 hou4 。
- kai1 bian1 shi4 xun2 yi4 ， yue4 sui4 xing2 zi4 fu4 。
- cong2 heng2 hua4 tu2 chu1 ， ci4 di4 gong1 shang1 zou4 。
- wang1 yang2 chu4 jiang1 he2 ， miao3 mang3 bao1 lin2 sou3 。
- xing1 wang2 shu4 qian1 sui4 ， luo4 yi4 jie1 zai4 kou3 。
- gu4 nian4 jin1 suo3 zhi1 ， po1 jue2 qian2 ri4 lou4 。
- wo3 jia1 yi4 duo1 shu1 ， zao3 sui4 chang2 qie4 kou4 。
- chen2 geng1 gua4 niu2 jiao3 ， ye4 zhu2 jie4 lin2 you3 。
- jing1 nian2 xie4 bin1 ke4 ， ji1 zuo4 shi1 hun1 zhou4 。
- dui1 xiong1 shao1 pan2 qu1 ， luo4 bi3 feng2 zuo3 you4 。
- le4 ru2 ting1 jun1 tian1 ， zui4 ju4 yin3 chun2 zhou4 。
- zi4 cong2 yan4 peng2 bi4 ， wu4 zhu2 gong1 ming2 you4 。
- chu1 xin1 yi4 piao1 dang4 ， jiu4 xue2 jie1 zhen1 you3 。
- shi1 zu2 nan2 ju4 hui2 ， fu3 juan4 chang2 zi4 gou4 。
- xing4 jun1 wu2 shi4 nian2 ， wei4 ke3 zhong1 shen1 shou3 。
- chun1 geng1 bu2 yan4 shen1 ， qiu1 huo4 dang1 zi4 shou4 。
- jin1 yu4 huo4 wei4 zai1 ， shi1 shu1 qi3 xiang1 fu4 。

## 注释

## 译文

## 赏析
