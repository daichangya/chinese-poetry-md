---
id: su-zhe-song-liu-zi-yu
title: 送柳子玉
titlePinyin: song4 liu3 zi3 yu4
titleSlug: song-liu-zi-yu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柳侯白首郎，风格终近古。
- 旧游日零落，新辈谁与伍。
- 人情逐时好，变化无定主。
- 试看近时人，相教蹈规矩。
- 行身剧孔孟，称道皆舜禹。
- 但求免讥评，岂顾愁肺腑。
- 坐令不羁士，举足遭网罟。
- 缅怀我生初，遗俗尚目睹。
- 中庸虽已亡，比近则犹愈。
- 老成慎趋好，后生守淳鲁。
- 岂效相谩欺，衒牛沽马脯。
- 过恶酒色间，可罪非可恶。
- 譬如嵇与阮，心迹岂深蠹。
- 京师逢柳侯，往事能历数。
- 叹息子美贤，相与实旧故。
- 至今存篇章，醉墨龙蛇舞。
- 斯人今苟在，亦恐终囚虏。
- 惜哉时论隘，安置失处所。
- 一麾寄河壖，垂老幸有土。
- 世俗安足论，且尽杯中醑。

## 拼音
- liu3 hou2 bai2 shou3 lang2 ， feng1 ge2 zhong1 jin4 gu3 。
- jiu4 you2 ri4 ling2 luo4 ， xin1 bei4 shui2 yu3 wu3 。
- ren2 qing2 zhu2 shi2 hao3 ， bian4 hua4 wu2 ding4 zhu3 。
- shi4 kan4 jin4 shi2 ren2 ， xiang1 jiao4 dao3 gui1 ju3 。
- xing2 shen1 ju4 kong3 meng4 ， cheng1 dao4 jie1 shun4 yu3 。
- dan4 qiu2 mian3 ji1 ping2 ， qi3 gu4 chou2 fei4 fu3 。
- zuo4 ling4 bu4 ji1 shi4 ， ju3 zu2 zao1 wang3 gu3 。
- mian3 huai2 wo3 sheng1 chu1 ， yi2 su2 shang4 mu4 du3 。
- zhong1 yong1 sui1 yi3 wang2 ， bi3 jin4 ze2 you2 yu4 。
- lao3 cheng2 shen4 qu1 hao3 ， hou4 sheng1 shou3 chun2 lu3 。
- qi3 xiao4 xiang1 man4 qi1 ， xuan4 niu2 gu1 ma3 pu2 。
- guo4 e4 jiu3 se4 jian1 ， ke3 zui4 fei1 ke3 wu4 。
- pi4 ru2 ji1 yu3 ruan3 ， xin1 ji4 qi3 shen1 du4 。
- jing1 shi1 feng2 liu3 hou2 ， wang3 shi4 neng2 li4 shu3 。
- tan4 xi1 zi3 mei3 xian2 ， xiang1 yu3 shi2 jiu4 gu4 。
- zhi4 jin1 cun2 pian1 zhang1 ， zui4 mo4 long2 she2 wu3 。
- si1 ren2 jin1 gou3 zai4 ， yi4 kong3 zhong1 qiu2 lu3 。
- xi1 zai1 shi2 lun4 ai4 ， an1 zhi4 shi1 chu4 suo3 。
- yi4 hui1 ji4 he2 ruan2 ， chui2 lao3 xing4 you3 tu3 。
- shi4 su2 an1 zu2 lun4 ， qie3 jin4 bei1 zhong1 xu3 。

## 注释

## 译文

## 赏析
