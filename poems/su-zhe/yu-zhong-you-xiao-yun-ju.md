---
id: su-zhe-yu-zhong-you-xiao-yun-ju
title: 雨中游小云居
titlePinyin: yu3 zhong1 you2 xiao3 yun2 ju1
titleSlug: yu-zhong-you-xiao-yun-ju
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卖酒高安市，早岁逢五秋。
- 常怀简书畏，未暇云居游。
- 十载还上都，再谪仍此州。
- 废斥免羁束，登临散幽忧。
- 乡党二三子，结束同一舟。
- 雨余江涨高，林薄烦撑钩。
- 积阴荐雷作，两山乱云浮。
- 雨点落飞镞，江光溅轻沤。
- 笑语曾未毕，风云遽谁收。
- 舟人指松桧，古刹依林丘。
- 老僧昔还住，晚饭迎淹留。
- 食菜吾自饱，馈肉烦贤侯。
- 严城迫吹角，归棹随轻鸥。
- 联翩阅村坞，灯火明谯楼。
- 肩舆践积甃，涂潦分潜沟。
- 居处方自适，未知厌拘囚。

## 拼音
- mai4 jiu3 gao1 an1 shi4 ， zao3 sui4 feng2 wu3 qiu1 。
- chang2 huai2 jian3 shu1 wei4 ， wei4 xia2 yun2 ju1 you2 。
- shi2 zai3 hai2 shang4 dou1 ， zai4 zhe2 reng2 ci3 zhou1 。
- fei4 chi4 mian3 ji1 shu4 ， deng1 lin2 san4 you1 you1 。
- xiang1 dang3 er4 san1 zi3 ， jie2 shu4 tong2 yi4 zhou1 。
- yu3 yu2 jiang1 zhang3 gao1 ， lin2 bao2 fan2 cheng1 gou1 。
- ji1 yin1 jian4 lei2 zuo4 ， liang3 shan1 luan4 yun2 fu2 。
- yu3 dian3 luo4 fei1 zu2 ， jiang1 guang1 jian4 qing1 ou1 。
- xiao4 yu3 ceng2 wei4 bi4 ， feng1 yun2 ju4 shui2 shou1 。
- zhou1 ren2 zhi3 song1 gui4 ， gu3 cha4 yi1 lin2 qiu1 。
- lao3 seng1 xi1 hai2 zhu4 ， wan3 fan4 ying2 yan1 liu2 。
- shi2 cai4 wu2 zi4 bao3 ， kui4 rou4 fan2 xian2 hou2 。
- yan2 cheng2 po4 chui1 jiao3 ， gui1 zhao4 sui2 qing1 ou1 。
- lian2 pian1 yue4 cun1 wu4 ， deng1 huo3 ming2 qiao2 lou2 。
- jian1 yu2 jian4 ji1 zhou4 ， tu2 liao2 fen1 qian2 gou1 。
- ju1 chu3 fang1 zi4 shi4 ， wei4 zhi1 yan4 ju1 qiu2 。

## 注释

## 译文

## 赏析
