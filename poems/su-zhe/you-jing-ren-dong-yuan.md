---
id: su-zhe-you-jing-ren-dong-yuan
title: 游景仁东园
titlePinyin: you2 jing3 ren2 dong1 yuan2
titleSlug: you-jing-ren-dong-yuan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新春甫惊蛰，草木犹未知。
- 高人静无事，颇怪春来迟。
- 肩舆出东郊，轻裘试朝曦。
- 百草招生意，乔松解寒姿。
- 尺书招友生，冠盖溢通逵。
- 人生瞬息间，幸此休暇时。
- 浊酒瀹浮蚁，嘉蔬荐柔荑。
- 春来莫嫌早，春去恐莫追。
- 公卿多王事，田野遂我私。
- 松筠自拥蔽，里巷得游嬉。
- 邻家并侯伯，朱门掩芳菲。
- 畦花被锦绣，庭桧森旌旗。
- 华堂绚金碧，叠观凝烟霏。
- 仿佛象宫禁，萧条远喧卑。
- 徐行日一至，何异己有之。
- 都城闭门早，众客纷将归。
- 垂杨返照下，归骑红尘飞。
- 但卜永日欢，未与清夜期。
- 人散众嚣绝，庭光星斗垂。
- 安眠万物外，高世良在兹。

## 拼音
- xin1 chun1 fu3 jing1 zhe2 ， cao3 mu4 you2 wei4 zhi1 。
- gao1 ren2 jing4 wu2 shi4 ， po1 guai4 chun1 lai2 chi2 。
- jian1 yu2 chu1 dong1 jiao1 ， qing1 qiu2 shi4 chao2 xi1 。
- bai3 cao3 zhao1 sheng1 yi4 ， qiao2 song1 jie3 han2 zi1 。
- chi3 shu1 zhao1 you3 sheng1 ， guan1 gai4 yi4 tong1 kui2 。
- ren2 sheng1 shun4 xi1 jian1 ， xing4 ci3 xiu1 xia2 shi2 。
- zhuo2 jiu3 yue4 fu2 yi3 ， jia1 shu1 jian4 rou2 yi2 。
- chun1 lai2 mo4 xian2 zao3 ， chun1 qu4 kong3 mo4 zhui1 。
- gong1 qing1 duo1 wang2 shi4 ， tian2 ye3 sui4 wo3 si1 。
- song1 yun2 zi4 yong1 bi4 ， li3 xiang4 de2 you2 xi1 。
- lin2 jia1 bing4 hou2 bo2 ， zhu1 men2 yan3 fang1 fei1 。
- qi2 hua1 bei4 jin3 xiu4 ， ting2 gui4 sen1 jing1 qi2 。
- hua2 tang2 xuan4 jin1 bi4 ， die2 guan1 ning2 yan1 fei1 。
- fang3 fu2 xiang4 gong1 jin4 ， xiao1 tiao2 yuan3 xuan1 bei1 。
- xu2 xing2 ri4 yi2 zhi4 ， he2 yi4 ji3 you3 zhi1 。
- du1 cheng2 bi4 men2 zao3 ， zhong4 ke4 fen1 jiang1 gui1 。
- chui2 yang2 fan3 zhao4 xia4 ， gui1 qi2 hong2 chen2 fei1 。
- dan4 bu3 yong3 ri4 huan1 ， wei4 yu3 qing1 ye4 qi1 。
- ren2 san4 zhong4 ao2 jue2 ， ting2 guang1 xing1 dou4 chui2 。
- an1 mian2 wan4 wu4 wai4 ， gao1 shi4 liang2 zai4 zi1 。

## 注释

## 译文

## 赏析
