---
id: su-zhe-lu-xi-dao-shao-qing-song-ju-tu
title: 吕希道少卿松局图
titlePinyin: lü3 xi1 dao4 shao3 qing1 song1 ju2 tu2
titleSlug: lu-xi-dao-shao-qing-song-ju-tu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪回山石间，苍松立四五。
- 水深不可涉，上有横桥渡。
- 溪外无居人，磐石平可住。
- 纵横远山出，隠见云日莫。
- 下有四老人，对局不回顾。
- 石泉杂风松，入耳如暴雨。
- 不闻人世喧，自得山中趣。
- 何人昔相遇，图画入纨素。
- 尘埃依古壁，永日奉樽俎。
- 隠居畏人知，好事竟相误。
- 我来再三叹，空有飞鸿慕。
- 逝将从之游，不惜烂樵斧。

## 拼音
- xi1 hui2 shan1 shi2 jian1 ， cang1 song1 li4 si4 wu3 。
- shui3 shen1 bu4 ke3 she4 ， shang4 you3 heng2 qiao2 du4 。
- xi1 wai4 wu2 ju1 ren2 ， pan2 shi2 ping2 ke3 zhu4 。
- zong4 heng2 yuan3 shan1 chu1 ， yin3 jian4 yun2 ri4 mo4 。
- xia4 you3 si4 lao3 ren2 ， dui4 ju2 bu4 hui2 gu4 。
- shi2 quan2 za2 feng1 song1 ， ru4 er3 ru2 bao4 yu3 。
- bu4 wen2 ren2 shi4 xuan1 ， zi4 de2 shan1 zhong1 qu4 。
- he2 ren2 xi1 xiang1 yu4 ， tu2 hua4 ru4 wan2 su4 。
- chen2 ai1 yi1 gu3 bi4 ， yong3 ri4 feng4 zun1 zu3 。
- yin3 ju1 wei4 ren2 zhi1 ， hao3 shi4 jing4 xiang1 wu4 。
- wo3 lai2 zai4 san1 tan4 ， kong1 you3 fei1 hong2 mu4 。
- shi4 jiang1 cong2 zhi1 you2 ， bu4 xi1 lan4 qiao2 fu3 。

## 注释

## 译文

## 赏析
