---
id: su-zhe-he-zi-zhan-xue-lang-zhai
title: 和子瞻雪浪斋
titlePinyin: he2 zi3 zhan1 xue3 lang4 zhai1
titleSlug: he-zi-zhan-xue-lang-zhai
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谪居杜老尝东屯，波涛绕屋知龙尊。
- 门前石岸立精铁，潮汐洗尽莓苔昏。
- 野人相望夹水住，扁舟时过江西村。
- 窗中缟练舒眼界，枕上雷霆惊耳门。
- 不堪水怪妄欺客，欲借楚些时招魂。
- 人生出处固难料，流萍著水初无根。
- 旌旗旋逐金鼓发，蓑笠尚带风雨痕。
- 高斋雪浪卷苍石，北叟未见疑戏论。
- 激泉飞水行亦冻，穷边腊雪如翻盆。
- 一杯径醉万事足，江城气味犹应存。

## 拼音
- zhe2 ju1 du4 lao3 chang2 dong1 tun2 ， bo1 tao1 rao4 wu1 zhi1 long2 zun1 。
- men2 qian2 shi2 an4 li4 jing1 tie3 ， chao2 xi1 xi3 jin4 mei2 tai2 hun1 。
- ye3 ren2 xiang1 wang4 jia2 shui3 zhu4 ， pian1 zhou1 shi2 guo4 jiang1 xi1 cun1 。
- chuang1 zhong1 gao3 lian4 shu1 yan3 jie4 ， zhen3 shang4 lei2 ting2 jing1 er3 men2 。
- bu4 kan1 shui3 guai4 wang4 qi1 ke4 ， yu4 jie4 chu3 xie1 shi2 zhao1 hun2 。
- ren2 sheng1 chu1 chu4 gu4 nan2 liao4 ， liu2 ping2 zhu4 shui3 chu1 wu2 gen1 。
- jing1 qi2 xuan2 zhu2 jin1 gu3 fa1 ， suo1 li4 shang4 dai4 feng1 yu3 hen2 。
- gao1 zhai1 xue3 lang4 juan4 cang1 shi2 ， bei3 sou3 wei4 jian4 yi2 xi4 lun4 。
- ji1 quan2 fei1 shui3 xing2 yi4 dong4 ， qiong2 bian1 la4 xue3 ru2 fan1 pen2 。
- yi4 bei1 jing4 zui4 wan4 shi4 zu2 ， jiang1 cheng2 qi4 wei4 you2 ying4 cun2 。

## 注释

## 译文

## 赏析
