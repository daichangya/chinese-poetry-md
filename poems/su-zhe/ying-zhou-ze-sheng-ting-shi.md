---
id: su-zhe-ying-zhou-ze-sheng-ting-shi
title: 颍州择胜亭诗
titlePinyin: ying3 zhou1 ze2 sheng4 ting2 shi1
titleSlug: ying-zhou-ze-sheng-ting-shi
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我嗟世人，谁实与谋。
- 生伏其庐，死安于丘。
- 既成不化，窘若絷囚。
- 我行四方，所见或不。
- 江海之民，生托于舟。
- 前炊釜鬵，后凿匽溲。
- 昼设豆觞，夕张衾稠。
- 出入涛澜，归宿汀洲。
- 与风皆行，与水皆浮。
- 坐食网罟，以鱼去留。
- 居无四邻，行无朋俦。
- 胡貊之民，驾车以游。
- 外缠毳韦，内辑貂鼬。
- 美水荐草，驱马纵牛。
- 逐射兔鹿，聚爬薪槱。
- 食肉饮水，雨雪相咻。
- 草尽水干，风卷云收。
- 所至成群，不怀一陬。
- 今我柰何，横自绸缪。
- 翼为华堂，涌为层楼。
- 缭以修垣，贯以通沟。
- 势穷物变，何异一沤。
- 弃之不忍，徙去莫由。
- 矧兹士夫，泛焉周流。
- 如燕巢春，知不期秋。
- 修椽高栋，徒与民仇。
- 一日安居，百年怨尤。
- 我兄和仲，塞刚立柔。
- 视民如伤，有急斯周。
- 视身如传，苟完不求。
- 山磐水嬉，习气未瘳。
- 岂以吾好，而俾民忧。
- 颍尾甚清，湖曲孔幽。
- 风有翠幄，雨有赤油。
- 匪舟匪车，亦可相攸。
- 民曰公来，庶几无愁乎。

## 拼音
- wo3 jie1 shi4 ren2 ， shui2 shi2 yu3 mou2 。
- sheng1 fu2 qi2 lu2 ， si3 an1 yu2 qiu1 。
- ji4 cheng2 bu2 hua4 ， jiong3 ruo4 zhi2 qiu2 。
- wo3 xing2 si4 fang1 ， suo3 jian4 huo4 bu4 。
- jiang1 hai3 zhi1 min2 ， sheng1 tuo1 yu2 zhou1 。
- qian2 chui1 fu3 xin2 ， hou4 zao2 yan3 sou1 。
- zhou4 she4 dou4 shang1 ， xi1 zhang1 qin1 chou2 。
- chu1 ru4 tao1 lan2 ， gui1 su4 ting1 zhou1 。
- yu3 feng1 jie1 xing2 ， yu3 shui3 jie1 fu2 。
- zuo4 shi2 wang3 gu3 ， yi3 yu2 qu4 liu2 。
- ju1 wu2 si4 lin2 ， xing2 wu2 peng2 chou2 。
- hu2 mo4 zhi1 min2 ， jia4 che1 yi3 you2 。
- wai4 chan2 cui4 wei2 ， nei4 ji2 diao1 you4 。
- mei3 shui3 jian4 cao3 ， qu1 ma3 zong4 niu2 。
- zhu2 she4 tu4 lu4 ， ju4 pa2 xin1 you3 。
- shi2 rou4 yin3 shui3 ， yu3 xue3 xiang1 xiu1 。
- cao3 jin4 shui3 gan1 ， feng1 juan3 yun2 shou1 。
- suo3 zhi4 cheng2 qun2 ， bu4 huai2 yi4 zou1 。
- jin1 wo3 nai4 he2 ， heng2 zi4 chou2 mou2 。
- yi4 wei4 hua2 tang2 ， yong3 wei4 ceng2 lou2 。
- liao2 yi3 xiu1 yuan2 ， guan4 yi3 tong1 gou1 。
- shi4 qiong2 wu4 bian4 ， he2 yi4 yi4 ou1 。
- qi4 zhi1 bu4 ren3 ， xi3 qu4 mo4 you2 。
- shen3 zi1 shi4 fu1 ， fan4 yan1 zhou1 liu2 。
- ru2 yan4 chao2 chun1 ， zhi1 bu4 qi1 qiu1 。
- xiu1 chuan2 gao1 dong4 ， tu2 yu3 min2 chou2 。
- yi2 ri4 an1 ju1 ， bai3 nian2 yuan4 you2 。
- wo3 xiong1 he2 zhong4 ， sai1 gang1 li4 rou2 。
- shi4 min2 ru2 shang1 ， you3 ji2 si1 zhou1 。
- shi4 shen1 ru2 chuan2 ， gou3 wan2 bu4 qiu2 。
- shan1 pan2 shui3 xi1 ， xi2 qi4 wei4 chou1 。
- qi3 yi3 wu2 hao3 ， er2 bi3 min2 you1 。
- ying3 wei3 shen4 qing1 ， hu2 qu3 kong3 you1 。
- feng1 you3 cui4 wo4 ， yu3 you3 chi4 you2 。
- fei3 zhou1 fei3 che1 ， yi4 ke3 xiang1 you1 。
- min2 yue1 gong1 lai2 ， shu4 ji1 wu2 chou2 hu1 。

## 注释

## 译文

## 赏析
