---
id: su-zhe-ci-zi-zhan-ye-zi-yun-zuo-zhong-qiu-dui-yue-er-pian-yi-yi-zeng-wang-lang--b7991fda
title: 次子瞻夜字韵作中秋对月二篇一以赠王郎二以寄子瞻  其一
titlePinyin: ci4 zi3 zhan1 ye4 zi4 yun4 zuo4 zhong1 qiu1 dui4 yue4 er4 pian1 yi4 yi3 zeng4 wang2 lang2 er4 yi3 ji4 zi3 zhan1     qi2 yi1
titleSlug: ci-zi-zhan-ye-zi-yun-zuo-zhong-qiu-dui-yue-er-pian-yi-yi-zeng-wang-lang--b7991fda
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平明坐曹黄昏归，终岁得闲惟有夜。
- 已邀明月出墙东，更遣清风扫庭下。
- 城上青鬟四山合，门前白练长江泻。
- 谁家高会吹参差，邻妇悲歌舂罢亚。
- 二年忧患今已过，一夜清光天所借。
- 西京诗句出苏李，南国风流数王谢。
- 已随孤棹去中原，肯顾新科求上舍。
- 读书本自比嵇锻，学剑要须问曹蔗。
- 清觞滟滟君莫违，佳句骎骎予已怕。
- 狂夫猖狂终累人，不返行遭亲党骂。

## 拼音
- ping2 ming2 zuo4 cao2 huang2 hun1 gui1 ， zhong1 sui4 de2 xian2 wei2 you3 ye4 。
- yi3 yao1 ming2 yue4 chu1 qiang2 dong1 ， geng4 qian3 qing1 feng1 sao3 ting2 xia4 。
- cheng2 shang4 qing1 huan2 si4 shan1 he2 ， men2 qian2 bai2 lian4 chang2 jiang1 xie4 。
- shui2 jia1 gao1 hui4 chui1 cen1 ci1 ， lin2 fu4 bei1 ge1 chong1 ba4 ya4 。
- er4 nian2 you1 huan4 jin1 yi3 guo4 ， yi2 ye4 qing1 guang1 tian1 suo3 jie4 。
- xi1 jing1 shi1 ju4 chu1 su1 li3 ， nan2 guo2 feng1 liu2 shu4 wang2 xie4 。
- yi3 sui2 gu1 zhao4 qu4 zhong1 yuan2 ， ken3 gu4 xin1 ke1 qiu2 shang4 she4 。
- du2 shu1 ben3 zi4 bi3 ji1 duan4 ， xue2 jian4 yao4 xu1 wen4 cao2 zhe4 。
- qing1 shang1 yan4 yan4 jun1 mo4 wei2 ， jia1 ju4 qin1 qin1 yu3 yi3 pa4 。
- kuang2 fu1 chang1 kuang2 zhong1 lei4 ren2 ， bu4 fan3 xing2 zao1 qin1 dang3 ma4 。

## 注释

## 译文

## 赏析
