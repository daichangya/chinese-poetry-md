---
id: su-zhe-yu-zhong-pei-zi-zhan-tong-yan-fu-zhang-guan-song-liang-tao-xue-shi-zhou--219804b8
title: 雨中陪子瞻同颜复长官送梁焘学士舟行归汶上
titlePinyin: yu3 zhong1 pei2 zi3 zhan1 tong2 yan2 fu4 zhang3 guan1 song4 liang2 tao1 xue2 shi4 zhou1 xing2 gui1 wen4 shang4
titleSlug: yu-zhong-pei-zi-zhan-tong-yan-fu-zhang-guan-song-liang-tao-xue-shi-zhou--219804b8
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客从南方来，信宿北方去。
- 手棹木兰舟，不顾长江雨。
- 江昏气阴黑，雨落无朝暮。
- 肃肃赴波涛，蒙蒙暗洲渚。
- 微凉入窗阖，斜吹湿蕉苎。
- 漂洒正纷纭，谈笑方容与。
- 不知江路长，但觉青山鹜。
- 客去浩难追，落日平西浦。
- 东游本无事，爱此山河古。
- 周旋樽俎欢，邂逅英豪聚。
- 兹游有遗趣，此乐恐宜屡。
- 贱仕迫程期，迁延防谴怒。
- 秋风日已至，轻舸行当具。
- 阴森古城曲，苍莽交流处。
- 悬知别时念，将行重回顾。
- 非缘一寸禄，应作三年住。

## 拼音
- ke4 cong2 nan2 fang1 lai2 ， xin4 su4 bei3 fang1 qu4 。
- shou3 zhao4 mu4 lan2 zhou1 ， bu2 gu4 chang2 jiang1 yu3 。
- jiang1 hun1 qi4 yin1 hei1 ， yu3 luo4 wu2 chao2 mu4 。
- su4 su4 fu4 bo1 tao1 ， meng2 meng2 an4 zhou1 zhu3 。
- wei1 liang2 ru4 chuang1 he2 ， xie2 chui1 shi1 jiao1 zhu4 。
- piao1 sa3 zheng4 fen1 yun2 ， tan2 xiao4 fang1 rong2 yu3 。
- bu4 zhi1 jiang1 lu4 chang2 ， dan4 jue2 qing1 shan1 wu4 。
- ke4 qu4 hao4 nan2 zhui1 ， luo4 ri4 ping2 xi1 pu3 。
- dong1 you2 ben3 wu2 shi4 ， ai4 ci3 shan1 he2 gu3 。
- zhou1 xuan2 zun1 zu3 huan1 ， xie4 hou4 ying1 hao2 ju4 。
- zi1 you2 you3 yi2 qu4 ， ci3 le4 kong3 yi2 lü3 。
- jian4 shi4 po4 cheng2 qi1 ， qian1 yan2 fang2 qian3 nu4 。
- qiu1 feng1 ri4 yi3 zhi4 ， qing1 ge3 hang2 dang0 ju4 。
- yin1 sen1 gu3 cheng2 qu3 ， cang1 mang3 jiao1 liu2 chu4 。
- xuan2 zhi1 bie2 shi2 nian4 ， jiang1 xing2 zhong4 hui2 gu4 。
- fei1 yuan2 yi2 cun4 lu4 ， ying4 zuo4 san1 nian2 zhu4 。

## 注释

## 译文

## 赏析
