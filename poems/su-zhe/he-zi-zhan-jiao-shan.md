---
id: su-zhe-he-zi-zhan-jiao-shan
title: 和子瞻焦山
titlePinyin: he2 zi3 zhan1 jiao1 shan1
titleSlug: he-zi-zhan-jiao-shan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金山游遍入焦山，舟轻帆急须臾间。
- 涉江已远风浪阔，游人到此皆争还。
- 山头冉冉万竿竹，楼阁不见门长关。
- 金山共此一江水，只有胜绝无此闲。
- 野僧终日饱一饭，与世相视如髦蛮。
- 门无舟楫断还往，说法教化鼋鼍顽。
- 偶然客至话乡国，西望落日低铜镮。
- 岷峨正在日入处，想象积雪堆青鬟。
- 稻田一顷良自给，仕宦不返知谁扳。
- 久安禄廪农事废，强弓一弛无由弯。
- 行逢佳处辄叹息，想见茅屋藏榛菅。
- 我知此地便堪隠，稻苗旆旆鱼斑斑。

## 拼音
- jin1 shan1 you2 bian4 ru4 jiao1 shan1 ， zhou1 qing1 fan1 ji2 xu1 yu2 jian1 。
- she4 jiang1 yi3 yuan3 feng1 lang4 kuo4 ， you2 ren2 dao4 ci3 jie1 zheng1 hai2 。
- shan1 tou2 ran3 ran3 wan4 gan1 zhu2 ， lou2 ge2 bu2 jian4 men2 chang2 guan1 。
- jin1 shan1 gong4 ci3 yi4 jiang1 shui3 ， zhi3 you3 sheng4 jue2 wu2 ci3 xian2 。
- ye3 seng1 zhong1 ri4 bao3 yi2 fan4 ， yu3 shi4 xiang1 shi4 ru2 mao2 man2 。
- men2 wu2 zhou1 ji2 duan4 hai2 wang3 ， shuo1 fa3 jiao4 hua4 yuan2 tuo2 wan2 。
- ou3 ran2 ke4 zhi4 hua4 xiang1 guo2 ， xi1 wang4 luo4 ri4 di1 tong2 huan2 。
- min2 e2 zheng4 zai4 ri4 ru4 chu4 ， xiang3 xiang4 ji1 xue3 dui1 qing1 huan2 。
- dao4 tian2 yi4 qing3 liang2 zi4 ji3 ， shi4 huan4 bu4 fan3 zhi1 shui2 ban1 。
- jiu3 an1 lu4 lin3 nong2 shi4 fei4 ， qiang2 gong1 yi4 chi2 wu2 you2 wan1 。
- xing2 feng2 jia1 chu4 zhe2 tan4 xi1 ， xiang3 jian4 mao2 wu1 cang2 zhen1 jian1 。
- wo3 zhi1 ci3 di4 bian4 kan1 yin3 ， dao4 miao2 pei4 pei4 yu2 ban1 ban1 。

## 注释

## 译文

## 赏析
