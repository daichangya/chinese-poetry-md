---
id: su-zhe-he-wang-shi-han-ye-du-shu
title: 和王适寒夜读书
titlePinyin: he2 wang2 shi4 han2 ye4 du2 shu1
titleSlug: he-wang-shi-han-ye-du-shu
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久从市井役，百事废不理。
- 感君读书篇，惜此寒夜晷。
- 殷勤附灯烛，黾勉就图史。
- 逡巡揖虞夏，汗漫驰刘李。
- 斯文家旧物，早岁夙从事。
- 一从慕膻腥，中弃如敝屣。
- 今夕亦何夕，忽如旧游至。
- 终篇再三叹，推枕不成寐。
- 人生无百年，所欲知有几。
- 悬知未必得，奔走若趋市。
- 微言寄翰墨，开卷入心耳。
- 胡为弃不收，所逐在难觊。

## 拼音
- jiu3 cong2 shi4 jing3 yi4 ， bai3 shi4 fei4 bu4 li3 。
- gan3 jun1 du2 shu1 pian1 ， xi1 ci3 han2 ye4 gui3 。
- yin1 qin2 fu4 deng1 zhu2 ， mian3 mian3 jiu4 tu2 shi3 。
- qun1 xun2 yi1 yu2 xia4 ， han4 man4 chi2 liu2 li3 。
- si1 wen2 jia1 jiu4 wu4 ， zao3 sui4 su4 cong2 shi4 。
- yi4 cong2 mu4 shan1 xing1 ， zhong1 qi4 ru2 bi4 xi3 。
- jin1 xi1 yi4 he2 xi1 ， hu1 ru2 jiu4 you2 zhi4 。
- zhong1 pian1 zai4 san1 tan4 ， tui1 zhen3 bu4 cheng2 mei4 。
- ren2 sheng1 wu2 bai3 nian2 ， suo3 yu4 zhi1 you3 ji3 。
- xuan2 zhi1 wei4 bi4 de2 ， ben1 zou3 ruo4 qu1 shi4 。
- wei1 yan2 ji4 han4 mo4 ， kai1 juan4 ru4 xin1 er3 。
- hu2 wei4 qi4 bu4 shou1 ， suo3 zhu2 zai4 nan2 ji4 。

## 注释

## 译文

## 赏析
