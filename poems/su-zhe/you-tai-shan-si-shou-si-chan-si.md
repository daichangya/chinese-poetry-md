---
id: su-zhe-you-tai-shan-si-shou-si-chan-si
title: 游太山四首 四禅寺
titlePinyin: you2 tai4 shan1 si4 shou3   si4 chan2 si4
titleSlug: you-tai-shan-si-shou-si-chan-si
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山蹊容车箱，深入遂有得。
- 古寺依岩根，连峰转相揖。
- 樵苏草木尽，佛事亦萧瑟。
- 居僧麋鹿人，对客但羞涩。
- 双碑立风雨，八分存法则。
- 云昔义靖师，万里穷西域。
- 华严具多纸，归来手亲译。
- 蜕骨俨未移，至今存石室。
- 遗文尽法界，广大包万亿。
- 变化浩难名，丹青画京邑。
- 粲然共一理，眩晃莫能识。
- 末法渐衰微，徒使真人泣。

## 拼音
- shan1 qi1 rong2 che1 xiang1 ， shen1 ru4 sui4 you3 de2 。
- gu3 si4 yi1 yan2 gen1 ， lian2 feng1 zhuan3 xiang1 yi1 。
- qiao2 su1 cao3 mu4 jin4 ， fo2 shi4 yi4 xiao1 se4 。
- ju1 seng1 mi2 lu4 ren2 ， dui4 ke4 dan4 xiu1 se4 。
- shuang1 bei1 li4 feng1 yu3 ， ba1 fen1 cun2 fa3 ze2 。
- yun2 xi1 yi4 jing4 shi1 ， wan4 li3 qiong2 xi1 yu4 。
- hua2 yan2 ju4 duo1 zhi3 ， gui1 lai2 shou3 qin1 yi4 。
- tui4 gu3 yan3 wei4 yi2 ， zhi4 jin1 cun2 shi2 shi4 。
- yi2 wen2 jin4 fa3 jie4 ， guang3 da4 bao1 wan4 yi4 。
- bian4 hua4 hao4 nan2 ming2 ， dan1 qing1 hua4 jing1 yi4 。
- can4 ran2 gong4 yi4 li3 ， xuan4 huang4 mo4 neng2 shi2 。
- mo4 fa3 jian4 shuai1 wei1 ， tu2 shi3 zhen1 ren2 qi4 。

## 注释

## 译文

## 赏析
