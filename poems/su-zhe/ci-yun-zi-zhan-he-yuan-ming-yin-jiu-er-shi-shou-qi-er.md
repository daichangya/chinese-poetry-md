---
id: su-zhe-ci-yun-zi-zhan-he-yuan-ming-yin-jiu-er-shi-shou-qi-er
title: 次韵子瞻和渊明饮酒二十首  其二○
titlePinyin: ci4 yun4 zi3 zhan1 he2 yuan1 ming2 yin3 jiu3 er4 shi2 shou3     qi2 er4 ○
titleSlug: ci-yun-zi-zhan-he-yuan-ming-yin-jiu-er-shi-shou-qi-er
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诸妄不可頼，所頼惟一真。
- 内欲求性命，油然反清淳。
- 外将应物化，致一常日新。
- 商于四父老，携手初逃秦。
- 翻然感汉德，投足复践尘。
- 出处盖有道，岂为诸吕勤。
- 嗟我千岁后，澹然与之亲。
- 还将山林姿，俯首要路津。
- 囊中旧时物，布衣白纶巾。
- 功成不归去，愧此同心人。

## 拼音
- zhu1 wang4 bu4 ke3 lai4 ， suo3 lai4 wei2 yi4 zhen1 。
- nei4 yu4 qiu2 xing4 ming4 ， you2 ran2 fan3 qing1 chun2 。
- wai4 jiang1 ying4 wu4 hua4 ， zhi4 yi4 chang2 ri4 xin1 。
- shang1 yu2 si4 fu4 lao3 ， xie2 shou3 chu1 tao2 qin2 。
- fan1 ran2 gan3 han4 de2 ， tou2 zu2 fu4 jian4 chen2 。
- chu1 chu4 gai4 you3 dao4 ， qi3 wei4 zhu1 lü3 qin2 。
- jie1 wo3 qian1 sui4 hou4 ， dan4 ran2 yu3 zhi1 qin1 。
- hai2 jiang1 shan1 lin2 zi1 ， fu3 shou3 yao4 lu4 jin1 。
- nang2 zhong1 jiu4 shi2 wu4 ， bu4 yi1 bai2 lun2 jin1 。
- gong1 cheng2 bu4 gui1 qu4 ， kui4 ci3 tong2 xin1 ren2 。

## 注释

## 译文

## 赏析
