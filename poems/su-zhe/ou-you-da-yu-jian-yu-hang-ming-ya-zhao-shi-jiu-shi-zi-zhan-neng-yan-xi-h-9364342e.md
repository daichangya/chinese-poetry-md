---
id: su-zhe-ou-you-da-yu-jian-yu-hang-ming-ya-zhao-shi-jiu-shi-zi-zhan-neng-yan-xi-h-9364342e
title: 偶游大愚见余杭明雅照师旧识子瞻能言西湖旧游将行赋诗送之
titlePinyin: ou3 you2 da4 yu2 jian4 yu2 hang2 ming2 ya3 zhao4 shi1 jiu4 shi2 zi3 zhan1 neng2 yan2 xi1 hu2 jiu4 you2 jiang1 xing2 fu4 shi1 song4 zhi1
titleSlug: ou-you-da-yu-jian-yu-hang-ming-ya-zhao-shi-jiu-shi-zi-zhan-neng-yan-xi-h-9364342e
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五年卖盐酒，胜事不复知。
- 城东古道场，萧瑟寒松姿。
- 出游诚偶尔，相逢亦不期。
- 西轩吴越僧，弛担未多时。
- 言住西湖中，岩谷涵清漪。
- 却背闾井喧，曲尽水石奇。
- 昔年苏夫子，杖屦无不之。
- 三百六十寺，处处题清诗。
- 麋鹿尽相识，况乃比丘师。
- 辩净二老人，精明吐琉璃。
- 笑言每忘去，蒲褐相依随。
- 门人几杖立，往往闻谈词。
- 风云一解散，变化何不为。
- 辩入三昧火，卯塔长松欹。
- 净老不复出，麈尾清风施。
- 苏公得罪去，布衣拂霜髭。
- 空存壁间字，鬰屈蟠蛟螭。
- 知我即兄弟，微官此栖迟。
- 问何久自苦，五斗宁免饥。
- 俯首笑不答，且尔聊敖嬉。
- 我兄次公狂，我复长康痴。
- 反复自为计，定知山中宜。
- 但欲毕婚娶，每为故人疑。
- 君归漫洒扫，野鹤非长羁。

## 拼音
- wu3 nian2 mai4 yan2 jiu3 ， sheng4 shi4 bu2 fu4 zhi1 。
- cheng2 dong1 gu3 dao4 chang3 ， xiao1 se4 han2 song1 zi1 。
- chu1 you2 cheng2 ou3 er3 ， xiang1 feng2 yi4 bu4 qi1 。
- xi1 xuan1 wu2 yue4 seng1 ， chi2 dan1 wei4 duo1 shi2 。
- yan2 zhu4 xi1 hu2 zhong1 ， yan2 gu3 han2 qing1 yi1 。
- que4 bei4 lü2 jing3 xuan1 ， qu3 jin4 shui3 shi2 qi2 。
- xi1 nian2 su1 fu1 zi3 ， zhang4 ju4 wu2 bu4 zhi1 。
- san1 bai3 liu4 shi2 si4 ， chu4 chu4 ti2 qing1 shi1 。
- mi2 lu4 jin4 xiang1 shi2 ， kuang4 nai3 bi3 qiu1 shi1 。
- bian4 jing4 er4 lao3 ren2 ， jing1 ming2 tu3 liu2 li2 。
- xiao4 yan2 mei3 wang4 qu4 ， pu2 he4 xiang1 yi1 sui2 。
- men2 ren2 ji3 zhang4 li4 ， wang3 wang3 wen2 tan2 ci2 。
- feng1 yun2 yi4 jie3 san4 ， bian4 hua4 he2 bu2 wei4 。
- bian4 ru4 san1 mei4 huo3 ， mao3 ta3 chang2 song1 qi1 。
- jing4 lao3 bu2 fu4 chu1 ， zhu3 wei3 qing1 feng1 shi1 。
- su1 gong1 de2 zui4 qu4 ， bu4 yi1 fu2 shuang1 zi1 。
- kong1 cun2 bi4 jian1 zi4 ， yu4 qu1 pan2 jiao1 chi1 。
- zhi1 wo3 ji2 xiong1 di4 ， wei1 guan1 ci3 qi1 chi2 。
- wen4 he2 jiu3 zi4 ku3 ， wu3 dou3 ning2 mian3 ji1 。
- fu3 shou3 xiao4 bu4 da2 ， qie3 er3 liao2 ao2 xi1 。
- wo3 xiong1 ci4 gong1 kuang2 ， wo3 fu4 chang2 kang1 chi1 。
- fan3 fu4 zi4 wei4 ji4 ， ding4 zhi1 shan1 zhong1 yi2 。
- dan4 yu4 bi4 hun1 qu3 ， mei3 wei4 gu4 ren2 yi2 。
- jun1 gui1 man4 sa3 sao3 ， ye3 he4 fei1 chang2 ji1 。

## 注释

## 译文

## 赏析
