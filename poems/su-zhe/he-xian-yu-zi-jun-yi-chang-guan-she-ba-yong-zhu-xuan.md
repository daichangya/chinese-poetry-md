---
id: su-zhe-he-xian-yu-zi-jun-yi-chang-guan-she-ba-yong-zhu-xuan
title: 和鲜于子骏益昌官舍八咏 竹轩
titlePinyin: he2 xian1 yu2 zi3 jun4 yi4 chang1 guan1 she4 ba1 yong3   zhu2 xuan1
titleSlug: he-xian-yu-zi-jun-yi-chang-guan-she-ba-yong-zhu-xuan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽轩离纷华，惟有一丛竹。
- 纤梢起余寒，紫笋散轻馥。
- 擢干春雨余，挺节秋霜足。
- 不知岁时改，守此娟娟绿。
- 上有吟风蝉，空腹未尝食。
- 翦伐非所辞，不受尘土辱。

## 拼音
- you1 xuan1 li2 fen1 hua2 ， wei2 you3 yi4 cong2 zhu2 。
- xian1 shao1 qi3 yu2 han2 ， zi3 sun3 san4 qing1 fu4 。
- zhuo2 gan1 chun1 yu3 yu2 ， ting3 jie2 qiu1 shuang1 zu2 。
- bu4 zhi1 sui4 shi2 gai3 ， shou3 ci3 juan1 juan1 lü4 。
- shang4 you3 yin2 feng1 chan2 ， kong1 fu4 wei4 chang2 shi2 。
- jian3 fa2 fei1 suo3 ci2 ， bu2 shou4 chen2 tu3 ru3 。

## 注释

## 译文

## 赏析
