---
id: su-zhe-ren-shi-yue-shi-tang-qian-da-gui
title: 任氏阅世堂前大桧
titlePinyin: ren4 shi4 yue4 shi4 tang2 qian2 da4 gui4
titleSlug: ren-shi-yue-shi-tang-qian-da-gui
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家大桧长百尺，根如车轮身弦直。
- 壮夫连臂不能抱，孤鹤高飞直上立。
- 狂风动地舞枝干，大雪翻空洗颜色。
- 人言此桧三百年，未知昔是何人植。
- 君家大夫老不遇，一生使气未尝屈。
- 没身不说归故里，遗爱自知怀旧邑。
- 此翁此桧两相似，相与阅世何终极。
- 汝南山浅无良材，栎柱栋椽聊障日。
- 便令杀身起大厦，亦恐众材无匹敌。
- 且留枝叶挠云霓，犹得世人长太息。

## 拼音
- jun1 jia1 da4 gui4 chang2 bai3 chi3 ， gen1 ru2 che1 lun2 shen1 xian2 zhi2 。
- zhuang4 fu1 lian2 bi4 bu4 neng2 bao4 ， gu1 he4 gao1 fei1 zhi2 shang4 li4 。
- kuang2 feng1 dong4 di4 wu3 zhi1 gan4 ， da4 xue3 fan1 kong1 xi3 yan2 se4 。
- ren2 yan2 ci3 gui4 san1 bai3 nian2 ， wei4 zhi1 xi1 shi4 he2 ren2 zhi2 。
- jun1 jia1 dai4 fu0 lao3 bu2 yu4 ， yi4 sheng1 shi3 qi4 wei4 chang2 qu1 。
- mei2 shen1 bu4 shuo1 gui1 gu4 li3 ， yi2 ai4 zi4 zhi1 huai2 jiu4 yi4 。
- ci3 weng1 ci3 gui4 liang3 xiang1 si4 ， xiang1 yu3 yue4 shi4 he2 zhong1 ji2 。
- ru3 nan2 shan1 qian3 wu2 liang2 cai2 ， li4 zhu4 dong4 chuan2 liao2 zhang4 ri4 。
- bian4 ling4 sha1 shen1 qi3 da4 sha4 ， yi4 kong3 zhong4 cai2 wu2 pi3 di2 。
- qie3 liu2 zhi1 ye4 nao2 yun2 ni2 ， you2 de2 shi4 ren2 chang2 tai4 xi1 。

## 注释

## 译文

## 赏析
