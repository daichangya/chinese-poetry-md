---
id: su-zhe-han-gan-san-ma
title: 韩干三马
titlePinyin: han2 gan1 san1 ma3
titleSlug: han-gan-san-ma
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老马侧立鬃尾垂，御者高拱持青丝。
- 心知后马有争意，两耳微起如立锥。
- 中马直视翘右足，眼光未动心先驰。
- 仆夫旋作奔佚想，右手正控黄金羁。
- 雄姿骏发最后马，回身奋鬣真权奇。
- 圉人顿辔屹山立，未听决骤争雄雌。
- 物生先后亦偶尔，有心何者能忘之。
- 画师韩干岂知道，画马不独画马皮。
- 画出三马腹中事，似欲讥世人莫知。
- 伯时一见笑不语，告我韩干非画师。

## 拼音
- lao3 ma3 ce4 li4 zong1 wei3 chui2 ， yu4 zhe3 gao1 gong3 chi2 qing1 si1 。
- xin1 zhi1 hou4 ma3 you3 zheng1 yi4 ， liang3 er3 wei1 qi3 ru2 li4 zhui1 。
- zhong1 ma3 zhi2 shi4 qiao4 you4 zu2 ， yan3 guang1 wei4 dong4 xin1 xian1 chi2 。
- pu2 fu1 xuan2 zuo4 ben1 yi4 xiang3 ， you4 shou3 zheng4 kong4 huang2 jin1 ji1 。
- xiong2 zi1 jun4 fa1 zui4 hou4 ma3 ， hui2 shen1 fen4 lie4 zhen1 quan2 qi2 。
- yu3 ren2 dun4 pei4 yi4 shan1 li4 ， wei4 ting1 jue2 zhou4 zheng1 xiong2 ci2 。
- wu4 sheng1 xian1 hou4 yi4 ou3 er3 ， you3 xin1 he2 zhe3 neng2 wang4 zhi1 。
- hua4 shi1 han2 gan1 qi3 zhi1 dao4 ， hua4 ma3 bu4 du2 hua4 ma3 pi2 。
- hua4 chu1 san1 ma3 fu4 zhong1 shi4 ， si4 yu4 ji1 shi4 ren2 mo4 zhi1 。
- bo2 shi2 yi2 jian4 xiao4 bu4 yu3 ， gao4 wo3 han2 gan1 fei1 hua4 shi1 。

## 注释

## 译文

## 赏析
