---
id: su-zhe-wu-lao-zhu-hui-lin
title: 悟老住慧林
titlePinyin: wu4 lao3 zhu4 hui4 lin2
titleSlug: wu-lao-zhu-hui-lin
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 能公住岭南，正观呼不起。
- 忠公客中禁，朝恩不为累。
- 道人无净秽，所遇忘嗔喜。
- 悟公清净人，心厌纷华地。
- 慧林虚法席，去有迟迟意。
- 投身淤泥中，佛法何处是。
- 引身山林间，过患差无几。
- 力小难自欺，心安似无愧。
- 悟世常失人，违心辄丧己。
- 徐行勿与较，乘流得坎止。
- 君看净因揩，志以直自遂。
- 杀身竟何益，犯难岂为智。
- 去住本由天，毋求亦无避。
- 相期明且哲，大雅亦如此。

## 拼音
- neng2 gong1 zhu4 ling3 nan2 ， zheng4 guan1 hu1 bu4 qi3 。
- zhong1 gong1 ke4 zhong1 jin4 ， chao2 en1 bu2 wei4 lei4 。
- dao4 ren2 wu2 jing4 hui4 ， suo3 yu4 wang4 chen1 xi3 。
- wu4 gong1 qing1 jing4 ren2 ， xin1 yan4 fen1 hua2 di4 。
- hui4 lin2 xu1 fa3 xi2 ， qu4 you3 chi2 chi2 yi4 。
- tou2 shen1 yu1 ni2 zhong1 ， fo2 fa3 he2 chu4 shi4 。
- yin3 shen1 shan1 lin2 jian1 ， guo4 huan4 cha4 wu2 ji3 。
- li4 xiao3 nan2 zi4 qi1 ， xin1 an1 si4 wu2 kui4 。
- wu4 shi4 chang2 shi1 ren2 ， wei2 xin1 zhe2 sang4 ji3 。
- xu2 xing2 wu4 yu3 jiao4 ， cheng2 liu2 de2 kan3 zhi3 。
- jun1 kan4 jing4 yin1 kai1 ， zhi4 yi3 zhi2 zi4 sui4 。
- sha1 shen1 jing4 he2 yi4 ， fan4 nan2 qi3 wei4 zhi4 。
- qu4 zhu4 ben3 you2 tian1 ， wu2 qiu2 yi4 wu2 bi4 。
- xiang1 qi1 ming2 qie3 zhe2 ， da4 ya3 yi4 ru2 ci3 。

## 注释

## 译文

## 赏析
