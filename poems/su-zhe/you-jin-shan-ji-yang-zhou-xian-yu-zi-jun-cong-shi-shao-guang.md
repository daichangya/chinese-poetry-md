---
id: su-zhe-you-jin-shan-ji-yang-zhou-xian-yu-zi-jun-cong-shi-shao-guang
title: 游金山寄扬州鲜于子骏从事邵光
titlePinyin: you2 jin1 shan1 ji4 yang2 zhou1 xian1 yu2 zi3 jun4 cong2 shi4 shao4 guang1
titleSlug: you-jin-shan-ji-yang-zhou-xian-yu-zi-jun-cong-shi-shao-guang
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扬州望金山，隠隠大如幞。
- 朅来长江上，孤高二千尺。
- 僧居厌山小，面面贴苍石。
- 虚楼三百间，正压江潮白。
- 清风敛霁雾，晓日曜金碧。
- 直侵鱼龙居，似得鬼神役。
- 我行有程度，欲去空自惜。
- 风吹渡江水，山僧午方食。
- 波澜洗我心，笋蕨饱我腹。
- 平生足游衍，壮观此云极。
- 铁瓮本谁安，海门复谁植。
- 东南递隠见，遥与此山匹。
- 兹游几不遂，深愧幕府客。
- 归时日已莫，正值江月黑。
- 顾视天水并，坐恐星斗湿。
- 使君何时罢，登览不可失。

## 拼音
- yang2 zhou1 wang4 jin1 shan1 ， yin3 yin3 da4 ru2 fu2 。
- qie4 lai2 chang2 jiang1 shang4 ， gu1 gao1 er4 qian1 chi3 。
- seng1 ju1 yan4 shan1 xiao3 ， mian4 mian4 tie1 cang1 shi2 。
- xu1 lou2 san1 bai3 jian1 ， zheng4 ya1 jiang1 chao2 bai2 。
- qing1 feng1 lian3 ji4 wu4 ， xiao3 ri4 yao4 jin1 bi4 。
- zhi2 qin1 yu2 long2 ju1 ， si4 de2 gui3 shen2 yi4 。
- wo3 xing2 you3 cheng2 du4 ， yu4 qu4 kong1 zi4 xi1 。
- feng1 chui1 du4 jiang1 shui3 ， shan1 seng1 wu3 fang1 shi2 。
- bo1 lan2 xi3 wo3 xin1 ， sun3 jue2 bao3 wo3 fu4 。
- ping2 sheng1 zu2 you2 yan3 ， zhuang4 guan1 ci3 yun2 ji2 。
- tie3 weng4 ben3 shui2 an1 ， hai3 men2 fu4 shui2 zhi2 。
- dong1 nan2 di4 yin3 jian4 ， yao2 yu3 ci3 shan1 pi3 。
- zi1 you2 ji3 bu2 sui4 ， shen1 kui4 mu4 fu3 ke4 。
- gui1 shi2 ri4 yi3 mo4 ， zheng4 zhi2 jiang1 yue4 hei1 。
- gu4 shi4 tian1 shui3 bing4 ， zuo4 kong3 xing1 dou4 shi1 。
- shi3 jun1 he2 shi2 ba4 ， deng1 lan3 bu4 ke3 shi1 。

## 注释

## 译文

## 赏析
