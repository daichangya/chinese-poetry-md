---
id: su-zhe-cheng-ba-xin-ru-biao-di-pou-fu-dan-fu-xiang-yu-ying-chuan-gui-xiang-dai--49033e48
title: 程八信孺表弟剖符单父相遇颍川归乡待阙作长句赠别
titlePinyin: cheng2 ba1 xin4 ru2 biao3 di4 pou1 fu2 dan1 fu4 xiang1 yu4 ying3 chuan1 gui1 xiang1 dai4 que1 zuo4 chang2 ju4 zeng4 bie2
titleSlug: cheng-ba-xin-ru-biao-di-pou-fu-dan-fu-xiang-yu-ying-chuan-gui-xiang-dai--49033e48
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生犹及见大门，弟兄中外十七人。
- 两家门户甲乡党，正如颍川数孙陈。
- 嗈嗈鸣雁略云汉，风吹散落天一垠。
- 归来勉强整毛羽，饮水啄粒伤离群。
- 东西隔绝不敢恨，死生相失长悲辛。
- 萧萧华发对妻子，往往老泪流衣巾。
- 仲叔已尽季亦老，双星孤月耿独存。
- 老夫闭门不敢出，喜君三度乘朱轮。
- 今春剖符地尤胜，不齐自古留芳尘。
- 回车访我念衰老，挽衣把臂才逡巡。
- 君行到官我未死，杖藜便是不速宾。
- 一尊酌我当有问，此国岂有贤于君。

## 拼音
- wo3 sheng1 you2 ji2 jian4 da4 men2 ， di4 xiong0 zhong1 wai4 shi2 qi1 ren2 。
- liang3 jia1 men2 hu4 jia3 xiang1 dang3 ， zheng4 ru2 ying3 chuan1 shu4 sun1 chen2 。
- yong1 yong1 ming2 yan4 lüe4 yun2 han4 ， feng1 chui1 san4 luo4 tian1 yi4 yin2 。
- gui1 lai2 mian3 qiang3 zheng3 mao2 yu3 ， yin3 shui3 zhuo2 li4 shang1 li2 qun2 。
- dong1 xi1 ge2 jue2 bu4 gan3 hen4 ， si3 sheng1 xiang1 shi1 chang2 bei1 xin1 。
- xiao1 xiao1 hua2 fa4 dui4 qi1 zi3 ， wang3 wang3 lao3 lei4 liu2 yi1 jin1 。
- zhong4 shu1 yi3 jin4 ji4 yi4 lao3 ， shuang1 xing1 gu1 yue4 geng3 du2 cun2 。
- lao3 fu1 bi4 men2 bu4 gan3 chu1 ， xi3 jun1 san1 du4 cheng2 zhu1 lun2 。
- jin1 chun1 pou1 fu2 di4 you2 sheng4 ， bu4 qi2 zi4 gu3 liu2 fang1 chen2 。
- hui2 che1 fang3 wo3 nian4 shuai1 lao3 ， wan3 yi1 ba3 bi4 cai2 qun1 xun2 。
- jun1 xing2 dao4 guan1 wo3 wei4 si3 ， zhang4 li2 bian4 shi4 bu2 su4 bin1 。
- yi4 zun1 zhuo2 wo3 dang1 you3 wen4 ， ci3 guo2 qi3 you3 xian2 yu2 jun1 。

## 注释

## 译文

## 赏析
