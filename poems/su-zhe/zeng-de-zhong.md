---
id: su-zhe-zeng-de-zhong
title: 赠德仲
titlePinyin: zeng4 de2 zhong4
titleSlug: zeng-de-zhong
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔见子京邑时，须发如漆无一丝。
- 今年相见颍昌市，霜雪满面知为谁。
- 故人分散隔生死，孑然惟以影自随。
- 怜子肝心如铁石，昔所谓可今不移。
- 世间取舍竟谁是，惟有古佛终难欺。
- 嗟哉我自不知子，意子清净持律师。
- 忽然微笑不言语，袖中锦绣开新诗。
- 可怜相识二十载，终日对面初不知。
- 蚌含明珠不肯吐，暗行沙底藏光辉。
- 蚌为身计良可耳，旁人不悟宁非嗤。

## 拼音
- wo3 xi1 jian4 zi3 jing1 yi4 shi2 ， xu1 fa4 ru2 qi1 wu2 yi4 si1 。
- jin1 nian2 xiang1 jian4 ying3 chang1 shi4 ， shuang1 xue3 man3 mian4 zhi1 wei4 shui2 。
- gu4 ren2 fen1 san4 ge2 sheng1 si3 ， jie2 ran2 wei2 yi3 ying3 zi4 sui2 。
- lian2 zi3 gan1 xin1 ru2 tie3 shi2 ， xi1 suo3 wei4 ke3 jin1 bu4 yi2 。
- shi4 jian1 qu3 she3 jing4 shui2 shi4 ， wei2 you3 gu3 fo2 zhong1 nan2 qi1 。
- jie1 zai1 wo3 zi4 bu4 zhi1 zi3 ， yi4 zi3 qing1 jing4 chi2 lü4 shi1 。
- hu1 ran2 wei1 xiao4 bu4 yan2 yu3 ， xiu4 zhong1 jin3 xiu4 kai1 xin1 shi1 。
- ke3 lian2 xiang4 shi2 er4 shi2 zai3 ， zhong1 ri4 dui4 mian4 chu1 bu4 zhi1 。
- bang4 han2 ming2 zhu1 bu4 ken3 tu3 ， an4 xing2 sha1 di3 cang2 guang1 hui1 。
- bang4 wei4 shen1 ji4 liang2 ke3 er3 ， pang2 ren2 bu2 wu4 ning2 fei1 chi1 。

## 注释

## 译文

## 赏析
