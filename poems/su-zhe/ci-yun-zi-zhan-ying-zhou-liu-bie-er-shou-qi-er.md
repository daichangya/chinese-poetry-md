---
id: su-zhe-ci-yun-zi-zhan-ying-zhou-liu-bie-er-shou-qi-er
title: 次韵子瞻颍州留别二首  其二
titlePinyin: ci4 yun4 zi3 zhan1 ying3 zhou1 liu2 bie2 er4 shou3     qi2 er4
titleSlug: ci-yun-zi-zhan-ying-zhou-liu-bie-er-shou-qi-er
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 放舟清淮上，荡潏洗心胸。
- 所遇日转胜，恨我不得同。
- 江淮忽中断，陂埭何重重。
- 紫蟹三寸筐，白凫五尺童。
- 赤鲤寒在汕，红粳满霜风。
- 西成百物贱，加餐慰贫穷。
- 胡为复相念，未肯安南东。
- 人生免饥寒，不受外物攻。
- 不见田野人，四壁编茅蓬。
- 有食辄自乐，谁知富家翁。

## 拼音
- fang4 zhou1 qing1 huai2 shang4 ， dang4 yu4 xi3 xin1 xiong1 。
- suo3 yu4 ri4 zhuan3 sheng4 ， hen4 wo3 bu4 de2 tong2 。
- jiang1 huai2 hu1 zhong1 duan4 ， bei1 dai4 he2 chong2 chong2 。
- zi3 xie4 san1 cun4 kuang1 ， bai2 fu2 wu3 chi3 tong2 。
- chi4 li3 han2 zai4 shan4 ， hong2 jing1 man3 shuang1 feng1 。
- xi1 cheng2 bai3 wu4 jian4 ， jia1 can1 wei4 pin2 qiong2 。
- hu2 wei4 fu4 xiang1 nian4 ， wei4 ken3 an1 nan2 dong1 。
- ren2 sheng1 mian3 ji1 han2 ， bu2 shou4 wai4 wu4 gong1 。
- bu2 jian4 tian2 ye3 ren2 ， si4 bi4 bian1 mao2 peng2 。
- you3 shi2 zhe2 zi4 le4 ， shui2 zhi1 fu4 jia1 weng1 。

## 注释

## 译文

## 赏析
