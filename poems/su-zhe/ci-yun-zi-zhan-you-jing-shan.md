---
id: su-zhe-ci-yun-zi-zhan-you-jing-shan
title: 次韵子瞻游径山
titlePinyin: ci4 yun4 zi3 zhan1 you2 jing4 shan1
titleSlug: ci-yun-zi-zhan-you-jing-shan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年渡江爱吴山，忽忘蜀道轻秦川。
- 钱塘后到山最胜，下枕湖水相萦旋。
- 坐疑吴会无复有，扁舟屡出凌涛渊。
- 今秋复入径山寺，势压众岭皆摧颠。
- 连峰沓嶂不知数，重重相抱如青莲。
- 散为云雾翳星斗，聚作潭井藏蜿蜒。
- 钦翁未到人迹绝，千里受记来安禅。
- 荒榛野草置茅屋，坐令海贾输金钱。
- 至今传法破烦恼，饱食过客容安眠。
- 解装投锡不复去，纷纷四合来乌鸢。
- 或言此处犹未好，海上人少无烦煎。
- 天台雁荡最深秀，水惊石瘦尤清便。
- 青山独往无不可，论说好丑徒纷然。
- 终当直去无远近，藤鞋竹杖聊穷年。

## 拼音
- qu4 nian2 du4 jiang1 ai4 wu2 shan1 ， hu1 wang4 shu3 dao4 qing1 qin2 chuan1 。
- qian2 tang2 hou4 dao4 shan1 zui4 sheng4 ， xia4 zhen3 hu2 shui3 xiang1 ying2 xuan2 。
- zuo4 yi2 wu2 hui4 wu2 fu4 you3 ， pian1 zhou1 lü3 chu1 ling2 tao1 yuan1 。
- jin1 qiu1 fu4 ru4 jing4 shan1 si4 ， shi4 ya1 zhong4 ling3 jie1 cui1 dian1 。
- lian2 feng1 ta4 zhang4 bu4 zhi1 shu4 ， chong2 chong2 xiang1 bao4 ru2 qing1 lian2 。
- san4 wei4 yun2 wu4 yi4 xing1 dou4 ， ju4 zuo4 tan2 jing3 cang2 wan1 yan2 。
- qin1 weng1 wei4 dao4 ren2 ji4 jue2 ， qian1 li3 shou4 ji4 lai2 an1 chan2 。
- huang1 zhen1 ye3 cao3 zhi4 mao2 wu1 ， zuo4 ling4 hai3 jia3 shu1 jin1 qian2 。
- zhi4 jin1 chuan2 fa3 po4 fan2 nao3 ， bao3 shi2 guo4 ke4 rong2 an1 mian2 。
- jie3 zhuang1 tou2 xi1 bu2 fu4 qu4 ， fen1 fen1 si4 he2 lai2 wu1 yuan1 。
- huo4 yan2 ci3 chu4 you2 wei4 hao3 ， hai3 shang4 ren2 shao3 wu2 fan2 jian1 。
- tian1 tai2 yan4 dang4 zui4 shen1 xiu4 ， shui3 jing1 shi2 shou4 you2 qing1 bian4 。
- qing1 shan1 du2 wang3 wu2 bu4 ke3 ， lun4 shuo1 hao3 chou3 tu2 fen1 ran2 。
- zhong1 dang1 zhi2 qu4 wu2 yuan3 jin4 ， teng2 xie2 zhu2 zhang4 liao2 qiong2 nian2 。

## 注释

## 译文

## 赏析
