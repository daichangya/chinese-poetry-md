---
id: su-zhe-si-ma-jun-shi-duan-ming-du-le-yuan
title: 司马君实端明独乐园
titlePinyin: si1 ma3 jun1 shi2 duan1 ming2 du2 le4 yuan2
titleSlug: si-ma-jun-shi-duan-ming-du-le-yuan
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子嗟丘中亲艺麻，邵平东陵亲种瓜。
- 公今归去事农圃，亦种洛阳千本花。
- 修篁绕屋韵寒玉，平泉入畦纡卧蛇。
- 锦屏奇种𣃁岩窦，嵩高灵药移萌芽。
- 城中三月花事起，肩舆遍入公侯家。
- 浅红深紫相媚好，重楼多叶争矜夸。
- 一枝盈尺不论价，十千斗酒那容赊。
- 归来曳履苔径滑，醉倒闭门春日斜。
- 车轮班班走金毂，印绶若若趋朝衙。
- 世人不顾病杨绾，弟子独有穷侯芭。
- 终年著书未曾厌，一身独乐谁复加。
- 宦游嗟我久尘土，流转海角如浮槎。
- 归心每欲自投劾，孺子渐长能扶车。
- 过门有意奉谈笑，幅巾怀刺无袍𫖇。

## 拼音
- zi3 jie1 qiu1 zhong1 qin1 yi4 ma2 ， shao4 ping2 dong1 ling2 qin1 zhong4 gua1 。
- gong1 jin1 gui1 qu4 shi4 nong2 pu3 ， yi4 zhong3 luo4 yang2 qian1 ben3 hua1 。
- xiu1 huang2 rao4 wu1 yun4 han2 yu4 ， ping2 quan2 ru4 qi2 yu1 wo4 she2 。
- jin3 ping2 qi2 zhong3 𣃁 yan2 dou4 ， song1 gao1 ling2 yao4 yi2 meng2 ya2 。
- cheng2 zhong1 san1 yue4 hua1 shi4 qi3 ， jian1 yu2 bian4 ru4 gong1 hou2 jia1 。
- qian3 hong2 shen1 zi3 xiang1 mei4 hao3 ， zhong4 lou2 duo1 ye4 zheng1 jin1 kua1 。
- yi4 zhi1 ying2 chi3 bu2 lun4 jia4 ， shi2 qian1 dou3 jiu3 na4 rong2 she1 。
- gui1 lai2 ye4 lü3 tai2 jing4 hua2 ， zui4 dao3 bi4 men2 chun1 ri4 xie2 。
- che1 lun2 ban1 ban1 zou3 jin1 gu1 ， yin4 shou4 ruo4 ruo4 qu1 chao2 ya2 。
- shi4 ren2 bu2 gu4 bing4 yang2 wan3 ， di4 zi3 du2 you3 qiong2 hou2 ba1 。
- zhong1 nian2 zhu4 shu1 wei4 ceng2 yan4 ， yi4 shen1 du2 le4 shui2 fu4 jia1 。
- huan4 you2 jie1 wo3 jiu3 chen2 tu3 ， liu2 zhuan3 hai3 jiao3 ru2 fu2 cha2 。
- gui1 xin1 mei3 yu4 zi4 tou2 he2 ， ru2 zi3 jian4 chang2 neng2 fu2 che1 。
- guo4 men2 you3 yi4 feng4 tan2 xiao4 ， fu2 jin1 huai2 ci4 wu2 pao2 𫖇 。

## 注释

## 译文

## 赏析
