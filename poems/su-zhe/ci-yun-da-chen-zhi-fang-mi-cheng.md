---
id: su-zhe-ci-yun-da-chen-zhi-fang-mi-cheng
title: 次韵答陈之方秘丞
titlePinyin: ci4 yun4 da2 chen2 zhi1 fang1 mi4 cheng2
titleSlug: ci-yun-da-chen-zhi-fang-mi-cheng
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山李将军，疋马独行猎。
- 田中射虎豹，后骑不容蹑。
- 丈夫贵自遂，老大饶惊慑。
- 飘摇天地间，自视如一叶。
- 故人多东南，愿作扁舟涉。
- 忽蒙长篇赠，幸此倾盖接。
- 时世尚新奇，诗书存旧业。
- 南风吹清汴，西去无停楫。
- 恨不留君谈，一使众坐厌。
- 新诗苦清壮，欲和再三怯。
- 东都多名卿，投刺日盈笈。
- 一言苟合意，富贵出旬浃。
- 行看文石阶，高谈曳长衱。
- 辱赠但茫然，知君念疲薾。

## 拼音
- nan2 shan1 li3 jiang1 jun1 ， pi3 ma3 du2 xing2 lie4 。
- tian2 zhong1 she4 hu3 bao4 ， hou4 qi2 bu4 rong2 nie4 。
- zhang4 fu0 gui4 zi4 sui4 ， lao3 da4 rao2 jing1 she4 。
- piao1 yao2 tian1 di4 jian1 ， zi4 shi4 ru2 yi1 ye4 。
- gu4 ren2 duo1 dong1 nan2 ， yuan4 zuo4 pian1 zhou1 she4 。
- hu1 meng2 chang2 pian1 zeng4 ， xing4 ci3 qing1 gai4 jie1 。
- shi2 shi4 shang4 xin1 qi2 ， shi1 shu1 cun2 jiu4 ye4 。
- nan2 feng1 chui1 qing1 bian4 ， xi1 qu4 wu2 ting2 ji2 。
- hen4 bu4 liu2 jun1 tan2 ， yi4 shi3 zhong4 zuo4 yan4 。
- xin1 shi1 ku3 qing1 zhuang4 ， yu4 he2 zai4 san1 qie4 。
- dong1 du1 duo1 ming2 qing1 ， tou2 ci4 ri4 ying2 ji2 。
- yi4 yan2 gou3 he2 yi4 ， fu4 gui4 chu1 xun2 jia1 。
- xing2 kan4 wen2 shi2 jie1 ， gao1 tan2 ye4 chang2 jie2 。
- ru3 zeng4 dan4 mang2 ran2 ， zhi1 jun1 nian4 pi2 er3 。

## 注释

## 译文

## 赏析
