---
id: su-zhe-qiu-huang-jia-zi-zhu-zhang
title: 求黄家紫竹杖
titlePinyin: qiu2 huang2 jia1 zi3 zhu2 zhang4
titleSlug: qiu-huang-jia-zi-zhu-zhang
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曾家紫竹君家种，曾园竹与荒藤共。
- 藤骄竹瘁如畏人，不似君家竹森耸。
- 我来买宅非为宅，爱此风梢时一弄。
- 磨刀向藤久未忍，树倒藤披真自送。
- 繁阴一豁新笋地，狂鞭欲向青春动。
- 我身病后少筋力，遍求拄杖扶腰痛。
- 萧萧瘦干未能任，一亩君家知足用。
- 一枝遗我拄寻君，老酒仍烦为开瓮。

## 拼音
- ceng2 jia1 zi3 zhu2 jun1 jia1 zhong3 ， ceng2 yuan2 zhu2 yu3 huang1 teng2 gong4 。
- teng2 jiao1 zhu2 cui4 ru2 wei4 ren2 ， bu2 si4 jun1 jia1 zhu2 sen1 song3 。
- wo3 lai2 mai3 zhai2 fei1 wei4 zhai2 ， ai4 ci3 feng1 shao1 shi2 yi2 nong4 。
- mo2 dao1 xiang4 teng2 jiu3 wei4 ren3 ， shu4 dao3 teng2 pi1 zhen1 zi4 song4 。
- fan2 yin1 yi4 huo1 xin1 sun3 di4 ， kuang2 bian1 yu4 xiang4 qing1 chun1 dong4 。
- wo3 shen1 bing4 hou4 shao3 jin1 li4 ， bian4 qiu2 zhu3 zhang4 fu2 yao1 tong4 。
- xiao1 xiao1 shou4 gan1 wei4 neng2 ren4 ， yi4 mu3 jun1 jia1 zhi1 zu2 yong4 。
- yi4 zhi1 yi2 wo3 zhu3 xun2 jun1 ， lao3 jiu3 reng2 fan2 wei4 kai1 weng4 。

## 注释

## 译文

## 赏析
