---
id: su-zhe-tong-kong-chang-fu-zuo-zhang-fu-ren-shi
title: 同孔常父作张夫人诗
titlePinyin: tong2 kong3 chang2 fu4 zuo4 zhang1 fu1 ren2 shi1
titleSlug: tong-kong-chang-fu-zuo-zhang-fu-ren-shi
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 女子勿言弱，男儿何必强。
- 君看张夫人，身举十五丧。
- 头上脱笄珥，箧中斥襦裳。
- 筑坟连丘山，松柏鬰苍苍。
- 亲戚不为助，涕泣感道傍。
- 昔有王氏老，身为尚书郎。
- 亲死弃不葬，簪裾日翱翔。
- 白骨委庐陵，宦游在岐阳。
- 一旦有丈夫，轩轩类佯狂。
- 相面识心腹，开口言灾祥。
- 嗟汝平生事，不了令谁当。
- 汝身暖丝绵，汝口甘稻粱。
- 衣食未尝废，此事乃可忘。
- 一言中肝心，投身拜其床。
- 傍人漫不知，相视空茫茫。
- 终言汝不悛，物理久必偿。
- 儿女病手足，相随就沦亡。
- 鄙夫本愚悍，过耳风吹墙。
- 明年及前期，长子忧骭疡。
- 一麾守巴峡，双柩还故乡。
- 弱息虽仅存，蹒跚亦非良。
- 谁言天地宽，网目固自张。
- 古事远不信，近事世所详。
- 企张非求福，祸败当惩王。

## 拼音
- nü3 zi3 wu4 yan2 ruo4 ， nan2 er2 he2 bi4 qiang2 。
- jun1 kan4 zhang1 fu1 ren2 ， shen1 ju3 shi2 wu3 sang4 。
- tou2 shang4 tuo1 ji1 er3 ， qie4 zhong1 chi4 ru2 shang0 。
- zhu4 fen2 lian2 qiu1 shan1 ， song1 bai3 yu4 cang1 cang1 。
- qin1 qi0 bu2 wei4 zhu4 ， ti4 qi4 gan3 dao4 bang4 。
- xi1 you3 wang2 shi4 lao3 ， shen1 wei4 shang4 shu1 lang2 。
- qin1 si3 qi4 bu2 zang4 ， zan1 ju1 ri4 ao2 xiang2 。
- bai2 gu3 wei3 lu2 ling2 ， huan4 you2 zai4 qi2 yang2 。
- yi2 dan4 you3 zhang4 fu0 ， xuan1 xuan1 lei4 yang2 kuang2 。
- xiang4 mian4 shi2 xin1 fu4 ， kai1 kou3 yan2 zai1 xiang2 。
- jie1 ru3 ping2 sheng1 shi4 ， bu4 liao3 ling4 shui2 dang1 。
- ru3 shen1 nuan3 si1 mian2 ， ru3 kou3 gan1 dao4 liang2 。
- yi1 shi2 wei4 chang2 fei4 ， ci3 shi4 nai3 ke3 wang4 。
- yi4 yan2 zhong1 gan1 xin1 ， tou2 shen1 bai4 qi2 chuang2 。
- bang4 ren2 man4 bu4 zhi1 ， xiang1 shi4 kong1 mang2 mang2 。
- zhong1 yan2 ru3 bu4 quan1 ， wu4 li3 jiu3 bi4 chang2 。
- er2 nü3 bing4 shou3 zu2 ， xiang1 sui2 jiu4 lun2 wang2 。
- bi3 fu1 ben3 yu2 han4 ， guo4 er3 feng1 chui1 qiang2 。
- ming2 nian2 ji2 qian2 qi1 ， zhang3 zi3 you1 gan4 yang2 。
- yi4 hui1 shou3 ba1 xia2 ， shuang1 jiu4 hai2 gu4 xiang1 。
- ruo4 xi1 sui1 jin3 cun2 ， pan2 shan1 yi4 fei1 liang2 。
- shui2 yan2 tian1 di4 kuan1 ， wang3 mu4 gu4 zi4 zhang1 。
- gu3 shi4 yuan3 bu2 xin4 ， jin4 shi4 shi4 suo3 xiang2 。
- qi3 zhang1 fei1 qiu2 fu2 ， huo4 bai4 dang1 cheng2 wang2 。

## 注释

## 译文

## 赏析
