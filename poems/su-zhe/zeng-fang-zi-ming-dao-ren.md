---
id: su-zhe-zeng-fang-zi-ming-dao-ren
title: 赠方子明道人
titlePinyin: zeng4 fang1 zi3 ming2 dao4 ren2
titleSlug: zeng-fang-zi-ming-dao-ren
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水银成银利十倍，丹砂为金世无对。
- 此人靳术不肯传，阖户泥墙畏天戒。
- 今子何为与我言，人生贫富宁非天。
- 钳锤橐籥枉心力，虀盐布被随因缘。
- 我来江西晚闻道，一言契我心所好。
- 廓然正若太虚空，平生伎俩都除扫。
- 子言旧事净慈师，未断有为非净慈。
- 此术要将救饥耳，人人有命何忧饥。

## 拼音
- shui3 yin2 cheng2 yin2 li4 shi2 bei4 ， dan1 sha1 wei4 jin1 shi4 wu2 dui4 。
- ci3 ren2 jin4 shu4 bu4 ken3 chuan2 ， he2 hu4 ni2 qiang2 wei4 tian1 jie4 。
- jin1 zi3 he2 wei4 yu3 wo3 yan2 ， ren2 sheng1 pin2 fu4 ning2 fei1 tian1 。
- qian2 chui2 tuo2 yue4 wang3 xin1 li4 ， ji1 yan2 bu4 bei4 sui2 yin1 yuan2 。
- wo3 lai2 jiang1 xi1 wan3 wen2 dao4 ， yi4 yan2 qi4 wo3 xin1 suo3 hao3 。
- kuo4 ran2 zheng4 ruo4 tai4 xu1 kong1 ， ping2 sheng1 ji4 liang3 dou1 chu2 sao3 。
- zi3 yan2 jiu4 shi4 jing4 ci2 shi1 ， wei4 duan4 you3 wei4 fei1 jing4 ci2 。
- ci3 shu4 yao4 jiang1 jiu4 ji1 er3 ， ren2 ren2 you3 ming4 he2 you1 ji1 。

## 注释

## 译文

## 赏析
