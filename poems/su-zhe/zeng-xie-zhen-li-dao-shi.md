---
id: su-zhe-zeng-xie-zhen-li-dao-shi
title: 赠写真李道士
titlePinyin: zeng4 xie3 zhen1 li3 dao4 shi4
titleSlug: zeng-xie-zhen-li-dao-shi
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见景灵六殿图功臣，进贤大羽东西陈。
- 能令将相长在世，自古独有曹将军。
- 嵩高李师掉头笑，自言弄笔通前身。
- 百年遗像谁复识，满朝冠剑多伟人。
- 据鞍一见心有得，临窗相对疑通神。
- 十年江海须半脱，归来俯仰惭簪绅。
- 一挥七尺倚墙立，客来顾我诚似君。
- 金章紫绶本非有，绿蓑黄篛甘长贫。
- 如何画作白衣老，置之茅屋全吾真。

## 拼音
- jun1 bu2 jian4 jing3 ling2 liu4 dian4 tu2 gong1 chen2 ， jin4 xian2 da4 yu3 dong1 xi1 chen2 。
- neng2 ling4 jiang4 xiang4 chang2 zai4 shi4 ， zi4 gu3 du2 you3 cao2 jiang1 jun1 。
- song1 gao1 li3 shi1 diao4 tou2 xiao4 ， zi4 yan2 nong4 bi3 tong1 qian2 shen1 。
- bai3 nian2 yi2 xiang4 shui2 fu4 shi2 ， man3 chao2 guan1 jian4 duo1 wei3 ren2 。
- ju4 an1 yi2 jian4 xin1 you3 de2 ， lin2 chuang1 xiang1 dui4 yi2 tong1 shen2 。
- shi2 nian2 jiang1 hai3 xu1 ban4 tuo1 ， gui1 lai2 fu3 yang3 can2 zan1 shen1 。
- yi4 hui1 qi1 chi3 yi3 qiang2 li4 ， ke4 lai2 gu4 wo3 cheng2 si4 jun1 。
- jin1 zhang1 zi3 shou4 ben3 fei1 you3 ， lü4 suo1 huang2 ruo4 gan1 chang2 pin2 。
- ru2 he2 hua4 zuo4 bai2 yi1 lao3 ， zhi4 zhi1 mao2 wu1 quan2 wu2 zhen1 。

## 注释

## 译文

## 赏析
