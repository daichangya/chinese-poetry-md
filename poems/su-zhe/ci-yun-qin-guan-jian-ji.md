---
id: su-zhe-ci-yun-qin-guan-jian-ji
title: 次韵秦观见寄
titlePinyin: ci4 yun4 qin2 guan1 jian4 ji4
titleSlug: ci-yun-qin-guan-jian-ji
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东家有贤人，西家苦相忽。
- 幽兰委冰霜，掩霭特未发。
- 春风限芳蕤，烂漫安可没。
- 东南信多士，人物世不阙。
- 考槃溪山间，自献耻干谒。
- 谁怜幽闲女，艳色比南越。
- 垂耳困盐车，捐金空买骨。
- 读书谢世事，闭门动论月。
- 予生亦羁旅，处世常卒卒。
- 谁令钓竿手，强复此持笏。
- 惟余七尺躯，空洞中无物。
- 时蒙好事过，解榻聊一拂。
- 野情乐江海，梦想扁舟兀。
- 隠居便醉睡，世路多颠蹶。
- 荣华一朝事，毁誉百年歇。
- 相劝沐咸池，阳阿晞汝发。

## 拼音
- dong1 jia1 you3 xian2 ren2 ， xi1 jia1 ku3 xiang1 hu1 。
- you1 lan2 wei3 bing1 shuang1 ， yan3 ai3 te4 wei4 fa1 。
- chun1 feng1 xian4 fang1 rui2 ， lan4 man4 an1 ke3 mei2 。
- dong1 nan2 xin4 duo1 shi4 ， ren2 wu4 shi4 bu4 que1 。
- kao3 pan2 xi1 shan1 jian1 ， zi4 xian4 chi3 gan1 ye4 。
- shui2 lian2 you1 xian2 nü3 ， yan4 se4 bi3 nan2 yue4 。
- chui2 er3 kun4 yan2 che1 ， juan1 jin1 kong1 mai3 gu3 。
- du2 shu1 xie4 shi4 shi4 ， bi4 men2 dong4 lun4 yue4 。
- yu3 sheng1 yi4 ji1 lü3 ， chu3 shi4 chang2 zu2 zu2 。
- shui2 ling4 diao4 gan1 shou3 ， qiang2 fu4 ci3 chi2 hu4 。
- wei2 yu2 qi1 chi3 qu1 ， kong1 dong4 zhong1 wu2 wu4 。
- shi2 meng2 hao3 shi4 guo4 ， jie3 ta4 liao2 yi4 fu2 。
- ye3 qing2 le4 jiang1 hai3 ， meng4 xiang3 pian1 zhou1 wu4 。
- yin3 ju1 bian4 zui4 shui4 ， shi4 lu4 duo1 dian1 jue3 。
- rong2 hua2 yi4 chao2 shi4 ， hui3 yu4 bai3 nian2 xie1 。
- xiang1 quan4 mu4 xian2 chi2 ， yang2 a1 xi1 ru3 fa1 。

## 注释

## 译文

## 赏析
