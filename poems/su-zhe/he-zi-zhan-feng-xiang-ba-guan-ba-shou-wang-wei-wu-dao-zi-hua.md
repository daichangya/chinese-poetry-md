---
id: su-zhe-he-zi-zhan-feng-xiang-ba-guan-ba-shou-wang-wei-wu-dao-zi-hua
title: 和子瞻凤翔八观八首 王维吴道子画
titlePinyin: he2 zi3 zhan1 feng4 xiang2 ba1 guan1 ba1 shou3   wang2 wei2 wu2 dao4 zi3 hua4
titleSlug: he-zi-zhan-feng-xiang-ba-guan-ba-shou-wang-wei-wu-dao-zi-hua
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾观天地间，万事同一理。
- 扁也工斫轮，乃知读文字。
- 我非画中师，偶亦识画旨。
- 勇怯不必同，要以各善耳。
- 壮马脱衔放平陆，步骤风雨百夫靡。
- 美人婉娩守闲独，不出庭户修容止。
- 女能嫣然笑倾国，马能一蹴致千里。
- 优柔自好勇自强，各自胜绝无彼此。
- 谁言王摩诘，乃过吴道子。
- 试谓道子来，置女所挟从软美。
- 道子掉头不肯应，刚杰我已足自恃。
- 雄奔不失驰，精妙实无比。
- 老僧寂灭生虑微，侍女闲洁非复婢。
- 丁宁勿相违，幸使二子齿。
- 二子遗迹今岂多，岐阳可贵能独备。
- 但使古壁常坚完，尘土虽积光艳长不毁。

## 拼音
- wu2 guan1 tian1 di4 jian1 ， wan4 shi4 tong2 yi4 li3 。
- bian3 ye3 gong1 zhuo2 lun2 ， nai3 zhi1 du2 wen2 zi4 。
- wo3 fei1 hua4 zhong1 shi1 ， ou3 yi4 shi2 hua4 zhi3 。
- yong3 qie4 bu2 bi4 tong2 ， yao4 yi3 ge4 shan4 er3 。
- zhuang4 ma3 tuo1 xian2 fang4 ping2 lu4 ， bu4 zhou4 feng1 yu3 bai3 fu1 mi2 。
- mei3 ren2 wan3 mian3 shou3 xian2 du2 ， bu4 chu1 ting2 hu4 xiu1 rong2 zhi3 。
- nü3 neng2 yan1 ran2 xiao4 qing1 guo2 ， ma3 neng2 yi2 cu4 zhi4 qian1 li3 。
- you1 rou2 zi4 hao3 yong3 zi4 qiang2 ， ge4 zi4 sheng4 jue2 wu2 bi3 ci3 。
- shui2 yan2 wang2 mo2 jie2 ， nai3 guo4 wu2 dao4 zi3 。
- shi4 wei4 dao4 zi3 lai2 ， zhi4 nü3 suo3 xie2 cong2 ruan3 mei3 。
- dao4 zi3 diao4 tou2 bu4 ken3 ying4 ， gang1 jie2 wo3 yi3 zu2 zi4 shi4 。
- xiong2 ben1 bu4 shi1 chi2 ， jing1 miao4 shi2 wu2 bi3 。
- lao3 seng1 ji4 mie4 sheng1 lü4 wei1 ， shi4 nü3 xian2 jie2 fei1 fu4 bi4 。
- ding1 ning2 wu4 xiang1 wei2 ， xing4 shi3 er4 zi3 chi3 。
- er4 zi3 yi2 ji4 jin1 qi3 duo1 ， qi2 yang2 ke3 gui4 neng2 du2 bei4 。
- dan4 shi3 gu3 bi4 chang2 jian1 wan2 ， chen2 tu3 sui1 ji1 guang1 yan4 chang2 bu4 hui3 。

## 注释

## 译文

## 赏析
