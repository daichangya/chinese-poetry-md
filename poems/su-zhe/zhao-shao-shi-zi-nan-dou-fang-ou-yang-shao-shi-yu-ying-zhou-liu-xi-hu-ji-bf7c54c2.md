---
id: su-zhe-zhao-shao-shi-zi-nan-dou-fang-ou-yang-shao-shi-yu-ying-zhou-liu-xi-hu-ji-bf7c54c2
title: 赵少师自南都访欧阳少师于颍州留西湖久之作诗献欧阳公
titlePinyin: zhao4 shao3 shi1 zi4 nan2 dou1 fang3 ou1 yang2 shao3 shi1 yu2 ying3 zhou1 liu2 xi1 hu2 jiu3 zhi1 zuo4 shi1 xian4 ou1 yang2 gong1
titleSlug: zhao-shao-shi-zi-nan-dou-fang-ou-yang-shao-shi-yu-ying-zhou-liu-xi-hu-ji-bf7c54c2
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公居颍水上，德与颍水清。
- 身闲道转胜，内足无复营。
- 平昔富交游，开门坐常盈。
- 退居万事乐，独恨无友生。
- 汝颍亦多士，后来非老成。
- 赵公平生旧，情好均弟兄。
- 少年结意气，晚岁齐功名。
- 携手践廊庙，蹑足辞钧衡。
- 徜徉里闾间，脱略世俗萦。
- 兴来忽命驾，一往千里轻。
- 白发俨相映，元勋各峥嵘。
- 人生会面难，此会有余情。
- 遨游西湖中，仲夏草木荣。
- 壶觞列四坐，歌舞罗前楹。
- 画舫极沿溯，肩舆并逢迎。
- 棹进凫鸭乱，乐作虫鱼惊。
- 近寺骈履迹，高台吹笑声。
- 往事语京洛，余欢发吟赓。
- 拳拳主人厚，款款来客诚。
- 此乐有时尽，此好何由倾。

## 拼音
- gong1 ju1 ying3 shui3 shang4 ， de2 yu3 ying3 shui3 qing1 。
- shen1 xian2 dao4 zhuan3 sheng4 ， nei4 zu2 wu2 fu4 ying2 。
- ping2 xi1 fu4 jiao1 you2 ， kai1 men2 zuo4 chang2 ying2 。
- tui4 ju1 wan4 shi4 le4 ， du2 hen4 wu2 you3 sheng1 。
- ru3 ying3 yi4 duo1 shi4 ， hou4 lai2 fei1 lao3 cheng2 。
- zhao4 gong1 ping2 sheng1 jiu4 ， qing2 hao3 jun1 di4 xiong0 。
- shao4 nian2 jie2 yi4 qi4 ， wan3 sui4 qi2 gong1 ming2 。
- xie2 shou3 jian4 lang2 miao4 ， nie4 zu2 ci2 jun1 heng2 。
- chang2 yang2 li3 lü2 jian1 ， tuo1 lüe4 shi4 su2 ying2 。
- xing1 lai2 hu1 ming4 jia4 ， yi4 wang3 qian1 li3 qing1 。
- bai2 fa4 yan3 xiang1 ying4 ， yuan2 xun1 ge4 zheng1 rong2 。
- ren2 sheng1 hui4 mian4 nan2 ， ci3 hui4 you3 yu2 qing2 。
- ao2 you2 xi1 hu2 zhong1 ， zhong4 xia4 cao3 mu4 rong2 。
- hu2 shang1 lie4 si4 zuo4 ， ge1 wu3 luo2 qian2 ying2 。
- hua4 fang3 ji2 yan2 su4 ， jian1 yu2 bing4 feng2 ying2 。
- zhao4 jin4 fu2 ya1 luan4 ， le4 zuo4 chong2 yu2 jing1 。
- jin4 si4 pian2 lü3 ji4 ， gao1 tai2 chui1 xiao4 sheng1 。
- wang3 shi4 yu3 jing1 luo4 ， yu2 huan1 fa1 yin2 geng1 。
- quan2 quan2 zhu3 ren2 hou4 ， kuan3 kuan3 lai2 ke4 cheng2 。
- ci3 le4 you3 shi2 jin4 ， ci3 hao3 he2 you2 qing1 。

## 注释

## 译文

## 赏析
