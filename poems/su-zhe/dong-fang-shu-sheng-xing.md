---
id: su-zhe-dong-fang-shu-sheng-xing
title: 东方书生行
titlePinyin: dong1 fang1 shu1 sheng1 xing2
titleSlug: dong-fang-shu-sheng-xing
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东方书生多愚鲁，闭门诵书口生土。
- 窗中白首抱遗编，自信此书传父祖。
- 辟雍新说从上公，册除仆射酬元功。
- 太常弟子不知数，日夜吟讽如寒虫。
- 四方窥觇不能得，一卷百金犹复惜。
- 康成颖达弃尘灰，老聃瞿昙更出入。
- 旧书句句传先师，中途欲弃还自疑。
- 东邻小儿识机会，半年外舍无不知。
- 乘轻策肥正年少，齿疏唇腐真堪笑。
- 是非得失付它年，眼前且买先腾踔。

## 拼音
- dong1 fang1 shu1 sheng1 duo1 yu2 lu3 ， bi4 men2 song4 shu1 kou3 sheng1 tu3 。
- chuang1 zhong1 bai2 shou3 bao4 yi2 bian1 ， zi4 xin4 ci3 shu1 chuan2 fu4 zu3 。
- pi4 yong1 xin1 shuo1 cong2 shang4 gong1 ， ce4 chu2 pu2 she4 chou2 yuan2 gong1 。
- tai4 chang2 di4 zi3 bu4 zhi1 shu4 ， ri4 ye4 yin2 feng3 ru2 han2 chong2 。
- si4 fang1 kui1 chan1 bu4 neng2 de2 ， yi2 juan4 bai3 jin1 you2 fu4 xi1 。
- kang1 cheng2 ying3 da2 qi4 chen2 hui1 ， lao3 dan1 qu2 tan2 geng4 chu1 ru4 。
- jiu4 shu1 ju4 ju4 chuan2 xian1 shi1 ， zhong1 tu2 yu4 qi4 hai2 zi4 yi2 。
- dong1 lin2 xiao3 er2 shi2 ji1 hui4 ， ban4 nian2 wai4 she4 wu2 bu4 zhi1 。
- cheng2 qing1 ce4 fei2 zheng4 nian2 shao4 ， chi3 shu1 chun2 fu3 zhen1 kan1 xiao4 。
- shi4 fei1 de2 shi1 fu4 ta1 nian2 ， yan3 qian2 qie3 mai3 xian1 teng2 chuo1 。

## 注释

## 译文

## 赏析
