---
id: su-zhe-ci-yun-kong-ping-zhong-zhu-zuo-jian-ji-si-shou-qi-er
title: 次韵孔平仲著作见寄四首  其二
titlePinyin: ci4 yun4 kong3 ping2 zhong4 zhu4 zuo4 jian4 ji4 si4 shou3     qi2 er4
titleSlug: ci-yun-kong-ping-zhong-zhu-zuo-jian-ji-si-shou-qi-er
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 共居天地间，大类一间屋。
- 推排出高下，何异车转毂。
- 死生本昼夜，祸福固倚伏。
- 谁令尘垢昏，浪与纷华逐。
- 譬如薪中火，外照不自烛。
- 感君探至道，劝我减粱肉。
- 虚心有遗味，实腹不须粟。
- 芬敷谢桃杏，清劲比松竹。
- 息微知气定，睡少验神足。
- 胡为嗜一饱，坐使百神哭。
- 要知丹砂异，不受腥腐触。
- 可怜山林姿，自缚斗升禄。
- 君看出世士，肯屑世间福。
- 宁从市井游，与众同碌碌。
- 不愿束冠裳，腰金佩鸣玉。
- 斯人今何在，未易识凡目。
- 恐在庐山中，飞翔逐黄鹄。
- 试用物色寻，应歌紫芝曲。

## 拼音
- gong4 ju1 tian1 di4 jian1 ， da4 lei4 yi4 jian1 wu1 。
- tui1 pai2 chu1 gao1 xia4 ， he2 yi4 che1 zhuan3 gu1 。
- si3 sheng1 ben3 zhou4 ye4 ， huo4 fu2 gu4 yi3 fu2 。
- shui2 ling4 chen2 gou4 hun1 ， lang4 yu3 fen1 hua2 zhu2 。
- pi4 ru2 xin1 zhong1 huo3 ， wai4 zhao4 bu2 zi4 zhu2 。
- gan3 jun1 tan4 zhi4 dao4 ， quan4 wo3 jian3 liang2 rou4 。
- xu1 xin1 you3 yi2 wei4 ， shi2 fu4 bu4 xu1 su4 。
- fen1 fu1 xie4 tao2 xing4 ， qing1 jin4 bi3 song1 zhu2 。
- xi1 wei1 zhi1 qi4 ding4 ， shui4 shao3 yan4 shen2 zu2 。
- hu2 wei4 shi4 yi4 bao3 ， zuo4 shi3 bai3 shen2 ku1 。
- yao4 zhi1 dan1 sha1 yi4 ， bu2 shou4 xing1 fu3 chu4 。
- ke3 lian2 shan1 lin2 zi1 ， zi4 fu4 dou4 sheng1 lu4 。
- jun1 kan4 chu1 shi4 shi4 ， ken3 xie4 shi4 jian1 fu2 。
- ning2 cong2 shi4 jing3 you2 ， yu3 zhong4 tong2 lu4 lu4 。
- bu2 yuan4 shu4 guan1 shang0 ， yao1 jin1 pei4 ming2 yu4 。
- si1 ren2 jin1 he2 zai4 ， wei4 yi4 shi2 fan2 mu4 。
- kong3 zai4 lu2 shan1 zhong1 ， fei1 xiang2 zhu2 huang2 hu2 。
- shi4 yong4 wu4 se4 xun2 ， ying4 ge1 zi3 zhi1 qu3 。

## 注释

## 译文

## 赏析
