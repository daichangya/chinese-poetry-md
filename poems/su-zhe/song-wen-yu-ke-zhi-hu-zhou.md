---
id: su-zhe-song-wen-yu-ke-zhi-hu-zhou
title: 送文与可知湖州
titlePinyin: song4 wen2 yu3 ke3 zhi1 hu2 zhou1
titleSlug: song-wen-yu-ke-zhi-hu-zhou
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 连持梁洋印，久作溪山主。
- 深知为郡乐，但畏买茶苦。
- 来归天禄阁，坐守登闻鼓。
- 九重未明入，百辟盈庭舞。
- 城南独归卧，心事谁当语。
- 旧闻吴兴胜，试问天公取。
- 家贫橐装尽，岁莫轻帆举。
- 苕溪净多石，弁岭瘦无土。
- 湖藕雪冰丝，山茶泼牛乳。
- 香粳饭玉粒，鲜鲫鲙红缕。
- 宫开水精洁，人寄画屏住。
- 俗吏自难堪，诗翁正当与。
- 从来思清绝，况乃病新愈。
- 团团肘后丹，暠暠胸中素。
- 高卧镇夸俗，清谈静烦诉。
- 应笑杜紫微，湖亭但狂顾。

## 拼音
- lian2 chi2 liang2 yang2 yin4 ， jiu3 zuo4 xi1 shan1 zhu3 。
- shen1 zhi1 wei4 jun4 le4 ， dan4 wei4 mai3 cha2 ku3 。
- lai2 gui1 tian1 lu4 ge2 ， zuo4 shou3 deng1 wen2 gu3 。
- jiu3 chong2 wei4 ming2 ru4 ， bai3 pi4 ying2 ting2 wu3 。
- cheng2 nan2 du2 gui1 wo4 ， xin1 shi4 shui2 dang1 yu3 。
- jiu4 wen2 wu2 xing1 sheng4 ， shi4 wen4 tian1 gong1 qu3 。
- jia1 pin2 tuo2 zhuang1 jin4 ， sui4 mo4 qing1 fan1 ju3 。
- tiao2 xi1 jing4 duo1 shi2 ， bian4 ling3 shou4 wu2 tu3 。
- hu2 ou3 xue3 bing1 si1 ， shan1 cha2 po1 niu2 ru3 。
- xiang1 jing1 fan4 yu4 li4 ， xian1 ji4 kuai4 hong2 lü3 。
- gong1 kai1 shui3 jing1 jie2 ， ren2 ji4 hua4 ping2 zhu4 。
- su2 li4 zi4 nan2 kan1 ， shi1 weng1 zheng4 dang1 yu3 。
- cong2 lai2 si1 qing1 jue2 ， kuang4 nai3 bing4 xin1 yu4 。
- tuan2 tuan2 zhou3 hou4 dan1 ， hao4 hao4 xiong1 zhong1 su4 。
- gao1 wo4 zhen4 kua1 su2 ， qing1 tan2 jing4 fan2 su4 。
- ying4 xiao4 du4 zi3 wei1 ， hu2 ting2 dan4 kuang2 gu4 。

## 注释

## 译文

## 赏析
