---
id: su-zhe-song-ou-yang-bian
title: 送欧阳辩
titlePinyin: song4 ou1 yang2 bian4
titleSlug: song-ou-yang-bian
author: 苏辙
authorPinyin: su1 zhe2
authorSlug: su-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我年十九识君翁，须发白尽颧颊红。
- 奇姿云卷出翠阜，高论河决生清风。
- 我时少年岂知道，因缘父兄愿承教。
- 文章疏略未足云，举止猖狂空自笑。
- 公家多士如牛毛，扬眉抵掌气相高。
- 下客逡巡愧知己，流枿低昂随所遭。
- 却来京洛三十载，重到公家二君在。
- 伯亡仲逝无由追，泪落数行心破碎。
- 京城东西正十里，雨落泥深旱尘起。
- 衣冠缠绕类春蚕，一岁相从知有几。
- 去年叔为尚书郎，家传旧业行有望。
- 今年季作澶渊吏，米盐骚屑何当起。
- 前辈今无一二存，后来幸有风流似。
- 黄河西行淤没屋，桑柘如云麦禾熟。
- 年丰事少似宜君，饱读遗书心亦足。

## 拼音
- wo3 nian2 shi2 jiu3 shi2 jun1 weng1 ， xu1 fa4 bai2 jin4 quan2 jia2 hong2 。
- qi2 zi1 yun2 juan4 chu1 cui4 fu4 ， gao1 lun4 he2 jue2 sheng1 qing1 feng1 。
- wo3 shi2 shao4 nian2 qi3 zhi1 dao4 ， yin1 yuan2 fu4 xiong1 yuan4 cheng2 jiao4 。
- wen2 zhang1 shu1 lüe4 wei4 zu2 yun2 ， ju3 zhi3 chang1 kuang2 kong1 zi4 xiao4 。
- gong1 jia0 duo1 shi4 ru2 niu2 mao2 ， yang2 mei2 di3 zhang3 qi4 xiang1 gao1 。
- xia4 ke4 qun1 xun2 kui4 zhi1 ji3 ， liu2 nie4 di1 ang2 sui2 suo3 zao1 。
- que4 lai2 jing1 luo4 san1 shi2 zai3 ， zhong4 dao4 gong1 jia0 er4 jun1 zai4 。
- bo2 wang2 zhong4 shi4 wu2 you2 zhui1 ， lei4 luo4 shu4 xing2 xin1 po4 sui4 。
- jing1 cheng2 dong1 xi1 zheng4 shi2 li3 ， yu3 luo4 ni2 shen1 han4 chen2 qi3 。
- yi1 guan1 chan2 rao4 lei4 chun1 can2 ， yi2 sui4 xiang1 cong2 zhi1 you3 ji3 。
- qu4 nian2 shu1 wei4 shang4 shu1 lang2 ， jia1 chuan2 jiu4 ye4 xing2 you3 wang4 。
- jin1 nian2 ji4 zuo4 chan2 yuan1 li4 ， mi3 yan2 sao1 xie4 he2 dang1 qi3 。
- qian2 bei4 jin1 wu2 yi1 er4 cun2 ， hou4 lai2 xing4 you3 feng1 liu2 si4 。
- huang2 he2 xi1 xing2 yu1 mei2 wu1 ， sang1 zhe4 ru2 yun2 mai4 he2 shu2 。
- nian2 feng1 shi4 shao3 si4 yi2 jun1 ， bao3 du2 yi2 shu1 xin1 yi4 zu2 。

## 注释

## 译文

## 赏析
