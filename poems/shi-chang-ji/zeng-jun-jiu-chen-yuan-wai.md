---
id: shi-chang-ji-zeng-jun-jiu-chen-yuan-wai
title: 赠郡纠陈员外
titlePinyin: zeng4 jun4 jiu1 chen2 yuan2 wai4
titleSlug: zeng-jun-jiu-chen-yuan-wai
author: 释长吉
authorPinyin: shi4 chang2 ji2
authorSlug: shi-chang-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耿介蕴国器，兹焉纠郡纲。
- 清规禀诗礼，华阀联簪裳。
- 才刃挺铦利，心鉴涵辉光。
- 盘错无以壅，奸邪固难藏。
- 民冤积已雪，吏局清如霜。
- 弹雀费明月，补履烦干将。
- 火烈金益坚，雪深松愈苍。
- 英声人驰骛，壮气方激昂。
- 凝旒嗣洪业，百辟升贤良。
- 孰知隠鹄志，即起摩天翔。

## 拼音
- geng3 jie4 yun4 guo2 qi4 ， zi1 yan1 jiu1 jun4 gang1 。
- qing1 gui1 bing3 shi1 li3 ， hua2 fa2 lian2 zan1 shang0 。
- cai2 ren4 ting3 xian1 li4 ， xin1 jian4 han2 hui1 guang1 。
- pan2 cuo4 wu2 yi3 yong1 ， jian1 xie2 gu4 nan2 cang2 。
- min2 yuan1 ji1 yi3 xue3 ， li4 ju2 qing1 ru2 shuang1 。
- tan2 que4 fei4 ming2 yue4 ， bu3 lü3 fan2 gan1 jiang1 。
- huo3 lie4 jin1 yi4 jian1 ， xue3 shen1 song1 yu4 cang1 。
- ying1 sheng1 ren2 chi2 wu4 ， zhuang4 qi4 fang1 ji1 ang2 。
- ning2 liu2 si4 hong2 ye4 ， bai3 pi4 sheng1 xian2 liang2 。
- shu2 zhi1 yin3 hu2 zhi4 ， ji2 qi3 mo2 tian1 xiang2 。

## 注释

## 译文

## 赏析
