---
id: yan-tai-chu-dong-zhou-yi-dang
title: 东州逸党
titlePinyin: dong1 zhou1 yi4 dang3
titleSlug: dong-zhou-yi-dang
author: 颜太初
authorPinyin: yan2 tai4 chu1
authorSlug: yan-tai-chu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天之有常度，躔次绝乖离。
- 地之有常理，沈潜无变亏。
- 人之有常道，高下遵轨仪。
- 三才各定位，万古永不移。
- 二仪设有变，修德可以祈。
- 人道或反常，其乱何由支。
- 昔在典午朝，国祚向陵夷。
- 日向中夜出，赫赫来东陲。
- 地向太极裂，中有苍鹅飞。
- 高厚灾且异，人妖亦繁滋。
- 始有竹林民，怪诞名不羁。
- 次有夷甫辈，高谈慕无为。
- 沈湎多越礼，阮籍兼辅之。
- 虚名能饰诈，光逸与王尼。
- 何曾有先见，不能救其衰。
- 张华徒竭力，无以扶其危。
- 至今西晋书，读之堪涕洟。
- 尔来历千年，炎宋运重熙。
- 东州有逸党，尊大自相推。
- 号曰方外交，荡然绝四维。
- 六籍被诋诃，三皇遭毁訾。
- 坑儒愚黔首，快哉秦李斯。
- 与世立宪度，迂哉鲁先师。
- 流宕终忘反，恶闻有民彝。
- 或为童牧饮，垂髽以相嬉。
- 或作概量歌，无非市井辞。
- 或作薤露唱，发声令人悲。
- 或称重气义，金帛不为赀。
- 或曰外形骸，顶踵了无丝。
- 麀聚复优杂，何者为尊卑。
- 遥闻风波民，未见如调饥。
- 偶逢绅带士，相对如拘縻。
- 不知二纪来，此风肇自谁。
- 都缘极显地，多用宁馨儿。
- 斯人之一唱，翕然天下随。
- 斯人之一趋，靡然天下驰。
- 乡老为品状，不以逸为嗤。
- 宗伯主计偕，不以逸为非。
- 私庭训子弟，多以逸为宜。
- 公朝论人物，翻以逸为奇。
- 家国尽为逸，礼法从何施。
- 我常病其事，中夜起思惟。
- 平地三尺限，空车登无歧。
- 重载历百仞，所来因陵迟。
- 万一染成俗，虽悔何由追。
- 众人皆若梦，焉能分其糜。
- 众人皆若醉，不知啜其醨。
- 天下皆病痿，俾谁就鲁医。
- 天下皆病狂，何暇灸其眉。
- 幸有名教党，可与决雄雌。
- 所嗟九品贱，不得立文墀。
- 贾谊惟恸哭，梁鸿空五噫。
- 终削南山竹，冒死指其疵。
- 愿乘九庙灵，感悟宸心知。
- 赫尔奋独断，去邪在勿疑。
- 分捕复大索，𪫺人无孑遗。
- 大者肆朝市，其徒窜海湄。
- 杀一以戒万，是曰政之基。
- 千奴共一胆，胆破众自隳。
- 无使永嘉风，败乱升平时。

## 拼音
- tian1 zhi1 you3 chang2 du4 ， chan2 ci4 jue2 guai1 li2 。
- di4 zhi1 you3 chang2 li3 ， shen3 qian2 wu2 bian4 kui1 。
- ren2 zhi1 you3 chang2 dao4 ， gao1 xia4 zun1 gui3 yi2 。
- san1 cai2 ge4 ding4 wei4 ， wan4 gu3 yong3 bu4 yi2 。
- er4 yi2 she4 you3 bian4 ， xiu1 de2 ke3 yi3 qi2 。
- ren2 dao4 huo4 fan3 chang2 ， qi2 luan4 he2 you2 zhi1 。
- xi1 zai4 dian3 wu3 chao2 ， guo2 zuo4 xiang4 ling2 yi2 。
- ri4 xiang4 zhong1 ye4 chu1 ， he4 he4 lai2 dong1 chui2 。
- di4 xiang4 tai4 ji2 lie4 ， zhong1 you3 cang1 e2 fei1 。
- gao1 hou4 zai1 qie3 yi4 ， ren2 yao1 yi4 fan2 zi1 。
- shi3 you3 zhu2 lin2 min2 ， guai4 dan4 ming2 bu4 ji1 。
- ci4 you3 yi2 fu3 bei4 ， gao1 tan2 mu4 wu2 wei2 。
- shen3 mian3 duo1 yue4 li3 ， ruan3 ji2 jian1 fu3 zhi1 。
- xu1 ming2 neng2 shi4 zha4 ， guang1 yi4 yu3 wang2 ni2 。
- he2 ceng2 you3 xian1 jian4 ， bu4 neng2 jiu4 qi2 shuai1 。
- zhang1 hua2 tu2 jie2 li4 ， wu2 yi3 fu2 qi2 wei1 。
- zhi4 jin1 xi1 jin4 shu1 ， du2 zhi1 kan1 ti4 yi2 。
- er3 lai2 li4 qian1 nian2 ， yan2 song4 yun4 zhong4 xi1 。
- dong1 zhou1 you3 yi4 dang3 ， zun1 da4 zi4 xiang1 tui1 。
- hao4 yue1 fang1 wai4 jiao1 ， dang4 ran2 jue2 si4 wei2 。
- liu4 ji2 bei4 di3 he1 ， san1 huang2 zao1 hui3 zi1 。
- keng1 ru2 yu2 qian2 shou3 ， kuai4 zai1 qin2 li3 si1 。
- yu3 shi4 li4 xian4 du4 ， yu1 zai1 lu3 xian1 shi1 。
- liu2 dang4 zhong1 wang4 fan3 ， e4 wen2 you3 min2 yi2 。
- huo4 wei4 tong2 mu4 yin3 ， chui2 zhua1 yi3 xiang1 xi1 。
- huo4 zuo4 gai4 liang2 ge1 ， wu2 fei1 shi4 jing3 ci2 。
- huo4 zuo4 xie4 lu4 chang4 ， fa1 sheng1 ling4 ren2 bei1 。
- huo4 cheng1 zhong4 qi4 yi4 ， jin1 bo2 bu2 wei4 zi1 。
- huo4 yue1 wai4 xing2 hai2 ， ding3 zhong3 le0 wu2 si1 。
- you1 ju4 fu4 you1 za2 ， he2 zhe3 wei4 zun1 bei1 。
- yao2 wen2 feng1 bo1 min2 ， wei4 jian4 ru2 tiao2 ji1 。
- ou3 feng2 shen1 dai4 shi4 ， xiang1 dui4 ru2 ju1 mi2 。
- bu4 zhi1 er4 ji4 lai2 ， ci3 feng1 zhao4 zi4 shui2 。
- dou1 yuan2 ji2 xian3 di4 ， duo1 yong4 ning2 xin1 er2 。
- si1 ren2 zhi1 yi1 chang4 ， xi1 ran2 tian1 xia4 sui2 。
- si1 ren2 zhi1 yi1 qu1 ， mi2 ran2 tian1 xia4 chi2 。
- xiang1 lao3 wei4 pin3 zhuang4 ， bu4 yi3 yi4 wei4 chi1 。
- zong1 bo2 zhu3 ji4 xie2 ， bu4 yi3 yi4 wei4 fei1 。
- si1 ting2 xun4 zi3 di4 ， duo1 yi3 yi4 wei4 yi2 。
- gong1 chao2 lun4 ren2 wu4 ， fan1 yi3 yi4 wei4 qi2 。
- jia1 guo2 jin4 wei4 yi4 ， li3 fa3 cong2 he2 shi1 。
- wo3 chang2 bing4 qi2 shi4 ， zhong1 ye4 qi3 si1 wei2 。
- ping2 di4 san1 chi3 xian4 ， kong1 che1 deng1 wu2 qi2 。
- zhong4 zai3 li4 bai3 ren4 ， suo3 lai2 yin1 ling2 chi2 。
- wan4 yi1 ran3 cheng2 su2 ， sui1 hui3 he2 you2 zhui1 。
- zhong4 ren2 jie1 ruo4 meng4 ， yan1 neng2 fen1 qi2 mi2 。
- zhong4 ren2 jie1 ruo4 zui4 ， bu4 zhi1 chuo4 qi2 li2 。
- tian1 xia4 jie1 bing4 wei3 ， bi3 shui2 jiu4 lu3 yi1 。
- tian1 xia4 jie1 bing4 kuang2 ， he2 xia2 jiu3 qi2 mei2 。
- xing4 you3 ming2 jiao4 dang3 ， ke3 yu3 jue2 xiong2 ci2 。
- suo3 jie1 jiu3 pin3 jian4 ， bu4 de2 li4 wen2 chi2 。
- jia3 yi4 wei2 tong4 ku1 ， liang2 hong2 kong1 wu3 yi1 。
- zhong1 xiao1 nan2 shan1 zhu2 ， mao4 si3 zhi3 qi2 ci1 。
- yuan4 cheng2 jiu3 miao4 ling2 ， gan3 wu4 chen2 xin1 zhi1 。
- he4 er3 fen4 du2 duan4 ， qu4 xie2 zai4 wu4 yi2 。
- fen1 bu3 fu4 da4 suo3 ， 𪫺 ren2 wu2 jie2 yi2 。
- da4 zhe3 si4 chao2 shi4 ， qi2 tu2 cuan4 hai3 mei2 。
- sha1 yi4 yi3 jie4 wan4 ， shi4 yue1 zheng4 zhi1 ji1 。
- qian1 nu2 gong4 yi4 dan3 ， dan3 po4 zhong4 zi4 hui1 。
- wu2 shi3 yong3 jia1 feng1 ， bai4 luan4 sheng1 ping2 shi2 。

## 注释

## 译文

## 赏析
