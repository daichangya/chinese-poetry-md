---
id: yan-tai-chu-xu-xi
title: 许希
titlePinyin: xu3 xi1
titleSlug: xu-xi
author: 颜太初
authorPinyin: yan2 tai4 chu1
authorSlug: yan-tai-chu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京城名利涂，车马相奔驰。
- 其间取富贵，往往输巫医。
- 前后十数辈，身没名已隳。
- 独有许希者，蕴蓄何瑰奇。
- 始自下蔡来，所处尤喧卑。
- 西市三十年，汩汩无人知。
- 一朝仗至艺，骤登文石墀。
- 三针愈上疾，神速不移时。
- 酬以六尚官，著籍通端闱。
- 旌以三品服，佩紫垂金龟。
- 于时称谢毕，西向复陈仪。
- 当宁惊且问，历历宣其辞。
- 臣传扁鹊术，遇主今得施。
- 特此一展谢，臣心不自私。
- 主上惜其意，击赏为嘘唏。
- 仍给水衡钱，国西命立祠。
- 复加灵应号，金额照华榱。
- 自此辇毂下，求祷何祁祁。
- 我过庆成坊，见之心且悲。
- 秦医术虽妙，五腑及四肢。
- 所习得其人，千龄祀不亏。
- 鲁圣术至大，帝道与民彝。
- 所习非其人，一朝反相持。
- 小吏师荀况，窃为辨说资。
- 作相劝焚书，诈云愚蚩蚩。
- 后之为儒者，其心皆李斯。
- 昔在布衣日，动守先王规。
- 朝谈十二经，夕诵三百诗。
- 依凭稽古力，荣进无他歧。
- 及居庙堂上，长剑冠峨巍。
- 自谓天所赋，焉知有宣尼。
- 宣尼断袭封，十经寒暑移。
- 他姓为邑官，乡老皆惊疑。
- 上章寝不报，九重遭面欺。
- 谏官不举失，御史不言非。
- 尽为许希笑，得路忘先师。

## 拼音
- jing1 cheng2 ming2 li4 tu2 ， che1 ma3 xiang1 ben1 chi2 。
- qi2 jian1 qu3 fu4 gui4 ， wang3 wang3 shu1 wu1 yi1 。
- qian2 hou4 shi2 shu4 bei4 ， shen1 mei2 ming2 yi3 hui1 。
- du2 you3 xu3 xi1 zhe3 ， yun4 xu4 he2 gui1 qi2 。
- shi3 zi4 xia4 cai4 lai2 ， suo3 chu4 you2 xuan1 bei1 。
- xi1 shi4 san1 shi2 nian2 ， gu3 gu3 wu2 ren2 zhi1 。
- yi4 chao2 zhang4 zhi4 yi4 ， zhou4 deng1 wen2 shi2 chi2 。
- san1 zhen1 yu4 shang4 ji2 ， shen2 su4 bu4 yi2 shi2 。
- chou2 yi3 liu4 shang4 guan1 ， zhu4 ji2 tong1 duan1 wei2 。
- jing1 yi3 san1 pin3 fu2 ， pei4 zi3 chui2 jin1 gui1 。
- yu2 shi2 cheng1 xie4 bi4 ， xi1 xiang4 fu4 chen2 yi2 。
- dang1 ning2 jing1 qie3 wen4 ， li4 li4 xuan1 qi2 ci2 。
- chen2 chuan2 bian3 que4 shu4 ， yu4 zhu3 jin1 de2 shi1 。
- te4 ci3 yi4 zhan3 xie4 ， chen2 xin1 bu2 zi4 si1 。
- zhu3 shang4 xi1 qi2 yi4 ， ji1 shang3 wei4 xu1 xi1 。
- reng2 ji3 shui3 heng2 qian2 ， guo2 xi1 ming4 li4 ci2 。
- fu4 jia1 ling2 ying4 hao4 ， jin1 e2 zhao4 hua2 cui1 。
- zi4 ci3 nian3 gu1 xia4 ， qiu2 dao3 he2 qi2 qi2 。
- wo3 guo4 qing4 cheng2 fang1 ， jian4 zhi1 xin1 qie3 bei1 。
- qin2 yi1 shu4 sui1 miao4 ， wu3 fu3 ji2 si4 zhi1 。
- suo3 xi2 de2 qi2 ren2 ， qian1 ling2 si4 bu4 kui1 。
- lu3 sheng4 shu4 zhi4 da4 ， di4 dao4 yu3 min2 yi2 。
- suo3 xi2 fei1 qi2 ren2 ， yi4 chao2 fan3 xiang1 chi2 。
- xiao3 li4 shi1 xun2 kuang4 ， qie4 wei4 bian4 shuo1 zi1 。
- zuo4 xiang1 quan4 fen2 shu1 ， zha4 yun2 yu2 chi1 chi1 。
- hou4 zhi1 wei4 ru2 zhe3 ， qi2 xin1 jie1 li3 si1 。
- xi1 zai4 bu4 yi1 ri4 ， dong4 shou3 xian1 wang2 gui1 。
- chao2 tan2 shi2 er4 jing1 ， xi1 song4 san1 bai3 shi1 。
- yi1 ping2 ji1 gu3 li4 ， rong2 jin4 wu2 ta1 qi2 。
- ji2 ju1 miao4 tang2 shang4 ， chang2 jian4 guan1 e2 wei1 。
- zi4 wei4 tian1 suo3 fu4 ， yan1 zhi1 you3 xuan1 ni2 。
- xuan1 ni2 duan4 xi2 feng1 ， shi2 jing1 han2 shu3 yi2 。
- ta1 xing4 wei4 yi4 guan1 ， xiang1 lao3 jie1 jing1 yi2 。
- shang4 zhang1 qin3 bu2 bao4 ， jiu3 chong2 zao1 mian4 qi1 。
- jian4 guan1 bu4 ju3 shi1 ， yu4 shi3 bu4 yan2 fei1 。
- jin4 wei4 xu3 xi1 xiao4 ， de2 lu4 wang4 xian1 shi1 。

## 注释

## 译文

## 赏析
