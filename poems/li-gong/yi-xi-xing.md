---
id: li-gong-yi-xi-xing
title: 忆昔行
titlePinyin: yi4 xi1 xing2
titleSlug: yi-xi-xing
author: 李龏
authorPinyin: li3 gong1
authorSlug: li-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔当年十四五，尝看秋潮到江浒。
- 飞裾径上酒家楼，凭栏直望潮生处。
- 数百里间名海门，悠悠一线色如银。
- 渐近江心痕渐大，汹涌声吞十万军。
- 须臾潮头高数丈，众潮随接皆奔上。
- 中有雄心拍浪儿，几点红旗争荡漾。
- 风前缥缈夺标来，神蛟鬼鳄俱摧颓。
- 监潮侯有伍胥在，但见𣸣薄旋推回。
- 后来沙涨西兴口，潮势何曾十分有。
- 水上人骑骒马行，车如鸡栖马如狗。
- 数年之后不可当，漰湃惊闻洗目塘。
- 汪洋且拨菜园去，坝子桥边亦渺茫。
- 神臯内史承天旨，摆桩叠石曾料理。
- 至今遏捺逾十年，桩石如城牢在水。
- 江头人谓可安居，连年不奈还忧虞。
- 西风吹潮半夜起，子胥之怒知何如。
- 阴威作寒带烟雾，卷石掀沙出幽府。
- 堪羡云中拍浪儿，踏著危机不怕危。
- 乘除消长君休忽，牢执长竿一面旗。

## 拼音
- yi4 xi1 dang1 nian2 shi2 si4 wu3 ， chang2 kan4 qiu1 chao2 dao4 jiang1 hu3 。
- fei1 ju1 jing4 shang4 jiu3 jia1 lou2 ， ping2 lan2 zhi2 wang4 chao2 sheng1 chu4 。
- shu4 bai3 li3 jian1 ming2 hai3 men2 ， you1 you1 yi2 xian4 se4 ru2 yin2 。
- jian4 jin4 jiang1 xin1 hen2 jian4 da4 ， xiong1 yong3 sheng1 tun1 shi2 wan4 jun1 。
- xu1 yu2 chao2 tou2 gao1 shu4 zhang4 ， zhong4 chao2 sui2 jie1 jie1 ben1 shang4 。
- zhong1 you3 xiong2 xin1 pai1 lang4 er2 ， ji3 dian3 hong2 qi2 zheng1 dang4 yang4 。
- feng1 qian2 piao1 miao3 duo2 biao1 lai2 ， shen2 jiao1 gui3 e4 ju4 cui1 tui2 。
- jian1 chao2 hou2 you3 wu3 xu1 zai4 ， dan4 jian4 fen2 bao2 xuan2 tui1 hui2 。
- hou4 lai2 sha1 zhang3 xi1 xing1 kou3 ， chao2 shi4 he2 ceng2 shi2 fen1 you3 。
- shui3 shang4 ren2 qi2 ke4 ma3 xing2 ， che1 ru2 ji1 qi1 ma3 ru2 gou3 。
- shu4 nian2 zhi1 hou4 bu4 ke3 dang1 ， peng1 pai4 jing1 wen2 xi3 mu4 tang2 。
- wang1 yang2 qie3 bo1 cai4 yuan2 qu4 ， ba4 zi3 qiao2 bian1 yi4 miao3 mang2 。
- shen2 gao1 nei4 shi3 cheng2 tian1 zhi3 ， bai3 zhuang1 die2 shi2 ceng2 liao4 li3 。
- zhi4 jin1 e4 na4 yu2 shi2 nian2 ， zhuang1 shi2 ru2 cheng2 lao2 zai4 shui3 。
- jiang1 tou2 ren2 wei4 ke3 an1 ju1 ， lian2 nian2 bu2 nai4 hai2 you1 yu2 。
- xi1 feng1 chui1 chao2 ban4 ye4 qi3 ， zi3 xu1 zhi1 nu4 zhi1 he2 ru2 。
- yin1 wei1 zuo4 han2 dai4 yan1 wu4 ， juan4 shi2 xian1 sha1 chu1 you1 fu3 。
- kan1 xian4 yun2 zhong1 pai1 lang4 er2 ， ta4 zhu4 wei1 ji1 bu2 pa4 wei1 。
- cheng2 chu2 xiao1 zhang3 jun1 xiu1 hu1 ， lao2 zhi2 chang2 gan1 yi2 mian4 qi2 。

## 注释

## 译文

## 赏析
