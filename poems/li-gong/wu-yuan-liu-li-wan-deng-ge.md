---
id: li-gong-wu-yuan-liu-li-wan-deng-ge
title: 婺源琉璃万灯歌
titlePinyin: wu4 yuan2 liu2 li2 wan4 deng1 ge1
titleSlug: wu-yuan-liu-li-wan-deng-ge
author: 李龏
authorPinyin: li3 gong1
authorSlug: li-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 婺源灯匠夺天巧，做出新灯极精好。
- 细细琉璃万缕中，织得禽鱼及花草。
- 锦娘眷眷绣娘羞，煌芒五色燿冰毬。
- 江梅盈枝玉彯蘂，离枝满树红堆头。
- 水晶不莹珠玑冷，屏间云母空烘影。
- 百尺长竿横画梁，宝盖悬空系纤绠。
- 绿滟鳞鳞晃曲波，斜冈蹙蹙映平坡。
- 瓶中栀子豆心绽，篮里海棠绒带拖。
- 午夜高堂明似昼，璧月涵光灿星斗。
- 蜡香坱霭焰春阳，锦光倒射金杯酒。
- 此灯绝妙世间无，乃是婺源灯画图。
- 梁园下客非夸大，从今不必说姑苏。

## 拼音
- wu4 yuan2 deng1 jiang4 duo2 tian1 qiao3 ， zuo4 chu1 xin1 deng1 ji2 jing1 hao3 。
- xi4 xi4 liu2 li2 wan4 lü3 zhong1 ， zhi1 de2 qin2 yu2 ji2 hua1 cao3 。
- jin3 niang2 juan4 juan4 xiu4 niang2 xiu1 ， huang2 mang2 wu3 se4 yao4 bing1 qiu2 。
- jiang1 mei2 ying2 zhi1 yu4 piao1 rui3 ， li2 zhi1 man3 shu4 hong2 dui1 tou2 。
- shui3 jing1 bu4 ying2 zhu1 ji1 leng3 ， ping2 jian1 yun2 mu3 kong1 hong1 ying3 。
- bai3 chi3 chang2 gan1 heng2 hua4 liang2 ， bao3 gai4 xuan2 kong1 xi4 xian1 geng3 。
- lü4 yan4 lin2 lin2 huang4 qu3 bo1 ， xie2 gang1 cu4 cu4 ying4 ping2 po1 。
- ping2 zhong1 zhi1 zi3 dou4 xin1 zhan4 ， lan2 li3 hai3 tang2 rong2 dai4 tuo1 。
- wu3 ye4 gao1 tang2 ming2 si4 zhou4 ， bi4 yue4 han2 guang1 can4 xing1 dou4 。
- la4 xiang1 yang3 ai3 yan4 chun1 yang2 ， jin3 guang1 dao3 she4 jin1 bei1 jiu3 。
- ci3 deng1 jue2 miao4 shi4 jian1 wu2 ， nai3 shi4 wu4 yuan2 deng1 hua4 tu2 。
- liang2 yuan2 xia4 ke4 fei1 kua1 da4 ， cong2 jin1 bu2 bi4 shuo1 gu1 su1 。

## 注释

## 译文

## 赏析
