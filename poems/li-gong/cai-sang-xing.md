---
id: li-gong-cai-sang-xing
title: 采桑行
titlePinyin: cai3 sang1 xing2
titleSlug: cai-sang-xing
author: 李龏
authorPinyin: li3 gong1
authorSlug: li-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采桑东陌头，日出红光流。
- 采桑南陌头，和风满桑钩。
- 采桑西陌头，日落乌飕飕。
- 采桑北陌头，明月照歌楼。
- 携篮敢惮远，手胝足成趼。
- 蚕饥恐归迟，一日三四返。
- 昨朝蚕三眠，灯前微合眼。
- 梦中见征夫，短衣供筑版。
- 庭树啼霜鸦，梦回自天涯。
- 小姑报蚕起，蓬鬓忙梳爬。
- 相望万余里，那敢兴怨嗟。
- 出门还采叶，细雨湿桐花。

## 拼音
- cai3 sang1 dong1 mo4 tou2 ， ri4 chu1 hong2 guang1 liu2 。
- cai3 sang1 nan2 mo4 tou2 ， he2 feng1 man3 sang1 gou1 。
- cai3 sang1 xi1 mo4 tou2 ， ri4 luo4 wu1 sou1 sou1 。
- cai3 sang1 bei3 mo4 tou2 ， ming2 yue4 zhao4 ge1 lou2 。
- xie2 lan2 gan3 dan4 yuan3 ， shou3 zhi1 zu2 cheng2 jian3 。
- can2 ji1 kong3 gui1 chi2 ， yi2 ri4 san1 si4 fan3 。
- zuo2 chao2 can2 san1 mian2 ， deng1 qian2 wei1 he2 yan3 。
- meng4 zhong1 jian4 zheng1 fu1 ， duan3 yi1 gong4 zhu4 ban3 。
- ting2 shu4 ti2 shuang1 ya1 ， meng4 hui2 zi4 tian1 ya2 。
- xiao3 gu1 bao4 can2 qi3 ， peng2 bin4 mang2 shu1 pa2 。
- xiang1 wang4 wan4 yu2 li3 ， na4 gan3 xing1 yuan4 jie1 。
- chu1 men2 hai2 cai3 ye4 ， xi4 yu3 shi1 tong2 hua1 。

## 注释

## 译文

## 赏析
