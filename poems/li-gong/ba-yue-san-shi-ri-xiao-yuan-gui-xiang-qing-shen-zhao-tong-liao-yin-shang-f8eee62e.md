---
id: li-gong-ba-yue-san-shi-ri-xiao-yuan-gui-xiang-qing-shen-zhao-tong-liao-yin-shang-f8eee62e
title: 八月三十日小园桂香清甚招同僚吟赏忆刘判官叶令君
titlePinyin: ba1 yue4 san1 shi2 ri4 xiao3 yuan2 gui4 xiang1 qing1 shen4 zhao1 tong2 liao2 yin2 shang3 yi4 liu2 pan4 guan1 ye4 ling4 jun1
titleSlug: ba-yue-san-shi-ri-xiao-yuan-gui-xiang-qing-shen-zhao-tong-liao-yin-shang-f8eee62e
author: 李龏
authorPinyin: li3 gong1
authorSlug: li-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日出理簿书，夜常秉烛归。
- 不知花开谢，间关园鸟啼。
- 朅来巾峰下，三度著秋衣。
- 丹桂立西风，明年开向谁。
- 俗吏痴已甚，骚人貌难追。
- 坐中金兰契，萧爽芙蓉姿。
- 酒漓饮不醉，取欢在琴诗。
- 村落有贫民，拦道诉寒饥。
- 官涂一笑过，念此令人悲。
- 贤哉二大夫，露宿东西溪。

## 拼音
- ri4 chu1 li3 bo2 shu1 ， ye4 chang2 bing3 zhu2 gui1 。
- bu4 zhi1 hua1 kai1 xie4 ， jian1 guan1 yuan2 niao3 ti2 。
- qie4 lai2 jin1 feng1 xia4 ， san1 du4 zhu4 qiu1 yi1 。
- dan1 gui4 li4 xi1 feng1 ， ming2 nian2 kai1 xiang4 shui2 。
- su2 li4 chi1 yi3 shen4 ， sao1 ren2 mao4 nan2 zhui1 。
- zuo4 zhong1 jin1 lan2 qi4 ， xiao1 shuang3 fu2 rong2 zi1 。
- jiu3 li2 yin3 bu2 zui4 ， qu3 huan1 zai4 qin2 shi1 。
- cun1 luo4 you3 pin2 min2 ， lan2 dao4 su4 han2 ji1 。
- guan1 tu2 yi2 xiao4 guo4 ， nian4 ci3 ling4 ren2 bei1 。
- xian2 zai1 er4 dai4 fu0 ， lu4 su4 dong1 xi1 xi1 。

## 注释

## 译文

## 赏析
