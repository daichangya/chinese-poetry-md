---
id: li-gong-tao-zhou-gu-tian-bo-ge
title: 桃州古田镈歌
titlePinyin: tao2 zhou1 gu3 tian2 bo2 ge1
titleSlug: tao-zhou-gu-tian-bo-ge
author: 李龏
authorPinyin: li3 gong1
authorSlug: li-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老翁犁山田土中，获得昔人垦田器。
- 似铎有柄，如钟不圜。
- 身长二尺径八寸，口薄腹厚唇微穿。
- 颜色绀碧艳绿处，间有班红如血鲜。
- 形模古拙见者怪，铜性已变不复辨，疑是死铁兼顽铅。
- 老翁视为弃物委床下，一朝移出茅簷前，尘灰糠粃俱塞填。
- 乃有博雅识是古田镈，垂涎拂拭再三看，扣之尚觉声隠然。
- 水痕土色两相蚀，叹息不知铸自三代之何年。
- 邀翁问所得，共入酒家保，买以十万青铜钱。
- 买来携归置几案，一架坐插青丝毡。
- 图书钟鼎相联编，宝玩要使儿孙传。
- 自秦历汉以来此镈只在土，出世便苦无常主。
- 博雅好事归泉台，可怜阅世亦如草头露，高堂山鬼不守护。
- 他家更有好古人，又以青钱易将去。

## 拼音
- lao3 weng1 li2 shan1 tian2 tu3 zhong1 ， huo4 de2 xi1 ren2 ken3 tian2 qi4 。
- si4 duo2 you3 bing3 ， ru2 zhong1 bu4 huan2 。
- shen1 chang2 er4 chi3 jing4 ba1 cun4 ， kou3 bao2 fu4 hou4 chun2 wei1 chuan1 。
- yan2 se4 gan4 bi4 yan4 lü4 chu4 ， jian1 you3 ban1 hong2 ru2 xue4 xian1 。
- xing2 mo2 gu3 zhuo1 jian4 zhe3 guai4 ， tong2 xing4 yi3 bian4 bu2 fu4 bian4 ， yi2 shi4 si3 tie3 jian1 wan2 qian1 。
- lao3 weng1 shi4 wei4 qi4 wu4 wei3 chuang2 xia4 ， yi4 chao2 yi2 chu1 mao2 yan2 qian2 ， chen2 hui1 kang1 bi3 ju4 sai1 tian2 。
- nai3 you3 bo2 ya3 shi2 shi4 gu3 tian2 bo2 ， chui2 xian2 fu2 shi4 zai4 san1 kan4 ， kou4 zhi1 shang4 jue2 sheng1 yin3 ran2 。
- shui3 hen2 tu3 se4 liang3 xiang1 shi2 ， tan4 xi1 bu4 zhi1 zhu4 zi4 san1 dai4 zhi1 he2 nian2 。
- yao1 weng1 wen4 suo3 de2 ， gong4 ru4 jiu3 jia1 bao3 ， mai3 yi3 shi2 wan4 qing1 tong2 qian2 。
- mai3 lai2 xie2 gui1 zhi4 ji1 an4 ， yi2 jia4 zuo4 cha1 qing1 si1 zhan1 。
- tu2 shu1 zhong1 ding3 xiang1 lian2 bian1 ， bao3 wan2 yao4 shi3 er2 sun1 chuan2 。
- zi4 qin2 li4 han4 yi3 lai2 ci3 bo2 zhi1 zai4 tu3 ， chu1 shi4 bian4 ku3 wu2 chang2 zhu3 。
- bo2 ya3 hao3 shi4 gui1 quan2 tai2 ， ke3 lian2 yue4 shi4 yi4 ru2 cao3 tou2 lu4 ， gao1 tang2 shan1 gui3 bu4 shou3 hu4 。
- ta1 jia1 geng4 you3 hao3 gu3 ren2 ， you4 yi3 qing1 qian2 yi4 jiang1 qu4 。

## 注释

## 译文

## 赏析
