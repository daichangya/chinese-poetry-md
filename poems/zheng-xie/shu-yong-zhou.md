---
id: zheng-xie-shu-yong-zhou
title: 戍邕州
titlePinyin: shu4 yong1 zhou1
titleSlug: shu-yong-zhou
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兵符下西州，将军催部伍。
- 鸣锣张大旗，早发邕州戍。
- 家家送出城，走哭遮行路。
- 邕州万里余，北人那可去。
- 毒草见人摇，雄虺大如树。
- 二月瘴烟发，薰蒸剧甑釜。
- 病者如倒林，十才起四五。
- 偶有脱死归，扶杖皆病偻。
- 逃生既不暇，安能捕寇虏。
- 跳踊一蛮来，取之易攫鼠。
- 顾彼有土人，挥金可召募。
- 狃练得精卒，亦足为爪距。
- 妻儿蓄里闾，于心必爱护。
- 较之勇怯间，相去犹豚虎。
- 一朝有缓急，伸缩用臂股。
- 何必遣戍兵，觳觫就死所。
- 愿留中州人，无填岭南土。

## 拼音
- bing1 fu2 xia4 xi1 zhou1 ， jiang1 jun1 cui1 bu4 wu3 。
- ming2 luo2 zhang1 da4 qi2 ， zao3 fa1 yong1 zhou1 shu4 。
- jia1 jia1 song4 chu1 cheng2 ， zou3 ku1 zhe1 xing2 lu4 。
- yong1 zhou1 wan4 li3 yu2 ， bei3 ren2 na4 ke3 qu4 。
- du2 cao3 jian4 ren2 yao2 ， xiong2 hui1 da4 ru2 shu4 。
- er4 yue4 zhang4 yan1 fa1 ， xun1 zheng1 ju4 zeng4 fu3 。
- bing4 zhe3 ru2 dao3 lin2 ， shi2 cai2 qi3 si4 wu3 。
- ou3 you3 tuo1 si3 gui1 ， fu2 zhang4 jie1 bing4 lü3 。
- tao2 sheng1 ji4 bu4 xia2 ， an1 neng2 bu3 kou4 lu3 。
- tiao4 yong3 yi4 man2 lai2 ， qu3 zhi1 yi4 jue2 shu3 。
- gu4 bi3 you3 tu3 ren2 ， hui1 jin1 ke3 zhao4 mu4 。
- niu3 lian4 de2 jing1 zu2 ， yi4 zu2 wei4 zhua3 ju4 。
- qi1 er2 xu4 li3 lü2 ， yu2 xin1 bi4 ai4 hu4 。
- jiao4 zhi1 yong3 qie4 jian1 ， xiang1 qu4 you2 tun2 hu3 。
- yi4 chao2 you3 huan3 ji2 ， shen1 suo1 yong4 bi4 gu3 。
- he2 bi4 qian3 shu4 bing1 ， hu2 su4 jiu4 si3 suo3 。
- yuan4 liu2 zhong1 zhou1 ren2 ， wu2 tian2 ling3 nan2 tu3 。

## 注释

## 译文

## 赏析
