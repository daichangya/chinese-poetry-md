---
id: zheng-xie-song-cai-tong-nian-shou-si-ming
title: 送蔡同年守四明
titlePinyin: song4 cai4 tong2 nian2 shou3 si4 ming2
titleSlug: song-cai-tong-nian-shou-si-ming
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尚书蔡公在廊庙，器业文章第一人。
- 绣墩赐坐议大政，天子称之社稷臣。
- 渥洼遗种出骥子，才生七日超其群。
- 蔚如长松倚绝壁，洒落不杂人间尘。
- 东风共醉杏花下，沧波浩荡天地春。
- 近者诸公荐御史，宰相未识真麒麟。
- 却借朱袍下南国，画船醉眠官不嗔。
- 吾徒对酒共叹息，破车快犊诚难驯。
- 陈蕃高才虽少对，辟书聊慰汝南民。
- 溪山见君亦须喜，飞云遮路迎车轮。
- 朱云风采久寂寞，岂宜远处沧海滨。

## 拼音
- shang4 shu1 cai4 gong1 zai4 lang2 miao4 ， qi4 ye4 wen2 zhang1 di4 yi1 ren2 。
- xiu4 dun1 ci4 zuo4 yi4 da4 zheng4 ， tian1 zi3 cheng1 zhi1 she4 ji4 chen2 。
- wo4 wa1 yi2 zhong3 chu1 ji4 zi3 ， cai2 sheng1 qi1 ri4 chao1 qi2 qun2 。
- wei4 ru2 chang2 song1 yi3 jue2 bi4 ， sa3 luo4 bu4 za2 ren2 jian1 chen2 。
- dong1 feng1 gong4 zui4 xing4 hua1 xia4 ， cang1 bo1 hao4 dang4 tian1 di4 chun1 。
- jin4 zhe3 zhu1 gong1 jian4 yu4 shi3 ， zai3 xiang4 wei4 shi2 zhen1 qi2 lin2 。
- que4 jie4 zhu1 pao2 xia4 nan2 guo2 ， hua4 chuan2 zui4 mian2 guan1 bu4 chen1 。
- wu2 tu2 dui4 jiu3 gong4 tan4 xi1 ， po4 che1 kuai4 du2 cheng2 nan2 xun4 。
- chen2 fan1 gao1 cai2 sui1 shao3 dui4 ， pi4 shu1 liao2 wei4 ru3 nan2 min2 。
- xi1 shan1 jian4 jun1 yi4 xu1 xi3 ， fei1 yun2 zhe1 lu4 ying2 che1 lun2 。
- zhu1 yun2 feng1 cai3 jiu3 ji4 mo4 ， qi3 yi2 yuan3 chu4 cang1 hai3 bin1 。

## 注释

## 译文

## 赏析
