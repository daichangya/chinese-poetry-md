---
id: zheng-xie-hu-shang-yu-yu
title: 湖上遇雨
titlePinyin: hu2 shang4 yu4 yu3
titleSlug: hu-shang-yu-yu
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老龙怒相搏，快雨忽喷洒。
- 天公白羽箭，竦竦射万瓦。
- 电眼窥人屋，狂雷震欲下。
- 直疑恶溪山，扫除重造化。
- 顷之苍云裂，天光出缝罅。
- 变怪忽寂寥，乾坤似新画。
- 秀霭翠堪包，清风健可跨。
- 林影走群龙，溪声回万马。
- 更无一尘飞，清光熨平野。
- 沙路浄无泥，侵凉宜早驾。
- 高堂应念归，屈指期到舍。

## 拼音
- lao3 long2 nu4 xiang1 bo2 ， kuai4 yu3 hu1 pen1 sa3 。
- tian1 gong1 bai2 yu3 jian4 ， song3 song3 she4 wan4 wa3 。
- dian4 yan3 kui1 ren2 wu1 ， kuang2 lei2 zhen4 yu4 xia4 。
- zhi2 yi2 e4 xi1 shan1 ， sao3 chu2 zhong4 zao4 hua4 。
- qing3 zhi1 cang1 yun2 lie4 ， tian1 guang1 chu1 feng4 xia4 。
- bian4 guai4 hu1 ji4 liao2 ， qian2 kun1 si4 xin1 hua4 。
- xiu4 ai3 cui4 kan1 bao1 ， qing1 feng1 jian4 ke3 kua4 。
- lin2 ying3 zou3 qun2 long2 ， xi1 sheng1 hui2 wan4 ma3 。
- geng4 wu2 yi4 chen2 fei1 ， qing1 guang1 yun4 ping2 ye3 。
- sha1 lu4 jing4 wu2 ni2 ， qin1 liang2 yi2 zao3 jia4 。
- gao1 tang2 ying4 nian4 gui1 ， qu1 zhi3 qi1 dao4 she4 。

## 注释

## 译文

## 赏析
