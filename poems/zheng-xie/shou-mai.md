---
id: zheng-xie-shou-mai
title: 收麦
titlePinyin: shou1 mai4
titleSlug: shou-mai
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小麦深如人，澶漫不见地。
- 一苞十余茎，一茎五六穗。
- 实粒大且坚，较岁增三倍。
- 芟获载满车，累累犊衔尾。
- 大挈置之场，巃嵷丘陵起。
- 妇姑趁天色，扑抶喧邻里。
- 贫者攟其余，翁妪携稚子。
- 农家兹有获，卒岁可无馁。
- 去夏水漂屋，汩窜幸不死。
- 以得补所失，囷圌可储峙。
- 云问麦之收，丰饱何因尔。
- 得非长官贤，政化顺天理。
- 无乃农夫勤，蚤莫事耘耔。
- 兹盖天公仁，雨泽以时至。
- 消灭贼与蟊，陇亩皆稠穊。
- 嗟嗟尔之民，无忘天公赐。

## 拼音
- xiao3 mai4 shen1 ru2 ren2 ， chan2 man4 bu2 jian4 di4 。
- yi4 bao1 shi2 yu2 jing1 ， yi4 jing1 wu3 liu4 sui4 。
- shi2 li4 da4 qie3 jian1 ， jiao4 sui4 zeng1 san1 bei4 。
- shan1 huo4 zai3 man3 che1 ， lei4 lei4 du2 xian2 wei3 。
- da4 qie4 zhi4 zhi1 chang3 ， long2 song3 qiu1 ling2 qi3 。
- fu4 gu1 chen4 tian1 se4 ， pu1 chi4 xuan1 lin2 li3 。
- pin2 zhe3 jun4 qi2 yu2 ， weng1 yu4 xie2 zhi4 zi3 。
- nong2 jia1 zi1 you3 huo4 ， zu2 sui4 ke3 wu2 nei3 。
- qu4 xia4 shui3 piao1 wu1 ， gu3 cuan4 xing4 bu4 si3 。
- yi3 de2 bu3 suo3 shi1 ， qun1 chui2 ke3 chu3 zhi4 。
- yun2 wen4 mai4 zhi1 shou1 ， feng1 bao3 he2 yin1 er3 。
- de2 fei1 zhang3 guan1 xian2 ， zheng4 hua4 shun4 tian1 li3 。
- wu2 nai3 nong2 fu1 qin2 ， zao3 mo4 shi4 yun2 zi3 。
- zi1 gai4 tian1 gong1 ren2 ， yu3 ze2 yi3 shi2 zhi4 。
- xiao1 mie4 zei2 yu3 mao2 ， long3 mu3 jie1 chou2 ji4 。
- jie1 jie1 er3 zhi1 min2 ， wu2 wang4 tian1 gong1 ci4 。

## 注释

## 译文

## 赏析
