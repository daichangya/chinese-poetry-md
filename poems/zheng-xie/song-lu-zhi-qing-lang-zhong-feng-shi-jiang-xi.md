---
id: zheng-xie-song-lu-zhi-qing-lang-zhong-feng-shi-jiang-xi
title: 送吕稚卿郎中奉使江西
titlePinyin: song4 lü3 zhi4 qing1 lang2 zhong1 feng4 shi3 jiang1 xi1
titleSlug: song-lu-zhi-qing-lang-zhong-feng-shi-jiang-xi
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赤蛟卧浅水，头角不可藏。
- 天公果见之，叱起南山傍。
- 吴侯蓄奇才，投刃谁能当。
- 百吏如群鸦，簿领埋屋梁。
- 据案即时决，眸子愈精光。
- 不试巨鳌足，包裹百炼钢。
- 如何若漫浪，华省亦为郎。
- 日署百十字，支颐对修篁。
- 酒醒晚意闷，睡美春味长。
- 闲甚却索寞，相遇必壶觞。
- 平子亦疏放，尔我两相忘。
- 昨日凤凰下，诏书五色行。
- 特赐黄金鱼，付以十州强。
- 江山亦畏威，指顾随低昂。
- 乃知飞龙厩，放出真乘黄。
- 一秣一万里，争路看腾骧。
- 此行况秋色，碧江襟袖凉。
- 啄黍黄雀肥，鲥鱼如截肪。
- 愿加数匕饭，以慰长相望。

## 拼音
- chi4 jiao1 wo4 qian3 shui3 ， tou2 jiao3 bu4 ke3 cang2 。
- tian1 gong1 guo3 jian4 zhi1 ， chi4 qi3 nan2 shan1 bang4 。
- wu2 hou2 xu4 qi2 cai2 ， tou2 ren4 shui2 neng2 dang1 。
- bai3 li4 ru2 qun2 ya1 ， bo2 ling3 mai2 wu1 liang2 。
- ju4 an4 ji2 shi2 jue2 ， mou2 zi3 yu4 jing1 guang1 。
- bu2 shi4 ju4 ao2 zu2 ， bao1 guo3 bai3 lian4 gang1 。
- ru2 he2 ruo4 man4 lang4 ， hua2 sheng3 yi4 wei4 lang2 。
- ri4 shu3 bai3 shi2 zi4 ， zhi1 yi2 dui4 xiu1 huang2 。
- jiu3 xing3 wan3 yi4 men1 ， shui4 mei3 chun1 wei4 chang2 。
- xian2 shen4 que4 suo3 mo4 ， xiang1 yu4 bi4 hu2 shang1 。
- ping2 zi3 yi4 shu1 fang4 ， er3 wo3 liang3 xiang1 wang4 。
- zuo2 ri4 feng4 huang2 xia4 ， zhao4 shu1 wu3 se4 xing2 。
- te4 ci4 huang2 jin1 yu2 ， fu4 yi3 shi2 zhou1 qiang2 。
- jiang1 shan1 yi4 wei4 wei1 ， zhi3 gu4 sui2 di1 ang2 。
- nai3 zhi1 fei1 long2 jiu4 ， fang4 chu1 zhen1 cheng2 huang2 。
- yi2 mo4 yi2 wan4 li3 ， zheng1 lu4 kan4 teng2 xiang1 。
- ci3 xing2 kuang4 qiu1 se4 ， bi4 jiang1 jin1 xiu4 liang2 。
- zhuo2 shu3 huang2 que4 fei2 ， shi2 yu2 ru2 jie2 fang2 。
- yuan4 jia1 shu4 bi3 fan4 ， yi3 wei4 zhang3 xiang4 wang4 。

## 注释

## 译文

## 赏析
