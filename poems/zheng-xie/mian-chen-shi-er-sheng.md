---
id: zheng-xie-mian-chen-shi-er-sheng
title: 勉陈石二生
titlePinyin: mian3 chen2 shi2 er4 sheng1
titleSlug: mian-chen-shi-er-sheng
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 精金埋深山，凿土不难得。
- 大贝贮沧海，破浪亦能识。
- 山趋猛虎穴，海入长蛟室。
- 必意往取之，投躯不少惜。
- 仁义藏遗书，尧孔圣人迹。
- 不观不知道，触涂暗于漆。
- 上无猛虎畏，下无长蛟逼。
- 污辱不及身，灿灿嵬山璧。
- 金贝岂饱腹，盗窥恐易失。
- 累累畜满家，仅能一身佚。
- 孰谓遗书贫，猗顿莫能易。
- 其源固不赀，可为天下泽。
- 二子齿甚少，蚤莫宜加力。
- 剖剥见光铓，拄天一千尺。
- 勿逐篱下雏，自跨凤凰翼。
- 雄声落众耳，白日飞霹雳。
- 偏亲况在堂，雪缕初垂白。
- 泪眼望荣归，一书千万亿。
- 夜灯绽寒衣，秋风吹素壁。
- 胡为不奋飞，跳跃在泥碛。
- 北阙挂贤科，将相尝曾历。
- 五犗垂巨钩，往往长鲸食。
- 学饱遂骞翔，青云无物隔。
- 右顾玉堂人，左揖金鼎客。
- 广庭罗鼓钟，朱门画幡戟。
- 岁时献亲寿，腰金光照席。
- 慈颜春云披，此乐直无敌。
- 是为烈丈夫，后世称盛德。
- 荣辱固在人，孰云非我职。

## 拼音
- jing1 jin1 mai2 shen1 shan1 ， zao2 tu3 bu4 nan2 de2 。
- da4 bei4 zhu4 cang1 hai3 ， po4 lang4 yi4 neng2 shi2 。
- shan1 qu1 meng3 hu3 xue2 ， hai3 ru4 chang2 jiao1 shi4 。
- bi4 yi4 wang3 qu3 zhi1 ， tou2 qu1 bu4 shao3 xi1 。
- ren2 yi4 cang2 yi2 shu1 ， yao2 kong3 sheng4 ren2 ji4 。
- bu4 guan1 bu4 zhi1 dao4 ， chu4 tu2 an4 yu2 qi1 。
- shang4 wu2 meng3 hu3 wei4 ， xia4 wu2 chang2 jiao1 bi1 。
- wu1 ru3 bu4 ji2 shen1 ， can4 can4 wei2 shan1 bi4 。
- jin1 bei4 qi3 bao3 fu4 ， dao4 kui1 kong3 yi4 shi1 。
- lei4 lei4 chu4 man3 jia1 ， jin3 neng2 yi4 shen1 yi4 。
- shu2 wei4 yi2 shu1 pin2 ， yi1 dun4 mo4 neng2 yi4 。
- qi2 yuan2 gu4 bu4 zi1 ， ke3 wei4 tian1 xia4 ze2 。
- er4 zi3 chi3 shen4 shao3 ， zao3 mo4 yi2 jia1 li4 。
- pou1 bao1 jian4 guang1 mang2 ， zhu3 tian1 yi4 qian1 chi3 。
- wu4 zhu2 li2 xia4 chu2 ， zi4 kua4 feng4 huang2 yi4 。
- xiong2 sheng1 luo4 zhong4 er3 ， bai2 ri4 fei1 pi1 li4 。
- pian1 qin1 kuang4 zai4 tang2 ， xue3 lü3 chu1 chui2 bai2 。
- lei4 yan3 wang4 rong2 gui1 ， yi4 shu1 qian1 wan4 yi4 。
- ye4 deng1 zhan4 han2 yi1 ， qiu1 feng1 chui1 su4 bi4 。
- hu2 wei4 bu2 fen4 fei1 ， tiao4 yue4 zai4 ni2 qi4 。
- bei3 que1 gua4 xian2 ke1 ， jiang4 xiang4 chang2 ceng2 li4 。
- wu3 jie4 chui2 ju4 gou1 ， wang3 wang3 chang2 jing1 shi2 。
- xue2 bao3 sui4 qian1 xiang2 ， qing1 yun2 wu2 wu4 ge2 。
- you4 gu4 yu4 tang2 ren2 ， zuo3 yi1 jin1 ding3 ke4 。
- guang3 ting2 luo2 gu3 zhong1 ， zhu1 men2 hua4 fan1 ji3 。
- sui4 shi2 xian4 qin1 shou4 ， yao1 jin1 guang1 zhao4 xi2 。
- ci2 yan2 chun1 yun2 pi1 ， ci3 le4 zhi2 wu2 di2 。
- shi4 wei4 lie4 zhang4 fu0 ， hou4 shi4 cheng1 sheng4 de2 。
- rong2 ru3 gu4 zai4 ren2 ， shu2 yun2 fei1 wo3 zhi2 。

## 注释

## 译文

## 赏析
