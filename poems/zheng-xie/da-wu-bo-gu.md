---
id: zheng-xie-da-wu-bo-gu
title: 答吴伯固
titlePinyin: da2 wu2 bo2 gu4
titleSlug: da-wu-bo-gu
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伯固读我诗，掉头吟不休。
- 明日踵我门，作诗还相投。
- 初读颇怪骇，如录万鬼囚。
- 笔墨又劲绝，涌纸花光流。
- 想其挥扫时，天匠无雕锼。
- 倒下百箧珠，滑走不可收。
- 嗟余文字拙，瑕颣多疮疣。
- 乃如丑老妇，见此明镜羞。
- 美言反见诵，伦拟非其俦。
- 扶树腐木茂，使之凌昆丘。
- 又欲唱其宫，使我商以讴。
- 相搏如风雷，直与郊愈侔。
- 子趋则甚易，于我宁得不。
- 力敌气遂作，声应律乃酬。
- 譬如楚汉翁，画地争鸿沟。
- 我才非子对，何足当戈矛。
- 幸子时见过，高吟消百忧。

## 拼音
- bo2 gu4 du2 wo3 shi1 ， diao4 tou2 yin2 bu4 xiu1 。
- ming2 ri4 zhong3 wo3 men2 ， zuo4 shi1 hai2 xiang1 tou2 。
- chu1 du2 po1 guai4 hai4 ， ru2 lu4 wan4 gui3 qiu2 。
- bi3 mo4 you4 jin4 jue2 ， yong3 zhi3 hua1 guang1 liu2 。
- xiang3 qi2 hui1 sao3 shi2 ， tian1 jiang4 wu2 diao1 sou1 。
- dao3 xia4 bai3 qie4 zhu1 ， hua2 zou3 bu4 ke3 shou1 。
- jie1 yu2 wen2 zi4 zhuo1 ， xia2 lei4 duo1 chuang1 you2 。
- nai3 ru2 chou3 lao3 fu4 ， jian4 ci3 ming2 jing4 xiu1 。
- mei3 yan2 fan3 jian4 song4 ， lun2 ni3 fei1 qi2 chou2 。
- fu2 shu4 fu3 mu4 mao4 ， shi3 zhi1 ling2 kun1 qiu1 。
- you4 yu4 chang4 qi2 gong1 ， shi3 wo3 shang1 yi3 ou1 。
- xiang1 bo2 ru2 feng1 lei2 ， zhi2 yu3 jiao1 yu4 mou2 。
- zi3 qu1 ze2 shen4 yi4 ， yu2 wo3 ning2 de2 bu4 。
- li4 di2 qi4 sui4 zuo4 ， sheng1 ying4 lü4 nai3 chou2 。
- pi4 ru2 chu3 han4 weng1 ， hua4 di4 zheng1 hong2 gou1 。
- wo3 cai2 fei1 zi3 dui4 ， he2 zu2 dang1 ge1 mao2 。
- xing4 zi3 shi2 jian4 guo4 ， gao1 yin2 xiao1 bai3 you1 。

## 注释

## 译文

## 赏析
