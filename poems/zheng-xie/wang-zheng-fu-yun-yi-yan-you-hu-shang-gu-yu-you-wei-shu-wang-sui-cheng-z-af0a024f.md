---
id: zheng-xie-wang-zheng-fu-yun-yi-yan-you-hu-shang-gu-yu-you-wei-shu-wang-sui-cheng-z-af0a024f
title: 汪正夫云已厌游湖上顾予犹未数往遂成长篇寄之
titlePinyin: wang1 zheng4 fu1 yun2 yi3 yan4 you2 hu2 shang4 gu4 yu3 you2 wei4 shu4 wang3 sui4 cheng2 zhang3 pian1 ji4 zhi1
titleSlug: wang-zheng-fu-yun-yi-yan-you-hu-shang-gu-yu-you-wei-shu-wang-sui-cheng-z-af0a024f
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君已厌折湖上花，我犹驱迫坐两衙。
- 须知乐事属闲客，日日携觞不在家。
- 况君才力自少对，取次落笔成天葩。
- 春风湖上与之敌，豪放丽绝无以加。
- 幽岩绝壁无不到，欲缘云汉寻天槎。
- 顷属胜游不得往，犹如野马绊在车。
- 眼看红英零落尽，长条已被绿叶遮。
- 春芳虽晚犹得在，山丹正好红相夸。
- 终当摆去百事役，与君共蹑南山霞。
- 虽老犹能沃金叶，卞娘送以双琵琶。
- 已教楼下排花舫，醉到碧山春日斜。

## 拼音
- jun1 yi3 yan4 zhe2 hu2 shang4 hua1 ， wo3 you2 qu1 po4 zuo4 liang3 ya2 。
- xu1 zhi1 le4 shi4 shu3 xian2 ke4 ， ri4 ri4 xie2 shang1 bu2 zai4 jia1 。
- kuang4 jun1 cai2 li4 zi4 shao3 dui4 ， qu3 ci4 luo4 bi3 cheng2 tian1 pa1 。
- chun1 feng1 hu2 shang4 yu3 zhi1 di2 ， hao2 fang4 li4 jue2 wu2 yi3 jia1 。
- you1 yan2 jue2 bi4 wu2 bu2 dao4 ， yu4 yuan2 yun2 han4 xun2 tian1 cha2 。
- qing3 shu3 sheng4 you2 bu4 de2 wang3 ， you2 ru2 ye3 ma3 ban4 zai4 che1 。
- yan3 kan4 hong2 ying1 ling2 luo4 jin4 ， chang2 tiao2 yi3 bei4 lü4 ye4 zhe1 。
- chun1 fang1 sui1 wan3 you2 de2 zai4 ， shan1 dan1 zheng4 hao3 hong2 xiang1 kua1 。
- zhong1 dang1 bai3 qu4 bai3 shi4 yi4 ， yu3 jun1 gong4 nie4 nan2 shan1 xia2 。
- sui1 lao3 you2 neng2 wo4 jin1 ye4 ， bian4 niang2 song4 yi3 shuang1 pi2 pa0 。
- yi3 jiao4 lou2 xia4 pai2 hua1 fang3 ， zui4 dao4 bi4 shan1 chun1 ri4 xie2 。

## 注释

## 译文

## 赏析
