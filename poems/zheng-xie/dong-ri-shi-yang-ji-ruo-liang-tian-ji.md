---
id: zheng-xie-dong-ri-shi-yang-ji-ruo-liang-tian-ji
title: 冬日示杨季若梁天机
titlePinyin: dong1 ri4 shi4 yang2 ji4 ruo4 liang2 tian1 ji1
titleSlug: dong-ri-shi-yang-ji-ruo-liang-tian-ji
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天河忽侧飞雹倾，丁丁屋瓦相敲鸣。
- 扑衣写下白玉粒，脚底踏碎真珠声。
- 官舍高屋苦濩落，此时不易孤客情。
- 颍侯恰寄玉泉酿，乳花甘滑琉璃清。
- 红糟淮白复脆美，佐之绿菘作吴羹。
- 纵谈往旧杂嘲戏，大笑觞倒金酒觥。
- 闲以罚令却寂默，四座睥睨如伏兵。
- 人生会合即为乐，况子归意凌青冥。
- 赤尾鲤鱼在泥滓，行见两翅穿鳞生。
- 跳身耸鬣望东海，苍崖枯涸埋层冰。
- 明年春风扫地起，一起万物皆光明。

## 拼音
- tian1 he2 hu1 ce4 fei1 bao2 qing1 ， ding1 ding1 wu1 wa3 xiang1 qiao1 ming2 。
- pu1 yi1 xie3 xia4 bai2 yu4 li4 ， jiao3 di3 ta4 sui4 zhen1 zhu1 sheng1 。
- guan1 she4 gao1 wu1 ku3 hu4 luo4 ， ci3 shi2 bu2 yi4 gu1 ke4 qing2 。
- ying3 hou2 qia4 ji4 yu4 quan2 niang4 ， ru3 hua1 gan1 hua2 liu2 li2 qing1 。
- hong2 zao1 huai2 bai2 fu4 cui4 mei3 ， zuo3 zhi1 lü4 song1 zuo4 wu2 geng1 。
- zong4 tan2 wang3 jiu4 za2 chao2 xi4 ， da4 xiao4 shang1 dao3 jin1 jiu3 gong1 。
- xian2 yi3 fa2 ling4 que4 ji4 mo4 ， si4 zuo4 pi4 ni4 ru2 fu2 bing1 。
- ren2 sheng1 hui4 he2 ji2 wei4 le4 ， kuang4 zi3 gui1 yi4 ling2 qing1 ming2 。
- chi4 wei3 li3 yu2 zai4 ni2 zi3 ， xing2 jian4 liang3 chi4 chuan1 lin2 sheng1 。
- tiao4 shen1 song3 lie4 wang4 dong1 hai3 ， cang1 ya2 ku1 he2 mai2 ceng2 bing1 。
- ming2 nian2 chun1 feng1 sao3 di4 qi3 ， yi4 qi3 wan4 wu4 jie1 guang1 ming2 。

## 注释

## 译文

## 赏析
