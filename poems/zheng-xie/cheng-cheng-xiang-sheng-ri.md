---
id: zheng-xie-cheng-cheng-xiang-sheng-ri
title: 程丞相生日
titlePinyin: cheng2 cheng2 xiang4 sheng1 ri4
titleSlug: cheng-cheng-xiang-sheng-ri
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大昴光芒正，荆河气象浑。
- 始知真相出，遂见本朝尊。
- 汉地汝阳国，程侯司马孙。
- 精刚得金气，深厚体乾元。
- 申甫生周岳，皋夔拱舜轩。
- 山河归妙算，社稷系昌言。
- 九鼎群生重，洪𬬻一气奔。
- 群雏忌雕鹗，众草失兰荪。
- 慷慨提千骑，扶摇下九阍。
- 秦关春草短，洼水暮云屯。
- 诗必曹刘敌，兵须卫霍论。
- 谈余珠委积，笔落凤腾骞。
- 秀发烟霞外，丹心金石存。
- 未归真宰柄，犹倚大师藩。
- 日月回龙角，星辰会紫垣。
- 气凌金节润，风入绣旗翻。
- 歌管倾南国，簪裾拜庆门。
- 飞黄下天厩，缥酒赐尧樽。
- 固有神灵护，应知福禄蕃。
- 蟠桃三结实，未见老云根。

## 拼音
- da4 mao3 guang1 mang2 zheng4 ， jing1 he2 qi4 xiang4 hun2 。
- shi3 zhi1 zhen1 xiang4 chu1 ， sui4 jian4 ben3 chao2 zun1 。
- han4 di4 ru3 yang2 guo2 ， cheng2 hou2 si1 ma3 sun1 。
- jing1 gang1 de2 jin1 qi4 ， shen1 hou4 ti3 qian2 yuan2 。
- shen1 fu3 sheng1 zhou1 yue4 ， gao1 kui2 gong3 shun4 xuan1 。
- shan1 he2 gui1 miao4 suan4 ， she4 ji4 xi4 chang1 yan2 。
- jiu3 ding3 qun2 sheng1 zhong4 ， hong2 lu2 yi2 qi4 ben1 。
- qun2 chu2 ji4 diao1 e4 ， zhong4 cao3 shi1 lan2 sun1 。
- kang1 kai3 ti2 qian1 qi2 ， fu2 yao2 xia4 jiu3 hun1 。
- qin2 guan1 chun1 cao3 duan3 ， wa1 shui3 mu4 yun2 tun2 。
- shi1 bi4 cao2 liu2 di2 ， bing1 xu1 wei4 huo4 lun4 。
- tan2 yu2 zhu1 wei3 ji1 ， bi3 luo4 feng4 teng2 qian1 。
- xiu4 fa1 yan1 xia2 wai4 ， dan1 xin1 jin1 shi2 cun2 。
- wei4 gui1 zhen1 zai3 bing3 ， you2 yi3 da4 shi1 fan1 。
- ri4 yue4 hui2 long2 jiao3 ， xing1 chen2 hui4 zi3 yuan2 。
- qi4 ling2 jin1 jie2 run4 ， feng1 ru4 xiu4 qi2 fan1 。
- ge1 guan3 qing1 nan2 guo2 ， zan1 ju1 bai4 qing4 men2 。
- fei1 huang2 xia4 tian1 jiu4 ， piao3 jiu3 ci4 yao2 zun1 。
- gu4 you3 shen2 ling2 hu4 ， ying4 zhi1 fu2 lu4 fan1 。
- pan2 tao2 san1 jie1 shi0 ， wei4 jian4 lao3 yun2 gen1 。

## 注释

## 译文

## 赏析
