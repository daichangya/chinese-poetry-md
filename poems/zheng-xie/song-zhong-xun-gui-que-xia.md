---
id: zheng-xie-song-zhong-xun-gui-que-xia
title: 送仲巽归阙下
titlePinyin: song4 zhong4 xun4 gui1 que1 xia4
titleSlug: song-zhong-xun-gui-que-xia
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老骥不妄行，苍鹰不虚击。
- 高车折轴弃路旁，茧栗犊儿负其力。
- 指麾万事自有理，不须破海惊霹雳。
- 君不见张侯白头郎，仗节雍容在南国。
- 事如倒山落面来，谈笑当之不遗策。
- 往时夸者欲惊俗，揭浪翻风一千尺。
- 屡成大狱沸如糜，六月飞霜触白日。
- 张侯不矜亦不倚，老骥苍鹰称其德。
- 洞庭之北十二州，吏民帖帖甘眠食。
- 有诏夺归不得留，正值风雨花狼籍。
- 离思浩荡入青春，楚泽荆山淡无色。
- 此行况是赤县官，贤者宜令天子识。
- 公虽已老心尚存，今不急用真可惜。
- 但用河南张汉阳，何必东山谢安石。

## 拼音
- lao3 ji4 bu2 wang4 xing2 ， cang1 ying1 bu4 xu1 ji1 。
- gao1 che1 zhe2 zhou2 qi4 lu4 pang2 ， jian3 li4 du2 er2 fu4 qi2 li4 。
- zhi3 hui1 wan4 shi4 zi4 you3 li3 ， bu4 xu1 po4 hai3 jing1 pi1 li4 。
- jun1 bu2 jian4 zhang1 hou2 bai2 tou2 lang2 ， zhang4 jie2 yong1 rong2 zai4 nan2 guo2 。
- shi4 ru2 dao3 shan1 luo4 mian4 lai2 ， tan2 xiao4 dang1 zhi1 bu4 yi2 ce4 。
- wang3 shi2 kua1 zhe3 yu4 jing1 su2 ， jie1 lang4 fan1 feng1 yi4 qian1 chi3 。
- lü3 cheng2 da4 yu4 fei4 ru2 mi2 ， liu4 yue4 fei1 shuang1 chu4 bai2 ri4 。
- zhang1 hou2 bu4 jin1 yi4 bu4 yi3 ， lao3 ji4 cang1 ying1 cheng1 qi2 de2 。
- dong4 ting2 zhi1 bei3 shi2 er4 zhou1 ， li4 min2 tie1 tie1 gan1 mian2 shi2 。
- you3 zhao4 duo2 gui1 bu4 de2 liu2 ， zheng4 zhi2 feng1 yu3 hua1 lang2 ji2 。
- li2 si1 hao4 dang4 ru4 qing1 chun1 ， chu3 ze2 jing1 shan1 dan4 wu2 se4 。
- ci3 xing2 kuang4 shi4 chi4 xian4 guan1 ， xian2 zhe3 yi2 ling4 tian1 zi3 shi2 。
- gong1 sui1 yi3 lao3 xin1 shang4 cun2 ， jin1 bu4 ji2 yong4 zhen1 ke3 xi1 。
- dan4 yong4 he2 nan2 zhang1 han4 yang2 ， he2 bi4 dong1 shan1 xie4 an1 shi2 。

## 注释

## 译文

## 赏析
