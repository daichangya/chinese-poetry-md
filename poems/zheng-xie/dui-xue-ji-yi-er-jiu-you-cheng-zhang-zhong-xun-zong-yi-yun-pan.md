---
id: zheng-xie-dui-xue-ji-yi-er-jiu-you-cheng-zhang-zhong-xun-zong-yi-yun-pan
title: 对雪寄一二旧友呈张仲巽宗益运判
titlePinyin: dui4 xue3 ji4 yi1 er4 jiu4 you3 cheng2 zhang1 zhong4 xun4 zong1 yi4 yun4 pan4
titleSlug: dui-xue-ji-yi-er-jiu-you-cheng-zhang-zhong-xun-zong-yi-yun-pan
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年喜风雪，走上百尺楼。
- 买酒不论钱，贳却紫貂裘。
- 相从尽豪客，楼下系紫骝。
- 雄心视宇宙，万事叶沉浮。
- 欲骑凤凰去，肯顾万户侯。
- 误奏上林赋，白衣对冕旒。
- 一钓沧海空，遂跨六鼇头。
- 去年辞紫微，龙节得荆州。
- 渚宫美游观，绛帐压清流。
- 风雪不异昔，乱眼玉花稠。
- 日月翻两车，俄惊十五秋。
- 故人如飞云，零落不能收。
- 老意虽未伏，酒量已难投。
- 吊影对明烛，金樽谁献酬。
- 隔年得一书，何足解沉忧。
- 安得缩地术，来此醉相留。
- 故人不可见，敢忘贫贱游。

## 拼音
- shao4 nian2 xi3 feng1 xue3 ， zou3 shang4 bai3 chi3 lou2 。
- mai3 jiu3 bu2 lun4 qian2 ， shi4 que4 zi3 diao1 qiu2 。
- xiang1 cong2 jin4 hao2 ke4 ， lou2 xia4 xi4 zi3 liu2 。
- xiong2 xin1 shi4 yu3 zhou4 ， wan4 shi4 ye4 chen2 fu2 。
- yu4 qi2 feng4 huang2 qu4 ， ken3 gu4 wan4 hu4 hou2 。
- wu4 zou4 shang4 lin2 fu4 ， bai2 yi1 dui4 mian3 liu2 。
- yi2 diao4 cang1 hai3 kong1 ， sui4 kua4 liu4 ao2 tou2 。
- qu4 nian2 ci2 zi3 wei1 ， long2 jie2 de2 jing1 zhou1 。
- zhu3 gong1 mei3 you2 guan1 ， jiang4 zhang4 ya1 qing1 liu2 。
- feng1 xue3 bu2 yi4 xi1 ， luan4 yan3 yu4 hua1 chou2 。
- ri4 yue4 fan1 liang3 che1 ， e2 jing1 shi2 wu3 qiu1 。
- gu4 ren2 ru2 fei1 yun2 ， ling2 luo4 bu4 neng2 shou1 。
- lao3 yi4 sui1 wei4 fu2 ， jiu3 liang4 yi3 nan2 tou2 。
- diao4 ying3 dui4 ming2 zhu2 ， jin1 zun1 shui2 xian4 chou2 。
- ge2 nian2 de2 yi4 shu1 ， he2 zu2 jie3 chen2 you1 。
- an1 de2 suo1 di4 shu4 ， lai2 ci3 zui4 xiang1 liu2 。
- gu4 ren2 bu4 ke3 jian4 ， gan3 wang4 pin2 jian4 you2 。

## 注释

## 译文

## 赏析
