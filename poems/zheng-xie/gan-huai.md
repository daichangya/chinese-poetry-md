---
id: zheng-xie-gan-huai
title: 感怀
titlePinyin: gan3 huai2
titleSlug: gan-huai
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风哭夜星辰寒，竹篱敲戛鸣琅玕。
- 老蟾瘦噤失光采，天地冻合鱼龙干。
- 嘅然忆归几千里，长江大山交屈蟠。
- 湘水东去注不极，我心夜夜如鸣湍。
- 弟兄起居谅欢适，高堂彩衣翩翻翻。
- 嗟我摧颓落苍海，两腋恨无双飞翰。
- 远方就学何所得，数年短发才胜冠。
- 何时拂袖得归去，春风笑满南陔兰。

## 拼音
- bei3 feng1 ku1 ye4 xing1 chen2 han2 ， zhu2 li2 qiao1 jia2 ming2 lang2 gan1 。
- lao3 chan2 shou4 jin4 shi1 guang1 cai3 ， tian1 di4 dong4 he2 yu2 long2 gan1 。
- kai3 ran2 yi4 gui1 ji3 qian1 li3 ， chang2 jiang1 da4 shan1 jiao1 qu1 pan2 。
- xiang1 shui3 dong1 qu4 zhu4 bu4 ji2 ， wo3 xin1 ye4 ye4 ru2 ming2 tuan1 。
- di4 xiong0 qi3 ju1 liang4 huan1 shi4 ， gao1 tang2 cai3 yi1 pian1 fan1 fan1 。
- jie1 wo3 cui1 tui2 luo4 cang1 hai3 ， liang3 ye4 hen4 wu2 shuang1 fei1 han4 。
- yuan3 fang1 jiu4 xue2 he2 suo3 de2 ， shu4 nian2 duan3 fa4 cai2 sheng4 guan1 。
- he2 shi2 fu2 xiu4 de2 gui1 qu4 ， chun1 feng1 xiao4 man3 nan2 gai1 lan2 。

## 注释

## 译文

## 赏析
