---
id: zheng-xie-tong-zhou-yu-ye-ji-sun-zhong-shu
title: 通州雨夜寄孙中叔
titlePinyin: tong1 zhou1 yu3 ye4 ji4 sun1 zhong1 shu1
titleSlug: tong-zhou-yu-ye-ji-sun-zhong-shu
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑雨喷薄阴云驱，昏林号风秋声粗。
- 海气熏煮怒不泄，彭彭十月推雷车。
- 湿衣悯默瞠无睡，起对樽酒谁为娱。
- 此心岂复有双羽，一夜飞去不可拘。
- 昔与子同入京师，借屋共寄西城庐。
- 爱我议论有可采，携草就我夸染濡。
- 炼出五色补天漏，拈笔蘸墨纵横涂。
- 子云朋友当如是，脱然意快如狞驹。
- 京师天子之所宅，楼殿堆叠骑天衢。
- 瓦光流碧滑欲走，缋画颠倒横相舁。
- 东风薰浓一千里，黄蜂蝴蝶飞蘧蘧。
- 高楼张旗斗煮酒，沉香满榼金真珠。
- 玉盆一饮醉不醒，落花满衫行相扶。
- 未几子去游西洛，嗟我出门独骑馿。
- 晚落尘埃两袖泪，望子不见风吹裾。
- 三月殿前试不中，青冥失计游五湖。
- 抚剑东南看沧海，大江正值秋风初。
- 我疑海神怒天热，直欲上薄东日乌。
- 乾坤顿撼壮人意，揭竿便欲寻狂奴。
- 九月归来已霜蚤，肥膏紫蟹溶金酥。
- 南窗灯火夜可喜，箧中卷册聊铺舒。
- 读倦抱膝一吐气，契阔各在天一隅。
- 相别于今二百日，飞雁南来无北书。
- 游从欢喜似旧否，洛下为学安稳无。
- 虽然贫窘少倚頼，空肠慎勿多悲吁。
- 圣贤独立以待用，提出日月还唐虞。
- 天地当中贯一柱，孟子所谓大丈夫。
- 躁儿跳跃不足数，插翅强欲飞蟾蜍。
- 纵子不遇乃至死，勉之学为荀杨徒。

## 拼音
- hei1 yu3 pen1 bao2 yin1 yun2 qu1 ， hun1 lin2 hao4 feng1 qiu1 sheng1 cu1 。
- hai3 qi4 xun1 zhu3 nu4 bu2 xie4 ， peng2 peng2 shi2 yue4 tui1 lei2 che1 。
- shi1 yi1 min3 mo4 cheng1 wu2 shui4 ， qi3 dui4 zun1 jiu3 shui2 wei4 yu2 。
- ci3 xin1 qi3 fu4 you3 shuang1 yu3 ， yi2 ye4 fei1 qu4 bu4 ke3 ju1 。
- xi1 yu3 zi3 tong2 ru4 jing1 shi1 ， jie4 wu1 gong4 ji4 xi1 cheng2 lu2 。
- ai4 wo3 yi4 lun4 you3 ke3 cai3 ， xie2 cao3 jiu4 wo3 kua1 ran3 ru2 。
- lian4 chu1 wu3 se4 bu3 tian1 lou4 ， nian1 bi3 zhan4 mo4 zong4 heng2 tu2 。
- zi3 yun2 peng2 you3 dang1 ru2 shi4 ， tuo1 ran2 yi4 kuai4 ru2 ning2 ju1 。
- jing1 shi1 tian1 zi3 zhi1 suo3 zhai2 ， lou2 dian4 dui1 die2 qi2 tian1 qu2 。
- wa3 guang1 liu2 bi4 hua2 yu4 zou3 ， hui4 hua4 dian1 dao3 heng2 xiang1 yu2 。
- dong1 feng1 xun1 nong2 yi4 qian1 li3 ， huang2 feng1 hu2 die2 fei1 qu2 qu2 。
- gao1 lou2 zhang1 qi2 dou4 zhu3 jiu3 ， chen2 xiang1 man3 ke1 jin1 zhen1 zhu1 。
- yu4 pen2 yi4 yin3 zui4 bu4 xing3 ， luo4 hua1 man3 shan1 xing2 xiang1 fu2 。
- wei4 ji3 zi3 qu4 you2 xi1 luo4 ， jie1 wo3 chu1 men2 du2 qi2 lu2 。
- wan3 luo4 chen2 ai1 liang3 xiu4 lei4 ， wang4 zi3 bu2 jian4 feng1 chui1 ju1 。
- san1 yue4 dian4 qian2 shi4 bu4 zhong1 ， qing1 ming2 shi1 ji4 you2 wu3 hu2 。
- fu3 jian4 dong1 nan2 kan4 cang1 hai3 ， da4 jiang1 zheng4 zhi2 qiu1 feng1 chu1 。
- wo3 yi2 hai3 shen2 nu4 tian1 re4 ， zhi2 yu4 shang4 bao2 dong1 ri4 wu1 。
- qian2 kun1 dun4 han4 zhuang4 ren2 yi4 ， jie1 gan1 bian4 yu4 xun2 kuang2 nu2 。
- jiu3 yue4 gui1 lai2 yi3 shuang1 zao3 ， fei2 gao1 zi3 xie4 rong2 jin1 su1 。
- nan2 chuang1 deng1 huo3 ye4 ke3 xi3 ， qie4 zhong1 juan4 ce4 liao2 pu4 shu1 。
- du2 juan4 bao4 xi1 yi4 tu3 qi4 ， qi4 kuo4 ge4 zai4 tian1 yi4 yu2 。
- xiang1 bie2 yu2 jin1 er4 bai3 ri4 ， fei1 yan4 nan2 lai2 wu2 bei3 shu1 。
- you2 cong2 huan1 xi3 si4 jiu4 fou3 ， luo4 xia4 wei4 xue2 an1 wen3 wu2 。
- sui1 ran2 pin2 jiong3 shao3 yi3 lai4 ， kong1 chang2 shen4 wu4 duo1 bei1 xu1 。
- sheng4 xian2 du2 li4 yi3 dai4 yong4 ， ti2 chu1 ri4 yue4 hai2 tang2 yu2 。
- tian1 di4 dang1 zhong1 guan4 yi2 zhu4 ， meng4 zi3 suo3 wei4 da4 zhang4 fu0 。
- zao4 er2 tiao4 yue4 bu4 zu2 shu4 ， cha1 chi4 qiang2 yu4 fei1 chan2 chu2 。
- zong4 zi3 bu2 yu4 nai3 zhi4 si3 ， mian3 zhi1 xue2 wei4 xun2 yang2 tu2 。

## 注释

## 译文

## 赏析
