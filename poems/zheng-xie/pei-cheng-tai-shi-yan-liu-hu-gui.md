---
id: zheng-xie-pei-cheng-tai-shi-yan-liu-hu-gui
title: 陪程太师宴柳湖归
titlePinyin: pei2 cheng2 tai4 shi1 yan4 liu3 hu2 gui1
titleSlug: pei-cheng-tai-shi-yan-liu-hu-gui
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸣珂晓日动，画旗春风斜。
- 马蹄碧玉砧，踏破黄金沙。
- 夹路尽高柳，屹如绀璧遮。
- 草软藉游人，树暖啼娇鸦。
- 长湖畜元气，飞亭插苍霞。
- 开樽适逸调，笑言醉方哗。
- 人意重于春，酒香浓胜花。
- 所嗟无壮士，挽住白日车。
- 上马横驮归，不省归到家。
- 淮阳有此境，足为天下夸。
- 要路谙机穽，㹞㹞争齿牙。
- 愿公且留镇，所得欢无涯。
- 卷袖倒大白，秀发欹乌纱。
- 时与东风期，一来赏春花。

## 拼音
- ming2 ke1 xiao3 ri4 dong4 ， hua4 qi2 chun1 feng1 xie2 。
- ma3 ti2 bi4 yu4 zhen1 ， ta4 po4 huang2 jin1 sha1 。
- jia2 lu4 jin4 gao1 liu3 ， yi4 ru2 gan4 bi4 zhe1 。
- cao3 ruan3 jie4 you2 ren2 ， shu4 nuan3 ti2 jiao1 ya1 。
- chang2 hu2 chu4 yuan2 qi4 ， fei1 ting2 cha1 cang1 xia2 。
- kai1 zun1 shi4 yi4 tiao2 ， xiao4 yan2 zui4 fang1 hua2 。
- ren2 yi4 zhong4 yu2 chun1 ， jiu3 xiang1 nong2 sheng4 hua1 。
- suo3 jie1 wu2 zhuang4 shi4 ， wan3 zhu4 bai2 ri4 che1 。
- shang4 ma3 heng2 tuo2 gui1 ， bu4 sheng3 gui1 dao4 jia1 。
- huai2 yang2 you3 ci3 jing4 ， zu2 wei4 tian1 xia4 kua1 。
- yao4 lu4 an1 ji1 jing3 ， 㹞 㹞 zheng1 chi3 ya2 。
- yuan4 gong1 qie3 liu2 zhen4 ， suo3 de2 huan1 wu2 ya2 。
- juan4 xiu4 dao3 da4 bai2 ， xiu4 fa1 qi1 wu1 sha1 。
- shi2 yu3 dong1 feng1 qi1 ， yi4 lai2 shang3 chun1 hua1 。

## 注释

## 译文

## 赏析
