---
id: zheng-xie-er-yue-xue
title: 二月雪
titlePinyin: er4 yue4 xue3
titleSlug: er-yue-xue
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戊戌二月二十六，忽见大雪漫空来。
- 长老惊叹共相语，非时有雪诚怪哉。
- 阳爻四画已出地，至今百蛰不闻雷。
- 怪得气候斗暄暖，便疑赤帝来相排。
- 黑风倏起卷沧海，白日黯黯如烟煤。
- 须臾大雹杂猛雨，满地走迸琼与瑰。
- 阴气蓄怒固未已，即时飞雪相倾颓。
- 青灵何处避威侮，苍凤停车寒毰毸。
- 天地万物失光彩，草树僵冻成枯荄。
- 凌暴春工大酷烈，似恨百花先时开。
- 隠公三月亦雨雪，仲尼春秋书为灾。
- 是时鲁国行谬政，天心可用人理推。
- 我疑此雪不虚应，必有沴气戕栽培。
- 去年六月已大水，居人万类生鱼顋。
- 当时夏税不得免，至今里正排门催。
- 农夫出田掘野荠，饿倒只向田中埋。
- 方春鸟兽尚有禁，不许弹猎伤胚胎。
- 而况吾民戴君后，上官不肯一挂怀。
- 岂无愁苦动天地，所以当春阴气乖。
- 只消黄纸一幅诏，敕责长吏须矜哀。
- 蠲除余租不尽取，收提赤子苏饥骸。
- 沛然德泽满天下，坐中可使春风回。

## 拼音
- wu4 xu1 er4 yue4 er4 shi2 liu4 ， hu1 jian4 da4 xue3 man4 kong1 lai2 。
- zhang3 lao3 jing1 tan4 gong4 xiang1 yu3 ， fei1 shi2 you3 xue3 cheng2 guai4 zai1 。
- yang2 yao2 si4 hua4 yi3 chu1 di4 ， zhi4 jin1 bai3 zhe2 bu4 wen2 lei2 。
- guai4 de2 qi4 hou4 dou4 xuan1 nuan3 ， bian4 yi2 chi4 di4 lai2 xiang1 pai2 。
- hei1 feng1 shu1 qi3 juan4 cang1 hai3 ， bai2 ri4 an4 an4 ru2 yan1 mei2 。
- xu1 yu2 da4 bao2 za2 meng3 yu3 ， man3 di4 zou3 beng4 qiong2 yu3 gui1 。
- yin1 qi4 xu4 nu4 gu4 wei4 yi3 ， ji2 shi2 fei1 xue3 xiang1 qing1 tui2 。
- qing1 ling2 he2 chu4 bi4 wei1 wu3 ， cang1 feng4 ting2 che1 han2 pei2 sai1 。
- tian1 di4 wan4 wu4 shi1 guang1 cai3 ， cao3 shu4 jiang1 dong4 cheng2 ku1 gai1 。
- ling2 bao4 chun1 gong1 da4 ku4 lie4 ， si4 hen4 bai3 hua1 xian1 shi2 kai1 。
- yin3 gong1 san1 yue4 yi4 yu3 xue3 ， zhong4 ni2 chun1 qiu1 shu1 wei4 zai1 。
- shi4 shi2 lu3 guo2 xing2 miu4 zheng4 ， tian1 xin1 ke3 yong4 ren2 li3 tui1 。
- wo3 yi2 ci3 xue3 bu4 xu1 ying4 ， bi4 you3 li4 qi4 qiang1 zai1 pei2 。
- qu4 nian2 liu4 yue4 yi3 da4 shui3 ， ju1 ren2 wan4 lei4 sheng1 yu2 sai1 。
- dang1 shi2 xia4 shui4 bu4 de2 mian3 ， zhi4 jin1 li3 zheng4 pai2 men2 cui1 。
- nong2 fu1 chu1 tian2 jue2 ye3 qi2 ， e4 dao3 zhi1 xiang4 tian2 zhong1 mai2 。
- fang1 chun1 niao3 shou4 shang4 you3 jin4 ， bu4 xu3 tan2 lie4 shang1 pei1 tai1 。
- er2 kuang4 wu2 min2 dai4 jun1 hou4 ， shang4 guan1 bu4 ken3 yi2 gua4 huai2 。
- qi3 wu2 chou2 ku3 dong4 tian1 di4 ， suo3 yi3 dang1 chun1 yin1 qi4 guai1 。
- zhi1 xiao1 huang2 zhi3 yi4 fu2 zhao4 ， chi4 ze2 chang2 li4 xu1 jin1 ai1 。
- juan1 chu2 yu2 zu1 bu2 jin4 qu3 ， shou1 ti2 chi4 zi3 su1 ji1 hai2 。
- pei4 ran2 de2 ze2 man3 tian1 xia4 ， zuo4 zhong1 ke3 shi3 chun1 feng1 hui2 。

## 注释

## 译文

## 赏析
