---
id: zheng-xie-chou-sui-zi-zhi-shi-wu-xiong
title: 酬随子直十五兄
titlePinyin: chou2 sui2 zi3 zhi2 shi2 wu3 xiong1
titleSlug: chou-sui-zi-zhi-shi-wu-xiong
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 通州穷并大海涯，厥壤不毛坤德亏。
- 床下矍索穴蟛蜞，我初来居常吟悲。
- 见君颜采方伸眉，眸子清彻鬓垂颐。
- 中怀洞然无由歧，镌镵文字干有司。
- 古书细钞指生胝，弟姪凫雁行累累。
- 脱衣易粟饴其饥，慈祥孝友乡里推。
- 前者天子亲飨祠，黄纸赦书疾风驰。
- 挂罗山林网逸遗，守臣奉诏敢言迟。
- 外台使者争荐之，野庐供饩礼所宜。
- 白袍大袖何纷披，来居太学森兰芝。
- 世俗讥议喜瑕疵，苍蝇往来工谗词。
- 椎凿璞玉生疮痍，猛虎不如墙下貍。
- 听者虽明岂无疑，紫薇群公文章师。
- 发以巨策健笔随，铺纸吐论语亦奇。
- 缀名纸末何其卑，藻火为裳诚倒施。
- 赤骥不得黄金羁，编之下枥耳羸垂。
- 令我包羞心鬰伊，一舸东入长淮湄。
- 勿言显发遂无期，青衫犹足慰妻儿。
- 海陵得君七字诗，重谢解谤称相知。
- 我虽有言如钝锥，说之不入何能为。
- 愿子加餐善自持，高山峨峨寸土基。
- 前涂如壁不可窥，荣落穷通各有时。

## 拼音
- tong1 zhou1 qiong2 bing4 da4 hai3 ya2 ， jue2 rang3 bu4 mao2 kun1 de2 kui1 。
- chuang2 xia4 jue2 suo3 xue2 peng2 qi2 ， wo3 chu1 lai2 ju1 chang2 yin2 bei1 。
- jian4 jun1 yan2 cai3 fang1 shen1 mei2 ， mou2 zi3 qing1 che4 bin4 chui2 yi2 。
- zhong1 huai2 dong4 ran2 wu2 you2 qi2 ， juan1 chan2 wen2 zi4 gan1 you3 si1 。
- gu3 shu1 xi4 chao1 zhi3 sheng1 zhi1 ， di4 zhi2 fu2 yan4 xing2 lei4 lei4 。
- tuo1 yi1 yi4 su4 yi2 qi2 ji1 ， ci2 xiang2 xiao4 you3 xiang1 li3 tui1 。
- qian2 zhe3 tian1 zi3 qin1 xiang3 ci2 ， huang2 zhi3 she4 shu1 ji2 feng1 chi2 。
- gua4 luo2 shan1 lin2 wang3 yi4 yi2 ， shou3 chen2 feng4 zhao4 gan3 yan2 chi2 。
- wai4 tai2 shi3 zhe3 zheng1 jian4 zhi1 ， ye3 lu2 gong4 xi4 li3 suo3 yi2 。
- bai2 pao2 da4 xiu4 he2 fen1 pi1 ， lai2 ju1 tai4 xue2 sen1 lan2 zhi1 。
- shi4 su2 ji1 yi4 xi3 xia2 ci1 ， cang1 ying2 wang3 lai2 gong1 chan2 ci2 。
- zhui1 zao2 pu2 yu4 sheng1 chuang1 yi2 ， meng3 hu3 bu4 ru2 qiang2 xia4 li2 。
- ting1 zhe3 sui1 ming2 qi3 wu2 yi2 ， zi3 wei1 qun2 gong1 wen2 zhang1 shi1 。
- fa1 yi3 ju4 ce4 jian4 bi3 sui2 ， pu4 zhi3 tu3 lun2 yu3 yi4 qi2 。
- zhui4 ming2 zhi3 mo4 he2 qi2 bei1 ， zao3 huo3 wei4 shang0 cheng2 dao3 shi1 。
- chi4 ji4 bu4 de2 huang2 jin1 ji1 ， bian1 zhi1 xia4 li4 er3 lei2 chui2 。
- ling4 wo3 bao1 xiu1 xin1 yu4 yi1 ， yi4 ge3 dong1 ru4 chang2 huai2 mei2 。
- wu4 yan2 xian3 fa1 sui4 wu2 qi1 ， qing1 shan1 you2 zu2 wei4 qi1 er2 。
- hai3 ling2 de2 jun1 qi1 zi4 shi1 ， zhong4 xie4 jie3 bang4 cheng1 xiang1 zhi1 。
- wo3 sui1 you3 yan2 ru2 dun4 zhui1 ， shuo1 zhi1 bu2 ru4 he2 neng2 wei4 。
- yuan4 zi3 jia1 can1 shan4 zi4 chi2 ， gao1 shan1 e2 e2 cun4 tu3 ji1 。
- qian2 tu2 ru2 bi4 bu4 ke3 kui1 ， rong2 luo4 qiong2 tong1 ge4 you3 shi2 。

## 注释

## 译文

## 赏析
