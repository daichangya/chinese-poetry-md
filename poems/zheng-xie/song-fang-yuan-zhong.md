---
id: zheng-xie-song-fang-yuan-zhong
title: 送方元忠
titlePinyin: song4 fang1 yuan2 zhong1
titleSlug: song-fang-yuan-zhong
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京师恶尘土，两足没至踝。
- 狂风暴然作，塞天赤如赭。
- 事牵或出门，复又无馿跨。
- 垢汗黏透衣，留迟固不遐。
- 走归扫一室，凉泉急倾洒。
- 琢琢客扣门，置帽懒出迓。
- 呼童揖客进，客语惊邻舍。
- 自夸已得计，归舟即日驾。
- 风尘久厌苦，喜此脱去乍。
- 淮影贮苍山，飞峰皆倒挂。
- 霜月秋晖明，乾坤曝图画。
- 往往穷谷间，贤豪伏其下。
- 去而从之游，精粗得陶冶。
- 剖发露光铓，爬罗无缝罅。
- 豨膏滑两轴，直纵飞黄靶。
- 庶以卒吾业，孰能筹周舍。
- 余云子语健，决去不可且。
- 伊昔同壮游，清樽固屡把。
- 病酒常至午，醉归每及夜。
- 朋辈俱饮豪，斗酒快一写。
- 穷甚或见怜，怪极亦遭骂。
- 尔来五六年，退缩但嗟讶。
- 老意渐相期，欢心早已谢。
- 买得东皋田，束衣即归稼。
- 箪笥苟非道，万石安能藉。
- 期子在高秋，行当秣吾马。

## 拼音
- jing1 shi1 e4 chen2 tu3 ， liang3 zu2 mei2 zhi4 huai2 。
- kuang2 feng1 bao4 ran2 zuo4 ， sai1 tian1 chi4 ru2 zhe3 。
- shi4 qian1 huo4 chu1 men2 ， fu4 you4 wu2 lu2 kua4 。
- gou4 han4 nian2 tou4 yi1 ， liu2 chi2 gu4 bu4 xia2 。
- zou3 gui1 sao3 yi2 shi4 ， liang2 quan2 ji2 qing1 sa3 。
- zhuo2 zhuo2 ke4 kou4 men2 ， zhi4 mao4 lan3 chu1 ya4 。
- hu1 tong2 yi1 ke4 jin4 ， ke4 yu3 jing1 lin2 she4 。
- zi4 kua1 yi3 de2 ji4 ， gui1 zhou1 ji2 ri4 jia4 。
- feng1 chen2 jiu3 yan4 ku3 ， xi3 ci3 tuo1 qu4 zha4 。
- huai2 ying3 zhu4 cang1 shan1 ， fei1 feng1 jie1 dao3 gua4 。
- shuang1 yue4 qiu1 hui1 ming2 ， qian2 kun1 pu4 tu2 hua4 。
- wang3 wang3 qiong2 gu3 jian1 ， xian2 hao2 fu2 qi2 xia4 。
- qu4 er2 cong2 zhi1 you2 ， jing1 cu1 de2 tao2 ye3 。
- pou1 fa1 lu4 guang1 mang2 ， pa2 luo2 wu2 feng4 xia4 。
- xi1 gao1 hua2 liang3 zhou2 ， zhi2 zong4 fei1 huang2 ba3 。
- shu4 yi3 zu2 wu2 ye4 ， shu2 neng2 chou2 zhou1 she4 。
- yu2 yun2 zi3 yu3 jian4 ， jue2 qu4 bu4 ke3 qie3 。
- yi1 xi1 tong2 zhuang4 you2 ， qing1 zun1 gu4 lü3 ba3 。
- bing4 jiu3 chang2 zhi4 wu3 ， zui4 gui1 mei3 ji2 ye4 。
- peng2 bei4 ju4 yin3 hao2 ， dou4 jiu3 kuai4 yi4 xie3 。
- qiong2 shen4 huo4 jian4 lian2 ， guai4 ji2 yi4 zao1 ma4 。
- er3 lai2 wu3 liu4 nian2 ， tui4 suo1 dan4 jie1 ya4 。
- lao3 yi4 jian4 xiang1 qi1 ， huan1 xin1 zao3 yi3 xie4 。
- mai3 de2 dong1 gao1 tian2 ， shu4 yi1 ji2 gui1 jia4 。
- dan1 si4 gou3 fei1 dao4 ， wan4 shi2 an1 neng2 jie4 。
- qi1 zi3 zai4 gao1 qiu1 ， hang2 dang0 mo4 wu2 ma3 。

## 注释

## 译文

## 赏析
