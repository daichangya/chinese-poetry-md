---
id: zheng-xie-hui-ci-gui-chuan-da-han
title: 回次妫川大寒
titlePinyin: hui2 ci4 gui1 chuan1 da4 han2
titleSlug: hui-ci-gui-chuan-da-han
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 地风如狂兕，来自黑山旁。
- 坤维欲倾动，冷日青无光。
- 飞沙击我面，积雪沾我裳。
- 岂无玉壶酒，饮之冰满肠。
- 鸟兽不留迹，我行安可当。
- 云中本汉土，几年非我疆。
- 元气遂隳裂，老阴独盛强。
- 东日拂沧海，此地埋寒霜。
- 况在穷腊后，堕指乃为常。
- 安得天子泽，浩荡渐穷荒。
- 扫去妖氛俗，沐以楚兰汤。
- 东风十万家，画楼春日长。
- 草踏锦靴缘，花入罗衣香。
- 行人卷双袖，长歌归故乡。

## 拼音
- di4 feng1 ru2 kuang2 si4 ， lai2 zi4 hei1 shan1 pang2 。
- kun1 wei2 yu4 qing1 dong4 ， leng3 ri4 qing1 wu2 guang1 。
- fei1 sha1 ji1 wo3 mian4 ， ji1 xue3 zhan1 wo3 shang0 。
- qi3 wu2 yu4 hu2 jiu3 ， yin3 zhi1 bing1 man3 chang2 。
- niao3 shou4 bu4 liu2 ji4 ， wo3 xing2 an1 ke3 dang1 。
- yun2 zhong1 ben3 han4 tu3 ， ji3 nian2 fei1 wo3 jiang1 。
- yuan2 qi4 sui4 hui1 lie4 ， lao3 yin1 du2 sheng4 qiang2 。
- dong1 ri4 fu2 cang1 hai3 ， ci3 di4 mai2 han2 shuang1 。
- kuang4 zai4 qiong2 la4 hou4 ， duo4 zhi3 nai3 wei4 chang2 。
- an1 de2 tian1 zi3 ze2 ， hao4 dang4 jian4 qiong2 huang1 。
- sao3 qu4 yao1 fen1 su2 ， mu4 yi3 chu3 lan2 tang1 。
- dong1 feng1 shi2 wan4 jia1 ， hua4 lou2 chun1 ri4 chang2 。
- cao3 ta4 jin3 xue1 yuan2 ， hua1 ru4 luo2 yi1 xiang1 。
- xing2 ren2 juan4 shuang1 xiu4 ， chang2 ge1 gui1 gu4 xiang1 。

## 注释

## 译文

## 赏析
