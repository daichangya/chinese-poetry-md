---
id: zheng-xie-ku-wei-fu-er-xiong
title: 哭渭夫二兄
titlePinyin: ku1 wei4 fu1 er4 xiong1
titleSlug: ku-wei-fu-er-xiong
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生平抱直气，鬼神不敢干。
- 乃从异物化，使我涕泗澜。
- 昔之初拜兄，申申从太原。
- 府公颇好事，凿地种琅玕。
- 筑学百余室，吾徒得所盘。
- 嘈嘈诵古书，邻家嫌聒烦。
- 间日课辞章，据义相讥弹。
- 兄时处乎中，竦竦如长竿。
- 负气颇刚简，未尝媚语言。
- 与众不相合，节角难为刓。
- 而独顾我喜，谓如椒在兰。
- 璞玉逢砺石，圭璧不为难。
- 离合虽屡更，于义则相完。
- 应举来京师，羁旅谁为欢。
- 投箧寄兄舍，乃同在家安。
- 我常剧醉归，吐呕几席间。
- 独兄在我旁，抚眎夜不眠。
- 虽非共饱乳，此意何疏亲。
- 向虽闻兄病，已云不能餐。
- 日唯饮醇酒，无乃酒为患。
- 昨暮得报书，遂死不复还。
- 掷书一痛哭，痛甚连心肝。
- 恨我有此身，不生双羽翰。
- 抟风一飞去，沥酒哭其棺。
- 起坐空叹泣，腷臆何由宽。
- 揽笔作此诗，颠倒不成篇。
- 焚之寄地下，兄乎其来观。

## 拼音
- sheng1 ping2 bao4 zhi2 qi4 ， gui3 shen2 bu4 gan3 gan1 。
- nai3 cong2 yi4 wu4 hua4 ， shi3 wo3 ti4 si4 lan2 。
- xi1 zhi1 chu1 bai4 xiong1 ， shen1 shen1 cong2 tai4 yuan2 。
- fu3 gong1 po1 hao3 shi4 ， zao2 di4 zhong3 lang2 gan1 。
- zhu4 xue2 bai3 yu2 shi4 ， wu2 tu2 de2 suo3 pan2 。
- cao2 cao2 song4 gu3 shu1 ， lin2 jia1 xian2 guo1 fan2 。
- jian1 ri4 ke4 ci2 zhang1 ， ju4 yi4 xiang1 ji1 tan2 。
- xiong1 shi2 chu4 hu1 zhong1 ， song3 song3 ru2 chang2 gan1 。
- fu4 qi4 po1 gang1 jian3 ， wei4 chang2 mei4 yu3 yan2 。
- yu3 zhong4 bu4 xiang1 he2 ， jie2 jiao3 nan2 wei2 wan2 。
- er2 du2 gu4 wo3 xi3 ， wei4 ru2 jiao1 zai4 lan2 。
- pu2 yu4 feng2 li4 shi2 ， gui1 bi4 bu2 wei2 nan2 。
- li2 he2 sui1 lü3 geng4 ， yu2 yi4 ze2 xiang1 wan2 。
- ying4 ju3 lai2 jing1 shi1 ， ji1 lü3 shui2 wei4 huan1 。
- tou2 qie4 ji4 xiong1 she4 ， nai3 tong2 zai4 jia1 an1 。
- wo3 chang2 ju4 zui4 gui1 ， tu3 ou3 ji3 xi2 jian1 。
- du2 xiong1 zai4 wo3 pang2 ， fu3 shi4 ye4 bu4 mian2 。
- sui1 fei1 gong4 bao3 ru3 ， ci3 yi4 he2 shu1 qin1 。
- xiang4 sui1 wen2 xiong1 bing4 ， yi3 yun2 bu4 neng2 can1 。
- ri4 wei2 yin3 chun2 jiu3 ， wu2 nai3 jiu3 wei4 huan4 。
- zuo2 mu4 de2 bao4 shu1 ， sui4 si3 bu2 fu4 hai2 。
- zhi4 shu1 yi2 tong4 ku1 ， tong4 shen4 lian2 xin1 gan1 。
- hen4 wo3 you3 ci3 shen1 ， bu4 sheng1 shuang1 yu3 han4 。
- tuan2 feng1 yi4 fei1 qu4 ， li4 jiu3 ku1 qi2 guan1 。
- qi3 zuo4 kong1 tan4 qi4 ， bi4 yi4 he2 you2 kuan1 。
- lan3 bi3 zuo4 ci3 shi1 ， dian1 dao3 bu4 cheng2 pian1 。
- fen2 zhi1 ji4 di4 xia4 ， xiong1 hu1 qi2 lai2 guan1 。

## 注释

## 译文

## 赏析
