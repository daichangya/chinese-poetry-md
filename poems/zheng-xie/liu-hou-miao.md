---
id: zheng-xie-liu-hou-miao
title: 留侯庙
titlePinyin: liu2 hou2 miao4
titleSlug: liu-hou-miao
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 留侯仗奇策，十年藏下邳。
- 狙击秦始皇，独袖紫金椎。
- 兹为少年戏，聊夸游侠儿。
- 退学黄石书，始见事业奇。
- 两龙斗不解，天地血淋漓。
- 摄袖见高祖，成败由指麾。
- 重宝啗诸将，峣关遂不支。
- 斥去六国谋，辍食骂食其。
- 卒言信布越，可以为骑驰。
- 余策及太子，四老前致词。
- 立谈天下事，坐作帝王师。
- 功名竟糠粃，拨去曾亡遗。
- 往从赤松游，世网不能羁。
- 韩彭死铁钺，萧樊困囚累。
- 荣辱两不及，孤翮愈难追。
- 陈留本故封，道左空遗祠。
- 两鬼守其门，帐坐盘蛟螭。
- 威灵动风云，飘爽回旌旗。
- 我来谒祠下，文章竟何为。
- 长啸咏高风，三日不知饥。

## 拼音
- liu2 hou2 zhang4 qi2 ce4 ， shi2 nian2 cang2 xia4 pi1 。
- ju1 ji1 qin2 shi3 huang2 ， du2 xiu4 zi3 jin1 zhui1 。
- zi1 wei4 shao4 nian2 xi4 ， liao2 kua1 you2 xia2 er2 。
- tui4 xue2 huang2 shi2 shu1 ， shi3 jian4 shi4 ye4 qi2 。
- liang3 long2 dou4 bu4 jie3 ， tian1 di4 xue4 lin2 li2 。
- she4 xiu4 jian4 gao1 zu3 ， cheng2 bai4 you2 zhi3 hui1 。
- zhong4 bao3 dan4 zhu1 jiang1 ， yao2 guan1 sui4 bu4 zhi1 。
- chi4 qu4 liu4 guo2 mou2 ， chuo4 shi2 ma4 shi2 qi2 。
- zu2 yan2 xin4 bu4 yue4 ， ke3 yi3 wei2 qi2 chi2 。
- yu2 ce4 ji2 tai4 zi3 ， si4 lao3 qian2 zhi4 ci2 。
- li4 tan2 tian1 xia4 shi4 ， zuo4 zuo4 di4 wang2 shi1 。
- gong1 ming2 jing4 kang1 bi3 ， bo1 qu4 ceng2 wang2 yi2 。
- wang3 cong2 chi4 song1 you2 ， shi4 wang3 bu4 neng2 ji1 。
- han2 peng2 si3 tie3 yue4 ， xiao1 fan2 kun4 qiu2 lei4 。
- rong2 ru3 liang3 bu4 ji2 ， gu1 he2 yu4 nan2 zhui1 。
- chen2 liu2 ben3 gu4 feng1 ， dao4 zuo3 kong1 yi2 ci2 。
- liang3 gui3 shou3 qi2 men2 ， zhang4 zuo4 pan2 jiao1 chi1 。
- wei1 ling2 dong4 feng1 yun2 ， piao1 shuang3 hui2 jing1 qi2 。
- wo3 lai2 ye4 ci2 xia4 ， wen2 zhang1 jing4 he2 wei4 。
- chang2 xiao4 yong3 gao1 feng1 ， san1 ri4 bu4 zhi1 ji1 。

## 注释

## 译文

## 赏析
