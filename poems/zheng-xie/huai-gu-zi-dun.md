---
id: zheng-xie-huai-gu-zi-dun
title: 怀顾子惇
titlePinyin: huai2 gu4 zi3 dun1
titleSlug: huai-gu-zi-dun
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 托身事权门，譬如狎雕虎。
- 𫗪之得其欲，弭首乃无怒。
- 苟或咈其心，腾爪必伤汝。
- 权门爱曲从，破壳出毛羽。
- 一语不相酬，随手覆尘土。
- 祸福非不明，焦烂犹奔赴。
- 耸动会稽山，山前有直路。
- 铸金不作钩，断木宁为矩。
- 终岁守衡茅，藜藿甘辛苦。

## 拼音
- tuo1 shen1 shi4 quan2 men2 ， pi4 ru2 xia2 diao1 hu3 。
- 𫗪 zhi1 de2 qi2 yu4 ， mi3 shou3 nai3 wu2 nu4 。
- gou3 huo4 fu2 qi2 xin1 ， teng2 zhua3 bi4 shang1 ru3 。
- quan2 men2 ai4 qu3 cong2 ， po4 ke2 chu1 mao2 yu3 。
- yi4 yu3 bu4 xiang1 chou2 ， sui2 shou3 fu4 chen2 tu3 。
- huo4 fu2 fei1 bu4 ming2 ， jiao1 lan4 you2 ben1 fu4 。
- song3 dong4 hui4 ji1 shan1 ， shan1 qian2 you3 zhi2 lu4 。
- zhu4 jin1 bu2 zuo4 gou1 ， duan4 mu4 ning2 wei4 ju3 。
- zhong1 sui4 shou3 heng2 mao2 ， li2 huo4 gan1 xin1 ku3 。

## 注释

## 译文

## 赏析
