---
id: zheng-xie-shi-jun-zuo-shi-zeng-qian-shi-yi-qiu-zhuo-ju-nai-zuo-wu-shi-liu-zi-zhui-qi-hou
title: 施君作诗赠谦师亦求拙句乃作五十六字缀其后
titlePinyin: shi1 jun1 zuo4 shi1 zeng4 qian1 shi1 yi4 qiu2 zhuo1 ju4 nai3 zuo4 wu3 shi2 liu4 zi4 zhui4 qi2 hou4
titleSlug: shi-jun-zuo-shi-zeng-qian-shi-yi-qiu-zhuo-ju-nai-zuo-wu-shi-liu-zi-zhui-qi-hou
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻道天台谦上人，溪鱼野鸟共忘形。
- 林间无事结跏坐，石上更安圆觉经。
- 定处只应山鬼护，讲时还有海龙听。
- 何年蜡屐缘云径，一叩灵仙不死庭。

## 拼音
- wen2 dao4 tian1 tai2 qian1 shang4 ren2 ， xi1 yu2 ye3 niao3 gong4 wang4 xing2 。
- lin2 jian1 wu2 shi4 jie2 jia1 zuo4 ， shi2 shang4 geng4 an1 yuan2 jue2 jing1 。
- ding4 chu4 zhi1 ying4 shan1 gui3 hu4 ， jiang3 shi2 hai2 you3 hai3 long2 ting1 。
- he2 nian2 la4 ji1 yuan2 yun2 jing4 ， yi2 kou4 ling2 xian1 bu4 si3 ting2 。

## 注释

## 译文

## 赏析
