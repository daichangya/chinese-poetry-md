---
id: zheng-xie-zhi-qing-yue-guo-wai-zhi-you
title: 稚卿约郭外之游
titlePinyin: zhi4 qing1 yue1 guo1 wai4 zhi1 you2
titleSlug: zhi-qing-yue-guo-wai-zhi-you
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 举世尚刻饰，趋时独放达。
- 醉眼挂飞云，孤心贮明月。
- 大匠坐高堂，群材就剞劂。
- 楩楠即赤霄，容此蟠根屈。
- 平明万马趋，玉锁开双阙。
- 晴云暖不收，飞绕龙旗阔。
- 尧眼八采眉，下烛天光发。
- 鸾鹄出阊门，稳路平沙滑。
- 帘额见春辉，竹阴摇省闼。
- 万事搅乾坤，纷纷卷巾发。
- 安得黄金篦，静把尘相刮。
- 屈指待春游，烟沸喉咽渴。
- 拥树雪花消，中庭润于泼。
- 腊酒寒未压，玉醅犹可拨。
- 东风自爱花，已入香梢活。
- 醉友好相寻，烟郊绿如抹。
- 无为世网牵，直把名缰脱。
- 白浪漂山来，意在秋毫末。
- 险径虽可通，骅骝中一跋。
- 两耳厌俗论，乍喜春泉聒。
- 跃马携金樽，风雨不可夺。

## 拼音
- ju3 shi4 shang4 ke4 shi4 ， qu1 shi2 du2 fang4 da2 。
- zui4 yan3 gua4 fei1 yun2 ， gu1 xin1 zhu4 ming2 yue4 。
- da4 jiang4 zuo4 gao1 tang2 ， qun2 cai2 jiu4 ji1 jue2 。
- pian2 nan2 ji2 chi4 xiao1 ， rong2 ci3 pan2 gen1 qu1 。
- ping2 ming2 wan4 ma3 qu1 ， yu4 suo3 kai1 shuang1 que1 。
- qing2 yun2 nuan3 bu4 shou1 ， fei1 rao4 long2 qi2 kuo4 。
- yao2 yan3 ba1 cai3 mei2 ， xia4 zhu2 tian1 guang1 fa1 。
- luan2 hu2 chu1 chang1 men2 ， wen3 lu4 ping2 sha1 hua2 。
- lian2 e2 jian4 chun1 hui1 ， zhu2 yin1 yao2 sheng3 ta4 。
- wan4 shi4 jiao3 qian2 kun1 ， fen1 fen1 juan4 jin1 fa1 。
- an1 de2 huang2 jin1 bi4 ， jing4 ba3 chen2 xiang1 gua1 。
- qu1 zhi3 dai4 chun1 you2 ， yan1 fei4 hou2 yan4 ke3 。
- yong1 shu4 xue3 hua1 xiao1 ， zhong1 ting2 run4 yu2 po1 。
- la4 jiu3 han2 wei4 ya1 ， yu4 pei1 you2 ke3 bo1 。
- dong1 feng1 zi4 ai4 hua1 ， yi3 ru4 xiang1 shao1 huo2 。
- zui4 you3 hao3 xiang1 xun2 ， yan1 jiao1 lü4 ru2 mo3 。
- wu2 wei2 shi4 wang3 qian1 ， zhi2 ba3 ming2 jiang1 tuo1 。
- bai2 lang4 piao1 shan1 lai2 ， yi4 zai4 qiu1 hao2 mo4 。
- xian3 jing4 sui1 ke3 tong1 ， hua2 liu2 zhong1 yi4 ba2 。
- liang3 er3 yan4 su2 lun4 ， zha4 xi3 chun1 quan2 guo1 。
- yue4 ma3 xie2 jin1 zun1 ， feng1 yu3 bu4 ke3 duo2 。

## 注释

## 译文

## 赏析
