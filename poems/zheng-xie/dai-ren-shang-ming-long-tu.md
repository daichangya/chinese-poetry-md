---
id: zheng-xie-dai-ren-shang-ming-long-tu
title: 代人上明龙图
titlePinyin: dai4 ren2 shang4 ming2 long2 tu2
titleSlug: dai-ren-shang-ming-long-tu
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凶徒盗覆甘陵城，白日堂堂枭呼鸣。
- 生灵十万陷死地，长刀大戟交纵横。
- 留都丞相统河北，雷霆四驰诸侯兵。
- 铁林合围三十里，甲光如水鱼鳞明。
- 风霜旷野苦暴露，未得鼠子腥吾烹。
- 天子悯恻览群议，冠盖满朝贤公卿。
- 安得破贼如裴度，开封大尹宜其行。
- 公拜稽首出就驾，画旆猎猎蟠虬狞。
- 沛然德泽随车来，一煦万物皆发生。
- 士卒奋怒争以死，遂穷巢穴诛根萌。
- 平贼之功无与让，当见大轴归老成。
- 夔皋拱列帝舜坐，愿补日月歌太平。

## 拼音
- xiong1 tu2 dao4 fu4 gan1 ling2 cheng2 ， bai2 ri4 tang2 tang2 xiao1 hu1 ming2 。
- sheng1 ling2 shi2 wan4 xian4 si3 di4 ， chang2 dao1 da4 ji3 jiao1 zong4 heng2 。
- liu2 dou1 cheng2 xiang4 tong3 he2 bei3 ， lei2 ting2 si4 chi2 zhu1 hou2 bing1 。
- tie3 lin2 he2 wei2 san1 shi2 li3 ， jia3 guang1 ru2 shui3 yu2 lin2 ming2 。
- feng1 shuang1 kuang4 ye3 ku3 bao4 lu4 ， wei4 de2 shu3 zi3 xing1 wu2 peng1 。
- tian1 zi3 min3 ce4 lan3 qun2 yi4 ， guan1 gai4 man3 chao2 xian2 gong1 qing1 。
- an1 de2 po4 zei2 ru2 pei2 du4 ， kai1 feng1 da4 yin3 yi2 qi2 xing2 。
- gong1 bai4 qi3 shou3 chu1 jiu4 jia4 ， hua4 pei4 lie4 lie4 pan2 qiu2 ning2 。
- pei4 ran2 de2 ze2 sui2 che1 lai2 ， yi2 xu4 wan4 wu4 jie1 fa1 sheng1 。
- shi4 zu2 fen4 nu4 zheng1 yi3 si3 ， sui4 qiong2 chao2 xue2 zhu1 gen1 meng2 。
- ping2 zei2 zhi1 gong1 wu2 yu3 rang4 ， dang1 jian4 da4 zhou2 gui1 lao3 cheng2 。
- kui2 gao1 gong3 lie4 di4 shun4 zuo4 ， yuan4 bu3 ri4 yue4 ge1 tai4 ping2 。

## 注释

## 译文

## 赏析
