---
id: zheng-xie-gan-qiu-liu-shou-qi-er
title: 感秋六首  其二
titlePinyin: gan3 qiu1 liu4 shou3     qi2 er4
titleSlug: gan-qiu-liu-shou-qi-er
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 短松青铁干，童童三尺余。
- 花实少姿媚，独与寒心俱。
- 暴霜时侵凌，奋怒张雄须。
- 长楸拥肿材，旁荫可容车。
- 秋风一夕来，解剥惟朽株。
- 物性在坚柔，何必长短殊。
- 楸叶已泥滓，松干犹青肤。
- 无烦问高下，且辨荣与枯。

## 拼音
- duan3 song1 qing1 tie3 gan1 ， tong2 tong2 san1 chi3 yu2 。
- hua1 shi2 shao3 zi1 mei4 ， du2 yu3 han2 xin1 ju4 。
- bao4 shuang1 shi2 qin1 ling2 ， fen4 nu4 zhang1 xiong2 xu1 。
- chang2 qiu1 yong1 zhong3 cai2 ， pang2 yin4 ke3 rong2 che1 。
- qiu1 feng1 yi4 xi1 lai2 ， jie3 bao1 wei2 xiu3 zhu1 。
- wu4 xing4 zai4 jian1 rou2 ， he2 bi4 chang2 duan3 shu1 。
- qiu1 ye4 yi3 ni2 zi3 ， song1 gan1 you2 qing1 fu1 。
- wu2 fan2 wen4 gao1 xia4 ， qie3 bian4 rong2 yu3 ku1 。

## 注释

## 译文

## 赏析
