---
id: zheng-xie-song-min-shan-yang-dao-shi-you-lu-shan
title: 送岷山杨道士游庐山
titlePinyin: song4 min2 shan1 yang2 dao4 shi4 you2 lu2 shan1
titleSlug: song-min-shan-yang-dao-shi-you-lu-shan
author: 郑獬
authorPinyin: zheng4 xie4
authorSlug: zheng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 独鹤志万里，不肯安故林。
- 排翮下岷山，浩荡穷幽寻。
- 初来识京师，魏阙鬰萧森。
- 讲书勤万乘，赐服照华簪。
- 群公作诗赠，却转清淮浔。
- 振策寄灵隠，采芝宿孤岑。
- 明月落西湖，澒洞万顷金。
- 遂断浙江潮，喷薄白日阴。
- 芙蓉满越国，耶溪秋水深。
- 欲追二老迹，赤城窈嵚崟。
- 海月入长啸，山风吹醉襟。
- 回桡姑孰溪，相逢慰予心。
- 绿发颀而长，萧洒见球琳。
- 共飞秋浦帆，飘若云间禽。
- 舍我入庐阜，烟萝极登临。
- 瀑布泻天来，飞雪寒涔涔。
- 手攀青桂枝，侧听白猿吟。
- 倚石读周易，临流挥素琴。
- 于此可忘老，身世随浮沉。
- 若见荆州客，为传金玉音。

## 拼音
- du2 he4 zhi4 wan4 li3 ， bu4 ken3 an1 gu4 lin2 。
- pai2 he2 xia4 min2 shan1 ， hao4 dang4 qiong2 you1 xun2 。
- chu1 lai2 shi2 jing1 shi1 ， wei4 que1 yu4 xiao1 sen1 。
- jiang3 shu1 qin2 wan4 sheng4 ， ci4 fu2 zhao4 hua2 zan1 。
- qun2 gong1 zuo4 shi1 zeng4 ， que4 zhuan3 qing1 huai2 xun2 。
- zhen4 ce4 ji4 ling2 yin3 ， cai3 zhi1 su4 gu1 cen2 。
- ming2 yue4 luo4 xi1 hu2 ， hong4 dong4 wan4 qing3 jin1 。
- sui4 duan4 zhe4 jiang1 chao2 ， pen1 bao2 bai2 ri4 yin1 。
- fu2 rong2 man3 yue4 guo2 ， ye1 xi1 qiu1 shui3 shen1 。
- yu4 zhui1 er4 lao3 ji4 ， chi4 cheng2 yao3 qin1 yin2 。
- hai3 yue4 ru4 chang2 xiao4 ， shan1 feng1 chui1 zui4 jin1 。
- hui2 rao2 gu1 shu2 xi1 ， xiang1 feng2 wei4 yu3 xin1 。
- lü4 fa1 qi2 er2 chang2 ， xiao1 sa3 jian4 qiu2 lin2 。
- gong4 fei1 qiu1 pu3 fan1 ， piao1 ruo4 yun2 jian1 qin2 。
- she4 wo3 ru4 lu2 fu4 ， yan1 luo2 ji2 deng1 lin2 。
- pu4 bu4 xie4 tian1 lai2 ， fei1 xue3 han2 cen2 cen2 。
- shou3 pan1 qing1 gui4 zhi1 ， ce4 ting1 bai2 yuan2 yin2 。
- yi3 shi2 du2 zhou1 yi4 ， lin2 liu2 hui1 su4 qin2 。
- yu2 ci3 ke3 wang4 lao3 ， shen1 shi4 sui2 fu2 chen2 。
- ruo4 jian4 jing1 zhou1 ke4 ， wei4 chuan2 jin1 yu4 yin1 。

## 注释

## 译文

## 赏析
