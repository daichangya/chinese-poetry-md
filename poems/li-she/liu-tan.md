---
id: li-she-liu-tan
title: 六叹
titlePinyin: liu4 tan4
titleSlug: liu-tan
author: 李涉
authorPinyin: li3 she4
authorSlug: li-she
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 蓬莱岛边采珠客，西望人寰星汉隔。千重叠浪耸云高，
- 万里平沙连月白。海中洞穴寻难极，水底鲛人半相识。
- 玄蚌初开影暂明，骊龙欲近威难逼。辛苦风涛白首期，
- 得珠却恨求珠时。隋侯殁世几千载，只今薄俗空嗤嗤。
- 燕王爱贤筑金台，四方豪俊承风来。秦王烧书杀儒客，
- 肘腋之中千里隔。去年八月幽并道，昭王陵边哭秋草。
- 今年二月游函关，秦家城外悲河山。河上山边车马路，
- 残日青烟五陵树。
- 关东病儒客梁城，五岁十回逢乱兵。烧人之家食人肉，
- 狼虎炽心都未足。城里愁云不开城，城头野草春还绿。
- 五十余年忠烈臣，临难守节羞谋身。堂上英髦沉白刃，
- 门前舆隶乘朱轮。千古伤心汴河水，阴天落日悲风起。

## 拼音
- peng2 lai2 dao3 bian1 cai3 zhu1 ke4 ， xi1 wang4 ren2 huan2 xing1 han4 ge2 。 qian1 chong2 die2 lang4 song3 yun2 gao1 ，
- wan4 li3 ping2 sha1 lian2 yue4 bai2 。 hai3 zhong1 dong4 xue2 xun2 nan2 ji2 ， shui3 di3 jiao1 ren2 ban4 xiang1 shi2 。
- xuan2 bang4 chu1 kai1 ying3 zan4 ming2 ， li2 long2 yu4 jin4 wei1 nan2 bi1 。 xin1 ku3 feng1 tao1 bai2 shou3 qi1 ，
- de2 zhu1 que4 hen4 qiu2 zhu1 shi2 。 sui2 hou2 mo4 shi4 ji3 qian1 zai3 ， zhi1 jin1 bao2 su2 kong1 chi1 chi1 。
- yan4 wang2 ai4 xian2 zhu4 jin1 tai2 ， si4 fang1 hao2 jun4 cheng2 feng1 lai2 。 qin2 wang2 shao1 shu1 sha1 ru2 ke4 ，
- zhou3 ye4 zhi1 zhong1 qian1 li3 ge2 。 qu4 nian2 ba1 yue4 you1 bing4 dao4 ， zhao1 wang2 ling2 bian1 ku1 qiu1 cao3 。
- jin1 nian2 er4 yue4 you2 han2 guan1 ， qin2 jia1 cheng2 wai4 bei1 he2 shan1 。 he2 shang4 shan1 bian1 che1 ma3 lu4 ，
- can2 ri4 qing1 yan1 wu3 ling2 shu4 。
- guan1 dong1 bing4 ru2 ke4 liang2 cheng2 ， wu3 sui4 shi2 hui2 feng2 luan4 bing1 。 shao1 ren2 zhi1 jia1 shi2 ren2 rou4 ，
- lang2 hu3 chi4 xin1 dou1 wei4 zu2 。 cheng2 li3 chou2 yun2 bu4 kai1 cheng2 ， cheng2 tou2 ye3 cao3 chun1 hai2 lü4 。
- wu3 shi2 yu2 nian2 zhong1 lie4 chen2 ， lin2 nan2 shou3 jie2 xiu1 mou2 shen1 。 tang2 shang4 ying1 mao2 chen2 bai2 ren4 ，
- men2 qian2 yu2 li4 cheng2 zhu1 lun2 。 qian1 gu3 shang1 xin1 bian4 he2 shui3 ， yin1 tian1 luo4 ri4 bei1 feng1 qi3 。

## 注释

## 译文

## 赏析
