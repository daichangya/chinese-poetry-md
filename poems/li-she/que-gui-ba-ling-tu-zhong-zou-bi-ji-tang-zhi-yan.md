---
id: li-she-que-gui-ba-ling-tu-zhong-zou-bi-ji-tang-zhi-yan
title: 却归巴陵途中走笔寄唐知言
titlePinyin: que4 gui1 ba1 ling2 tu2 zhong1 zou3 bi3 ji4 tang2 zhi1 yan2
titleSlug: que-gui-ba-ling-tu-zhong-zou-bi-ji-tang-zhi-yan
author: 李涉
authorPinyin: li3 she4
authorSlug: li-she
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 去年腊月来夏口，黑风白浪打头吼。橹声轧轧摇不前，
- 看他撩乱张帆走。逾月始到鹦鹉洲，呜呜暮角喧城头。
- 逡巡未得见官长，梦寝但觉生愁忧。军中贤倅李监察，
- 人马晓来兼手劄。教令参谒礼数全，头头要处相称掣。
- 唐氏一门今五龙，声华殷殷皆如钟。就中十一最年少，
- 别有俊气横心胸。巧缀五言才刮骨，却怕柱天身硉矹。
- 后辈无劳续出头，坳塘不合窥溟渤。君家三兄旧山侣，
- 方寸久来常许与。不觉淹留两月余，风光漫烂生洲渚。
- 宇文文学儒家子，竹绕书斋花映水。醉舞狂歌此地多，
- 有时酩酊扶还起。猥蒙方伯怜饥贫，假名许得陪诸宾。
- 酒家债负有填日，恣意颇敢排青缗。余瞿二家同爱客，
- 园蔬任遣奴人摘。野狐泉头银叶方，一别十年今再觌。
- 更有风流歙奴子，能将盘帕来欺尔。白马青袍豁眼明，
- 许他真是查郎髓。良会芳时难再来，隙光电影长相催。
- 扁舟惆怅人南去，目断江天凡几回。

## 拼音
- qu4 nian2 la4 yue4 lai2 xia4 kou3 ， hei1 feng1 bai2 lang4 da3 tou2 hou3 。 lu3 sheng1 ya4 ya4 yao2 bu4 qian2 ，
- kan4 ta1 liao2 luan4 zhang1 fan1 zou3 。 yu2 yue4 shi3 dao4 ying1 wu3 zhou1 ， wu1 wu1 mu4 jiao3 xuan1 cheng2 tou2 。
- qun1 xun2 wei4 de2 jian4 guan1 zhang3 ， meng4 qin3 dan4 jue2 sheng1 chou2 you1 。 jun1 zhong1 xian2 cui4 li3 jian1 cha2 ，
- ren2 ma3 xiao3 lai2 jian1 shou3 zha1 。 jiao4 ling4 can1 ye4 li3 shu4 quan2 ， tou2 tou2 yao4 chu4 xiang1 chen4 che4 。
- tang2 shi4 yi4 men2 jin1 wu3 long2 ， sheng1 hua2 yin1 yin1 jie1 ru2 zhong1 。 jiu4 zhong1 shi2 yi1 zui4 nian2 shao4 ，
- bie2 you3 jun4 qi4 heng2 xin1 xiong1 。 qiao3 zhui4 wu3 yan2 cai2 gua1 gu3 ， que4 pa4 zhu4 tian1 shen1 lu4 wu4 。
- hou4 bei4 wu2 lao2 xu4 chu1 tou2 ， ao4 tang2 bu4 he2 kui1 ming2 bo2 。 jun1 jia1 san1 xiong1 jiu4 shan1 lü3 ，
- fang1 cun4 jiu3 lai2 chang2 xu3 yu3 。 bu4 jue2 yan1 liu2 liang3 yue4 yu2 ， feng1 guang1 man4 lan4 sheng1 zhou1 zhu3 。
- yu3 wen2 wen2 xue2 ru2 jia1 zi3 ， zhu2 rao4 shu1 zhai1 hua1 ying4 shui3 。 zui4 wu3 kuang2 ge1 ci3 di4 duo1 ，
- you3 shi2 ming3 ding1 fu2 hai2 qi3 。 wei3 meng2 fang1 bo2 lian2 ji1 pin2 ， jia3 ming2 xu3 de2 pei2 zhu1 bin1 。
- jiu3 jia1 zhai4 fu4 you3 tian2 ri4 ， zi4 yi4 po1 gan3 pai2 qing1 min2 。 yu2 qu2 er4 jia1 tong2 ai4 ke4 ，
- yuan2 shu1 ren4 qian3 nu2 ren2 zhai1 。 ye3 hu2 quan2 tou2 yin2 ye4 fang1 ， yi4 bie2 shi2 nian2 jin1 zai4 di2 。
- geng4 you3 feng1 liu2 xi1 nu2 zi3 ， neng2 jiang1 pan2 pa4 lai2 qi1 er3 。 bai2 ma3 qing1 pao2 huo1 yan3 ming2 ，
- xu3 ta1 zhen1 shi4 cha2 lang2 sui3 。 liang2 hui4 fang1 shi2 nan2 zai4 lai2 ， xi4 guang1 dian4 ying3 zhang3 xiang4 cui1 。
- pian1 zhou1 chou2 chang4 ren2 nan2 qu4 ， mu4 duan4 jiang1 tian1 fan2 ji3 hui2 。

## 注释

## 译文

## 赏析
