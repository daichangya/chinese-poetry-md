---
id: li-she-miao-chun-zai-you-lu-shan-wu-ru-yu-hu-ke-xian-yun-ci-shi-wei-she-xiong-l-15e101f1
title: 杪春再游庐山（吴汝煜、胡可先云此诗为涉兄李渤作，见《唐才子传校笺》卷五。）
titlePinyin: miao3 chun1 zai4 you2 lu2 shan1 （ wu2 ru3 yu4 、 hu2 ke3 xian1 yun2 ci3 shi1 wei4 she4 xiong1 li3 bo2 zuo4 ， jian4 《 tang2 cai2 zi3 chuan2 xiao4 jian1 》 juan4 wu3 。 ）
titleSlug: miao-chun-zai-you-lu-shan-wu-ru-yu-hu-ke-xian-yun-ci-shi-wei-she-xiong-l-15e101f1
author: 李涉
authorPinyin: li3 she4
authorSlug: li-she
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 二十七年别，烟云如昨辞。
- 偶逢行春日，得遂归山期。
- 晓驾出湓城，晚会东林师。
- 巡廊阅众院，遍读新旧诗。
- 萧魏故已尘，符杨亦川驰。
- 拂床归尘壁，再覔旧游诗。
- 南访静（应作「靖」）节居，石台有遗基。
- 红葩列涧艳，碧茑悬林丝。
- 迢递二霄峰，晴云间出危。
- 坛空仙驭远，谷断啼猿悲。
- 白鹿旧洞门，五老东一枝。
- 当时手结茅，聚族长在玆。
- 孙姪皆后来，非我昔所知。
- 生为前世翁，安得不涕垂？
- 白髪唯两人，形骸久支离。
- 虽同故山会，草草如路歧。
- 惆怅尘中身，何由重来斯。
- 无令诮余者，更效《北山移》。
- （见《分门纂类唐歌诗》残本第二册《天地山川类》卷二十二。
- ）。

## 拼音
- er4 shi2 qi1 nian2 bie2 ， yan1 yun2 ru2 zuo2 ci2 。
- ou3 feng2 xing2 chun1 ri4 ， de2 sui4 gui1 shan1 qi1 。
- xiao3 jia4 chu1 pen2 cheng2 ， wan3 hui4 dong1 lin2 shi1 。
- xun2 lang2 yue4 zhong4 yuan4 ， bian4 du2 xin1 jiu4 shi1 。
- xiao1 wei4 gu4 yi3 chen2 ， fu2 yang2 yi4 chuan1 chi2 。
- fu2 chuang2 gui1 chen2 bi4 ， zai4 mi4 jiu4 you2 shi1 。
- nan2 fang3 jing4 （ ying4 zuo4 「 jing4 」 ） jie2 ju1 ， shi2 tai2 you3 yi2 ji1 。
- hong2 pa1 lie4 jian4 yan4 ， bi4 niao3 xuan2 lin2 si1 。
- tiao2 di4 er4 xiao1 feng1 ， qing2 yun2 jian1 chu1 wei1 。
- tan2 kong1 xian1 yu4 yuan3 ， gu3 duan4 ti2 yuan2 bei1 。
- bai2 lu4 jiu4 dong4 men2 ， wu3 lao3 dong1 yi4 zhi1 。
- dang1 shi2 shou3 jie2 mao2 ， ju4 zu2 zhang3 zai4 zi1 。
- sun1 zhi2 jie1 hou4 lai2 ， fei1 wo3 xi1 suo3 zhi1 。
- sheng1 wei4 qian2 shi4 weng1 ， an1 de2 bu2 ti4 chui2 ？
- bai2 fa4 wei2 liang3 ren2 ， xing2 hai2 jiu3 zhi1 li2 。
- sui1 tong2 gu4 shan1 hui4 ， cao3 cao3 ru2 lu4 qi2 。
- chou2 chang4 chen2 zhong1 shen1 ， he2 you2 chong2 lai2 si1 。
- wu2 ling4 qiao4 yu2 zhe3 ， geng4 xiao4 《 bei3 shan1 yi2 》 。
- （ jian4 《 fen1 men2 zuan3 lei4 tang2 ge1 shi1 》 can2 ben3 di4 er4 ce4 《 tian1 di4 shan1 chuan1 lei4 》 juan4 er4 shi2 er4 。
- ） 。

## 注释

## 译文

## 赏析
