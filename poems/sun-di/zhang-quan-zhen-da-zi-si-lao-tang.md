---
id: sun-di-zhang-quan-zhen-da-zi-si-lao-tang
title: 张全真大资四老堂
titlePinyin: zhang1 quan2 zhen1 da4 zi1 si4 lao3 tang2
titleSlug: zhang-quan-zhen-da-zi-si-lao-tang
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 真人东方行，携幼坐小辇。
- 五星聚光炯，八龙卧偃蹇。
- 张公世忠孝，七叶冠蝉冕。
- 翘翘麟一角，濯濯蕙九畹。
- 声名大小冯，门巷南北阮。
- 埙篪自鸣和，满耳听𪾢睆。
- 舂粟悲汉谣，然萁笑魏褊。
- 讵闻华亭鹤，空忆上蔡犬。
- 堂堂鼎轴老，秉道迪天显。
- 宁投千金璧，不践九折坂。
- 飞飞鸿雁行，恋恋桑榆暖。
- 草木商山村，烟波洞庭晚。
- 芝老正堪茹，橘熟行可搴。
- 连床话团栾，共此一笑莞。
- 当年伯仲氏，衫鬓绿婉婉。
- 彩衣戏翁侧，玉立尽瑚琏。
- 峥嵘六门阙，突兀今在眼。
- 岁月知几何，华皓森雪𪩘。
- 扶颠属匠石，起死待和扁。
- 富贵挽不来，拄颊但手板。
- 谈间锯屑霏，酒伴金荷卷。
- 舞茵翔两鸾，歌板曳犹茧。
- 冰壶明月吐，琪树清风满。
- 起寻赤松游，仙籍标阆苑。

## 拼音
- zhen1 ren2 dong1 fang1 xing2 ， xie2 you4 zuo4 xiao3 nian3 。
- wu3 xing1 ju4 guang1 jiong3 ， ba1 long2 wo4 yan3 jian3 。
- zhang1 gong1 shi4 zhong1 xiao4 ， qi1 ye4 guan1 chan2 mian3 。
- qiao4 qiao4 lin2 yi4 jiao3 ， zhuo2 zhuo2 hui4 jiu3 wan3 。
- sheng1 ming2 da4 xiao3 feng2 ， men2 xiang4 nan2 bei3 ruan3 。
- xun1 chi2 zi4 ming2 he2 ， man3 er3 ting1 xian4 huan4 。
- chong1 su4 bei1 han4 yao2 ， ran2 qi2 xiao4 wei4 bian3 。
- ju4 wen2 hua2 ting2 he4 ， kong1 yi4 shang4 cai4 quan3 。
- tang2 tang2 ding3 zhou2 lao3 ， bing3 dao4 di2 tian1 xian3 。
- ning2 tou2 qian1 jin1 bi4 ， bu2 jian4 jiu3 zhe2 ban3 。
- fei1 fei1 hong2 yan4 xing2 ， lian4 lian4 sang1 yu2 nuan3 。
- cao3 mu4 shang1 shan1 cun1 ， yan1 bo1 dong4 ting2 wan3 。
- zhi1 lao3 zheng4 kan1 ru2 ， ju2 shu2 xing2 ke3 qian1 。
- lian2 chuang2 hua4 tuan2 luan2 ， gong4 ci3 yi2 xiao4 wan3 。
- dang1 nian2 bo2 zhong4 shi4 ， shan1 bin4 lü4 wan3 wan3 。
- cai3 yi1 xi4 weng1 ce4 ， yu4 li4 jin4 hu2 lian3 。
- zheng1 rong2 liu4 men2 que1 ， tu1 wu4 jin1 zai4 yan3 。
- sui4 yue4 zhi1 ji3 he2 ， hua2 hao4 sen1 xue3 yan3 。
- fu2 dian1 shu3 jiang4 shi2 ， qi3 si3 dai4 he2 bian3 。
- fu4 gui4 wan3 bu4 lai2 ， zhu3 jia2 dan4 shou3 ban3 。
- tan2 jian1 ju4 xie4 fei1 ， jiu3 ban4 jin1 he2 juan4 。
- wu3 yin1 xiang2 liang3 luan2 ， ge1 ban3 ye4 you2 jian3 。
- bing1 hu2 ming2 yue4 tu3 ， qi2 shu4 qing1 feng1 man3 。
- qi3 xun2 chi4 song1 you2 ， xian1 ji2 biao1 lang2 yuan4 。

## 注释

## 译文

## 赏析
