---
id: sun-di-wu-han-yi-jia-jing-xi-xu-gu-shu-qi-qi-shen-fu-yu-yu-zao-guan-er-wei-guo--3b3efd45
title: 吴汉逸家荆谿蓄古书奇器甚富余欲造观而未果赋小诗先之
titlePinyin: wu2 han4 yi4 jia1 jing1 xi1 xu4 gu3 shu1 qi2 qi4 shen4 fu4 yu2 yu4 zao4 guan1 er2 wei4 guo3 fu4 xiao3 shi1 xian1 zhi1
titleSlug: wu-han-yi-jia-jing-xi-xu-gu-shu-qi-qi-shen-fu-yu-yu-zao-guan-er-wei-guo--3b3efd45
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高人卧江海，烟雨三家村。
- 白眼憎俗徒，青山自当门。
- 披图望千载，耿耿尚自存。
- 金铸騕褭蹏，漆书科斗文。
- 虬螭盘六印，牺象刻四尊。
- 剑包虎皮斑，琴漫蛇腹纹。
- 犹吐星芒寒，尚带雷斧痕。
- 我亦望古者，昂昂真戴盆。
- 傥未倚门挥，应许置榻论。
- 从公问奇字，载酒过子云。

## 拼音
- gao1 ren2 wo4 jiang1 hai3 ， yan1 yu3 san1 jia1 cun1 。
- bai2 yan3 zeng1 su2 tu2 ， qing1 shan1 zi4 dang1 men2 。
- pi1 tu2 wang4 qian1 zai3 ， geng3 geng3 shang4 zi4 cun2 。
- jin1 zhu4 yao3 niao3 ti2 ， qi1 shu1 ke1 dou4 wen2 。
- qiu2 chi1 pan2 liu4 yin4 ， xi1 xiang4 ke4 si4 zun1 。
- jian4 bao1 hu3 pi2 ban1 ， qin2 man4 she2 fu4 wen2 。
- you2 tu3 xing1 mang2 han2 ， shang4 dai4 lei2 fu3 hen2 。
- wo3 yi4 wang4 gu3 zhe3 ， ang2 ang2 zhen1 dai4 pen2 。
- tang3 wei4 yi3 men2 hui1 ， ying1 xu3 zhi4 ta4 lun4 。
- cong2 gong1 wen4 qi2 zi4 ， zai3 jiu3 guo4 zi3 yun2 。

## 注释

## 译文

## 赏析
