---
id: sun-di-shao-xing-ren-zi-mou-nan-qian-guo-shu-shan-shang-yi-lan-ting-jian-ni-don-728499aa
title: 绍兴壬子某南迁过疏山上一览亭见拟东坡煨芋诗刻龛之壁间诗律句法良是殆不能辨乃宣卿侍郎守临川时所拟作也后数日道次安仁县一士人吴君出宣卿诗数十解示余奇丽清婉咀嚼有味如噉蔗然读之惟恐尽于是拊卷三叹而后知公置力于斯文久矣又二十年宣卿筑室荆谿山中别营一堂以平生所蓄东坡诗文杂言长短句残章断槀尺牍游戏之作尽椟藏其中号景坡自书榜仍为记刻之某欲具小舟造观而宣卿召用今以集撰守吴门乃赋诗为之先
titlePinyin: shao4 xing1 ren2 zi3 mou3 nan2 qian1 guo4 shu1 shan1 shang4 yi4 lan3 ting2 jian4 ni3 dong1 po1 wei1 yu4 shi1 ke4 kan1 zhi1 bi4 jian1 shi1 lü4 ju4 fa3 liang2 shi4 dai4 bu4 neng2 bian4 nai3 xuan1 qing1 shi4 lang2 shou3 lin2 chuan1 shi2 suo3 ni3 zuo4 ye3 hou4 shu4 ri4 dao4 ci4 an1 ren2 xian4 yi2 shi4 ren2 wu2 jun1 chu1 xuan1 qing1 shi1 shu4 shi2 jie3 shi4 yu2 qi2 li4 qing1 wan3 ju3 jue2 you3 wei4 ru2 dan4 zhe4 ran2 du2 zhi1 wei2 kong3 jin4 yu2 shi4 fu3 juan4 san1 tan4 er2 hou4 zhi1 gong1 zhi4 li4 yu2 si1 wen2 jiu3 yi3 you4 er4 shi2 nian2 xuan1 qing1 zhu4 shi4 jing1 xi1 shan1 zhong1 bie2 ying2 yi4 tang2 yi3 ping2 sheng1 suo3 xu4 dong1 po1 shi1 wen2 za2 yan2 chang2 duan3 ju4 can2 zhang1 duan4 gao3 chi3 du2 you2 xi4 zhi1 zuo4 jin4 du2 cang2 qi2 zhong1 hao4 jing3 po1 zi4 shu1 bang3 reng2 wei4 ji4 ke4 zhi1 mou3 yu4 ju4 xiao3 zhou1 zao4 guan1 er2 xuan1 qing1 zhao4 yong4 jin1 yi3 ji2 zhuan4 shou3 wu2 men2 nai3 fu4 shi1 wei4 zhi1 xian1
titleSlug: shao-xing-ren-zi-mou-nan-qian-guo-shu-shan-shang-yi-lan-ting-jian-ni-don-728499aa
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王公制练衣，谢傅捉葵扇。
- 歘若置邮然，一昔徧海县。
- 东坡百世师，乘云上骑箕。
- 文争日月光，气敌嵩华齐。
- 诸儒望先觉，坐待成风斵。
- 一斤应手挥，郢鼻无留垩。
- 公生不并时，关楗同一机。
- 识真属具眼，造的今中眉。
- 诗亡束晳补，书受伏生所。
- 神交接混茫，参差梦中睹。
- 授我笔如椽，五色光属联。
- 醉上金銮殿，挥泉洒谪仙。

## 拼音
- wang2 gong1 zhi4 lian4 yi1 ， xie4 fu4 zhuo1 kui2 shan4 。
- xu1 ruo4 zhi4 you2 ran2 ， yi4 xi1 bian4 hai3 xian4 。
- dong1 po1 bai3 shi4 shi1 ， cheng2 yun2 shang4 qi2 ji1 。
- wen2 zheng1 ri4 yue4 guang1 ， qi4 di2 song1 hua2 qi2 。
- zhu1 ru2 wang4 xian1 jue2 ， zuo4 dai4 cheng2 feng1 zhuo2 。
- yi4 jin1 ying4 shou3 hui1 ， ying3 bi2 wu2 liu2 e4 。
- gong1 sheng1 bu2 bing4 shi2 ， guan1 jian4 tong2 yi4 ji1 。
- shi2 zhen1 shu3 ju4 yan3 ， zao4 de0 jin1 zhong1 mei2 。
- shi1 wang2 shu4 xi1 bu3 ， shu1 shou4 fu2 sheng1 suo3 。
- shen2 jiao1 jie1 hun4 mang2 ， cen1 ci1 meng4 zhong1 du3 。
- shou4 wo3 bi3 ru2 chuan2 ， wu3 se4 guang1 shu3 lian2 。
- zui4 shang4 jin1 luan2 dian4 ， hui1 quan2 sa3 zhe2 xian1 。

## 注释

## 译文

## 赏析
