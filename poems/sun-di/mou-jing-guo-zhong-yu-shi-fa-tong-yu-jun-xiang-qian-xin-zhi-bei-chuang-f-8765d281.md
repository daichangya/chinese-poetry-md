---
id: sun-di-mou-jing-guo-zhong-yu-shi-fa-tong-yu-jun-xiang-qian-xin-zhi-bei-chuang-f-8765d281
title: 某靖国中与时发同寓郡庠潜心之北窗凡三年而别别后三十五年复相遇于荆溪颐山之下苍颜白髪互相惊叹追数一时同舍生在鬼录者十八九独两翁无恙耳方筑室山中以老焉将与时发杖屦往来如杜子美所谓两老者迺赋诗而以为之先
titlePinyin: mou3 jing4 guo2 zhong1 yu3 shi2 fa1 tong2 yu4 jun4 xiang2 qian2 xin1 zhi1 bei3 chuang1 fan2 san1 nian2 er2 bie2 bie2 hou4 san1 shi2 wu3 nian2 fu4 xiang1 yu4 yu2 jing1 xi1 yi2 shan1 zhi1 xia4 cang1 yan2 bai2 fa4 hu4 xiang1 jing1 tan4 zhui1 shu4 yi4 shi2 tong2 she4 sheng1 zai4 gui3 lu4 zhe3 shi2 ba1 jiu3 du2 liang3 weng1 wu2 yang4 er3 fang1 zhu4 shi4 shan1 zhong1 yi3 lao3 yan1 jiang1 yu3 shi2 fa1 zhang4 ju4 wang3 lai2 ru2 du4 zi3 mei3 suo3 wei4 liang3 lao3 zhe3 nai3 fu4 shi1 er2 yi3 wei2 zhi1 xian1
titleSlug: mou-jing-guo-zhong-yu-shi-fa-tong-yu-jun-xiang-qian-xin-zhi-bei-chuang-f-8765d281
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 簪盍尽晨夜，裾连讲肆朝。
- 昂霄初一睹，历块已先超。
- 竟卧盐辎老，终遗爨鼎焦。
- 月分千里共，波折两萍漂。
- 卷地边尘合，弥天刼火烧。
- 途穷歌兕虎，巢毁赋鹪鹩。
- 稚子开三径，先生守一瓢。
- 但空囊似腹，莫折磬如腰。
- 帻堕樵风过，袍斑钓雪饶。
- 蜗盘怜角缩，鼠黠看须摇。
- 凫雁吾何筭，松筠子后凋。
- 共怜身独在，相视意俱消。
- 负衅投炎海，全生托圣朝。
- 那知龟是鼈，已见鹏如雕。
- 楚玉号三献，尧云焕九霄。
- 啼乌占夜喜，归马弄风骄。
- 便杀鸡为黍，休寻鹿覆蕉。
- 并邻如可卜，半道不须邀。
- 汲井浇桑本，携鉏莳药苗。
- 千端身外事，一噱醉中嚣。
- 蚁泛莲垂叶，鱼烹柳贯条。
- 往来成二老，随分各逍遥。

## 拼音
- zan1 he2 jin4 chen2 ye4 ， ju1 lian2 jiang3 si4 chao2 。
- ang2 xiao1 chu1 yi1 du3 ， li4 kuai4 yi3 xian1 chao1 。
- jing4 wo4 yan2 zi1 lao3 ， zhong1 yi2 cuan4 ding3 jiao1 。
- yue4 fen1 qian1 li3 gong4 ， bo1 zhe2 liang3 ping2 piao1 。
- juan4 di4 bian1 chen2 he2 ， mi2 tian1 jie2 huo3 shao1 。
- tu2 qiong2 ge1 si4 hu3 ， chao2 hui3 fu4 jiao1 liao2 。
- zhi4 zi3 kai1 san1 jing4 ， xian1 sheng1 shou3 yi4 piao2 。
- dan4 kong1 nang2 si4 fu4 ， mo4 zhe2 qing4 ru2 yao1 。
- ze2 duo4 qiao2 feng1 guo4 ， pao2 ban1 diao4 xue3 rao2 。
- wo1 pan2 lian2 jiao3 suo1 ， shu3 xia2 kan4 xu1 yao2 。
- fu2 yan4 wu2 he2 suan4 ， song1 yun2 zi3 hou4 diao1 。
- gong4 lian2 shen1 du2 zai4 ， xiang1 shi4 yi4 ju4 xiao1 。
- fu4 xin4 tou2 yan2 hai3 ， quan2 sheng1 tuo1 sheng4 chao2 。
- na4 zhi1 gui1 shi4 bie1 ， yi3 jian4 peng2 ru2 diao1 。
- chu3 yu4 hao4 san1 xian4 ， yao2 yun2 huan4 jiu3 xiao1 。
- ti2 wu1 zhan4 ye4 xi3 ， gui1 ma3 nong4 feng1 jiao1 。
- bian4 sha1 ji1 wei2 shu3 ， xiu1 xun2 lu4 fu4 jiao1 。
- bing4 lin2 ru2 ke3 bu3 ， ban4 dao4 bu4 xu1 yao1 。
- ji2 jing3 jiao1 sang1 ben3 ， xie2 chu2 shi4 yao4 miao2 。
- qian1 duan1 shen1 wai4 shi4 ， yi4 jue2 zui4 zhong1 ao2 。
- yi3 fan4 lian2 chui2 ye4 ， yu2 peng1 liu3 guan4 tiao2 。
- wang3 lai2 cheng2 er4 lao3 ， sui2 fen1 ge4 xiao1 yao2 。

## 注释

## 译文

## 赏析
