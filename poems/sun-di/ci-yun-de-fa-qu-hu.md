---
id: sun-di-ci-yun-de-fa-qu-hu
title: 次韵德发驱虎
titlePinyin: ci4 yun4 de2 fa1 qu1 hu3
titleSlug: ci-yun-de-fa-qu-hu
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三窟憎狡兔，两端忌首鼠。
- 含糊有前却，遗患在养虎。
- 操刀贵能断，坐见皮寝处。
- 应须下车搏，不待探穴取。
- 恢恢天漏网，汹汹国破斧。
- 惊呼咤万口，走避空一府。
- 长围起伏虚，尺箠下戛敔。
- 迷行出汉圏，送死入郑圃。
- 大彘保尻领，童儿聚俦侣。
- 枯颅归阁束，败鞟实庭旅。
- 宁堪裹马革，但恐污牛弩。
- 三患古所害，一死谁贳汝。
- 绿林啸亡命，首祸自吕母。
- 师行费千金，城坏堕百堵。
- 踞鞞体欲消，嚢笏颊谁拄。
- 要先群鲸戮，未快一虎去。

## 拼音
- san1 ku1 zeng1 jiao3 tu4 ， liang3 duan1 ji4 shou3 shu3 。
- han2 hu0 you3 qian2 que4 ， yi2 huan4 zai4 yang3 hu3 。
- cao1 dao1 gui4 neng2 duan4 ， zuo4 jian4 pi2 qin3 chu4 。
- ying4 xu1 xia4 che1 bo2 ， bu2 dai4 tan4 xue2 qu3 。
- hui1 hui1 tian1 lou4 wang3 ， xiong1 xiong1 guo2 po4 fu3 。
- jing1 hu1 zha4 wan4 kou3 ， zou3 bi4 kong1 yi4 fu3 。
- chang2 wei2 qi3 fu2 xu1 ， chi3 chui2 xia4 jia2 yu3 。
- mi2 xing2 chu1 han4 quan1 ， song4 si3 ru4 zheng4 pu3 。
- da4 zhi4 bao3 kao1 ling3 ， tong2 er2 ju4 chou2 lü3 。
- ku1 lu2 gui1 ge2 shu4 ， bai4 kuo4 shi2 ting2 lü3 。
- ning2 kan1 guo3 ma3 ge2 ， dan4 kong3 wu1 niu2 nu3 。
- san1 huan4 gu3 suo3 hai4 ， yi4 si3 shui2 shi4 ru3 。
- lu4 lin2 xiao4 wang2 ming4 ， shou3 huo4 zi4 lü3 mu3 。
- shi1 xing2 fei4 qian1 jin1 ， cheng2 huai4 duo4 bai3 du3 。
- ju4 pi2 ti3 yu4 xiao1 ， nang2 hu4 jia2 shui2 zhu3 。
- yao4 xian1 qun2 jing1 lu4 ， wei4 kuai4 yi4 hu3 qu4 。

## 注释

## 译文

## 赏析
