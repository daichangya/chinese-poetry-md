---
id: sun-di-shu-mi-hu-gong-jin-zhu-zi-yu-xue-nian-fang-guan-qiang-ji-bo-lan-ying-wu--4f0c47c1
title: 枢密胡公进诸子于学年方冠强记博览颖悟过人某每过公清夫廉夫立侍公侧赋巨题押强韵率有奇语叹爱之余作诗传坐客云
titlePinyin: shu1 mi4 hu2 gong1 jin4 zhu1 zi3 yu2 xue2 nian2 fang1 guan1 qiang2 ji4 bo2 lan3 ying3 wu4 guo4 ren2 mou3 mei3 guo4 gong1 qing1 fu1 lian2 fu1 li4 shi4 gong1 ce4 fu4 ju4 ti2 ya1 qiang2 yun4 lü4 you3 qi2 yu3 tan4 ai4 zhi1 yu2 zuo4 shi1 chuan2 zuo4 ke4 yun2
titleSlug: shu-mi-hu-gong-jin-zhu-zi-yu-xue-nian-fang-guan-qiang-ji-bo-lan-ying-wu--4f0c47c1
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于菟生而斑，骐子堕地走。
- 眈眈百兽长，矫矫六龙友。
- 家庭传吉梦，释氏曾抱送。
- 英英玉雪如，连璧见二仲。
- 读书夜不眠，历历数十年。
- 吟成一寸烛，笑拍郊贺肩。
- 聚讼破三语，下笔先风雨。
- 妙句出锦囊，陈言陋盐絮。
- 辟易四坐惊，难弟有兄。
- 传观莫放手，掷地有金声。

## 拼音
- yu2 tu2 sheng1 er2 ban1 ， qi2 zi3 duo4 di4 zou3 。
- dan1 dan1 bai3 shou4 chang2 ， jiao3 jiao3 liu4 long2 you3 。
- jia1 ting2 chuan2 ji2 meng4 ， shi4 shi4 ceng2 bao4 song4 。
- ying1 ying1 yu4 xue3 ru2 ， lian2 bi4 jian4 er4 zhong4 。
- du2 shu1 ye4 bu4 mian2 ， li4 li4 shu3 shi2 nian2 。
- yin2 cheng2 yi2 cun4 zhu2 ， xiao4 pai1 jiao1 he4 jian1 。
- ju4 song4 po4 san1 yu3 ， xia4 bi3 xian1 feng1 yu3 。
- miao4 ju4 chu1 jin3 nang2 ， chen2 yan2 lou4 yan2 xu4 。
- pi4 yi4 si4 zuo4 jing1 ， nan2 di4 you3 xiong1 。
- chuan2 guan1 mo4 fang4 shou3 ， zhi4 di4 you3 jin1 sheng1 。

## 注释

## 译文

## 赏析
