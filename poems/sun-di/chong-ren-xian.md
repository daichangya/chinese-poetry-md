---
id: sun-di-chong-ren-xian
title: 崇仁县
titlePinyin: chong2 ren2 xian4
titleSlug: chong-ren-xian
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万山攒拥天一笠，北风吹雨两鬓湿。
- 饥乌绝叫护巢飞，老蛟怒起拏云立。
- 孤城短日砧杵急，骑驴渺渺冲泥入。
- 桑枝倒折机杼空，道旁废井无人汲。
- 遗民到今传旧邑，击水华鲸浪三级。
- 故物漂流百战余，客子起坐万感集。
- 小驿香醪如雪汁，一杯快作长虹吸。
- 酒醒寂历照短檠，幽咽数声邻妇泣。

## 拼音
- wan4 shan1 zan3 yong1 tian1 yi2 li4 ， bei3 feng1 chui1 yu3 liang3 bin4 shi1 。
- ji1 wu1 jue2 jiao4 hu4 chao2 fei1 ， lao3 jiao1 nu4 qi3 na2 yun2 li4 。
- gu1 cheng2 duan3 ri4 zhen1 chu3 ji2 ， qi2 lü2 miao3 miao3 chong1 ni2 ru4 。
- sang1 zhi1 dao3 zhe2 ji1 zhu4 kong1 ， dao4 pang2 fei4 jing3 wu2 ren2 ji2 。
- yi2 min2 dao4 jin1 chuan2 jiu4 yi4 ， ji1 shui3 hua2 jing1 lang4 san1 ji2 。
- gu4 wu4 piao1 liu2 bai3 zhan4 yu2 ， ke4 zi3 qi3 zuo4 wan4 gan3 ji2 。
- xiao3 yi4 xiang1 lao2 ru2 xue3 zhi1 ， yi4 bei1 kuai4 zuo4 chang2 hong2 xi1 。
- jiu3 xing3 ji4 li4 zhao4 duan3 qing2 ， you1 yan4 shu4 sheng1 lin2 fu4 qi4 。

## 注释

## 译文

## 赏析
