---
id: sun-di-shi-zai-yi-huang-xian-zhi-nan-er-shi-wu-li-yi-quan-si-si-pang-you-deng-d-59f80aeb
title: 石䂬在宜黄县之南二十五里义泉寺寺旁有磴道高里许循山而西少北忽有石梁数十丈横绝两崖之间中空无柱高出云表神剜鬼刻不可名状真洞心骇目之观而僻在一隅游客无所为而至乃赋诗一篇以告喜游而不知者
titlePinyin: shi2 䂬 zai4 yi2 huang2 xian4 zhi1 nan2 er4 shi2 wu3 li3 yi4 quan2 si4 si4 pang2 you3 deng4 dao4 gao1 li3 xu3 xun2 shan1 er2 xi1 shao3 bei3 hu1 you3 shi2 liang2 shu4 shi2 zhang4 heng2 jue2 liang3 ya2 zhi1 jian1 zhong1 kong1 wu2 zhu4 gao1 chu1 yun2 biao3 shen2 wan1 gui3 ke4 bu4 ke3 ming2 zhuang4 zhen1 dong4 xin1 hai4 mu4 zhi1 guan1 er2 pi4 zai4 yi4 yu2 you2 ke4 wu2 suo3 wei4 er2 zhi4 nai3 fu4 shi1 yi4 pian1 yi3 gao4 xi3 you2 er2 bu4 zhi1 zhe3
titleSlug: shi-zai-yi-huang-xian-zhi-nan-er-shi-wu-li-yi-quan-si-si-pang-you-deng-d-59f80aeb
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何人手执造化关，投此虹蜺跨两间。
- 乌鹊填成天上路，鬼神鞭出海中山。
- 飘飘尻驾凌空举，侧身下瞰千峰雨。
- 河汉汹汹声西流，风雹相躔齐万弩。
- 始信通天有一门，便欲晞髪扶桑根。
- 乘槎忽逢支机石，拄杖直到洗头盆。
- 赏俊夸雄两奇绝，邂逅一声如电掣。
- 冥冥沧海会扬尘，大字磨崖书岁月。

## 拼音
- he2 ren2 shou3 zhi2 zao4 hua4 guan1 ， tou2 ci3 hong2 ni2 kua4 liang3 jian1 。
- wu1 que4 tian2 cheng2 tian1 shang4 lu4 ， gui3 shen2 bian1 chu1 hai3 zhong1 shan1 。
- piao1 piao1 kao1 jia4 ling2 kong1 ju3 ， ce4 shen1 xia4 kan4 qian1 feng1 yu3 。
- he2 han4 xiong1 xiong1 sheng1 xi1 liu2 ， feng1 bao2 xiang1 chan2 qi2 wan4 nu3 。
- shi3 xin4 tong1 tian1 you3 yi4 men2 ， bian4 yu4 xi1 fa4 fu2 sang1 gen1 。
- cheng2 cha2 hu1 feng2 zhi1 ji1 shi2 ， zhu3 zhang4 zhi2 dao4 xi3 tou2 pen2 。
- shang3 jun4 kua1 xiong2 liang3 qi2 jue2 ， xie4 hou4 yi4 sheng1 ru2 dian4 che4 。
- ming2 ming2 cang1 hai3 hui4 yang2 chen2 ， da4 zi4 mo2 ya2 shu1 sui4 yue4 。

## 注释

## 译文

## 赏析
