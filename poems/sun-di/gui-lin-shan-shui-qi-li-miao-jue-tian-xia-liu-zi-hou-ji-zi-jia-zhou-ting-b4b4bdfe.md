---
id: sun-di-gui-lin-shan-shui-qi-li-miao-jue-tian-xia-liu-zi-hou-ji-zi-jia-zhou-ting-b4b4bdfe
title: "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城\U0002CBB1之趾居高望远夸雄鬭丽殆不可状择其尤者以十诗记之名之曰桂林十咏 来风亭风洞在七星岩之下曾公岩之右大暑时有风出穴中泠然如冰雪被体不可久留旧有亭摧坏始撤而新之赵漕少隐置酒落其成名曰来风云"
titlePinyin: gui4 lin2 shan1 shui3 qi2 li4 miao4 jue2 tian1 xia4 liu3 zi3 hou4 ji4 zi1 jia1 zhou1 ting2 cu1 jian4 qi2 lüe4 yu2 yi3 liu4 yue4 liu4 ri4 du4 gui4 lin2 ling3 yu4 geng4 pu2 yi4 xiang4 shu3 shu3 shen4 sui4 shao3 liu2 ri4 cong2 zhu1 gong1 yu2 yan2 xue2 zhi1 xia4 qiong2 lin2 ju4 he4 jin4 jie1 huan2 hun1 zhi1 zhong1 yuan3 bu2 guo4 cheng2 yin1 zhi1 zhi3 ju1 gao1 wang4 yuan3 kua1 xiong2 dou4 li4 dai4 bu4 ke3 zhuang4 ze2 qi2 you2 zhe3 yi3 shi2 shi1 ji4 zhi1 ming2 zhi1 yue1 gui4 lin2 shi2 yong3   lai2 feng1 ting2 feng1 dong4 zai4 qi1 xing1 yan2 zhi1 xia4 ceng2 gong1 yan2 zhi1 you4 da4 shu3 shi2 you3 feng1 chu1 xue2 zhong1 ling2 ran2 ru2 bing1 xue3 bei4 ti3 bu4 ke3 jiu3 liu2 jiu4 you3 ting2 cui1 huai4 shi3 che4 er2 xin1 zhi1 zhao4 cao2 shao3 yin3 zhi4 jiu3 luo4 qi2 cheng2 ming2 yue1 lai2 feng1 yun2
titleSlug: gui-lin-shan-shui-qi-li-miao-jue-tian-xia-liu-zi-hou-ji-zi-jia-zhou-ting-b4b4bdfe
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万树张大伞，千嶂卧独龙。
- 彤云竟天起，火坠九日红。
- 投老落蛮峤，暍死愁吴侬。
- 风流贵公子，一笑林下逢。
- 苍崖折天罅，中有万里风。
- 习习驾两腋，飘飘落琼宫。
- 草木啸竽籁，涧谷酣笙镛。
- 披我快哉襟，谁能辨雌雄。

## 拼音
- wan4 shu4 zhang1 da4 san3 ， qian1 zhang4 wo4 du2 long2 。
- tong2 yun2 jing4 tian1 qi3 ， huo3 zhui4 jiu3 ri4 hong2 。
- tou2 lao3 luo4 man2 qiao2 ， ye1 si3 chou2 wu2 nong2 。
- feng1 liu2 gui4 gong1 zi3 ， yi2 xiao4 lin2 xia4 feng2 。
- cang1 ya2 zhe2 tian1 xia4 ， zhong1 you3 wan4 li3 feng1 。
- xi2 xi2 jia4 liang3 ye4 ， piao1 piao1 luo4 qiong2 gong1 。
- cao3 mu4 xiao4 yu2 lai4 ， jian4 gu3 han1 sheng1 yong1 。
- pi1 wo3 kuai4 zai1 jin1 ， shui2 neng2 bian4 ci2 xiong2 。

## 注释

## 译文

## 赏析
