---
id: sun-di-de-zi-ci-shu-yi-yun
title: 得子次叔毅韵
titlePinyin: de2 zi3 ci4 shu1 yi4 yun4
titleSlug: de-zi-ci-shu-yi-yun
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 病木空中穴万蚁，龙卧泥蟠鞭不起。
- 老气干霄四十围，雷折苍皮半生耳。
- 人言种木十年期，桐已生孙竹有儿。
- 添丁哇笑已堪喜，老干轮囷只自奇。
- 刀头舐空虚何草草，平地变作褒斜道。
- 我独爱之遗以安，家住鹿门山安逸。
- 阿奴碌碌在眼中，逢时不愿黑头公。
- 三尺茅茨十具牛，不如长作多田翁。

## 拼音
- bing4 mu4 kong1 zhong1 xue2 wan4 yi3 ， long2 wo4 ni2 pan2 bian1 bu4 qi3 。
- lao3 qi4 gan1 xiao1 si4 shi2 wei2 ， lei2 zhe2 cang1 pi2 ban4 sheng1 er3 。
- ren2 yan2 zhong3 mu4 shi2 nian2 qi1 ， tong2 yi3 sheng1 sun1 zhu2 you3 er2 。
- tian1 ding1 wa1 xiao4 yi3 kan1 xi3 ， lao3 gan1 lun2 qun1 zhi1 zi4 qi2 。
- dao1 tou2 shi4 kong1 xu1 he2 cao3 cao3 ， ping2 di4 bian4 zuo4 bao1 xie2 dao4 。
- wo3 du2 ai4 zhi1 yi2 yi3 an1 ， jia1 zhu4 lu4 men2 shan1 an1 yi4 。
- a1 nu2 lu4 lu4 zai4 yan3 zhong1 ， feng2 shi2 bu2 yuan4 hei1 tou2 gong1 。
- san1 chi3 mao2 ci2 shi2 ju4 niu2 ， bu4 ru2 chang2 zuo4 duo1 tian2 weng1 。

## 注释

## 译文

## 赏析
