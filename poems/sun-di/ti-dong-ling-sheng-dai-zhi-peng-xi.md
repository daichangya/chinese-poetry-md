---
id: sun-di-ti-dong-ling-sheng-dai-zhi-peng-xi
title: 题董令升待制朋谿
titlePinyin: ti2 dong3 ling4 sheng1 dai4 zhi4 peng2 xi1
titleSlug: ti-dong-ling-sheng-dai-zhi-peng-xi
author: 孙觌
authorPinyin: sun1 di2
authorSlug: sun-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生谿上宅，华榜有殊称。
- 已为山作主，更与谿为朋。
- 高甍俯流水，坐见南山棱。
- 濯髪云破碎，湔衣雪崩腾。
- 老蟾驾月来，潋滟一镜升。
- 举櫂击空明，玉壶响春冰。
- 夜久群动息，一啸清风兴。
- 手持修月斧，自控赤鲤乘。

## 拼音
- xian1 sheng1 xi1 shang4 zhai2 ， hua2 bang3 you3 shu1 cheng1 。
- yi3 wei4 shan1 zuo4 zhu3 ， geng4 yu3 xi1 wei4 peng2 。
- gao1 meng2 fu3 liu2 shui3 ， zuo4 jian4 nan2 shan1 leng2 。
- zhuo2 fa4 yun2 po4 sui4 ， jian1 yi1 xue3 beng1 teng2 。
- lao3 chan2 jia4 yue4 lai2 ， lian4 yan4 yi2 jing4 sheng1 。
- ju3 zhao4 ji1 kong1 ming2 ， yu4 hu2 xiang3 chun1 bing1 。
- ye4 jiu3 qun2 dong4 xi1 ， yi2 xiao4 qing1 feng1 xing1 。
- shou3 chi2 xiu1 yue4 fu3 ， zi4 kong4 chi4 li3 cheng2 。

## 注释

## 译文

## 赏析
