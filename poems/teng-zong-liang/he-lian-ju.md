---
id: teng-zong-liang-he-lian-ju
title: 鹤联句
titlePinyin: he4 lian2 ju4
titleSlug: he-lian-ju
author: 滕宗谅
authorPinyin: teng2 zong1 liang4
authorSlug: teng-zong-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上霄降灵气，钟此千年禽。
- 幽闲靖节性，孤高伯夷心。
- 颉颃紫霄垠，飘飖沧浪浔。
- 岳湛有仙姿，钧韶无俗音。
- 毛滋月华淡，顶粹霞光深。
- 目流泉客泪，翅垂羽人襟。
- 腾汉雪千丈，点溪霜半寻。
- 纤喙砺青铁，修胫雕碧琳。
- 岩栖干溪树，泽饮卑蹄涔。
- 鸾皇自埙箎，燕雀徒商参。
- 独翅耸琼枝，群舞倾瑶林。
- 病余霞云叚，梦回松吹吟。
- 静嫌鹦鹉言，高笑鸳鸯淫。
- 金精冷澄澈，玉格寒萧森。
- 洁白不我恃，腥膻非所任。
- 稻粱不得已，虮虱胡为侵。
- 天池忆鹏游，云罗伤鳯沈。
- 风流超缟素，雅淡绝规箴。
- 相亲长道情，偶见销烦襟。
- 西汉惜冯唐，华皓欲投簪。
- 南朝仰卫玠，清羸疑不禁。
- 端如方直臣，处群良足钦。
- 介如廉退士，惊秋犹在阴。
- 几诮鹰隼鸷，覊鞲俄见临。
- 还嗤凫鹥贪，弋缴终就擒。
- 乘轩乃一芥，空笼仍万金。
- 片云伴遥影，冥冥越烟岑。
- 长飚送逸响，亭亭出霜砧。
- 蓬瀛忽往来，桑田成古今。
- 愿下八佾庭，鼓舞薰风琴。

## 拼音
- shang4 xiao1 jiang4 ling2 qi4 ， zhong1 ci3 qian1 nian2 qin2 。
- you1 xian2 jing4 jie2 xing4 ， gu1 gao1 bo2 yi2 xin1 。
- jie2 hang2 zi3 xiao1 yin2 ， piao1 yao2 cang1 lang4 xun2 。
- yue4 zhan4 you3 xian1 zi1 ， jun1 shao2 wu2 su2 yin1 。
- mao2 zi1 yue4 hua2 dan4 ， ding3 cui4 xia2 guang1 shen1 。
- mu4 liu2 quan2 ke4 lei4 ， chi4 chui2 yu3 ren2 jin1 。
- teng2 han4 xue3 qian1 zhang4 ， dian3 xi1 shuang1 ban4 xun2 。
- xian1 hui4 li4 qing1 tie3 ， xiu1 jing4 diao1 bi4 lin2 。
- yan2 qi1 gan1 xi1 shu4 ， ze2 yin3 bei1 ti2 cen2 。
- luan2 huang2 zi4 xun1 chi2 ， yan4 que4 tu2 shang1 can1 。
- du2 chi4 song3 qiong2 zhi1 ， qun2 wu3 qing1 yao2 lin2 。
- bing4 yu2 xia2 yun2 jia3 ， meng4 hui2 song1 chui1 yin2 。
- jing4 xian2 ying1 wu3 yan2 ， gao1 xiao4 yuan1 yang1 yin2 。
- jin1 jing1 leng3 cheng2 che4 ， yu4 ge2 han2 xiao1 sen1 。
- jie2 bai2 bu4 wo3 shi4 ， xing1 shan1 fei1 suo3 ren4 。
- dao4 liang2 bu4 de2 yi3 ， ji3 shi1 hu2 wei4 qin1 。
- tian1 chi2 yi4 peng2 you2 ， yun2 luo2 shang1 feng4 shen3 。
- feng1 liu2 chao1 gao3 su4 ， ya3 dan4 jue2 gui1 zhen1 。
- xiang1 qin1 chang2 dao4 qing2 ， ou3 jian4 xiao1 fan2 jin1 。
- xi1 han4 xi1 feng2 tang2 ， hua2 hao4 yu4 tou2 zan1 。
- nan2 chao2 yang3 wei4 jie4 ， qing1 lei2 yi2 bu4 jin1 。
- duan1 ru2 fang1 zhi2 chen2 ， chu4 qun2 liang2 zu2 qin1 。
- jie4 ru2 lian2 tui4 shi4 ， jing1 qiu1 you2 zai4 yin1 。
- ji3 qiao4 ying1 sun3 zhi4 ， ji1 gou1 e2 jian4 lin2 。
- hai2 chi1 fu2 yi1 tan1 ， yi4 jiao3 zhong1 jiu4 qin2 。
- cheng2 xuan1 nai3 yi2 jie4 ， kong1 long2 reng2 wan4 jin1 。
- pian4 yun2 ban4 yao2 ying3 ， ming2 ming2 yue4 yan1 cen2 。
- chang2 biao1 song4 yi4 xiang3 ， ting2 ting2 chu1 shuang1 zhen1 。
- peng2 ying2 hu1 wang3 lai2 ， sang1 tian2 cheng2 gu3 jin1 。
- yuan4 xia4 ba1 yi4 ting2 ， gu3 wu3 xun1 feng1 qin2 。

## 注释

## 译文

## 赏析
