---
id: fan-tang-shu-bi-luo-dong
title: 书碧落洞
titlePinyin: shu1 bi4 luo4 dong4
titleSlug: shu-bi-luo-dong
author: 范镗
authorPinyin: fan4 tang2
authorSlug: fan-tang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见英江碧落之洞之奇异，览遍堪舆无一二。
- 乱石丛中孕粹精，万里荒崖启灵秘。
- 飞来峰喜石玲珑，后人雕琢徂真风。
- 通天岩穴亦幽敞，有山无水非吾从。
- 锦石半空杳元迳，泉石犹怜未相应。
- 星岩山泽本自佳，却被渔人苦深病。
- 何如此洞妙神工，架空绝壑如长虹。
- 一水中流抱青碧，群峰掩映迷僊迹。
- 巨灵擘开神禹凿，怪石崆峒翳寥廓。
- 云华缥缈闻箫笙，宝室光腾下鸾鹤。
- 初疑河汉通天阍，欲泛星槎一问津。
- 又如悮入桃源浒，□□恐有先秦民。
- 我生僻性耽奇特，每遇胜游兴增逸。
- □来得此慰初心，积虑沈疴恍如失。
- 吴罗二子亦豪英，溪头饮我双玉瓶。
- 醉来晞发云霜外，一笑林壑生秋声。
- 洞天福地遍天下，蓬岛三山终幻化。
- 会当八极恣神游，小作行窝驻吾驾。

## 拼音
- jun1 bu2 jian4 ying1 jiang1 bi4 luo4 zhi1 dong4 zhi1 qi2 yi4 ， lan3 bian4 kan1 yu2 wu2 yi1 er4 。
- luan4 shi2 cong2 zhong1 yun4 cui4 jing1 ， wan4 li3 huang1 ya2 qi3 ling2 mi4 。
- fei1 lai2 feng1 xi3 shi2 ling2 long2 ， hou4 ren2 diao1 zhuo2 cu2 zhen1 feng1 。
- tong1 tian1 yan2 xue2 yi4 you1 chang3 ， you3 shan1 wu2 shui3 fei1 wu2 cong2 。
- jin3 shi2 ban4 kong1 yao3 yuan2 jing4 ， quan2 shi2 you2 lian2 wei4 xiang1 ying4 。
- xing1 yan2 shan1 ze2 ben3 zi4 jia1 ， que4 bei4 yu2 ren2 ku3 shen1 bing4 。
- he2 ru2 ci3 dong4 miao4 shen2 gong1 ， jia4 kong1 jue2 he4 ru2 chang2 hong2 。
- yi4 shui3 zhong1 liu2 bao4 qing1 bi4 ， qun2 feng1 yan3 ying4 mi2 xian1 ji4 。
- ju4 ling2 bo4 kai1 shen2 yu3 zao2 ， guai4 shi2 kong1 tong2 yi4 liao2 kuo4 。
- yun2 hua2 piao1 miao3 wen2 xiao1 sheng1 ， bao3 shi4 guang1 teng2 xia4 luan2 he4 。
- chu1 yi2 he2 han4 tong1 tian1 hun1 ， yu4 fan4 xing1 cha2 yi2 wen4 jin1 。
- you4 ru2 wu4 ru4 tao2 yuan2 hu3 ， □ □ kong3 you3 xian1 qin2 min2 。
- wo3 sheng1 pi4 xing4 dan1 qi2 te4 ， mei3 yu4 sheng4 you2 xing1 zeng1 yi4 。
- □ lai2 de0 ci3 wei4 chu1 xin1 ， ji1 lü4 shen3 ke1 huang3 ru2 shi1 。
- wu2 luo2 er4 zi3 yi4 hao2 ying1 ， xi1 tou2 yin3 wo3 shuang1 yu4 ping2 。
- zui4 lai2 xi1 fa1 yun2 shuang1 wai4 ， yi2 xiao4 lin2 he4 sheng1 qiu1 sheng1 。
- dong4 tian1 fu2 di4 bian4 tian1 xia4 ， peng2 dao3 san1 shan1 zhong1 huan4 hua4 。
- hui4 dang1 ba1 ji2 zi4 shen2 you2 ， xiao3 zuo4 xing2 wo1 zhu4 wu2 jia4 。

## 注释

## 译文

## 赏析
