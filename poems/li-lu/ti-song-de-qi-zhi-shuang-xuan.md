---
id: li-lu-ti-song-de-qi-zhi-shuang-xuan
title: 题宋德器致爽轩
titlePinyin: ti2 song4 de2 qi4 zhi4 shuang3 xuan1
titleSlug: ti-song-de-qi-zhi-shuang-xuan
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将军啸咤风雷生，一诺之宠千金轻。
- 仰头看山默不应，此段王郎真绝人。
- 人言爽气定何物，面目俨然君不识。
- 非氛非祲非烟云，可以意了难口说。
- 子猷拄笏人笑痴，先生作斋人愈疑。
- 但知谈河不救渴，岂信秀色能充饥。
- 千峰横青朝过雨，折简招归入诗句。
- 傥有俗客来叩门，为道我眠卿且去。

## 拼音
- jiang1 jun1 xiao4 zha4 feng1 lei2 sheng1 ， yi2 nuo4 zhi1 chong3 qian1 jin1 qing1 。
- yang3 tou2 kan4 shan1 mo4 bu2 ying4 ， ci3 duan4 wang2 lang2 zhen1 jue2 ren2 。
- ren2 yan2 shuang3 qi4 ding4 he2 wu4 ， mian4 mu4 yan3 ran2 jun1 bu4 shi2 。
- fei1 fen1 fei1 jin4 fei1 yan1 yun2 ， ke3 yi3 yi4 le0 nan2 kou3 shuo1 。
- zi3 you2 zhu3 hu4 ren2 xiao4 chi1 ， xian1 sheng1 zuo4 zhai1 ren2 yu4 yi2 。
- dan4 zhi1 tan2 he2 bu2 jiu4 ke3 ， qi3 xin4 xiu4 se4 neng2 chong1 ji1 。
- qian1 feng1 heng2 qing1 chao2 guo4 yu3 ， zhe2 jian3 zhao1 gui1 ru4 shi1 ju4 。
- tang3 you3 su2 ke4 lai2 kou4 men2 ， wei4 dao4 wo3 mian2 qing1 qie3 qu4 。

## 注释

## 译文

## 赏析
