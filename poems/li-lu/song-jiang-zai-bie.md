---
id: li-lu-song-jiang-zai-bie
title: 送江宰别
titlePinyin: song4 jiang1 zai3 bie2
titleSlug: song-jiang-zai-bie
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行李在门外，驾言归帝都。
- 三年宰杭州，警敏材有余。
- 检身不容玷，清冰莹玉壶。
- 遇事有所立，风雨信不渝。
- 吐哺出延客，悬榻时待儒。
- 雅量不遗物，狙诈嗤庸奴。
- 胸中水鉴明，黑白分两途。
- 慈良恤民瘼，严惮戢黠胥。
- 去夏忽大饥，米粒贵比珠。
- 农民既无蓄，官廪素乏储。
- 君以身任责，询谋及樵苏。
- 声威耸邻寇，日赡几万夫。
- 一一劳措画，晨饭常至晡。
- 惜哉当路者，访问亦已踈。
- 此功肩古人，反与泛泛俱。
- 要当公论定，会有闻天衢。
- 我衰耕谷口，屹然如枯株。
- 他人不著眼，屡辱顾草庐。
- 脱略时辈礼，待以国士徒。
- 临别难为怀，欲赠将焉如。
- 但愿益磨砺，器宇恢远图。
- 贵富皆分内，青毡君岂无。
- 力疾出送别，酸风生道隅。
- 征旆不容驻，搔首空踌躇。

## 拼音
- xing2 li0 zai4 men2 wai4 ， jia4 yan2 gui1 di4 du1 。
- san1 nian2 zai3 hang2 zhou1 ， jing3 min3 cai2 you3 yu2 。
- jian3 shen1 bu4 rong2 dian4 ， qing1 bing1 ying2 yu4 hu2 。
- yu4 shi4 you3 suo3 li4 ， feng1 yu3 xin4 bu4 yu2 。
- tu3 bu3 chu1 yan2 ke4 ， xuan2 ta4 shi2 dai4 ru2 。
- ya3 liang4 bu4 yi2 wu4 ， ju1 zha4 chi1 yong1 nu2 。
- xiong1 zhong1 shui3 jian4 ming2 ， hei1 bai2 fen1 liang3 tu2 。
- ci2 liang2 xu4 min2 mo4 ， yan2 dan4 ji2 xia2 xu1 。
- qu4 xia4 hu1 da4 ji1 ， mi3 li4 gui4 bi3 zhu1 。
- nong2 min2 ji4 wu2 xu4 ， guan1 lin3 su4 fa2 chu3 。
- jun1 yi3 shen1 ren4 ze2 ， xun2 mou2 ji2 qiao2 su1 。
- sheng1 wei1 song3 lin2 kou4 ， ri4 shan4 ji3 wan4 fu1 。
- yi1 yi1 lao2 cuo4 hua4 ， chen2 fan4 chang2 zhi4 bu1 。
- xi1 zai1 dang1 lu4 zhe3 ， fang3 wen4 yi4 yi3 shu1 。
- ci3 gong1 jian1 gu3 ren2 ， fan3 yu3 fan4 fan4 ju4 。
- yao4 dang1 gong1 lun4 ding4 ， hui4 you3 wen2 tian1 qu2 。
- wo3 shuai1 geng1 gu3 kou3 ， yi4 ran2 ru2 ku1 zhu1 。
- ta1 ren2 bu2 zhu4 yan3 ， lü3 ru3 gu4 cao3 lu2 。
- tuo1 lüe4 shi2 bei4 li3 ， dai4 yi3 guo2 shi4 tu2 。
- lin2 bie2 nan2 wei2 huai2 ， yu4 zeng4 jiang1 yan1 ru2 。
- dan4 yuan4 yi4 mo2 li4 ， qi4 yu3 hui1 yuan3 tu2 。
- gui4 fu4 jie1 fen4 nei4 ， qing1 zhan1 jun1 qi3 wu2 。
- li4 ji2 chu1 song4 bie2 ， suan1 feng1 sheng1 dao4 yu2 。
- zheng1 pei4 bu4 rong2 zhu4 ， sao1 shou3 kong1 chou2 chu2 。

## 注释

## 译文

## 赏析
