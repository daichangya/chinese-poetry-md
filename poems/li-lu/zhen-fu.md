---
id: li-lu-zhen-fu
title: 贞妇
titlePinyin: zhen1 fu4
titleSlug: zhen-fu
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 婉彼邹氏女，其父尝籍兵。
- 嫁作耕夫妻，妇道以勤称。
- 厥夫惰农业，居肆寄郊坰。
- 薪爨不时给，贮粟未满缾。
- 行年三十余，脸白两鬓青。
- 谁家马上郎，一见愿目成。
- 留连不忍去，斜红挂日钲。
- 携篮夫偶出，次第陈私情。
- 示以箧中金，持赠固不轻。
- 正色叱走之，郎马不及乘。
- 未几老狂生，襆被问宿程。
- 百计稍与语，酌酒欲同倾。
- 窗前理残麻，不顾空丁宁。
- 复出绮香囊，借以五花缯。
- 擎来通郑重，虽受心不平。
- 收之置敝箧，生意正经营。
- 托言姑少待，反把柴门扃。
- 长声呼四邻，悲切不忍听。
- 逡巡夫亦归，絷缚诉县庭。
- 县官颇嫉恶，慰遣壮其能。
- 抚几三叹息，恨今无肉刑。
- 吾闻秋胡妻，死有不朽名。
- 又闻昔罗敷，语直理甚明。
- 人生各有偶，勿用行兼并。
- 奈何世混浊，强暴相侵陵。
- 邹本微贱人，姆傅初不经。
- 何况抱贫苦，守身屹长城。
- 后世迹其事，足媲古烈贞。
- 谁秉董狐笔，大书播余馨。

## 拼音
- wan3 bi3 zou1 shi4 nü3 ， qi2 fu4 chang2 ji2 bing1 。
- jia4 zuo4 geng1 fu1 qi1 ， fu4 dao4 yi3 qin2 cheng1 。
- jue2 fu1 duo4 nong2 ye4 ， ju1 si4 ji4 jiao1 jiong1 。
- xin1 cuan4 bu4 shi2 gei3 ， zhu4 su4 wei4 man3 ping2 。
- xing2 nian2 san1 shi2 yu2 ， lian3 bai2 liang3 bin4 qing1 。
- shui2 jia1 ma3 shang4 lang2 ， yi2 jian4 yuan4 mu4 cheng2 。
- liu2 lian2 bu4 ren3 qu4 ， xie2 hong2 gua4 ri4 zheng1 。
- xie2 lan2 fu1 ou3 chu1 ， ci4 di4 chen2 si1 qing2 。
- shi4 yi3 qie4 zhong1 jin1 ， chi2 zeng4 gu4 bu4 qing1 。
- zheng4 se4 chi4 zou3 zhi1 ， lang2 ma3 bu4 ji2 cheng2 。
- wei4 ji3 lao3 kuang2 sheng1 ， fu2 bei4 wen4 su4 cheng2 。
- bai3 ji4 shao1 yu3 yu3 ， zhuo2 jiu3 yu4 tong2 qing1 。
- chuang1 qian2 li3 can2 ma2 ， bu2 gu4 kong1 ding1 ning2 。
- fu4 chu1 qi3 xiang1 nang2 ， jie4 yi3 wu3 hua1 zeng1 。
- qing2 lai2 tong1 zheng4 zhong4 ， sui1 shou4 xin1 bu4 ping2 。
- shou1 zhi1 zhi4 bi4 qie4 ， sheng1 yi4 zheng4 jing1 ying2 。
- tuo1 yan2 gu1 shao3 dai4 ， fan3 ba3 chai2 men2 jiong1 。
- chang2 sheng1 hu1 si4 lin2 ， bei1 qie4 bu4 ren3 ting1 。
- qun1 xun2 fu1 yi4 gui1 ， zhi2 fu4 su4 xian4 ting2 。
- xian4 guan1 po1 ji2 e4 ， wei4 qian3 zhuang4 qi2 neng2 。
- fu3 ji3 san1 tan4 xi1 ， hen4 jin1 wu2 rou4 xing2 。
- wu2 wen2 qiu1 hu2 qi1 ， si3 you3 bu4 xiu3 ming2 。
- you4 wen2 xi1 luo2 fu1 ， yu3 zhi2 li3 shen4 ming2 。
- ren2 sheng1 ge4 you3 ou3 ， wu4 yong4 xing2 jian1 bing4 。
- nai4 he2 shi4 hun4 zhuo2 ， qiang2 bao4 xiang1 qin1 ling2 。
- zou1 ben3 wei1 jian4 ren2 ， mu3 fu4 chu1 bu4 jing1 。
- he2 kuang4 bao4 pin2 ku3 ， shou3 shen1 yi4 chang2 cheng2 。
- hou4 shi4 ji4 qi2 shi4 ， zu2 pi4 gu3 lie4 zhen1 。
- shui2 bing3 dong3 hu2 bi3 ， da4 shu1 bo1 yu2 xin1 。

## 注释

## 译文

## 赏析
