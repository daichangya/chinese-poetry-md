---
id: li-lu-he-wu-shou-bei-zhao
title: 贺吴守被召
titlePinyin: he4 wu2 shou3 bei4 zhao4
titleSlug: he-wu-shou-bei-zhao
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴公骨秀如天人，胸襟落落皆经纶。
- 少年固已富家学，筮仕聊称梅子真。
- 挽弓驰马特余事，智勇未减飞将军。
- 向者长汀初拥节，寇攘聚集惊乡村。
- 谁知抚定有长策，不戮一夫令自新。
- 稚耋讙呼弛兵革，至今妥贴无叛民。
- 移帅赣川尤镇静，宿奸褫魄胥崩奔。
- 往年群盗号渊薮，一旦荒垄安锄耘。
- 钱流地上非横索，铃斋坐啸生阳春。
- 践更盘错威望著，素秉公廉政有神。
- 贪吏望风争解去，冤民在处皆获伸。
- 还家坐席曾未煖，迅召连催已在门。
- 或人未免巧求誉，我公特立天下闻。
- 厥今器识兼文武，倒指谁欤当此举。
- 江淮百万屯边兵，转输馈饷倾吴楚。
- 中原荆棘今几年，师老不试漫貔虎。
- 陛下翻然采舆论，天意可见公宜处。
- 裴度指日平蔡州，充国先零岂难取。
- 唾手燕云会有时，伫看大将建旗鼓。
- 勒功异域鄙班超，归佐熙朝作申甫。

## 拼音
- wu2 gong1 gu3 xiu4 ru2 tian1 ren2 ， xiong1 jin1 luo4 luo4 jie1 jing1 lun2 。
- shao4 nian2 gu4 yi3 fu4 jia1 xue2 ， shi4 shi4 liao2 cheng1 mei2 zi3 zhen1 。
- wan3 gong1 chi2 ma3 te4 yu2 shi4 ， zhi4 yong3 wei4 jian3 fei1 jiang1 jun1 。
- xiang4 zhe3 chang2 ting1 chu1 yong1 jie2 ， kou4 rang3 ju4 ji2 jing1 xiang1 cun1 。
- shui2 zhi1 fu3 ding4 you3 chang2 ce4 ， bu2 lu4 yi4 fu1 ling4 zi4 xin1 。
- zhi4 die2 huan1 hu1 chi2 bing1 ge2 ， zhi4 jin1 tuo3 tie1 wu2 pan4 min2 。
- yi2 shuai4 gan4 chuan1 you2 zhen4 jing4 ， su4 jian1 chi3 po4 xu1 beng1 ben1 。
- wang3 nian2 qun2 dao4 hao4 yuan1 sou3 ， yi2 dan4 huang1 long3 an1 chu2 yun2 。
- qian2 liu2 di4 shang4 fei1 heng2 suo3 ， ling2 zhai1 zuo4 xiao4 sheng1 yang2 chun1 。
- jian4 geng4 pan2 cuo4 wei1 wang4 zhu4 ， su4 bing3 gong1 lian2 zheng4 you3 shen2 。
- tan1 li4 wang4 feng1 zheng1 jie3 qu4 ， yuan1 min2 zai4 chu4 jie1 huo4 shen1 。
- hai2 jia1 zuo4 xi2 ceng2 wei4 xuan1 ， xun4 zhao4 lian2 cui1 yi3 zai4 men2 。
- huo4 ren2 wei4 mian3 qiao3 qiu2 yu4 ， wo3 gong1 te4 li4 tian1 xia4 wen2 。
- jue2 jin1 qi4 shi2 jian1 wen2 wu3 ， dao3 zhi3 shui2 yu2 dang1 ci3 ju3 。
- jiang1 huai2 bai3 wan4 tun2 bian1 bing1 ， zhuan3 shu1 kui4 xiang3 qing1 wu2 chu3 。
- zhong1 yuan2 jing1 ji2 jin1 ji3 nian2 ， shi1 lao3 bu2 shi4 man4 pi2 hu3 。
- bi4 xia4 fan1 ran2 cai3 yu2 lun4 ， tian1 yi4 ke3 jian4 gong1 yi2 chu4 。
- pei2 du4 zhi3 ri4 ping2 cai4 zhou1 ， chong1 guo2 xian1 ling2 qi3 nan2 qu3 。
- tuo4 shou3 yan4 yun2 hui4 you3 shi2 ， zhu4 kan4 da4 jiang4 jian4 qi2 gu3 。
- le4 gong1 yi4 yu4 bi3 ban1 chao1 ， gui1 zuo3 xi1 chao2 zuo4 shen1 fu3 。

## 注释

## 译文

## 赏析
