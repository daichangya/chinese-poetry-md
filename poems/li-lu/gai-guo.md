---
id: li-lu-gai-guo
title: 改过
titlePinyin: gai3 guo4
titleSlug: gai-guo
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颜子趣高远，改过不待形。
- 子路虽未及，有闻思欲行。
- 庸人过莫知，心目任盲腾。
- 纵复觉其然，如醉不愿醒。
- 幽显孰可欺，徒自蔽聪明。
- 直待形迹著，巧饰漫经营。
- 辞屈既无益，敛翼如冻蝇。
- 豫贵介于石，安取冥豫成。
- 讼要免终凶，谋始那用争。
- 颐养知节慎，损疾在窒惩。
- 下交傥不凟，恶习难薰蒸。
- 师诲当佩服，胜己求友朋。
- 过言与过行，点检莫暂停。
- 粗能遵此戒，无忝尔所生。
- 海鸥识机深，良马认鞭声。
- 尔过勿惮改，岂知禽兽情。
- 善恶审取舍，勿用苦叮咛。

## 拼音
- yan2 zi3 qu4 gao1 yuan3 ， gai3 guo4 bu2 dai4 xing2 。
- zi3 lu4 sui1 wei4 ji2 ， you3 wen2 si1 yu4 xing2 。
- yong1 ren2 guo4 mo4 zhi1 ， xin1 mu4 ren4 mang2 teng2 。
- zong4 fu4 jue2 qi2 ran2 ， ru2 zui4 bu2 yuan4 xing3 。
- you1 xian3 shu2 ke3 qi1 ， tu2 zi4 bi4 cong1 ming0 。
- zhi2 dai4 xing2 ji4 zhu4 ， qiao3 shi4 man4 jing1 ying2 。
- ci2 qu1 ji4 wu2 yi4 ， lian3 yi4 ru2 dong4 ying2 。
- yu4 gui4 jie4 yu2 shi2 ， an1 qu3 ming2 yu4 cheng2 。
- song4 yao4 mian3 zhong1 xiong1 ， mou2 shi3 na4 yong4 zheng1 。
- yi2 yang3 zhi1 jie2 shen4 ， sun3 ji2 zai4 zhi4 cheng2 。
- xia4 jiao1 tang3 bu4 du2 ， e4 xi2 nan2 xun1 zheng1 。
- shi1 hui4 dang1 pei4 fu2 ， sheng4 ji3 qiu2 you3 peng2 。
- guo4 yan2 yu3 guo4 xing2 ， dian3 jian3 mo4 zan4 ting2 。
- cu1 neng2 zun1 ci3 jie4 ， wu2 tian3 er3 suo3 sheng1 。
- hai3 ou1 shi2 ji1 shen1 ， liang2 ma3 ren4 bian1 sheng1 。
- er3 guo4 wu4 dan4 gai3 ， qi3 zhi1 qin2 shou4 qing2 。
- shan4 e4 shen3 qu3 she3 ， wu4 yong4 ku3 ding1 ning2 。

## 注释

## 译文

## 赏析
