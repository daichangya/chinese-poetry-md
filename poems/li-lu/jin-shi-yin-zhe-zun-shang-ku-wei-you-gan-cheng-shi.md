---
id: li-lu-jin-shi-yin-zhe-zun-shang-ku-wei-you-gan-cheng-shi
title: 近世饮者尊尚苦味有感成诗
titlePinyin: jin4 shi4 yin3 zhe3 zun1 shang4 ku3 wei4 you3 gan3 cheng2 shi1
titleSlug: jin-shi-yin-zhe-zun-shang-ku-wei-you-gan-cheng-shi
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠悠古先酒，曲糵化为醴。
- 适口固匪他，诗人咏其旨。
- 岐黄作本草，甘辛味所纪。
- 惟清香滑辣，四事世云尔。
- 孟诜注为苦，自不烛厥理。
- 至今蔑公论，遂以诜为是。
- 乖僻随躭嗜，不尔遽遭诋。
- 气禀炎上作，无与诸胆比。
- 人情素弗食，尝者为雪耻。
- 柳家集众药，意在勗诸子。
- 未闻无其故，反以彼为美。
- 一呷三掉头，强咽身耸起。
- 从来好欢伯，可畏非可喜。
- 孤负太和名，翻作搅肠水。
- 因思俗颠倒，类此盖多矣。
- 大路指为迂，曲径偏践履。
- 郑声既可恶，满市更盈耳。
- 憔悴间姬姜，一莸杂兰芷。
- 贪浊和者众，独清竞萋菲。
- 善恶久相淆，何特酒而已。
- 至当终难掩，岂必随风靡。
- 革弊会有时，周道本如砥。

## 拼音
- you1 you1 gu3 xian1 jiu3 ， qu3 nie4 hua4 wei2 li3 。
- shi4 kou3 gu4 fei3 ta1 ， shi1 ren2 yong3 qi2 zhi3 。
- qi2 huang2 zuo4 ben3 cao3 ， gan1 xin1 wei4 suo3 ji4 。
- wei2 qing1 xiang1 hua2 la4 ， si4 shi4 shi4 yun2 er3 。
- meng4 shen1 zhu4 wei4 ku3 ， zi4 bu4 zhu2 jue2 li3 。
- zhi4 jin1 mie4 gong1 lun4 ， sui4 yi3 shen1 wei4 shi4 。
- guai1 pi4 sui2 dan1 shi4 ， bu4 er3 ju4 zao1 di3 。
- qi4 bing3 yan2 shang4 zuo4 ， wu2 yu3 zhu1 dan3 bi3 。
- ren2 qing2 su4 fu2 shi2 ， chang2 zhe3 wei4 xue3 chi3 。
- liu3 jia1 ji2 zhong4 yao4 ， yi4 zai4 xu4 zhu1 zi3 。
- wei4 wen2 wu2 qi2 gu4 ， fan3 yi3 bi3 wei4 mei3 。
- yi4 xia1 san1 diao4 tou2 ， qiang2 yan4 shen1 song3 qi3 。
- cong2 lai2 hao3 huan1 bo2 ， ke3 wei4 fei1 ke3 xi3 。
- gu1 fu4 tai4 he2 ming2 ， fan1 zuo4 jiao3 chang2 shui3 。
- yin1 si1 su2 dian1 dao3 ， lei4 ci3 gai4 duo1 yi3 。
- da4 lu4 zhi3 wei4 yu1 ， qu1 jing4 pian1 jian4 lü3 。
- zheng4 sheng1 ji4 ke3 wu4 ， man3 shi4 geng4 ying2 er3 。
- qiao2 cui4 jian1 ji1 jiang1 ， yi4 you2 za2 lan2 zhi3 。
- tan1 zhuo2 he2 zhe3 zhong4 ， du2 qing1 jing4 qi1 fei1 。
- shan4 e4 jiu3 xiang1 xiao2 ， he2 te4 jiu3 er2 yi3 。
- zhi4 dang1 zhong1 nan2 yan3 ， qi3 bi4 sui2 feng1 mi3 。
- ge2 bi4 hui4 you3 shi2 ， zhou1 dao4 ben3 ru2 di3 。

## 注释

## 译文

## 赏析
