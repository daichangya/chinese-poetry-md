---
id: li-lu-yi-si-si-yue-bi-wu-duo-zhen-dou-nue-li-jian-zuo-wu-yue-jin-you-wei-yi-bi-40cf0a68
title: 乙巳四月比屋多疹痘疟痢间作五月尽犹未已病者延绵在寝治疗不获其法往往失生理殊可悯痛乃作民病书事一首以纪之
titlePinyin: yi3 si4 si4 yue4 bi3 wu1 duo1 zhen3 dou4 nüe4 li4 jian4 zuo4 wu3 yue4 jin4 you2 wei4 yi3 bing4 zhe3 yan2 mian2 zai4 qin3 zhi4 liao2 bu2 huo4 qi2 fa3 wang3 wang3 shi1 sheng1 li3 shu1 ke3 min3 tong4 nai3 zuo4 min2 bing4 shu1 shi4 yi4 shou3 yi3 ji4 zhi1
titleSlug: yi-si-si-yue-bi-wu-duo-zhen-dou-nue-li-jian-zuo-wu-yue-jin-you-wei-yi-bi-40cf0a68
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年秋冬交，白昼雷虺虺。
- 隆冬忽暄燠，青红开百卉。
- 雨泽不时下，快雪倾复霁。
- 井泉傍射鲋，涧水通一遂。
- 春风二月前，行人汗流背。
- 倏来夏初中，遽变素商气。
- 稻谷已三布，时过未针水。
- 复衣日犹寒，重衾夜增被。
- 燮理失其节，老弱生疵疠。
- 疹痘无间然，否则得痎痢。
- 十室闻九病，颜色非人类。
- 明晨温风届，风候尚云尔。
- 祇愁淫雨歇，炎威火争炽。
- 烁石更流金，暴烈摧万汇。
- 皇天本至仁，长怀好生意。
- 恢网踈不漏，盖高卑听视。
- 夫谁执其柄，悖谬乃倒置。
- 感召厥有由，下民亦何罪。
- 我欲借扶摇，剖心叩玉陛。
- 九关群虎守，未许凡骨诣。
- 愿天回光鉴，肃正天之纪。
- 甲庚先后三，寒暑无骤至。
- 春荣不妄施，秋敛仍合义。
- 四序蔑侵陵，功成顺常理。
- 三垣拱帝座，百辟森列位。
- 星辰各授职，钧播岂私遗。
- 巽风司号令，罔或轻行止。
- 雷霆秉𫓧钺，歼殛必奸宄。
- 膏润到焦枯，阳和不择地。
- 幅员几万里，一一防壅蔽。
- 日月黄道明，泰阶平如砥。
- 丰穰被率土，寿域包遐迩。
- 闾阎礼逊兴，鼠偷自不起。
- 吾皇免焦劳，邻敌望风靡。
- 圣世作幸民，请从今日始。

## 拼音
- qu4 nian2 qiu1 dong1 jiao1 ， bai2 zhou4 lei2 hui1 hui1 。
- long2 dong1 hu1 xuan1 yu4 ， qing1 hong2 kai1 bai3 hui4 。
- yu3 ze2 bu4 shi2 xia4 ， kuai4 xue3 qing1 fu4 ji4 。
- jing3 quan2 bang4 she4 fu4 ， jian4 shui3 tong1 yi2 sui4 。
- chun1 feng1 er4 yue4 qian2 ， xing2 ren2 han4 liu2 bei4 。
- shu1 lai2 xia4 chu1 zhong1 ， ju4 bian4 su4 shang1 qi4 。
- dao4 gu3 yi3 san1 bu4 ， shi2 guo4 wei4 zhen1 shui3 。
- fu4 yi1 ri4 you2 han2 ， zhong4 qin1 ye4 zeng1 bei4 。
- xie4 li3 shi1 qi2 jie2 ， lao3 ruo4 sheng1 ci1 li4 。
- zhen3 dou4 wu2 jian4 ran2 ， fou3 ze2 de2 jie1 li4 。
- shi2 shi4 wen2 jiu3 bing4 ， yan2 se4 fei1 ren2 lei4 。
- ming2 chen2 wen1 feng1 jie4 ， feng1 hou4 shang4 yun2 er3 。
- qi2 chou2 yin2 yu3 xie1 ， yan2 wei1 huo3 zheng1 chi4 。
- shuo4 shi2 geng4 liu2 jin1 ， bao4 lie4 cui1 wan4 hui4 。
- huang2 tian1 ben3 zhi4 ren2 ， chang2 huai2 hao3 sheng1 yi4 。
- hui1 wang3 shu1 bu2 lou4 ， gai4 gao1 bei1 ting1 shi4 。
- fu1 shui2 zhi2 qi2 bing3 ， bei4 miu4 nai3 dao3 zhi4 。
- gan3 zhao4 jue2 you3 you2 ， xia4 min2 yi4 he2 zui4 。
- wo3 yu4 jie4 fu2 yao2 ， pou1 xin1 kou4 yu4 bi4 。
- jiu3 guan1 qun2 hu3 shou3 ， wei4 xu3 fan2 gu3 yi4 。
- yuan4 tian1 hui2 guang1 jian4 ， su4 zheng4 tian1 zhi1 ji4 。
- jia3 geng1 xian1 hou4 san1 ， han2 shu3 wu2 zhou4 zhi4 。
- chun1 rong2 bu2 wang4 shi1 ， qiu1 lian3 reng2 he2 yi4 。
- si4 xu4 mie4 qin1 ling2 ， gong1 cheng2 shun4 chang2 li3 。
- san1 yuan2 gong3 di4 zuo4 ， bai3 pi4 sen1 lie4 wei4 。
- xing1 chen2 ge4 shou4 zhi2 ， jun1 bo1 qi3 si1 yi2 。
- xun4 feng1 si1 hao4 ling4 ， wang3 huo4 qing1 xing2 zhi3 。
- lei2 ting2 bing3 fu1 yue4 ， jian1 ji2 bi4 jian1 gui3 。
- gao1 run4 dao4 jiao1 ku1 ， yang2 he2 bu4 ze2 di4 。
- fu2 yuan2 ji3 wan4 li3 ， yi1 yi1 fang2 yong1 bi4 。
- ri4 yue4 huang2 dao4 ming2 ， tai4 jie1 ping2 ru2 di3 。
- feng1 rang2 bei4 lü4 tu3 ， shou4 yu4 bao1 xia2 er3 。
- lü2 yan2 li3 xun4 xing1 ， shu3 tou1 zi4 bu4 qi3 。
- wu2 huang2 mian3 jiao1 lao2 ， lin2 di2 wang4 feng1 mi3 。
- sheng4 shi4 zuo4 xing4 min2 ， qing3 cong2 jin1 ri4 shi3 。

## 注释

## 译文

## 赏析
