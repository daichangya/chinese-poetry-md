---
id: li-lu-ji-ti-zhang-dao-shi-zhao-zhen-ge
title: 寄题张道士招真阁
titlePinyin: ji4 ti2 zhang1 dao4 shi4 zhao1 zhen1 ge2
titleSlug: ji-ti-zhang-dao-shi-zhao-zhen-ge
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君成道，去何许，寂寂空山号行府。
- 自从汉末人相值，因循今莫覩。
- 凄凉古庙落嵓隈，水遶闲庭萦嫩苔。
- 敕令立观奉香火，屈指三十年中来。
- 道士张君见奇古，精力强明奈寒暑。
- 从前观心力勤苦，经画一新旧堂庑。
- 尝闻仙者好楼居，杰阁翚飞接云衢。
- 往来世外隠君子，万一鹤驭停须臾。
- 我劝张君更磨练，莫遣光阴随物转。
- 一朝平步玉皇前，何虑群仙不相面。
- 多少纷纷尘世人，梦中说梦元非真。
- 妙处工夫如会了，千百世界现全身。

## 拼音
- jun1 cheng2 dao4 ， qu4 he2 xu3 ， ji4 ji4 kong1 shan1 hao4 xing2 fu3 。
- zi4 cong2 han4 mo4 ren2 xiang1 zhi2 ， yin1 xun2 jin1 mo4 du3 。
- qi1 liang2 gu3 miao4 luo4 yan2 wei1 ， shui3 rao4 xian2 ting2 ying2 nen4 tai2 。
- chi4 ling4 li4 guan1 feng4 xiang1 huo3 ， qu1 zhi3 san1 shi2 nian2 zhong1 lai2 。
- dao4 shi4 zhang1 jun1 jian4 qi2 gu3 ， jing1 li4 qiang2 ming2 nai4 han2 shu3 。
- cong2 qian2 guan1 xin1 li4 qin2 ku3 ， jing1 hua4 yi4 xin1 jiu4 tang2 wu3 。
- chang2 wen2 xian1 zhe3 hao3 lou2 ju1 ， jie2 ge2 hui1 fei1 jie1 yun2 qu2 。
- wang3 lai2 shi4 wai4 yin3 jun1 zi3 ， wan4 yi1 he4 yu4 ting2 xu1 yu2 。
- wo3 quan4 zhang1 jun1 geng4 mo2 lian4 ， mo4 qian3 guang1 yin1 sui2 wu4 zhuan3 。
- yi4 chao2 ping2 bu4 yu4 huang2 qian2 ， he2 lü4 qun2 xian1 bu4 xiang4 mian4 。
- duo1 shao3 fen1 fen1 chen2 shi4 ren2 ， meng4 zhong1 shuo1 meng4 yuan2 fei1 zhen1 。
- miao4 chu4 gong1 fu1 ru2 hui4 le0 ， qian1 bai3 shi4 jie4 xian4 quan2 shen1 。

## 注释

## 译文

## 赏析
