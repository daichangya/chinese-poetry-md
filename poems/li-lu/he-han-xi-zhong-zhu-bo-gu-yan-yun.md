---
id: li-lu-he-han-xi-zhong-zhu-bo-gu-yan-yun
title: 和韩羲仲主簿古岩韵
titlePinyin: he2 han2 xi1 zhong4 zhu3 bo2 gu3 yan2 yun4
titleSlug: he-han-xi-zhong-zhu-bo-gu-yan-yun
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见版筑当年胥靡徒，貌象忽与帝梦符。
- 卧龙抱膝吟梁甫，霸主不惮三顾庐。
- 又不见形模苦遭妇女笑，袖手不解世俗书。
- 碧山幽栖载典籍，银鱼焚弃甘林居。
- 出处虽云兰菊异，道则一贯无二途。
- 要之穷通有定分，所学岂以世俗拘。
- 一旦风云合际会，坐令四海如唐虞。
- 不用山林并容尔，胸中经济常自如。
- 世间余子真碌碌，得失交病言嗫嚅。
- 生前雅志一饱足，趋时妩媚忘远图。
- 夫君承平相家子，典刑自与今人殊。
- 青春已负老成器，白日兀坐圣贤俱。
- 腹笥兼收线五色，准拟补衮膺时须。
- 豹变要是有毛质，鹏飞九万看抟扶。
- 古岩风月镇长好，请著斯名镵座隅。

## 拼音
- jun1 bu2 jian4 ban3 zhu4 dang1 nian2 xu1 mi2 tu2 ， mao4 xiang4 hu1 yu3 di4 meng4 fu2 。
- wo4 long2 bao4 xi1 yin2 liang2 fu3 ， ba4 zhu3 bu2 dan4 san1 gu4 lu2 。
- you4 bu2 jian4 xing2 mo2 ku3 zao1 fu4 nü3 xiao4 ， xiu4 shou3 bu4 jie3 shi4 su2 shu1 。
- bi4 shan1 you1 qi1 zai3 dian3 ji2 ， yin2 yu2 fen2 qi4 gan1 lin2 ju1 。
- chu1 chu4 sui1 yun2 lan2 ju2 yi4 ， dao4 ze2 yi2 guan4 wu2 er4 tu2 。
- yao4 zhi1 qiong2 tong1 you3 ding4 fen1 ， suo3 xue2 qi3 yi3 shi4 su2 ju1 。
- yi2 dan4 feng1 yun2 he2 ji4 hui4 ， zuo4 ling4 si4 hai3 ru2 tang2 yu2 。
- bu2 yong4 shan1 lin2 bing4 rong2 er3 ， xiong1 zhong1 jing1 ji4 chang2 zi4 ru2 。
- shi4 jian1 yu2 zi3 zhen1 lu4 lu4 ， de2 shi1 jiao1 bing4 yan2 nie4 ru2 。
- sheng1 qian2 ya3 zhi4 yi4 bao3 zu2 ， qu1 shi2 wu3 mei4 wang4 yuan3 tu2 。
- fu1 jun1 cheng2 ping2 xiang1 jia1 zi3 ， dian3 xing2 zi4 yu3 jin1 ren2 shu1 。
- qing1 chun1 yi3 fu4 lao3 cheng2 qi4 ， bai2 ri4 wu4 zuo4 sheng4 xian2 ju4 。
- fu4 si4 jian1 shou1 xian4 wu3 se4 ， zhun3 ni3 bu3 gun3 ying1 shi2 xu1 。
- bao4 bian4 yao4 shi0 you3 mao2 zhi4 ， peng2 fei1 jiu3 wan4 kan4 tuan2 fu2 。
- gu3 yan2 feng1 yue4 zhen4 zhang3 hao3 ， qing3 zhu4 si1 ming2 chan2 zuo4 yu2 。

## 注释

## 译文

## 赏析
