---
id: li-lu-chou-ling-yu-jian-ji-zhi-shen
title: 酬令裕见寄之什
titlePinyin: chou2 ling4 yu4 jian4 ji4 zhi1 shen2
titleSlug: chou-ling-yu-jian-ji-zhi-shen
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伯才不鼓琴，良为知音撤。
- 渊明琴无弦，荆扉昼常闭。
- 吾道传沧洲，初不待识别。
- 叔孙志谐俗，礼乐用绵𫈵。
- 子陵持正论，阿谀腰领绝。
- 宁可负凿方，枉尺未应屑。
- 郊居本寂寞，况乃生计拙。
- 食指日益繁，资用时告竭。
- 客至坐无毡，窃与郑公埒。
- 天随拾杞菊，焉能餍𫗦餟。
- 平生所厚人，过门或电掣。
- 尝闻贵易交，一命已变节。
- 包苴既无鱼，裋褐倦造谒。
- 阔远故人书，谁复访衰苶。
- 有燄手可炙，其如火不热。
- 闻酸蚋必聚，其如醯不冽。
- 向来出肺肝，生死语虚设。
- 醇风恣浇漓，仁义从荡灭。
- 江湖足相忘，何苦怨离别。
- 黄君忘年友，岁寒我辈列。
- 抗志忌诡随，讲究亦可悦。
- 高堂甘旨奉，敢以贫故阙。
- 姑从敩学半，俯首栖林樾。
- 近枉寄赠篇，用意尤清切。
- 似闻于易道，琅诵口不辍。
- 顾慙泽畔癯，韦编老披阅。
- 未达言外意，搔首漫卼臲。
- 三圣日星垂，墙仞靡容瞥。
- 动静本自然，发明頼前哲。
- 屈伸相感触，至理甚昭晰。
- 泰反复于隍，需顺出自穴。
- 机缄默循环，勿用腾口说。
- 寒泉终可食，但贵井常渫。
- 正乏双南金，报称愧灭裂。
- 见许惠然来，谅不出良月。
- 莫学王子猷，兴尽江天雪。

## 拼音
- bo2 cai2 bu4 gu3 qin2 ， liang2 wei4 zhi1 yin1 che4 。
- yuan1 ming2 qin2 wu2 xian2 ， jing1 fei1 zhou4 chang2 bi4 。
- wu2 dao4 chuan2 cang1 zhou1 ， chu1 bu2 dai4 shi2 bie2 。
- shu1 sun1 zhi4 xie2 su2 ， li3 yue4 yong4 mian2 𫈵 。
- zi3 ling2 chi2 zheng4 lun4 ， a1 yu2 yao1 ling3 jue2 。
- ning4 ke3 fu4 zao2 fang1 ， wang3 chi3 wei4 ying4 xie4 。
- jiao1 ju1 ben3 ji4 mo4 ， kuang4 nai3 sheng1 ji4 zhuo1 。
- shi2 zhi3 ri4 yi4 fan2 ， zi1 yong4 shi2 gao4 jie2 。
- ke4 zhi4 zuo4 wu2 zhan1 ， qie4 yu3 zheng4 gong1 lie4 。
- tian1 sui2 shi2 qi3 ju2 ， yan1 neng2 yan4 𫗦 chuo4 。
- ping2 sheng1 suo3 hou4 ren2 ， guo4 men2 huo4 dian4 che4 。
- chang2 wen2 gui4 yi4 jiao1 ， yi2 ming4 yi3 bian4 jie2 。
- bao1 ju1 ji4 wu2 yu2 ， shu4 he4 juan4 zao4 ye4 。
- kuo4 yuan3 gu4 ren2 shu1 ， shui2 fu4 fang3 shuai1 nie2 。
- you3 yan4 shou3 ke3 zhi4 ， qi2 ru2 huo3 bu2 re4 。
- wen2 suan1 rui4 bi4 ju4 ， qi2 ru2 xi1 bu2 lie4 。
- xiang4 lai2 chu1 fei4 gan1 ， sheng1 si3 yu3 xu1 she4 。
- chun2 feng1 zi4 jiao1 li2 ， ren2 yi4 cong2 dang4 mie4 。
- jiang1 hu2 zu2 xiang1 wang4 ， he2 ku3 yuan4 li2 bie2 。
- huang2 jun1 wang4 nian2 you3 ， sui4 han2 wo3 bei4 lie4 。
- kang4 zhi4 ji4 gui3 sui2 ， jiang3 jiu1 yi4 ke3 yue4 。
- gao1 tang2 gan1 zhi3 feng4 ， gan3 yi3 pin2 gu4 que1 。
- gu1 cong2 xiao4 xue2 ban4 ， fu3 shou3 qi1 lin2 yue4 。
- jin4 wang3 ji4 zeng4 pian1 ， yong4 yi4 you2 qing1 qie4 。
- si4 wen2 yu2 yi4 dao4 ， lang2 song4 kou3 bu2 chuo4 。
- gu4 can2 ze2 pan4 qu2 ， wei2 bian1 lao3 pi1 yue4 。
- wei4 da2 yan2 wai4 yi4 ， sao1 shou3 man4 wu4 nie4 。
- san1 sheng4 ri4 xing1 chui2 ， qiang2 ren4 mi2 rong2 pie1 。
- dong4 jing4 ben3 zi4 ran2 ， fa1 ming2 lai4 qian2 zhe2 。
- qu1 shen1 xiang1 gan3 chu4 ， zhi4 li3 shen4 zhao1 xi1 。
- tai4 fan3 fu4 yu2 huang2 ， xu1 shun4 chu1 zi4 xue2 。
- ji1 jian1 mo4 xun2 huan2 ， wu4 yong4 teng2 kou3 shuo1 。
- han2 quan2 zhong1 ke3 shi2 ， dan4 gui4 jing3 chang2 xie4 。
- zheng4 fa2 shuang1 nan2 jin1 ， bao4 cheng1 kui4 mie4 lie4 。
- jian4 xu3 hui4 ran2 lai2 ， liang4 bu4 chu1 liang2 yue4 。
- mo4 xue2 wang2 zi3 you2 ， xing1 jin4 jiang1 tian1 xue3 。

## 注释

## 译文

## 赏析
