---
id: li-lu-bo-lei-gong-bu-she-yu-zhang-jing-jiang-liu-miao-man-yan-cun-jia-an-jing--00ecd014
title: 泊雷公步涉豫章境江流淼漫烟村夹岸景色横出顾挹不暇舟中偶获古风一首
titlePinyin: bo2 lei2 gong1 bu4 she4 yu4 zhang1 jing4 jiang1 liu2 miao3 man4 yan1 cun1 jia2 an4 jing3 se4 heng2 chu1 gu4 yi4 bu4 xia2 zhou1 zhong1 ou3 huo4 gu3 feng1 yi4 shou3
titleSlug: bo-lei-gong-bu-she-yu-zhang-jing-jiang-liu-miao-man-yan-cun-jia-an-jing--00ecd014
author: 李吕
authorPinyin: li3 lü3
authorSlug: li-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔阅画图，酷暑江天景。
- 是行不作难，巨舰寄萍梗。
- 柁楼一放目，合付诗管领。
- 烟雨山出没，浦溆林逾静。
- 水行三四家，蓑篷事畦町。
- 闲牛负乌鹊，散牧无人境。
- 淼淼万顷波，撇掠小渔艇。
- 南风吹霁月，碧玉兼天浄。
- 清绝迺如许，独恨句非警。
- 强作捧心颦，语出輙肯綮。
- 共载多骚人，解颐埒匡鼎。
- 模写入新诗，敢惮再三请。

## 拼音
- wo3 xi1 yue4 hua4 tu2 ， ku4 shu3 jiang1 tian1 jing3 。
- shi4 xing2 bu2 zuo4 nan2 ， ju4 jian4 ji4 ping2 geng3 。
- tuo2 lou2 yi2 fang4 mu4 ， he2 fu4 shi1 guan3 ling3 。
- yan1 yu3 shan1 chu1 mo4 ， pu3 xu4 lin2 yu2 jing4 。
- shui3 xing2 san1 si4 jia1 ， suo1 peng2 shi4 qi2 ting3 。
- xian2 niu2 fu4 wu1 que4 ， san4 mu4 wu2 ren2 jing4 。
- miao3 miao3 wan4 qing3 bo1 ， pie3 lüe4 xiao3 yu2 ting3 。
- nan2 feng1 chui1 ji4 yue4 ， bi4 yu4 jian1 tian1 jing4 。
- qing1 jue2 nai3 ru2 xu3 ， du2 hen4 ju4 fei1 jing3 。
- qiang2 zuo4 peng3 xin1 pin2 ， yu3 chu1 zhe2 ken3 qing4 。
- gong4 zai3 duo1 sao1 ren2 ， jie3 yi2 lie4 kuang1 ding3 。
- mo2 xie3 ru4 xin1 shi1 ， gan3 dan4 zai4 san1 qing3 。

## 注释

## 译文

## 赏析
