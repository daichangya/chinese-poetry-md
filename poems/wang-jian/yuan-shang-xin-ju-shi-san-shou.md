---
id: wang-jian-yuan-shang-xin-ju-shi-san-shou
title: 原上新居十三首
titlePinyin: yuan2 shang4 xin1 ju1 shi2 san1 shou3
titleSlug: yuan-shang-xin-ju-shi-san-shou
author: 王建
authorPinyin: wang2 jian4
authorSlug: wang-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 新占原头地，本无山可归。荒藤生叶晚，老杏著花稀。
- 厨舍近泥灶，家人初饱薇。弟兄今四散，何日更相依。
- 一家榆柳新，四面远无邻。人少愁闻病，庄孤幸得贫。
- 耕牛长愿饱，樵仆每怜勤。终日忧衣食，何由脱此身。
- 长安无旧识，百里是天涯。寂寞思逢客，荒凉喜见花。
- 访僧求贱药，将马中豪家。乍得新蔬菜，朝盘忽觉奢。
- 鸡鸣村舍遥，花发亦萧条。野竹初生笋，溪田未得苗。
- 家贫僮仆瘦，春冷菜蔬焦。甘分长如此，无名在圣朝。
- 春来梨枣尽，啼哭小儿饥。邻富鸡常去，庄贫客渐稀。
- 借牛耕地晚，卖树纳钱迟。墙下当官路，依山补竹篱。
- 自扫一间房，唯铺独卧床。野羹溪菜滑，山纸水苔香。
- 陈药初和白，新经未入黄。近来心力少，休读养生方。
- 拟作读经人，空房置净巾。锁茶藤箧密，曝药竹床新。
- 老病应随业，因缘不离身。焚香向居士，无计出诸尘。
- 移家近住村，贫苦自安存。细问梨果植，远求花药根。
- 倩人开废井，趁犊入新园。长爱当山立，黄昏不闭门。
- 和暖绕林行，新贫足喜声。扫渠忧竹旱，浇地引兰生。
- 山客凭栽树，家僮使入城。门前粉壁上，书著县官名。
- 住处钟鼓外，免争当路桥。身闲时却困，儿病可来娇。
- 鸡睡日阳暖，蜂狂花艳烧。长安足门户，叠叠看登朝。
- 近来年纪到，世事总无心。古碣凭人拓，闲诗任客吟。
- 送经还野苑，移石入幽林。谷口春风恶，梨花盖地深。
- 懒更学诸余，林中扫地居。腻衣穿不洗，白发短慵梳。
- 苦相常多泪，劳生自悟虚。闲行人事绝，亲故亦无书。
- 住处去山近，傍园麋鹿行。野桑穿井长，荒竹过墙生。
- 新识邻里面，未谙村社情。石田无力及，贱赁与人耕。

## 拼音
- xin1 zhan4 yuan2 tou2 di4 ， ben3 wu2 shan1 ke3 gui1 。 huang1 teng2 sheng1 ye4 wan3 ， lao3 xing4 zhu4 hua1 xi1 。
- chu2 she4 jin4 ni2 zao4 ， jia1 ren2 chu1 bao3 wei1 。 di4 xiong0 jin1 si4 san4 ， he2 ri4 geng4 xiang1 yi1 。
- yi4 jia1 yu2 liu3 xin1 ， si4 mian4 yuan3 wu2 lin2 。 ren2 shao3 chou2 wen2 bing4 ， zhuang1 gu1 xing4 de2 pin2 。
- geng1 niu2 chang2 yuan4 bao3 ， qiao2 pu2 mei3 lian2 qin2 。 zhong1 ri4 you1 yi1 shi2 ， he2 you2 tuo1 ci3 shen1 。
- chang2 an1 wu2 jiu4 shi2 ， bai3 li3 shi4 tian1 ya2 。 ji4 mo4 si1 feng2 ke4 ， huang1 liang2 xi3 jian4 hua1 。
- fang3 seng1 qiu2 jian4 yao4 ， jiang1 ma3 zhong1 hao2 jia1 。 zha4 de2 xin1 shu1 cai4 ， chao2 pan2 hu1 jue2 she1 。
- ji1 ming2 cun1 she4 yao2 ， hua1 fa1 yi4 xiao1 tiao2 。 ye3 zhu2 chu1 sheng1 sun3 ， xi1 tian2 wei4 de2 miao2 。
- jia1 pin2 tong2 pu2 shou4 ， chun1 leng3 cai4 shu1 jiao1 。 gan1 fen1 chang2 ru2 ci3 ， wu2 ming2 zai4 sheng4 chao2 。
- chun1 lai2 li2 zao3 jin4 ， ti2 ku1 xiao3 er2 ji1 。 lin2 fu4 ji1 chang2 qu4 ， zhuang1 pin2 ke4 jian4 xi1 。
- jie4 niu2 geng1 di4 wan3 ， mai4 shu4 na4 qian2 chi2 。 qiang2 xia4 dang1 guan1 lu4 ， yi1 shan1 bu3 zhu2 li2 。
- zi4 sao3 yi4 jian1 fang2 ， wei2 pu4 du2 wo4 chuang2 。 ye3 geng1 xi1 cai4 hua2 ， shan1 zhi3 shui3 tai2 xiang1 。
- chen2 yao4 chu1 he2 bai2 ， xin1 jing1 wei4 ru4 huang2 。 jin4 lai2 xin1 li4 shao3 ， xiu1 du2 yang3 sheng1 fang1 。
- ni3 zuo4 du2 jing1 ren2 ， kong1 fang2 zhi4 jing4 jin1 。 suo3 cha2 teng2 qie4 mi4 ， pu4 yao4 zhu2 chuang2 xin1 。
- lao3 bing4 ying4 sui2 ye4 ， yin1 yuan2 bu4 li2 shen1 。 fen2 xiang1 xiang4 ju1 shi4 ， wu2 ji4 chu1 zhu1 chen2 。
- yi2 jia1 jin4 zhu4 cun1 ， pin2 ku3 zi4 an1 cun2 。 xi4 wen4 li2 guo3 zhi2 ， yuan3 qiu2 hua1 yao4 gen1 。
- qian4 ren2 kai1 fei4 jing3 ， chen4 du2 ru4 xin1 yuan2 。 chang2 ai4 dang1 shan1 li4 ， huang2 hun1 bu2 bi4 men2 。
- he2 nuan3 rao4 lin2 xing2 ， xin1 pin2 zu2 xi3 sheng1 。 sao3 qu2 you1 zhu2 han4 ， jiao1 di4 yin3 lan2 sheng1 。
- shan1 ke4 ping2 zai1 shu4 ， jia1 tong2 shi3 ru4 cheng2 。 men2 qian2 fen3 bi4 shang4 ， shu1 zhu4 xian4 guan1 ming2 。
- zhu4 chu4 zhong1 gu3 wai4 ， mian3 zheng1 dang1 lu4 qiao2 。 shen1 xian2 shi2 que4 kun4 ， er2 bing4 ke3 lai2 jiao1 。
- ji1 shui4 ri4 yang2 nuan3 ， feng1 kuang2 hua1 yan4 shao1 。 chang2 an1 zu2 men2 hu4 ， die2 die2 kan4 deng1 chao2 。
- jin4 lai2 nian2 ji4 dao4 ， shi4 shi4 zong3 wu2 xin1 。 gu3 jie2 ping2 ren2 tuo4 ， xian2 shi1 ren4 ke4 yin2 。
- song4 jing1 hai2 ye3 yuan4 ， yi2 shi2 ru4 you1 lin2 。 gu3 kou3 chun1 feng1 e4 ， li2 hua1 gai4 di4 shen1 。
- lan3 geng4 xue2 zhu1 yu2 ， lin2 zhong1 sao3 di4 ju1 。 ni4 yi1 chuan1 bu4 xi3 ， bai2 fa4 duan3 yong1 shu1 。
- ku3 xiang1 chang2 duo1 lei4 ， lao2 sheng1 zi4 wu4 xu1 。 xian2 xing2 ren2 shi4 jue2 ， qin1 gu4 yi4 wu2 shu1 。
- zhu4 chu4 qu4 shan1 jin4 ， bang4 yuan2 mi2 lu4 xing2 。 ye3 sang1 chuan1 jing3 chang2 ， huang1 zhu2 guo4 qiang2 sheng1 。
- xin1 shi2 lin2 li3 mian4 ， wei4 an1 cun1 she4 qing2 。 shi2 tian2 wu2 li4 ji2 ， jian4 lin4 yu3 ren2 geng1 。

## 注释

## 译文

## 赏析
