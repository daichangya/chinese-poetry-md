---
id: wang-jian-song-xue-man-ying-ju
title: 送薛蔓应举
titlePinyin: song4 xue1 man4 ying4 ju3
titleSlug: song-xue-man-ying-ju
author: 王建
authorPinyin: wang2 jian4
authorSlug: wang-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 四海重贡献，珠赆称至珍。圣朝开礼闱，所贵集嘉宾。
- 若生在世间，此路出常伦。一士登甲科，九族光彩新。
- 憧憧车马徒，争路长安尘。万目视高天，升者得苦辛。
- 况子当少年，丈人在咸秦。出门见宫阙，献赋侍朱轮。
- 有贤大国丰，无子一家贫。男儿富邦家，岂为荣其身。
- 煌煌文明代，俱幸生此辰。自顾非国风，难以合圣人。
- 子去东堂上，我归南涧滨。愿君勤作书，与我山中邻。

## 拼音
- si4 hai3 zhong4 gong4 xian4 ， zhu1 jin4 cheng1 zhi4 zhen1 。 sheng4 chao2 kai1 li3 wei2 ， suo3 gui4 ji2 jia1 bin1 。
- ruo4 sheng1 zai4 shi4 jian1 ， ci3 lu4 chu1 chang2 lun2 。 yi2 shi4 deng1 jia3 ke1 ， jiu3 zu2 guang1 cai3 xin1 。
- chong1 chong1 che1 ma3 tu2 ， zheng1 lu4 chang2 an1 chen2 。 wan4 mu4 shi4 gao1 tian1 ， sheng1 zhe3 de2 ku3 xin1 。
- kuang4 zi3 dang1 shao4 nian2 ， zhang4 ren2 zai4 xian2 qin2 。 chu1 men2 jian4 gong1 que1 ， xian4 fu4 shi4 zhu1 lun2 。
- you3 xian2 da4 guo2 feng1 ， wu2 zi3 yi4 jia1 pin2 。 nan2 er2 fu4 bang1 jia1 ， qi3 wei4 rong2 qi2 shen1 。
- huang2 huang2 wen2 ming2 dai4 ， ju4 xing4 sheng1 ci3 chen2 。 zi4 gu4 fei1 guo2 feng1 ， nan2 yi3 he2 sheng4 ren2 。
- zi3 qu4 dong1 tang2 shang4 ， wo3 gui1 nan2 jian4 bin1 。 yuan4 jun1 qin2 zuo4 shu1 ， yu3 wo3 shan1 zhong1 lin2 。

## 注释

## 译文

## 赏析
