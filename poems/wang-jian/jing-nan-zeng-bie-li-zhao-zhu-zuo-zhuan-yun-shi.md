---
id: wang-jian-jing-nan-zeng-bie-li-zhao-zhu-zuo-zhuan-yun-shi
title: 荆南赠别李肇著作转韵诗
titlePinyin: jing1 nan2 zeng4 bie2 li3 zhao4 zhu4 zuo4 zhuan3 yun4 shi1
titleSlug: jing-nan-zeng-bie-li-zhao-zhu-zuo-zhuan-yun-shi
author: 王建
authorPinyin: wang2 jian4
authorSlug: wang-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 辉天复耀地，再为歌咏始。素传学道徒，清门有君子。
- 文涧泻潺潺，德峰来垒垒。两京二十年，投食公卿间。
- 封章既不下，故旧多惭颜。卖马市耕牛，却归湘浦山。
- 麦收蚕上簇，衣食应丰足。碧涧伴僧禅，秋山对雨宿。
- 且欢身体适，幸免缨组束。上宰镇荆州，敬重同岁游。
- 欢逢通世友，简授画戎筹。迟迟就公食，怆怆别野裘。
- 主人开宴席，礼数无形迹。醉笑或颠吟，发谈皆损益。
- 临甃理芳鲜，升堂引宾客。早岁慕嘉名，远思今始平。
- 孔门忝同辙，潘馆幸诸甥。自知再婚娶，岂望为亲情。
- 欣欣还切切，又二千里别。楚笔防寄书，蜀茶忧远热。
- 关山足重叠，会合何时节。莫叹各从军，且愁岐路分。
- 美人停玉指，离瑟不中闻。争向巴山夜，猿声满碧云。

## 拼音
- hui1 tian1 fu4 yao4 di4 ， zai4 wei4 ge1 yong3 shi3 。 su4 chuan2 xue2 dao4 tu2 ， qing1 men2 you3 jun1 zi3 。
- wen2 jian4 xie4 chan2 chan2 ， de2 feng1 lai2 lei3 lei3 。 liang3 jing1 er4 shi2 nian2 ， tou2 shi2 gong1 qing1 jian1 。
- feng1 zhang1 ji4 bu2 xia4 ， gu4 jiu4 duo1 can2 yan2 。 mai4 ma3 shi4 geng1 niu2 ， que4 gui1 xiang1 pu3 shan1 。
- mai4 shou1 can2 shang4 cu4 ， yi1 shi2 ying4 feng1 zu2 。 bi4 jian4 ban4 seng1 chan2 ， qiu1 shan1 dui4 yu3 su4 。
- qie3 huan1 shen1 ti3 shi4 ， xing4 mian3 ying1 zu3 shu4 。 shang4 zai3 zhen4 jing1 zhou1 ， jing4 zhong4 tong2 sui4 you2 。
- huan1 feng2 tong1 shi4 you3 ， jian3 shou4 hua4 rong2 chou2 。 chi2 chi2 jiu4 gong1 shi2 ， chuang4 chuang4 bie2 ye3 qiu2 。
- zhu3 ren2 kai1 yan4 xi2 ， li3 shu4 wu2 xing2 ji4 。 zui4 xiao4 huo4 dian1 yin2 ， fa1 tan2 jie1 sun3 yi4 。
- lin2 zhou4 li3 fang1 xian1 ， sheng1 tang2 yin3 bin1 ke4 。 zao3 sui4 mu4 jia1 ming2 ， yuan3 si1 jin1 shi3 ping2 。
- kong3 men2 tian3 tong2 zhe2 ， pan1 guan3 xing4 zhu1 sheng1 。 zi4 zhi1 zai4 hun1 qu3 ， qi3 wang4 wei4 qin1 qing2 。
- xin1 xin1 hai2 qie4 qie4 ， you4 er4 qian1 li3 bie2 。 chu3 bi3 fang2 ji4 shu1 ， shu3 cha2 you1 yuan3 re4 。
- guan1 shan1 zu2 chong2 die2 ， hui4 he2 he2 shi2 jie2 。 mo4 tan4 ge4 cong2 jun1 ， qie3 chou2 qi2 lu4 fen1 。
- mei3 ren2 ting2 yu4 zhi3 ， li2 se4 bu4 zhong1 wen2 。 zheng1 xiang4 ba1 shan1 ye4 ， yuan2 sheng1 man3 bi4 yun2 。

## 注释

## 译文

## 赏析
