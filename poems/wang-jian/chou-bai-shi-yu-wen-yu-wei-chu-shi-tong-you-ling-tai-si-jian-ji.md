---
id: wang-jian-chou-bai-shi-yu-wen-yu-wei-chu-shi-tong-you-ling-tai-si-jian-ji
title: 酬柏侍御闻与韦处士同游灵台寺见寄
titlePinyin: chou2 bai3 shi4 yu4 wen2 yu3 wei2 chu3 shi4 tong2 you2 ling2 tai2 si4 jian4 ji4
titleSlug: chou-bai-shi-yu-wen-yu-wei-chu-shi-tong-you-ling-tai-si-jian-ji
author: 王建
authorPinyin: wang2 jian4
authorSlug: wang-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 西域传中说，灵台属雍州。有泉皆圣迹，有石皆佛头。
- 所出薝卜香，外国俗来求。毒蛇护其下，樵者不可偷。
- 古碑在云巅，备载置寺由。魏家移下来，后人始增修。
- 近与韦处士，爱此山之幽。各自具所须，竹笼盛茶瓯。
- 牵马过危栈，襞衣涉奔流。草开平路尽，林下大石稠。
- 过郭转经峰，忽见东西楼。瀑布当寺门，迸落衣裳秋。
- 石苔铺紫花，溪叶裁碧油。松根载殿高，飘飖仙山浮。
- 县中贤大夫，一月前此游。赛神贺得雨，岂暇多停留。
- 二十韵新诗，远寄寻山俦。清泠玉涧泣，冷切石磬愁。
- 君名高难闲，余身愚终休。相将长无因，从今生离忧。

## 拼音
- xi1 yu4 chuan2 zhong1 shuo1 ， ling2 tai2 shu3 yong1 zhou1 。 you3 quan2 jie1 sheng4 ji4 ， you3 shi2 jie1 fo2 tou2 。
- suo3 chu1 zhan1 bu3 xiang1 ， wai4 guo2 su2 lai2 qiu2 。 du2 she2 hu4 qi2 xia4 ， qiao2 zhe3 bu4 ke3 tou1 。
- gu3 bei1 zai4 yun2 dian1 ， bei4 zai3 zhi4 si4 you2 。 wei4 jia1 yi2 xia4 lai2 ， hou4 ren2 shi3 zeng1 xiu1 。
- jin4 yu3 wei2 chu3 shi4 ， ai4 ci3 shan1 zhi1 you1 。 ge4 zi4 ju4 suo3 xu1 ， zhu2 long2 sheng4 cha2 ou1 。
- qian1 ma3 guo4 wei1 zhan4 ， bi4 yi1 she4 ben1 liu2 。 cao3 kai1 ping2 lu4 jin4 ， lin2 xia4 da4 shi2 chou2 。
- guo4 guo1 zhuan3 jing1 feng1 ， hu1 jian4 dong1 xi1 lou2 。 pu4 bu4 dang1 si4 men2 ， beng4 luo4 yi1 shang0 qiu1 。
- shi2 tai2 pu4 zi3 hua1 ， xi1 ye4 cai2 bi4 you2 。 song1 gen1 zai3 dian4 gao1 ， piao1 yao2 xian1 shan1 fu2 。
- xian4 zhong1 xian2 dai4 fu0 ， yi1 yue4 qian2 ci3 you2 。 sai4 shen2 he4 de2 yu3 ， qi3 xia2 duo1 ting2 liu2 。
- er4 shi2 yun4 xin1 shi1 ， yuan3 ji4 xun2 shan1 chou2 。 qing1 ling2 yu4 jian4 qi4 ， leng3 qie4 shi2 qing4 chou2 。
- jun1 ming2 gao1 nan2 xian2 ， yu2 shen1 yu2 zhong1 xiu1 。 xiang1 jiang1 chang2 wu2 yin1 ， cong2 jin1 sheng1 li2 you1 。

## 注释

## 译文

## 赏析
