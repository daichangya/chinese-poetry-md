---
id: wang-jian-wu-qu-ge-ci-ni-chang-ci-shi-shou
title: 舞曲歌辞：霓裳辞十首
titlePinyin: wu3 qu3 ge1 ci2 ： ni2 chang2 ci2 shi2 shou3
titleSlug: wu-qu-ge-ci-ni-chang-ci-shi-shou
author: 王建
authorPinyin: wang2 jian4
authorSlug: wang-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 弟子部中留一色，听风听水作霓裳。
- 散声未足重来授，直到床前见上皇。
- 中管五弦初半曲，遥教合上隔帘听。
- 一声声向天头落，效得仙人夜唱经。
- 自直梨园得出稀，更番上曲不教归。
- 一时跪拜霓裳彻，立地阶前赐紫衣。
- 旋翻新谱声初足，除却梨园未教人。
- 宣与书家分手写，中官走马赐功臣。
- 伴教霓裳有贵妃，从初直到曲成时。
- 日长耳里闻声熟，拍数分毫错总知。
- 弦索𪭢𪭢隔彩云，五更初发一山闻。
- 武皇自送西王母，新换霓裳月色裙。
- 敕赐宫人澡浴回，遥看美女院门开。
- 一山星月霓裳动，好字先从殿里来。
- 传呼法部按霓裳，新得承恩别作行。
- 应是贵妃楼上看，内人舁下彩罗箱。
- 朝元阁上山风起，夜听霓裳玉露寒。
- 宫女月中更替立，黄金梯滑并行难。
- 知向华清年月满，山头山底种长生。
- 去时留下霓裳曲，总是离宫别馆声。

## 拼音
- di4 zi3 bu4 zhong1 liu2 yi2 se4 ， ting1 feng1 ting1 shui3 zuo4 ni2 chang2 。
- san4 sheng1 wei4 zu2 chong2 lai2 shou4 ， zhi2 dao4 chuang2 qian2 jian4 shang4 huang2 。
- zhong1 guan3 wu3 xian2 chu1 ban4 qu3 ， yao2 jiao4 he2 shang4 ge2 lian2 ting1 。
- yi4 sheng1 sheng1 xiang4 tian1 tou2 luo4 ， xiao4 de2 xian1 ren2 ye4 chang4 jing1 。
- zi4 zhi2 li2 yuan2 de2 chu1 xi1 ， geng4 fan1 shang4 qu3 bu2 jiao4 gui1 。
- yi4 shi2 gui4 bai4 ni2 chang2 che4 ， li4 di4 jie1 qian2 ci4 zi3 yi1 。
- xuan2 fan1 xin1 pu3 sheng1 chu1 zu2 ， chu2 que4 li2 yuan2 wei4 jiao4 ren2 。
- xuan1 yu3 shu1 jia1 fen1 shou3 xie3 ， zhong1 guan1 zou3 ma3 ci4 gong1 chen2 。
- ban4 jiao4 ni2 chang2 you3 gui4 fei1 ， cong2 chu1 zhi2 dao4 qu3 cheng2 shi2 。
- ri4 chang2 er3 li3 wen2 sheng1 shu2 ， pai1 shu4 fen1 hao2 cuo4 zong3 zhi1 。
- xian2 suo3 𪭢 𪭢 ge2 cai3 yun2 ， wu3 geng1 chu1 fa1 yi4 shan1 wen2 。
- wu3 huang2 zi4 song4 xi1 wang2 mu3 ， xin1 huan4 ni2 chang2 yue4 se4 qun2 。
- chi4 ci4 gong1 ren2 zao3 yu4 hui2 ， yao2 kan4 mei3 nü3 yuan4 men2 kai1 。
- yi4 shan1 xing1 yue4 ni2 chang2 dong4 ， hao3 zi4 xian1 cong2 dian4 li3 lai2 。
- chuan2 hu1 fa3 bu4 an4 ni2 chang2 ， xin1 de2 cheng2 en1 bie2 zuo4 xing2 。
- ying4 shi4 gui4 fei1 lou2 shang4 kan4 ， nei4 ren2 yu2 xia4 cai3 luo2 xiang1 。
- chao2 yuan2 ge2 shang4 shan1 feng1 qi3 ， ye4 ting1 ni2 chang2 yu4 lu4 han2 。
- gong1 nü3 yue4 zhong1 geng1 ti4 li4 ， huang2 jin1 ti1 hua2 bing4 xing2 nan2 。
- zhi1 xiang4 hua2 qing1 nian2 yue4 man3 ， shan1 tou2 shan1 di3 zhong3 chang2 sheng1 。
- qu4 shi2 liu2 xia4 ni2 chang2 qu3 ， zong3 shi4 li2 gong1 bie2 guan3 sheng1 。

## 注释

## 译文

## 赏析
