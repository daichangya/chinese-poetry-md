---
id: yun-bao-sun-hui-zong-shu
title: 报孙会宗书
titlePinyin: bao4 sun1 hui4 zong1 shu1
titleSlug: bao-sun-hui-zong-shu
author: 恽
authorPinyin: yun4
authorSlug: yun
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 恽材朽行秽，文质无所底，幸赖先人余业，得备宿卫。遭遇时变，以获爵位。终非其任，卒与祸会。足下哀其愚，蒙赐书教督以所不及，殷勤甚厚。然窃恨足下不深推其终始，而猥随俗之毁誉也。言鄙陋之愚心，若逆指而文过；默而息乎，恐违孔氏各言尔志之义。故敢略陈其愚，惟君子察焉。
- 恽家方隆盛时，乘朱轮者十人，位在列卿，爵为通侯，总领从官，与闻政事。曾不能以此时有所建明，以宣德化，又不能与群僚同心并力，陪辅朝庭之遗忘，已负窃位素餐之责久矣。怀禄贪势，不能自退，遂遭变故，横被口语，身幽北阙，妻子满狱。当此之时，自以夷灭不足以塞责，岂意得全首领，复奉先人之丘墓乎？伏惟圣主之恩不可胜量。君子游道，乐以忘忧；小人全躯，说以忘罪。窃自念过已大矣，行已亏矣，长为农夫以末世矣。是故身率妻子，戮力耕桑，灌园治产，以给公上，不意当复用此为讥议也。
- 夫人情所不能止者，圣人弗禁。故君父至尊亲，送其终也，有时而既。臣之得罪，已三年矣。田家作苦。岁时伏腊，烹羊炰羔，斗酒自劳。家本秦也，能为秦声。妇赵女也，雅善鼓瑟。奴婢歌者数人，酒后耳热，仰天抚缶而呼乌乌。其诗曰：“田彼南山，芜秽不治。种一顷豆，落而为萁。人生行乐耳，须富贵何时！”是日也，奋袖低昂，顿足起舞；诚滛荒无度，不知其不可也。恽幸有余禄，方籴贱贩贵，逐什一之利。此贾竖之事，污辱之处，恽亲行之。下流之人，众毁所归，不寒而栗。虽雅知恽者，犹随风而靡，尚何称誉之有？董生不云乎：“明明求仁义，常恐不能化民者，卿大夫之意也。明明求财利，常恐困乏者，庶人之事也。”故道不同，不相为谋，今子尚安得以卿大夫之制而责仆哉！
- 夫西河魏土，文侯所兴，有段干木、田子方之遗风，漂然皆有节概，知去就之分。顷者足下离旧土，临安定，安定山谷之间，昆戎旧壤，子弟贪鄙，岂习俗之移人哉？于今乃睹子之志矣！方当盛汉之隆，愿勉旃，毋多谈。

## 拼音
- yun4 cai2 xiu3 xing2 hui4 ， wen2 zhi4 wu2 suo3 di3 ， xing4 lai4 xian1 ren2 yu2 ye4 ， de2 bei4 su4 wei4 。 zao1 yu4 shi2 bian4 ， yi3 huo4 jue2 wei4 。 zhong1 fei1 qi2 ren4 ， zu2 yu3 huo4 hui4 。 zu2 xia4 ai1 qi2 yu2 ， meng2 ci4 shu1 jiao4 du1 yi3 suo3 bu4 ji2 ， yin1 qin2 shen4 hou4 。 ran2 qie4 hen4 zu2 xia4 bu4 shen1 tui1 qi2 zhong1 shi3 ， er2 wei3 sui2 su2 zhi1 hui3 yu4 ye3 。 yan2 bi3 lou4 zhi1 yu2 xin1 ， ruo4 ni4 zhi3 er2 wen2 guo4 ； mo4 er2 xi1 hu1 ， kong3 wei2 kong3 shi4 ge4 yan2 er3 zhi4 zhi1 yi4 。 gu4 gan3 lüe4 chen2 qi2 yu2 ， wei2 jun1 zi3 cha2 yan1 。
- yun4 jia1 fang1 long2 sheng4 shi2 ， cheng2 zhu1 lun2 zhe3 shi2 ren2 ， wei4 zai4 lie4 qing1 ， jue2 wei4 tong1 hou2 ， zong3 ling3 cong2 guan1 ， yu3 wen2 zheng4 shi4 。 ceng2 bu4 neng2 yi3 ci3 shi2 you3 suo3 jian4 ming2 ， yi3 xuan1 de2 hua4 ， you4 bu4 neng2 yu3 qun2 liao2 tong2 xin1 bing4 li4 ， pei2 fu3 chao2 ting2 zhi1 yi2 wang4 ， yi3 fu4 qie4 wei4 su4 can1 zhi1 ze2 jiu3 yi3 。 huai2 lu4 tan1 shi4 ， bu4 neng2 zi4 tui4 ， sui4 zao1 bian4 gu4 ， heng2 bei4 kou3 yu3 ， shen1 you1 bei3 que1 ， qi1 zi3 man3 yu4 。 dang1 ci3 zhi1 shi2 ， zi4 yi3 yi2 mie4 bu4 zu2 yi3 sai1 ze2 ， qi3 yi4 de2 quan2 shou3 ling3 ， fu4 feng4 xian1 ren2 zhi1 qiu1 mu4 hu1 ？ fu2 wei2 sheng4 zhu3 zhi1 en1 bu4 ke3 sheng4 liang2 。 jun1 zi3 you2 dao4 ， le4 yi3 wang4 you1 ； xiao3 ren2 quan2 qu1 ， shuo1 yi3 wang4 zui4 。 qie4 zi4 nian4 guo4 yi3 da4 yi3 ， xing2 yi3 kui1 yi3 ， chang2 wei4 nong2 fu1 yi3 mo4 shi4 yi3 。 shi4 gu4 shen1 lü4 qi1 zi3 ， lu4 li4 geng1 sang1 ， guan4 yuan2 zhi4 chan3 ， yi3 gei3 gong1 shang4 ， bu2 yi4 dang1 fu4 yong4 ci3 wei4 ji1 yi4 ye3 。
- fu1 ren2 qing2 suo3 bu4 neng2 zhi3 zhe3 ， sheng4 ren2 fu2 jin4 。 gu4 jun1 fu4 zhi4 zun1 qin1 ， song4 qi2 zhong1 ye3 ， you3 shi2 er2 ji4 。 chen2 zhi1 de2 zui4 ， yi3 san1 nian2 yi3 。 tian2 jia1 zuo4 ku3 。 sui4 shi2 fu2 la4 ， peng1 yang2 pao2 gao1 ， dou4 jiu3 zi4 lao2 。 jia1 ben3 qin2 ye3 ， neng2 wei4 qin2 sheng1 。 fu4 zhao4 nü3 ye3 ， ya3 shan4 gu3 se4 。 nu2 bi4 ge1 zhe3 shu4 ren2 ， jiu3 hou4 er3 re4 ， yang3 tian1 fu3 fou3 er2 hu1 wu1 wu1 。 qi2 shi1 yue1 ： “ tian2 bi3 nan2 shan1 ， wu2 hui4 bu2 zhi4 。 zhong3 yi4 qing3 dou4 ， luo4 er2 wei4 qi2 。 ren2 sheng1 xing2 le4 er3 ， xu1 fu4 gui4 he2 shi2 ！ ” shi4 ri4 ye3 ， fen4 xiu4 di1 ang2 ， dun4 zu2 qi3 wu3 ； cheng2 yin2 huang1 wu2 du4 ， bu4 zhi1 qi2 bu4 ke3 ye3 。 yun4 xing4 you3 yu2 lu4 ， fang1 di2 jian4 fan4 gui4 ， zhu2 shen2 yi1 zhi1 li4 。 ci3 jia3 shu4 zhi1 shi4 ， wu1 ru3 zhi1 chu4 ， yun4 qin1 xing2 zhi1 。 xia4 liu2 zhi1 ren2 ， zhong4 hui3 suo3 gui1 ， bu4 han2 er2 li4 。 sui1 ya3 zhi1 yun4 zhe3 ， you2 sui2 feng1 er2 mi2 ， shang4 he2 cheng1 yu4 zhi1 you3 ？ dong3 sheng1 bu4 yun2 hu1 ： “ ming2 ming2 qiu2 ren2 yi4 ， chang2 kong3 bu4 neng2 hua4 min2 zhe3 ， qing1 dai4 fu0 zhi1 yi4 ye3 。 ming2 ming2 qiu2 cai2 li4 ， chang2 kong3 kun4 fa2 zhe3 ， shu4 ren2 zhi1 shi4 ye3 。 ” gu4 dao4 bu4 tong2 ， bu4 xiang1 wei2 mou2 ， jin1 zi3 shang4 an1 de2 yi3 qing1 dai4 fu0 zhi1 zhi4 er2 ze2 pu2 zai1 ！
- fu1 xi1 he2 wei4 tu3 ， wen2 hou2 suo3 xing1 ， you3 duan4 gan1 mu4 、 tian2 zi3 fang1 zhi1 yi2 feng1 ， piao1 ran2 jie1 you3 jie2 gai4 ， zhi1 qu4 jiu4 zhi1 fen1 。 qing3 zhe3 zu2 xia4 li2 jiu4 tu3 ， lin2 an1 ding4 ， an1 ding4 shan1 gu3 zhi1 jian1 ， kun1 rong2 jiu4 rang3 ， zi3 di4 tan1 bi3 ， qi3 xi2 su2 zhi1 yi2 ren2 zai1 ？ yu2 jin1 nai3 du3 zi3 zhi1 zhi4 yi3 ！ fang1 dang1 sheng4 han4 zhi1 long2 ， yuan4 mian3 zhan1 ， wu2 duo1 tan2 。

## 注释

## 译文

## 赏析
