---
id: li-long-ji-xun-sheng-tu-ci-shang-dang-jiu-gong-fu
title: 巡省途次上党旧宫赋
titlePinyin: xun2 sheng3 tu2 ci4 shang4 dang3 jiu4 gong1 fu4
titleSlug: xun-sheng-tu-ci-shang-dang-jiu-gong-fu
author: 李隆基
authorPinyin: li3 long2 ji1
authorSlug: li-long-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三千初击浪，九万欲抟空。天地犹惊否，阴阳始遇蒙。
- 存贞期历试，佐贰伫昭融。多谢时康理，良惭实赖功。
- 长怀问鼎气，夙负拔山雄。不学刘琨舞，先歌汉祖风。
- 英髦既包括，豪杰自牢笼。人事一朝异，讴歌四海同。
- 如何昔朱邸，今此作离宫。雁沼澄澜翠，猿岩落照红。
- 小山秋桂馥，长阪旧兰丛。即是淹留处，乘欢乐未穷。

## 拼音
- san1 qian1 chu1 ji1 lang4 ， jiu3 wan4 yu4 tuan2 kong1 。 tian1 di4 you2 jing1 fou3 ， yin1 yang2 shi3 yu4 meng2 。
- cun2 zhen1 qi1 li4 shi4 ， zuo3 er4 zhu4 zhao1 rong2 。 duo1 xie4 shi2 kang1 li3 ， liang2 can2 shi2 lai4 gong1 。
- chang2 huai2 wen4 ding3 qi4 ， su4 fu4 ba2 shan1 xiong2 。 bu4 xue2 liu2 kun1 wu3 ， xian1 ge1 han4 zu3 feng1 。
- ying1 mao2 ji4 bao1 kuo4 ， hao2 jie2 zi4 lao2 long2 。 ren2 shi4 yi4 chao2 yi4 ， ou1 ge1 si4 hai3 tong2 。
- ru2 he2 xi1 zhu1 di3 ， jin1 ci3 zuo4 li2 gong1 。 yan4 zhao3 cheng2 lan2 cui4 ， yuan2 yan2 luo4 zhao4 hong2 。
- xiao3 shan1 qiu1 gui4 fu4 ， chang2 ban3 jiu4 lan2 cong2 。 ji2 shi4 yan1 liu2 chu4 ， cheng2 huan1 le4 wei4 qiong2 。

## 注释

## 译文

## 赏析
