---
id: zhou-bi-da-ji-ti-xin-ju-luo-chang-qing-guan-lan-ge-lan-tang-er-shou-qi-yi
title: 寄题新居罗长卿观澜阁兰堂二首  其一
titlePinyin: ji4 ti2 xin1 ju1 luo2 chang2 qing1 guan1 lan2 ge2 lan2 tang2 er4 shou3     qi2 yi1
titleSlug: ji-ti-xin-ju-luo-chang-qing-guan-lan-ge-lan-tang-er-shou-qi-yi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江来章贡，小江出香城。
- 快哉一阁上，揖此二水清。
- 江落波澜静，江涨波澜惊。
- 四时五变化，两目常兼并。
- 登临苟得要，坐使万象呈。
- 吾闻邹国轲，耻作幺麽生。
- 平生浩然气，直与天地盈。
- 观水必观澜，寓言见真情。
- 雨集沟浍间，肯把青眼横。
- 长卿轲之徒，胸中气峥嵘。
- 学障百川东，词如三峡倾。
- 此道素自得，此景宜天成。
- 我本烟波徒，临流尝濯缨。
- 他年理渔艇，往寻鸥鹭盟。
- 倘绘新居图，载我一叶轻。

## 拼音
- da4 jiang1 lai2 zhang1 gong4 ， xiao3 jiang1 chu1 xiang1 cheng2 。
- kuai4 zai1 yi4 ge2 shang4 ， yi1 ci3 er4 shui3 qing1 。
- jiang1 luo4 bo1 lan2 jing4 ， jiang1 zhang3 bo1 lan2 jing1 。
- si4 shi2 wu3 bian4 hua4 ， liang3 mu4 chang2 jian1 bing4 。
- deng1 lin2 gou3 de2 yao4 ， zuo4 shi3 wan4 xiang4 cheng2 。
- wu2 wen2 zou1 guo2 ke1 ， chi3 zuo4 yao1 mo2 sheng1 。
- ping2 sheng1 hao4 ran2 qi4 ， zhi2 yu3 tian1 di4 ying2 。
- guan1 shui3 bi4 guan1 lan2 ， yu4 yan2 jian4 zhen1 qing2 。
- yu3 ji2 gou1 hui4 jian1 ， ken3 ba3 qing1 yan3 heng2 。
- chang2 qing1 ke1 zhi1 tu2 ， xiong1 zhong1 qi4 zheng1 rong2 。
- xue2 zhang4 bai3 chuan1 dong1 ， ci2 ru2 san1 xia2 qing1 。
- ci3 dao4 su4 zi4 de2 ， ci3 jing3 yi2 tian1 cheng2 。
- wo3 ben3 yan1 bo1 tu2 ， lin2 liu2 chang2 zhuo2 ying1 。
- ta1 nian2 li3 yu2 ting3 ， wang3 xun2 ou1 lu4 meng2 。
- tang3 hui4 xin1 ju1 tu2 ， zai3 wo3 yi2 ye4 qing1 。

## 注释

## 译文

## 赏析
