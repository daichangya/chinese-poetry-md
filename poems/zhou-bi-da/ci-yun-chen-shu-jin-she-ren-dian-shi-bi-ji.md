---
id: zhou-bi-da-ci-yun-chen-shu-jin-she-ren-dian-shi-bi-ji
title: 次韵陈叔晋舍人殿试笔记
titlePinyin: ci4 yun4 chen2 shu1 jin4 she4 ren2 dian4 shi4 bi3 ji4
titleSlug: ci-yun-chen-shu-jin-she-ren-dian-shi-bi-ji
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝垂清问切恢图，士贡昌言敢导谀。
- 高下共知归至鉴，考评聊许备先驱。
- 四帷迥隔心常渴，三榻横连体叵舒。
- 乌府凛然贤执法，紫垣籍甚古通儒。
- 墨朱同异容兼采，等级从违得细书。
- 尚酝时颁缸面酒，大官日馔腹前胪。
- 天香漫炷薰常歇，贡茗虚沾样顿殊。
- 晨壁摇风愁幕冷，夜窗透月喜帘疎。
- 九宾屈指胪连句，千虑倾心智与愚。
- 会待诏恩三日沐，湖山寻胜任舟舆。

## 拼音
- di4 chui2 qing1 wen4 qie4 hui1 tu2 ， shi4 gong4 chang1 yan2 gan3 dao3 yu2 。
- gao1 xia4 gong4 zhi1 gui1 zhi4 jian4 ， kao3 ping2 liao2 xu3 bei4 xian1 qu1 。
- si4 wei2 jiong3 ge2 xin1 chang2 ke3 ， san1 ta4 heng2 lian2 ti3 po3 shu1 。
- wu1 fu3 lin3 ran2 xian2 zhi2 fa3 ， zi3 yuan2 ji2 shen4 gu3 tong1 ru2 。
- mo4 zhu1 tong2 yi4 rong2 jian1 cai3 ， deng3 ji2 cong2 wei2 de2 xi4 shu1 。
- shang4 yun4 shi2 ban1 gang1 mian4 jiu3 ， da4 guan1 ri4 zhuan4 fu4 qian2 lu2 。
- tian1 xiang1 man4 zhu4 xun1 chang2 xie1 ， gong4 ming2 xu1 zhan1 yang4 dun4 shu1 。
- chen2 bi4 yao2 feng1 chou2 mu4 leng3 ， ye4 chuang1 tou4 yue4 xi3 lian2 shu1 。
- jiu3 bin1 qu1 zhi3 lu2 lian2 ju4 ， qian1 lü4 qing1 xin1 zhi4 yu3 yu2 。
- hui4 dai4 zhao4 en1 san1 ri4 mu4 ， hu2 shan1 xun2 sheng4 ren4 zhou1 yu2 。

## 注释

## 译文

## 赏析
