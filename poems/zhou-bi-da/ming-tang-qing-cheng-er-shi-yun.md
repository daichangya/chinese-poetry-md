---
id: zhou-bi-da-ming-tang-qing-cheng-er-shi-yun
title: 明堂庆成二十韵
titlePinyin: ming2 tang2 qing4 cheng2 er4 shi2 yun4
titleSlug: ming-tang-qing-cheng-er-shi-yun
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 亲飨严三岁，邦彝重九筵。
- 祖宗垂统大，天地著功全。
- 惟睿崇昭报，于时展吉蠲。
- 发挥皇祐日，润色绍兴年。
- 稽古千龄契，斋心十日专。
- 揭名新扁榜，书册屏荤膻。
- 假庙阴云剥，升禋皓月团。
- 无风摇烛影，有瑞灿星躔。
- 不值连宵雨，那彰倏霁天。
- 贰觞犹翼翼，百拜愈干干。
- 归次徒劳奏，回班特许朘。
- 贺仪随仗入，霈泽御楼宣。
- 献胙金丝合，簪花锦绣鲜。
- 慈皇颜有喜，圣孝古无前。
- 和气腾都邑，欢声徧海壖。
- 祺祥应曼羡，寿禄自绵延。
- 臣也刍荛贱，恩斯雨露偏。
- 执绥华盖里，草赦玉堂边。
- 第颂甘居后，逢辰幸独先。
- 四方今日靖，申诵我将篇。

## 拼音
- qin1 xiang3 yan2 san1 sui4 ， bang1 yi2 chong2 jiu3 yan2 。
- zu3 zong1 chui2 tong3 da4 ， tian1 di4 zhu4 gong1 quan2 。
- wei2 rui4 chong2 zhao1 bao4 ， yu2 shi2 zhan3 ji2 juan1 。
- fa1 hui1 huang2 you4 ri4 ， run4 se4 shao4 xing1 nian2 。
- ji1 gu3 qian1 ling2 qi4 ， zhai1 xin1 shi2 ri4 zhuan1 。
- jie1 ming2 xin1 bian3 bang3 ， shu1 ce4 ping2 hun1 shan1 。
- jia3 miao4 yin1 yun2 bao1 ， sheng1 yin1 hao4 yue4 tuan2 。
- wu2 feng1 yao2 zhu2 ying3 ， you3 rui4 can4 xing1 chan2 。
- bu4 zhi2 lian2 xiao1 yu3 ， na4 zhang1 shu1 ji4 tian1 。
- er4 shang1 you2 yi4 yi4 ， bai3 bai4 yu4 gan1 gan1 。
- gui1 ci4 tu2 lao2 zou4 ， hui2 ban1 te4 xu3 juan1 。
- he4 yi2 sui2 zhang4 ru4 ， pei4 ze2 yu4 lou2 xuan1 。
- xian4 zuo4 jin1 si1 he2 ， zan1 hua1 jin3 xiu4 xian1 。
- ci2 huang2 yan2 you3 xi3 ， sheng4 xiao4 gu3 wu2 qian2 。
- he2 qi4 teng2 dou1 yi4 ， huan1 sheng1 bian4 hai3 ruan2 。
- qi2 xiang2 ying4 man4 xian4 ， shou4 lu4 zi4 mian2 yan2 。
- chen2 ye3 chu2 rao2 jian4 ， en1 si1 yu3 lu4 pian1 。
- zhi2 sui2 hua2 gai4 li3 ， cao3 she4 yu4 tang2 bian1 。
- di4 song4 gan1 ju1 hou4 ， feng2 chen2 xing4 du2 xian1 。
- si4 fang1 jin1 ri4 jing4 ， shen1 song4 wo3 jiang1 pian1 。

## 注释

## 译文

## 赏析
