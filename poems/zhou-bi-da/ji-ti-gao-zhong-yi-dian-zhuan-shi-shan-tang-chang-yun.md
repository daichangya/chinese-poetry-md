---
id: zhou-bi-da-ji-ti-gao-zhong-yi-dian-zhuan-shi-shan-tang-chang-yun
title: 寄题高仲一殿撰识山堂长韵
titlePinyin: ji4 ti2 gao1 zhong4 yi2 dian4 zhuan4 shi2 shan1 tang2 chang2 yun4
titleSlug: ji-ti-gao-zhong-yi-dian-zhuan-shi-shan-tang-chang-yun
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 买山老山间，乃识山之容。
- 爱山无古今，此论谁非同。
- 仇仙来匡庐，一转语独工。
- 不识山面目，只缘在山中。
- 譬之尘漠漠，又如水溶溶。
- 人鱼居其间，孰识碍与通。
- 我昔少年日，自携七尺筇。
- 盘旋山南北，憩息林西东。
- 朝看山之横，暮看山之纵。
- 贪多眼为乏，陟险足已慵。
- 拱揖且不暇，赏识良自蒙。
- 方悟白司马，草堂对穹隆。
- 彼既若献状，此亦如发蒙。
- 秀甲天下山，至言出心胸。
- 今君欲继之，筑堂会奇峰。
- 何尝远城市，而能日迎逢。
- 山形不动体，山色含真空。
- 风云有蓄泄，气象无终穷。
- 雨余四面翠，日丽千仞红。
- 氤氲香炉烟，挺拔双剑锋。
- 最爱五老人，崚嶒美所钟。
- 可望不可即，有意容相从。
- 罗列皆儿孙，几席次第供。
- 山虽跨两邦，兹焉实长雄。
- 不为堂上客，讵信山有宗。
- 寄语游山者，毋徒走憧憧。

## 拼音
- mai3 shan1 lao3 shan1 jian1 ， nai3 shi2 shan1 zhi1 rong2 。
- ai4 shan1 wu2 gu3 jin1 ， ci3 lun4 shui2 fei1 tong2 。
- chou2 xian1 lai2 kuang1 lu2 ， yi4 zhuan3 yu3 du2 gong1 。
- bu4 shi2 shan1 mian4 mu4 ， zhi1 yuan2 zai4 shan1 zhong1 。
- pi4 zhi1 chen2 mo4 mo4 ， you4 ru2 shui3 rong2 rong2 。
- ren2 yu2 ju1 qi2 jian1 ， shu2 shi2 ai4 yu3 tong1 。
- wo3 xi1 shao4 nian2 ri4 ， zi4 xie2 qi1 chi3 qiong2 。
- pan2 xuan2 shan1 nan2 bei3 ， qi4 xi1 lin2 xi1 dong1 。
- chao2 kan4 shan1 zhi1 heng2 ， mu4 kan4 shan1 zhi1 zong4 。
- tan1 duo1 yan3 wei4 fa2 ， zhi4 xian3 zu2 yi3 yong1 。
- gong3 yi1 qie3 bu4 xia2 ， shang3 shi2 liang2 zi4 meng2 。
- fang1 wu4 bai2 si1 ma3 ， cao3 tang2 dui4 qiong2 long2 。
- bi3 ji4 ruo4 xian4 zhuang4 ， ci3 yi4 ru2 fa1 meng2 。
- xiu4 jia3 tian1 xia4 shan1 ， zhi4 yan2 chu1 xin1 xiong1 。
- jin1 jun1 yu4 ji4 zhi1 ， zhu4 tang2 hui4 qi2 feng1 。
- he2 chang2 yuan3 cheng2 shi4 ， er2 neng2 ri4 ying2 feng2 。
- shan1 xing2 bu2 dong4 ti3 ， shan1 se4 han2 zhen1 kong1 。
- feng1 yun2 you3 xu4 xie4 ， qi4 xiang4 wu2 zhong1 qiong2 。
- yu3 yu2 si4 mian4 cui4 ， ri4 li4 qian1 ren4 hong2 。
- yin1 yun1 xiang1 lu2 yan1 ， ting3 ba2 shuang1 jian4 feng1 。
- zui4 ai4 wu3 lao3 ren2 ， ling2 ceng2 mei3 suo3 zhong1 。
- ke3 wang4 bu4 ke3 ji2 ， you3 yi4 rong2 xiang1 cong2 。
- luo2 lie4 jie1 er2 sun1 ， ji3 xi2 ci4 di4 gong4 。
- shan1 sui1 kua4 liang3 bang1 ， zi1 yan1 shi2 chang2 xiong2 。
- bu2 wei4 tang2 shang4 ke4 ， ju4 xin4 shan1 you3 zong1 。
- ji4 yu3 you2 shan1 zhe3 ， wu2 tu2 zou3 chong1 chong1 。

## 注释

## 译文

## 赏析
