---
id: zhou-bi-da-song-zi-kai-di-hai-jiang-xi
title: 送子开弟还江西
titlePinyin: song4 zi3 kai1 di4 hai2 jiang1 xi1
titleSlug: song-zi-kai-di-hai-jiang-xi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年乐家居，岂知离别愁。
- 言游冠盖场，聚散靡自由。
- 子从何方来，访我金陵州。
- 情多语反默，喜极涕翻流。
- 不如并辔出，庶以写我忧。
- 沉沉长干寺，南轩清且幽。
- 乌衣访王谢，湮灭那可求。
- 却登览辉亭，下瞰白鹭洲。
- 群山竞合沓，万室相牵钩。
- 回首指钟阜，黎明戒前驺。
- 林泉与台殿，胜处皆穷搜。
- 纷纷六朝旧，莽莽今几邱。
- 吊古辙未环，剧谈兴方稠。
- 胡为理书剑，复欲从远游。
- 蹉跎六年别，邂逅半月留。
- 临分敢不尽，苦语诚非偷。
- 期子如良农，勤勤事西畴。
- 慎勿因水旱，而令废锄耰。
- 丰岁会可必，行行真有秋。
- 十月风霜动，待子江之头。

## 拼音
- shi2 nian2 le4 jia1 ju1 ， qi3 zhi1 li2 bie2 chou2 。
- yan2 you2 guan1 gai4 chang3 ， ju4 san4 mi2 zi4 you2 。
- zi3 cong2 he2 fang1 lai2 ， fang3 wo3 jin1 ling2 zhou1 。
- qing2 duo1 yu3 fan3 mo4 ， xi3 ji2 ti4 fan1 liu2 。
- bu4 ru2 bing4 pei4 chu1 ， shu4 yi3 xie3 wo3 you1 。
- chen2 chen2 chang2 gan1 si4 ， nan2 xuan1 qing1 qie3 you1 。
- wu1 yi1 fang3 wang2 xie4 ， yan1 mie4 na4 ke3 qiu2 。
- que4 deng1 lan3 hui1 ting2 ， xia4 kan4 bai2 lu4 zhou1 。
- qun2 shan1 jing4 he2 ta4 ， wan4 shi4 xiang1 qian1 gou1 。
- hui2 shou3 zhi3 zhong1 fu4 ， li2 ming2 jie4 qian2 zou1 。
- lin2 quan2 yu3 tai2 dian4 ， sheng4 chu4 jie1 qiong2 sou1 。
- fen1 fen1 liu4 chao2 jiu4 ， mang3 mang3 jin1 ji3 qiu1 。
- diao4 gu3 zhe2 wei4 huan2 ， ju4 tan2 xing4 fang1 chou2 。
- hu2 wei4 li3 shu1 jian4 ， fu4 yu4 cong2 yuan3 you2 。
- cuo1 tuo2 liu4 nian2 bie2 ， xie4 hou4 ban4 yue4 liu2 。
- lin2 fen1 gan3 bu2 jin4 ， ku3 yu3 cheng2 fei1 tou1 。
- qi1 zi3 ru2 liang2 nong2 ， qin2 qin2 shi4 xi1 chou2 。
- shen4 wu4 yin1 shui3 han4 ， er2 ling4 fei4 chu2 you1 。
- feng1 sui4 hui4 ke3 bi4 ， xing2 xing2 zhen1 you3 qiu1 。
- shi2 yue4 feng1 shuang1 dong4 ， dai4 zi3 jiang1 zhi1 tou2 。

## 注释

## 译文

## 赏析
