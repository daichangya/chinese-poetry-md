---
id: zhou-bi-da-jin-du-san-chao-bao-xun-zhong-pian-ci-yan-ci-lai-xie-en-shi
title: 进读三朝宝训终篇赐宴赐赉谢恩诗
titlePinyin: jin4 du2 san1 chao2 bao3 xun4 zhong1 pian1 ci4 yan4 ci4 lai4 xie4 en1 shi1
titleSlug: jin-du-san-chao-bao-xun-zhong-pian-ci-yan-ci-lai-xie-en-shi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 艺祖提剑开八荒，太宗混一垂衣裳。
- 真皇破虏神武扬，夷夏亿宁法度彰。
- 宝训成书纪宏纲，有典有则万叶昌。
- 忆昔壬午神龙翔，季秋庚子辰集房。
- 肇开讲席临青厢，赭袍玉斧光照廊。
- 台司夹侍书案黄，翰林进读天容庄。
- 微臣簪笔近御床，亲闻玉音义甚长。
- 君子小人初何常，非关时运弱与强。
- 祗系人主所否臧，当年记注此特详。
- 往来寒暑今一章，牙篦谬执心徬徨。
- 终篇正值恩德洋，道山肆筵酌天浆。
- 宫花压帽罗丝簧，砚来复古翰墨光。
- 马出帝闲真骕骦，闽山正焙随宝香。
- 君赐如天不可量，归美独愧词荒唐。
- 恭惟圣治超百王，夙夜基命不敢康。
- 文德既修狄可攘，俎豆永扫旄头芒。
- 三圣勋烈同炜煌，万年亿载娱慈皇。

## 拼音
- yi4 zu3 ti2 jian4 kai1 ba1 huang1 ， tai4 zong1 hun4 yi4 chui2 yi1 shang0 。
- zhen1 huang2 po4 lu3 shen2 wu3 yang2 ， yi2 xia4 yi4 ning2 fa3 du4 zhang1 。
- bao3 xun4 cheng2 shu1 ji4 hong2 gang1 ， you3 dian3 you3 ze2 wan4 ye4 chang1 。
- yi4 xi1 ren2 wu3 shen2 long2 xiang2 ， ji4 qiu1 geng1 zi3 chen2 ji2 fang2 。
- zhao4 kai1 jiang3 xi2 lin2 qing1 xiang1 ， zhe3 pao2 yu4 fu3 guang1 zhao4 lang2 。
- tai2 si1 jia2 shi4 shu1 an4 huang2 ， han4 lin2 jin4 du2 tian1 rong2 zhuang1 。
- wei1 chen2 zan1 bi3 jin4 yu4 chuang2 ， qin1 wen2 yu4 yin1 yi4 shen4 chang2 。
- jun1 zi3 xiao3 ren2 chu1 he2 chang2 ， fei1 guan1 shi2 yun4 ruo4 yu3 qiang2 。
- zhi1 xi4 ren2 zhu3 suo3 fou3 zang1 ， dang1 nian2 ji4 zhu4 ci3 te4 xiang2 。
- wang3 lai2 han2 shu3 jin1 yi4 zhang1 ， ya2 bi4 miu4 zhi2 xin1 pang2 huang2 。
- zhong1 pian1 zheng4 zhi2 en1 de2 yang2 ， dao4 shan1 si4 yan2 zhuo2 tian1 jiang1 。
- gong1 hua1 ya1 mao4 luo2 si1 huang2 ， yan4 lai2 fu4 gu3 han4 mo4 guang1 。
- ma3 chu1 di4 xian2 zhen1 su4 shuang1 ， min3 shan1 zheng4 bei4 sui2 bao3 xiang1 。
- jun1 ci4 ru2 tian1 bu4 ke3 liang2 ， gui1 mei3 du2 kui4 ci2 huang1 tang2 。
- gong1 wei2 sheng4 zhi4 chao1 bai3 wang2 ， su4 ye4 ji1 ming4 bu4 gan3 kang1 。
- wen2 de2 ji4 xiu1 di2 ke3 rang3 ， zu3 dou4 yong3 sao3 mao2 tou2 mang2 。
- san1 sheng4 xun1 lie4 tong2 wei3 huang2 ， wan4 nian2 yi4 zai3 yu2 ci2 huang2 。

## 注释

## 译文

## 赏析
