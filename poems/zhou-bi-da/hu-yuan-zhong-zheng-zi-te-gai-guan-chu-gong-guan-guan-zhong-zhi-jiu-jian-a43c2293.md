---
id: zhou-bi-da-hu-yuan-zhong-zheng-zi-te-gai-guan-chu-gong-guan-guan-zhong-zhi-jiu-jian-a43c2293
title: 胡原仲正字特改官除宫观馆中置酒饯别会者七人以先生早赋归去来为韵人各赋一首仆得早字
titlePinyin: hu2 yuan2 zhong4 zheng4 zi4 te4 gai3 guan1 chu2 gong1 guan4 guan3 zhong1 zhi4 jiu3 jian4 bie2 hui4 zhe3 qi1 ren2 yi3 xian1 sheng1 zao3 fu4 gui1 qu4 lai2 wei4 yun4 ren2 ge4 fu4 yi4 shou3 pu2 de2 zao3 zi4
titleSlug: hu-yuan-zhong-zheng-zi-te-gai-guan-chu-gong-guan-guan-zhong-zhi-jiu-jian-a43c2293
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西伯王业兴，海滨归二老。
- 汉家念羽翼，坐致商山皓。
- 恭惟陛下圣，尊德继雍镐。
- 先生学孔孟，不但遗编抱。
- 致身虽苦晚，闻道固已早。
- 昨随弓旌招，著脚历蓬岛。
- 夜陪藜杖青，朝奏囊封皂。
- 第令坐台阁，不减照乘宝。
- 思归独何事，岂为子规恼。
- 祠官厚禀假，命秩畧资考。
- 恩荣固无愧，出处吾有道。
- 漫漫七闽路，去去春风好。
- 都门送别处，怀抱要倾倒。
- 相思常情耳，再拜请善祷。
- 临雍有故事，乞言非草草。
- 指期裹蒲轮，未可迹如扫。

## 拼音
- xi1 bo2 wang2 ye4 xing1 ， hai3 bin1 gui1 er4 lao3 。
- han4 jia1 nian4 yu3 yi4 ， zuo4 zhi4 shang1 shan1 hao4 。
- gong1 wei2 bi4 xia4 sheng4 ， zun1 de2 ji4 yong1 hao4 。
- xian1 sheng1 xue2 kong3 meng4 ， bu2 dan4 yi2 bian1 bao4 。
- zhi4 shen1 sui1 ku3 wan3 ， wen2 dao4 gu4 yi3 zao3 。
- zuo2 sui2 gong1 jing1 zhao1 ， zhu4 jiao3 li4 peng2 dao3 。
- ye4 pei2 li2 zhang4 qing1 ， chao2 zou4 nang2 feng1 zao4 。
- di4 ling4 zuo4 tai2 ge2 ， bu4 jian3 zhao4 cheng2 bao3 。
- si1 gui1 du2 he2 shi4 ， qi3 wei4 zi3 gui1 nao3 。
- ci2 guan1 hou4 bing3 jia3 ， ming4 zhi4 lüe4 zi1 kao3 。
- en1 rong2 gu4 wu2 kui4 ， chu1 chu4 wu2 you3 dao4 。
- man4 man4 qi1 min3 lu4 ， qu4 qu4 chun1 feng1 hao3 。
- dou1 men2 song4 bie2 chu4 ， huai2 bao4 yao4 qing1 dao3 。
- xiang1 si1 chang2 qing2 er3 ， zai4 bai4 qing3 shan4 dao3 。
- lin2 yong1 you3 gu4 shi4 ， qi3 yan2 fei1 cao3 cao3 。
- zhi3 qi1 guo3 pu2 lun2 ， wei4 ke3 ji4 ru2 sao3 。

## 注释

## 译文

## 赏析
