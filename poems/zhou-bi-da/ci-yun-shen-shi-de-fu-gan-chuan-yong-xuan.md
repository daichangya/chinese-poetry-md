---
id: zhou-bi-da-ci-yun-shen-shi-de-fu-gan-chuan-yong-xuan
title: 次韵沈世德抚干川咏轩
titlePinyin: ci4 yun4 shen3 shi4 de2 fu3 gan1 chuan1 yong3 xuan1
titleSlug: ci-yun-shen-shi-de-fu-gan-chuan-yong-xuan
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江山倏清丽，云月助色泽。
- 向来面面景，今日谁洗涤。
- 主人倚晴槛，回首笑谓客。
- 府公实知己，余事懒经画。
- 污幪廓大厦，轩窗开泽园。
- 架簷逼象纬，植础压卤斥。
- 仰看天宇大，俯觉地轴窄。
- 端如倩巨灵，妙手重开辟。
- 此兴固非浅，无入不自适。
- 华关望中敬，棠阴坐上得。
- 波光动藻井，帆影落几席。
- 所欣鱼依蒲，未许蝎见壁。
- 阴晴及朝暮，气象知几易。
- 飚回有余韵，鸟度无留迹。
- 市声沉浩浩，渔唱闻昔昔。
- 油幕多风流，翛然晋八伯。
- 淋漓传翰墨，𫓩击间金石。
- 连璧喜同志，倚玉许凉德。
- 颇慙陂量容，未忍俗驾勒。
- 恶诗信非备，勿作春秋责。

## 拼音
- jiang1 shan1 shu1 qing1 li4 ， yun2 yue4 zhu4 se4 ze2 。
- xiang4 lai2 mian4 mian4 jing3 ， jin1 ri4 shui2 xi3 di2 。
- zhu3 ren2 yi3 qing2 kan3 ， hui2 shou3 xiao4 wei4 ke4 。
- fu3 gong1 shi2 zhi1 ji3 ， yu2 shi4 lan3 jing1 hua4 。
- wu1 meng2 kuo4 da4 sha4 ， xuan1 chuang1 kai1 ze2 yuan2 。
- jia4 yan2 bi1 xiang4 wei3 ， zhi2 chu3 ya1 lu3 chi4 。
- yang3 kan4 tian1 yu3 da4 ， fu3 jue2 di4 zhou2 zhai3 。
- duan1 ru2 qian4 ju4 ling2 ， miao4 shou3 zhong4 kai1 pi4 。
- ci3 xing1 gu4 fei1 qian3 ， wu2 ru4 bu2 zi4 shi4 。
- hua2 guan1 wang4 zhong1 jing4 ， tang2 yin1 zuo4 shang4 de2 。
- bo1 guang1 dong4 zao3 jing3 ， fan1 ying3 luo4 ji3 xi2 。
- suo3 xin1 yu2 yi1 pu2 ， wei4 xu3 xie1 jian4 bi4 。
- yin1 qing2 ji2 chao2 mu4 ， qi4 xiang4 zhi1 ji3 yi4 。
- biao1 hui2 you3 yu2 yun4 ， niao3 du4 wu2 liu2 ji4 。
- shi4 sheng1 chen2 hao4 hao4 ， yu2 chang4 wen2 xi1 xi1 。
- you2 mu4 duo1 feng1 liu2 ， xiao1 ran2 jin4 ba1 bo2 。
- lin2 li2 chuan2 han4 mo4 ， 𫓩 ji1 jian1 jin1 shi2 。
- lian2 bi4 xi3 tong2 zhi4 ， yi3 yu4 xu3 liang2 de2 。
- po1 can2 bei1 liang2 rong2 ， wei4 ren3 su2 jia4 le4 。
- e4 shi1 xin4 fei1 bei4 ， wu4 zuo4 chun1 qiu1 ze2 。

## 注释

## 译文

## 赏析
