---
id: zhou-bi-da-qing-dong-gong-sheng-chen
title: 庆东宫生辰
titlePinyin: qing4 dong1 gong1 sheng1 chen2
titleSlug: qing-dong-gong-sheng-chen
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣祖基长发，皇家庆远覃。
- 金轮常御极，银榜夙占男。
- 萸节辰迟五，蓂阶荚度三。
- 英姿同父祖，秀气集舆堪。
- 仁孝由天纵，温文亦性涵。
- 两宫今并事，三善此谁慙。
- 玉佩班昕肃，牙篦道日谈。
- 俭宁从节苦，正每斥言甘。
- 甲观兰开殿，南阳菊映潭。
- 名参周发诵，寿百古彭聃。
- 政省叨峩弁，宫僚阻盍簪。
- 宾筵应秩秩，钟鼓梦韽韽。

## 拼音
- sheng4 zu3 ji1 chang2 fa4 ， huang2 jia1 qing4 yuan3 qin2 。
- jin1 lun2 chang2 yu4 ji2 ， yin2 bang3 su4 zhan4 nan2 。
- yu2 jie2 chen2 chi2 wu3 ， mi4 jie1 jia2 du4 san1 。
- ying1 zi1 tong2 fu4 zu3 ， xiu4 qi4 ji2 yu2 kan1 。
- ren2 xiao4 you2 tian1 zong4 ， wen1 wen2 yi4 xing4 han2 。
- liang3 gong1 jin1 bing4 shi4 ， san1 shan4 ci3 shui2 can2 。
- yu4 pei4 ban1 xin1 su4 ， ya2 bi4 dao4 ri4 tan2 。
- jian3 ning2 cong2 jie2 ku3 ， zheng4 mei3 chi4 yan2 gan1 。
- jia3 guan1 lan2 kai1 dian4 ， nan2 yang2 ju2 ying4 tan2 。
- ming2 can1 zhou1 fa1 song4 ， shou4 bai3 gu3 peng2 dan1 。
- zheng4 sheng3 dao1 e2 bian4 ， gong1 liao2 zu3 he2 zan1 。
- bin1 yan2 ying4 zhi4 zhi4 ， zhong1 gu3 meng4 an1 an1 。

## 注释

## 译文

## 赏析
