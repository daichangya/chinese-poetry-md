---
id: zhou-bi-da-du-shi-er-shou-qi-er
title: 读史二首  其二
titlePinyin: du2 shi3 er4 shou3     qi2 er4
titleSlug: du-shi-er-shou-qi-er
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洪乔晋名士，耻为致书邮。
- 扁舟石头路，百函委湍流。
- 惠固有不费，俛从谅何尤。
- 性也倘自异，却之尚为优。
- 奈何负诺责，而令任沉浮。
- 天报在尔子，晚解桓温仇。
- 答谢岂不审，何至空函投。
- 坐此竟弃绝，侘傺归山丘。
- 乃知网恢恢，小恶靡不酬。
- 寄语轻薄子，勿贻子孙忧。

## 拼音
- hong2 qiao2 jin4 ming2 shi4 ， chi3 wei4 zhi4 shu1 you2 。
- pian1 zhou1 shi2 tou0 lu4 ， bai3 han2 wei3 tuan1 liu2 。
- hui4 gu4 you3 bu2 fei4 ， fu3 cong2 liang4 he2 you2 。
- xing4 ye3 tang3 zi4 yi4 ， que4 zhi1 shang4 wei4 you1 。
- nai4 he2 fu4 nuo4 ze2 ， er2 ling4 ren4 chen2 fu2 。
- tian1 bao4 zai4 er3 zi3 ， wan3 jie3 huan2 wen1 chou2 。
- da2 xie4 qi3 bu4 shen3 ， he2 zhi4 kong1 han2 tou2 。
- zuo4 ci3 jing4 qi4 jue2 ， cha4 chi4 gui1 shan1 qiu1 。
- nai3 zhi1 wang3 hui1 hui1 ， xiao3 e4 mi2 bu4 chou2 。
- ji4 yu3 qing1 bo2 zi3 ， wu4 yi2 zi3 sun1 you1 。

## 注释

## 译文

## 赏析
