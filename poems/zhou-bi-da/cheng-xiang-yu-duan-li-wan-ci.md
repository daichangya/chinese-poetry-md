---
id: zhou-bi-da-cheng-xiang-yu-duan-li-wan-ci
title: 丞相余端礼挽词
titlePinyin: cheng2 xiang4 yu2 duan1 li3 wan3 ci2
titleSlug: cheng-xiang-yu-duan-li-wan-ci
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 勋业良平亚，声名丙魏齐。
- 擎天安玉座，推毂聚金闺。
- 乡墅休鹏翼，沙堤望马蹄。
- 新麾辞海上，旧治乐湘西。
- 岂料占飞𫛳，真成梦白鸡。
- 九重思汝砺，三镇有儿啼。
- 昔者同朝久，公乎不我睽。
- 八哀空日诵，一束几时携。

## 拼音
- xun1 ye4 liang2 ping2 ya4 ， sheng1 ming2 bing3 wei4 qi2 。
- qing2 tian1 an1 yu4 zuo4 ， tui1 gu1 ju4 jin1 gui1 。
- xiang1 shu4 xiu1 peng2 yi4 ， sha1 di1 wang4 ma3 ti2 。
- xin1 hui1 ci2 hai3 shang4 ， jiu4 zhi4 le4 xiang1 xi1 。
- qi3 liao4 zhan4 fei1 𫛳 ， zhen1 cheng2 meng4 bai2 ji1 。
- jiu3 chong2 si1 ru3 li4 ， san1 zhen4 you3 er2 ti2 。
- xi1 zhe3 tong2 chao2 jiu3 ， gong1 hu1 bu4 wo3 kui2 。
- ba1 ai1 kong1 ri4 song4 ， yi2 shu4 ji3 shi2 xie2 。

## 注释

## 译文

## 赏析
