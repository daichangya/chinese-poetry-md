---
id: zhou-bi-da-ci-yun-zou-de-zhang-jian-bo-guan-she-fu-rong-ba-jiao
title: 次韵邹德章监簿官舍芙蓉芭蕉
titlePinyin: ci4 yun4 zou1 de2 zhang1 jian1 bo2 guan1 she4 fu2 rong2 ba1 jiao1
titleSlug: ci-yun-zou-de-zhang-jian-bo-guan-she-fu-rong-ba-jiao
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见蜀都之城百里长，无数芙蓉遮女墙。
- 遂令邦人记旧俗，往往空巷争新妆。
- 又不见云梦泽中吞美恶，相如所夸殊落落。
- 独将巴且并兰芷，楚客至今犹忆昨。
- 两邦不为天下溪，顾乃著意浊水泥。
- 眼看红绿意先眩，玩物固应为物迷。
- 岂知弱质甚蒲柳，成毁须臾翻覆手。
- 春风秋露畧纷敷，皓雪青霜已摧朽。
- 主人学道穷三余，俯视官舍真蘧庐。
- 从渠草木荣与枯，只有此心常自如。
- 水边比色宁见素，隍中覆鹿初何据。
- 似耶非耶谁与论，彼梦我梦随所住。
- 大篇字字皆披沙，清晨走送惊邻家。
- 钝根也复发深省，世间何物非空花。

## 拼音
- jun1 bu2 jian4 shu3 dou1 zhi1 cheng2 bai3 li3 chang2 ， wu2 shu4 fu2 rong2 zhe1 nü3 qiang2 。
- sui4 ling4 bang1 ren2 ji4 jiu4 su2 ， wang3 wang3 kong1 xiang4 zheng1 xin1 zhuang1 。
- you4 bu2 jian4 yun2 meng4 ze2 zhong1 tun1 mei3 e4 ， xiang1 ru2 suo3 kua1 shu1 luo4 luo4 。
- du2 jiang1 ba1 qie3 bing4 lan2 zhi3 ， chu3 ke4 zhi4 jin1 you2 yi4 zuo2 。
- liang3 bang1 bu2 wei4 tian1 xia4 xi1 ， gu4 nai3 zhu4 yi4 zhuo2 shui3 ni2 。
- yan3 kan4 hong2 lü4 yi4 xian1 xuan4 ， wan2 wu4 gu4 ying4 wei4 wu4 mi2 。
- qi3 zhi1 ruo4 zhi4 shen4 pu2 liu3 ， cheng2 hui3 xu1 yu2 fan1 fu4 shou3 。
- chun1 feng1 qiu1 lu4 lüe4 fen1 fu1 ， hao4 xue3 qing1 shuang1 yi3 cui1 xiu3 。
- zhu3 ren2 xue2 dao4 qiong2 san1 yu2 ， fu3 shi4 guan1 she4 zhen1 qu2 lu2 。
- cong2 qu2 cao3 mu4 rong2 yu3 ku1 ， zhi3 you3 ci3 xin1 chang2 zi4 ru2 。
- shui3 bian1 bi3 se4 ning2 jian4 su4 ， huang2 zhong1 fu4 lu4 chu1 he2 ju4 。
- si4 ye1 fei1 ye1 shui2 yu3 lun4 ， bi3 meng4 wo3 meng4 sui2 suo3 zhu4 。
- da4 pian1 zi4 zi4 jie1 pi1 sha1 ， qing1 chen2 zou3 song4 jing1 lin2 jia1 。
- dun4 gen1 ye3 fu4 fa1 shen1 sheng3 ， shi4 jian1 he2 wu4 fei1 kong1 hua1 。

## 注释

## 译文

## 赏析
