---
id: zhou-bi-da-you-ci-yun-ju-yin
title: 又次韵醵饮
titlePinyin: you4 ci4 yun4 ju4 yin3
titleSlug: you-ci-yun-ju-yin
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 层轩发天藏，初日照粉雘。
- 雄观跨鹏背，烦促陋蚕箔。
- 飞绥会兰亭，传觞写桑落。
- 饮兴江海窄，逸气云天薄。
- 虽无汉侯鲭，粗胜周礼醵。
- 清欢谢丝竹，贺厦惊燕雀。
- 围棋角胜负，献俳纷戏谑。
- 凉风徧广坐，长夏失重熇。
- 高会方继日，初筵今告朔。
- 要令四难并，讵止一饷乐。
- 明朝传绝唱，百年无此作。
- 荐闻须狗监，赓绝愧鼠璞。
- 今王驰蒲轮，之子尚莲幕。
- 行参瑚琏用，归助栋梁托。
- 读书照青藜，视草咏红药。
- 回顾广文寒，莫忘鸡黍约。

## 拼音
- ceng2 xuan1 fa1 tian1 cang2 ， chu1 ri4 zhao4 fen3 huo4 。
- xiong2 guan1 kua4 peng2 bei4 ， fan2 cu4 lou4 can2 bo2 。
- fei1 sui2 hui4 lan2 ting2 ， chuan2 shang1 xie3 sang1 luo4 。
- yin3 xing1 jiang1 hai3 zhai3 ， yi4 qi4 yun2 tian1 bao2 。
- sui1 wu2 han4 hou2 qing1 ， cu1 sheng4 zhou1 li3 ju4 。
- qing1 huan1 xie4 si1 zhu2 ， he4 sha4 jing1 yan4 que4 。
- wei2 qi2 jiao3 sheng4 fu4 ， xian4 pai2 fen1 xi4 xue4 。
- liang2 feng1 bian4 guang3 zuo4 ， chang2 xia4 shi1 zhong4 he4 。
- gao1 hui4 fang1 ji4 ri4 ， chu1 yan2 jin1 gao4 shuo4 。
- yao4 ling4 si4 nan2 bing4 ， ju4 zhi3 yi4 xiang3 le4 。
- ming2 chao2 chuan2 jue2 chang4 ， bai3 nian2 wu2 ci3 zuo4 。
- jian4 wen2 xu1 gou3 jian1 ， geng1 jue2 kui4 shu3 pu2 。
- jin1 wang2 chi2 pu2 lun2 ， zhi1 zi3 shang4 lian2 mu4 。
- xing2 can1 hu2 lian3 yong4 ， gui1 zhu4 dong4 liang2 tuo1 。
- du2 shu1 zhao4 qing1 li2 ， shi4 cao3 yong3 hong2 yao4 。
- hui2 gu4 guang3 wen2 han2 ， mo4 wang4 ji1 shu3 yue1 。

## 注释

## 译文

## 赏析
