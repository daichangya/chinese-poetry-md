---
id: zhou-bi-da-ci-yun-zhang-an-guo-er-shou-qi-er
title: 次韵张安国二首  其二
titlePinyin: ci4 yun4 zhang1 an1 guo2 er4 shou3     qi2 er4
titleSlug: ci-yun-zhang-an-guo-er-shou-qi-er
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子房思赤松，冠挂带不束。
- 高风动缙绅，盛事争诵读。
- 向来进匪锐，今退那得速。
- 皇帝六载冬，熏燎郊再卜。
- 均厘际盖壤，赍予首耆宿。
- 煌煌旧使星，密映紫微北。
- 要令对青黎，聊复寓天禄。
- 人言骥虽老，万马未易逐。
- 方为帝者师，敢请罢辟谷。
- 鲁公从周公，荣哉佩联玉。

## 拼音
- zi3 fang2 si1 chi4 song1 ， guan1 gua4 dai4 bu2 shu4 。
- gao1 feng1 dong4 jin4 shen1 ， sheng4 shi4 zheng1 song4 du2 。
- xiang4 lai2 jin4 fei3 rui4 ， jin1 tui4 na4 de2 su4 。
- huang2 di4 liu4 zai3 dong1 ， xun1 liao2 jiao1 zai4 bu3 。
- jun1 li2 ji4 gai4 rang3 ， ji1 yu3 shou3 qi2 su4 。
- huang2 huang2 jiu4 shi3 xing1 ， mi4 ying4 zi3 wei1 bei3 。
- yao4 ling4 dui4 qing1 li2 ， liao2 fu4 yu4 tian1 lu4 。
- ren2 yan2 ji4 sui1 lao3 ， wan4 ma3 wei4 yi4 zhu2 。
- fang1 wei4 di4 zhe3 shi1 ， gan3 qing3 ba4 bi4 gu3 。
- lu3 gong1 cong2 zhou1 gong1 ， rong2 zai1 pei4 lian2 yu4 。

## 注释

## 译文

## 赏析
