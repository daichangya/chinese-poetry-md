---
id: zhou-bi-da-ji-ti-xin-ju-luo-chang-qing-guan-lan-ge-lan-tang-er-shou-qi-er
title: 寄题新居罗长卿观澜阁兰堂二首  其二
titlePinyin: ji4 ti2 xin1 ju1 luo2 chang2 qing1 guan1 lan2 ge2 lan2 tang2 er4 shou3     qi2 er4
titleSlug: ji-ti-xin-ju-luo-chang-qing-guan-lan-ge-lan-tang-er-shou-qi-er
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见汉家筑台临咸京，图籍排比如鱼鳞。
- 又不见晋人创亭稽山阴，群贤毕集罗簪绅。
- 古今名兰固多矣，而此二者常不泯。
- 乃知草木本无取，必假人物始可珍。
- 夫君名高斗以南，筑台宛在江之漘。
- 楚人盈要竞服艾，羌独滋兰真绝伦。
- 风摇绿叶剑戟舞，雨折香苞檀麝新。
- 不宁充帏悦鼻观，正自纫佩持吾身。
- 堂奥藏书三万轴，尽校鱼鲁分根银。
- 堂中延客三千履，可结侨札参雷陈。
- 定知斯堂阅千载，与昔台亭知共振。
- 仆也生憎鲍鱼肆，扣门屡作君家宾。
- 小槽珠滴不待满，有时旋漉头上巾。
- 醉留恶语涴君壁，有客如此君勿嗔。

## 拼音
- jun1 bu2 jian4 han4 jia1 zhu4 tai2 lin2 xian2 jing1 ， tu2 ji2 pai2 bi3 ru2 yu2 lin2 。
- you4 bu2 jian4 jin4 ren2 chuang4 ting2 ji1 shan1 yin1 ， qun2 xian2 bi4 ji2 luo2 zan1 shen1 。
- gu3 jin1 ming2 lan2 gu4 duo1 yi3 ， er2 ci3 er4 zhe3 chang2 bu4 min3 。
- nai3 zhi1 cao3 mu4 ben3 wu2 qu3 ， bi4 jia3 ren2 wu4 shi3 ke3 zhen1 。
- fu1 jun1 ming2 gao1 dou4 yi3 nan2 ， zhu4 tai2 wan3 zai4 jiang1 zhi1 chun2 。
- chu3 ren2 ying2 yao4 jing4 fu2 ai4 ， qiang1 du2 zi1 lan2 zhen1 jue2 lun2 。
- feng1 yao2 lü4 ye4 jian4 ji3 wu3 ， yu3 zhe2 xiang1 bao1 tan2 she4 xin1 。
- bu4 ning2 chong1 wei2 yue4 bi2 guan1 ， zheng4 zi4 ren4 pei4 chi2 wu2 shen1 。
- tang2 ao4 cang2 shu1 san1 wan4 zhou2 ， jin4 xiao4 yu2 lu3 fen1 gen1 yin2 。
- tang2 zhong1 yan2 ke4 san1 qian1 lü3 ， ke3 jie2 qiao2 zha2 can1 lei2 chen2 。
- ding4 zhi1 si1 tang2 yue4 qian1 zai3 ， yu3 xi1 tai2 ting2 zhi1 gong4 zhen4 。
- pu2 ye3 sheng1 zeng1 bao4 yu2 si4 ， kou4 men2 lü3 zuo4 jun1 jia1 bin1 。
- xiao3 cao2 zhu1 di1 bu2 dai4 man3 ， you3 shi2 xuan2 lu4 tou2 shang4 jin1 。
- zui4 liu2 e4 yu3 wo4 jun1 bi4 ， you3 ke4 ru2 ci3 jun1 wu4 chen1 。

## 注释

## 译文

## 赏析
