---
id: zhou-bi-da-ji-shui-zhou-zhong-xian-xiu-cai-xiang-shi-er-shi-yu-nian-lai-qiu-yong-xi-06a35b8d
title: 吉水周中显秀才相识二十余年来求永新谭焕主簿荣寿堂诗为赋一首因以勉谭
titlePinyin: ji2 shui3 zhou1 zhong1 xian3 xiu4 cai2 xiang1 shi2 er4 shi2 yu2 nian2 lai2 qiu2 yong3 xin1 tan2 huan4 zhu3 bo2 rong2 shou4 tang2 shi1 wei4 fu4 yi4 shou3 yin1 yi3 mian3 tan2
titleSlug: ji-shui-zhou-zhong-xian-xiu-cai-xiang-shi-er-shi-yu-nian-lai-qiu-yong-xi-06a35b8d
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨淳熙跻寿域，东朝长乐庆七十。
- 谭家有子列冠裳，翁媪同时膺命秩。
- 两宫今奉慈福宫，万有千岁三宫同。
- 十年一讲庆寿礼，老人版授方重重。
- 焕也曾试南宫里，一第终当慁子耳。
- 从今更辟荣寿堂，他日郊封诏填委。

## 拼音
- yi4 zuo2 chun2 xi1 ji1 shou4 yu4 ， dong1 chao2 chang2 le4 qing4 qi1 shi2 。
- tan2 jia1 you3 zi3 lie4 guan1 shang0 ， weng1 ao3 tong2 shi2 ying1 ming4 zhi4 。
- liang3 gong1 jin1 feng4 ci2 fu2 gong1 ， wan4 you3 qian1 sui4 san1 gong1 tong2 。
- shi2 nian2 yi4 jiang3 qing4 shou4 li3 ， lao3 ren2 ban3 shou4 fang1 chong2 chong2 。
- huan4 ye3 ceng2 shi4 nan2 gong1 li3 ， yi2 di4 zhong1 dang1 hun4 zi3 er3 。
- cong2 jin1 geng4 pi4 rong2 shou4 tang2 ， ta1 ri4 jiao1 feng1 zhao4 tian2 wei3 。

## 注释

## 译文

## 赏析
