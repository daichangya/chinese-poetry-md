---
id: zhang-zhi-ji-fan-shang-you-ren
title: 寄樊上友人
titlePinyin: ji4 fan2 shang4 you3 ren2
titleSlug: ji-fan-shang-you-ren
author: 张埴
authorPinyin: zhang1 zhi2
authorSlug: zhang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤凰览德辉，鷾鸸恋庭宇。
- 吟诗已戴白，未能参此语。
- 百川谷口翁，一笑辋川路。
- 桃红杨柳绿，鶑歌蝴蝶舞。
- 春风吹野水，饮客如渴虎。
- 夜来作老梦，鸟啼掌中偻。
- 白驹千五百，乐固不偿苦。
- 当来渔父湄，慷慨解力处。
- 宾饯十牛鸣，分寸屐齿土。
- 何如归霜崖，夜取白石煮。
- 长孙汲涧水，拾薪三四五。
- 日出如羊胛，家人皆可饫。

## 拼音
- feng4 huang2 lan3 de2 hui1 ， yi4 er2 lian4 ting2 yu3 。
- yin2 shi1 yi3 dai4 bai2 ， wei4 neng2 can1 ci3 yu3 。
- bai3 chuan1 gu3 kou3 weng1 ， yi2 xiao4 wang3 chuan1 lu4 。
- tao2 hong2 yang2 liu3 lü4 ， ying1 ge1 hu2 die2 wu3 。
- chun1 feng1 chui1 ye3 shui3 ， yin3 ke4 ru2 ke3 hu3 。
- ye4 lai2 zuo4 lao3 meng4 ， niao3 ti2 zhang3 zhong1 lü3 。
- bai2 ju1 qian1 wu3 bai3 ， le4 gu4 bu4 chang2 ku3 。
- dang1 lai2 yu2 fu4 mei2 ， kang1 kai3 jie3 li4 chu4 。
- bin1 jian4 shi2 niu2 ming2 ， fen1 cun4 ji1 chi3 tu3 。
- he2 ru2 gui1 shuang1 ya2 ， ye4 qu3 bai2 shi2 zhu3 。
- zhang3 sun1 ji2 jian4 shui3 ， shi2 xin1 san1 si4 wu3 。
- ri4 chu1 ru2 yang2 jia3 ， jia1 ren2 jie1 ke3 yu4 。

## 注释

## 译文

## 赏析
