---
id: zhang-zhi-ji-huang-xiu-feng
title: 寄黄秀峰
titlePinyin: ji4 huang2 xiu4 feng1
titleSlug: ji-huang-xiu-feng
author: 张埴
authorPinyin: zhang1 zhi2
authorSlug: zhang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风两眼合看花，今年却不在黄家。
- 世间岂无鱼羹饭，不似黄家能顿顿。
- 未应南楼复南楼，江湖添个新白头。
- 午夜横眠看星斗，玉柄摇摇似招手。
- 崖公失顾第四星，使我不逢渠大明。
- 忽思叔度久不见，林梢飞来果一片。
- 露虫啾唧四壁鸣，小虫喉中亦作声。
- 太息去年十二月，秀峰先生临去说。
- 明年八月九月凉，更来樊川享秋光。
- 菊花不住梅花去，去借一间茅屋住。
- 霜清月冷人行街，起来教我读简斋。
- 红字寿安坊里路，且倩西风一传语，木枕拳拳五更鼓。

## 拼音
- chun1 feng1 liang3 yan3 he2 kan4 hua1 ， jin1 nian2 que4 bu2 zai4 huang2 jia1 。
- shi4 jian1 qi3 wu2 yu2 geng1 fan4 ， bu2 si4 huang2 jia1 neng2 dun4 dun4 。
- wei4 ying4 nan2 lou2 fu4 nan2 lou2 ， jiang1 hu2 tian1 ge4 xin1 bai2 tou2 。
- wu3 ye4 heng2 mian2 kan4 xing1 dou4 ， yu4 bing3 yao2 yao2 si4 zhao1 shou3 。
- ya2 gong1 shi1 gu4 di4 si4 xing1 ， shi3 wo3 bu4 feng2 qu2 da4 ming2 。
- hu1 si1 shu1 du4 jiu3 bu2 jian4 ， lin2 shao1 fei1 lai2 guo3 yi2 pian4 。
- lu4 chong2 jiu1 ji1 si4 bi4 ming2 ， xiao3 chong2 hou2 zhong1 yi4 zuo4 sheng1 。
- tai4 xi1 qu4 nian2 shi2 er4 yue4 ， xiu4 feng1 xian1 sheng1 lin2 qu4 shuo1 。
- ming2 nian2 ba1 yue4 jiu3 yue4 liang2 ， geng4 lai2 fan2 chuan1 xiang3 qiu1 guang1 。
- ju2 hua1 bu2 zhu4 mei2 hua1 qu4 ， qu4 jie4 yi4 jian1 mao2 wu1 zhu4 。
- shuang1 qing1 yue4 leng3 ren2 xing2 jie1 ， qi3 lai2 jiao4 wo3 du2 jian3 zhai1 。
- hong2 zi4 shou4 an1 fang1 li3 lu4 ， qie3 qian4 xi1 feng1 yi4 chuan2 yu3 ， mu4 zhen3 quan2 quan2 wu3 geng1 gu3 。

## 注释

## 译文

## 赏析
