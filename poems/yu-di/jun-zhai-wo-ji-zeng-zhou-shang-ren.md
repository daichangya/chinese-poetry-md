---
id: yu-di-jun-zhai-wo-ji-zeng-zhou-shang-ren
title: 郡斋卧疾赠昼上人
titlePinyin: jun4 zhai1 wo4 ji2 zeng4 zhou4 shang4 ren2
titleSlug: jun-zhai-wo-ji-zeng-zhou-shang-ren
author: "于\U0002CC56"
authorPinyin: yu2 di2
authorSlug: yu-di
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夙陪翰墨徒，深论穷文格。
- 丽则风骚后，公然我词客。
- 晚依方外友，极理探精赜。
- 吻合南北宗，昼公我禅伯。
- 尤明性不染，故我行贞白。
- 随顺令得解，故我言芳泽。
- 霅水漾清浔，吴山横碧岑。
- 含珠复蕴玉，价重双南金。
- 的皪曜奇彩，凄清流雅音。
- 商声发楚调，调切谱瑶琴。
- 吴山为我高，霅水为我深。
- 万景徒有象，孤云本无心。
- 众木岂无声，椅桐有清响。
- 众耳岂不聆，钟期有真赏。
- 高洁古人操，素怀夙所仰。
- 觌君冰雪姿，祛我淫滞想。
- 常吟柳恽诗，苕浦久相思。
- 逮此远为郡，苹洲芳草衰。
- 逢师年腊长，值我病容羸。
- 共话无生理，聊用契心期。

## 拼音
- su4 pei2 han4 mo4 tu2 ， shen1 lun4 qiong2 wen2 ge2 。
- li4 ze2 feng1 sao1 hou4 ， gong1 ran2 wo3 ci2 ke4 。
- wan3 yi1 fang1 wai4 you3 ， ji2 li3 tan4 jing1 ze2 。
- wen3 he2 nan2 bei3 zong1 ， zhou4 gong1 wo3 chan2 bo2 。
- you2 ming2 xing4 bu4 ran3 ， gu4 wo3 xing2 zhen1 bai2 。
- sui2 shun4 ling4 de2 jie3 ， gu4 wo3 yan2 fang1 ze2 。
- zha4 shui3 yang4 qing1 xun2 ， wu2 shan1 heng2 bi4 cen2 。
- han2 zhu1 fu4 yun4 yu4 ， jia4 zhong4 shuang1 nan2 jin1 。
- de0 li4 yao4 qi2 cai3 ， qi1 qing1 liu2 ya3 yin1 。
- shang1 sheng1 fa1 chu3 tiao2 ， tiao2 qie4 pu3 yao2 qin2 。
- wu2 shan1 wei4 wo3 gao1 ， zha4 shui3 wei4 wo3 shen1 。
- wan4 jing3 tu2 you3 xiang4 ， gu1 yun2 ben3 wu2 xin1 。
- zhong4 mu4 qi3 wu2 sheng1 ， yi3 tong2 you3 qing1 xiang3 。
- zhong4 er3 qi3 bu4 ling2 ， zhong1 qi1 you3 zhen1 shang3 。
- gao1 jie2 gu3 ren2 cao1 ， su4 huai2 su4 suo3 yang3 。
- di2 jun1 bing1 xue3 zi1 ， qu1 wo3 yin2 zhi4 xiang3 。
- chang2 yin2 liu3 yun4 shi1 ， tiao2 pu3 jiu3 xiang1 si1 。
- dai3 ci3 yuan3 wei4 jun4 ， ping2 zhou1 fang1 cao3 shuai1 。
- feng2 shi1 nian2 la4 chang2 ， zhi2 wo3 bing4 rong2 lei2 。
- gong4 hua4 wu2 sheng1 li3 ， liao2 yong4 qi4 xin1 qi1 。

## 注释

## 译文

## 赏析
