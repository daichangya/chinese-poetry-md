---
id: du-fu-zeng-wang-er-shi-si-shi-yu-qi-si-shi-yun
title: 赠王二十四侍御契四十韵
titlePinyin: zeng4 wang2 er4 shi2 si4 shi4 yu4 qi4 si4 shi2 yun4
titleSlug: zeng-wang-er-shi-si-shi-yu-qi-si-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 往往虽相见，飘飘愧此身。不关轻绂冕，俱是避风尘。
- 一别星桥夜，三移斗柄春。败亡非赤壁，奔走为黄巾。
- 子去何潇洒，余藏异隐沦。书成无过雁，衣故有悬鹑。
- 恐惧行装数，伶俜卧疾频。晓莺工迸泪，秋月解伤神。
- 会面嗟黧黑，含凄话苦辛。接舆还入楚，王粲不归秦。
- 锦里残丹灶，花溪得钓纶。消中只自惜，晚起索谁亲。
- 伏柱闻周史，乘槎有汉臣。鸳鸿不易狎，龙虎未宜驯。
- 客则挂冠至，交非倾盖新。由来意气合，直取性情真。
- 浪迹同生死，无心耻贱贫。偶然存蔗芋，幸各对松筠。
- 粗饭依他日，穷愁怪此辰。女长裁褐稳，男大卷书匀。
- 漰口江如练，蚕崖雪似银。名园当翠𪩘，野棹没青苹。
- 屡喜王侯宅，时邀江海人。追随不觉晚，款曲动弥旬。
- 但使芝兰秀，何烦栋宇邻。山阳无俗物，郑驿正留宾。
- 出入并鞍马，光辉参席珍。重游先主庙，更历少城𬮱。
- 石镜通幽魄，琴台隐绛唇。送终惟粪土，结爱独荆榛。
- 置酒高林下，观棋积水滨。区区甘累趼，稍稍息劳筋。
- 网聚粘圆鲫，丝繁煮细莼。长歌敲柳瘿，小睡凭藤轮。
- 农月须知课，田家敢忘勤。浮生难去食，良会惜清晨。
- 列国兵戈暗，今王德教淳。要闻除猰貐，休作画麒麟。
- 洗眼看轻薄，虚怀任屈伸。莫令胶漆地，万古重雷陈。

## 拼音
- wang3 wang3 sui1 xiang1 jian4 ， piao1 piao1 kui4 ci3 shen1 。 bu4 guan1 qing1 fu2 mian3 ， ju4 shi4 bi4 feng1 chen2 。
- yi4 bie2 xing1 qiao2 ye4 ， san1 yi2 dou4 bing3 chun1 。 bai4 wang2 fei1 chi4 bi4 ， ben1 zou3 wei4 huang2 jin1 。
- zi3 qu4 he2 xiao1 sa3 ， yu2 cang2 yi4 yin3 lun2 。 shu1 cheng2 wu2 guo4 yan4 ， yi1 gu4 you3 xuan2 chun2 。
- kong3 ju4 xing2 zhuang1 shu4 ， ling2 ping1 wo4 ji2 pin2 。 xiao3 ying1 gong1 beng4 lei4 ， qiu1 yue4 jie3 shang1 shen2 。
- hui4 mian4 jie1 li2 hei1 ， han2 qi1 hua4 ku3 xin1 。 jie1 yu2 hai2 ru4 chu3 ， wang2 can4 bu4 gui1 qin2 。
- jin3 li3 can2 dan1 zao4 ， hua1 xi1 de2 diao4 lun2 。 xiao1 zhong1 zhi1 zi4 xi1 ， wan3 qi3 suo3 shui2 qin1 。
- fu2 zhu4 wen2 zhou1 shi3 ， cheng2 cha2 you3 han4 chen2 。 yuan1 hong2 bu2 yi4 xia2 ， long2 hu3 wei4 yi2 xun4 。
- ke4 ze2 gua4 guan1 zhi4 ， jiao1 fei1 qing1 gai4 xin1 。 you2 lai2 yi4 qi4 he2 ， zhi2 qu3 xing4 qing2 zhen1 。
- lang4 ji4 tong2 sheng1 si3 ， wu2 xin1 chi3 jian4 pin2 。 ou3 ran2 cun2 zhe4 yu4 ， xing4 ge4 dui4 song1 yun2 。
- cu1 fan4 yi1 ta1 ri4 ， qiong2 chou2 guai4 ci3 chen2 。 nü3 chang2 cai2 he4 wen3 ， nan2 da4 juan4 shu1 yun2 。
- peng1 kou3 jiang1 ru2 lian4 ， can2 ya2 xue3 si4 yin2 。 ming2 yuan2 dang1 cui4 yan3 ， ye3 zhao4 mei2 qing1 ping2 。
- lü3 xi3 wang2 hou2 zhai2 ， shi2 yao1 jiang1 hai3 ren2 。 zhui1 sui2 bu4 jue2 wan3 ， kuan3 qu3 dong4 mi2 xun2 。
- dan4 shi3 zhi1 lan2 xiu4 ， he2 fan2 dong4 yu3 lin2 。 shan1 yang2 wu2 su2 wu4 ， zheng4 yi4 zheng4 liu2 bin1 。
- chu1 ru4 bing4 an1 ma3 ， guang1 hui1 can1 xi2 zhen1 。 chong2 you2 xian1 zhu3 miao4 ， geng4 li4 shao3 cheng2 yin1 。
- shi2 jing4 tong1 you1 po4 ， qin2 tai2 yin3 jiang4 chun2 。 song4 zhong1 wei2 fen4 tu3 ， jie2 ai4 du2 jing1 zhen1 。
- zhi4 jiu3 gao1 lin2 xia4 ， guan1 qi2 ji1 shui3 bin1 。 qu1 qu1 gan1 lei4 jian3 ， shao1 shao4 xi1 lao2 jin1 。
- wang3 ju4 nian2 yuan2 ji4 ， si1 fan2 zhu3 xi4 chun2 。 chang2 ge1 qiao1 liu3 ying3 ， xiao3 shui4 ping2 teng2 lun2 。
- nong2 yue4 xu1 zhi1 ke4 ， tian2 jia1 gan3 wang4 qin2 。 fu2 sheng1 nan2 qu4 shi2 ， liang2 hui4 xi1 qing1 chen2 。
- lie4 guo2 bing1 ge1 an4 ， jin1 wang2 de2 jiao4 chun2 。 yao4 wen2 chu2 ya4 yu3 ， xiu1 zuo4 hua4 qi2 lin2 。
- xi3 yan3 kan4 qing1 bo2 ， xu1 huai2 ren4 qu1 shen1 。 mo4 ling4 jiao1 qi1 di4 ， wan4 gu3 zhong4 lei2 chen2 。

## 注释

## 译文

## 赏析
