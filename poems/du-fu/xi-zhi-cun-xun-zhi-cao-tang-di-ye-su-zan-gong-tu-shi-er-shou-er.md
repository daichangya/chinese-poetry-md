---
id: du-fu-xi-zhi-cun-xun-zhi-cao-tang-di-ye-su-zan-gong-tu-shi-er-shou-er
title: 西枝邨寻置草堂地夜宿赞公土室二首 二
titlePinyin: xi1 zhi1 cun1 xun2 zhi4 cao3 tang2 di4 ye4 su4 zan4 gong1 tu3 shi4 er4 shou3   er4
titleSlug: xi-zhi-cun-xun-zhi-cao-tang-di-ye-su-zan-gong-tu-shi-er-shou-er
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天寒鸟已归，月出人更静。
- 土室延白光，松门耿疎影。
- 跻攀倦日短，语乐寄夜永。
- 明燃林中薪，暗汲石底井。
- 大师京国旧，德业天机秉。
- 从来支许游，兴趣江湖迥。
- 数奇谪关塞，道广存箕颍。
- 何知戎马间，复接尘事屏。
- 幽寻岂一路，远色有诸岭。
- 晨光稍曚昽，更越西南顶。

## 拼音
- tian1 han2 niao3 yi3 gui1 ， yue4 chu1 ren2 geng4 jing4 。
- tu3 shi4 yan2 bai2 guang1 ， song1 men2 geng3 shu1 ying3 。
- ji1 pan1 juan4 ri4 duan3 ， yu3 le4 ji4 ye4 yong3 。
- ming2 ran2 lin2 zhong1 xin1 ， an4 ji2 shi2 di3 jing3 。
- da4 shi1 jing1 guo2 jiu4 ， de2 ye4 tian1 ji1 bing3 。
- cong2 lai2 zhi1 xu3 you2 ， xing4 qu4 jiang1 hu2 jiong3 。
- shu4 qi2 zhe2 guan1 sai1 ， dao4 guang3 cun2 ji1 ying3 。
- he2 zhi1 rong2 ma3 jian1 ， fu4 jie1 chen2 shi4 ping2 。
- you1 xun2 qi3 yi2 lu4 ， yuan3 se4 you3 zhu1 ling3 。
- chen2 guang1 shao1 meng2 long2 ， geng4 yue4 xi1 nan2 ding3 。

## 注释

## 译文

## 赏析
