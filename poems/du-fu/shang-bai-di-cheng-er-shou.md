---
id: du-fu-shang-bai-di-cheng-er-shou
title: 上白帝城二首
titlePinyin: shang4 bai2 di4 cheng2 er4 shou3
titleSlug: shang-bai-di-cheng-er-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江城含变态，一上一回新。天欲今朝雨，山归万古春。
- 英雄余事业，衰迈久风尘。取醉他乡客，相逢故国人。
- 兵戈犹拥蜀，赋敛强输秦。不是烦形胜，深惭畏损神。
- 白帝空祠庙，孤云自往来。江山城宛转，栋宇客裴回。
- 勇略今何在，当年亦壮哉。后人将酒肉，虚殿日尘埃。
- 谷鸟鸣还过，林花落又开。多惭病无力，骑马入青苔。

## 拼音
- jiang1 cheng2 han2 bian4 tai4 ， yi2 shang4 yi4 hui2 xin1 。 tian1 yu4 jin1 chao2 yu3 ， shan1 gui1 wan4 gu3 chun1 。
- ying1 xiong2 yu2 shi4 ye4 ， shuai1 mai4 jiu3 feng1 chen2 。 qu3 zui4 ta1 xiang1 ke4 ， xiang1 feng2 gu4 guo2 ren2 。
- bing1 ge1 you2 yong1 shu3 ， fu4 lian3 qiang2 shu1 qin2 。 bu2 shi4 fan2 xing2 sheng4 ， shen1 can2 wei4 sun3 shen2 。
- bai2 di4 kong1 ci2 miao4 ， gu1 yun2 zi4 wang3 lai2 。 jiang1 shan1 cheng2 wan3 zhuan3 ， dong4 yu3 ke4 pei2 hui2 。
- yong3 lüe4 jin1 he2 zai4 ， dang1 nian2 yi4 zhuang4 zai1 。 hou4 ren2 jiang1 jiu3 rou4 ， xu1 dian4 ri4 chen2 ai1 。
- gu3 niao3 ming2 hai2 guo4 ， lin2 hua1 luo4 you4 kai1 。 duo1 can2 bing4 wu2 li4 ， qi2 ma3 ru4 qing1 tai2 。

## 注释

## 译文

## 赏析
