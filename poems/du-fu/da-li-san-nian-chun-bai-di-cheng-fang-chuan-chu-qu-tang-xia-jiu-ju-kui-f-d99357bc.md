---
id: du-fu-da-li-san-nian-chun-bai-di-cheng-fang-chuan-chu-qu-tang-xia-jiu-ju-kui-f-d99357bc
title: 大历三年春白帝城放船出瞿塘峡久居夔府将适江陵漂泊有诗凡四十韵
titlePinyin: da4 li4 san1 nian2 chun1 bai2 di4 cheng2 fang4 chuan2 chu1 qu2 tang2 xia2 jiu3 ju1 kui2 fu3 jiang1 shi4 jiang1 ling2 piao1 bo2 you3 shi1 fan2 si4 shi2 yun4
titleSlug: da-li-san-nian-chun-bai-di-cheng-fang-chuan-chu-qu-tang-xia-jiu-ju-kui-f-d99357bc
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 老向巴人里，今辞楚塞隅。入舟翻不乐，解缆独长吁。
- 窄转深啼狖，虚随乱浴凫。石苔凌几杖，空翠扑肌肤。
- 叠壁排霜剑，奔泉溅水珠。杳冥藤上下，浓澹树荣枯。
- 神女峰娟妙，昭君宅有无。曲留明怨惜，梦尽失欢娱。
- 摆阖盘涡沸，欹斜激浪输。风雷缠地脉，冰雪耀天衢。
- 鹿角真走险，狼头如跋胡。恶滩宁变色，高卧负微躯。
- 书史全倾挠，装囊半压濡。生涯临臬兀，死地脱斯须。
- 不有平川决，焉知众壑趋。乾坤霾涨海，雨露洗春芜。
- 鸥鸟牵丝飏，骊龙濯锦纡。落霞沉绿绮，残月坏金枢。
- 泥笋苞初荻，沙茸出小蒲。雁儿争水马，燕子逐樯乌。
- 绝岛容烟雾，环洲纳晓晡。前闻辨陶牧，转眄拂宜都。
- 县郭南畿好，津亭北望孤。劳心依憩息，朗咏划昭苏。
- 意遣乐还笑，衰迷贤与愚。飘萧将素发，汩没听洪炉。
- 丘壑曾忘返，文章敢自诬。此生遭圣代，谁分哭穷途。
- 卧疾淹为客，蒙恩早厕儒。廷争酬造化，朴直乞江湖。
- 滟滪险相迫，沧浪深可逾。浮名寻已已，懒计却区区。
- 喜近天皇寺，先披古画图。应经帝子渚，同泣舜苍梧。
- 朝士兼戎服，君王按湛卢。旄头初俶扰，鹑首丽泥涂。
- 甲卒身虽贵，书生道固殊。出尘皆野鹤，历块匪辕驹。
- 伊吕终难降，韩彭不易呼。五云高太甲，六月旷抟扶。
- 回首黎元病，争权将帅诛。山林托疲苶，未必免崎岖。

## 拼音
- lao3 xiang4 ba1 ren2 li3 ， jin1 ci2 chu3 sai1 yu2 。 ru4 zhou1 fan1 bu2 le4 ， jie3 lan3 du2 chang2 xu1 。
- zhai3 zhuan3 shen1 ti2 you4 ， xu1 sui2 luan4 yu4 fu2 。 shi2 tai2 ling2 ji3 zhang4 ， kong1 cui4 pu1 ji1 fu1 。
- die2 bi4 pai2 shuang1 jian4 ， ben1 quan2 jian4 shui3 zhu1 。 yao3 ming2 teng2 shang4 xia4 ， nong2 dan4 shu4 rong2 ku1 。
- shen2 nü3 feng1 juan1 miao4 ， zhao1 jun1 zhai2 you3 wu2 。 qu3 liu2 ming2 yuan4 xi1 ， meng4 jin4 shi1 huan1 yu2 。
- bai3 he2 pan2 wo1 fei4 ， qi1 xie2 ji1 lang4 shu1 。 feng1 lei2 chan2 di4 mai4 ， bing1 xue3 yao4 tian1 qu2 。
- lu4 jiao3 zhen1 zou3 xian3 ， lang2 tou2 ru2 ba2 hu2 。 e4 tan1 ning2 bian4 se4 ， gao1 wo4 fu4 wei1 qu1 。
- shu1 shi3 quan2 qing1 nao2 ， zhuang1 nang2 ban4 ya1 ru2 。 sheng1 ya2 lin2 nie4 wu4 ， si3 di4 tuo1 si1 xu1 。
- bu4 you3 ping2 chuan1 jue2 ， yan1 zhi1 zhong4 he4 qu1 。 qian2 kun1 mai2 zhang3 hai3 ， yu3 lu4 xi3 chun1 wu2 。
- ou1 niao3 qian1 si1 yang2 ， li2 long2 zhuo2 jin3 yu1 。 luo4 xia2 chen2 lü4 qi3 ， can2 yue4 huai4 jin1 shu1 。
- ni2 sun3 bao1 chu1 di2 ， sha1 rong2 chu1 xiao3 pu2 。 yan4 er2 zheng1 shui3 ma3 ， yan4 zi0 zhu2 qiang2 wu1 。
- jue2 dao3 rong2 yan1 wu4 ， huan2 zhou1 na4 xiao3 bu1 。 qian2 wen2 bian4 tao2 mu4 ， zhuan3 mian3 fu2 yi2 dou1 。
- xian4 guo1 nan2 ji1 hao3 ， jin1 ting2 bei3 wang4 gu1 。 lao2 xin1 yi1 qi4 xi1 ， lang3 yong3 hua4 zhao1 su1 。
- yi4 qian3 le4 hai2 xiao4 ， shuai1 mi2 xian2 yu3 yu2 。 piao1 xiao1 jiang1 su4 fa1 ， gu3 mei2 ting1 hong2 lu2 。
- qiu1 he4 ceng2 wang4 fan3 ， wen2 zhang1 gan3 zi4 wu1 。 ci3 sheng1 zao1 sheng4 dai4 ， shui2 fen1 ku1 qiong2 tu2 。
- wo4 ji2 yan1 wei4 ke4 ， meng2 en1 zao3 ce4 ru2 。 ting2 zheng1 chou2 zao4 hua4 ， pu3 zhi2 qi3 jiang1 hu2 。
- yan4 yu4 xian3 xiang1 po4 ， cang1 lang4 shen1 ke3 yu2 。 fu2 ming2 xun2 yi3 yi3 ， lan3 ji4 que4 qu1 qu1 。
- xi3 jin4 tian1 huang2 si4 ， xian1 pi1 gu3 hua4 tu2 。 ying4 jing1 di4 zi3 zhu3 ， tong2 qi4 shun4 cang1 wu2 。
- chao2 shi4 jian1 rong2 fu2 ， jun1 wang2 an4 zhan4 lu2 。 mao2 tou2 chu1 chu4 rao3 ， chun2 shou3 li4 ni2 tu2 。
- jia3 zu2 shen1 sui1 gui4 ， shu1 sheng1 dao4 gu4 shu1 。 chu1 chen2 jie1 ye3 he4 ， li4 kuai4 fei3 yuan2 ju1 。
- yi1 lü3 zhong1 nan2 jiang4 ， han2 peng2 bu2 yi4 hu1 。 wu3 yun2 gao1 tai4 jia3 ， liu4 yue4 kuang4 tuan2 fu2 。
- hui2 shou3 li2 yuan2 bing4 ， zheng1 quan2 jiang4 shuai4 zhu1 。 shan1 lin2 tuo1 pi2 nie2 ， wei4 bi4 mian3 qi2 qu1 。

## 注释

## 译文

## 赏析
