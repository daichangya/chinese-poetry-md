---
id: du-fu-ti-heng-shan-xian-wen-xuan-wang-miao-xin-xue-tang-cheng-lu-zai
title: 题衡山县文宣王庙新学堂，呈陆宰
titlePinyin: ti2 heng2 shan1 xian4 wen2 xuan1 wang2 miao4 xin1 xue2 tang2 ， cheng2 lu4 zai3
titleSlug: ti-heng-shan-xian-wen-xuan-wang-miao-xin-xue-tang-cheng-lu-zai
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 旄头彗紫微，无复俎豆事。金甲相排荡，青衿一憔悴。
- 呜呼已十年，儒服弊于地。征夫不遑息，学者沦素志。
- 我行洞庭野，欻得文翁肆。侁侁胄子行，若舞风雩至。
- 周室宜中兴，孔门未应弃。是以资雅才，涣然立新意。
- 衡山虽小邑，首唱恢大义。因见县尹心，根源旧宫閟。
- 讲堂非曩构，大屋加涂墍。下可容百人，墙隅亦深邃。
- 何必三千徒，始压戎马气。林木在庭户，密干叠苍翠。
- 有井朱夏时，辘轳冻阶戺。耳闻读书声，杀伐灾仿佛。
- 故国延归望，衰颜减愁思。南纪改波澜，西河共风味。
- 采诗倦跋涉，载笔尚可记。高歌激宇宙，凡百慎失坠。

## 拼音
- mao2 tou2 hui4 zi3 wei1 ， wu2 fu4 zu3 dou4 shi4 。 jin1 jia3 xiang1 pai2 dang4 ， qing1 jin1 yi4 qiao2 cui4 。
- wu1 hu1 yi3 shi2 nian2 ， ru2 fu2 bi4 yu2 di4 。 zheng1 fu1 bu4 huang2 xi1 ， xue2 zhe3 lun2 su4 zhi4 。
- wo3 xing2 dong4 ting2 ye3 ， chua1 de2 wen2 weng1 si4 。 shen1 shen1 zhou4 zi3 xing2 ， ruo4 wu3 feng1 yu2 zhi4 。
- zhou1 shi4 yi2 zhong1 xing1 ， kong3 men2 wei4 ying4 qi4 。 shi4 yi3 zi1 ya3 cai2 ， huan4 ran2 li4 xin1 yi4 。
- heng2 shan1 sui1 xiao3 yi4 ， shou3 chang4 hui1 da4 yi4 。 yin1 jian4 xian4 yin3 xin1 ， gen1 yuan2 jiu4 gong1 bi4 。
- jiang3 tang2 fei1 nang3 gou4 ， da4 wu1 jia1 tu2 xi4 。 xia4 ke3 rong2 bai3 ren2 ， qiang2 yu2 yi4 shen1 sui4 。
- he2 bi4 san1 qian1 tu2 ， shi3 ya1 rong2 ma3 qi4 。 lin2 mu4 zai4 ting2 hu4 ， mi4 gan1 die2 cang1 cui4 。
- you3 jing3 zhu1 xia4 shi2 ， lu4 lu2 dong4 jie1 shi4 。 er3 wen2 du2 shu1 sheng1 ， sha1 fa2 zai1 fang3 fu2 。
- gu4 guo2 yan2 gui1 wang4 ， shuai1 yan2 jian3 chou2 si1 。 nan2 ji4 gai3 bo1 lan2 ， xi1 he2 gong4 feng1 wei4 。
- cai3 shi1 juan4 ba2 she4 ， zai3 bi3 shang4 ke3 ji4 。 gao1 ge1 ji1 yu3 zhou4 ， fan2 bai3 shen4 shi1 zhui4 。

## 注释

## 译文

## 赏析
