---
id: du-fu-bei-zheng
title: 北征
titlePinyin: bei3 zheng1
titleSlug: bei-zheng
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 皇帝二载秋，闰八月初吉。杜子将北征，苍茫问家室。
- 维时遭艰虞，朝野少暇日。顾惭恩私被，诏许归蓬荜。
- 拜辞诣阙下，怵惕久未出。虽乏谏诤姿，恐君有遗失。
- 君诚中兴主，经纬固密勿。东胡反未已，臣甫愤所切。
- 挥涕恋行在，道途犹恍惚。乾坤含疮痍，忧虞何时毕。
- 靡靡逾阡陌，人烟眇萧瑟。所遇多被伤，呻吟更流血。
- 回首凤翔县，旌旗晚明灭。前登寒山重，屡得饮马窟。
- 邠郊入地底，泾水中荡潏。猛虎立我前，苍崖吼时裂。
- 菊垂今秋花，石戴古车辙。青云动高兴，幽事亦可悦。
- 山果多琐细，罗生杂橡栗。或红如丹砂，或黑如点漆。
- 雨露之所濡，甘苦齐结实。缅思桃源内，益叹身世拙。
- 坡陀望鄜畤，岩谷互出没。我行已水滨，我仆犹木末。
- 鸱鸟鸣黄桑，野鼠拱乱穴。夜深经战场，寒月照白骨。
- 潼关百万师，往者散何卒。遂令半秦民，残害为异物。
- 况我堕胡尘，及归尽华发。经年至茅屋，妻子衣百结。
- 恸哭松声回，悲泉共幽咽。平生所娇儿，颜色白胜雪。
- 见耶背面啼，垢腻脚不袜。床前两小女，补绽才过膝。
- 海图坼波涛，旧绣移曲折。天吴及紫凤，颠倒在裋褐。
- 老夫情怀恶，呕泄卧数日。那无囊中帛，救汝寒凛栗。
- 粉黛亦解苞，衾裯稍罗列。瘦妻面复光，痴女头自栉。
- 学母无不为，晓妆随手抹。移时施朱铅，狼藉画眉阔。
- 生还对童稚，似欲忘饥渴。问事竞挽须，谁能即嗔喝。
- 翻思在贼愁，甘受杂乱聒。新归且慰意，生理焉能说。
- 至尊尚蒙尘，几日休练卒。仰观天色改，坐觉祆气豁。
- 阴风西北来，惨澹随回鹘。其王愿助顺，其俗善驰突。
- 送兵五千人，驱马一万匹。此辈少为贵，四方服勇决。
- 所用皆鹰腾，破敌过箭疾。圣心颇虚伫，时议气欲夺。
- 伊洛指掌收，西京不足拔。官军请深入，蓄锐何俱发。
- 此举开青徐，旋瞻略恒碣。昊天积霜露，正气有肃杀。
- 祸转亡胡岁，势成擒胡月。胡命其能久，皇纲未宜绝。
- 忆昨狼狈初，事与古先别。奸臣竟菹醢，同恶随荡析。
- 不闻夏殷衰，中自诛褒妲。周汉获再兴，宣光果明哲。
- 桓桓陈将军，仗钺奋忠烈。微尔人尽非，于今国犹活。
- 凄凉大同殿，寂寞白兽闼。都人望翠华，佳气向金阙。
- 园陵固有神，扫洒数不缺。煌煌太宗业，树立甚宏达。

## 拼音
- huang2 di4 er4 zai3 qiu1 ， run4 ba1 yue4 chu1 ji2 。 du4 zi3 jiang1 bei3 zheng1 ， cang1 mang2 wen4 jia1 shi4 。
- wei2 shi2 zao1 jian1 yu2 ， chao2 ye3 shao3 xia2 ri4 。 gu4 can2 en1 si1 bei4 ， zhao4 xu3 gui1 peng2 bi4 。
- bai4 ci2 yi4 que1 xia4 ， chu4 ti4 jiu3 wei4 chu1 。 sui1 fa2 jian4 zheng4 zi1 ， kong3 jun1 you3 yi2 shi1 。
- jun1 cheng2 zhong1 xing1 zhu3 ， jing1 wei3 gu4 mi4 wu4 。 dong1 hu2 fan3 wei4 yi3 ， chen2 fu3 fen4 suo3 qie4 。
- hui1 ti4 lian4 xing2 zai4 ， dao4 tu2 you2 huang3 hu1 。 qian2 kun1 han2 chuang1 yi2 ， you1 yu2 he2 shi2 bi4 。
- mi2 mi2 yu2 qian1 mo4 ， ren2 yan1 miao3 xiao1 se4 。 suo3 yu4 duo1 bei4 shang1 ， shen1 yin2 geng4 liu2 xue4 。
- hui2 shou3 feng4 xiang2 xian4 ， jing1 qi2 wan3 ming2 mie4 。 qian2 deng1 han2 shan1 zhong4 ， lü3 de2 yin3 ma3 ku1 。
- bin1 jiao1 ru4 di4 di3 ， jing1 shui3 zhong1 dang4 yu4 。 meng3 hu3 li4 wo3 qian2 ， cang1 ya2 hou3 shi2 lie4 。
- ju2 chui2 jin1 qiu1 hua1 ， shi2 dai4 gu3 che1 zhe2 。 qing1 yun2 dong4 gao1 xing4 ， you1 shi4 yi4 ke3 yue4 。
- shan1 guo3 duo1 suo3 xi4 ， luo2 sheng1 za2 xiang4 li4 。 huo4 hong2 ru2 dan1 sha1 ， huo4 hei1 ru2 dian3 qi1 。
- yu3 lu4 zhi1 suo3 ru2 ， gan1 ku3 qi2 jie1 shi0 。 mian3 si1 tao2 yuan2 nei4 ， yi4 tan4 shen1 shi4 zhuo1 。
- po1 tuo2 wang4 fu1 zhi4 ， yan2 gu3 hu4 chu1 mo4 。 wo3 xing2 yi3 shui3 bin1 ， wo3 pu2 you2 mu4 mo4 。
- chi1 niao3 ming2 huang2 sang1 ， ye3 shu3 gong3 luan4 xue2 。 ye4 shen1 jing1 zhan4 chang3 ， han2 yue4 zhao4 bai2 gu3 。
- tong2 guan1 bai3 wan4 shi1 ， wang3 zhe3 san4 he2 zu2 。 sui4 ling4 ban4 qin2 min2 ， can2 hai4 wei4 yi4 wu4 。
- kuang4 wo3 duo4 hu2 chen2 ， ji2 gui1 jin4 hua2 fa4 。 jing1 nian2 zhi4 mao2 wu1 ， qi1 zi3 yi1 bai3 jie2 。
- tong4 ku1 song1 sheng1 hui2 ， bei1 quan2 gong4 you1 yan4 。 ping2 sheng1 suo3 jiao1 er2 ， yan2 se4 bai2 sheng4 xue3 。
- jian4 ye1 bei4 mian4 ti2 ， gou4 ni4 jiao3 bu2 wa4 。 chuang2 qian2 liang3 xiao3 nü3 ， bu3 zhan4 cai2 guo4 xi1 。
- hai3 tu2 che4 bo1 tao1 ， jiu4 xiu4 yi2 qu1 zhe2 。 tian1 wu2 ji2 zi3 feng4 ， dian1 dao3 zai4 shu4 he4 。
- lao3 fu1 qing2 huai2 e4 ， ou3 xie4 wo4 shu4 ri4 。 na4 wu2 nang2 zhong1 bo2 ， jiu4 ru3 han2 lin3 li4 。
- fen3 dai4 yi4 jie3 bao1 ， qin1 dao1 shao1 luo2 lie4 。 shou4 qi1 mian4 fu4 guang1 ， chi1 nü3 tou2 zi4 zhi4 。
- xue2 mu3 wu2 bu2 wei4 ， xiao3 zhuang1 sui2 shou3 mo3 。 yi2 shi2 shi1 zhu1 qian1 ， lang2 ji2 hua4 mei2 kuo4 。
- sheng1 huan2 dui4 tong2 zhi4 ， si4 yu4 wang4 ji1 ke3 。 wen4 shi4 jing4 wan3 xu1 ， shui2 neng2 ji2 chen1 he1 。
- fan1 si1 zai4 zei2 chou2 ， gan1 shou4 za2 luan4 guo1 。 xin1 gui1 qie3 wei4 yi4 ， sheng1 li3 yan1 neng2 shuo1 。
- zhi4 zun1 shang4 meng2 chen2 ， ji3 ri4 xiu1 lian4 zu2 。 yang3 guan1 tian1 se4 gai3 ， zuo4 jue2 xian1 qi4 huo1 。
- yin1 feng1 xi1 bei3 lai2 ， can3 dan4 sui2 hui2 hu2 。 qi2 wang2 yuan4 zhu4 shun4 ， qi2 su2 shan4 chi2 tu1 。
- song4 bing1 wu3 qian1 ren2 ， qu1 ma3 yi2 wan4 pi3 。 ci3 bei4 shao3 wei4 gui4 ， si4 fang1 fu2 yong3 jue2 。
- suo3 yong4 jie1 ying1 teng2 ， po4 di2 guo4 jian4 ji2 。 sheng4 xin1 po1 xu1 zhu4 ， shi2 yi4 qi4 yu4 duo2 。
- yi1 luo4 zhi3 zhang3 shou1 ， xi1 jing1 bu4 zu2 ba2 。 guan1 jun1 qing3 shen1 ru4 ， xu4 rui4 he2 ju4 fa1 。
- ci3 ju3 kai1 qing1 xu2 ， xuan2 zhan1 lüe4 heng2 jie2 。 hao4 tian1 ji1 shuang1 lu4 ， zheng4 qi4 you3 su4 sha1 。
- huo4 zhuan3 wang2 hu2 sui4 ， shi4 cheng2 qin2 hu2 yue4 。 hu2 ming4 qi2 neng2 jiu3 ， huang2 gang1 wei4 yi2 jue2 。
- yi4 zuo2 lang2 bei4 chu1 ， shi4 yu3 gu3 xian1 bie2 。 jian1 chen2 jing4 zu1 hai3 ， tong2 e4 sui2 dang4 xi1 。
- bu4 wen2 xia4 yin1 shuai1 ， zhong1 zi4 zhu1 bao1 da2 。 zhou1 han4 huo4 zai4 xing1 ， xuan1 guang1 guo3 ming2 zhe2 。
- huan2 huan2 chen2 jiang1 jun1 ， zhang4 yue4 fen4 zhong1 lie4 。 wei1 er3 ren2 jin4 fei1 ， yu2 jin1 guo2 you2 huo2 。
- qi1 liang2 da4 tong2 dian4 ， ji4 mo4 bai2 shou4 ta4 。 dou1 ren2 wang4 cui4 hua2 ， jia1 qi4 xiang4 jin1 que1 。
- yuan2 ling2 gu4 you3 shen2 ， sao3 sa3 shu4 bu4 que1 。 huang2 huang2 tai4 zong1 ye4 ， shu4 li4 shen4 hong2 da2 。

## 注释

## 译文

## 赏析
