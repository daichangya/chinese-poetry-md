---
id: du-fu-ke-tang
title: 客堂
titlePinyin: ke4 tang2
titleSlug: ke-tang
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昨离少城，而今异楚蜀。舍舟复深山，窅窕一林麓。
- 栖泊云安县，消中内相毒。旧疾甘载来，衰年得无足。
- 死为殊方鬼，头白免短促。老马终望云，南雁意在北。
- 别家长儿女，欲起惭筋力。客堂序节改，具物对羁束。
- 石暄蕨芽紫，渚秀芦笋绿。巴莺纷未稀，徼麦早向熟。
- 悠悠日动江，漠漠春辞木。台郎选才俊，自顾亦已极。
- 前辈声名人，埋没何所得。居然绾章绂，受性本幽独。
- 平生憩息地，必种数竿竹。事业只浊醪，营葺但草屋。
- 上公有记者，累奏资薄禄。主忧岂济时，身远弥旷职。
- 循文庙算正，献可天衢直。尚想趋朝廷，毫发裨社稷。
- 形骸今若是，进退委行色。

## 拼音
- yi4 zuo2 li2 shao3 cheng2 ， er2 jin1 yi4 chu3 shu3 。 she4 zhou1 fu4 shen1 shan1 ， yao3 tiao3 yi4 lin2 lu4 。
- qi1 bo2 yun2 an1 xian4 ， xiao1 zhong1 nei4 xiang1 du2 。 jiu4 ji2 gan1 zai3 lai2 ， shuai1 nian2 de2 wu2 zu2 。
- si3 wei4 shu1 fang1 gui3 ， tou2 bai2 mian3 duan3 cu4 。 lao3 ma3 zhong1 wang4 yun2 ， nan2 yan4 yi4 zai4 bei3 。
- bie2 jia1 zhang3 er2 nü3 ， yu4 qi3 can2 jin1 li4 。 ke4 tang2 xu4 jie2 gai3 ， ju4 wu4 dui4 ji1 shu4 。
- shi2 xuan1 jue2 ya2 zi3 ， zhu3 xiu4 lu2 sun3 lü4 。 ba1 ying1 fen1 wei4 xi1 ， jiao3 mai4 zao3 xiang4 shu2 。
- you1 you1 ri4 dong4 jiang1 ， mo4 mo4 chun1 ci2 mu4 。 tai2 lang2 xuan3 cai2 jun4 ， zi4 gu4 yi4 yi3 ji2 。
- qian2 bei4 sheng1 ming2 ren2 ， mai2 mo4 he2 suo3 de2 。 ju1 ran2 wan3 zhang1 fu2 ， shou4 xing4 ben3 you1 du2 。
- ping2 sheng1 qi4 xi1 di4 ， bi4 zhong3 shu4 gan1 zhu2 。 shi4 ye4 zhi1 zhuo2 lao2 ， ying2 qi4 dan4 cao3 wu1 。
- shang4 gong1 you3 ji4 zhe3 ， lei4 zou4 zi1 bao2 lu4 。 zhu3 you1 qi3 ji4 shi2 ， shen1 yuan3 mi2 kuang4 zhi2 。
- xun2 wen2 miao4 suan4 zheng4 ， xian4 ke3 tian1 qu2 zhi2 。 shang4 xiang3 qu1 chao2 ting2 ， hao2 fa1 bi4 she4 ji4 。
- xing2 hai2 jin1 ruo4 shi4 ， jin4 tui4 wei3 xing2 se4 。

## 注释

## 译文

## 赏析
