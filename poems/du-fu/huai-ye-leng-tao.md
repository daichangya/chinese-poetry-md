---
id: du-fu-huai-ye-leng-tao
title: 槐叶冷淘
titlePinyin: huai2 ye4 leng3 tao2
titleSlug: huai-ye-leng-tao
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 青青高槐叶，采掇付中厨。
- 新面来近市，汁滓宛相俱。
- 入鼎资过熟，加餐愁欲无。
- 碧鲜俱照箸，香饭兼苞芦。
- 经齿冷于雪，劝人投此珠。
- 愿随金騕褭，走置锦屠苏。
- 路远思恐泥，兴深终不渝。
- 献芹则小小，荐藻明区区。
- 万里露寒殿，开冰清玉壶。
- 君王纳凉晚，此味亦时须。

## 拼音
- qing1 qing1 gao1 huai2 ye4 ， cai3 duo1 fu4 zhong1 chu2 。
- xin1 mian4 lai2 jin4 shi4 ， zhi1 zi3 wan3 xiang1 ju4 。
- ru4 ding3 zi1 guo4 shu2 ， jia1 can1 chou2 yu4 wu2 。
- bi4 xian1 ju4 zhao4 zhu4 ， xiang1 fan4 jian1 bao1 lu2 。
- jing1 chi3 leng3 yu2 xue3 ， quan4 ren2 tou2 ci3 zhu1 。
- yuan4 sui2 jin1 yao3 niao3 ， zou3 zhi4 jin3 tu2 su1 。
- lu4 yuan3 si1 kong3 ni2 ， xing1 shen1 zhong1 bu4 yu2 。
- xian4 qin2 ze2 xiao3 xiao3 ， jian4 zao3 ming2 qu1 qu1 。
- wan4 li3 lu4 han2 dian4 ， kai1 bing1 qing1 yu4 hu2 。
- jun1 wang2 na4 liang2 wan3 ， ci3 wei4 yi4 shi2 xu1 。

## 注释

## 译文

## 赏析
