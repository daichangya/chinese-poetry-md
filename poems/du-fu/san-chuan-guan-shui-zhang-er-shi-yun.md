---
id: du-fu-san-chuan-guan-shui-zhang-er-shi-yun
title: 三川观水涨二十韵
titlePinyin: san1 chuan1 guan1 shui3 zhang3 er4 shi2 yun4
titleSlug: san-chuan-guan-shui-zhang-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我经华原来，不复见平陆。北上唯土山，连山走穷谷。
- 火云无时出，飞电常在目。自多穷岫雨，行潦相豗蹙。
- 蓊匌川气黄，群流会空曲。清晨望高浪，忽谓阴崖踣。
- 恐泥窜蛟龙，登危聚麋鹿。枯查卷拔树，礧磈共充塞。
- 声吹鬼神下，势阅人代速。不有万穴归，何以尊四渎。
- 及观泉源涨，反惧江海覆。漂沙坼岸去，漱壑松柏秃。
- 乘陵破山门，回斡裂地轴。交洛赴洪河，及关岂信宿。
- 应沈数州没，如听万室哭。秽浊殊未清，风涛怒犹蓄。
- 何时通舟车，阴气不黪黩。浮生有荡汩，吾道正羁束。
- 人寰难容身，石壁滑侧足。云雷此不已，艰险路更局。
- 普天无川梁，欲济愿水缩。因悲中林士，未脱众鱼腹。
- 举头向苍天，安得骑鸿鹄。

## 拼音
- wo3 jing1 hua2 yuan2 lai2 ， bu2 fu4 jian4 ping2 lu4 。 bei3 shang4 wei2 tu3 shan1 ， lian2 shan1 zou3 qiong2 gu3 。
- huo3 yun2 wu2 shi2 chu1 ， fei1 dian4 chang2 zai4 mu4 。 zi4 duo1 qiong2 xiu4 yu3 ， xing2 liao2 xiang1 hui1 cu4 。
- weng3 ge2 chuan1 qi4 huang2 ， qun2 liu2 hui4 kong1 qu3 。 qing1 chen2 wang4 gao1 lang4 ， hu1 wei4 yin1 ya2 bo2 。
- kong3 ni2 cuan4 jiao1 long2 ， deng1 wei1 ju4 mi2 lu4 。 ku1 cha2 juan4 ba2 shu4 ， lei2 wei3 gong4 chong1 se4 。
- sheng1 chui1 gui3 shen2 xia4 ， shi4 yue4 ren2 dai4 su4 。 bu4 you3 wan4 xue2 gui1 ， he2 yi3 zun1 si4 du2 。
- ji2 guan1 quan2 yuan2 zhang3 ， fan3 ju4 jiang1 hai3 fu4 。 piao1 sha1 che4 an4 qu4 ， shu4 he4 song1 bai3 tu1 。
- cheng2 ling2 po4 shan1 men2 ， hui2 wo4 lie4 di4 zhou2 。 jiao1 luo4 fu4 hong2 he2 ， ji2 guan1 qi3 xin4 su4 。
- ying4 shen3 shu4 zhou1 mei2 ， ru2 ting1 wan4 shi4 ku1 。 hui4 zhuo2 shu1 wei4 qing1 ， feng1 tao1 nu4 you2 xu4 。
- he2 shi2 tong1 zhou1 che1 ， yin1 qi4 bu4 can3 du2 。 fu2 sheng1 you3 dang4 gu3 ， wu2 dao4 zheng4 ji1 shu4 。
- ren2 huan2 nan2 rong2 shen1 ， shi2 bi4 hua2 ce4 zu2 。 yun2 lei2 ci3 bu4 yi3 ， jian1 xian3 lu4 geng4 ju2 。
- pu3 tian1 wu2 chuan1 liang2 ， yu4 ji4 yuan4 shui3 suo1 。 yin1 bei1 zhong1 lin2 shi4 ， wei4 tuo1 zhong4 yu2 fu4 。
- ju3 tou2 xiang4 cang1 tian1 ， an1 de2 qi2 hong2 hu2 。

## 注释

## 译文

## 赏析
