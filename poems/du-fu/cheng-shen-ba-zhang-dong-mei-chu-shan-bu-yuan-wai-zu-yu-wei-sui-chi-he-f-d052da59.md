---
id: du-fu-cheng-shen-ba-zhang-dong-mei-chu-shan-bu-yuan-wai-zu-yu-wei-sui-chi-he-f-d052da59
title: 承沈八丈东美除膳部员外阻雨未遂驰贺奉寄此诗
titlePinyin: cheng2 shen3 ba1 zhang4 dong1 mei3 chu2 shan4 bu4 yuan2 wai4 zu3 yu3 wei4 sui4 chi2 he4 feng4 ji4 ci3 shi1
titleSlug: cheng-shen-ba-zhang-dong-mei-chu-shan-bu-yuan-wai-zu-yu-wei-sui-chi-he-f-d052da59
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 今日西京掾，多除内省郎。
- 通家惟沈氏，谒帝似冯唐。
- 诗律群公问，儒门旧史长。
- 清秋便寓直，列宿顿辉光。
- 未暇申宴慰，含情空激扬。
- 司存何所比，膳部默凄伤。
- 贫贱人事略，经过霖潦妨。
- 礼同诸父长，恩岂布衣忘。
- 天路牵骐骥，云台引栋梁。
- 徒怀贡公喜，飒飒鬓毛苍。

## 拼音
- jin1 ri4 xi1 jing1 yuan4 ， duo1 chu2 nei4 xing3 lang2 。
- tong1 jia1 wei2 shen3 shi4 ， ye4 di4 si4 feng2 tang2 。
- shi1 lü4 qun2 gong1 wen4 ， ru2 men2 jiu4 shi3 chang2 。
- qing1 qiu1 bian4 yu4 zhi2 ， lie4 su4 dun4 hui1 guang1 。
- wei4 xia2 shen1 yan4 wei4 ， han2 qing2 kong1 ji1 yang2 。
- si1 cun2 he2 suo3 bi3 ， shan4 bu4 mo4 qi1 shang1 。
- pin2 jian4 ren2 shi4 lüe4 ， jing1 guo4 lin2 liao2 fang2 。
- li3 tong2 zhu1 fu4 chang2 ， en1 qi3 bu4 yi1 wang4 。
- tian1 lu4 qian1 qi2 ji4 ， yun2 tai2 yin3 dong4 liang2 。
- tu2 huai2 gong4 gong1 xi3 ， sa4 sa4 bin4 mao2 cang1 。

## 注释

## 译文

## 赏析
