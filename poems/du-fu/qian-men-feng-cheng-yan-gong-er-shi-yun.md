---
id: du-fu-qian-men-feng-cheng-yan-gong-er-shi-yun
title: 遣闷奉呈严公二十韵
titlePinyin: qian3 men1 feng4 cheng2 yan2 gong1 er4 shi2 yun4
titleSlug: qian-men-feng-cheng-yan-gong-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白水鱼竿客，清秋鹤发翁。胡为来幕下，只合在舟中。
- 黄卷真如律，青袍也自公。老妻忧坐痹，幼女问头风。
- 平地专欹倒，分曹失异同。礼甘衰力就，义忝上官通。
- 畴昔论诗早，光辉仗钺雄。宽容存性拙，剪拂念途穷。
- 露裛思藤架，烟霏想桂丛。信然龟触网，直作鸟窥笼。
- 西岭纡村北，南江绕舍东。竹皮寒旧翠，椒实雨新红。
- 浪簸船应坼，杯干瓮即空。藩篱生野径，斤斧任樵童。
- 束缚酬知己，蹉跎效小忠。周防期稍稍，太简遂匆匆。
- 晓入朱扉启，昏归画角终。不成寻别业，未敢息微躬。
- 乌鹊愁银汉，驽骀怕锦幪。会希全物色，时放倚梧桐。

## 拼音
- bai2 shui3 yu2 gan1 ke4 ， qing1 qiu1 he4 fa1 weng1 。 hu2 wei4 lai2 mu4 xia4 ， zhi1 he2 zai4 zhou1 zhong1 。
- huang2 juan4 zhen1 ru2 lü4 ， qing1 pao2 ye3 zi4 gong1 。 lao3 qi1 you1 zuo4 bi4 ， you4 nü3 wen4 tou2 feng1 。
- ping2 di4 zhuan1 qi1 dao3 ， fen1 cao2 shi1 yi4 tong2 。 li3 gan1 shuai1 li4 jiu4 ， yi4 tian3 shang4 guan1 tong1 。
- chou2 xi1 lun4 shi1 zao3 ， guang1 hui1 zhang4 yue4 xiong2 。 kuan1 rong2 cun2 xing4 zhuo1 ， jian3 fu2 nian4 tu2 qiong2 。
- lu4 yi4 si1 teng2 jia4 ， yan1 fei1 xiang3 gui4 cong2 。 xin4 ran2 gui1 chu4 wang3 ， zhi2 zuo4 niao3 kui1 long2 。
- xi1 ling3 yu1 cun1 bei3 ， nan2 jiang1 rao4 she4 dong1 。 zhu2 pi2 han2 jiu4 cui4 ， jiao1 shi2 yu3 xin1 hong2 。
- lang4 bo4 chuan2 ying4 che4 ， bei1 gan1 weng4 ji2 kong1 。 fan1 li2 sheng1 ye3 jing4 ， jin1 fu3 ren4 qiao2 tong2 。
- shu4 fu4 chou2 zhi1 ji3 ， cuo1 tuo2 xiao4 xiao3 zhong1 。 zhou1 fang2 qi1 shao1 shao1 ， tai4 jian3 sui4 cong1 cong1 。
- xiao3 ru4 zhu1 fei1 qi3 ， hun1 gui1 hua4 jiao3 zhong1 。 bu4 cheng2 xun2 bie2 ye4 ， wei4 gan3 xi1 wei1 gong1 。
- wu1 que4 chou2 yin2 han4 ， nu2 dai4 pa4 jin3 meng2 。 hui4 xi1 quan2 wu4 se4 ， shi2 fang4 yi3 wu2 tong2 。

## 注释

## 译文

## 赏析
