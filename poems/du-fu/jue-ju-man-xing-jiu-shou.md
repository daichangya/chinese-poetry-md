---
id: du-fu-jue-ju-man-xing-jiu-shou
title: 绝句漫兴九首
titlePinyin: jue2 ju4 man4 xing1 jiu3 shou3
titleSlug: jue-ju-man-xing-jiu-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 眼见客愁愁不醒，无赖春色到江亭。
- 即遣花开深造次，便觉莺语太丁宁。
- 手种桃李非无主，野老墙低还似家。
- 恰似春风相欺得，夜来吹折数枝花。
- 熟知茅斋绝低小，江上燕子故来频。
- 衔泥点污琴书内，更接飞虫打著人。
- 二月已破三月来，渐老逢春能几回。
- 莫思身外无穷事，且尽生前有限杯。
- 肠断春江欲尽头，杖藜徐步立芳洲。
- 颠狂柳絮随风去，轻薄桃花逐水流。
- 懒慢无堪不出村，呼儿日在掩柴门。
- 苍苔浊酒林中静，碧水春风野外昏。
- 糁径杨花铺白毡，点溪荷叶叠青钱。
- 笋根稚子无人见，沙上凫雏傍母眠。
- 舍西柔桑叶可拈，江畔细麦复纤纤。
- 人生几何春已夏，不放香醪如蜜甜。
- 隔户杨柳弱袅袅，恰似十五女儿腰。
- 谁谓朝来不作意，狂风挽断最长条。

## 拼音
- yan3 jian4 ke4 chou2 chou2 bu4 xing3 ， wu2 lai4 chun1 se4 dao4 jiang1 ting2 。
- ji2 qian3 hua1 kai1 shen1 zao4 ci4 ， bian4 jue2 ying1 yu3 tai4 ding1 ning2 。
- shou3 zhong3 tao2 li3 fei1 wu2 zhu3 ， ye3 lao3 qiang2 di1 hai2 si4 jia1 。
- qia4 si4 chun1 feng1 xiang1 qi1 de2 ， ye4 lai2 chui1 zhe2 shu4 zhi1 hua1 。
- shu2 zhi1 mao2 zhai1 jue2 di1 xiao3 ， jiang1 shang4 yan4 zi0 gu4 lai2 pin2 。
- xian2 ni2 dian3 wu1 qin2 shu1 nei4 ， geng4 jie1 fei1 chong2 da3 zhu4 ren2 。
- er4 yue4 yi3 po4 san1 yue4 lai2 ， jian4 lao3 feng2 chun1 neng2 ji3 hui2 。
- mo4 si1 shen1 wai4 wu2 qiong2 shi4 ， qie3 jin4 sheng1 qian2 you3 xian4 bei1 。
- chang2 duan4 chun1 jiang1 yu4 jin4 tou2 ， zhang4 li2 xu2 bu4 li4 fang1 zhou1 。
- dian1 kuang2 liu3 xu4 sui2 feng1 qu4 ， qing1 bo2 tao2 hua1 zhu2 shui3 liu2 。
- lan3 man4 wu2 kan1 bu4 chu1 cun1 ， hu1 er2 ri4 zai4 yan3 chai2 men2 。
- cang1 tai2 zhuo2 jiu3 lin2 zhong1 jing4 ， bi4 shui3 chun1 feng1 ye3 wai4 hun1 。
- shen1 jing4 yang2 hua1 pu4 bai2 zhan1 ， dian3 xi1 he2 ye4 die2 qing1 qian2 。
- sun3 gen1 zhi4 zi3 wu2 ren2 jian4 ， sha1 shang4 fu2 chu2 bang4 mu3 mian2 。
- she4 xi1 rou2 sang1 ye4 ke3 nian1 ， jiang1 pan4 xi4 mai4 fu4 xian1 xian1 。
- ren2 sheng1 ji3 he2 chun1 yi3 xia4 ， bu2 fang4 xiang1 lao2 ru2 mi4 tian2 。
- ge2 hu4 yang2 liu3 ruo4 niao3 niao3 ， qia4 si4 shi2 wu3 nü3 er2 yao1 。
- shui2 wei4 chao2 lai2 bu2 zuo4 yi4 ， kuang2 feng1 wan3 duan4 zui4 chang2 tiao2 。

## 注释

## 译文

## 赏析
