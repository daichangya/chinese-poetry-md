---
id: du-fu-cheng-wen-he-bei-zhu-dao-jie-du-ru-chao-huan-xi-kou-hao-jue-ju-shi-er-shou
title: 承闻河北诸道节度入朝欢喜口号绝句十二首
titlePinyin: cheng2 wen2 he2 bei3 zhu1 dao4 jie2 du4 ru4 chao2 huan1 xi3 kou3 hao4 jue2 ju4 shi2 er4 shou3
titleSlug: cheng-wen-he-bei-zhu-dao-jie-du-ru-chao-huan-xi-kou-hao-jue-ju-shi-er-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 禄山作逆降天诛，更有思明亦已无。
- 汹汹人寰犹不定，时时斗战欲何须。
- 社稷苍生计必安，蛮夷杂种错相干。
- 周宣汉武今王是，孝子忠臣后代看。
- 喧喧道路多歌谣，河北将军尽入朝。
- 始是乾坤王室正，却交江汉客魂销。
- 不道诸公无表来，茫然庶事遣人猜。
- 拥兵相学干戈锐，使者徒劳百万回。
- 鸣玉锵金尽正臣，修文偃武不无人。
- 兴王会静妖氛气，圣寿宜过一万春。
- 英雄见事若通神，圣哲为心小一身。
- 燕赵休矜出佳丽，宫闱不拟选才人。
- 抱病江天白首郎，空山楼阁暮春光。
- 衣冠是日朝天子，草奏何时入帝乡。
- 澶漫山东一百州，削成如桉抱青丘。
- 苞茅重入归关内，王祭还供尽海头。
- 东逾辽水北滹沱，星象风云喜共和。
- 紫气关临天地阔，黄金台贮俊贤多。
- 渔阳突骑邯郸儿，酒酣并辔金鞭垂。
- 意气即归双阙舞，雄豪复遣五陵知。
- 李相将军拥蓟门，白头虽老赤心存。
- 竟能尽说诸侯入，知有从来天子尊。
- 十二年来多战场，天威已息阵堂堂。
- 神灵汉代中兴主，功业汾阳异姓王。

## 拼音
- lu4 shan1 zuo4 ni4 jiang4 tian1 zhu1 ， geng4 you3 si1 ming2 yi4 yi3 wu2 。
- xiong1 xiong1 ren2 huan2 you2 bu2 ding4 ， shi2 shi2 dou4 zhan4 yu4 he2 xu1 。
- she4 ji4 cang1 sheng1 ji4 bi4 an1 ， man2 yi2 za2 zhong3 cuo4 xiang1 gan1 。
- zhou1 xuan1 han4 wu3 jin1 wang2 shi4 ， xiao4 zi3 zhong1 chen2 hou4 dai4 kan4 。
- xuan1 xuan1 dao4 lu4 duo1 ge1 yao2 ， he2 bei3 jiang1 jun1 jin4 ru4 chao2 。
- shi3 shi4 qian2 kun1 wang2 shi4 zheng4 ， que4 jiao1 jiang1 han4 ke4 hun2 xiao1 。
- bu2 dao4 zhu1 gong1 wu2 biao3 lai2 ， mang2 ran2 shu4 shi4 qian3 ren2 cai1 。
- yong1 bing1 xiang1 xue2 gan1 ge1 rui4 ， shi3 zhe3 tu2 lao2 bai3 wan4 hui2 。
- ming2 yu4 qiang1 jin1 jin4 zheng4 chen2 ， xiu1 wen2 yan3 wu3 bu4 wu2 ren2 。
- xing1 wang2 hui4 jing4 yao1 fen1 qi4 ， sheng4 shou4 yi2 guo4 yi2 wan4 chun1 。
- ying1 xiong2 jian4 shi4 ruo4 tong1 shen2 ， sheng4 zhe2 wei4 xin1 xiao3 yi4 shen1 。
- yan1 zhao4 xiu1 jin1 chu1 jia1 li4 ， gong1 wei2 bu4 ni3 xuan3 cai2 ren2 。
- bao4 bing4 jiang1 tian1 bai2 shou3 lang2 ， kong1 shan1 lou2 ge2 mu4 chun1 guang1 。
- yi1 guan1 shi4 ri4 chao2 tian1 zi3 ， cao3 zou4 he2 shi2 ru4 di4 xiang1 。
- chan2 man4 shan1 dong1 yi4 bai3 zhou1 ， xiao1 cheng2 ru2 an1 bao4 qing1 qiu1 。
- bao1 mao2 zhong4 ru4 gui1 guan1 nei4 ， wang2 ji4 hai2 gong4 jin4 hai3 tou2 。
- dong1 yu2 liao2 shui3 bei3 hu1 tuo2 ， xing1 xiang4 feng1 yun2 xi3 gong4 he2 。
- zi3 qi4 guan1 lin2 tian1 di4 kuo4 ， huang2 jin1 tai2 zhu4 jun4 xian2 duo1 。
- yu2 yang2 tu1 qi2 han2 dan1 er2 ， jiu3 han1 bing4 pei4 jin1 bian1 chui2 。
- yi4 qi4 ji2 gui1 shuang1 que1 wu3 ， xiong2 hao2 fu4 qian3 wu3 ling2 zhi1 。
- li3 xiang1 jiang1 jun1 yong1 ji4 men2 ， bai2 tou2 sui1 lao3 chi4 xin1 cun2 。
- jing4 neng2 jin4 shuo1 zhu1 hou2 ru4 ， zhi1 you3 cong2 lai2 tian1 zi3 zun1 。
- shi2 er4 nian2 lai2 duo1 zhan4 chang3 ， tian1 wei1 yi3 xi1 zhen4 tang2 tang2 。
- shen2 ling2 han4 dai4 zhong1 xing1 zhu3 ， gong1 ye4 fen2 yang2 yi4 xing4 wang2 。

## 注释

## 译文

## 赏析
