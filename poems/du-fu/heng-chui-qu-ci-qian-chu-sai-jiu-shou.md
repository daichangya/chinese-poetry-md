---
id: du-fu-heng-chui-qu-ci-qian-chu-sai-jiu-shou
title: 横吹曲辞：前出塞九首
titlePinyin: heng2 chui1 qu3 ci2 ： qian2 chu1 sai4 jiu3 shou3
titleSlug: heng-chui-qu-ci-qian-chu-sai-jiu-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 戚戚去故里，悠悠赴交河。公家有程期，亡命婴祸罗。
- 君已富土境，开边一何多。弃绝父母恩，吞声行负戈。
- 出门日已远，不受徒旅欺。骨肉恩岂断，男儿死无时。
- 走马脱辔头，手中挑青丝。捷下万仞冈，俯身试搴旗。
- 磨刀呜咽水，水赤刃伤手。欲轻肠断声，心绪乱已久。
- 丈夫誓许国，愤惋复何有。功名图麒麟，战骨当速朽。
- 送徒既有长，远戍亦有身。生死向前去，不劳吏怒嗔。
- 路逢相识人，附书与六亲。哀哉两决绝，不复同苦辛。
- 迢迢万余里，领我赴三军。军中异苦乐，主将宁尽闻。
- 隔河见胡骑，倏忽数百群。我始为奴仆，几时树功勋。
- 挽弓当挽强，用箭当用长。射人先射马，擒贼先擒王。
- 杀人亦有限，列国自有疆。苟能制侵陵，岂在多杀伤。
- 驱马天雨雪，军行入高山。径危抱寒石，指落曾冰间。
- 已去汉月远，何时筑城还。浮云暮南征，可望不可攀。
- 单于寇我垒，百里风尘昏。雄剑四五动，彼军为我奔。
- 虏其名王归，系颈授辕门。潜身备行列，一胜何足论。
- 从军十年余，能无分寸功。众人贵苟得，欲语羞雷同。
- 中原有斗争，况在狄与戎。丈夫四方志，安可辞固穷。

## 拼音
- qi1 qi1 qu4 gu4 li3 ， you1 you1 fu4 jiao1 he2 。 gong1 jia0 you3 cheng2 qi1 ， wang2 ming4 ying1 huo4 luo2 。
- jun1 yi3 fu4 tu3 jing4 ， kai1 bian1 yi4 he2 duo1 。 qi4 jue2 fu4 mu3 en1 ， tun1 sheng1 xing2 fu4 ge1 。
- chu1 men2 ri4 yi3 yuan3 ， bu2 shou4 tu2 lü3 qi1 。 gu3 rou4 en1 qi3 duan4 ， nan2 er2 si3 wu2 shi2 。
- zou3 ma3 tuo1 pei4 tou2 ， shou3 zhong1 tiao1 qing1 si1 。 jie2 xia4 wan4 ren4 gang1 ， fu3 shen1 shi4 qian1 qi2 。
- mo2 dao1 wu1 yan4 shui3 ， shui3 chi4 ren4 shang1 shou3 。 yu4 qing1 chang2 duan4 sheng1 ， xin1 xu4 luan4 yi3 jiu3 。
- zhang4 fu0 shi4 xu3 guo2 ， fen4 wan3 fu4 he2 you3 。 gong1 ming2 tu2 qi2 lin2 ， zhan4 gu3 dang1 su4 xiu3 。
- song4 tu2 ji4 you3 chang2 ， yuan3 shu4 yi4 you3 shen1 。 sheng1 si3 xiang4 qian2 qu4 ， bu4 lao2 li4 nu4 chen1 。
- lu4 feng2 xiang1 shi2 ren2 ， fu4 shu1 yu3 liu4 qin1 。 ai1 zai1 liang3 jue2 jue2 ， bu2 fu4 tong2 ku3 xin1 。
- tiao2 tiao2 wan4 yu2 li3 ， ling3 wo3 fu4 san1 jun1 。 jun1 zhong1 yi4 ku3 le4 ， zhu3 jiang4 ning2 jin4 wen2 。
- ge2 he2 jian4 hu2 qi2 ， shu1 hu1 shu4 bai3 qun2 。 wo3 shi3 wei4 nu2 pu2 ， ji3 shi2 shu4 gong1 xun1 。
- wan3 gong1 dang1 wan3 qiang2 ， yong4 jian4 dang1 yong4 chang2 。 she4 ren2 xian1 she4 ma3 ， qin2 zei2 xian1 qin2 wang2 。
- sha1 ren2 yi4 you3 xian4 ， lie4 guo2 zi4 you3 jiang1 。 gou3 neng2 zhi4 qin1 ling2 ， qi3 zai4 duo1 sha1 shang1 。
- qu1 ma3 tian1 yu3 xue3 ， jun1 xing2 ru4 gao1 shan1 。 jing4 wei1 bao4 han2 shi2 ， zhi3 luo4 ceng2 bing1 jian1 。
- yi3 qu4 han4 yue4 yuan3 ， he2 shi2 zhu4 cheng2 hai2 。 fu2 yun2 mu4 nan2 zheng1 ， ke3 wang4 bu4 ke3 pan1 。
- chan2 yu2 kou4 wo3 lei3 ， bai3 li3 feng1 chen2 hun1 。 xiong2 jian4 si4 wu3 dong4 ， bi3 jun1 wei4 wo3 ben1 。
- lu3 qi2 ming2 wang2 gui1 ， xi4 jing3 shou4 yuan2 men2 。 qian2 shen1 bei4 hang2 lie4 ， yi2 sheng4 he2 zu2 lun4 。
- cong2 jun1 shi2 nian2 yu2 ， neng2 wu2 fen1 cun4 gong1 。 zhong4 ren2 gui4 gou3 de2 ， yu4 yu3 xiu1 lei2 tong2 。
- zhong1 yuan2 you3 dou4 zheng1 ， kuang4 zai4 di2 yu3 rong2 。 zhang4 fu0 si4 fang1 zhi4 ， an1 ke3 ci2 gu4 qiong2 。

## 注释

## 译文

## 赏析
