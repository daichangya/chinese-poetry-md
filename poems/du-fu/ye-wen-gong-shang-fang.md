---
id: du-fu-ye-wen-gong-shang-fang
title: 谒文公上方
titlePinyin: ye4 wen2 gong1 shang4 fang1
titleSlug: ye-wen-gong-shang-fang
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 野寺隐乔木，山僧高下居。石门日色异，绛气横扶疏。
- 窈窕入风磴，长芦纷卷舒。庭前猛虎卧，遂得文公庐。
- 俯视万家邑，烟尘对阶除。吾师雨花外，不下十年余。
- 长者自布金，禅龛只晏如。大珠脱玷翳，白月当空虚。
- 甫也南北人，芜蔓少耘锄。久遭诗酒污，何事忝簪裾。
- 王侯与蝼蚁，同尽随丘墟。愿闻第一义，回向心地初。
- 金篦刮眼膜，价重百车渠。无生有汲引，兹理傥吹嘘。

## 拼音
- ye3 si4 yin3 qiao2 mu4 ， shan1 seng1 gao1 xia4 ju1 。 shi2 men2 ri4 se4 yi4 ， jiang4 qi4 heng2 fu2 shu1 。
- yao3 tiao3 ru4 feng1 deng4 ， chang2 lu2 fen1 juan4 shu1 。 ting2 qian2 meng3 hu3 wo4 ， sui4 de2 wen2 gong1 lu2 。
- fu3 shi4 wan4 jia1 yi4 ， yan1 chen2 dui4 jie1 chu2 。 wu2 shi1 yu3 hua1 wai4 ， bu2 xia4 shi2 nian2 yu2 。
- zhang3 zhe3 zi4 bu4 jin1 ， chan2 kan1 zhi1 yan4 ru2 。 da4 zhu1 tuo1 dian4 yi4 ， bai2 yue4 dang1 kong1 xu1 。
- fu3 ye3 nan2 bei3 ren2 ， wu2 man4 shao3 yun2 chu2 。 jiu3 zao1 shi1 jiu3 wu1 ， he2 shi4 tian3 zan1 ju1 。
- wang2 hou2 yu3 lou2 yi3 ， tong2 jin4 sui2 qiu1 xu1 。 yuan4 wen2 di4 yi1 yi4 ， hui2 xiang4 xin1 di4 chu1 。
- jin1 bi4 gua1 yan3 mo2 ， jia4 zhong4 bai3 che1 qu2 。 wu2 sheng1 you3 ji2 yin3 ， zi1 li3 tang3 chui1 xu1 。

## 注释

## 译文

## 赏析
