---
id: du-fu-shang-chun-wu-shou
title: 伤春五首
titlePinyin: shang1 chun1 wu3 shou3
titleSlug: shang-chun-wu-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天下兵虽满，春光日自浓。西京疲百战，北阙任群凶。
- 关塞三千里，烟花一万重。蒙尘清路急，御宿且谁供。
- 殷复前王道，周迁旧国容。蓬莱足云气，应合总从龙。
- 莺入新年语，花开满故枝。天青风卷幔，草碧水通池。
- 牢落官军速，萧条万事危。鬓毛元自白，泪点向来垂。
- 不是无兄弟，其如有别离。巴山春色静，北望转逶迤。
- 日月还相斗，星辰屡合围。不成诛执法，焉得变危机。
- 大角缠兵气，钩陈出帝畿。烟尘昏御道，耆旧把天衣。
- 行在诸军阙，来朝大将稀。贤多隐屠钓，王肯载同归。
- 再有朝廷乱，难知消息真。近传王在洛，复道使归秦。
- 夺马悲公主，登车泣贵嫔。萧关迷北上，沧海欲东巡。
- 敢料安危体，犹多老大臣。岂无嵇绍血，沾洒属车尘。
- 闻说初东幸，孤儿却走多。难分太仓粟，竞弃鲁阳戈。
- 胡虏登前殿，王公出御河。得无中夜舞，谁忆大风歌。
- 春色生烽燧，幽人泣薜萝。君臣重修德，犹足见时和。

## 拼音
- tian1 xia4 bing1 sui1 man3 ， chun1 guang1 ri4 zi4 nong2 。 xi1 jing1 pi2 bai3 zhan4 ， bei3 que1 ren4 qun2 xiong1 。
- guan1 sai1 san1 qian1 li3 ， yan1 hua1 yi2 wan4 chong2 。 meng2 chen2 qing1 lu4 ji2 ， yu4 su4 qie3 shui2 gong4 。
- yin1 fu4 qian2 wang2 dao4 ， zhou1 qian1 jiu4 guo2 rong2 。 peng2 lai2 zu2 yun2 qi4 ， ying4 he2 zong3 cong2 long2 。
- ying1 ru4 xin1 nian2 yu3 ， hua1 kai1 man3 gu4 zhi1 。 tian1 qing1 feng1 juan4 man4 ， cao3 bi4 shui3 tong1 chi2 。
- lao2 luo4 guan1 jun1 su4 ， xiao1 tiao2 wan4 shi4 wei1 。 bin4 mao2 yuan2 zi4 bai2 ， lei4 dian3 xiang4 lai2 chui2 。
- bu2 shi4 wu2 xiong1 di4 ， qi2 ru2 you3 bie2 li2 。 ba1 shan1 chun1 se4 jing4 ， bei3 wang4 zhuan3 wei1 yi2 。
- ri4 yue4 hai2 xiang1 dou4 ， xing1 chen2 lü3 he2 wei2 。 bu4 cheng2 zhu1 zhi2 fa3 ， yan1 de2 bian4 wei1 ji1 。
- da4 jiao3 chan2 bing1 qi4 ， gou1 chen2 chu1 di4 ji1 。 yan1 chen2 hun1 yu4 dao4 ， qi2 jiu4 ba3 tian1 yi1 。
- xing2 zai4 zhu1 jun1 que1 ， lai2 chao2 da4 jiang4 xi1 。 xian2 duo1 yin3 tu2 diao4 ， wang2 ken3 zai3 tong2 gui1 。
- zai4 you3 chao2 ting2 luan4 ， nan2 zhi1 xiao1 xi1 zhen1 。 jin4 chuan2 wang2 zai4 luo4 ， fu4 dao4 shi3 gui1 qin2 。
- duo2 ma3 bei1 gong1 zhu3 ， deng1 che1 qi4 gui4 pin2 。 xiao1 guan1 mi2 bei3 shang4 ， cang1 hai3 yu4 dong1 xun2 。
- gan3 liao4 an1 wei1 ti3 ， you2 duo1 lao3 da4 chen2 。 qi3 wu2 ji1 shao4 xue4 ， zhan1 sa3 shu3 che1 chen2 。
- wen2 shuo1 chu1 dong1 xing4 ， gu1 er2 que4 zou3 duo1 。 nan2 fen1 tai4 cang1 su4 ， jing4 qi4 lu3 yang2 ge1 。
- hu2 lu3 deng1 qian2 dian4 ， wang2 gong1 chu1 yu4 he2 。 de2 wu2 zhong1 ye4 wu3 ， shui2 yi4 da4 feng1 ge1 。
- chun1 se4 sheng1 feng1 sui4 ， you1 ren2 qi4 bi4 luo2 。 jun1 chen2 chong2 xiu1 de2 ， you2 zu2 jian4 shi2 he2 。

## 注释

## 译文

## 赏析
