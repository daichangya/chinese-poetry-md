---
id: du-fu-feng-ji-he-nan-wei-yin-zhang-ren
title: 奉寄河南韦尹丈人
titlePinyin: feng4 ji4 he2 nan2 wei2 yin3 zhang4 ren2
titleSlug: feng-ji-he-nan-wei-yin-zhang-ren
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有客传河尹，逢人问孔融。青囊仍隐逸，章甫尚西东。
- 鼎食分门户，词场继国风。尊荣瞻地绝，疏放忆途穷。
- 浊酒寻陶令，丹砂访葛洪。江湖漂短褐，霜雪满飞蓬。
- 牢落乾坤大，周流道术空。谬惭知蓟子，真怯笑扬雄。
- 盘错神明惧，讴歌德义丰。尸乡余土室，难说祝鸡翁。

## 拼音
- you3 ke4 chuan2 he2 yin3 ， feng2 ren2 wen4 kong3 rong2 。 qing1 nang2 reng2 yin3 yi4 ， zhang1 fu3 shang4 xi1 dong1 。
- ding3 shi2 fen1 men2 hu4 ， ci2 chang3 ji4 guo2 feng1 。 zun1 rong2 zhan1 di4 jue2 ， shu1 fang4 yi4 tu2 qiong2 。
- zhuo2 jiu3 xun2 tao2 ling4 ， dan1 sha1 fang3 ge3 hong2 。 jiang1 hu2 piao1 duan3 he4 ， shuang1 xue3 man3 fei1 peng2 。
- lao2 luo4 qian2 kun1 da4 ， zhou1 liu2 dao4 shu4 kong1 。 miu4 can2 zhi1 ji4 zi3 ， zhen1 qie4 xiao4 yang2 xiong2 。
- pan2 cuo4 shen2 ming2 ju4 ， ou1 ge1 de2 yi4 feng1 。 shi1 xiang1 yu2 tu3 shi4 ， nan2 shuo1 zhu4 ji1 weng1 。

## 注释

## 译文

## 赏析
