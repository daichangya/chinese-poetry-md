---
id: du-fu-qiu-ri-jing-nan-song-shi-shou-xue-ming-fu-ci-man-gao-bie-feng-ji-xue-sha-4b936fbe
title: 秋日荆南送石首薛明府辞满告别奉寄薛尚书颂德叙怀斐然之作三十韵
titlePinyin: qiu1 ri4 jing1 nan2 song4 shi2 shou3 xue1 ming2 fu3 ci2 man3 gao4 bie2 feng4 ji4 xue1 shang4 shu1 song4 de2 xu4 huai2 fei3 ran2 zhi1 zuo4 san1 shi2 yun4
titleSlug: qiu-ri-jing-nan-song-shi-shou-xue-ming-fu-ci-man-gao-bie-feng-ji-xue-sha-4b936fbe
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南征为客久，西候别君初。岁满归凫舄，秋来把雁书。
- 荆门留美化，姜被就离居。闻道和亲入，垂名报国余。
- 连枝不日并，八座几时除。往者胡星孛，恭惟汉网疏。
- 风尘相澒洞，天地一丘墟。殿瓦鸳鸯坼，宫帘翡翠虚。
- 钩陈摧徼道，枪櫐失储胥。文物陪巡守，亲贤病拮据。
- 公时呵猰貐，首唱却鲸鱼。势惬宗萧相，材非一范睢。
- 尸填太行道，血走浚仪渠。滏口师仍会，函关愤已摅。
- 紫微临大角，皇极正乘舆。赏从频峨冕，殊私再直庐。
- 岂惟高卫霍，曾是接应徐。降集翻翔凤，追攀绝众狙。
- 侍臣双宋玉，战策两穰苴。鉴澈劳悬镜，荒芜已荷锄。
- 向来披述作，重此忆吹嘘。白发甘凋丧，青云亦卷舒。
- 经纶功不朽，跋涉体何如。应讶耽湖橘，常餐占野蔬。
- 十年婴药饵，万里狎樵渔。扬子淹投阁，邹生惜曳裾。
- 但惊飞熠耀，不记改蟾蜍。烟雨封巫峡，江淮略孟诸。
- 汤池虽险固，辽海尚填淤。努力输肝胆，休烦独起予。

## 拼音
- nan2 zheng1 wei4 ke4 jiu3 ， xi1 hou4 bie2 jun1 chu1 。 sui4 man3 gui1 fu2 xi4 ， qiu1 lai2 ba3 yan4 shu1 。
- jing1 men2 liu2 mei3 hua4 ， jiang1 bei4 jiu4 li2 ju1 。 wen2 dao4 he2 qin1 ru4 ， chui2 ming2 bao4 guo2 yu2 。
- lian2 zhi1 bu2 ri4 bing4 ， ba1 zuo4 ji3 shi2 chu2 。 wang3 zhe3 hu2 xing1 bei4 ， gong1 wei2 han4 wang3 shu1 。
- feng1 chen2 xiang1 hong4 dong4 ， tian1 di4 yi4 qiu1 xu1 。 dian4 wa3 yuan1 yang1 che4 ， gong1 lian2 fei3 cui4 xu1 。
- gou1 chen2 cui1 jiao3 dao4 ， qiang1 lei3 shi1 chu3 xu1 。 wen2 wu4 pei2 xun2 shou3 ， qin1 xian2 bing4 jie2 ju1 。
- gong1 shi2 he1 ya4 yu3 ， shou3 chang4 que4 jing1 yu2 。 shi4 qie4 zong1 xiao1 xiang1 ， cai2 fei1 yi2 fan4 sui1 。
- shi1 tian2 tai4 hang2 dao4 ， xue4 zou3 jun4 yi2 qu2 。 fu3 kou3 shi1 reng2 hui4 ， han2 guan1 fen4 yi3 shu1 。
- zi3 wei1 lin2 da4 jiao3 ， huang2 ji2 zheng4 cheng2 yu2 。 shang3 cong2 pin2 e2 mian3 ， shu1 si1 zai4 zhi2 lu2 。
- qi3 wei2 gao1 wei4 huo4 ， ceng2 shi4 jie1 ying4 xu2 。 jiang4 ji2 fan1 xiang2 feng4 ， zhui1 pan1 jue2 zhong4 ju1 。
- shi4 chen2 shuang1 song4 yu4 ， zhan4 ce4 liang3 rang2 ju1 。 jian4 che4 lao2 xuan2 jing4 ， huang1 wu2 yi3 he2 chu2 。
- xiang4 lai2 pi1 shu4 zuo4 ， zhong4 ci3 yi4 chui1 xu1 。 bai2 fa4 gan1 diao1 sang4 ， qing1 yun2 yi4 juan4 shu1 。
- jing1 lun2 gong1 bu4 xiu3 ， ba2 she4 ti3 he2 ru2 。 ying4 ya4 dan1 hu2 ju2 ， chang2 can1 zhan4 ye3 shu1 。
- shi2 nian2 ying1 yao4 er3 ， wan4 li3 xia2 qiao2 yu2 。 yang2 zi3 yan1 tou2 ge2 ， zou1 sheng1 xi1 ye4 ju1 。
- dan4 jing1 fei1 yi4 yao4 ， bu2 ji4 gai3 chan2 chu2 。 yan1 yu3 feng1 wu1 xia2 ， jiang1 huai2 lüe4 meng4 zhu1 。
- tang1 chi2 sui1 xian3 gu4 ， liao2 hai3 shang4 tian2 yu1 。 nu3 li4 shu1 gan1 dan3 ， xiu1 fan2 du2 qi3 yu3 。

## 注释

## 译文

## 赏析
