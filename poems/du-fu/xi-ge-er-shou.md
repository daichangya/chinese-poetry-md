---
id: du-fu-xi-ge-er-shou
title: 西阁二首
titlePinyin: xi1 ge2 er4 shou3
titleSlug: xi-ge-er-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 巫山小摇落，碧色见松林。百鸟各相命，孤云无自心。
- 层轩俯江壁，要路亦高深。朱绂犹纱帽，新诗近玉琴。
- 功名不早立，衰病谢知音。哀世非王粲，终然学越吟。
- 懒心似江水，日夜向沧洲。不道含香贱，其如镊白休。
- 经过调碧柳，萧索倚朱楼。毕娶何时竟，消中得自由。
- 豪华看古往，服食寄冥搜。诗尽人间兴，兼须入海求。

## 拼音
- wu1 shan1 xiao3 yao2 luo4 ， bi4 se4 jian4 song1 lin2 。 bai3 niao3 ge4 xiang1 ming4 ， gu1 yun2 wu2 zi4 xin1 。
- ceng2 xuan1 fu3 jiang1 bi4 ， yao4 lu4 yi4 gao1 shen1 。 zhu1 fu2 you2 sha1 mao4 ， xin1 shi1 jin4 yu4 qin2 。
- gong1 ming2 bu4 zao3 li4 ， shuai1 bing4 xie4 zhi1 yin1 。 ai1 shi4 fei1 wang2 can4 ， zhong1 ran2 xue2 yue4 yin2 。
- lan3 xin1 si4 jiang1 shui3 ， ri4 ye4 xiang4 cang1 zhou1 。 bu2 dao4 han2 xiang1 jian4 ， qi2 ru2 nie4 bai2 xiu1 。
- jing1 guo4 tiao2 bi4 liu3 ， xiao1 suo3 yi3 zhu1 lou2 。 bi4 qu3 he2 shi2 jing4 ， xiao1 zhong1 de2 zi4 you2 。
- hao2 hua2 kan4 gu3 wang3 ， fu2 shi2 ji4 ming2 sou1 。 shi1 jin4 ren2 jian1 xing1 ， jian1 xu1 ru4 hai3 qiu2 。

## 注释

## 译文

## 赏析
