---
id: du-fu-wu-jia-bie
title: 无家别
titlePinyin: wu2 jia1 bie2
titleSlug: wu-jia-bie
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 寂寞天宝后，园庐但蒿藜。我里百余家，世乱各东西。
- 存者无消息，死者为尘泥。贱子因阵败，归来寻旧蹊。
- 人行见空巷，日瘦气惨凄。但对狐与狸，竖毛怒我啼。
- 四邻何所有，一二老寡妻。宿鸟恋本枝，安辞且穷栖。
- 方春独荷锄，日暮还灌畦。县吏知我至，召令习鼓鞞。
- 虽从本州役，内顾无所携。近行止一身，远去终转迷。
- 家乡既荡尽，远近理亦齐。永痛长病母，五年委沟溪。
- 生我不得力，终身两酸嘶。人生无家别，何以为烝黎。

## 拼音
- ji4 mo4 tian1 bao3 hou4 ， yuan2 lu2 dan4 hao1 li2 。 wo3 li3 bai3 yu2 jia1 ， shi4 luan4 ge4 dong1 xi1 。
- cun2 zhe3 wu2 xiao1 xi1 ， si3 zhe3 wei4 chen2 ni2 。 jian4 zi3 yin1 zhen4 bai4 ， gui1 lai2 xun2 jiu4 qi1 。
- ren2 xing2 jian4 kong1 xiang4 ， ri4 shou4 qi4 can3 qi1 。 dan4 dui4 hu2 yu3 li2 ， shu4 mao2 nu4 wo3 ti2 。
- si4 lin2 he2 suo3 you3 ， yi1 er4 lao3 gua3 qi1 。 su4 niao3 lian4 ben3 zhi1 ， an1 ci2 qie3 qiong2 qi1 。
- fang1 chun1 du2 he2 chu2 ， ri4 mu4 hai2 guan4 qi2 。 xian4 li4 zhi1 wo3 zhi4 ， zhao4 ling4 xi2 gu3 pi2 。
- sui1 cong2 ben3 zhou1 yi4 ， nei4 gu4 wu2 suo3 xie2 。 jin4 xing2 zhi3 yi4 shen1 ， yuan3 qu4 zhong1 zhuan3 mi2 。
- jia1 xiang1 ji4 dang4 jin4 ， yuan3 jin4 li3 yi4 qi2 。 yong3 tong4 chang2 bing4 mu3 ， wu3 nian2 wei3 gou1 xi1 。
- sheng1 wo3 bu4 de2 li4 ， zhong1 shen1 liang3 suan1 si1 。 ren2 sheng1 wu2 jia1 bie2 ， he2 yi3 wei2 zheng1 li2 。

## 注释

## 译文

## 赏析
