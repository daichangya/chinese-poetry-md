---
id: du-fu-ku-tai-zhou-zheng-si-hu-su-shao-jian
title: 哭台州郑司户苏少监
titlePinyin: ku1 tai2 zhou1 zheng4 si1 hu4 su1 shao3 jian1
titleSlug: ku-tai-zhou-zheng-si-hu-su-shao-jian
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 故旧谁怜我，平生郑与苏。存亡不重见，丧乱独前途。
- 豪俊何人在，文章扫地无。羁游万里阔，凶问一年俱。
- 白首中原上，清秋大海隅。夜台当北斗，泉路著东吴。
- 得罪台州去，时危弃硕儒。移官蓬阁后，谷贵没潜夫。
- 流恸嗟何及，衔冤有是夫。道消诗兴废，心息酒为徒。
- 许与才虽薄，追随迹未拘。班扬名甚盛，嵇阮逸相须。
- 会取君臣合，宁铨品命殊。贤良不必展，廊庙偶然趋。
- 胜决风尘际，功安造化炉。从容拘旧学，惨澹閟阴符。
- 摆落嫌疑久，哀伤志力输。俗依绵谷异，客对雪山孤。
- 童稚思诸子，交朋列友于。情乖清酒送，望绝抚坟呼。
- 疟病餐巴水，疮痍老蜀都。飘零迷哭处，天地日榛芜。

## 拼音
- gu4 jiu4 shui2 lian2 wo3 ， ping2 sheng1 zheng4 yu3 su1 。 cun2 wang2 bu2 zhong4 jian4 ， sang1 luan4 du2 qian2 tu2 。
- hao2 jun4 he2 ren2 zai4 ， wen2 zhang1 sao3 di4 wu2 。 ji1 you2 wan4 li3 kuo4 ， xiong1 wen4 yi4 nian2 ju4 。
- bai2 shou3 zhong1 yuan2 shang4 ， qing1 qiu1 da4 hai3 yu2 。 ye4 tai2 dang1 bei3 dou4 ， quan2 lu4 zhu4 dong1 wu2 。
- de2 zui4 tai2 zhou1 qu4 ， shi2 wei1 qi4 shuo4 ru2 。 yi2 guan1 peng2 ge2 hou4 ， gu3 gui4 mei2 qian2 fu1 。
- liu2 tong4 jie1 he2 ji2 ， xian2 yuan1 you3 shi4 fu1 。 dao4 xiao1 shi1 xing4 fei4 ， xin1 xi1 jiu3 wei4 tu2 。
- xu3 yu3 cai2 sui1 bao2 ， zhui1 sui2 ji4 wei4 ju1 。 ban1 yang2 ming2 shen4 sheng4 ， ji1 ruan3 yi4 xiang1 xu1 。
- hui4 qu3 jun1 chen2 he2 ， ning2 quan2 pin3 ming4 shu1 。 xian2 liang2 bu2 bi4 zhan3 ， lang2 miao4 ou3 ran2 qu1 。
- sheng4 jue2 feng1 chen2 ji4 ， gong1 an1 zao4 hua4 lu2 。 cong2 rong2 ju1 jiu4 xue2 ， can3 dan4 bi4 yin1 fu2 。
- bai3 luo4 xian2 yi2 jiu3 ， ai1 shang1 zhi4 li4 shu1 。 su2 yi1 mian2 gu3 yi4 ， ke4 dui4 xue3 shan1 gu1 。
- tong2 zhi4 si1 zhu1 zi3 ， jiao1 peng2 lie4 you3 yu2 。 qing2 guai1 qing1 jiu3 song4 ， wang4 jue2 fu3 fen2 hu1 。
- nüe4 bing4 can1 ba1 shui3 ， chuang1 yi2 lao3 shu3 dou1 。 piao1 ling2 mi2 ku1 chu4 ， tian1 di4 ri4 zhen1 wu2 。

## 注释

## 译文

## 赏析
