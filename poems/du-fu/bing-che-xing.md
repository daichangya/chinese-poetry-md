---
id: du-fu-bing-che-xing
title: 兵车行
titlePinyin: bing1 che1 xing2
titleSlug: bing-che-xing
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 乐府
---
## 正文
- 车辚辚，马萧萧，行人弓箭各在腰。
- 耶娘妻子走相送，尘埃不见咸阳桥。(
- 娘 一作：“爷”)
- 牵衣顿足拦道哭，哭声直上干云霄。
- 道旁过者问行人，行人但云点行频。
- 或从十五北防河，便至四十西营田。
- 去时里正与裹头，归来头白还戍边。
- 边庭流血成海水，武皇开边意未已。
- 君不闻，汉家山东二百州，千村万落生荆杞。
- 纵有健妇把锄犁，禾生陇亩无东西。
- 况复秦兵耐苦战，被驱不异犬与鸡。
- 长者虽有问，役夫敢申恨？
- 且如今年冬，未休关西卒。
- 县官急索租，租税从何出？
- 信知生男恶，反是生女好。
- 生女犹得嫁比邻，生男埋没随百草。
- 君不见，青海头，古来白骨无人收。
- 新鬼烦冤旧鬼哭，天阴雨湿声啾啾！

## 拼音
- che1 lin2 lin2 ， ma3 xiao1 xiao1 ， xing2 ren2 gong1 jian4 ge4 zai4 yao1 。
- ye1 niang2 qi1 zi3 zou3 xiang1 song4 ， chen2 ai1 bu2 jian4 xian2 yang2 qiao2 。 (
- niang2   yi2 zuo4 ： “ ye2 ” )
- qian1 yi1 dun4 zu2 lan2 dao4 ku1 ， ku1 sheng1 zhi2 shang4 gan1 yun2 xiao1 。
- dao4 pang2 guo4 zhe3 wen4 xing2 ren2 ， xing2 ren2 dan4 yun2 dian3 xing2 pin2 。
- huo4 cong2 shi2 wu3 bei3 fang2 he2 ， bian4 zhi4 si4 shi2 xi1 ying2 tian2 。
- qu4 shi2 li3 zheng4 yu3 guo3 tou2 ， gui1 lai2 tou0 bai2 hai2 shu4 bian1 。
- bian1 ting2 liu2 xue4 cheng2 hai3 shui3 ， wu3 huang2 kai1 bian1 yi4 wei4 yi3 。
- jun1 bu4 wen2 ， han4 jia1 shan1 dong1 er4 bai3 zhou1 ， qian1 cun1 wan4 luo4 sheng1 jing1 qi3 。
- zong4 you3 jian4 fu4 ba3 chu2 li2 ， he2 sheng1 long3 mu3 wu2 dong1 xi1 。
- kuang4 fu4 qin2 bing1 nai4 ku3 zhan4 ， bei4 qu1 bu2 yi4 quan3 yu3 ji1 。
- zhang3 zhe3 sui1 you3 wen4 ， yi4 fu1 gan3 shen1 hen4 ？
- qie3 ru2 jin1 nian2 dong1 ， wei4 xiu1 guan1 xi1 zu2 。
- xian4 guan1 ji2 suo3 zu1 ， zu1 shui4 cong2 he2 chu1 ？
- xin4 zhi1 sheng1 nan2 e4 ， fan3 shi4 sheng1 nü3 hao3 。
- sheng1 nü3 you2 de2 jia4 bi3 lin2 ， sheng1 nan2 mai2 mo4 sui2 bai3 cao3 。
- jun1 bu2 jian4 ， qing1 hai3 tou2 ， gu3 lai2 bai2 gu3 wu2 ren2 shou1 。
- xin1 gui3 fan2 yuan1 jiu4 gui3 ku1 ， tian1 yin1 yu3 shi1 sheng1 jiu1 jiu1 ！

## 注释

## 译文

## 赏析
