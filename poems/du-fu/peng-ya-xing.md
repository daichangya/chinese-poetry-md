---
id: du-fu-peng-ya-xing
title: 彭衙行
titlePinyin: peng2 ya2 xing2
titleSlug: peng-ya-xing
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昔避贼初，北走经险艰。夜深彭衙道，月照白水山。
- 尽室久徒步，逢人多厚颜。参差谷鸟吟，不见游子还。
- 痴女饥咬我，啼畏虎狼闻。怀中掩其口，反侧声愈嗔。
- 小儿强解事，故索苦李餐。一旬半雷雨，泥泞相牵攀。
- 既无御雨备，径滑衣又寒。有时经契阔，竟日数里间。
- 野果充糇粮，卑枝成屋椽。早行石上水，暮宿天边烟。
- 少留周家洼，欲出芦子关。故人有孙宰，高义薄曾云。
- 延客已曛黑，张灯启重门。暖汤濯我足，翦纸招我魂。
- 从此出妻孥，相视涕阑干。众雏烂熳睡，唤起沾盘餐。
- 誓将与夫子，永结为弟昆。遂空所坐堂，安居奉我欢。
- 谁肯艰难际，豁达露心肝。别来岁月周，胡羯仍构患。
- 何当有翅翎，飞去堕尔前。

## 拼音
- yi4 xi1 bi4 zei2 chu1 ， bei3 zou3 jing1 xian3 jian1 。 ye4 shen1 peng2 ya2 dao4 ， yue4 zhao4 bai2 shui3 shan1 。
- jin4 shi4 jiu3 tu2 bu4 ， feng2 ren2 duo1 hou4 yan2 。 cen1 ci1 gu3 niao3 yin2 ， bu2 jian4 you2 zi3 hai2 。
- chi1 nü3 ji1 yao3 wo3 ， ti2 wei4 hu3 lang2 wen2 。 huai2 zhong1 yan3 qi2 kou3 ， fan3 ce4 sheng1 yu4 chen1 。
- xiao3 er2 qiang2 jie3 shi4 ， gu4 suo3 ku3 li3 can1 。 yi4 xun2 ban4 lei2 yu3 ， ni2 ning4 xiang1 qian1 pan1 。
- ji4 wu2 yu4 yu3 bei4 ， jing4 hua2 yi1 you4 han2 。 you3 shi2 jing1 qi4 kuo4 ， jing4 ri4 shu4 li3 jian1 。
- ye3 guo3 chong1 hou2 liang2 ， bei1 zhi1 cheng2 wu1 chuan2 。 zao3 xing2 shi2 shang4 shui3 ， mu4 su4 tian1 bian1 yan1 。
- shao3 liu2 zhou1 jia1 wa1 ， yu4 chu1 lu2 zi3 guan1 。 gu4 ren2 you3 sun1 zai3 ， gao1 yi4 bao2 ceng2 yun2 。
- yan2 ke4 yi3 xun1 hei1 ， zhang1 deng1 qi3 zhong4 men2 。 nuan3 tang1 zhuo2 wo3 zu2 ， jian3 zhi3 zhao1 wo3 hun2 。
- cong2 ci3 chu1 qi1 nu2 ， xiang1 shi4 ti4 lan2 gan1 。 zhong4 chu2 lan4 man4 shui4 ， huan4 qi3 zhan1 pan2 can1 。
- shi4 jiang1 yu3 fu1 zi3 ， yong3 jie2 wei4 di4 kun1 。 sui4 kong1 suo3 zuo4 tang2 ， an1 ju1 feng4 wo3 huan1 。
- shui2 ken3 jian1 nan2 ji4 ， huo1 da2 lu4 xin1 gan1 。 bie2 lai2 sui4 yue4 zhou1 ， hu2 jie2 reng2 gou4 huan4 。
- he2 dang1 you3 chi4 ling2 ， fei1 qu4 duo4 er3 qian2 。

## 注释

## 译文

## 赏析
