---
id: du-fu-mu-chun-ti-rang-xi-xin-lin-cao-wu-wu-shou
title: 暮春题瀼西新赁草屋五首
titlePinyin: mu4 chun1 ti2 rang2 xi1 xin1 lin4 cao3 wu1 wu3 shou3
titleSlug: mu-chun-ti-rang-xi-xin-lin-cao-wu-wu-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 久嗟三峡客，再与暮春期。百舌欲无语，繁花能几时。
- 谷虚云气薄，波乱日华迟。战伐何由定，哀伤不在兹。
- 此邦千树橘，不见比封君。养拙干戈际，全生麋鹿群。
- 畏人江北草，旅食瀼西云。万里巴渝曲，三年实饱闻。
- 彩云阴复白，锦树晓来青。身世双蓬鬓，乾坤一草亭。
- 哀歌时自短，醉舞为谁醒。细雨荷锄立，江猿吟翠屏。
- 壮年学书剑，他日委泥沙。事主非无禄，浮生即有涯。
- 高斋依药饵，绝域改春华。丧乱丹心破，王臣未一家。
- 欲陈济世策，已老尚书郎。未息豺虎斗，空惭鸳鹭行。
- 时危人事急，风逆羽毛伤。落日悲江汉，中宵泪满床。

## 拼音
- jiu3 jie1 san1 xia2 ke4 ， zai4 yu3 mu4 chun1 qi1 。 bai3 she2 yu4 wu2 yu3 ， fan2 hua1 neng2 ji3 shi2 。
- gu3 xu1 yun2 qi4 bao2 ， bo1 luan4 ri4 hua2 chi2 。 zhan4 fa2 he2 you2 ding4 ， ai1 shang1 bu2 zai4 zi1 。
- ci3 bang1 qian1 shu4 ju2 ， bu2 jian4 bi3 feng1 jun1 。 yang3 zhuo1 gan1 ge1 ji4 ， quan2 sheng1 mi2 lu4 qun2 。
- wei4 ren2 jiang1 bei3 cao3 ， lü3 shi2 rang2 xi1 yun2 。 wan4 li3 ba1 yu2 qu3 ， san1 nian2 shi2 bao3 wen2 。
- cai3 yun2 yin1 fu4 bai2 ， jin3 shu4 xiao3 lai2 qing1 。 shen1 shi4 shuang1 peng2 bin4 ， qian2 kun1 yi4 cao3 ting2 。
- ai1 ge1 shi2 zi4 duan3 ， zui4 wu3 wei4 shui2 xing3 。 xi4 yu3 he2 chu2 li4 ， jiang1 yuan2 yin2 cui4 ping2 。
- zhuang4 nian2 xue2 shu1 jian4 ， ta1 ri4 wei3 ni2 sha1 。 shi4 zhu3 fei1 wu2 lu4 ， fu2 sheng1 ji2 you3 ya2 。
- gao1 zhai1 yi1 yao4 er3 ， jue2 yu4 gai3 chun1 hua2 。 sang1 luan4 dan1 xin1 po4 ， wang2 chen2 wei4 yi4 jia1 。
- yu4 chen2 ji4 shi4 ce4 ， yi3 lao3 shang4 shu1 lang2 。 wei4 xi1 chai2 hu3 dou4 ， kong1 can2 yuan1 lu4 xing2 。
- shi2 wei1 ren2 shi4 ji2 ， feng1 ni4 yu3 mao2 shang1 。 luo4 ri4 bei1 jiang1 han4 ， zhong1 xiao1 lei4 man3 chuang2 。

## 注释

## 译文

## 赏析
