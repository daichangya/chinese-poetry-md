---
id: du-fu-xi-wei-liu-jue-ju
title: 戏为六绝句
titlePinyin: xi4 wei4 liu4 jue2 ju4
titleSlug: xi-wei-liu-jue-ju
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 庾信文章老更成，凌云健笔意纵横。
- 今人嗤点流传赋，不觉前贤畏后生。
- 杨王卢骆当时体，轻薄为文哂未休。
- 尔曹身与名俱灭，不废江河万古流。
- 纵使卢王操翰墨，劣于汉魏近风骚。
- 龙文虎脊皆君驭，历块过都见尔曹。
- 才力应难夸数公，凡今谁是出群雄。
- 或看翡翠兰苕上，未掣鲸鱼碧海中。
- 不薄今人爱古人，清词丽句必为邻。
- 窃攀屈宋宜方驾，恐与齐梁作后尘。
- 未及前贤更勿疑，递相祖述复先谁。
- 别裁伪体亲风雅，转益多师是汝师。

## 拼音
- yu3 xin4 wen2 zhang1 lao3 geng4 cheng2 ， ling2 yun2 jian4 bi3 yi4 zong4 heng2 。
- jin1 ren2 chi1 dian3 liu2 chuan2 fu4 ， bu4 jue2 qian2 xian2 wei4 hou4 sheng1 。
- yang2 wang2 lu2 luo4 dang1 shi2 ti3 ， qing1 bo2 wei4 wen2 shen3 wei4 xiu1 。
- er3 cao2 shen1 yu3 ming2 ju4 mie4 ， bu2 fei4 jiang1 he2 wan4 gu3 liu2 。
- zong4 shi3 lu2 wang2 cao1 han4 mo4 ， lie4 yu2 han4 wei4 jin4 feng1 sao1 。
- long2 wen2 hu3 ji3 jie1 jun1 yu4 ， li4 kuai4 guo4 dou1 jian4 er3 cao2 。
- cai2 li4 ying4 nan2 kua1 shu4 gong1 ， fan2 jin1 shui2 shi4 chu1 qun2 xiong2 。
- huo4 kan4 fei3 cui4 lan2 tiao2 shang4 ， wei4 che4 jing1 yu2 bi4 hai3 zhong1 。
- bu4 bao2 jin1 ren2 ai4 gu3 ren2 ， qing1 ci2 li4 ju4 bi4 wei4 lin2 。
- qie4 pan1 qu1 song4 yi2 fang1 jia4 ， kong3 yu3 qi2 liang2 zuo4 hou4 chen2 。
- wei4 ji2 qian2 xian2 geng4 wu4 yi2 ， di4 xiang1 zu3 shu4 fu4 xian1 shui2 。
- bie2 cai2 wei3 ti3 qin1 feng1 ya3 ， zhuan3 yi4 duo1 shi1 shi4 ru3 shi1 。

## 注释

## 译文

## 赏析
