---
id: du-fu-zheng-dian-she-zi-shi-zhou-gui
title: 郑典设自施州归
titlePinyin: zheng4 dian3 she4 zi4 shi1 zhou1 gui1
titleSlug: zheng-dian-she-zi-shi-zhou-gui
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾怜荥阳秀，冒暑初有适。名贤慎所出，不肯妄行役。
- 旅兹殊俗远，竟以屡空迫。南谒裴施州，气合无险僻。
- 攀援悬根木，登顿入天石。青山自一川，城郭洗忧戚。
- 听子话此邦，令我心悦怿。其俗则纯朴，不知有主客。
- 温温诸侯门，礼亦如古昔。敕厨倍常羞，杯盘颇狼藉。
- 时虽属丧乱，事贵赏匹敌。中宵惬良会，裴郑非远戚。
- 群书一万卷，博涉供务隙。他日辱银钩，森疏见矛戟。
- 倒屣喜旋归，画地求所历。乃闻风土质，又重田畴辟。
- 刺史似寇恂，列郡宜竞惜。北风吹瘴疠，羸老思散策。
- 渚拂蒹葭塞，峤穿萝茑幂。此身仗儿仆，高兴潜有激。
- 孟冬方首路，强饭取崖壁。叹尔疲驽骀，汗沟血不赤。
- 终然备外饰，驾驭何所益。我有平肩舆，前途犹准的。
- 翩翩入鸟道，庶脱蹉跌厄。

## 拼音
- wu2 lian2 xing2 yang2 xiu4 ， mao4 shu3 chu1 you3 shi4 。 ming2 xian2 shen4 suo3 chu1 ， bu4 ken3 wang4 xing2 yi4 。
- lü3 zi1 shu1 su2 yuan3 ， jing4 yi3 lü3 kong1 po4 。 nan2 ye4 pei2 shi1 zhou1 ， qi4 he2 wu2 xian3 pi4 。
- pan1 yuan2 xuan2 gen1 mu4 ， deng1 dun4 ru4 tian1 shi2 。 qing1 shan1 zi4 yi4 chuan1 ， cheng2 guo1 xi3 you1 qi1 。
- ting1 zi3 hua4 ci3 bang1 ， ling4 wo3 xin1 yue4 yi4 。 qi2 su2 ze2 chun2 pu3 ， bu4 zhi1 you3 zhu3 ke4 。
- wen1 wen1 zhu1 hou2 men2 ， li3 yi4 ru2 gu3 xi1 。 chi4 chu2 bei4 chang2 xiu1 ， bei1 pan2 po1 lang2 ji2 。
- shi2 sui1 shu3 sang1 luan4 ， shi4 gui4 shang3 pi3 di2 。 zhong1 xiao1 qie4 liang2 hui4 ， pei2 zheng4 fei1 yuan3 qi1 。
- qun2 shu1 yi2 wan4 juan4 ， bo2 she4 gong4 wu4 xi4 。 ta1 ri4 ru3 yin2 gou1 ， sen1 shu1 jian4 mao2 ji3 。
- dao3 xi3 xi3 xuan2 gui1 ， hua4 di4 qiu2 suo3 li4 。 nai3 wen2 feng1 tu3 zhi4 ， you4 zhong4 tian2 chou2 pi4 。
- ci4 shi3 si4 kou4 xun2 ， lie4 jun4 yi2 jing4 xi1 。 bei3 feng1 chui1 zhang4 li4 ， lei2 lao3 si1 san4 ce4 。
- zhu3 fu2 jian1 jia1 sai1 ， qiao2 chuan1 luo2 niao3 mi4 。 ci3 shen1 zhang4 er2 pu2 ， gao1 xing4 qian2 you3 ji1 。
- meng4 dong1 fang1 shou3 lu4 ， qiang2 fan4 qu3 ya2 bi4 。 tan4 er3 pi2 nu2 dai4 ， han4 gou1 xue4 bu2 chi4 。
- zhong1 ran2 bei4 wai4 shi4 ， jia4 yu4 he2 suo3 yi4 。 wo3 you3 ping2 jian1 yu2 ， qian2 tu2 you2 zhun3 de0 。
- pian1 pian1 ru4 niao3 dao4 ， shu4 tuo1 cuo1 die1 e4 。

## 注释

## 译文

## 赏析
