---
id: du-fu-qiao-ling-shi-san-shi-yun-yin-cheng-xian-nei-zhu-guan
title: 桥陵诗三十韵，因呈县内诸官
titlePinyin: qiao2 ling2 shi1 san1 shi2 yun4 ， yin1 cheng2 xian4 nei4 zhu1 guan1
titleSlug: qiao-ling-shi-san-shi-yun-yin-cheng-xian-nei-zhu-guan
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 先帝昔晏驾，兹山朝百灵。崇冈拥象设，沃野开天庭。
- 即事壮重险，论功超五丁。坡陀因厚地，却略罗峻屏。
- 云阙虚冉冉，风松肃泠泠。石门霜露白，玉殿莓苔青。
- 宫女晚知曙，祠官朝见星。空梁簇画戟，阴井敲铜瓶。
- 中使日夜继，惟王心不宁。岂徒恤备享，尚谓求无形。
- 孝理敦国政，神凝推道经。瑞芝产庙柱，好鸟鸣岩扃。
- 高岳前嵂崒，洪河左滢濙。金城蓄峻址，沙苑交回汀。
- 永与奥区固，川原纷眇冥。居然赤县立，台榭争岧亭。
- 官属果称是，声华真可听。王刘美竹润，裴李春兰馨。
- 郑氏才振古，啖侯笔不停。遣辞必中律，利物常发硎。
- 绮绣相辗转，琳琅愈青荧。侧闻鲁恭化，秉德崔瑗铭。
- 太史候凫影，王乔随鹤翎。朝仪限霄汉，容思回林坰。
- 𫐘轲辞下杜，飘飖陵浊泾。诸生旧短褐，旅泛一浮萍。
- 荒岁儿女瘦，暮途涕泗零。主人念老马，廨署容秋萤。
- 流寓理岂惬，穷愁醉未醒。何当摆俗累，浩荡乘沧溟。

## 拼音
- xian1 di4 xi1 yan4 jia4 ， zi1 shan1 chao2 bai3 ling2 。 chong2 gang1 yong1 xiang4 she4 ， wo4 ye3 kai1 tian1 ting2 。
- ji2 shi4 zhuang4 zhong4 xian3 ， lun4 gong1 chao1 wu3 ding1 。 po1 tuo2 yin1 hou4 di4 ， que4 lüe4 luo2 jun4 ping2 。
- yun2 que1 xu1 ran3 ran3 ， feng1 song1 su4 ling2 ling2 。 shi2 men2 shuang1 lu4 bai2 ， yu4 dian4 mei2 tai2 qing1 。
- gong1 nü3 wan3 zhi1 shu3 ， ci2 guan1 chao2 jian4 xing1 。 kong1 liang2 cu4 hua4 ji3 ， yin1 jing3 qiao1 tong2 ping2 。
- zhong1 shi3 ri4 ye4 ji4 ， wei2 wang2 xin1 bu4 ning2 。 qi3 tu2 xu4 bei4 xiang3 ， shang4 wei4 qiu2 wu2 xing2 。
- xiao4 li3 dun1 guo2 zheng4 ， shen2 ning2 tui1 dao4 jing1 。 rui4 zhi1 chan3 miao4 zhu4 ， hao3 niao3 ming2 yan2 jiong1 。
- gao1 yue4 qian2 lü4 zu2 ， hong2 he2 zuo3 ying2 ying2 。 jin1 cheng2 xu4 jun4 zhi3 ， sha1 yuan4 jiao1 hui2 ting1 。
- yong3 yu3 ao4 qu1 gu4 ， chuan1 yuan2 fen1 miao3 ming2 。 ju1 ran2 chi4 xian4 li4 ， tai2 xie4 zheng1 tiao2 ting2 。
- guan1 shu3 guo3 cheng1 shi4 ， sheng1 hua2 zhen1 ke3 ting1 。 wang2 liu2 mei3 zhu2 run4 ， pei2 li3 chun1 lan2 xin1 。
- zheng4 shi4 cai2 zhen4 gu3 ， dan4 hou2 bi3 bu4 ting2 。 qian3 ci2 bi4 zhong1 lü4 ， li4 wu4 chang2 fa1 xing2 。
- qi3 xiu4 xiang1 nian3 zhuan3 ， lin2 lang2 yu4 qing1 ying2 。 ce4 wen2 lu3 gong1 hua4 ， bing3 de2 cui1 yuan4 ming2 。
- tai4 shi3 hou4 fu2 ying3 ， wang2 qiao2 sui2 he4 ling2 。 chao2 yi2 xian4 xiao1 han4 ， rong2 si1 hui2 lin2 jiong1 。
- 𫐘 ke1 ci2 xia4 du4 ， piao1 yao2 ling2 zhuo2 jing1 。 zhu1 sheng1 jiu4 duan3 he4 ， lü3 fan4 yi4 fu2 ping2 。
- huang1 sui4 er2 nü3 shou4 ， mu4 tu2 ti4 si4 ling2 。 zhu3 ren2 nian4 lao3 ma3 ， xie4 shu3 rong2 qiu1 ying2 。
- liu2 yu4 li3 qi3 qie4 ， qiong2 chou2 zui4 wei4 xing3 。 he2 dang1 bai3 su2 lei4 ， hao4 dang4 cheng2 cang1 ming2 。

## 注释

## 译文

## 赏析
