---
id: du-fu-qin-zhou-za-shi-er-shi-shou
title: 秦州杂诗二十首
titlePinyin: qin2 zhou1 za2 shi1 er4 shi2 shou3
titleSlug: qin-zhou-za-shi-er-shi-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 满目悲生事，因人作远游。迟回度陇怯，浩荡及关愁。
- 水落鱼龙夜，山空鸟鼠秋。西征问烽火，心折此淹留。
- 秦州山北寺，胜迹隗嚣宫。苔藓山门古，丹青野殿空。
- 月明垂叶露，云逐渡溪风。清渭无情极，愁时独向东。
- 州图领同谷，驿道出流沙。降虏兼千帐，居人有万家。
- 马骄珠汗落，胡舞白蹄斜。年少临洮子，西来亦自夸。
- 鼓角缘边郡，川原欲夜时。秋听殷地发，风散入云悲。
- 抱叶寒蝉静，归来独鸟迟。万方声一概，吾道竟何之。
- 南使宜天马，由来万匹强。浮云连阵没，秋草遍山长。
- 闻说真龙种，仍残老骕骦。哀鸣思战斗，迥立向苍苍。
- 城上胡笳奏，山边汉节归。防河赴沧海，奉诏发金微。
- 士苦形骸黑，旌疏鸟兽稀。那闻往来戍，恨解邺城围。
- 莽莽万重山，孤城山谷间。无风云出塞，不夜月临关。
- 属国归何晚，楼兰斩未还。烟尘独长望，衰飒正摧颜。
- 闻道寻源使，从天此路回。牵牛去几许，宛马至今来。
- 一望幽燕隔，何时郡国开。东征健儿尽，羌笛暮吹哀。
- 今日明人眼，临池好驿亭。丛篁低地碧，高柳半天青。
- 稠叠多幽事，喧呼阅使星。老夫如有此，不异在郊坰。
- 云气接昆仑，涔涔塞雨繁。羌童看渭水，使客向河源。
- 烟火军中幕，牛羊岭上村。所居秋草净，正闭小蓬门。
- 萧萧古塞冷，漠漠秋云低。黄鹄翅垂雨，苍鹰饥啄泥。
- 蓟门谁自北，汉将独征西。不意书生耳，临衰厌鼓鼙。
- 山头南郭寺，水号北流泉。老树空庭得，清渠一邑传。
- 秋花危石底，晚景卧钟边。俯仰悲身世，溪风为飒然。
- 传道东柯谷，深藏数十家。对门藤盖瓦，映竹水穿沙。
- 瘦地翻宜粟，阳坡可种瓜。船人近相报，但恐失桃花。
- 万古仇池穴，潜通小有天。神鱼人不见，福地语真传。
- 近接西南境，长怀十九泉。何时一茅屋，送老白云边。
- 未暇泛沧海，悠悠兵马间。塞门风落木，客舍雨连山。
- 阮籍行多兴，庞公隐不还。东柯遂疏懒，休镊鬓毛斑。
- 东柯好崖谷，不与众峰群。落日邀双鸟，晴天养片云。
- 野人矜险绝，水竹会平分。采药吾将老，儿童未遣闻。
- 边秋阴易久，不复辨晨光。簷雨乱淋幔，山云低度墙。
- 鸬鹚窥浅井，蚯蚓上深堂。车马何萧索，门前百草长。
- 地僻秋将尽，山高客未归。塞云多断续，边日少光辉。
- 警急烽常报，传闻檄屡飞。西戎外甥国，何得迕天威。
- 凤林戈未息，鱼海路常难。候火云烽峻，悬军幕井干。
- 风连西极动，月过北庭寒。故老思飞将，何时议筑坛。
- 唐尧真自圣，野老复何知。晒药能无妇，应门幸有儿。
- 藏书闻禹穴，读记忆仇池。为报鸳行旧，鹪鹩在一枝。

## 拼音
- man3 mu4 bei1 sheng1 shi4 ， yin1 ren2 zuo4 yuan3 you2 。 chi2 hui2 du4 long3 qie4 ， hao4 dang4 ji2 guan1 chou2 。
- shui3 luo4 yu2 long2 ye4 ， shan1 kong1 niao3 shu3 qiu1 。 xi1 zheng1 wen4 feng1 huo3 ， xin1 zhe2 ci3 yan1 liu2 。
- qin2 zhou1 shan1 bei3 si4 ， sheng4 ji4 wei3 ao2 gong1 。 tai2 xian3 shan1 men2 gu3 ， dan1 qing1 ye3 dian4 kong1 。
- yue4 ming2 chui2 ye4 lu4 ， yun2 zhu2 du4 xi1 feng1 。 qing1 wei4 wu2 qing2 ji2 ， chou2 shi2 du2 xiang4 dong1 。
- zhou1 tu2 ling3 tong2 gu3 ， yi4 dao4 chu1 liu2 sha1 。 jiang4 lu3 jian1 qian1 zhang4 ， ju1 ren2 you3 wan4 jia1 。
- ma3 jiao1 zhu1 han4 luo4 ， hu2 wu3 bai2 ti2 xie2 。 nian2 shao4 lin2 tao2 zi3 ， xi1 lai2 yi4 zi4 kua1 。
- gu3 jiao3 yuan2 bian1 jun4 ， chuan1 yuan2 yu4 ye4 shi2 。 qiu1 ting1 yin1 di4 fa1 ， feng1 san4 ru4 yun2 bei1 。
- bao4 ye4 han2 chan2 jing4 ， gui1 lai2 du2 niao3 chi2 。 wan4 fang1 sheng1 yi2 gai4 ， wu2 dao4 jing4 he2 zhi1 。
- nan2 shi3 yi2 tian1 ma3 ， you2 lai2 wan4 pi3 qiang2 。 fu2 yun2 lian2 zhen4 mei2 ， qiu1 cao3 bian4 shan1 chang2 。
- wen2 shuo1 zhen1 long2 zhong3 ， reng2 can2 lao3 su4 shuang1 。 ai1 ming2 si1 zhan4 dou4 ， jiong3 li4 xiang4 cang1 cang1 。
- cheng2 shang4 hu2 jia1 zou4 ， shan1 bian1 han4 jie2 gui1 。 fang2 he2 fu4 cang1 hai3 ， feng4 zhao4 fa1 jin1 wei1 。
- shi4 ku3 xing2 hai2 hei1 ， jing1 shu1 niao3 shou4 xi1 。 na4 wen2 wang3 lai2 shu4 ， hen4 jie3 ye4 cheng2 wei2 。
- mang3 mang3 wan4 chong2 shan1 ， gu1 cheng2 shan1 gu3 jian1 。 wu2 feng1 yun2 chu1 sai4 ， bu2 ye4 yue4 lin2 guan1 。
- shu3 guo2 gui1 he2 wan3 ， lou2 lan2 zhan3 wei4 hai2 。 yan1 chen2 du2 chang2 wang4 ， shuai1 sa4 zheng4 cui1 yan2 。
- wen2 dao4 xun2 yuan2 shi3 ， cong2 tian1 ci3 lu4 hui2 。 qian1 niu2 qu4 ji3 xu3 ， wan3 ma3 zhi4 jin1 lai2 。
- yi2 wang4 you1 yan4 ge2 ， he2 shi2 jun4 guo2 kai1 。 dong1 zheng1 jian4 er2 jin4 ， qiang1 di2 mu4 chui1 ai1 。
- jin1 ri4 ming2 ren2 yan3 ， lin2 chi2 hao3 yi4 ting2 。 cong2 huang2 di1 di4 bi4 ， gao1 liu3 ban4 tian1 qing1 。
- chou2 die2 duo1 you1 shi4 ， xuan1 hu1 yue4 shi3 xing1 。 lao3 fu1 ru2 you3 ci3 ， bu2 yi4 zai4 jiao1 jiong1 。
- yun2 qi4 jie1 kun1 lun2 ， cen2 cen2 sai1 yu3 fan2 。 qiang1 tong2 kan4 wei4 shui3 ， shi3 ke4 xiang4 he2 yuan2 。
- yan1 huo3 jun1 zhong1 mu4 ， niu2 yang2 ling3 shang4 cun1 。 suo3 ju1 qiu1 cao3 jing4 ， zheng4 bi4 xiao3 peng2 men2 。
- xiao1 xiao1 gu3 sai1 leng3 ， mo4 mo4 qiu1 yun2 di1 。 huang2 hu2 chi4 chui2 yu3 ， cang1 ying1 ji1 zhuo2 ni2 。
- ji4 men2 shui2 zi4 bei3 ， han4 jiang1 du2 zheng1 xi1 。 bu2 yi4 shu1 sheng1 er3 ， lin2 shuai1 yan4 gu3 pi2 。
- shan1 tou2 nan2 guo1 si4 ， shui3 hao4 bei3 liu2 quan2 。 lao3 shu4 kong1 ting2 de2 ， qing1 qu2 yi2 yi4 chuan2 。
- qiu1 hua1 wei1 shi2 di3 ， wan3 jing3 wo4 zhong1 bian1 。 fu3 yang3 bei1 shen1 shi4 ， xi1 feng1 wei4 sa4 ran2 。
- chuan2 dao4 dong1 ke1 gu3 ， shen1 cang2 shu4 shi2 jia1 。 dui4 men2 teng2 gai4 wa3 ， ying4 zhu2 shui3 chuan1 sha1 。
- shou4 di4 fan1 yi2 su4 ， yang2 po1 ke3 zhong4 gua1 。 chuan2 ren2 jin4 xiang1 bao4 ， dan4 kong3 shi1 tao2 hua1 。
- wan4 gu3 chou2 chi2 xue2 ， qian2 tong1 xiao3 you3 tian1 。 shen2 yu2 ren2 bu2 jian4 ， fu2 di4 yu3 zhen1 chuan2 。
- jin4 jie1 xi1 nan2 jing4 ， chang2 huai2 shi2 jiu3 quan2 。 he2 shi2 yi4 mao2 wu1 ， song4 lao3 bai2 yun2 bian1 。
- wei4 xia2 fan4 cang1 hai3 ， you1 you1 bing1 ma3 jian1 。 sai1 men2 feng1 luo4 mu4 ， ke4 she4 yu3 lian2 shan1 。
- ruan3 ji2 xing2 duo1 xing1 ， pang2 gong1 yin3 bu4 hai2 。 dong1 ke1 sui4 shu1 lan3 ， xiu1 nie4 bin4 mao2 ban1 。
- dong1 ke1 hao3 ya2 gu3 ， bu4 yu3 zhong4 feng1 qun2 。 luo4 ri4 yao1 shuang1 niao3 ， qing2 tian1 yang3 pian4 yun2 。
- ye3 ren2 jin1 xian3 jue2 ， shui3 zhu2 hui4 ping2 fen1 。 cai3 yao4 wu2 jiang1 lao3 ， er2 tong2 wei4 qian3 wen2 。
- bian1 qiu1 yin1 yi4 jiu3 ， bu2 fu4 bian4 chen2 guang1 。 yan2 yu3 luan4 lin2 man4 ， shan1 yun2 di1 du4 qiang2 。
- lu2 ci2 kui1 qian3 jing3 ， qiu1 yin3 shang4 shen1 tang2 。 che1 ma3 he2 xiao1 suo3 ， men2 qian2 bai3 cao3 chang2 。
- di4 pi4 qiu1 jiang1 jin4 ， shan1 gao1 ke4 wei4 gui1 。 sai1 yun2 duo1 duan4 xu4 ， bian1 ri4 shao3 guang1 hui1 。
- jing3 ji2 feng1 chang2 bao4 ， chuan2 wen2 xi2 lü3 fei1 。 xi1 rong2 wai4 sheng1 guo2 ， he2 de2 wu3 tian1 wei1 。
- feng4 lin2 ge1 wei4 xi1 ， yu2 hai3 lu4 chang2 nan2 。 hou4 huo3 yun2 feng1 jun4 ， xuan2 jun1 mu4 jing3 gan1 。
- feng1 lian2 xi1 ji2 dong4 ， yue4 guo4 bei3 ting2 han2 。 gu4 lao3 si1 fei1 jiang1 ， he2 shi2 yi4 zhu4 tan2 。
- tang2 yao2 zhen1 zi4 sheng4 ， ye3 lao3 fu4 he2 zhi1 。 shai4 yao4 neng2 wu2 fu4 ， ying4 men2 xing4 you3 er2 。
- cang2 shu1 wen2 yu3 xue2 ， du2 ji4 yi4 chou2 chi2 。 wei4 bao4 yuan1 xing2 jiu4 ， jiao1 liao2 zai4 yi4 zhi1 。

## 注释

## 译文

## 赏析
