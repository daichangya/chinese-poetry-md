---
id: du-fu-feng-song-guo-zhong-cheng-jian-tai-pu-qing-chong-long-you-jie-du-shi-san-shi-yun
title: 奉送郭中丞兼太仆卿充陇右节度使三十韵
titlePinyin: feng4 song4 guo1 zhong1 cheng2 jian1 tai4 pu2 qing1 chong1 long3 you4 jie2 du4 shi3 san1 shi2 yun4
titleSlug: feng-song-guo-zhong-cheng-jian-tai-pu-qing-chong-long-you-jie-du-shi-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 诏发西山将，秋屯陇右兵。凄凉余部曲，𬊤赫旧家声。
- 雕鹗乘时去，骅骝顾主鸣。艰难须上策，容易即前程。
- 斜日当轩盖，高风卷旆旌。松悲天水冷，沙乱雪山清。
- 和虏犹怀惠，防边不敢惊。古来于异域，镇静示专征。
- 燕蓟奔封豕，周秦触骇鲸。中原何惨黩，余孽尚纵横。
- 箭入昭阳殿，笳吟细柳营。内人红袖泣，王子白衣行。
- 宸极祅星动，园陵杀气平。空余金碗出，无复穗帷轻。
- 毁庙天飞雨，焚宫火彻明。罘罳朝共落，棆桷夜同倾。
- 三月师逾整，群胡势就烹。疮痍亲接战，勇决冠垂成。
- 妙誉期元宰，殊恩且列卿。几时回节钺，戮力扫欃枪。
- 圭窦三千士，云梯七十城。耻非齐说客，只似鲁诸生。
- 通籍微班忝，周行独坐荣。随肩趋漏刻，短发寄簪缨。
- 径欲依刘表，还疑厌祢衡。渐衰那此别，忍泪独含情。
- 废邑狐狸语，空村虎豹争。人频坠涂炭，公岂忘精诚。
- 元帅调新律，前军压旧京。安边仍扈从，莫作后功名。

## 拼音
- zhao4 fa1 xi1 shan1 jiang1 ， qiu1 tun2 long3 you4 bing1 。 qi1 liang2 yu2 bu4 qu3 ， chan3 he4 jiu4 jia1 sheng1 。
- diao1 e4 cheng2 shi2 qu4 ， hua2 liu2 gu4 zhu3 ming2 。 jian1 nan2 xu1 shang4 ce4 ， rong2 yi4 ji2 qian2 cheng2 。
- xie2 ri4 dang1 xuan1 gai4 ， gao1 feng1 juan4 pei4 jing1 。 song1 bei1 tian1 shui3 leng3 ， sha1 luan4 xue3 shan1 qing1 。
- he2 lu3 you2 huai2 hui4 ， fang2 bian1 bu4 gan3 jing1 。 gu3 lai2 yu2 yi4 yu4 ， zhen4 jing4 shi4 zhuan1 zheng1 。
- yan4 ji4 ben1 feng1 shi3 ， zhou1 qin2 chu4 hai4 jing1 。 zhong1 yuan2 he2 can3 du2 ， yu2 nie4 shang4 zong4 heng2 。
- jian4 ru4 zhao1 yang2 dian4 ， jia1 yin2 xi4 liu3 ying2 。 nei4 ren2 hong2 xiu4 qi4 ， wang2 zi3 bai2 yi1 xing2 。
- chen2 ji2 yao1 xing1 dong4 ， yuan2 ling2 sha1 qi4 ping2 。 kong4 yu2 jin1 wan3 chu1 ， wu2 fu4 sui4 wei2 qing1 。
- hui3 miao4 tian1 fei1 yu3 ， fen2 gong1 huo3 che4 ming2 。 fu2 si1 chao2 gong4 luo4 ， lun2 jue2 ye4 tong2 qing1 。
- san1 yue4 shi1 yu2 zheng3 ， qun2 hu2 shi4 jiu4 peng1 。 chuang1 yi2 qin1 jie1 zhan4 ， yong3 jue2 guan1 chui2 cheng2 。
- miao4 yu4 qi1 yuan2 zai3 ， shu1 en1 qie3 lie4 qing1 。 ji3 shi2 hui2 jie2 yue4 ， lu4 li4 sao3 chan2 qiang1 。
- gui1 dou4 san1 qian1 shi4 ， yun2 ti1 qi1 shi2 cheng2 。 chi3 fei1 qi2 shuo1 ke4 ， zhi1 si4 lu3 zhu1 sheng1 。
- tong1 ji2 wei1 ban1 tian3 ， zhou1 xing2 du2 zuo4 rong2 。 sui2 jian1 qu1 lou4 ke4 ， duan3 fa4 ji4 zan1 ying1 。
- jing4 yu4 yi1 liu2 biao3 ， hai2 yi2 yan4 mi2 heng2 。 jian4 shuai1 na4 ci3 bie2 ， ren3 lei4 du2 han2 qing2 。
- fei4 yi4 hu2 li0 yu3 ， kong1 cun1 hu3 bao4 zheng1 。 ren2 pin2 zhui4 tu2 tan4 ， gong1 qi3 wang4 jing1 cheng2 。
- yuan2 shuai4 tiao2 xin1 lü4 ， qian2 jun1 ya1 jiu4 jing1 。 an1 bian1 reng2 hu4 cong2 ， mo4 zuo4 hou4 gong1 ming2 。

## 注释

## 译文

## 赏析
