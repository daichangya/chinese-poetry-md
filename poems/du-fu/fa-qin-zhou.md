---
id: du-fu-fa-qin-zhou
title: 发秦州
titlePinyin: fa1 qin2 zhou1
titleSlug: fa-qin-zhou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我衰更懒拙，生事不自谋。无食问乐土，无衣思南州。
- 汉源十月交，天气凉如秋。草木未黄落，况闻山水幽。
- 栗亭名更佳，下有良田畴。充肠多薯蓣，崖蜜亦易求。
- 密竹复冬笋，清池可方舟。虽伤旅寓远，庶遂平生游。
- 此邦俯要冲，实恐人事稠。应接非本性，登临未销忧。
- 溪谷无异石，塞田始微收。岂复慰老夫，惘然难久留。
- 日色隐孤戍，乌啼满城头。中宵驱车去，饮马寒塘流。
- 磊落星月高，苍茫云雾浮。大哉乾坤内，吾道长悠悠。

## 拼音
- wo3 shuai1 geng4 lan3 zhuo1 ， sheng1 shi4 bu2 zi4 mou2 。 wu2 shi2 wen4 le4 tu3 ， wu2 yi1 si1 nan2 zhou1 。
- han4 yuan2 shi2 yue4 jiao1 ， tian1 qi4 liang2 ru2 qiu1 。 cao3 mu4 wei4 huang2 luo4 ， kuang4 wen2 shan1 shui3 you1 。
- li4 ting2 ming2 geng4 jia1 ， xia4 you3 liang2 tian2 chou2 。 chong1 chang2 duo1 shu3 yu4 ， ya2 mi4 yi4 yi4 qiu2 。
- mi4 zhu2 fu4 dong1 sun3 ， qing1 chi2 ke3 fang1 zhou1 。 sui1 shang1 lü3 yu4 yuan3 ， shu4 sui4 ping2 sheng1 you2 。
- ci3 bang1 fu3 yao4 chong1 ， shi2 kong3 ren2 shi4 chou2 。 ying4 jie1 fei1 ben3 xing4 ， deng1 lin2 wei4 xiao1 you1 。
- xi1 gu3 wu2 yi4 shi2 ， sai1 tian2 shi3 wei1 shou1 。 qi3 fu4 wei4 lao3 fu1 ， wang3 ran2 nan2 jiu3 liu2 。
- ri4 se4 yin3 gu1 shu4 ， wu1 ti2 man3 cheng2 tou2 。 zhong1 xiao1 qu1 che1 qu4 ， yin3 ma3 han2 tang2 liu2 。
- lei3 luo4 xing1 yue4 gao1 ， cang1 mang2 yun2 wu4 fu2 。 da4 zai1 qian2 kun1 nei4 ， wu2 dao4 zhang3 you1 you1 。

## 注释

## 译文

## 赏析
