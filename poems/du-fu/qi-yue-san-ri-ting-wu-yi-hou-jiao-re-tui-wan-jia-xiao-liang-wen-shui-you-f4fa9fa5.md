---
id: du-fu-qi-yue-san-ri-ting-wu-yi-hou-jiao-re-tui-wan-jia-xiao-liang-wen-shui-you-f4fa9fa5
title: 七月三日亭午已后较热退晚加小凉稳睡有诗因论壮年乐事戏呈元二十一曹长
titlePinyin: qi1 yue4 san1 ri4 ting2 wu3 yi3 hou4 jiao4 re4 tui4 wan3 jia1 xiao3 liang2 wen3 shui4 you3 shi1 yin1 lun4 zhuang4 nian2 le4 shi4 xi4 cheng2 yuan2 er4 shi2 yi1 cao2 chang2
titleSlug: qi-yue-san-ri-ting-wu-yi-hou-jiao-re-tui-wan-jia-xiao-liang-wen-shui-you-f4fa9fa5
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 今兹商用事，余热亦已末。衰年旅炎方，生意从此活。
- 亭午减汗流，北邻耐人聒。晚风爽乌匼，筋力苏摧折。
- 闭目逾十旬，大江不止渴。退藏恨雨师，健步闻旱魃。
- 园蔬抱金玉，无以供采掇。密云虽聚散，徂暑终衰歇。
- 前圣慎焚巫，武王亲救暍。阴阳相主客，时序递回斡。
- 洒落唯清秋，昏霾一空阔。萧萧紫塞雁，南向欲行列。
- 欻思红颜日，霜露冻阶闼。胡马挟雕弓，鸣弦不虚发。
- 长鈚逐狡兔，突羽当满月。惆怅白头吟，萧条游侠窟。
- 临轩望山阁，缥缈安可越。高人炼丹砂，未念将朽骨。
- 少壮迹颇疏，欢乐曾倏忽。杖藜风尘际，老丑难翦拂。
- 吾子得神仙，本是池中物。贱夫美一睡，烦促婴词笔。

## 拼音
- jin1 zi1 shang1 yong4 shi4 ， yu2 re4 yi4 yi3 mo4 。 shuai1 nian2 lü3 yan2 fang1 ， sheng1 yi4 cong2 ci3 huo2 。
- ting2 wu3 jian3 han4 liu2 ， bei3 lin2 nai4 ren2 guo1 。 wan3 feng1 shuang3 wu1 ke1 ， jin1 li4 su1 cui1 zhe2 。
- bi4 mu4 yu2 shi2 xun2 ， da4 jiang1 bu4 zhi3 ke3 。 tui4 cang2 hen4 yu3 shi1 ， jian4 bu4 wen2 han4 ba2 。
- yuan2 shu1 bao4 jin1 yu4 ， wu2 yi3 gong4 cai3 duo1 。 mi4 yun2 sui1 ju4 san4 ， cu2 shu3 zhong1 shuai1 xie1 。
- qian2 sheng4 shen4 fen2 wu1 ， wu3 wang2 qin1 jiu4 ye1 。 yin1 yang2 xiang1 zhu3 ke4 ， shi2 xu4 di4 hui2 wo4 。
- sa3 luo4 wei2 qing1 qiu1 ， hun1 mai2 yi4 kong1 kuo4 。 xiao1 xiao1 zi3 sai1 yan4 ， nan2 xiang4 yu4 hang2 lie4 。
- chua1 si1 hong2 yan2 ri4 ， shuang1 lu4 dong4 jie1 ta4 。 hu2 ma3 xie2 diao1 gong1 ， ming2 xian2 bu4 xu1 fa1 。
- chang2 pi1 zhu2 jiao3 tu4 ， tu1 yu3 dang1 man3 yue4 。 chou2 chang4 bai2 tou2 yin2 ， xiao1 tiao2 you2 xia2 ku1 。
- lin2 xuan1 wang4 shan1 ge2 ， piao1 miao3 an1 ke3 yue4 。 gao1 ren2 lian4 dan1 sha1 ， wei4 nian4 jiang1 xiu3 gu3 。
- shao4 zhuang4 ji4 po1 shu1 ， huan1 le4 ceng2 shu1 hu1 。 zhang4 li2 feng1 chen2 ji4 ， lao3 chou3 nan2 jian3 fu2 。
- wu2 zi3 de2 shen2 xian1 ， ben3 shi4 chi2 zhong1 wu4 。 jian4 fu1 mei3 yi2 shui4 ， fan2 cu4 ying1 ci2 bi3 。

## 注释

## 译文

## 赏析
