---
id: du-fu-zi-jing-fu-feng-xian-xian-yong-huai-wu-bai-zi
title: 自京赴奉先县咏怀五百字
titlePinyin: zi4 jing1 fu4 feng4 xian1 xian4 yong3 huai2 wu3 bai3 zi4
titleSlug: zi-jing-fu-feng-xian-xian-yong-huai-wu-bai-zi
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杜陵有布衣，老大意转拙。许身一何愚，窃比稷与契。
- 居然成濩落，白首甘契阔。盖棺事则已，此志常觊豁。
- 穷年忧黎元，叹息肠内热。取笑同学翁，浩歌弥激烈。
- 非无江海志，萧洒送日月。生逢尧舜君，不忍便永诀。
- 当今廊庙具，构厦岂云缺。葵藿倾太阳，物性固莫夺。
- 顾惟蝼蚁辈，但自求其穴。胡为慕大鲸，辄拟偃溟渤。
- 以兹悟生理，独耻事干谒。兀兀遂至今，忍为尘埃没。
- 终愧巢与由，未能易其节。沈饮聊自适，放歌颇愁绝。
- 岁暮百草零，疾风高冈裂。天衢阴峥嵘，客子中夜发。
- 霜严衣带断，指直不得结。凌晨过骊山，御榻在𫶇嵲。
- 蚩尤塞寒空，蹴蹋崖谷滑。瑶池气郁律，羽林相摩戛。
- 君臣留欢娱，乐动殷樛嶱。赐浴皆长缨，与宴非短褐。
- 彤庭所分帛，本自寒女出。鞭挞其夫家，聚敛贡城阙。
- 圣人筐篚恩，实欲邦国活。臣如忽至理，君岂弃此物。
- 多士盈朝廷，仁者宜战栗。况闻内金盘，尽在卫霍室。
- 中堂舞神仙，烟雾散玉质。暖客貂鼠裘，悲管逐清瑟。
- 劝客驼蹄羹，霜橙压香橘。朱门酒肉臭，路有冻死骨。
- 荣枯咫尺异，惆怅难再述。北辕就泾渭，官渡又改辙。
- 群冰从西下，极目高崒兀。疑是崆峒来，恐触天柱折。
- 河梁幸未坼，枝撑声窸窣。行旅相攀援，川广不可越。
- 老妻寄异县，十口隔风雪。谁能久不顾，庶往共饥渴。
- 入门闻号咷，幼子饥已卒。吾宁舍一哀，里巷亦呜咽。
- 所愧为人父，无食致夭折。岂知秋未登，贫窭有仓卒。
- 生常免租税，名不隶征伐。抚迹犹酸辛，平人固骚屑。
- 默思失业徒，因念远戍卒。忧端齐终南，澒洞不可掇。

## 拼音
- du4 ling2 you3 bu4 yi1 ， lao3 da4 yi4 zhuan3 zhuo1 。 xu3 shen1 yi4 he2 yu2 ， qie4 bi3 ji4 yu3 qi4 。
- ju1 ran2 cheng2 hu4 luo4 ， bai2 shou3 gan1 qi4 kuo4 。 gai4 guan1 shi4 ze2 yi3 ， ci3 zhi4 chang2 ji4 huo1 。
- qiong2 nian2 you1 li2 yuan2 ， tan4 xi1 chang2 nei4 re4 。 qu3 xiao4 tong2 xue2 weng1 ， hao4 ge1 mi2 ji1 lie4 。
- fei1 wu2 jiang1 hai3 zhi4 ， xiao1 sa3 song4 ri4 yue4 。 sheng1 feng2 yao2 shun4 jun1 ， bu4 ren3 bian4 yong3 jue2 。
- dang1 jin1 lang2 miao4 ju4 ， gou4 sha4 qi3 yun2 que1 。 kui2 huo4 qing1 tai4 yang2 ， wu4 xing4 gu4 mo4 duo2 。
- gu4 wei2 lou2 yi3 bei4 ， dan4 zi4 qiu2 qi2 xue2 。 hu2 wei4 mu4 da4 jing1 ， zhe2 ni3 yan3 ming2 bo2 。
- yi3 zi1 wu4 sheng1 li3 ， du2 chi3 shi4 gan1 ye4 。 wu4 wu4 sui4 zhi4 jin1 ， ren3 wei4 chen2 ai1 mei2 。
- zhong1 kui4 chao2 yu3 you2 ， wei4 neng2 yi4 qi2 jie2 。 shen3 yin3 liao2 zi4 shi4 ， fang4 ge1 po1 chou2 jue2 。
- sui4 mu4 bai3 cao3 ling2 ， ji2 feng1 gao1 gang1 lie4 。 tian1 qu2 yin1 zheng1 rong2 ， ke4 zi3 zhong1 ye4 fa1 。
- shuang1 yan2 yi1 dai4 duan4 ， zhi3 zhi2 bu4 de2 jie2 。 ling2 chen2 guo4 li2 shan1 ， yu4 ta4 zai4 die2 nie4 。
- chi1 you2 sai1 han2 kong1 ， cu4 ta4 ya2 gu3 hua2 。 yao2 chi2 qi4 yu4 lü4 ， yu3 lin2 xiang1 mo2 jia2 。
- jun1 chen2 liu2 huan1 yu2 ， le4 dong4 yin1 jiu1 ke3 。 ci4 yu4 jie1 chang2 ying1 ， yu3 yan4 fei1 duan3 he4 。
- tong2 ting2 suo3 fen1 bo2 ， ben3 zi4 han2 nü3 chu1 。 bian1 ta4 qi2 fu1 jia1 ， ju4 lian3 gong4 cheng2 que1 。
- sheng4 ren2 kuang1 fei3 en1 ， shi2 yu4 bang1 guo2 huo2 。 chen2 ru2 hu1 zhi4 li3 ， jun1 qi3 qi4 ci3 wu4 。
- duo1 shi4 ying2 chao2 ting2 ， ren2 zhe3 yi2 zhan4 li4 。 kuang4 wen2 nei4 jin1 pan2 ， jin4 zai4 wei4 huo4 shi4 。
- zhong1 tang2 wu3 shen2 xian1 ， yan1 wu4 san4 yu4 zhi4 。 nuan3 ke4 diao1 shu3 qiu2 ， bei1 guan3 zhu2 qing1 se4 。
- quan4 ke4 tuo2 ti2 geng1 ， shuang1 cheng2 ya1 xiang1 ju2 。 zhu1 men2 jiu3 rou4 chou4 ， lu4 you3 dong4 si3 gu3 。
- rong2 ku1 zhi3 chi3 yi4 ， chou2 chang4 nan2 zai4 shu4 。 bei3 yuan2 jiu4 jing1 wei4 ， guan1 du4 you4 gai3 zhe2 。
- qun2 bing1 cong2 xi1 xia4 ， ji2 mu4 gao1 zu2 wu4 。 yi2 shi4 kong1 tong2 lai2 ， kong3 chu4 tian1 zhu4 zhe2 。
- he2 liang2 xing4 wei4 che4 ， zhi1 cheng1 sheng1 xi1 su1 。 xing2 lü3 xiang1 pan1 yuan2 ， chuan1 guang3 bu4 ke3 yue4 。
- lao3 qi1 ji4 yi4 xian4 ， shi2 kou3 ge2 feng1 xue3 。 shui2 neng2 jiu3 bu2 gu4 ， shu4 wang3 gong4 ji1 ke3 。
- ru4 men2 wen2 hao4 tao2 ， you4 zi3 ji1 yi3 zu2 。 wu2 ning2 she4 yi4 ai1 ， li3 xiang4 yi4 wu1 yan4 。
- suo3 kui4 wei4 ren2 fu4 ， wu2 shi2 zhi4 yao1 zhe2 。 qi3 zhi1 qiu1 wei4 deng1 ， pin2 ju4 you3 cang1 cu4 。
- sheng1 chang2 mian3 zu1 shui4 ， ming2 bu2 li4 zheng1 fa2 。 fu3 ji4 you2 suan1 xin1 ， ping2 ren2 gu4 sao1 xie4 。
- mo4 si1 shi1 ye4 tu2 ， yin1 nian4 yuan3 shu4 zu2 。 you1 duan1 qi2 zhong1 nan2 ， hong4 dong4 bu4 ke3 duo1 。

## 注释

## 译文

## 赏析
