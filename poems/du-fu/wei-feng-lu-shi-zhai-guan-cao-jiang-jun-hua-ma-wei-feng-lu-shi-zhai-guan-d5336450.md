---
id: du-fu-wei-feng-lu-shi-zhai-guan-cao-jiang-jun-hua-ma-wei-feng-lu-shi-zhai-guan-d5336450
title: 韦讽录事宅观曹将军画马·韦讽录事宅观曹将军画马图
titlePinyin: wei2 feng3 lu4 shi4 zhai2 guan1 cao2 jiang1 jun1 hua4 ma3 · wei2 feng3 lu4 shi4 zhai2 guan1 cao2 jiang1 jun1 hua4 ma3 tu2
titleSlug: wei-feng-lu-shi-zhai-guan-cao-jiang-jun-hua-ma-wei-feng-lu-shi-zhai-guan-d5336450
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 国初已来画鞍马，神妙独数江都王。
- 将军得名三十载，人间又见真乘黄。
- 曾貌先帝照夜白，龙池十日飞霹雳。
- 内府殷红玛瑙盘，婕妤传诏才人索。
- 盘赐将军拜舞归，轻纨细绮相追飞。
- 贵戚权门得笔迹，始觉屏障生光辉。
- 昔日太宗拳毛䯄，近时郭家狮子花。
- 今之新图有二马，复令识者久叹嗟。
- 此皆骑战一敌万，缟素漠漠开风沙。
- 其余七匹亦殊绝，迥若寒空动烟雪。
- 霜蹄蹴踏长楸间，马官厮养森成列。
- 可怜九马争神骏，顾视清高气深稳。
- 借问苦心爱者谁，后有韦讽前支遁。
- 忆昔巡幸新丰宫，翠华拂天来向东。
- 腾骧磊落三万匹，皆与此图筋骨同。
- 自从献宝朝河宗，无复射蛟江水中。
- 君不见金粟堆前松柏里，龙媒去尽鸟呼风。

## 拼音
- guo2 chu1 yi3 lai2 hua4 an1 ma3 ， shen2 miao4 du2 shu4 jiang1 dou1 wang2 。
- jiang1 jun1 de2 ming2 san1 shi2 zai3 ， ren2 jian1 you4 jian4 zhen1 cheng2 huang2 。
- ceng2 mao4 xian1 di4 zhao4 ye4 bai2 ， long2 chi2 shi2 ri4 fei1 pi1 li4 。
- nei4 fu3 yan1 hong2 ma3 nao3 pan2 ， jie2 yu2 chuan2 zhao4 cai2 ren2 suo3 。
- pan2 ci4 jiang1 jun1 bai4 wu3 gui1 ， qing1 wan2 xi4 qi3 xiang1 zhui1 fei1 。
- gui4 qi1 quan2 men2 de2 bi3 ji4 ， shi3 jue2 ping2 zhang4 sheng1 guang1 hui1 。
- xi1 ri4 tai4 zong1 quan2 mao2 䯄 ， jin4 shi2 guo1 jia1 shi1 zi0 hua1 。
- jin1 zhi1 xin1 tu2 you3 er4 ma3 ， fu4 ling4 shi2 zhe3 jiu3 tan4 jie1 。
- ci3 jie1 qi2 zhan4 yi4 di2 wan4 ， gao3 su4 mo4 mo4 kai1 feng1 sha1 。
- qi2 yu2 qi1 pi3 yi4 shu1 jue2 ， jiong3 ruo4 han2 kong1 dong4 yan1 xue3 。
- shuang1 ti2 cu4 ta4 chang2 qiu1 jian1 ， ma3 guan1 si1 yang3 sen1 cheng2 lie4 。
- ke3 lian2 jiu3 ma3 zheng1 shen2 jun4 ， gu4 shi4 qing1 gao1 qi4 shen1 wen3 。
- jie4 wen4 ku3 xin1 ai4 zhe3 shui2 ， hou4 you3 wei2 feng3 qian2 zhi1 dun4 。
- yi4 xi1 xun2 xing4 xin1 feng1 gong1 ， cui4 hua2 fu2 tian1 lai2 xiang4 dong1 。
- teng2 xiang1 lei3 luo4 san1 wan4 pi3 ， jie1 yu3 ci3 tu2 jin1 gu3 tong2 。
- zi4 cong2 xian4 bao3 chao2 he2 zong1 ， wu2 fu4 she4 jiao1 jiang1 shui3 zhong1 。
- jun1 bu2 jian4 jin1 su4 dui1 qian2 song1 bai3 li3 ， long2 mei2 qu4 jin4 niao3 hu1 feng1 。

## 注释

## 译文

## 赏析
