---
id: du-fu-ji-yue-zhou-jia-si-ma-liu-zhang-ba-zhou-yan-ba-shi-jun-liang-ge-lao-wu-shi-yun
title: 寄岳州贾司马六丈、巴州严八使君两阁老五十韵
titlePinyin: ji4 yue4 zhou1 jia3 si1 ma3 liu4 zhang4 、 ba1 zhou1 yan2 ba1 shi3 jun1 liang3 ge2 lao3 wu3 shi2 yun4
titleSlug: ji-yue-zhou-jia-si-ma-liu-zhang-ba-zhou-yan-ba-shi-jun-liang-ge-lao-wu-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 衡岳啼猿里，巴州鸟道边。故人俱不利，谪宦两悠然。
- 开辟乾坤正，荣枯雨露偏。长沙才子远，钓濑客星悬。
- 忆昨趋行殿，殷忧捧御筵。讨胡愁李广，奉使待张骞。
- 无复云台仗，虚修水战船。苍茫城七十，流落剑三千。
- 画角吹秦晋，旄头俯涧瀍。小儒轻董卓，有识笑苻坚。
- 浪作禽填海，那将血射天。万方思助顺，一鼓气无前。
- 阴散陈仓北，晴熏太白巅。乱麻尸积卫，破竹势临燕。
- 法驾还双阙，王师下八川。此时沾奉引，佳气拂周旋。
- 貔虎开金甲，麒麟受玉鞭。侍臣谙入仗，厩马解登仙。
- 花动朱楼雪，城凝碧树烟。衣冠心惨怆，故老泪潺湲。
- 哭庙悲风急，朝正霁景鲜。月分梁汉米，春得水衡钱。
- 内蕊繁于缬，宫莎软胜绵。恩荣同拜手，出入最随肩。
- 晚著华堂醉，寒重绣被眠。辔齐兼秉烛，书枉满怀笺。
- 每觉升元辅，深期列大贤。秉钧方咫尺，铩翮再联翩。
- 禁掖朋从改，微班性命全。青蒲甘受戮，白发竟谁怜。
- 弟子贫原宪，诸生老伏虔。师资谦未达，乡党敬何先。
- 旧好肠堪断，新愁眼欲穿。翠干危栈竹，红腻小湖莲。
- 贾笔论孤愤，严诗赋几篇。定知深意苦，莫使众人传。
- 贝锦无停织，朱丝有断弦。浦鸥防碎首，霜鹘不空拳。
- 地僻昏炎瘴，山稠隘石泉。且将棋度日，应用酒为年。
- 典郡终微眇，治中实弃捐。安排求傲吏，比兴展归田。
- 去去才难得，苍苍理又玄。古人称逝矣，吾道卜终焉。
- 陇外翻投迹，渔阳复控弦。笑为妻子累，甘与岁时迁。
- 亲故行稀少，兵戈动接联。他乡饶梦寐，失侣自屯邅。
- 多病加淹泊，长吟阻静便。如公尽雄俊，志在必腾𬸣。

## 拼音
- heng2 yue4 ti2 yuan2 li3 ， ba1 zhou1 niao3 dao4 bian1 。 gu4 ren2 ju4 bu2 li4 ， zhe2 huan4 liang3 you1 ran2 。
- kai1 pi4 qian2 kun1 zheng4 ， rong2 ku1 yu3 lu4 pian1 。 chang2 sha1 cai2 zi3 yuan3 ， diao4 lai4 ke4 xing1 xuan2 。
- yi4 zuo2 qu1 xing2 dian4 ， yin1 you1 peng3 yu4 yan2 。 tao3 hu2 chou2 li3 guang3 ， feng4 shi3 dai4 zhang1 qian1 。
- wu2 fu4 yun2 tai2 zhang4 ， xu1 xiu1 shui3 zhan4 chuan2 。 cang1 mang2 cheng2 qi1 shi2 ， liu2 luo4 jian4 san1 qian1 。
- hua4 jiao3 chui1 qin2 jin4 ， mao2 tou2 fu3 jian4 chan2 。 xiao3 ru2 qing1 dong3 zhuo2 ， you3 shi2 xiao4 fu2 jian1 。
- lang4 zuo4 qin2 tian2 hai3 ， na4 jiang1 xue4 she4 tian1 。 wan4 fang1 si1 zhu4 shun4 ， yi4 gu3 qi4 wu2 qian2 。
- yin1 san4 chen2 cang1 bei3 ， qing2 xun1 tai4 bai2 dian1 。 luan4 ma2 shi1 ji1 wei4 ， po4 zhu2 shi4 lin2 yan4 。
- fa3 jia4 hai2 shuang1 que1 ， wang2 shi1 xia4 ba1 chuan1 。 ci3 shi2 zhan1 feng4 yin3 ， jia1 qi4 fu2 zhou1 xuan2 。
- pi2 hu3 kai1 jin1 jia3 ， qi2 lin2 shou4 yu4 bian1 。 shi4 chen2 an1 ru4 zhang4 ， jiu4 ma3 jie3 deng1 xian1 。
- hua1 dong4 zhu1 lou2 xue3 ， cheng2 ning2 bi4 shu4 yan1 。 yi1 guan1 xin1 can3 chuang4 ， gu4 lao3 lei4 chan2 yuan2 。
- ku1 miao4 bei1 feng1 ji2 ， chao2 zheng4 ji4 jing3 xian1 。 yue4 fen1 liang2 han4 mi3 ， chun1 de2 shui3 heng2 qian2 。
- nei4 rui3 fan2 yu2 xie2 ， gong1 sha1 ruan3 sheng4 mian2 。 en1 rong2 tong2 bai4 shou3 ， chu1 ru4 zui4 sui2 jian1 。
- wan3 zhu4 hua2 tang2 zui4 ， han2 zhong4 xiu4 bei4 mian2 。 pei4 qi2 jian1 bing3 zhu2 ， shu1 wang3 man3 huai2 jian1 。
- mei3 jue2 sheng1 yuan2 fu3 ， shen1 qi1 lie4 da4 xian2 。 bing3 jun1 fang1 zhi3 chi3 ， sha1 he2 zai4 lian2 pian1 。
- jin4 ye4 peng2 cong2 gai3 ， wei1 ban1 xing4 ming4 quan2 。 qing1 pu2 gan1 shou4 lu4 ， bai2 fa4 jing4 shui2 lian2 。
- di4 zi3 pin2 yuan2 xian4 ， zhu1 sheng1 lao3 fu2 qian2 。 shi1 zi1 qian1 wei4 da2 ， xiang1 dang3 jing4 he2 xian1 。
- jiu4 hao3 chang2 kan1 duan4 ， xin1 chou2 yan3 yu4 chuan1 。 cui4 gan1 wei1 zhan4 zhu2 ， hong2 ni4 xiao3 hu2 lian2 。
- jia3 bi3 lun4 gu1 fen4 ， yan2 shi1 fu4 ji3 pian1 。 ding4 zhi1 shen1 yi4 ku3 ， mo4 shi3 zhong4 ren2 chuan2 。
- bei4 jin3 wu2 ting2 zhi1 ， zhu1 si1 you3 duan4 xian2 。 pu3 ou1 fang2 sui4 shou3 ， shuang1 hu2 bu4 kong1 quan2 。
- di4 pi4 hun1 yan2 zhang4 ， shan1 chou2 ai4 shi2 quan2 。 qie3 jiang1 qi2 du4 ri4 ， ying4 yong4 jiu3 wei4 nian2 。
- dian3 jun4 zhong1 wei1 miao3 ， zhi4 zhong1 shi2 qi4 juan1 。 an1 pai2 qiu2 ao4 li4 ， bi3 xing1 zhan3 gui1 tian2 。
- qu4 qu4 cai2 nan2 de2 ， cang1 cang1 li3 you4 xuan2 。 gu3 ren2 cheng1 shi4 yi3 ， wu2 dao4 bu3 zhong1 yan1 。
- long3 wai4 fan1 tou2 ji4 ， yu2 yang2 fu4 kong4 xian2 。 xiao4 wei4 qi1 zi3 lei4 ， gan1 yu3 sui4 shi2 qian1 。
- qin1 gu4 xing2 xi1 shao3 ， bing1 ge1 dong4 jie1 lian2 。 ta1 xiang1 rao2 meng4 mei4 ， shi1 lü3 zi4 tun2 zhan1 。
- duo1 bing4 jia1 yan1 bo2 ， chang2 yin2 zu3 jing4 bian4 。 ru2 gong1 jin4 xiong2 jun4 ， zhi4 zai4 bi4 teng2 xian1 。

## 注释

## 译文

## 赏析
