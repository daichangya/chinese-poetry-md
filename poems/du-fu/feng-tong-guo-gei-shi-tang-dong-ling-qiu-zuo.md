---
id: du-fu-feng-tong-guo-gei-shi-tang-dong-ling-qiu-zuo
title: 奉同郭给事汤东灵湫作
titlePinyin: feng4 tong2 guo1 gei3 shi4 tang1 dong1 ling2 qiu1 zuo4
titleSlug: feng-tong-guo-gei-shi-tang-dong-ling-qiu-zuo
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东山气鸿蒙，宫殿居上头。君来必十月，树羽临九州。
- 阴火煮玉泉，喷薄涨岩幽。有时浴赤日，光抱空中楼。
- 阆风入辙迹，旷原延冥搜。沸天万乘动，观水百丈湫。
- 幽灵斯可佳，王命官属休。初闻龙用壮，擘石摧林丘。
- 中夜窟宅改，移因风雨秋。倒悬瑶池影，屈注苍江流。
- 味如甘露浆，挥弄滑且柔。翠旗澹偃蹇，云车纷少留。
- 箫鼓荡四溟，异香泱漭浮。鲛人献微绡，曾祝沈豪牛。
- 百祥奔盛明，古先莫能俦。坡陀金虾蟆，出见盖有由。
- 至尊顾之笑，王母不肯收。复归虚无底，化作长黄虬。
- 飘飘青琐郎，文彩珊瑚钩。浩歌渌水曲，清绝听者愁。

## 拼音
- dong1 shan1 qi4 hong2 meng2 ， gong1 dian4 ju1 shang4 tou2 。 jun1 lai2 bi4 shi2 yue4 ， shu4 yu3 lin2 jiu3 zhou1 。
- yin1 huo3 zhu3 yu4 quan2 ， pen1 bao2 zhang3 yan2 you1 。 you3 shi2 yu4 chi4 ri4 ， guang1 bao4 kong1 zhong1 lou2 。
- lang2 feng1 ru4 zhe2 ji4 ， kuang4 yuan2 yan2 ming2 sou1 。 fei4 tian1 wan4 sheng4 dong4 ， guan1 shui3 bai3 zhang4 qiu1 。
- you1 ling2 si1 ke3 jia1 ， wang2 ming4 guan1 shu3 xiu1 。 chu1 wen2 long2 yong4 zhuang4 ， bo4 shi2 cui1 lin2 qiu1 。
- zhong1 ye4 ku1 zhai2 gai3 ， yi2 yin1 feng1 yu3 qiu1 。 dao3 xuan2 yao2 chi2 ying3 ， qu1 zhu4 cang1 jiang1 liu2 。
- wei4 ru2 gan1 lu4 jiang1 ， hui1 nong4 hua2 qie3 rou2 。 cui4 qi2 dan4 yan3 jian3 ， yun2 che1 fen1 shao3 liu2 。
- xiao1 gu3 dang4 si4 ming2 ， yi4 xiang1 yang1 mang3 fu2 。 jiao1 ren2 xian4 wei1 xiao1 ， ceng2 zhu4 shen3 hao2 niu2 。
- bai3 xiang2 ben1 sheng4 ming2 ， gu3 xian1 mo4 neng2 chou2 。 po1 tuo2 jin1 ha2 ma2 ， chu1 jian4 gai4 you3 you2 。
- zhi4 zun1 gu4 zhi1 xiao4 ， wang2 mu3 bu4 ken3 shou1 。 fu4 gui1 xu1 wu2 di3 ， hua4 zuo4 chang2 huang2 qiu2 。
- piao1 piao1 qing1 suo3 lang2 ， wen2 cai3 shan1 hu2 gou1 。 hao4 ge1 lu4 shui3 qu3 ， qing1 jue2 ting1 zhe3 chou2 。

## 注释

## 译文

## 赏析
