---
id: du-fu-ru-heng-zhou
title: 入衡州
titlePinyin: ru4 heng2 zhou1
titleSlug: ru-heng-zhou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 兵革自久远，兴衰看帝王。汉仪甚照耀，胡马何倡狂。
- 老将一失律，清边生战场。君臣忍瑕垢，河岳空金汤。
- 重镇如割据，轻权绝纪纲。军州体不一，宽猛性所将。
- 嗟彼苦节士，素于圆凿方。寡妻从为郡，兀者安堵墙。
- 凋弊惜邦本，哀矜存事常。旌麾非其任，府库实过防。
- 恕己独在此，多忧增内伤。偏裨限酒肉，卒伍单衣裳。
- 元恶迷是似，聚谋泄康庄。竟流帐下血，大降湖南殃。
- 烈火发中夜，高烟焦上苍。至今分粟帛，杀气吹沅湘。
- 福善理颠倒，明征天莽茫。销魂避飞镝，累足穿豺狼。
- 隐忍枳棘刺，迁延胝趼疮。远归儿侍侧，犹乳女在旁。
- 久客幸脱免，暮年惭激昂。萧条向水陆，汩没随鱼商。
- 报主身已老，入朝病见妨。悠悠委薄俗，郁郁回刚肠。
- 参错走洲渚，舂容转林篁。片帆左郴岸，通郭前衡阳。
- 华表云鸟埤，名园花草香。旗亭壮邑屋，烽橹蟠城隍。
- 中有古刺史，盛才冠岩廊。扶颠待柱石，独坐飞风霜。
- 昨者间琼树，高谈随羽觞。无论再缱绻，已是安苍黄。
- 剧孟七国畏，马卿四赋良。门阑苏生在，勇锐白起强。
- 问罪富形势，凯歌悬否臧。氛埃期必扫，蚊蚋焉能当。
- 橘井旧地宅，仙山引舟航。此行厌暑雨，厥土闻清凉。
- 诸舅剖符近，开缄书劄光。频繁命屡及，磊落字百行。
- 江总外家养，谢安乘兴长。下流匪珠玉，择木羞鸾皇。
- 我师嵇叔夜，世贤张子房。柴荆寄乐土，鹏路观翱翔。

## 拼音
- bing1 ge2 zi4 jiu3 yuan3 ， xing1 shuai1 kan4 di4 wang2 。 han4 yi2 shen4 zhao4 yao4 ， hu2 ma3 he2 chang4 kuang2 。
- lao3 jiang4 yi4 shi1 lü4 ， qing1 bian1 sheng1 zhan4 chang3 。 jun1 chen2 ren3 xia2 gou4 ， he2 yue4 kong1 jin1 tang1 。
- zhong4 zhen4 ru2 ge1 ju4 ， qing1 quan2 jue2 ji4 gang1 。 jun1 zhou1 ti3 bu4 yi1 ， kuan1 meng3 xing4 suo3 jiang1 。
- jie1 bi3 ku3 jie2 shi4 ， su4 yu2 yuan2 zao2 fang1 。 gua3 qi1 cong2 wei4 jun4 ， wu4 zhe3 an1 du3 qiang2 。
- diao1 bi4 xi1 bang1 ben3 ， ai1 jin1 cun2 shi4 chang2 。 jing1 hui1 fei1 qi2 ren4 ， fu3 ku4 shi2 guo4 fang2 。
- shu4 ji3 du2 zai4 ci3 ， duo1 you1 zeng1 nei4 shang1 。 pian1 bi4 xian4 jiu3 rou4 ， zu2 wu3 dan1 yi1 shang0 。
- yuan2 e4 mi2 shi4 si4 ， ju4 mou2 xie4 kang1 zhuang1 。 jing4 liu2 zhang4 xia4 xue4 ， da4 jiang4 hu2 nan2 yang1 。
- lie4 huo3 fa1 zhong1 ye4 ， gao1 yan1 jiao1 shang4 cang1 。 zhi4 jin1 fen1 su4 bo2 ， sha1 qi4 chui1 yuan2 xiang1 。
- fu2 shan4 li3 dian1 dao3 ， ming2 zheng1 tian1 mang3 mang2 。 xiao1 hun2 bi4 fei1 di2 ， lei4 zu2 chuan1 chai2 lang2 。
- yin3 ren3 zhi3 ji2 ci4 ， qian1 yan2 zhi1 jian3 chuang1 。 yuan3 gui1 er2 shi4 ce4 ， you2 ru3 nü3 zai4 pang2 。
- jiu3 ke4 xing4 tuo1 mian3 ， mu4 nian2 can2 ji1 ang2 。 xiao1 tiao2 xiang4 shui3 lu4 ， gu3 mei2 sui2 yu2 shang1 。
- bao4 zhu3 shen1 yi3 lao3 ， ru4 chao2 bing4 jian4 fang2 。 you1 you1 wei3 bao2 su2 ， yu4 yu4 hui2 gang1 chang2 。
- can1 cuo4 zou3 zhou1 zhu3 ， chong1 rong2 zhuan3 lin2 huang2 。 pian4 fan1 zuo3 chen1 an4 ， tong1 guo1 qian2 heng2 yang2 。
- hua2 biao3 yun2 niao3 pi2 ， ming2 yuan2 hua1 cao3 xiang1 。 qi2 ting2 zhuang4 yi4 wu1 ， feng1 lu3 pan2 cheng2 huang2 。
- zhong1 you3 gu3 ci4 shi3 ， sheng4 cai2 guan1 yan2 lang2 。 fu2 dian1 dai4 zhu4 shi2 ， du2 zuo4 fei1 feng1 shuang1 。
- zuo2 zhe3 jian1 qiong2 shu4 ， gao1 tan2 sui2 yu3 shang1 。 wu2 lun4 zai4 qian3 quan3 ， yi3 shi4 an1 cang1 huang2 。
- ju4 meng4 qi1 guo2 wei4 ， ma3 qing1 si4 fu4 liang2 。 men2 lan2 su1 sheng1 zai4 ， yong3 rui4 bai2 qi3 qiang2 。
- wen4 zui4 fu4 xing2 shi4 ， kai3 ge1 xuan2 fou3 zang1 。 fen1 ai1 qi1 bi4 sao3 ， wen2 rui4 yan1 neng2 dang1 。
- ju2 jing3 jiu4 di4 zhai2 ， xian1 shan1 yin3 zhou1 hang2 。 ci3 xing2 yan4 shu3 yu3 ， jue2 tu3 wen2 qing1 liang2 。
- zhu1 jiu4 pou1 fu2 jin4 ， kai1 jian1 shu1 zha1 guang1 。 pin2 fan2 ming4 lü3 ji2 ， lei3 luo4 zi4 bai3 hang2 。
- jiang1 zong3 wai4 jia1 yang3 ， xie4 an1 cheng2 xing4 chang2 。 xia4 liu2 fei3 zhu1 yu4 ， ze2 mu4 xiu1 luan2 huang2 。
- wo3 shi1 ji1 shu1 ye4 ， shi4 xian2 zhang1 zi3 fang2 。 chai2 jing1 ji4 le4 tu3 ， peng2 lu4 guan1 ao2 xiang2 。

## 注释

## 译文

## 赏析
