---
id: du-fu-bai-shui-xian-cui-shao-fu-shi-jiu-weng-gao-zhai-san-shi-yun
title: 白水县崔少府十九翁高斋三十韵
titlePinyin: bai2 shui3 xian4 cui1 shao4 fu3 shi2 jiu3 weng1 gao1 zhai1 san1 shi2 yun4
titleSlug: bai-shui-xian-cui-shao-fu-shi-jiu-weng-gao-zhai-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 客从南县来，浩荡无与适。旅食白日长，况当朱炎赫。
- 高斋坐林杪，信宿游衍阒。清晨陪跻攀，傲睨俯峭壁。
- 崇冈相枕带，旷野怀咫尺。始知贤主人，赠此遣愁寂。
- 危阶根青冥，曾冰生淅沥。上有无心云，下有欲落石。
- 泉声闻复急，动静随所击。鸟呼藏其身，有似惧弹射。
- 吏隐道性情，兹焉其窟宅。白水见舅氏，诸翁乃仙伯。
- 杖藜长松阴，作尉穷谷僻。为我炊雕胡，逍遥展良觌。
- 坐久风颇愁，晚来山更碧。相对十丈蛟，欻翻盘涡坼。
- 何得空里雷，殷殷寻地脉。烟氛蔼崷崒，魍魉森惨戚。
- 昆仑崆峒颠，回首如不隔。前轩颓反照，巉绝华岳赤。
- 兵气涨林峦，川光杂锋镝。知是相公军，铁马云雾积。
- 玉觞淡无味，胡羯岂强敌。长歌激屋梁，泪下流衽席。
- 人生半哀乐，天地有顺逆。慨彼万国夫，休明备征狄。
- 猛将纷填委，庙谋蓄长策。东郊何时开，带甲且来释。
- 欲告清宴罢，难拒幽明迫。三叹酒食旁，何由似平昔。

## 拼音
- ke4 cong2 nan2 xian4 lai2 ， hao4 dang4 wu2 yu3 shi4 。 lü3 shi2 bai2 ri4 chang2 ， kuang4 dang1 zhu1 yan2 he4 。
- gao1 zhai1 zuo4 lin2 miao3 ， xin4 su4 you2 yan3 qu4 。 qing1 chen2 pei2 ji1 pan1 ， ao4 ni4 fu3 qiao4 bi4 。
- chong2 gang1 xiang1 zhen3 dai4 ， kuang4 ye3 huai2 zhi3 chi3 。 shi3 zhi1 xian2 zhu3 ren2 ， zeng4 ci3 qian3 chou2 ji4 。
- wei1 jie1 gen1 qing1 ming2 ， ceng2 bing1 sheng1 xi1 li4 。 shang4 you3 wu2 xin1 yun2 ， xia4 you3 yu4 luo4 shi2 。
- quan2 sheng1 wen2 fu4 ji2 ， dong4 jing4 sui2 suo3 ji1 。 niao3 hu1 cang2 qi2 shen1 ， you3 si4 ju4 tan2 she4 。
- li4 yin3 dao4 xing4 qing2 ， zi1 yan1 qi2 ku1 zhai2 。 bai2 shui3 jian4 jiu4 shi4 ， zhu1 weng1 nai3 xian1 bo2 。
- zhang4 li2 chang2 song1 yin1 ， zuo4 wei4 qiong2 gu3 pi4 。 wei4 wo3 chui1 diao1 hu2 ， xiao1 yao2 zhan3 liang2 di2 。
- zuo4 jiu3 feng1 po1 chou2 ， wan3 lai2 shan1 geng4 bi4 。 xiang1 dui4 shi2 zhang4 jiao1 ， chua1 fan1 pan2 wo1 che4 。
- he2 de2 kong4 li3 lei2 ， yin1 yin1 xun2 di4 mai4 。 yan1 fen1 ai3 qiu2 zu2 ， wang3 liang3 sen1 can3 qi1 。
- kun1 lun2 kong1 tong2 dian1 ， hui2 shou3 ru2 bu4 ge2 。 qian2 xuan1 tui2 fan3 zhao4 ， chan2 jue2 hua2 yue4 chi4 。
- bing1 qi4 zhang3 lin2 luan2 ， chuan1 guang1 za2 feng1 di2 。 zhi1 shi4 xiang4 gong0 jun1 ， tie3 ma3 yun2 wu4 ji1 。
- yu4 shang1 dan4 wu2 wei4 ， hu2 jie2 qi3 qiang2 di2 。 chang2 ge1 ji1 wu1 liang2 ， lei4 xia4 liu2 ren4 xi2 。
- ren2 sheng1 ban4 ai1 yue4 ， tian1 di4 you3 shun4 ni4 。 kai3 bi3 wan4 guo2 fu1 ， xiu1 ming2 bei4 zheng1 di2 。
- meng3 jiang4 fen1 tian2 wei3 ， miao4 mou2 xu4 chang2 ce4 。 dong1 jiao1 he2 shi2 kai1 ， dai4 jia3 qie3 lai2 shi4 。
- yu4 gao4 qing1 yan4 ba4 ， nan2 ju4 you1 ming2 po4 。 san1 tan4 jiu3 shi2 pang2 ， he2 you2 si4 ping2 xi1 。

## 注释

## 译文

## 赏析
