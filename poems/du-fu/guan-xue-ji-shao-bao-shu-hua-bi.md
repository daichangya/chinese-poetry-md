---
id: du-fu-guan-xue-ji-shao-bao-shu-hua-bi
title: 观薛稷少保书画壁
titlePinyin: guan1 xue1 ji4 shao3 bao3 shu1 hua4 bi4
titleSlug: guan-xue-ji-shao-bao-shu-hua-bi
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少保有古风，得之陕郊篇。惜哉功名忤，但见书画传。
- 我游梓州东，遗迹涪江边。画藏青莲界，书入金榜悬。
- 仰看垂露姿，不崩亦不骞。郁郁三大字，蛟龙岌相缠。
- 又挥西方变，发地扶屋椽。惨澹壁飞动，到今色未填。
- 此行叠壮观，郭薛俱才贤。不知百载后，谁复来通泉。

## 拼音
- shao3 bao3 you3 gu3 feng1 ， de2 zhi1 shan3 jiao1 pian1 。 xi1 zai1 gong1 ming2 wu3 ， dan4 jian4 shu1 hua4 chuan2 。
- wo3 you2 zi3 zhou1 dong1 ， yi2 ji4 fu2 jiang1 bian1 。 hua4 zang4 qing1 lian2 jie4 ， shu1 ru4 jin1 bang3 xuan2 。
- yang3 kan4 chui2 lu4 zi1 ， bu4 beng1 yi4 bu4 qian1 。 yu4 yu4 san1 da4 zi4 ， jiao1 long2 ji2 xiang1 chan2 。
- you4 hui1 xi1 fang1 bian4 ， fa1 di4 fu2 wu1 chuan2 。 can3 dan4 bi4 fei1 dong4 ， dao4 jin1 se4 wei4 tian2 。
- ci3 xing2 die2 zhuang4 guan1 ， guo1 xue1 ju4 cai2 xian2 。 bu4 zhi1 bai3 zai3 hou4 ， shui2 fu4 lai2 tong1 quan2 。

## 注释

## 译文

## 赏析
