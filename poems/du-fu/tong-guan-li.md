---
id: du-fu-tong-guan-li
title: 潼关吏
titlePinyin: tong2 guan1 li4
titleSlug: tong-guan-li
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 士卒何草草，筑城潼关道。
- 大城铁不如，小城万丈余。
- 借问潼关吏，修关还备胡。
- 要我下马行，为我指山隅。
- 连云列战格，飞鸟不能逾。
- 胡来但自守，岂复忧西都。
- 丈人视要处，窄狭容单车。
- 艰难奋长戟，万古用一夫。
- 哀哉桃林战，百万化为鱼。
- 请嘱防关将，慎勿学哥舒。

## 拼音
- shi4 zu2 he2 cao3 cao3 ， zhu4 cheng2 tong2 guan1 dao4 。
- dai4 cheng2 tie3 bu4 ru2 ， xiao3 cheng2 wan4 zhang4 yu2 。
- jie4 wen4 tong2 guan1 li4 ， xiu1 guan1 hai2 bei4 hu2 。
- yao4 wo3 xia4 ma3 xing2 ， wei4 wo3 zhi3 shan1 yu2 。
- lian2 yun2 lie4 zhan4 ge2 ， fei1 niao3 bu4 neng2 yu2 。
- hu2 lai2 dan4 zi4 shou3 ， qi3 fu4 you1 xi1 dou1 。
- zhang4 ren2 shi4 yao4 chu4 ， zhai3 xia2 rong2 dan1 che1 。
- jian1 nan2 fen4 chang2 ji3 ， wan4 gu3 yong4 yi4 fu1 。
- ai1 zai1 tao2 lin2 zhan4 ， bai3 wan4 hua4 wei2 yu2 。
- qing3 zhu3 fang2 guan1 jiang1 ， shen4 wu4 xue2 ge1 shu1 。

## 注释

## 译文

## 赏析
