---
id: du-fu-feng-ji-zhou-zhong-fu-zhen-shu-huai-san-shi-liu-yun-feng-cheng-hu-nan-qin-you
title: 风疾舟中伏枕书怀三十六韵，奉呈湖南亲友
titlePinyin: feng1 ji2 zhou1 zhong1 fu2 zhen3 shu1 huai2 san1 shi2 liu4 yun4 ， feng4 cheng2 hu2 nan2 qin1 you3
titleSlug: feng-ji-zhou-zhong-fu-zhen-shu-huai-san-shi-liu-yun-feng-cheng-hu-nan-qin-you
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 轩辕休制律，虞舜罢弹琴。尚错雄鸣管，犹伤半死心。
- 圣贤名古邈，羁旅病年侵。舟泊常依震，湖平早见参。
- 如闻马融笛，若倚仲宣襟。故国悲寒望，群云惨岁阴。
- 水乡霾白屋，枫岸叠青岑。郁郁冬炎瘴，蒙蒙雨滞淫。
- 鼓迎非祭鬼，弹落似鸮禽。兴尽才无闷，愁来遽不禁。
- 生涯相汩没，时物自萧森。疑惑尊中弩，淹留冠上簪。
- 牵裾惊魏帝，投阁为刘歆。狂走终奚适，微才谢所钦。
- 吾安藜不糁，汝贵玉为琛。乌几重重缚，鹑衣寸寸针。
- 哀伤同庾信，述作异陈琳。十暑岷山葛，三霜楚户砧。
- 叨陪锦帐座，久放白头吟。反朴时难遇，忘机陆易沈。
- 应过数粒食，得近四知金。春草封归恨，源花费独寻。
- 转蓬忧悄悄，行药病涔涔。瘗夭追潘岳，持危觅邓林。
- 蹉跎翻学步，感激在知音。却假苏张舌，高夸周宋镡。
- 纳流迷浩汗，峻址得嵚崟。城府开清旭，松筠起碧浔。
- 披颜争倩倩，逸足竞骎骎。朗鉴存愚直，皇天实照临。
- 公孙仍恃险，侯景未生擒。书信中原阔，干戈北斗深。
- 畏人千里井，问俗九州箴。战血流依旧，军声动至今。
- 葛洪尸定解，许靖力还任。家事丹砂诀，无成涕作霖。

## 拼音
- xuan1 yuan2 xiu1 zhi4 lü4 ， yu2 shun4 ba4 tan2 qin2 。 shang4 cuo4 xiong2 ming2 guan3 ， you2 shang1 ban4 si3 xin1 。
- sheng4 xian2 ming2 gu3 miao3 ， ji1 lü3 bing4 nian2 qin1 。 zhou1 bo2 chang2 yi1 zhen4 ， hu2 ping2 zao3 jian4 can1 。
- ru2 wen2 ma3 rong2 di2 ， ruo4 yi3 zhong4 xuan1 jin1 。 gu4 guo2 bei1 han2 wang4 ， qun2 yun2 can3 sui4 yin1 。
- shui3 xiang1 mai2 bai2 wu1 ， feng1 an4 die2 qing1 cen2 。 yu4 yu4 dong1 yan2 zhang4 ， meng2 meng2 yu3 zhi4 yin2 。
- gu3 ying2 fei1 ji4 gui3 ， tan2 luo4 si4 xiao1 qin2 。 xing1 jin4 cai2 wu2 men1 ， chou2 lai2 ju4 bu4 jin1 。
- sheng1 ya2 xiang1 gu3 mei2 ， shi2 wu4 zi4 xiao1 sen1 。 yi2 huo4 zun1 zhong1 nu3 ， yan1 liu2 guan1 shang4 zan1 。
- qian1 ju1 jing1 wei4 di4 ， tou2 ge2 wei4 liu2 xin1 。 kuang2 zou3 zhong1 xi1 shi4 ， wei1 cai2 xie4 suo3 qin1 。
- wu2 an1 li2 bu4 shen1 ， ru3 gui4 yu4 wei4 chen1 。 wu1 ji3 chong2 chong2 fu4 ， chun2 yi1 cun4 cun4 zhen1 。
- ai1 shang1 tong2 yu3 xin4 ， shu4 zuo4 yi4 chen2 lin2 。 shi2 shu3 min2 shan1 ge3 ， san1 shuang1 chu3 hu4 zhen1 。
- dao1 pei2 jin3 zhang4 zuo4 ， jiu3 fang4 bai2 tou2 yin2 。 fan3 pu3 shi2 nan2 yu4 ， wang4 ji1 lu4 yi4 shen3 。
- ying4 guo4 shu4 li4 shi2 ， de2 jin4 si4 zhi1 jin1 。 chun1 cao3 feng1 gui1 hen4 ， yuan2 hua1 fei4 du2 xun2 。
- zhuan3 peng2 you1 qiao1 qiao1 ， xing2 yao4 bing4 cen2 cen2 。 yi4 yao1 zhui1 pan1 yue4 ， chi2 wei1 mi4 deng4 lin2 。
- cuo1 tuo2 fan1 xue2 bu4 ， gan3 ji1 zai4 zhi1 yin1 。 que4 jia3 su1 zhang1 she2 ， gao1 kua1 zhou1 song4 tan2 。
- na4 liu2 mi2 hao4 han4 ， jun4 zhi3 de2 qin1 yin2 。 cheng2 fu3 kai1 qing1 xu4 ， song1 yun2 qi3 bi4 xun2 。
- pi1 yan2 zheng1 qian4 qian4 ， yi4 zu2 jing4 qin1 qin1 。 lang3 jian4 cun2 yu2 zhi2 ， huang2 tian1 shi2 zhao4 lin2 。
- gong1 sun1 reng2 shi4 xian3 ， hou2 jing3 wei4 sheng1 qin2 。 shu1 xin4 zhong1 yuan2 kuo4 ， gan1 ge1 bei3 dou4 shen1 。
- wei4 ren2 qian1 li3 jing3 ， wen4 su2 jiu3 zhou1 zhen1 。 zhan4 xue4 liu2 yi1 jiu4 ， jun1 sheng1 dong4 zhi4 jin1 。
- ge3 hong2 shi1 ding4 jie3 ， xu3 jing4 li4 hai2 ren4 。 jia1 shi4 dan1 sha1 jue2 ， wu2 cheng2 ti4 zuo4 lin2 。

## 注释

## 译文

## 赏析
