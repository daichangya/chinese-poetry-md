---
id: du-fu-ba-ai-shi-zeng-tai-zi-tai-shi-ru-yang-jun-wang-jin
title: 八哀诗：赠太子太师汝阳郡王琎
titlePinyin: ba1 ai1 shi1 ： zeng4 tai4 zi3 tai4 shi1 ru3 yang2 jun4 wang2 jin4
titleSlug: ba-ai-shi-zeng-tai-zi-tai-shi-ru-yang-jun-wang-jin
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 汝阳让帝子，眉宇真天人。虬须似太宗，色映塞外春。
- 往者开元中，主恩视遇频。出入独非时，礼异见群臣。
- 爱其谨洁极，倍此骨肉亲。从容听朝后，或在风雪晨。
- 忽思格猛兽，苑囿腾清尘。羽旗动若一，万马肃𬳽𬳽。
- 诏王来射雁，拜命已挺身。箭出飞鞚内，上又回翠麟。
- 翻然紫塞翮，下拂明月轮。胡人虽获多，天笑不为新。
- 王每中一物，手自与金银。袖中谏猎书，扣马久上陈。
- 竟无衔橛虞，圣聪矧多仁。官免供给费，水有在藻鳞。
- 匪唯帝老大，皆是王忠勤。晚年务置醴，门引申白宾。
- 道大容无能，永怀侍芳茵。好学尚贞烈，义形必沾巾。
- 挥翰绮绣扬，篇什若有神。川广不可溯，墓久狐兔邻。
- 宛彼汉中郡，文雅见天伦。何以开我悲，泛舟俱远津。
- 温温昔风味，少壮已书绅。旧游易磨灭，衰谢增酸辛。

## 拼音
- ru3 yang2 rang4 di4 zi3 ， mei2 yu3 zhen1 tian1 ren2 。 qiu2 xu1 si4 tai4 zong1 ， se4 ying4 sai4 wai4 chun1 。
- wang3 zhe3 kai1 yuan2 zhong1 ， zhu3 en1 shi4 yu4 pin2 。 chu1 ru4 du2 fei1 shi2 ， li3 yi4 jian4 qun2 chen2 。
- ai4 qi2 jin3 jie2 ji2 ， bei4 ci3 gu3 rou4 qin1 。 cong2 rong2 ting1 chao2 hou4 ， huo4 zai4 feng1 xue3 chen2 。
- hu1 si1 ge2 meng3 shou4 ， yuan4 you4 teng2 qing1 chen2 。 yu3 qi2 dong4 ruo4 yi1 ， wan4 ma3 su4 shen1 shen1 。
- zhao4 wang2 lai2 she4 yan4 ， bai4 ming4 yi3 ting3 shen1 。 jian4 chu1 fei1 kong4 nei4 ， shang4 you4 hui2 cui4 lin2 。
- fan1 ran2 zi3 sai1 he2 ， xia4 fu2 ming2 yue4 lun2 。 hu2 ren2 sui1 huo4 duo1 ， tian1 xiao4 bu2 wei4 xin1 。
- wang2 mei3 zhong1 yi2 wu4 ， shou3 zi4 yu3 jin1 yin2 。 xiu4 zhong1 jian4 lie4 shu1 ， kou4 ma3 jiu3 shang4 chen2 。
- jing4 wu2 xian2 jue2 yu2 ， sheng4 cong1 shen3 duo1 ren2 。 guan1 mian3 gong1 ji3 fei4 ， shui3 you3 zai4 zao3 lin2 。
- fei3 wei2 di4 lao3 da4 ， jie1 shi4 wang2 zhong1 qin2 。 wan3 nian2 wu4 zhi4 li3 ， men2 yin3 shen1 bai2 bin1 。
- dao4 da4 rong2 wu2 neng2 ， yong3 huai2 shi4 fang1 yin1 。 hao4 xue2 shang4 zhen1 lie4 ， yi4 xing2 bi4 zhan1 jin1 。
- hui1 han4 qi3 xiu4 yang2 ， pian1 shen2 ruo4 you3 shen2 。 chuan1 guang3 bu4 ke3 su4 ， mu4 jiu3 hu2 tu4 lin2 。
- wan3 bi3 han4 zhong1 jun4 ， wen2 ya3 jian4 tian1 lun2 。 he2 yi3 kai1 wo3 bei1 ， fan4 zhou1 ju4 yuan3 jin1 。
- wen1 wen1 xi1 feng1 wei4 ， shao4 zhuang4 yi3 shu1 shen1 。 jiu4 you2 yi4 mo2 mie4 ， shuai1 xie4 zeng1 suan1 xin1 。

## 注释

## 译文

## 赏析
