---
id: du-fu-pei-zheng-guang-wen-you-he-jiang-jun-shan-lin-shi-shou
title: 陪郑广文游何将军山林十首
titlePinyin: pei2 zheng4 guang3 wen2 you2 he2 jiang1 jun1 shan1 lin2 shi2 shou3
titleSlug: pei-zheng-guang-wen-you-he-jiang-jun-shan-lin-shi-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不识南塘路，今知第五桥。名园依绿水，野竹上青霄。
- 谷口旧相得，濠梁同见招。平生为幽兴，未惜马蹄遥。
- 百顷风潭上，千重夏木清。卑枝低结子，接叶暗巢莺。
- 鲜鲫银丝脍，香芹碧涧羹。翻疑柁楼底，晚饭越中行。
- 万里戎王子，何年别月支。异花开绝域，滋蔓匝清池。
- 汉使徒空到，神农竟不知。露翻兼雨打，开坼日离披。
- 旁舍连高竹，疏篱带晚花。碾涡深没马，藤蔓曲藏蛇。
- 词赋工无益，山林迹未赊。尽撚书籍卖，来问尔东家。
- 剩水沧江破，残山碣石开。绿垂风折笋，红绽雨肥梅。
- 银甲弹筝用，金鱼换酒来。兴移无洒扫，随意坐莓苔。
- 风磴吹阴雪，云门吼瀑泉。酒醒思卧簟，衣冷欲装绵。
- 野老来看客，河鱼不取钱。只疑淳朴处，自有一山川。
- 棘树寒云色，茵𫈟春藕香。脆添生菜美，阴益食单凉。
- 野鹤清晨出，山精白日藏。石林蟠水府，百里独苍苍。
- 忆过杨柳渚，走马定昆池。醉把青荷叶，狂遗白接z5。
- 刺船思郢客，解水乞吴儿。坐对秦山晚，江湖兴颇随。
- 床上书连屋，阶前树拂云。将军不好武，稚子总能文。
- 醒酒微风入，听诗静夜分。𫄨衣挂萝薜，凉月白纷纷。
- 幽意忽不惬，归期无奈何。出门流水注，回首白云多。
- 自笑灯前舞，谁怜醉后歌。祗应与朋好，风雨亦来过。

## 拼音
- bu4 shi2 nan2 tang2 lu4 ， jin1 zhi1 di4 wu3 qiao2 。 ming2 yuan2 yi1 lü4 shui3 ， ye3 zhu2 shang4 qing1 xiao1 。
- gu3 kou3 jiu4 xiang1 de2 ， hao2 liang2 tong2 jian4 zhao1 。 ping2 sheng1 wei4 you1 xing1 ， wei4 xi1 ma3 ti2 yao2 。
- bai3 qing3 feng1 tan2 shang4 ， qian1 chong2 xia4 mu4 qing1 。 bei1 zhi1 di1 jie2 zi3 ， jie1 ye4 an4 chao2 ying1 。
- xian1 ji4 yin2 si1 kuai4 ， xiang1 qin2 bi4 jian4 geng1 。 fan1 yi2 tuo2 lou2 di3 ， wan3 fan4 yue4 zhong1 hang2 。
- wan4 li3 rong2 wang2 zi3 ， he2 nian2 bie2 yue4 zhi1 。 yi4 hua1 kai1 jue2 yu4 ， zi1 man4 za1 qing1 chi2 。
- han4 shi3 tu2 kong1 dao4 ， shen2 nong2 jing4 bu4 zhi1 。 lu4 fan1 jian1 yu3 da3 ， kai1 che4 ri4 li2 pi1 。
- pang2 she4 lian2 gao1 zhu2 ， shu1 li2 dai4 wan3 hua1 。 nian3 wo1 shen1 mei2 ma3 ， teng2 wan4 qu3 cang2 she2 。
- ci2 fu4 gong1 wu2 yi4 ， shan1 lin2 ji4 wei4 she1 。 jin4 nian3 shu1 ji2 mai4 ， lai2 wen4 er3 dong1 jia1 。
- sheng4 shui3 cang1 jiang1 po4 ， can2 shan1 jie2 shi2 kai1 。 lü4 chui2 feng1 zhe2 sun3 ， hong2 zhan4 yu3 fei2 mei2 。
- yin2 jia3 tan2 zheng1 yong4 ， jin1 yu2 huan4 jiu3 lai2 。 xing1 yi2 wu2 sa3 sao3 ， sui2 yi4 zuo4 mei2 tai2 。
- feng1 deng4 chui1 yin1 xue3 ， yun2 men2 hou3 pu4 quan2 。 jiu3 xing3 si1 wo4 dian4 ， yi1 leng3 yu4 zhuang1 mian2 。
- ye3 lao3 lai2 kan4 ke4 ， he2 yu2 bu4 qu3 qian2 。 zhi1 yi2 chun2 pu3 chu4 ， zi4 you3 yi4 shan1 chuan1 。
- ji2 shu4 han2 yun2 se4 ， yin1 𫈟 chun1 ou3 xiang1 。 cui4 tian1 sheng1 cai4 mei3 ， yin1 yi4 shi2 dan1 liang2 。
- ye3 he4 qing1 chen2 chu1 ， shan1 jing1 bai2 ri4 cang2 。 shi2 lin2 pan2 shui3 fu3 ， bai3 li3 du2 cang1 cang1 。
- yi4 guo4 yang2 liu3 zhu3 ， zou3 ma3 ding4 kun1 chi2 。 zui4 ba3 qing1 he2 ye4 ， kuang2 yi2 bai2 jie1 z 5 。
- ci4 chuan2 si1 ying3 ke4 ， jie3 shui3 qi3 wu2 er2 。 zuo4 dui4 qin2 shan1 wan3 ， jiang1 hu2 xing1 po1 sui2 。
- chuang2 shang4 shu1 lian2 wu1 ， jie1 qian2 shu4 fu2 yun2 。 jiang1 jun1 bu4 hao3 wu3 ， zhi4 zi3 zong3 neng2 wen2 。
- xing3 jiu3 wei1 feng1 ru4 ， ting1 shi1 jing4 ye4 fen1 。 chi1 yi1 gua4 luo2 bi4 ， liang2 yue4 bai2 fen1 fen1 。
- you1 yi4 hu1 bu2 qie4 ， gui1 qi1 wu2 nai4 he2 。 chu1 men2 liu2 shui3 zhu4 ， hui2 shou3 bai2 yun2 duo1 。
- zi4 xiao4 deng1 qian2 wu3 ， shui2 lian2 zui4 hou4 ge1 。 zhi1 ying4 yu3 peng2 hao3 ， feng1 yu3 yi4 lai2 guo4 。

## 注释

## 译文

## 赏析
