---
id: du-fu-mu-pi-ling
title: 木皮岭
titlePinyin: mu4 pi2 ling3
titleSlug: mu-pi-ling
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 首路栗亭西，尚想凤凰村。季冬携童稚，辛苦赴蜀门。
- 南登木皮岭，艰险不易论。汗流被我体，祁寒为之暄。
- 远岫争辅佐，千岩自崩奔。始知五岳外，别有他山尊。
- 仰干塞大明，俯入裂厚坤。再闻虎豹斗，屡局风水昏。
- 高有废阁道，摧折如短辕。下有冬青林，石上走长根。
- 西崖特秀发，焕若灵芝繁。润聚金碧气，清无沙土痕。
- 忆观昆仑图，目击悬圃存。对此欲何适，默伤垂老魂。

## 拼音
- shou3 lu4 li4 ting2 xi1 ， shang4 xiang3 feng4 huang2 cun1 。 ji4 dong1 xie2 tong2 zhi4 ， xin1 ku3 fu4 shu3 men2 。
- nan2 deng1 mu4 pi2 ling3 ， jian1 xian3 bu2 yi4 lun4 。 han4 liu2 bei4 wo3 ti3 ， qi2 han2 wei4 zhi1 xuan1 。
- yuan3 xiu4 zheng1 fu3 zuo3 ， qian1 yan2 zi4 beng1 ben1 。 shi3 zhi1 wu3 yue4 wai4 ， bie2 you3 ta1 shan1 zun1 。
- yang3 gan1 sai1 da4 ming2 ， fu3 ru4 lie4 hou4 kun1 。 zai4 wen2 hu3 bao4 dou4 ， lü3 ju2 feng1 shui3 hun1 。
- gao1 you3 fei4 ge2 dao4 ， cui1 zhe2 ru2 duan3 yuan2 。 xia4 you3 dong1 qing1 lin2 ， shi2 shang4 zou3 chang2 gen1 。
- xi1 ya2 te4 xiu4 fa1 ， huan4 ruo4 ling2 zhi1 fan2 。 run4 ju4 jin1 bi4 qi4 ， qing1 wu2 sha1 tu3 hen2 。
- yi4 guan1 kun1 lun2 tu2 ， mu4 ji1 xuan2 pu3 cun2 。 dui4 ci3 yu4 he2 shi4 ， mo4 shang1 chui2 lao3 hun2 。

## 注释

## 译文

## 赏析
