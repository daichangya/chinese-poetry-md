---
id: du-fu-kui-fu-shu-huai-si-shi-yun
title: 夔府书怀四十韵
titlePinyin: kui2 fu3 shu1 huai2 si4 shi2 yun4
titleSlug: kui-fu-shu-huai-si-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔罢河西尉，初兴蓟北师。不才名位晚，敢恨省郎迟。
- 扈圣崆峒日，端居滟滪时。萍流仍汲引，樗散尚恩慈。
- 遂阻云台宿，常怀湛露诗。翠华森远矣，白首飒凄其。
- 拙被林泉滞，生逢酒赋欺。文园终寂寞，汉阁自磷缁。
- 病隔君臣议，惭纡德泽私。扬镳惊主辱，拔剑拨年衰。
- 社稷经纶地，风云际会期。血流纷在眼，涕洒乱交颐。
- 四渎楼船泛，中原鼓角悲。贼壕连白翟，战瓦落丹墀。
- 先帝严灵寝，宗臣切受遗。恒山犹突骑，辽海竞张旗。
- 田父嗟胶漆，行人避蒺藜。总戎存大体，降将饰卑词。
- 楚贡何年绝，尧封旧俗疑。长吁翻北寇，一望卷西夷。
- 不必陪玄圃，超然待具茨。凶兵铸农器，讲殿辟书帷。
- 庙算高难测，天忧实在兹。形容真潦倒，答效莫支持。
- 使者分王命，群公各典司。恐乖均赋敛，不似问疮痍。
- 万里烦供给，孤城最怨思。绿林宁小患，云梦欲难追。
- 即事须尝胆，苍生可察眉。议堂犹集凤，正观是元龟。
- 处处喧飞檄，家家急竞锥。萧车安不定，蜀使下何之。
- 钓濑疏坟籍，耕岩进弈棋。地蒸余破扇，冬暖更纤𫄨。
- 豺遘哀登楚，麟伤泣象尼。衣冠迷适越，藻绘忆游睢。
- 赏月延秋桂，倾阳逐露葵。大庭终反朴，京观且僵尸。
- 高枕虚眠昼，哀歌欲和谁。南宫载勋业，凡百慎交绥。

## 拼音
- xi1 ba4 he2 xi1 wei4 ， chu1 xing1 ji4 bei3 shi1 。 bu4 cai2 ming2 wei4 wan3 ， gan3 hen4 sheng3 lang2 chi2 。
- hu4 sheng4 kong1 tong2 ri4 ， duan1 ju1 yan4 yu4 shi2 。 ping2 liu2 reng2 ji2 yin3 ， chu1 san4 shang4 en1 ci2 。
- sui4 zu3 yun2 tai2 su4 ， chang2 huai2 zhan4 lu4 shi1 。 cui4 hua2 sen1 yuan3 yi3 ， bai2 shou3 sa4 qi1 qi2 。
- zhuo1 bei4 lin2 quan2 zhi4 ， sheng1 feng2 jiu3 fu4 qi1 。 wen2 yuan2 zhong1 ji4 mo4 ， han4 ge2 zi4 lin2 zi1 。
- bing4 ge2 jun1 chen2 yi4 ， can2 yu1 de2 ze2 si1 。 yang2 biao1 jing1 zhu3 ru3 ， ba2 jian4 bo1 nian2 shuai1 。
- she4 ji4 jing1 lun2 di4 ， feng1 yun2 ji4 hui4 qi1 。 xue4 liu2 fen1 zai4 yan3 ， ti4 sa3 luan4 jiao1 yi2 。
- si4 du2 lou2 chuan2 fan4 ， zhong1 yuan2 gu3 jiao3 bei1 。 zei2 hao2 lian2 bai2 zhai2 ， zhan4 wa3 luo4 dan1 chi2 。
- xian1 di4 yan2 ling2 qin3 ， zong1 chen2 qie4 shou4 yi2 。 heng2 shan1 you2 tu1 qi2 ， liao2 hai3 jing4 zhang1 qi2 。
- tian2 fu4 jie1 jiao1 qi1 ， xing2 ren2 bi4 ji2 li2 。 zong3 rong2 cun2 da4 ti3 ， jiang4 jiang1 shi4 bei1 ci2 。
- chu3 gong4 he2 nian2 jue2 ， yao2 feng1 jiu4 su2 yi2 。 chang2 xu1 fan1 bei3 kou4 ， yi2 wang4 juan4 xi1 yi2 。
- bu2 bi4 pei2 xuan2 pu3 ， chao1 ran2 dai4 ju4 ci2 。 xiong1 bing1 zhu4 nong2 qi4 ， jiang3 dian4 pi4 shu1 wei2 。
- miao4 suan4 gao1 nan2 ce4 ， tian1 you1 shi2 zai4 zi1 。 xing2 rong2 zhen1 liao2 dao3 ， da2 xiao4 mo4 zhi1 chi2 。
- shi3 zhe3 fen1 wang2 ming4 ， qun2 gong1 ge4 dian3 si1 。 kong3 guai1 jun1 fu4 lian3 ， bu2 si4 wen4 chuang1 yi2 。
- wan4 li3 fan2 gong1 ji3 ， gu1 cheng2 zui4 yuan4 si1 。 lu4 lin2 ning2 xiao3 huan4 ， yun2 meng4 yu4 nan2 zhui1 。
- ji2 shi4 xu1 chang2 dan3 ， cang1 sheng1 ke3 cha2 mei2 。 yi4 tang2 you2 ji2 feng4 ， zheng4 guan1 shi4 yuan2 gui1 。
- chu4 chu4 xuan1 fei1 xi2 ， jia1 jia1 ji2 jing4 zhui1 。 xiao1 che1 an1 bu2 ding4 ， shu3 shi3 xia4 he2 zhi1 。
- diao4 lai4 shu1 fen2 ji2 ， geng1 yan2 jin4 yi4 qi2 。 di4 zheng1 yu2 po4 shan4 ， dong1 nuan3 geng4 xian1 chi1 。
- chai2 gou4 ai1 deng1 chu3 ， lin2 shang1 qi4 xiang4 ni2 。 yi1 guan1 mi2 shi4 yue4 ， zao3 hui4 yi4 you2 sui1 。
- shang3 yue4 yan2 qiu1 gui4 ， qing1 yang2 zhu2 lu4 kui2 。 da4 ting2 zhong1 fan3 pu3 ， jing1 guan1 qie3 jiang1 shi1 。
- gao1 zhen3 xu1 mian2 zhou4 ， ai1 ge1 yu4 he2 shui2 。 nan2 gong1 zai3 xun1 ye4 ， fan2 bai3 shen4 jiao1 sui2 。

## 注释

## 译文

## 赏析
