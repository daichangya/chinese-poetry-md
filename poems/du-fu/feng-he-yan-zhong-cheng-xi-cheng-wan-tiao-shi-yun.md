---
id: du-fu-feng-he-yan-zhong-cheng-xi-cheng-wan-tiao-shi-yun
title: 奉和严中丞西城晚眺十韵
titlePinyin: feng4 he2 yan2 zhong1 cheng2 xi1 cheng2 wan3 tiao4 shi2 yun4
titleSlug: feng-he-yan-zhong-cheng-xi-cheng-wan-tiao-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 汲黯匡君切，廉颇出将频。
- 直词才不世，雄略动如神。
- 政简移风速，诗清立意新。
- 层城临暇景，绝域望余春。
- 旗尾蛟龙会，楼头燕雀驯。
- 地平江动蜀，天阔树浮秦。
- 帝念深分阃，军须远算缗。
- 花罗封蛱蝶，瑞锦送麒麟。
- 辞第输高义，观图忆古人。
- 征南多兴绪，事业暗相亲。

## 拼音
- ji2 an4 kuang1 jun1 qie4 ， lian2 po1 chu1 jiang1 pin2 。
- zhi2 ci2 cai2 bu2 shi4 ， xiong2 lüe4 dong4 ru2 shen2 。
- zheng4 jian3 yi2 feng1 su4 ， shi1 qing1 li4 yi4 xin1 。
- ceng2 cheng2 lin2 xia2 jing3 ， jue2 yu4 wang4 yu2 chun1 。
- qi2 wei3 jiao1 long2 hui4 ， lou2 tou2 yan4 que4 xun4 。
- di4 ping2 jiang1 dong4 shu3 ， tian1 kuo4 shu4 fu2 qin2 。
- di4 nian4 shen1 fen1 kun3 ， jun1 xu1 yuan3 suan4 min2 。
- hua1 luo2 feng1 jia2 die2 ， rui4 jin3 song4 qi2 lin2 。
- ci2 di4 shu1 gao1 yi4 ， guan1 tu2 yi4 gu3 ren2 。
- zheng1 nan2 duo1 xing1 xu4 ， shi4 ye4 an4 xiang1 qin1 。

## 注释

## 译文

## 赏析
