---
id: du-fu-feng-zeng-tai-chang-zhang-qing-er-shi-yun
title: 奉赠太常张卿二十韵
titlePinyin: feng4 zeng4 tai4 chang2 zhang1 qing1 er4 shi2 yun4
titleSlug: feng-zeng-tai-chang-zhang-qing-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 方丈三韩外，昆仑万国西。建标天地阔，诣绝古今迷。
- 气得神仙迥，恩承雨露低。相门清议众，儒术大名齐。
- 轩冕罗天阙，琳琅识介珪。伶官诗必诵，夔乐典犹稽。
- 健笔凌鹦鹉，铦锋莹䴙鹈。友于皆挺拔，公望各端倪。
- 通籍逾青琐，亨衢照紫泥。灵虬传夕箭，归马散霜蹄。
- 能事闻重译，嘉谟及远黎。弼谐方一展，斑序更何跻。
- 适越空颠踬，游梁竟惨凄。谬知终画虎，微分是醯鸡。
- 萍泛无休日，桃阴想旧蹊。吹嘘人所羡，腾跃事仍睽。
- 碧海真难涉，青云不可梯。顾深惭锻炼，才小辱提携。
- 槛束哀猿叫，枝惊夜鹊栖。几时陪羽猎，应指钓璜溪。

## 拼音
- fang1 zhang4 san1 han2 wai4 ， kun1 lun2 wan4 guo2 xi1 。 jian4 biao1 tian1 di4 kuo4 ， yi4 jue2 gu3 jin1 mi2 。
- qi4 de2 shen2 xian1 jiong3 ， en1 cheng2 yu3 lu4 di1 。 xiang1 men2 qing1 yi4 zhong4 ， ru2 shu4 da4 ming2 qi2 。
- xuan1 mian3 luo2 tian1 que1 ， lin2 lang2 shi2 jie4 gui1 。 ling2 guan1 shi1 bi4 song4 ， kui2 le4 dian3 you2 ji1 。
- jian4 bi3 ling2 ying1 wu3 ， xian1 feng1 ying2 pi4 ti2 。 you3 yu2 jie1 ting3 ba2 ， gong1 wang4 ge4 duan1 ni2 。
- tong1 ji2 yu2 qing1 suo3 ， heng1 qu2 zhao4 zi3 ni2 。 ling2 qiu2 chuan2 xi1 jian4 ， gui1 ma3 san4 shuang1 ti2 。
- neng2 shi4 wen2 zhong4 yi4 ， jia1 mo2 ji2 yuan3 li2 。 bi4 xie2 fang1 yi4 zhan3 ， ban1 xu4 geng4 he2 ji1 。
- shi4 yue4 kong1 dian1 zhi4 ， you2 liang2 jing4 can3 qi1 。 miu4 zhi1 zhong1 hua4 hu3 ， wei1 fen1 shi4 xi1 ji1 。
- ping2 fan4 wu2 xiu1 ri4 ， tao2 yin1 xiang3 jiu4 qi1 。 chui1 xu1 ren2 suo3 xian4 ， teng2 yue4 shi4 reng2 kui2 。
- bi4 hai3 zhen1 nan2 she4 ， qing1 yun2 bu4 ke3 ti1 。 gu4 shen1 can2 duan4 lian4 ， cai2 xiao3 ru3 ti2 xie2 。
- kan3 shu4 ai1 yuan2 jiao4 ， zhi1 jing1 ye4 que4 qi1 。 ji3 shi2 pei2 yu3 lie4 ， ying4 zhi3 diao4 huang2 xi1 。

## 注释

## 译文

## 赏析
