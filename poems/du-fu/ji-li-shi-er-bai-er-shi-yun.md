---
id: du-fu-ji-li-shi-er-bai-er-shi-yun
title: 寄李十二白二十韵
titlePinyin: ji4 li3 shi2 er4 bai2 er4 shi2 yun4
titleSlug: ji-li-shi-er-bai-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔年有狂客，号尔谪仙人。笔落惊风雨，诗成泣鬼神。
- 声名从此大，汩没一朝伸。文彩承殊渥，流传必绝伦。
- 龙舟移棹晚，兽锦夺袍新。白日来深殿，青云满后尘。
- 乞归优诏许，遇我宿心亲。未负幽栖志，兼全宠辱身。
- 剧谈怜野逸，嗜酒见天真。醉舞梁园夜，行歌泗水春。
- 才高心不展，道屈善无邻。处士祢衡俊，诸生原宪贫。
- 稻粱求未足，薏苡谤何频。五岭炎蒸地，三危放逐臣。
- 几年遭𫛳鸟，独泣向麒麟。苏武先还汉，黄公岂事秦。
- 楚筵辞醴日，梁狱上书辰。已用当时法，谁将此义陈。
- 老吟秋月下，病起暮江滨。莫怪恩波隔，乘槎与问津。

## 拼音
- xi1 nian2 you3 kuang2 ke4 ， hao4 er3 zhe2 xian1 ren2 。 bi3 luo4 jing1 feng1 yu3 ， shi1 cheng2 qi4 gui3 shen2 。
- sheng1 ming2 cong2 ci3 da4 ， gu3 mei2 yi4 chao2 shen1 。 wen2 cai3 cheng2 shu1 wo4 ， liu2 chuan2 bi4 jue2 lun2 。
- long2 zhou1 yi2 zhao4 wan3 ， shou4 jin3 duo2 pao2 xin1 。 bai2 ri4 lai2 shen1 dian4 ， qing1 yun2 man3 hou4 chen2 。
- qi3 gui1 you1 zhao4 xu3 ， yu4 wo3 su4 xin1 qin1 。 wei4 fu4 you1 qi1 zhi4 ， jian1 quan2 chong3 ru3 shen1 。
- ju4 tan2 lian2 ye3 yi4 ， shi4 jiu3 jian4 tian1 zhen1 。 zui4 wu3 liang2 yuan2 ye4 ， xing2 ge1 si4 shui3 chun1 。
- cai2 gao1 xin1 bu4 zhan3 ， dao4 qu1 shan4 wu2 lin2 。 chu3 shi4 mi2 heng2 jun4 ， zhu1 sheng1 yuan2 xian4 pin2 。
- dao4 liang2 qiu2 wei4 zu2 ， yi4 yi3 bang4 he2 pin2 。 wu3 ling3 yan2 zheng1 di4 ， san1 wei1 fang4 zhu2 chen2 。
- ji3 nian2 zao1 𫛳 niao3 ， du2 qi4 xiang4 qi2 lin2 。 su1 wu3 xian1 hai2 han4 ， huang2 gong1 qi3 shi4 qin2 。
- chu3 yan2 ci2 li3 ri4 ， liang2 yu4 shang4 shu1 chen2 。 yi3 yong4 dang1 shi2 fa3 ， shui2 jiang1 ci3 yi4 chen2 。
- lao3 yin2 qiu1 yue4 xia4 ， bing4 qi3 mu4 jiang1 bin1 。 mo4 guai4 en1 bo1 ge2 ， cheng2 cha2 yu3 wen4 jin1 。

## 注释

## 译文

## 赏析
