---
id: du-fu-qiu-ri-jing-nan-shu-huai-san-shi-yun
title: 秋日荆南述怀三十韵
titlePinyin: qiu1 ri4 jing1 nan2 shu4 huai2 san1 shi2 yun4
titleSlug: qiu-ri-jing-nan-shu-huai-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔承推奖分，愧匪挺生材。迟暮宫臣忝，艰危衮职陪。
- 扬镳随日驭，折槛出云台。罪戾宽犹活，干戈塞未开。
- 星霜玄鸟变，身世白驹催。伏枕因超忽，扁舟任往来。
- 九钻巴噀火，三蛰楚祠雷。望帝传应实，昭王问不回。
- 蛟螭深作横，豺虎乱雄猜。素业行已矣，浮名安在哉。
- 琴乌曲怨愤，庭鹤舞摧颓。秋雨漫湘水，阴风过岭梅。
- 苦摇求食尾，常曝报恩腮。结舌防谗柄，探肠有祸胎。
- 苍茫步兵哭，辗转仲宣哀。饥籍家家米，愁征处处杯。
- 休为贫士叹，任受众人咍。得丧初难识，荣枯划易该。
- 差池分组冕，合遝起蒿莱。不必伊周地，皆知屈宋才。
- 汉庭和异域，晋史坼中台。霸业寻常体，忠臣忌讳灾。
- 群公纷戮力，圣虑窅裴回。数见铭钟鼎，真宜法斗魁。
- 愿闻锋镝铸，莫使栋梁摧。磐石圭多翦，凶门毂少推。
- 垂旒资穆穆，祝网但恢恢。赤雀翻然至，黄龙讵假媒。
- 贤非梦傅野，隐类凿颜坯。自古江湖客，冥心若死灰。

## 拼音
- xi1 cheng2 tui1 jiang3 fen1 ， kui4 fei3 ting3 sheng1 cai2 。 chi2 mu4 gong1 chen2 tian3 ， jian1 wei1 gun3 zhi2 pei2 。
- yang2 biao1 sui2 ri4 yu4 ， zhe2 kan3 chu1 yun2 tai2 。 zui4 li4 kuan1 you2 huo2 ， gan1 ge1 sai1 wei4 kai1 。
- xing1 shuang1 xuan2 niao3 bian4 ， shen1 shi4 bai2 ju1 cui1 。 fu2 zhen3 yin1 chao1 hu1 ， pian1 zhou1 ren4 wang3 lai2 。
- jiu3 zuan4 ba1 xun4 huo3 ， san1 zhe2 chu3 ci2 lei2 。 wang4 di4 chuan2 ying4 shi2 ， zhao1 wang2 wen4 bu4 hui2 。
- jiao1 chi1 shen1 zuo4 heng2 ， chai2 hu3 luan4 xiong2 cai1 。 su4 ye4 xing2 yi3 yi3 ， fu2 ming2 an1 zai4 zai1 。
- qin2 wu1 qu3 yuan4 fen4 ， ting2 he4 wu3 cui1 tui2 。 qiu1 yu3 man4 xiang1 shui3 ， yin1 feng1 guo4 ling3 mei2 。
- ku3 yao2 qiu2 shi2 wei3 ， chang2 pu4 bao4 en1 sai1 。 jie2 she2 fang2 chan2 bing3 ， tan4 chang2 you3 huo4 tai1 。
- cang1 mang2 bu4 bing1 ku1 ， nian3 zhuan3 zhong4 xuan1 ai1 。 ji1 ji2 jia1 jia1 mi3 ， chou2 zheng1 chu4 chu4 bei1 。
- xiu1 wei4 pin2 shi4 tan4 ， ren4 shou4 zhong4 ren2 hai1 。 de2 sang4 chu1 nan2 shi2 ， rong2 ku1 hua4 yi4 gai1 。
- cha1 chi2 fen1 zu3 mian3 ， he2 ta4 qi3 hao1 lai2 。 bu2 bi4 yi1 zhou1 di4 ， jie1 zhi1 qu1 song4 cai2 。
- han4 ting2 he2 yi4 yu4 ， jin4 shi3 che4 zhong1 tai2 。 ba4 ye4 xun2 chang2 ti3 ， zhong1 chen2 ji4 hui4 zai1 。
- qun2 gong1 fen1 lu4 li4 ， sheng4 lü4 yao3 pei2 hui2 。 shu4 jian4 ming2 zhong1 ding3 ， zhen1 yi2 fa3 dou4 kui2 。
- yuan4 wen2 feng1 di2 zhu4 ， mo4 shi3 dong4 liang2 cui1 。 pan2 shi2 gui1 duo1 jian3 ， xiong1 men2 gu1 shao3 tui1 。
- chui2 liu2 zi1 mu4 mu4 ， zhu4 wang3 dan4 hui1 hui1 。 chi4 que4 fan1 ran2 zhi4 ， huang2 long2 ju4 jia3 mei2 。
- xian2 fei1 meng4 fu4 ye3 ， yin3 lei4 zao2 yan2 pi1 。 zi4 gu3 jiang1 hu2 ke4 ， ming2 xin1 ruo4 si3 hui1 。

## 注释

## 译文

## 赏析
