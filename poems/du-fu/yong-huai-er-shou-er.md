---
id: du-fu-yong-huai-er-shou-er
title: 咏怀二首 二
titlePinyin: yong3 huai2 er4 shou3   er4
titleSlug: yong-huai-er-shou-er
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 邦危坏法则，圣远益愁慕。
- 飘飖桂水游，怅望苍梧暮。
- 潜鱼不衔钩，走鹿无反顾。
- 皦皦幽旷心，拳拳异平素。
- 衣食相拘阂，朋知限流寓。
- 风涛上春沙，千里侵江树。
- 逆行少吉日，时节空复度。
- 井灶任尘埃，舟航烦数具。
- 牵缠加老病，琐细隘俗务。
- 万古一死生，胡为足名数。
- 多忧污桃源，拙计泥铜柱。
- 未辞炎瘴毒，摆落跋涉惧。
- 虎狼窥中原，焉得所历住。
- 葛洪及许靖，避世常此路。
- 贤愚诚等差，自爱各驰骛。
- 羸瘠且如何，魄夺针灸屡。
- 拥滞僮仆慵，稽留篙师怒。
- 终当挂帆席，天意难告诉。
- 南为祝融客，勉强亲杖屦。
- 结托老人星，罗浮展衰步。

## 拼音
- bang1 wei1 huai4 fa3 ze2 ， sheng4 yuan3 yi4 chou2 mu4 。
- piao1 yao2 gui4 shui3 you2 ， chang4 wang4 cang1 wu2 mu4 。
- qian2 yu2 bu4 xian2 gou1 ， zou3 lu4 wu2 fan3 gu4 。
- jiao3 jiao3 you1 kuang4 xin1 ， quan2 quan2 yi4 ping2 su4 。
- yi1 shi2 xiang1 ju1 he2 ， peng2 zhi1 xian4 liu2 yu4 。
- feng1 tao1 shang4 chun1 sha1 ， qian1 li3 qin1 jiang1 shu4 。
- ni4 xing2 shao3 ji2 ri4 ， shi2 jie2 kong1 fu4 du4 。
- jing3 zao4 ren4 chen2 ai1 ， zhou1 hang2 fan2 shu4 ju4 。
- qian1 chan2 jia1 lao3 bing4 ， suo3 xi4 ai4 su2 wu4 。
- wan4 gu3 yi4 si3 sheng1 ， hu2 wei4 zu2 ming2 shu4 。
- duo1 you1 wu1 tao2 yuan2 ， zhuo1 ji4 ni2 tong2 zhu4 。
- wei4 ci2 yan2 zhang4 du2 ， bai3 luo4 ba2 she4 ju4 。
- hu3 lang2 kui1 zhong1 yuan2 ， yan1 de2 suo3 li4 zhu4 。
- ge3 hong2 ji2 xu3 jing4 ， bi4 shi4 chang2 ci3 lu4 。
- xian2 yu2 cheng2 deng3 cha4 ， zi4 ai4 ge4 chi2 wu4 。
- lei2 ji2 qie3 ru2 he2 ， po4 duo2 zhen1 jiu3 lü3 。
- yong1 zhi4 tong2 pu2 yong1 ， ji1 liu2 gao1 shi1 nu4 。
- zhong1 dang1 gua4 fan1 xi2 ， tian1 yi4 nan2 gao4 su4 。
- nan2 wei4 zhu4 rong2 ke4 ， mian3 qiang3 qin1 zhang4 ju4 。
- jie2 tuo1 lao3 ren2 xing1 ， luo2 fu2 zhan3 shuai1 bu4 。

## 注释

## 译文

## 赏析
