---
id: du-fu-si-song
title: 四松
titlePinyin: si4 song1
titleSlug: si-song
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 四松初移时，大抵三尺强。别来忽三载，离立如人长。
- 会看根不拔，莫计枝凋伤。幽色幸秀发，疏柯亦昂藏。
- 所插小藩篱，本亦有堤防。终然掁拨损，得吝千叶黄。
- 敢为故林主，黎庶犹未康。避贼今始归，春草满空堂。
- 览物叹衰谢，及兹慰凄凉。清风为我起，洒面若微霜。
- 足以送老姿，聊待偃盖张。我生无根带，配尔亦茫茫。
- 有情且赋诗，事迹可两忘。勿矜千载后，惨澹蟠穹苍。

## 拼音
- si4 song1 chu1 yi2 shi2 ， da4 di3 san1 chi3 qiang2 。 bie2 lai2 hu1 san1 zai3 ， li2 li4 ru2 ren2 chang2 。
- hui4 kan4 gen1 bu4 ba2 ， mo4 ji4 zhi1 diao1 shang1 。 you1 se4 xing4 xiu4 fa1 ， shu1 ke1 yi4 ang2 cang2 。
- suo3 cha1 xiao3 fan1 li2 ， ben3 yi4 you3 di1 fang2 。 zhong1 ran2 cheng2 bo1 sun3 ， de2 lin4 qian1 ye4 huang2 。
- gan3 wei4 gu4 lin2 zhu3 ， li2 shu4 you2 wei4 kang1 。 bi4 zei2 jin1 shi3 gui1 ， chun1 cao3 man3 kong1 tang2 。
- lan3 wu4 tan4 shuai1 xie4 ， ji2 zi1 wei4 qi1 liang2 。 qing1 feng1 wei4 wo3 qi3 ， sa3 mian4 ruo4 wei1 shuang1 。
- zu2 yi3 song4 lao3 zi1 ， liao2 dai4 yan3 gai4 zhang1 。 wo3 sheng1 wu2 gen1 dai4 ， pei4 er3 yi4 mang2 mang2 。
- you3 qing2 qie3 fu4 shi1 ， shi4 ji4 ke3 liang3 wang4 。 wu4 jin1 qian1 zai3 hou4 ， can3 dan4 pan2 qiong2 cang1 。

## 注释

## 译文

## 赏析
