---
id: du-fu-zeng-te-jin-ru-yang-wang-er-shi-yun
title: 赠特进汝阳王二十韵
titlePinyin: zeng4 te4 jin4 ru3 yang2 wang2 er4 shi2 yun4
titleSlug: zeng-te-jin-ru-yang-wang-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 特进群公表，天人夙德升。霜蹄千里骏，风翮九霄鹏。
- 服礼求毫发，惟忠忘寝兴。圣情常有眷，朝退若无凭。
- 仙醴来浮蚁，奇毛或赐鹰。清关尘不杂，中使日相乘。
- 晚节嬉游简，平居孝义称。自多亲棣萼，谁敢问山陵。
- 学业醇儒富，辞华哲匠能。笔飞鸾耸立，章罢凤𬸣腾。
- 精理通谈笑，忘形向友朋。寸长堪缱绻，一诺岂骄矜。
- 已忝归曹植，何知对李膺。招要恩屡至，崇重力难胜。
- 披雾初欢夕，高秋爽气澄。尊罍临极浦，凫雁宿张灯。
- 花月穷游宴，炎天避郁蒸。研寒金井水，簷动玉壶冰。
- 瓢饮唯三径，岩栖在百层。且持蠡测海，况挹酒如渑。
- 鸿宝宁全秘，丹梯庶可凌。淮王门有客，终不愧孙登。

## 拼音
- te4 jin4 qun2 gong1 biao3 ， tian1 ren2 su4 de2 sheng1 。 shuang1 ti2 qian1 li3 jun4 ， feng1 he2 jiu3 xiao1 peng2 。
- fu2 li3 qiu2 hao2 fa1 ， wei2 zhong1 wang4 qin3 xing1 。 sheng4 qing2 chang2 you3 juan4 ， chao2 tui4 ruo4 wu2 ping2 。
- xian1 li3 lai2 fu2 yi3 ， qi2 mao2 huo4 ci4 ying1 。 qing1 guan1 chen2 bu4 za2 ， zhong1 shi3 ri4 xiang1 cheng2 。
- wan3 jie2 xi1 you2 jian3 ， ping2 ju1 xiao4 yi4 cheng1 。 zi4 duo1 qin1 di4 e4 ， shui2 gan3 wen4 shan1 ling2 。
- xue2 ye4 chun2 ru2 fu4 ， ci2 hua2 zhe2 jiang4 neng2 。 bi3 fei1 luan2 song3 li4 ， zhang1 ba4 feng4 xian1 teng2 。
- jing1 li3 tong1 tan2 xiao4 ， wang4 xing2 xiang4 you3 peng2 。 cun4 chang2 kan1 qian3 quan3 ， yi2 nuo4 qi3 jiao1 jin1 。
- yi3 tian3 gui1 cao2 zhi2 ， he2 zhi1 dui4 li3 ying1 。 zhao1 yao4 en1 lü3 zhi4 ， chong2 zhong4 li4 nan2 sheng4 。
- pi1 wu4 chu1 huan1 xi1 ， gao1 qiu1 shuang3 qi4 cheng2 。 zun1 lei2 lin2 ji2 pu3 ， fu2 yan4 su4 zhang1 deng1 。
- hua1 yue4 qiong2 you2 yan4 ， yan2 tian1 bi4 yu4 zheng1 。 yan2 han2 jin1 jing3 shui3 ， yan2 dong4 yu4 hu2 bing1 。
- piao2 yin3 wei2 san1 jing4 ， yan2 qi1 zai4 bai3 ceng2 。 qie3 chi2 li2 ce4 hai3 ， kuang4 yi4 jiu3 ru2 mian3 。
- hong2 bao3 ning2 quan2 mi4 ， dan1 ti1 shu4 ke3 ling2 。 huai2 wang2 men2 you3 ke4 ， zhong1 bu2 kui4 sun1 deng1 。

## 注释

## 译文

## 赏析
