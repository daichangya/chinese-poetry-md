---
id: du-fu-kui-zhou-ge-shi-jue-ju
title: 夔州歌十绝句
titlePinyin: kui2 zhou1 ge1 shi2 jue2 ju4
titleSlug: kui-zhou-ge-shi-jue-ju
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 中巴之东巴东山，江水开辟流其间。
- 白帝高为三峡镇，夔州险过百牢关。
- 白帝夔州各异城，蜀江楚峡混殊名。
- 英雄割据非天意，霸主并吞在物情。
- 群雄竞起问前朝，王者无外见今朝。
- 比讶渔阳结怨恨，元听舜日旧箫韶。
- 赤甲白盐俱刺天，闾阎缭绕接山巅。
- 枫林橘树丹青合，复道重楼锦绣悬。
- 瀼东瀼西一万家，江北江南春冬花。
- 背飞鹤子遗琼蕊，相趁凫雏入蒋牙。
- 东屯稻畦一百顷，北有涧水通青苗。
- 晴浴狎鸥分处处，雨随神女下朝朝。
- 蜀麻吴盐自古通，万斛之舟行若风。
- 长年三老长歌里，白昼摊钱高浪中。
- 忆昔咸阳都市合，山水之图张卖时。
- 巫峡曾经宝屏见，楚宫犹对碧峰疑。
- 武侯祠堂不可忘，中有松柏参天长。
- 干戈满地客愁破，云日如火炎天凉。
- 阆风玄圃与蓬壶，中有高堂天下无。
- 借问夔州压何处，峡门江腹拥城隅。

## 拼音
- zhong1 ba1 zhi1 dong1 ba1 dong1 shan1 ， jiang1 shui3 kai1 pi4 liu2 qi2 jian1 。
- bai2 di4 gao1 wei4 san1 xia2 zhen4 ， kui2 zhou1 xian3 guo4 bai3 lao2 guan1 。
- bai2 di4 kui2 zhou1 ge4 yi4 cheng2 ， shu3 jiang1 chu3 xia2 hun4 shu1 ming2 。
- ying1 xiong2 ge1 ju4 fei1 tian1 yi4 ， ba4 zhu3 bing4 tun1 zai4 wu4 qing2 。
- qun2 xiong2 jing4 qi3 wen4 qian2 chao2 ， wang2 zhe3 wu2 wai4 jian4 jin1 chao2 。
- bi3 ya4 yu2 yang2 jie2 yuan4 hen4 ， yuan2 ting1 shun4 ri4 jiu4 xiao1 shao2 。
- chi4 jia3 bai2 yan2 ju4 ci4 tian1 ， lü2 yan2 liao2 rao4 jie1 shan1 dian1 。
- feng1 lin2 ju2 shu4 dan1 qing1 he2 ， fu4 dao4 zhong4 lou2 jin3 xiu4 xuan2 。
- rang2 dong1 rang2 xi1 yi2 wan4 jia1 ， jiang1 bei3 jiang1 nan2 chun1 dong1 hua1 。
- bei4 fei1 he4 zi3 yi2 qiong2 rui3 ， xiang1 chen4 fu2 chu2 ru4 jiang3 ya2 。
- dong1 tun2 dao4 qi2 yi4 bai3 qing3 ， bei3 you3 jian4 shui3 tong1 qing1 miao2 。
- qing2 yu4 xia2 ou1 fen1 chu4 chu4 ， yu3 sui2 shen2 nü3 xia4 zhao1 zhao1 。
- shu3 ma2 wu2 yan2 zi4 gu3 tong1 ， wan4 hu2 zhi1 zhou1 xing2 ruo4 feng1 。
- zhang3 nian2 san1 lao3 chang2 ge1 li3 ， bai2 zhou4 tan1 qian2 gao1 lang4 zhong1 。
- yi4 xi1 xian2 yang2 du1 shi4 he2 ， shan1 shui3 zhi1 tu2 zhang1 mai4 shi2 。
- wu1 xia2 ceng2 jing1 bao3 ping2 jian4 ， chu3 gong1 you2 dui4 bi4 feng1 yi2 。
- wu3 hou2 ci2 tang2 bu4 ke3 wang4 ， zhong1 you3 song1 bai3 can1 tian1 chang2 。
- gan1 ge1 man3 di4 ke4 chou2 po4 ， yun2 ri4 ru2 huo3 yan2 tian1 liang2 。
- lang2 feng1 xuan2 pu3 yu3 peng2 hu2 ， zhong1 you3 gao1 tang2 tian1 xia4 wu2 。
- jie4 wen4 kui2 zhou1 ya1 he2 chu4 ， xia2 men2 jiang1 fu4 yong1 cheng2 yu2 。

## 注释

## 译文

## 赏析
