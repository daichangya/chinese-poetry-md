---
id: du-fu-ba-ai-shi-gu-you-pu-she-xiang-guo-zhang-gong-jiu-ling
title: 八哀诗：故右仆射相国张公九龄
titlePinyin: ba1 ai1 shi1 ： gu4 you4 pu2 she4 xiang4 guo2 zhang1 gong1 jiu3 ling2
titleSlug: ba-ai-shi-gu-you-pu-she-xiang-guo-zhang-gong-jiu-ling
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 相国生南纪，金璞无留矿。仙鹤下人间，独立霜毛整。
- 矫然江海思，复与云路永。寂寞想土阶，未遑等箕颍。
- 上君白玉堂，倚君金华省。碣石岁峥嵘，天地日蛙黾。
- 退食吟大庭，何心记榛梗。骨惊畏曩哲，鬒变负人境。
- 虽蒙换蝉冠，右地恧多幸。敢忘二疏归，痛迫苏耽井。
- 紫绶映暮年，荆州谢所领。庾公兴不浅，黄霸镇每静。
- 宾客引调同，讽咏在务屏。诗罢地有余，篇终语清省。
- 一阳发阴管，淑气含公鼎。乃知君子心，用才文章境。
- 散帙起翠螭，倚薄巫庐并。绮丽玄晖拥，笺诔任昉骋。
- 自我一家则，未缺只字警。千秋沧海南，名系朱鸟影。
- 归老守故林，恋阙悄延颈。波涛良史笔，芜绝大庾岭。
- 向时礼数隔，制作难上请。再读徐孺碑，犹思理烟艇。

## 拼音
- xiang4 guo2 sheng1 nan2 ji4 ， jin1 pu2 wu2 liu2 kuang4 。 xian1 he4 xia4 ren2 jian1 ， du2 li4 shuang1 mao2 zheng3 。
- jiao3 ran2 jiang1 hai3 si1 ， fu4 yu3 yun2 lu4 yong3 。 ji4 mo4 xiang3 tu3 jie1 ， wei4 huang2 deng3 ji1 ying3 。
- shang4 jun1 bai2 yu4 tang2 ， yi3 jun1 jin1 hua2 sheng3 。 jie2 shi2 sui4 zheng1 rong2 ， tian1 di4 ri4 wa1 mian3 。
- tui4 shi2 yin2 da4 ting2 ， he2 xin1 ji4 zhen1 geng3 。 gu3 jing1 wei4 nang3 zhe2 ， zhen3 bian4 fu4 ren2 jing4 。
- sui1 meng2 huan4 chan2 guan1 ， you4 di4 nü4 duo1 xing4 。 gan3 wang4 er4 shu1 gui1 ， tong4 po4 su1 dan1 jing3 。
- zi3 shou4 ying4 mu4 nian2 ， jing1 zhou1 xie4 suo3 ling3 。 yu3 gong1 xing1 bu4 qian3 ， huang2 ba4 zhen4 mei3 jing4 。
- bin1 ke4 yin3 tiao2 tong2 ， feng3 yong3 zai4 wu4 ping2 。 shi1 ba4 di4 you3 yu2 ， pian1 zhong1 yu3 qing1 sheng3 。
- yi4 yang2 fa1 yin1 guan3 ， shu1 qi4 han2 gong1 ding3 。 nai3 zhi1 jun1 zi3 xin1 ， yong4 cai2 wen2 zhang1 jing4 。
- san4 zhi4 qi3 cui4 chi1 ， yi3 bao2 wu1 lu2 bing4 。 qi3 li4 xuan2 hui1 yong1 ， jian1 lei3 ren4 fang3 cheng3 。
- zi4 wo3 yi4 jia1 ze2 ， wei4 que1 zhi1 zi4 jing3 。 qian1 qiu1 cang1 hai3 nan2 ， ming2 xi4 zhu1 niao3 ying3 。
- gui1 lao3 shou3 gu4 lin2 ， lian4 que1 qiao1 yan2 jing3 。 bo1 tao1 liang2 shi3 bi3 ， wu2 jue2 da4 yu3 ling3 。
- xiang4 shi2 li3 shu4 ge2 ， zhi4 zuo4 nan2 shang4 qing3 。 zai4 du2 xu2 ru2 bei1 ， you2 si1 li3 yan1 ting3 。

## 注释

## 译文

## 赏析
