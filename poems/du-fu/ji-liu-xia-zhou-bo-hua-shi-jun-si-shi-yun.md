---
id: du-fu-ji-liu-xia-zhou-bo-hua-shi-jun-si-shi-yun
title: 寄刘峡州伯华使君四十韵
titlePinyin: ji4 liu2 xia2 zhou1 bo2 hua2 shi3 jun1 si4 shi2 yun4
titleSlug: ji-liu-xia-zhou-bo-hua-shi-jun-si-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 峡内多云雨，秋来尚郁蒸。远山朝白帝，深水谒彝陵。
- 迟暮嗟为客，西南喜得朋。哀猿更起坐，落雁失飞腾。
- 伏枕思琼树，临轩对玉绳。青松寒不落，碧海阔逾澄。
- 昔岁文为理，群公价尽增。家声同令闻，时论以儒称。
- 太后当朝肃，多才接迹升。翠虚捎魍魉，丹极上鶤鹏。
- 宴引春壶满，恩分夏簟冰。雕章五色笔，紫殿九华灯。
- 学并卢王敏，书偕褚薛能。老兄真不坠，小子独无承。
- 近有风流作，聊从月继征。放蹄知赤骥，捩翅服苍鹰。
- 卷轴来何晚，襟怀庶可凭。会期吟讽数，益破旅愁凝。
- 雕刻初谁料，纤毫欲自矜。神融蹑飞动，战胜洗侵凌。
- 妙取筌蹄弃，高宜百万层。白头遗恨在，青竹几人登。
- 回首追谈笑，劳歌局寝兴。年华纷已矣，世故莽相仍。
- 刺史诸侯贵，郎官列宿应。潘生骖阁远，黄霸玺书增。
- 乳rP号攀石，饥鼯诉落藤。药囊亲道士，灰劫问胡僧。
- 凭久乌皮折，簪稀白帽棱。林居看蚁穴，野食行鱼罾。
- 筋力交凋丧，飘零免战兢。皆为百里宰，正似六安丞。
- 姹女萦新裹，丹砂冷旧秤。但求椿寿永，莫虑杞天崩。
- 炼骨调情性，张兵挠棘矜。养生终自惜，伐数必全惩。
- 政术甘疏诞，词场愧服膺。展怀诗诵鲁，割爱酒如渑。
- 咄咄宁书字，冥冥欲避矰。江湖多白鸟，天地有青蝇。

## 拼音
- xia2 nei4 duo1 yun2 yu3 ， qiu1 lai2 shang4 yu4 zheng1 。 yuan3 shan1 chao2 bai2 di4 ， shen1 shui3 ye4 yi2 ling2 。
- chi2 mu4 jie1 wei4 ke4 ， xi1 nan2 xi3 de2 peng2 。 ai1 yuan2 geng4 qi3 zuo4 ， luo4 yan4 shi1 fei1 teng2 。
- fu2 zhen3 si1 qiong2 shu4 ， lin2 xuan1 dui4 yu4 sheng2 。 qing1 song1 han2 bu2 luo4 ， bi4 hai3 kuo4 yu2 cheng2 。
- xi1 sui4 wen2 wei4 li3 ， qun2 gong1 jia4 jin4 zeng1 。 jia1 sheng1 tong2 ling4 wen2 ， shi2 lun4 yi3 ru2 cheng1 。
- tai4 hou4 dang1 chao2 su4 ， duo1 cai2 jie1 ji4 sheng1 。 cui4 xu1 shao1 wang3 liang3 ， dan1 ji2 shang4 kun1 peng2 。
- yan4 yin3 chun1 hu2 man3 ， en1 fen1 xia4 dian4 bing1 。 diao1 zhang1 wu3 se4 bi3 ， zi3 dian4 jiu3 hua2 deng1 。
- xue2 bing4 lu2 wang2 min3 ， shu1 xie2 chu3 xue1 neng2 。 lao3 xiong1 zhen1 bu2 zhui4 ， xiao3 zi0 du2 wu2 cheng2 。
- jin4 you3 feng1 liu2 zuo4 ， liao2 cong2 yue4 ji4 zheng1 。 fang4 ti2 zhi1 chi4 ji4 ， lie4 chi4 fu2 cang1 ying1 。
- juan4 zhou2 lai2 he2 wan3 ， jin1 huai2 shu4 ke3 ping2 。 hui4 qi1 yin2 feng3 shu4 ， yi4 po4 lü3 chou2 ning2 。
- diao1 ke4 chu1 shui2 liao4 ， xian1 hao2 yu4 zi4 jin1 。 shen2 rong2 nie4 fei1 dong4 ， zhan4 sheng4 xi3 qin1 ling2 。
- miao4 qu3 quan2 ti2 qi4 ， gao1 yi2 bai3 wan4 ceng2 。 bai2 tou2 yi2 hen4 zai4 ， qing1 zhu2 ji3 ren2 deng1 。
- hui2 shou3 zhui1 tan2 xiao4 ， lao2 ge1 ju2 qin3 xing1 。 nian2 hua2 fen1 yi3 yi3 ， shi4 gu4 mang3 xiang1 reng2 。
- ci4 shi3 zhu1 hou2 gui4 ， lang2 guan1 lie4 su4 ying4 。 pan1 sheng1 can1 ge2 yuan3 ， huang2 ba4 xi3 shu1 zeng1 。
- ru3 r P hao4 pan1 shi2 ， ji1 wu2 su4 luo4 teng2 。 yao4 nang2 qin1 dao4 shi4 ， hui1 jie2 wen4 hu2 seng1 。
- ping2 jiu3 wu1 pi2 zhe2 ， zan1 xi1 bai2 mao4 leng2 。 lin2 ju1 kan4 yi3 xue2 ， ye3 shi2 xing2 yu2 zeng1 。
- jin1 li4 jiao1 diao1 sang4 ， piao1 ling2 mian3 zhan4 jing1 。 jie1 wei4 bai3 li3 zai3 ， zheng4 si4 lu4 an1 cheng2 。
- cha4 nü3 ying2 xin1 guo3 ， dan1 sha1 leng3 jiu4 cheng4 。 dan4 qiu2 chun1 shou4 yong3 ， mo4 lü4 qi3 tian1 beng1 。
- lian4 gu3 tiao2 qing2 xing4 ， zhang1 bing1 nao2 ji2 jin1 。 yang3 sheng1 zhong1 zi4 xi1 ， fa2 shu4 bi4 quan2 cheng2 。
- zheng4 shu4 gan1 shu1 dan4 ， ci2 chang3 kui4 fu2 ying1 。 zhan3 huai2 shi1 song4 lu3 ， ge1 ai4 jiu3 ru2 mian3 。
- duo1 duo1 ning2 shu1 zi4 ， ming2 ming2 yu4 bi4 zeng1 。 jiang1 hu2 duo1 bai2 niao3 ， tian1 di4 you3 qing1 ying2 。

## 注释

## 译文

## 赏析
