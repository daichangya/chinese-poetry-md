---
id: du-fu-feng-zeng-wei-zuo-cheng-er-shi-er-yun
title: 奉赠韦左丞二十二韵
titlePinyin: feng4 zeng4 wei2 zuo3 cheng2 er4 shi2 er4 yun4
titleSlug: feng-zeng-wei-zuo-cheng-er-shi-er-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 纨袴不饿死，儒冠多误身。
- 丈人试静听，贱子请具陈。
- 甫昔少年日，早充观国宾。
- 读书破万卷，下笔如有神。
- 赋料扬雄敌，诗看子建亲。
- 李邕求识面，王翰愿卜邻。
- 自谓颇挺出，立登要路津。
- 致君尧舜上，再使风俗淳。
- 此意竟萧条，行歌非隐沦。
- 骑驴三十载，旅食京华春。
- 朝扣富儿门，暮随肥马尘。
- 残杯与冷炙，到处潜悲辛。
- 主上顷见征，歘然欲求伸。
- 青冥却垂翅，蹭蹬无纵鳞。
- 甚媿丈人厚，甚知丈人真。
- 每于百僚上，猥诵佳句新。
- 窃效贡公喜，难甘原宪贫。
- 焉能心怏怏，秪是走踆踆。
- 今欲东入海，即将西去秦。
- 尚怜终南山，回首清渭滨。
- 常拟报一饭，况怀辞大臣。
- 白鸥没浩荡，万里谁能驯。

## 拼音
- wan2 ku4 bu2 e4 si3 ， ru2 guan1 duo1 wu4 shen1 。
- zhang4 ren2 shi4 jing4 ting1 ， jian4 zi3 qing3 ju4 chen2 。
- fu3 xi1 shao4 nian2 ri4 ， zao3 chong1 guan1 guo2 bin1 。
- du2 shu1 po4 wan4 juan4 ， xia4 bi3 ru2 you3 shen2 。
- fu4 liao4 yang2 xiong2 di2 ， shi1 kan4 zi3 jian4 qin1 。
- li3 yong1 qiu2 shi2 mian4 ， wang2 han4 yuan4 bu3 lin2 。
- zi4 wei4 po1 ting3 chu1 ， li4 deng1 yao4 lu4 jin1 。
- zhi4 jun1 yao2 shun4 shang4 ， zai4 shi3 feng1 su2 chun2 。
- ci3 yi4 jing4 xiao1 tiao2 ， xing2 ge1 fei1 yin3 lun2 。
- qi2 lü2 san1 shi2 zai3 ， lü3 shi2 jing1 hua2 chun1 。
- chao2 kou4 fu4 er2 men2 ， mu4 sui2 fei2 ma3 chen2 。
- can2 bei1 yu3 leng3 zhi4 ， dao4 chu4 qian2 bei1 xin1 。
- zhu3 shang4 qing3 jian4 zheng1 ， xu1 ran2 yu4 qiu2 shen1 。
- qing1 ming2 que4 chui2 chi4 ， ceng4 deng1 wu2 zong4 lin2 。
- shen4 kui4 zhang4 ren2 hou4 ， shen4 zhi1 zhang4 ren2 zhen1 。
- mei3 yu2 bai3 liao2 shang4 ， wei3 song4 jia1 ju4 xin1 。
- qie4 xiao4 gong4 gong1 xi3 ， nan2 gan1 yuan2 xian4 pin2 。
- yan1 neng2 xin1 yang4 yang4 ， di1 shi4 zou3 cun1 cun1 。
- jin1 yu4 dong1 ru4 hai3 ， ji2 jiang1 xi1 qu4 qin2 。
- shang4 lian2 zhong1 nan2 shan1 ， hui2 shou3 qing1 wei4 bin1 。
- chang2 ni3 bao4 yi2 fan4 ， kuang4 huai2 ci2 da4 chen2 。
- bai2 ou1 mei2 hao4 dang4 ， wan4 li3 shui2 neng2 xun4 。

## 注释

## 译文

## 赏析
