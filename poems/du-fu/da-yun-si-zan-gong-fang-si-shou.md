---
id: du-fu-da-yun-si-zan-gong-fang-si-shou
title: 大云寺赞公房四首
titlePinyin: da4 yun2 si4 zan4 gong1 fang2 si4 shou3
titleSlug: da-yun-si-zan-gong-fang-si-shou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 心在水精域，衣沾春雨时。洞门尽徐步，深院果幽期。
- 到扉开复闭，撞钟斋及兹。醍醐长发性，饮食过扶衰。
- 把臂有多日，开怀无愧辞。黄鹂度结构，紫鸽下罘罳。
- 愚意会所适，花边行自迟。汤休起我病，微笑索题诗。
- 细软青丝履，光明白氎巾。深藏供老宿，取用及吾身。
- 自顾转无趣，交情何尚新。道林才不世，惠远德过人。
- 雨泻暮簷竹，风吹青井芹。天阴对图画，最觉润龙鳞。
- 灯影照无睡，心清闻妙香。夜深殿突兀，风动金锒铛。
- 天黑闭春院，地清栖暗芳。玉绳回断绝，铁凤森翱翔。
- 梵放时出寺，钟残仍殷床。明朝在沃野，苦见尘沙黄。
- 童儿汲井华，惯捷瓶上手。沾洒不濡地，扫除似无帚。
- 明霞烂复阁，霁雾搴高牖。侧塞被径花，飘飖委墀柳。
- 艰难世事迫，隐遁佳期后。晤语契深心，那能总箝口。
- 奉辞还杖策，暂别终回首。泱泱泥污人，听听国多狗。
- 既未免羁绊，时来憩奔走。近公如白雪，执热烦何有。

## 拼音
- xin1 zai4 shui3 jing1 yu4 ， yi1 zhan1 chun1 yu3 shi2 。 dong4 men2 jin4 xu2 bu4 ， shen1 yuan4 guo3 you1 qi1 。
- dao4 fei1 kai1 fu4 bi4 ， zhuang4 zhong1 zhai1 ji2 zi1 。 ti2 hu2 chang2 fa4 xing4 ， yin3 shi2 guo4 fu2 shuai1 。
- ba3 bi4 you3 duo1 ri4 ， kai1 huai2 wu2 kui4 ci2 。 huang2 li2 du4 jie2 gou4 ， zi3 ge1 xia4 fu2 si1 。
- yu2 yi4 hui4 suo3 shi4 ， hua1 bian1 xing2 zi4 chi2 。 tang1 xiu1 qi3 wo3 bing4 ， wei1 xiao4 suo3 ti2 shi1 。
- xi4 ruan3 qing1 si1 lü3 ， guang1 ming2 bai2 die2 jin1 。 shen1 cang2 gong4 lao3 su4 ， qu3 yong4 ji2 wu2 shen1 。
- zi4 gu4 zhuan3 wu2 qu4 ， jiao1 qing2 he2 shang4 xin1 。 dao4 lin2 cai2 bu2 shi4 ， hui4 yuan3 de2 guo4 ren2 。
- yu3 xie4 mu4 yan2 zhu2 ， feng1 chui1 qing1 jing3 qin2 。 tian1 yin1 dui4 tu2 hua4 ， zui4 jue2 run4 long2 lin2 。
- deng1 ying3 zhao4 wu2 shui4 ， xin1 qing1 wen2 miao4 xiang1 。 ye4 shen1 dian4 tu1 wu4 ， feng1 dong4 jin1 lang2 dang1 。
- tian1 hei1 bi4 chun1 yuan4 ， di4 qing1 qi1 an4 fang1 。 yu4 sheng2 hui2 duan4 jue2 ， tie3 feng4 sen1 ao2 xiang2 。
- fan4 fang4 shi2 chu1 si4 ， zhong1 can2 reng2 yin1 chuang2 。 ming2 chao2 zai4 wo4 ye3 ， ku3 jian4 chen2 sha1 huang2 。
- tong2 er2 ji2 jing3 hua2 ， guan4 jie2 ping2 shang4 shou3 。 zhan1 sa3 bu4 ru2 di4 ， sao3 chu2 si4 wu2 zhou3 。
- ming2 xia2 lan4 fu4 ge2 ， ji4 wu4 qian1 gao1 you3 。 ce4 sai1 bei4 jing4 hua1 ， piao1 yao2 wei3 chi2 liu3 。
- jian1 nan2 shi4 shi4 po4 ， yin3 dun4 jia1 qi1 hou4 。 wu4 yu3 qi4 shen1 xin1 ， na4 neng2 zong3 qian2 kou3 。
- feng4 ci2 hai2 zhang4 ce4 ， zan4 bie2 zhong1 hui2 shou3 。 yang1 yang1 ni2 wu1 ren2 ， ting1 ting1 guo2 duo1 gou3 。
- ji4 wei4 mian3 ji1 ban4 ， shi2 lai2 qi4 ben1 zou3 。 jin4 gong1 ru2 bai2 xue3 ， zhi2 re4 fan2 he2 you3 。

## 注释

## 译文

## 赏析
