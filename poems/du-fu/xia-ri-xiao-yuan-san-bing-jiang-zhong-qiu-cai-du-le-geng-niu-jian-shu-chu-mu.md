---
id: du-fu-xia-ri-xiao-yuan-san-bing-jiang-zhong-qiu-cai-du-le-geng-niu-jian-shu-chu-mu
title: 暇日小园散病，将种秋菜，督勒耕牛，兼书触目
titlePinyin: xia2 ri4 xiao3 yuan2 san4 bing4 ， jiang1 zhong3 qiu1 cai4 ， du1 le4 geng1 niu2 ， jian1 shu1 chu4 mu4
titleSlug: xia-ri-xiao-yuan-san-bing-jiang-zhong-qiu-cai-du-le-geng-niu-jian-shu-chu-mu
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不爱入州府，畏人嫌我真。及乎归茅宇，旁舍未曾嗔。
- 老病忌拘束，应接丧精神。江村意自放，林木心所欣。
- 秋耕属地湿，山雨近甚匀。冬菁饭之半，牛力晚来新。
- 深耕种数亩，未甚后四邻。嘉蔬既不一，名数颇具陈。
- 荆巫非苦寒，采撷接青春。飞来两白鹤，暮啄泥中芹。
- 雄者左翮垂，损伤已露筋。一步再流血，尚经矰缴勤。
- 三步六号叫，志屈悲哀频。鸾皇不相待，侧颈诉高旻。
- 杖藜俯沙渚，为汝鼻酸辛。

## 拼音
- bu2 ai4 ru4 zhou1 fu3 ， wei4 ren2 xian2 wo3 zhen1 。 ji2 hu1 gui1 mao2 yu3 ， pang2 she4 wei4 ceng2 chen1 。
- lao3 bing4 ji4 ju1 shu4 ， ying4 jie1 sang4 jing1 shen2 。 jiang1 cun1 yi4 zi4 fang4 ， lin2 mu4 xin1 suo3 xin1 。
- qiu1 geng1 shu3 di4 shi1 ， shan1 yu3 jin4 shen4 yun2 。 dong1 jing1 fan4 zhi1 ban4 ， niu2 li4 wan3 lai2 xin1 。
- shen1 geng1 zhong4 shu4 mu3 ， wei4 shen4 hou4 si4 lin2 。 jia1 shu1 ji4 bu4 yi1 ， ming2 shu4 po1 ju4 chen2 。
- jing1 wu1 fei1 ku3 han2 ， cai3 xie2 jie1 qing1 chun1 。 fei1 lai2 liang3 bai2 he4 ， mu4 zhuo2 ni2 zhong1 qin2 。
- xiong2 zhe3 zuo3 he2 chui2 ， sun3 shang1 yi3 lu4 jin1 。 yi2 bu4 zai4 liu2 xue4 ， shang4 jing1 zeng1 jiao3 qin2 。
- san1 bu4 liu4 hao2 jiao4 ， zhi4 qu1 bei1 ai1 pin2 。 luan2 huang2 bu4 xiang1 dai4 ， ce4 jing3 su4 gao1 min2 。
- zhang4 li2 fu3 sha1 zhu3 ， wei4 ru3 bi2 suan1 xin1 。

## 注释

## 译文

## 赏析
