---
id: du-fu-dan-qing-yin-zeng-cao-ba-jiang-jun-dan-qing-yin-zeng-cao-jiang-jun-ba
title: 丹青引赠曹霸将军·丹青引赠曹将军霸
titlePinyin: dan1 qing1 yin3 zeng4 cao2 ba4 jiang1 jun1 · dan1 qing1 yin3 zeng4 cao2 jiang1 jun1 ba4
titleSlug: dan-qing-yin-zeng-cao-ba-jiang-jun-dan-qing-yin-zeng-cao-jiang-jun-ba
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 将军魏武之子孙，于今为庶为清门。
- 英雄割据虽已矣，文采风流今尚存。
- 学书初学卫夫人，但恨无过王右军。
- 丹青不知老将至，富贵于我如浮云。
- 开元之中常引见，承恩数上南薰殿。
- 凌烟功臣少颜色，将军下笔开生面。
- 良相头上进贤冠，猛将腰间大羽箭。
- 褒公鄂公毛发动，英姿飒爽来酣战。
- 先帝御马五花骢，画工如山貌不同。
- 是日牵来赤墀下，迥立阊阖生长风。
- 诏谓将军拂绢素，意匠惨澹经营中。
- 斯须九重真龙出，一洗万古凡马空。
- 玉花却在御榻上，榻上庭前屹相向。
- 至尊含笑催赐金，圉人太仆皆惆怅。
- 弟子韩干早入室，亦能画马穷殊相。
- 干惟画肉不画骨，忍使骅骝气凋丧。
- 将军画善盖有神，必逢佳士亦写真。
- 即今漂泊干戈际，屡貌寻常行路人。
- 途穷反遭俗眼白，世上未有如公贫。
- 但看古来盛名下，终日坎𡒄缠其身。

## 拼音
- jiang1 jun1 wei4 wu3 zhi1 zi3 sun1 ， yu2 jin1 wei4 shu4 wei4 qing1 men2 。
- ying1 xiong2 ge1 ju4 sui1 yi3 yi3 ， wen2 cai3 feng1 liu2 jin1 shang4 cun2 。
- xue2 shu1 chu1 xue2 wei4 fu1 ren2 ， dan4 hen4 wu2 guo4 wang2 you4 jun1 。
- dan1 qing1 bu4 zhi1 lao3 jiang4 zhi4 ， fu4 gui4 yu2 wo3 ru2 fu2 yun2 。
- kai1 yuan2 zhi1 zhong1 chang2 yin3 jian4 ， cheng2 en1 shu4 shang4 nan2 xun1 dian4 。
- ling2 yan1 gong1 chen2 shao3 yan2 se4 ， jiang1 jun1 xia4 bi3 kai1 sheng1 mian4 。
- liang2 xiang1 tou2 shang4 jin4 xian2 guan1 ， meng3 jiang4 yao1 jian1 da4 yu3 jian4 。
- bao1 gong1 e4 gong1 mao2 fa4 dong4 ， ying1 zi1 sa4 shuang3 lai2 han1 zhan4 。
- xian1 di4 yu4 ma3 wu3 hua1 cong1 ， hua4 gong1 ru2 shan1 mao4 bu4 tong2 。
- shi4 ri4 qian1 lai2 chi4 chi2 xia4 ， jiong3 li4 chang1 he2 sheng1 zhang3 feng1 。
- zhao4 wei4 jiang1 jun1 fu2 juan4 su4 ， yi4 jiang4 can3 dan4 jing1 ying2 zhong1 。
- si1 xu1 jiu3 chong2 zhen1 long2 chu1 ， yi4 xi3 wan4 gu3 fan2 ma3 kong1 。
- yu4 hua1 que4 zai4 yu4 ta4 shang4 ， ta4 shang4 ting2 qian2 yi4 xiang1 xiang4 。
- zhi4 zun1 han2 xiao4 cui1 ci4 jin1 ， yu3 ren2 tai4 pu2 jie1 chou2 chang4 。
- di4 zi3 han2 gan1 zao3 ru4 shi4 ， yi4 neng2 hua4 ma3 qiong2 shu1 xiang1 。
- gan1 wei2 hua4 rou4 bu2 hua4 gu3 ， ren3 shi3 hua2 liu2 qi4 diao1 sang4 。
- jiang1 jun1 hua4 shan4 gai4 you3 shen2 ， bi4 feng2 jia1 shi4 yi4 xie3 zhen1 。
- ji2 jin1 piao1 bo2 gan1 ge1 ji4 ， lü3 mao4 xun2 chang2 xing2 lu4 ren2 。
- tu2 qiong2 fan3 zao1 su2 yan3 bai2 ， shi4 shang4 wei4 you3 ru2 gong1 pin2 。
- dan4 kan4 gu3 lai2 sheng4 ming2 xia4 ， zhong1 ri4 kan3 𡒄 chan2 qi2 shen1 。

## 注释

## 译文

## 赏析
