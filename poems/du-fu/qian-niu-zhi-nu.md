---
id: du-fu-qian-niu-zhi-nu
title: 牵牛织女
titlePinyin: qian1 niu2 zhi1 nü3
titleSlug: qian-niu-zhi-nu
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 牵牛出河西，织女处其东。万古永相望，七夕谁见同。
- 神光意难候，此事终蒙胧。飒然精灵合，何必秋遂通。
- 亭亭新妆立，龙驾具曾空。世人亦为尔，祈请走儿童。
- 称家随丰俭，白屋达公宫。膳夫翊堂殿，鸣玉凄房栊。
- 曝衣遍天下，曳月扬微风。蛛丝小人态，曲缀瓜果中。
- 初筵裛重露，日出甘所终。嗟汝未嫁女，秉心郁忡忡。
- 防身动如律，竭力机杼中。虽无姑舅事，敢昧织作功。
- 明明君臣契，咫尺或未容。义无弃礼法，恩始夫妇恭。
- 小大有佳期，戒之在至公。方圆苟龃龉，丈夫多英雄。

## 拼音
- qian1 niu2 chu1 he2 xi1 ， zhi1 nü3 chu4 qi2 dong1 。 wan4 gu3 yong3 xiang1 wang4 ， qi1 xi1 shui2 jian4 tong2 。
- shen2 guang1 yi4 nan2 hou4 ， ci3 shi4 zhong1 meng2 long2 。 sa4 ran2 jing1 ling2 he2 ， he2 bi4 qiu1 sui4 tong1 。
- ting2 ting2 xin1 zhuang1 li4 ， long2 jia4 ju4 ceng2 kong1 。 shi4 ren2 yi4 wei4 er3 ， qi2 qing3 zou3 er2 tong2 。
- cheng1 jia1 sui2 feng1 jian3 ， bai2 wu1 da2 gong1 gong1 。 shan4 fu1 yi4 tang2 dian4 ， ming2 yu4 qi1 fang2 long2 。
- pu4 yi1 bian4 tian1 xia4 ， ye4 yue4 yang2 wei1 feng1 。 zhu1 si1 xiao3 ren2 tai4 ， qu3 zhui4 gua1 guo3 zhong1 。
- chu1 yan2 yi4 zhong4 lu4 ， ri4 chu1 gan1 suo3 zhong1 。 jie1 ru3 wei4 jia4 nü3 ， bing3 xin1 yu4 chong1 chong1 。
- fang2 shen1 dong4 ru2 lü4 ， jie2 li4 ji1 zhu4 zhong1 。 sui1 wu2 gu1 jiu4 shi4 ， gan3 mei4 zhi1 zuo4 gong1 。
- ming2 ming2 jun1 chen2 qi4 ， zhi3 chi3 huo4 wei4 rong2 。 yi4 wu2 qi4 li3 fa3 ， en1 shi3 fu1 fu4 gong1 。
- xiao3 da4 you3 jia1 qi1 ， jie4 zhi1 zai4 zhi4 gong1 。 fang1 yuan2 gou3 ju3 yu3 ， zhang4 fu0 duo1 ying1 xiong2 。

## 注释

## 译文

## 赏析
