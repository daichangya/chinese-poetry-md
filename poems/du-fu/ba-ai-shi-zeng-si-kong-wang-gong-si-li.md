---
id: du-fu-ba-ai-shi-zeng-si-kong-wang-gong-si-li
title: 八哀诗：赠司空王公思礼
titlePinyin: ba1 ai1 shi1 ： zeng4 si1 kong1 wang2 gong1 si1 li3
titleSlug: ba-ai-shi-zeng-si-kong-wang-gong-si-li
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 司空出东夷，童稚刷劲翮。追随燕蓟儿，颖锐物不隔。
- 服事哥舒翰，意无流沙碛。未甚拔行间，犬戎大充斥。
- 短小精悍姿，屹然强寇敌。贯穿百万众，出入由咫尺。
- 马鞍悬将首，甲外控鸣镝。洗剑青海水，刻铭天山石。
- 九曲非外蕃，其王转深壁。飞兔不近驾，鸷鸟资远击。
- 晓达兵家流，饱闻春秋癖。胸襟日沈静，肃肃自有适。
- 潼关初溃散，万乘犹辟易。偏裨无所施，元帅见手格。
- 太子入朔方，至尊狩梁益。胡马缠伊洛，中原气甚逆。
- 肃宗登宝位，塞望势敦迫。公时徒步至，请罪将厚责。
- 际会清河公，间道传玉册。天王拜跪毕，谠议果冰释。
- 翠华卷飞雪，熊虎亘阡陌。屯兵凤凰山，帐殿泾渭辟。
- 金城贼咽喉，诏镇雄所搤。禁暴清无双，爽气春淅沥。
- 巷有从公歌，野多青青麦。及夫哭庙后，复领太原役。
- 恐惧禄位高，怅望王土窄。不得见清时，呜呼就窀穸。
- 永系五湖舟，悲甚田横客。千秋汾晋间，事与云水白。
- 昔观文苑传，岂述廉蔺绩。嗟嗟邓大夫，士卒终倒戟。

## 拼音
- si1 kong1 chu1 dong1 yi2 ， tong2 zhi4 shua1 jin4 he2 。 zhui1 sui2 yan4 ji4 er2 ， ying3 rui4 wu4 bu4 ge2 。
- fu2 shi4 ge1 shu1 han4 ， yi4 wu2 liu2 sha1 qi4 。 wei4 shen4 ba2 xing2 jian1 ， quan3 rong2 da4 chong1 chi4 。
- duan3 xiao3 jing1 han4 zi1 ， yi4 ran2 qiang2 kou4 di2 。 guan4 chuan1 bai3 wan4 zhong4 ， chu1 ru4 you2 zhi3 chi3 。
- ma3 an1 xuan2 jiang1 shou3 ， jia3 wai4 kong4 ming2 di2 。 xi3 jian4 qing1 hai3 shui3 ， ke4 ming2 tian1 shan1 shi2 。
- jiu3 qu1 fei1 wai4 fan1 ， qi2 wang2 zhuan3 shen1 bi4 。 fei1 tu4 bu2 jin4 jia4 ， zhi4 niao3 zi1 yuan3 ji1 。
- xiao3 da2 bing1 jia1 liu2 ， bao3 wen2 chun1 qiu1 pi3 。 xiong1 jin1 ri4 shen3 jing4 ， su4 su4 zi4 you3 shi4 。
- tong2 guan1 chu1 kui4 san4 ， wan4 sheng4 you2 pi4 yi4 。 pian1 bi4 wu2 suo3 shi1 ， yuan2 shuai4 jian4 shou3 ge2 。
- tai4 zi3 ru4 shuo4 fang1 ， zhi4 zun1 shou4 liang2 yi4 。 hu2 ma3 chan2 yi1 luo4 ， zhong1 yuan2 qi4 shen4 ni4 。
- su4 zong1 deng1 bao3 wei4 ， sai1 wang4 shi4 dun1 po4 。 gong1 shi2 tu2 bu4 zhi4 ， qing3 zui4 jiang1 hou4 ze2 。
- ji4 hui4 qing1 he2 gong1 ， jian1 dao4 chuan2 yu4 ce4 。 tian1 wang2 bai4 gui4 bi4 ， dang3 yi4 guo3 bing1 shi4 。
- cui4 hua2 juan4 fei1 xue3 ， xiong2 hu3 gen4 qian1 mo4 。 tun2 bing1 feng4 huang2 shan1 ， zhang4 dian4 jing1 wei4 pi4 。
- jin1 cheng2 zei2 yan1 hou2 ， zhao4 zhen4 xiong2 suo3 e4 。 jin4 bao4 qing1 wu2 shuang1 ， shuang3 qi4 chun1 xi1 li4 。
- xiang4 you3 cong2 gong1 ge1 ， ye3 duo1 qing1 qing1 mai4 。 ji2 fu1 ku1 miao4 hou4 ， fu4 ling3 tai4 yuan2 yi4 。
- kong3 ju4 lu4 wei4 gao1 ， chang4 wang4 wang2 tu3 zhai3 。 bu4 de2 jian4 qing1 shi2 ， wu1 hu1 jiu4 zhun1 xi1 。
- yong3 xi4 wu3 hu2 zhou1 ， bei1 shen4 tian2 heng2 ke4 。 qian1 qiu1 fen2 jin4 jian1 ， shi4 yu3 yun2 shui3 bai2 。
- xi1 guan1 wen2 yuan4 chuan2 ， qi3 shu4 lian2 lin4 ji4 。 jie1 jie1 deng4 dai4 fu0 ， shi4 zu2 zhong1 dao3 ji3 。

## 注释

## 译文

## 赏析
