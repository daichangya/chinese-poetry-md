---
id: du-fu-su-hua-shi-shu
title: 宿花石戍
titlePinyin: su4 hua1 shi2 shu4
titleSlug: su-hua-shi-shu
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 午辞空灵岑，夕得花石戍。
- 岸疏开辟水，木杂今古树。
- 地蒸南风盛，春热西日暮。
- 四序本平分，气候何回互。
- 茫茫天造间，理乱岂恒数。
- 系舟盘藤轮，策杖古樵路。
- 罢人不在村，野圃泉自注。
- 柴扉虽芜没，农器尚牢固。
- 山东残逆气，吴楚守王度。
- 谁能扣君门，下令减征赋。

## 拼音
- wu3 ci2 kong1 ling2 cen2 ， xi1 de2 hua1 shi2 shu4 。
- an4 shu1 kai1 pi4 shui3 ， mu4 za2 jin1 gu3 shu4 。
- di4 zheng1 nan2 feng1 sheng4 ， chun1 re4 xi1 ri4 mu4 。
- si4 xu4 ben3 ping2 fen1 ， qi4 hou4 he2 hui2 hu4 。
- mang2 mang2 tian1 zao4 jian1 ， li3 luan4 qi3 heng2 shu4 。
- xi4 zhou1 pan2 teng2 lun2 ， ce4 zhang4 gu3 qiao2 lu4 。
- ba4 ren2 bu2 zai4 cun1 ， ye3 pu3 quan2 zi4 zhu4 。
- chai2 fei1 sui1 wu2 mei2 ， nong2 qi4 shang4 lao2 gu4 。
- shan1 dong1 can2 ni4 qi4 ， wu2 chu3 shou3 wang2 du4 。
- shui2 neng2 kou4 jun1 men2 ， xia4 ling4 jian3 zheng1 fu4 。

## 注释

## 译文

## 赏析
