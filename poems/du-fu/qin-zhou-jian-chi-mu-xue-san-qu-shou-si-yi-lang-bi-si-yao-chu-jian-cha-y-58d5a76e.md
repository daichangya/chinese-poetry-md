---
id: du-fu-qin-zhou-jian-chi-mu-xue-san-qu-shou-si-yi-lang-bi-si-yao-chu-jian-cha-y-58d5a76e
title: 秦州见敕目薛三璩授司议郎毕四曜除监察与二子有故远喜迁官兼述索居凡三十韵
titlePinyin: qin2 zhou1 jian4 chi4 mu4 xue1 san1 qu2 shou4 si1 yi4 lang2 bi4 si4 yao4 chu2 jian1 cha2 yu3 er4 zi3 you3 gu4 yuan3 xi3 qian1 guan1 jian1 shu4 suo3 ju1 fan2 san1 shi2 yun4
titleSlug: qin-zhou-jian-chi-mu-xue-san-qu-shou-si-yi-lang-bi-si-yao-chu-jian-cha-y-58d5a76e
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大雅何寥阔，斯人尚典刑。交期余潦倒，材力尔精灵。
- 二子声同日，诸生困一经。文章开穾奥，迁擢润朝廷。
- 旧好何由展，新诗更忆听。别来头并白，相见眼终青。
- 伊昔贫皆甚，同忧心不宁。栖遑分半菽，浩荡逐流萍。
- 俗态犹猜忌，妖氛忽杳冥。独惭投汉阁，俱议哭秦庭。
- 还蜀只无补，囚梁亦固扃。华夷相混合，宇宙一膻腥。
- 帝力收三统，天威总四溟。旧都俄望幸，清庙肃惟馨。
- 杂种虽高垒，长驱甚建瓴。焚香淑景殿，涨水望云亭。
- 法驾初还日，群公若会星。宫臣仍点染，柱史正零丁。
- 官忝趋栖凤，朝回叹聚萤。唤人看騕褭，不嫁惜娉婷。
- 掘剑知埋狱，提刀见发硎。侏儒应共饱，渔父忌偏醒。
- 旅泊穷清渭，长吟望浊泾。羽书还似急，烽火未全停。
- 师老资残寇，戎生及近坰。忠臣辞愤激，烈士涕飘零。
- 上将盈边鄙，元勋溢鼎铭。仰思调玉烛，谁定握青萍。
- 陇俗轻鹦鹉，原情类鹡鸰。秋风动关塞，高卧想仪形。

## 拼音
- da4 ya3 he2 liao2 kuo4 ， si1 ren2 shang4 dian3 xing2 。 jiao1 qi1 yu2 liao2 dao3 ， cai2 li4 er3 jing1 ling2 。
- er4 zi3 sheng1 tong2 ri4 ， zhu1 sheng1 kun4 yi4 jing1 。 wen2 zhang1 kai1 yao4 ao4 ， qian1 zhuo2 run4 chao2 ting2 。
- jiu4 hao3 he2 you2 zhan3 ， xin1 shi1 geng4 yi4 ting1 。 bie2 lai2 tou0 bing4 bai2 ， xiang1 jian4 yan3 zhong1 qing1 。
- yi1 xi1 pin2 jie1 shen4 ， tong2 you1 xin1 bu4 ning2 。 qi1 huang2 fen1 ban4 shu1 ， hao4 dang4 zhu2 liu2 ping2 。
- su2 tai4 you2 cai1 ji4 ， yao1 fen1 hu1 yao3 ming2 。 du2 can2 tou2 han4 ge2 ， ju4 yi4 ku1 qin2 ting2 。
- hai2 shu3 zhi1 wu2 bu3 ， qiu2 liang2 yi4 gu4 jiong1 。 hua2 yi2 xiang1 hun4 he2 ， yu3 zhou4 yi4 shan1 xing1 。
- di4 li4 shou1 san1 tong3 ， tian1 wei1 zong3 si4 ming2 。 jiu4 dou1 e2 wang4 xing4 ， qing1 miao4 su4 wei2 xin1 。
- za2 zhong3 sui1 gao1 lei3 ， chang2 qu1 shen4 jian4 ling2 。 fen2 xiang1 shu1 jing3 dian4 ， zhang3 shui3 wang4 yun2 ting2 。
- fa3 jia4 chu1 hai2 ri4 ， qun2 gong1 ruo4 hui4 xing1 。 gong1 chen2 reng2 dian3 ran3 ， zhu4 shi3 zheng4 ling2 ding1 。
- guan1 tian3 qu1 qi1 feng4 ， chao2 hui2 tan4 ju4 ying2 。 huan4 ren2 kan4 yao3 niao3 ， bu2 jia4 xi1 ping1 ting2 。
- jue2 jian4 zhi1 mai2 yu4 ， ti2 dao1 jian4 fa1 xing2 。 zhu1 ru2 ying4 gong4 bao3 ， yu2 fu4 ji4 pian1 xing3 。
- lü3 bo2 qiong2 qing1 wei4 ， chang2 yin2 wang4 zhuo2 jing1 。 yu3 shu1 hai2 si4 ji2 ， feng1 huo3 wei4 quan2 ting2 。
- shi1 lao3 zi1 can2 kou4 ， rong2 sheng1 ji2 jin4 jiong1 。 zhong1 chen2 ci2 fen4 ji1 ， lie4 shi4 ti4 piao1 ling2 。
- shang4 jiang4 ying2 bian1 bi3 ， yuan2 xun1 yi4 ding3 ming2 。 yang3 si1 tiao2 yu4 zhu2 ， shui2 ding4 wo4 qing1 ping2 。
- long3 su2 qing1 ying1 wu3 ， yuan2 qing2 lei4 ji2 ling2 。 qiu1 feng1 dong4 guan1 sai1 ， gao1 wo4 xiang3 yi2 xing2 。

## 注释

## 译文

## 赏析
