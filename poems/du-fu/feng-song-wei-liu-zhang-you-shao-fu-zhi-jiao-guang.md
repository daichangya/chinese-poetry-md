---
id: du-fu-feng-song-wei-liu-zhang-you-shao-fu-zhi-jiao-guang
title: 奉送魏六丈佑少府之交广
titlePinyin: feng4 song4 wei4 liu4 zhang4 you4 shao4 fu3 zhi1 jiao1 guang3
titleSlug: feng-song-wei-liu-zhang-you-shao-fu-zhi-jiao-guang
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 贤豪赞经纶，功成空名垂。子孙不振耀，历代皆有之。
- 郑公四叶孙，长大常苦饥。众中见毛骨，犹是麒麟儿。
- 磊落贞观事，致君朴直词。家声盖六合，行色何其微。
- 遇我苍梧阴，忽惊会面稀。议论有余地，公侯来未迟。
- 虚思黄金贵，自笑青云期。长卿久病渴，武帝元同时。
- 季子黑貂敝，得无妻嫂欺。尚为诸侯客，独屈州县卑。
- 南游炎海甸，浩荡从此辞。穷途仗神道，世乱轻土宜。
- 解帆岁云暮，可与春风归。出入朱门家，华屋刻蛟螭。
- 玉食亚王者，乐张游子悲。侍婢艳倾城，绡绮轻雾霏。
- 掌中琥珀钟，行酒双逶迤。新欢继明烛，梁栋星辰飞。
- 两情顾盼合，珠碧赠于斯。上贵见肝胆，下贵不相疑。
- 心事披写间，气酣达所为。错挥铁如意，莫避珊瑚枝。
- 始兼逸迈兴，终慎宾主仪。戎马暗天宇，呜呼生别离。

## 拼音
- xian2 hao2 zan4 jing1 lun2 ， gong1 cheng2 kong1 ming2 chui2 。 zi3 sun1 bu2 zhen4 yao4 ， li4 dai4 jie1 you3 zhi1 。
- zheng4 gong1 si4 ye4 sun1 ， zhang3 da4 chang2 ku3 ji1 。 zhong4 zhong1 jian4 mao2 gu3 ， you2 shi4 qi2 lin2 er2 。
- lei3 luo4 zhen1 guan1 shi4 ， zhi4 jun1 pu3 zhi2 ci2 。 jia1 sheng1 gai4 liu4 he2 ， xing2 se4 he2 qi2 wei1 。
- yu4 wo3 cang1 wu2 yin1 ， hu1 jing1 hui4 mian4 xi1 。 yi4 lun4 you3 yu2 di4 ， gong1 hou2 lai2 wei4 chi2 。
- xu1 si1 huang2 jin1 gui4 ， zi4 xiao4 qing1 yun2 qi1 。 chang2 qing1 jiu3 bing4 ke3 ， wu3 di4 yuan2 tong2 shi2 。
- ji4 zi3 hei1 diao1 bi4 ， de2 wu2 qi1 sao3 qi1 。 shang4 wei4 zhu1 hou2 ke4 ， du2 qu1 zhou1 xian4 bei1 。
- nan2 you2 yan2 hai3 dian4 ， hao4 dang4 cong2 ci3 ci2 。 qiong2 tu2 zhang4 shen2 dao4 ， shi4 luan4 qing1 tu3 yi2 。
- jie3 fan1 sui4 yun2 mu4 ， ke3 yu3 chun1 feng1 gui1 。 chu1 ru4 zhu1 men2 jia1 ， hua2 wu1 ke4 jiao1 chi1 。
- yu4 shi2 ya4 wang2 zhe3 ， le4 zhang1 you2 zi3 bei1 。 shi4 bi4 yan4 qing1 cheng2 ， xiao1 qi3 qing1 wu4 fei1 。
- zhang3 zhong1 hu3 po4 zhong1 ， xing2 jiu3 shuang1 wei1 yi2 。 xin1 huan1 ji4 ming2 zhu2 ， liang2 dong4 xing1 chen2 fei1 。
- liang3 qing2 gu4 pan4 he2 ， zhu1 bi4 zeng4 yu2 si1 。 shang4 gui4 jian4 gan1 dan3 ， xia4 gui4 bu4 xiang1 yi2 。
- xin1 shi4 pi1 xie3 jian1 ， qi4 han1 da2 suo3 wei4 。 cuo4 hui1 tie3 ru2 yi4 ， mo4 bi4 shan1 hu2 zhi1 。
- shi3 jian1 yi4 mai4 xing1 ， zhong1 shen4 bin1 zhu3 yi2 。 rong2 ma3 an4 tian1 yu3 ， wu1 hu1 sheng1 bie2 li2 。

## 注释

## 译文

## 赏析
