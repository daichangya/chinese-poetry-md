---
id: du-fu-feng-song-wang-xin-zhou-yin-bei-gui
title: 奉送王信州崟北归
titlePinyin: feng4 song4 wang2 xin4 zhou1 yin2 bei3 gui1
titleSlug: feng-song-wang-xin-zhou-yin-bei-gui
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 朝廷防盗贼，供给湣诛求。下诏选郎署，传声能典州。
- 苍生今日困，天子向时忧。井屋有烟起，疮痍无血流。
- 壤歌唯海甸，画角自山楼。白发寐常早，荒榛农复秋。
- 解龟逾卧辙，遣骑觅扁舟。徐榻不知倦，颍川何以酬。
- 尘生彤管笔，寒腻黑貂裘。高义终焉在，斯文去矣休。
- 别离同雨散，行止各云浮。林热鸟开口，江浑鱼掉头。
- 尉佗虽北拜，太史尚南留。军旅应都息，寰区要尽收。
- 九重思谏诤，八极念怀柔。徙倚瞻王室，从容仰庙谋。
- 故人持雅论，绝塞豁穷愁。复见陶唐理，甘为汗漫游。

## 拼音
- chao2 ting2 fang2 dao4 zei2 ， gong1 ji3 min3 zhu1 qiu2 。 xia4 zhao4 xuan3 lang2 shu3 ， chuan2 sheng1 neng2 dian3 zhou1 。
- cang1 sheng1 jin1 ri4 kun4 ， tian1 zi3 xiang4 shi2 you1 。 jing3 wu1 you3 yan1 qi3 ， chuang1 yi2 wu2 xue4 liu2 。
- rang3 ge1 wei2 hai3 dian4 ， hua4 jiao3 zi4 shan1 lou2 。 bai2 fa4 mei4 chang2 zao3 ， huang1 zhen1 nong2 fu4 qiu1 。
- jie3 gui1 yu2 wo4 zhe2 ， qian3 qi2 mi4 pian1 zhou1 。 xu2 ta4 bu4 zhi1 juan4 ， ying3 chuan1 he2 yi3 chou2 。
- chen2 sheng1 tong2 guan3 bi3 ， han2 ni4 hei1 diao1 qiu2 。 gao1 yi4 zhong1 yan1 zai4 ， si1 wen2 qu4 yi3 xiu1 。
- bie2 li2 tong2 yu3 san4 ， xing2 zhi3 ge4 yun2 fu2 。 lin2 re4 niao3 kai1 kou3 ， jiang1 hun2 yu2 diao4 tou2 。
- wei4 tuo2 sui1 bei3 bai4 ， tai4 shi3 shang4 nan2 liu2 。 jun1 lü3 ying4 dou1 xi1 ， huan2 qu1 yao4 jin4 shou1 。
- jiu3 chong2 si1 jian4 zheng4 ， ba1 ji2 nian4 huai2 rou2 。 xi3 yi3 zhan1 wang2 shi4 ， cong2 rong2 yang3 miao4 mou2 。
- gu4 ren2 chi2 ya3 lun4 ， jue2 sai1 huo1 qiong2 chou2 。 fu4 jian4 tao2 tang2 li3 ， gan1 wei4 han4 man4 you2 。

## 注释

## 译文

## 赏析
