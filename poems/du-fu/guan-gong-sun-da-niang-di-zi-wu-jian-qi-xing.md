---
id: du-fu-guan-gong-sun-da-niang-di-zi-wu-jian-qi-xing
title: 观公孙大娘弟子舞剑器行
titlePinyin: guan1 gong1 sun1 da4 niang2 di4 zi3 wu3 jian4 qi4 xing2
titleSlug: guan-gong-sun-da-niang-di-zi-wu-jian-qi-xing
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 昔有佳人公孙氏，一舞剑器动四方。
- 观者如山色沮丧，天地为之久低昂。
- 霍如羿射九日落，矫如群帝骖龙翔。
- 来如雷霆收震怒，罢如江海凝清光。
- 绛唇珠袖两寂寞，晚有弟子传芬芳。
- 临颍美人在白帝，妙舞此曲神扬扬。
- 与余问答既有以，感时抚事增惋伤。
- 先帝侍女八千人，公孙剑器初第一。
- 五十年间似反掌，风尘澒洞昏王室。
- 梨园弟子散如烟，女乐余姿映寒日。
- 金粟堆南木已拱，瞿唐石城草萧瑟。
- 玳筵急管曲复终，乐极哀来月东出。
- 老夫不知其所往，足茧荒山转愁疾。

## 拼音
- xi1 you3 jia1 ren2 gong1 sun1 shi4 ， yi4 wu3 jian4 qi4 dong4 si4 fang1 。
- guan1 zhe3 ru2 shan1 se4 ju3 sang4 ， tian1 di4 wei4 zhi1 jiu3 di1 ang2 。
- huo4 ru2 yi4 she4 jiu3 ri4 luo4 ， jiao3 ru2 qun2 di4 can1 long2 xiang2 。
- lai2 ru2 lei2 ting2 shou1 zhen4 nu4 ， ba4 ru2 jiang1 hai3 ning2 qing1 guang1 。
- jiang4 chun2 zhu1 xiu4 liang3 ji4 mo4 ， wan3 you3 di4 zi3 chuan2 fen1 fang1 。
- lin2 ying3 mei3 ren2 zai4 bai2 di4 ， miao4 wu3 ci3 qu3 shen2 yang2 yang2 。
- yu3 yu2 wen4 da2 ji4 you3 yi3 ， gan3 shi2 fu3 shi4 zeng1 wan3 shang1 。
- xian1 di4 shi4 nü3 ba1 qian1 ren2 ， gong1 sun1 jian4 qi4 chu1 di4 yi1 。
- wu3 shi2 nian2 jian1 si4 fan3 zhang3 ， feng1 chen2 hong4 dong4 hun1 wang2 shi4 。
- li2 yuan2 di4 zi3 san4 ru2 yan1 ， nü3 le4 yu2 zi1 ying4 han2 ri4 。
- jin1 su4 dui1 nan2 mu4 yi3 gong3 ， qu2 tang2 shi2 cheng2 cao3 xiao1 se4 。
- dai4 yan2 ji2 guan3 qu3 fu4 zhong1 ， le4 ji2 ai1 lai2 yue4 dong1 chu1 。
- lao3 fu1 bu4 zhi1 qi2 suo3 wang3 ， zu2 jian3 huang1 shan1 zhuan3 chou2 ji2 。

## 注释

## 译文

## 赏析
