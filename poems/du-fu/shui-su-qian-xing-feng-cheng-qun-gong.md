---
id: du-fu-shui-su-qian-xing-feng-cheng-qun-gong
title: 水宿遣兴奉呈群公
titlePinyin: shui3 su4 qian3 xing1 feng4 cheng2 qun2 gong1
titleSlug: shui-su-qian-xing-feng-cheng-qun-gong
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 鲁钝乃多病，逢迎远复迷。耳聋须画字，发短不胜篦。
- 泽国虽勤雨，炎天竟浅泥。小江还积浪，弱缆且长堤。
- 归路非关北，行舟却向西。暮年漂泊恨，今夕乱离啼。
- 童稚频书劄，盘餐讵糁藜。我行何到此，物理直难齐。
- 高枕翻星月，严城叠鼓鼙。风号闻虎豹，水宿伴凫鹥。
- 异县惊虚往，同人惜解携。蹉跎长泛鹢，辗转屡鸣鸡。
- 嶷嶷瑚琏器，阴阴桃李蹊。余波期救涸，费日苦轻赍。
- 支策门阑邃，肩舆羽翮低。自伤甘贱役，谁湣强幽栖。
- 巨海能无钓，浮云亦有梯。勋庸思树立，语默可端倪。
- 赠粟囷应指，登桥柱必题。丹心老未折，时访武陵溪。

## 拼音
- lu3 dun4 nai3 duo1 bing4 ， feng2 ying2 yuan3 fu4 mi2 。 er3 long2 xu1 hua4 zi4 ， fa1 duan3 bu2 sheng4 bi4 。
- ze2 guo2 sui1 qin2 yu3 ， yan2 tian1 jing4 qian3 ni2 。 xiao3 jiang1 hai2 ji1 lang4 ， ruo4 lan3 qie3 chang2 di1 。
- gui1 lu4 fei1 guan1 bei3 ， xing2 zhou1 que4 xiang4 xi1 。 mu4 nian2 piao1 bo2 hen4 ， jin1 xi1 luan4 li2 ti2 。
- tong2 zhi4 pin2 shu1 zha1 ， pan2 can1 ju4 shen1 li2 。 wo3 xing2 he2 dao4 ci3 ， wu4 li3 zhi2 nan2 qi2 。
- gao1 zhen3 fan1 xing1 yue4 ， yan2 cheng2 die2 gu3 pi2 。 feng1 hao4 wen2 hu3 bao4 ， shui3 su4 ban4 fu2 yi1 。
- yi4 xian4 jing1 xu1 wang3 ， tong2 ren2 xi1 jie3 xie2 。 cuo1 tuo2 chang2 fan4 yi4 ， nian3 zhuan3 lü3 ming2 ji1 。
- yi2 yi2 hu2 lian3 qi4 ， yin1 yin1 tao2 li3 qi1 。 yu2 bo1 qi1 jiu4 he2 ， fei4 ri4 ku3 qing1 ji1 。
- zhi1 ce4 men2 lan2 sui4 ， jian1 yu2 yu3 he2 di1 。 zi4 shang1 gan1 jian4 yi4 ， shui2 min3 qiang2 you1 qi1 。
- ju4 hai3 neng2 wu2 diao4 ， fu2 yun2 yi4 you3 ti1 。 xun1 yong1 si1 shu4 li4 ， yu3 mo4 ke3 duan1 ni2 。
- zeng4 su4 qun1 ying4 zhi3 ， deng1 qiao2 zhu4 bi4 ti2 。 dan1 xin1 lao3 wei4 zhe2 ， shi2 fang3 wu3 ling2 xi1 。

## 注释

## 译文

## 赏析
