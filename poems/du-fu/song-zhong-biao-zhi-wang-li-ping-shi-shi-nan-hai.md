---
id: du-fu-song-zhong-biao-zhi-wang-li-ping-shi-shi-nan-hai
title: 送重表侄王砅评事使南海
titlePinyin: song4 zhong4 biao3 zhi2 wang2 li4 ping2 shi4 shi3 nan2 hai3
titleSlug: song-zhong-biao-zhi-wang-li-ping-shi-shi-nan-hai
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我之曾祖姑，尔之高祖母。尔祖未显时，归为尚书妇。
- 隋朝大业末，房杜俱交友。长者来在门，荒年自糊口。
- 家贫无供给，客位但箕帚。俄顷羞颇珍，寂寥人散后。
- 入怪鬓发空，吁嗟为之久。自陈翦髻鬟，鬻市充杯酒。
- 上云天下乱，宜与英俊厚。向窃窥数公，经纶亦俱有。
- 次问最少年，虬髯十八九。子等成大名，皆因此人手。
- 下云风云合，龙虎一吟吼。愿展丈夫雄，得辞儿女丑。
- 秦王时在坐，真气惊户牖。及乎贞观初，尚书践台斗。
- 夫人常肩舆，上殿称万寿。六宫师柔顺，法则化妃后。
- 至尊均嫂叔，盛事垂不朽。凤雏无凡毛，五色非尔曹。
- 往者胡作逆，乾坤沸嗷嗷。吾客左冯翊，尔家同遁逃。
- 争夺至徒步，块独委蓬蒿。逗留热尔肠，十里却呼号。
- 自下所骑马，右持腰间刀。左牵紫游缰，飞走使我高。
- 苟活到今日，寸心铭佩牢。乱离又聚散，宿昔恨滔滔。
- 水花笑白首，春草随青袍。廷评近要津，节制收英髦。
- 北驱汉阳传，南泛上泷舠。家声肯坠地，利器当秋毫。
- 番禺亲贤领，筹运神功操。大夫出卢宋，宝贝休脂膏。
- 洞主降接武，海胡舶千艘。我欲就丹砂，跋涉觉身劳。
- 安能陷粪土，有志乘鲸鼇。或骖鸾腾天，聊作鹤鸣皋。

## 拼音
- wo3 zhi1 zeng1 zu3 gu1 ， er3 zhi1 gao1 zu3 mu3 。 er3 zu3 wei4 xian3 shi2 ， gui1 wei4 shang4 shu1 fu4 。
- sui2 chao2 da4 ye4 mo4 ， fang2 du4 ju4 jiao1 you3 。 zhang3 zhe3 lai2 zai4 men2 ， huang1 nian2 zi4 hu2 kou3 。
- jia1 pin2 wu2 gong1 ji3 ， ke4 wei4 dan4 ji1 zhou3 。 e2 qing3 xiu1 po1 zhen1 ， ji4 liao2 ren2 san4 hou4 。
- ru4 guai4 bin4 fa4 kong1 ， xu1 jie1 wei4 zhi1 jiu3 。 zi4 chen2 jian3 ji4 huan2 ， yu4 shi4 chong1 bei1 jiu3 。
- shang4 yun2 tian1 xia4 luan4 ， yi2 yu3 ying1 jun4 hou4 。 xiang4 qie4 kui1 shu4 gong1 ， jing1 lun2 yi4 ju4 you3 。
- ci4 wen4 zui4 shao4 nian2 ， qiu2 ran2 shi2 ba1 jiu3 。 zi3 deng3 cheng2 da4 ming2 ， jie1 yin1 ci3 ren2 shou3 。
- xia4 yun2 feng1 yun2 he2 ， long2 hu3 yi4 yin2 hou3 。 yuan4 zhan3 zhang4 fu0 xiong2 ， de2 ci2 er2 nü3 chou3 。
- qin2 wang2 shi2 zai4 zuo4 ， zhen1 qi4 jing1 hu4 you3 。 ji2 hu1 zhen1 guan1 chu1 ， shang4 shu1 jian4 tai2 dou4 。
- fu1 ren2 chang2 jian1 yu2 ， shang4 dian4 cheng1 wan4 shou4 。 liu4 gong1 shi1 rou2 shun4 ， fa3 ze2 hua4 fei1 hou4 。
- zhi4 zun1 jun1 sao3 shu1 ， sheng4 shi4 chui2 bu4 xiu3 。 feng4 chu2 wu2 fan2 mao2 ， wu3 se4 fei1 er3 cao2 。
- wang3 zhe3 hu2 zuo4 ni4 ， qian2 kun1 fei4 ao2 ao2 。 wu2 ke4 zuo3 feng2 yi4 ， er3 jia1 tong2 dun4 tao2 。
- zheng1 duo2 zhi4 tu2 bu4 ， kuai4 du2 wei3 peng2 hao1 。 dou4 liu2 re4 er3 chang2 ， shi2 li3 que4 hu1 hao2 。
- zi4 xia4 suo3 qi2 ma3 ， you4 chi2 yao1 jian1 dao1 。 zuo3 qian1 zi3 you2 jiang1 ， fei1 zou3 shi3 wo3 gao1 。
- gou3 huo2 dao4 jin1 ri4 ， cun4 xin1 ming2 pei4 lao2 。 luan4 li2 you4 ju4 san4 ， su4 xi1 hen4 tao1 tao1 。
- shui3 hua1 xiao4 bai2 shou3 ， chun1 cao3 sui2 qing1 pao2 。 ting2 ping2 jin4 yao4 jin1 ， jie2 zhi4 shou1 ying1 mao2 。
- bei3 qu1 han4 yang2 chuan2 ， nan2 fan4 shang4 long2 dao1 。 jia1 sheng1 ken3 zhui4 di4 ， li4 qi4 dang1 qiu1 hao2 。
- pan1 yu2 qin1 xian2 ling3 ， chou2 yun4 shen2 gong1 cao1 。 dai4 fu0 chu1 lu2 song4 ， bao3 bei4 xiu1 zhi1 gao1 。
- dong4 zhu3 jiang4 jie1 wu3 ， hai3 hu2 bo2 qian1 sou1 。 wo3 yu4 jiu4 dan1 sha1 ， ba2 she4 jue2 shen1 lao2 。
- an1 neng2 xian4 fen4 tu3 ， you3 zhi4 cheng2 jing1 ao2 。 huo4 can1 luan2 teng2 tian1 ， liao2 zuo4 he4 ming2 gao1 。

## 注释

## 译文

## 赏析
