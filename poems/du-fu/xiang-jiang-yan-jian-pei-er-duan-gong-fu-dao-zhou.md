---
id: du-fu-xiang-jiang-yan-jian-pei-er-duan-gong-fu-dao-zhou
title: 湘江宴饯裴二端公赴道州
titlePinyin: xiang1 jiang1 yan4 jian4 pei2 er4 duan1 gong1 fu4 dao4 zhou1
titleSlug: xiang-jiang-yan-jian-pei-er-duan-gong-fu-dao-zhou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白日照舟师，朱旗散广川。群公饯南伯，肃肃秩初筵。
- 鄙人奉末眷，佩服自早年。义均骨肉地，怀抱罄所宣。
- 盛名富事业，无取愧高贤。不以丧乱婴，保爱金石坚。
- 计拙百僚下，气苏君子前。会合苦不久，哀乐本相缠。
- 交游飒向尽，宿昔浩茫然。促觞激百虑，掩抑泪潺湲。
- 热云集曛黑，缺月未生天。白团为我破，华烛蟠长烟。
- 鸹鹖催明星，解袂从此旋。上请减兵甲，下请安井田。
- 永念病渴老，附书远山巅。

## 拼音
- bai2 ri4 zhao4 zhou1 shi1 ， zhu1 qi2 san4 guang3 chuan1 。 qun2 gong1 jian4 nan2 bo2 ， su4 su4 zhi4 chu1 yan2 。
- bi3 ren2 feng4 mo4 juan4 ， pei4 fu2 zi4 zao3 nian2 。 yi4 jun1 gu3 rou4 di4 ， huai2 bao4 qing4 suo3 xuan1 。
- sheng4 ming2 fu4 shi4 ye4 ， wu2 qu3 kui4 gao1 xian2 。 bu4 yi3 sang1 luan4 ying1 ， bao3 ai4 jin1 shi2 jian1 。
- ji4 zhuo1 bai3 liao2 xia4 ， qi4 su1 jun1 zi3 qian2 。 hui4 he2 ku3 bu4 jiu3 ， ai1 yue4 ben3 xiang4 chan2 。
- jiao1 you2 sa4 xiang4 jin4 ， su4 xi1 hao4 mang2 ran2 。 cu4 shang1 ji1 bai3 lü4 ， yan3 yi4 lei4 chan2 yuan2 。
- re4 yun2 ji2 xun1 hei1 ， que1 yue4 wei4 sheng1 tian1 。 bai2 tuan2 wei4 wo3 po4 ， hua2 zhu2 pan2 chang2 yan1 。
- gua1 he2 cui1 ming2 xing1 ， jie3 mei4 cong2 ci3 xuan2 。 shang4 qing3 jian3 bing1 jia3 ， xia4 qing3 an1 jing3 tian2 。
- yong3 nian4 bing4 ke3 lao3 ， fu4 shu1 yuan3 shan1 dian1 。

## 注释

## 译文

## 赏析
