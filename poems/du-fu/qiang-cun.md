---
id: du-fu-qiang-cun
title: 羌村
titlePinyin: qiang1 cun1
titleSlug: qiang-cun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 峥嵘赤云西，日脚下平地。柴门鸟雀噪，归客千里至。
- 妻孥怪我在，惊定还拭泪。世乱遭飘荡，生还偶然遂。
- 邻人满墙头，感叹亦歔欷。夜阑更秉烛，相对如梦寐。
- 晚岁迫偷生，还家少欢趣。娇儿不离膝，畏我复却去。
- 忆昔好追凉，故绕池边树。萧萧北风劲，抚事煎百虑。
- 赖知禾黍收，已觉糟床注。如今足斟酌，且用慰迟暮。
- 群鸡正乱叫，客至鸡斗争。驱鸡上树木，始闻叩柴荆。
- 父老四五人，问我久远行。手中各有携，倾榼浊复清。
- 苦辞酒味薄，黍地无人耕。兵革既未息，儿童尽东征。
- 请为父老歌，艰难愧深情。歌罢仰天叹，四座泪纵横。

## 拼音
- zheng1 rong2 chi4 yun2 xi1 ， ri4 jiao3 xia4 ping2 di4 。 chai2 men2 niao3 que4 zao4 ， gui1 ke4 qian1 li3 zhi4 。
- qi1 nu2 guai4 wo3 zai4 ， jing1 ding4 hai2 shi4 lei4 。 shi4 luan4 zao1 piao1 dang4 ， sheng1 huan2 ou3 ran2 sui4 。
- lin2 ren2 man3 qiang2 tou2 ， gan3 tan4 yi4 xu1 xi1 。 ye4 lan2 geng4 bing3 zhu2 ， xiang1 dui4 ru2 meng4 mei4 。
- wan3 sui4 po4 tou1 sheng1 ， hai2 jia1 shao3 huan1 qu4 。 jiao1 er2 bu4 li2 xi1 ， wei4 wo3 fu4 que4 qu4 。
- yi4 xi1 hao3 zhui1 liang2 ， gu4 rao4 chi2 bian1 shu4 。 xiao1 xiao1 bei3 feng1 jin4 ， fu3 shi4 jian1 bai3 lü4 。
- lai4 zhi1 he2 shu3 shou1 ， yi3 jue2 zao1 chuang2 zhu4 。 ru2 jin1 zu2 zhen1 zhuo2 ， qie3 yong4 wei4 chi2 mu4 。
- qun2 ji1 zheng4 luan4 jiao4 ， ke4 zhi4 ji1 dou4 zheng1 。 qu1 ji1 shang4 shu4 mu4 ， shi3 wen2 kou4 chai2 jing1 。
- fu4 lao3 si4 wu3 ren2 ， wen4 wo3 jiu3 yuan3 xing2 。 shou3 zhong1 ge4 you3 xie2 ， qing1 ke1 zhuo2 fu4 qing1 。
- ku3 ci2 jiu3 wei4 bao2 ， shu3 di4 wu2 ren2 geng1 。 bing1 ge2 ji4 wei4 xi1 ， er2 tong2 jin4 dong1 zheng1 。
- qing3 wei4 fu4 lao3 ge1 ， jian1 nan2 kui4 shen1 qing2 。 ge1 ba4 yang3 tian1 tan4 ， si4 zuo4 lei4 zong4 heng2 。

## 注释

## 译文

## 赏析
