---
id: du-fu-bie-li-yi
title: 别李义
titlePinyin: bie2 li3 yi4
titleSlug: bie-li-yi
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 神尧十八子，十七王其门。道国洎舒国，督唯亲弟昆。
- 中外贵贱殊，余亦忝诸孙。丈人嗣三叶，之子白玉温。
- 道国继德业，请从丈人论。丈人领宗卿，肃穆古制敦。
- 先朝纳谏诤，直气横乾坤。子建文笔壮，河间经术存。
- 尔克富诗礼，骨清虑不喧。洗然遇知己，谈论淮湖奔。
- 忆昔初见时，小襦绣芳荪。长成忽会面，慰我久疾魂。
- 三峡春冬交，江山云雾昏。正宜且聚集，恨此当离尊。
- 莫怪执杯迟，我衰涕唾烦。重问子何之，西上岷江源。
- 愿子少干谒，蜀都足戎轩。误失将帅意，不如亲故恩。
- 少年早归来，梅花已飞翻。努力慎风水，岂惟数盘飧。
- 猛虎卧在岸，蛟螭出无痕。王子自爱惜，老夫困石根。
- 生别古所嗟，发声为尔吞。

## 拼音
- shen2 yao2 shi2 ba1 zi3 ， shi2 qi1 wang2 qi2 men2 。 dao4 guo2 ji4 shu1 guo2 ， du1 wei2 qin1 di4 kun1 。
- zhong1 wai4 gui4 jian4 shu1 ， yu2 yi4 tian3 zhu1 sun1 。 zhang4 ren2 si4 san1 ye4 ， zhi1 zi3 bai2 yu4 wen1 。
- dao4 guo2 ji4 de2 ye4 ， qing3 cong2 zhang4 ren2 lun4 。 zhang4 ren2 ling3 zong1 qing1 ， su4 mu4 gu3 zhi4 dun1 。
- xian1 chao2 na4 jian4 zheng4 ， zhi2 qi4 heng2 qian2 kun1 。 zi3 jian4 wen2 bi3 zhuang4 ， he2 jian1 jing1 shu4 cun2 。
- er3 ke4 fu4 shi1 li3 ， gu3 qing1 lü4 bu4 xuan1 。 xi3 ran2 yu4 zhi1 ji3 ， tan2 lun4 huai2 hu2 ben1 。
- yi4 xi1 chu1 jian4 shi2 ， xiao3 ru2 xiu4 fang1 sun1 。 chang2 cheng2 hu1 hui4 mian4 ， wei4 wo3 jiu3 ji2 hun2 。
- san1 xia2 chun1 dong1 jiao1 ， jiang1 shan1 yun2 wu4 hun1 。 zheng4 yi2 qie3 ju4 ji2 ， hen4 ci3 dang1 li2 zun1 。
- mo4 guai4 zhi2 bei1 chi2 ， wo3 shuai1 ti4 tuo4 fan2 。 zhong4 wen4 zi3 he2 zhi1 ， xi1 shang4 min2 jiang1 yuan2 。
- yuan4 zi3 shao3 gan1 ye4 ， shu3 dou1 zu2 rong2 xuan1 。 wu4 shi1 jiang4 shuai4 yi4 ， bu4 ru2 qin1 gu4 en1 。
- shao4 nian2 zao3 gui1 lai2 ， mei2 hua1 yi3 fei1 fan1 。 nu3 li4 shen4 feng1 shui3 ， qi3 wei2 shu4 pan2 sun1 。
- meng3 hu3 wo4 zai4 an4 ， jiao1 chi1 chu1 wu2 hen2 。 wang2 zi3 zi4 ai4 xi1 ， lao3 fu1 kun4 shi2 gen1 。
- sheng1 bie2 gu3 suo3 jie1 ， fa1 sheng1 wei4 er3 tun1 。

## 注释

## 译文

## 赏析
