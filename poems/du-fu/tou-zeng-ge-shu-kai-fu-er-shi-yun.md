---
id: du-fu-tou-zeng-ge-shu-kai-fu-er-shi-yun
title: 投赠哥舒开府二十韵
titlePinyin: tou2 zeng4 ge1 shu1 kai1 fu3 er4 shi2 yun4
titleSlug: tou-zeng-ge-shu-kai-fu-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 今代麒麟阁，何人第一功。君王自神武，驾驭必英雄。
- 开府当朝杰，论兵迈古风。先锋百胜在，略地两隅空。
- 青海无传箭，天山早挂弓。廉颇仍走敌，魏绛已和戎。
- 每惜河湟弃，新兼节制通。智谋垂睿想，出入冠诸公。
- 日月低秦树，乾坤绕汉宫。胡人愁逐北，宛马又从东。
- 受命边沙远，归来御席同。轩墀曾宠鹤，畋猎旧非熊。
- 茅土加名数，山河誓始终。策行遗战伐，契合动昭融。
- 勋业青冥上，交亲气概中。未为珠履客，已见白头翁。
- 壮节初题柱，生涯独转蓬。几年春草歇，今日暮途穷。
- 军事留孙楚，行间识吕蒙。防身一长剑，将欲倚崆峒。

## 拼音
- jin1 dai4 qi2 lin2 ge2 ， he2 ren2 di4 yi1 gong1 。 jun1 wang2 zi4 shen2 wu3 ， jia4 yu4 bi4 ying1 xiong2 。
- kai1 fu3 dang1 chao2 jie2 ， lun4 bing1 mai4 gu3 feng1 。 xian1 feng1 bai3 sheng4 zai4 ， lüe4 di4 liang3 yu2 kong1 。
- qing1 hai3 wu2 chuan2 jian4 ， tian1 shan1 zao3 gua4 gong1 。 lian2 po1 reng2 zou3 di2 ， wei4 jiang4 yi3 he2 rong2 。
- mei3 xi1 he2 huang2 qi4 ， xin1 jian1 jie2 zhi4 tong1 。 zhi4 mou2 chui2 rui4 xiang3 ， chu1 ru4 guan1 zhu1 gong1 。
- ri4 yue4 di1 qin2 shu4 ， qian2 kun1 rao4 han4 gong1 。 hu2 ren2 chou2 zhu2 bei3 ， wan3 ma3 you4 cong2 dong1 。
- shou4 ming4 bian1 sha1 yuan3 ， gui1 lai2 yu4 xi2 tong2 。 xuan1 chi2 ceng2 chong3 he4 ， tian2 lie4 jiu4 fei1 xiong2 。
- mao2 tu3 jia1 ming2 shu4 ， shan1 he2 shi4 shi3 zhong1 。 ce4 xing2 yi2 zhan4 fa2 ， qi4 he2 dong4 zhao1 rong2 。
- xun1 ye4 qing1 ming2 shang4 ， jiao1 qin1 qi4 gai4 zhong1 。 wei4 wei4 zhu1 lü3 ke4 ， yi3 jian4 bai2 tou2 weng1 。
- zhuang4 jie2 chu1 ti2 zhu4 ， sheng1 ya2 du2 zhuan3 peng2 。 ji3 nian2 chun1 cao3 xie1 ， jin1 ri4 mu4 tu2 qiong2 。
- jun1 shi4 liu2 sun1 chu3 ， xing2 jian1 shi2 lü3 meng2 。 fang2 shen1 yi4 chang2 jian4 ， jiang1 yu4 yi3 kong1 tong2 。

## 注释

## 译文

## 赏析
