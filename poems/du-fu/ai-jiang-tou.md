---
id: du-fu-ai-jiang-tou
title: 哀江头
titlePinyin: ai1 jiang1 tou2
titleSlug: ai-jiang-tou
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 乐府
---
## 正文
- 少陵野老吞声哭，春日潜行曲江曲。
- 江头宫殿锁千门，细柳新蒲为谁绿？
- 忆昔霓旌下南苑，苑中万物生颜色。
- 昭阳殿里第一人，同辇随君侍君侧。
- 辇前才人带弓箭，白马嚼啮黄金勒。
- 翻身向天仰射云，一笑正坠双飞翼。
- 明眸皓齿今何在？血污游魂归不得。
- 清渭东流剑阁深，去住彼此无消息。
- 人生有情泪沾臆，江水江花岂终极！
- 黄昏胡骑尘满城，欲往城南望城北。

## 拼音
- shao3 ling2 ye3 lao3 tun1 sheng1 ku1 ， chun1 ri4 qian2 xing2 qu3 jiang1 qu3 。
- jiang1 tou2 gong1 dian4 suo3 qian1 men2 ， xi4 liu3 xin1 pu2 wei4 shui2 lü4 ？
- yi4 xi1 ni2 jing1 xia4 nan2 yuan4 ， yuan4 zhong1 wan4 wu4 sheng1 yan2 se4 。
- zhao1 yang2 dian4 li3 di4 yi1 ren2 ， tong2 nian3 sui2 jun1 shi4 jun1 ce4 。
- nian3 qian2 cai2 ren2 dai4 gong1 jian4 ， bai2 ma3 jiao2 nie4 huang2 jin1 le4 。
- fan1 shen1 xiang4 tian1 yang3 she4 yun2 ， yi2 xiao4 zheng4 zhui4 shuang1 fei1 yi4 。
- ming2 mou2 hao4 chi3 jin1 he2 zai4 ？ xue4 wu1 you2 hun2 gui1 bu4 de2 。
- qing1 wei4 dong1 liu2 jian4 ge2 shen1 ， qu4 zhu4 bi3 ci3 wu2 xiao1 xi1 。
- ren2 sheng1 you3 qing2 lei4 zhan1 yi4 ， jiang1 shui3 jiang1 hua1 qi3 zhong1 ji2 ！
- huang2 hun1 hu2 qi2 chen2 man3 cheng2 ， yu4 wang3 cheng2 nan2 wang4 cheng2 bei3 。

## 注释

## 译文

## 赏析
