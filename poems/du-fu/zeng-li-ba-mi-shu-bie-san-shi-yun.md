---
id: du-fu-zeng-li-ba-mi-shu-bie-san-shi-yun
title: 赠李八秘书别三十韵
titlePinyin: zeng4 li3 ba1 mi4 shu1 bie2 san1 shi2 yun4
titleSlug: zeng-li-ba-mi-shu-bie-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 往时中补右，扈跸上元初。反气凌行在，妖星下直庐。
- 六龙瞻汉阙，万骑略姚墟。玄朔回天步，神都忆帝车。
- 一戎才汗马，百姓免为鱼。通籍蟠螭印，差肩列凤舆。
- 事殊迎代邸，喜异赏朱虚。寇盗方归顺，乾坤欲晏如。
- 不才同补衮，奉诏许牵裾。鸳鹭叨云阁，麒麟滞玉除。
- 文园多病后，中散旧交疏。飘泊哀相见，平生意有余。
- 风烟巫峡远，台榭楚宫虚。触目非论故，新文尚起予。
- 清秋凋碧柳，别浦落红蕖。消息多旗帜，经过叹里闾。
- 战连唇齿国，军急羽毛书。幕府筹频问，山家药正锄。
- 台星入朝谒，使节有吹嘘。西蜀灾长弭，南翁愤始摅。
- 对扬抏士卒，干没费仓储。势藉兵须用，功无礼忽诸。
- 御鞍金騕褭，宫砚玉蟾蜍。拜舞银钩落，恩波锦帕舒。
- 此行非不济，良友昔相于。去旆依颜色，沿流想疾徐。
- 沈绵疲井臼，倚薄似樵渔。乞米烦佳客，钞诗听小胥。
- 杜陵斜晚照，潏水带寒淤。莫话清溪发，萧萧白映梳。

## 拼音
- wang3 shi2 zhong1 bu3 you4 ， hu4 bi4 shang4 yuan2 chu1 。 fan3 qi4 ling2 xing2 zai4 ， yao1 xing1 xia4 zhi2 lu2 。
- liu4 long2 zhan1 han4 que1 ， wan4 qi2 lüe4 yao2 xu1 。 xuan2 shuo4 hui2 tian1 bu4 ， shen2 dou1 yi4 di4 che1 。
- yi4 rong2 cai2 han4 ma3 ， bai3 xing4 mian3 wei4 yu2 。 tong1 ji2 pan2 chi1 yin4 ， cha4 jian1 lie4 feng4 yu2 。
- shi4 shu1 ying2 dai4 di3 ， xi3 yi4 shang3 zhu1 xu1 。 kou4 dao4 fang1 gui1 shun4 ， qian2 kun1 yu4 yan4 ru2 。
- bu4 cai2 tong2 bu3 gun3 ， feng4 zhao4 xu3 qian1 ju1 。 yuan1 lu4 dao1 yun2 ge2 ， qi2 lin2 zhi4 yu4 chu2 。
- wen2 yuan2 duo1 bing4 hou4 ， zhong1 san4 jiu4 jiao1 shu1 。 piao1 bo2 ai1 xiang1 jian4 ， ping2 sheng1 yi4 you3 yu2 。
- feng1 yan1 wu1 xia2 yuan3 ， tai2 xie4 chu3 gong1 xu1 。 chu4 mu4 fei1 lun4 gu4 ， xin1 wen2 shang4 qi3 yu3 。
- qing1 qiu1 diao1 bi4 liu3 ， bie2 pu3 luo4 hong2 qu2 。 xiao1 xi1 duo1 qi2 zhi4 ， jing1 guo4 tan4 li3 lü2 。
- zhan4 lian2 chun2 chi3 guo2 ， jun1 ji2 yu3 mao2 shu1 。 mu4 fu3 chou2 pin2 wen4 ， shan1 jia1 yao4 zheng4 chu2 。
- tai2 xing1 ru4 chao2 ye4 ， shi3 jie2 you3 chui1 xu1 。 xi1 shu3 zai1 chang2 mi3 ， nan2 weng1 fen4 shi3 shu1 。
- dui4 yang2 wan2 shi4 zu2 ， gan1 mei2 fei4 cang1 chu3 。 shi4 jie4 bing1 xu1 yong4 ， gong1 wu2 li3 hu1 zhu1 。
- yu4 an1 jin1 yao3 niao3 ， gong1 yan4 yu4 chan2 chu2 。 bai4 wu3 yin2 gou1 luo4 ， en1 bo1 jin3 pa4 shu1 。
- ci3 xing2 fei1 bu2 ji4 ， liang2 you3 xi1 xiang1 yu2 。 qu4 pei4 yi1 yan2 se4 ， yan2 liu2 xiang3 ji2 xu2 。
- shen3 mian2 pi2 jing3 jiu4 ， yi3 bao2 si4 qiao2 yu2 。 qi3 mi3 fan2 jia1 ke4 ， chao1 shi1 ting1 xiao3 xu1 。
- du4 ling2 xie2 wan3 zhao4 ， yu4 shui3 dai4 han2 yu1 。 mo4 hua4 qing1 xi1 fa1 ， xiao1 xiao1 bai2 ying4 shu1 。

## 注释

## 译文

## 赏析
