---
id: du-fu-bie-cai-shi-si-zhu-zuo
title: 别蔡十四著作
titlePinyin: bie2 cai4 shi2 si4 zhu4 zuo4
titleSlug: bie-cai-shi-si-zhu-zuo
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 贾生恸哭后，寥落无其人。安知蔡夫子，高义迈等伦。
- 献书谒皇帝，志已清风尘。流涕洒丹极，万乘为酸辛。
- 天地则创痍，朝廷当正臣。异才复间出，周道日惟新。
- 使蜀见知己，别颜始一伸。主人薨城府，扶榇归咸秦。
- 巴道此相逢，会我病江滨。忆念凤翔都，聚散俄十春。
- 我衰不足道，但愿子意陈。稍令社稷安，自契鱼水亲。
- 我虽消渴甚，敢忘帝力勤。尚思未朽骨，复睹耕桑民。
- 积水驾三峡，浮龙倚长津。扬舲洪涛间，仗子济物身。
- 鞍马下秦塞，王城通北辰。玄甲聚不散，兵久食恐贫。
- 穷谷无粟帛，使者来相因。若凭南辕吏，书劄到天垠。

## 拼音
- jia3 sheng1 tong4 ku1 hou4 ， liao2 luo4 wu2 qi2 ren2 。 an1 zhi1 cai4 fu1 zi3 ， gao1 yi4 mai4 deng3 lun2 。
- xian4 shu1 ye4 huang2 di4 ， zhi4 yi3 qing1 feng1 chen2 。 liu2 ti4 sa3 dan1 ji2 ， wan4 sheng4 wei4 suan1 xin1 。
- tian1 di4 ze2 chuang4 yi2 ， chao2 ting2 dang1 zheng4 chen2 。 yi4 cai2 fu4 jian1 chu1 ， zhou1 dao4 ri4 wei2 xin1 。
- shi3 shu3 jian4 zhi1 ji3 ， bie2 yan2 shi3 yi4 shen1 。 zhu3 ren2 hong1 cheng2 fu3 ， fu2 chen4 gui1 xian2 qin2 。
- ba1 dao4 ci3 xiang1 feng2 ， hui4 wo3 bing4 jiang1 bin1 。 yi4 nian4 feng4 xiang2 dou1 ， ju4 san4 e2 shi2 chun1 。
- wo3 shuai1 bu4 zu2 dao4 ， dan4 yuan4 zi3 yi4 chen2 。 shao1 ling4 she4 ji4 an1 ， zi4 qi4 yu2 shui3 qin1 。
- wo3 sui1 xiao1 ke3 shen4 ， gan3 wang4 di4 li4 qin2 。 shang4 si1 wei4 xiu3 gu3 ， fu4 du3 geng1 sang1 min2 。
- ji1 shui3 jia4 san1 xia2 ， fu2 long2 yi3 chang2 jin1 。 yang2 ling2 hong2 tao1 jian1 ， zhang4 zi3 ji4 wu4 shen1 。
- an1 ma3 xia4 qin2 sai1 ， wang2 cheng2 tong1 bei3 chen2 。 xuan2 jia3 ju4 bu2 san4 ， bing1 jiu3 shi2 kong3 pin2 。
- qiong2 gu3 wu2 su4 bo2 ， shi3 zhe3 lai2 xiang1 yin1 。 ruo4 ping2 nan2 yuan2 li4 ， shu1 zha1 dao4 tian1 yin2 。

## 注释

## 译文

## 赏析
