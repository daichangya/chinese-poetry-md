---
id: du-fu-qiu-ri-kui-fu-yong-huai-feng-ji-zheng-jian-li-bin-ke-yi-bai-yun
title: 秋日夔府咏怀奉寄郑监李宾客一百韵
titlePinyin: qiu1 ri4 kui2 fu3 yong3 huai2 feng4 ji4 zheng4 jian1 li3 bin1 ke4 yi4 bai3 yun4
titleSlug: qiu-ri-kui-fu-yong-huai-feng-ji-zheng-jian-li-bin-ke-yi-bai-yun
author: 杜甫
authorPinyin: du4 fu3
authorSlug: du-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 绝塞乌蛮北，孤城白帝边。飘零仍百里，消渴已三年。
- 雄剑鸣开匣，群书满系船。乱离心不展，衰谢日萧然。
- 筋力妻孥问，菁华岁月迁。登临多物色，陶冶赖诗篇。
- 峡束沧江起，岩排石树圆。拂云霾楚气，朝海蹴吴天。
- 煮井为盐速，烧畬度地偏。有时惊叠嶂，何处觅平川。
- 㶉𫛶双双舞，猕猿垒垒悬。碧萝长似带，锦石小如钱。
- 春草何曾歇，寒花亦可怜。猎人吹戍火，野店引山泉。
- 唤起搔头急，扶行几屐穿。两京犹薄产，四海绝随肩。
- 幕府初交辟，郎官幸备员。瓜时犹旅寓，萍泛苦夤缘。
- 药饵虚狼藉，秋风洒静便。开襟驱瘴疠，明目扫云烟。
- 高宴诸侯礼，佳人上客前。哀筝伤老大，华屋艳神仙。
- 南内开元曲，常时弟子传。法歌声变转，满座涕潺湲。
- 吊影夔州僻，回肠杜曲煎。即今龙厩水，莫带犬戎膻。
- 耿贾扶王室，萧曹拱御筵。乘威灭蜂虿，戮力效鹰鹯。
- 旧物森犹在，凶徒恶未悛。国须行战伐，人忆止戈鋋。
- 奴仆何知礼，恩荣错与权。胡星一彗孛，黔首遂拘挛。
- 哀痛丝纶切，烦苛法令蠲。业成陈始王，兆喜出于畋。
- 宫禁经纶密，台阶翊戴全。熊罴载吕望，鸿雁美周宣。
- 侧听中兴主，长吟不世贤。音徽一柱数，道里下牢千。
- 郑李光时论，文章并我先。阴何尚清省，沈宋欻联翩。
- 律比昆仑竹，音知燥湿弦。风流俱善价，惬当久忘筌。
- 置驿常如此，登龙盖有焉。虽云隔礼数，不敢坠周旋。
- 高视收人表，虚心味道玄。马来皆汗血，鹤唳必青田。
- 羽翼商山起，蓬莱汉阁连。管宁纱帽净，江令锦袍鲜。
- 东郡时题壁，南湖日扣舷。远游凌绝境，佳句染华笺。
- 每欲孤飞去，徒为百虑牵。生涯已寥落，国步乃迍邅。
- 衾枕成芜没，池塘作弃捐。别离忧怛怛，伏腊涕涟涟。
- 露菊班丰镐，秋蔬影涧瀍。共谁论昔事，几处有新阡。
- 富贵空回首，喧争懒著鞭。兵戈尘漠漠，江汉月娟娟。
- 局促看秋燕，萧疏听晚蝉。雕虫蒙记忆，烹鲤问沈绵。
- 卜羡君平杖，偷存子敬毡。囊虚把钗钏，米尽坼花钿。
- 甘子阴凉叶，茅斋八九椽。阵图沙北岸，市暨瀼西巅。
- 羁绊心常折，栖迟病即痊。紫收岷岭芋，白种陆池莲。
- 色好梨胜颊，穰多栗过拳。敕厨唯一味，求饱或三鳣。
- 儿去看鱼笱，人来坐马鞯。缚柴门窄窄，通竹溜涓涓。
- 堑抵公畦棱，村依野庙壖。缺篱将棘拒，倒石赖藤缠。
- 借问频朝谒，何如稳醉眠。谁云行不逮，自觉坐能坚。
- 雾雨银章涩，馨香粉署妍。紫鸾无近远，黄雀任翩翾。
- 困学违从众，明公各勉旃。声华夹宸极，早晚到星躔。
- 恳谏留匡鼎，诸儒引服虔。不逢输鲠直，会是正陶甄。
- 宵旰忧虞轸，黎元疾苦骈。云台终日画，青简为谁编。
- 行路难何有，招寻兴已专。由来具飞楫，暂拟控鸣弦。
- 身许双峰寺，门求七祖禅。落帆追宿昔，衣褐向真诠。
- 安石名高晋，昭王客赴燕。途中非阮籍，查上似张骞。
- 披拂云宁在，淹留景不延。风期终破浪，水怪莫飞涎。
- 他日辞神女，伤春怯杜鹃。淡交随聚散，泽国绕回旋。
- 本自依迦叶，何曾藉偓佺。炉峰生转盼，橘井尚高褰。
- 东走穷归鹤，南征尽跕鸢。晚闻多妙教，卒践塞前愆。
- 顾凯丹青列，头陀琬琰镌。众香深黯黯，几地肃芊芊。
- 勇猛为心极，清羸任体孱。金篦空刮眼，镜象未离铨。

## 拼音
- jue2 sai1 wu1 man2 bei3 ， gu1 cheng2 bai2 di4 bian1 。 piao1 ling2 reng2 bai3 li3 ， xiao1 ke3 yi3 san1 nian2 。
- xiong2 jian4 ming2 kai1 xia2 ， qun2 shu1 man3 xi4 chuan2 。 luan4 li2 xin1 bu4 zhan3 ， shuai1 xie4 ri4 xiao1 ran2 。
- jin1 li4 qi1 nu2 wen4 ， jing1 hua2 sui4 yue4 qian1 。 deng1 lin2 duo1 wu4 se4 ， tao2 ye3 lai4 shi1 pian1 。
- xia2 shu4 cang1 jiang1 qi3 ， yan2 pai2 shi2 shu4 yuan2 。 fu2 yun2 mai2 chu3 qi4 ， chao2 hai3 cu4 wu2 tian1 。
- zhu3 jing3 wei4 yan2 su4 ， shao1 she1 du4 di4 pian1 。 you3 shi2 jing1 die2 zhang4 ， he2 chu4 mi4 ping2 chuan1 。
- 㶉 𫛶 shuang1 shuang1 wu3 ， mi2 yuan2 lei3 lei3 xuan2 。 bi4 luo2 chang2 si4 dai4 ， jin3 shi2 xiao3 ru2 qian2 。
- chun1 cao3 he2 ceng2 xie1 ， han2 hua1 yi4 ke3 lian2 。 lie4 ren2 chui1 shu4 huo3 ， ye3 dian4 yin3 shan1 quan2 。
- huan4 qi3 sao1 tou2 ji2 ， fu2 xing2 ji3 ji1 chuan1 。 liang3 jing1 you2 bao2 chan3 ， si4 hai3 jue2 sui2 jian1 。
- mu4 fu3 chu1 jiao1 pi4 ， lang2 guan1 xing4 bei4 yuan2 。 gua1 shi2 you2 lü3 yu4 ， ping2 fan4 ku3 yin2 yuan2 。
- yao4 er3 xu1 lang2 ji2 ， qiu1 feng1 sa3 jing4 bian4 。 kai1 jin1 qu1 zhang4 li4 ， ming2 mu4 sao3 yun2 yan1 。
- gao1 yan4 zhu1 hou2 li3 ， jia1 ren2 shang4 ke4 qian2 。 ai1 zheng1 shang1 lao3 da4 ， hua2 wu1 yan4 shen2 xian1 。
- nan2 nei4 kai1 yuan2 qu3 ， chang2 shi2 di4 zi3 chuan2 。 fa3 ge1 sheng1 bian4 zhuan3 ， man3 zuo4 ti4 chan2 yuan2 。
- diao4 ying3 kui2 zhou1 pi4 ， hui2 chang2 du4 qu3 jian1 。 ji2 jin1 long2 jiu4 shui3 ， mo4 dai4 quan3 rong2 shan1 。
- geng3 jia3 fu2 wang2 shi4 ， xiao1 cao2 gong3 yu4 yan2 。 cheng2 wei1 mie4 feng1 chai4 ， lu4 li4 xiao4 ying1 zhan1 。
- jiu4 wu4 sen1 you2 zai4 ， xiong1 tu2 e4 wei4 quan1 。 guo2 xu1 xing2 zhan4 fa2 ， ren2 yi4 zhi3 ge1 chan2 。
- nu2 pu2 he2 zhi1 li3 ， en1 rong2 cuo4 yu3 quan2 。 hu2 xing1 yi2 hui4 bei4 ， qian2 shou3 sui4 ju1 luan2 。
- ai1 tong4 si1 lun2 qie4 ， fan2 ke1 fa3 ling4 juan1 。 ye4 cheng2 chen2 shi3 wang2 ， zhao4 xi3 chu1 yu2 tian2 。
- gong1 jin4 jing1 lun2 mi4 ， tai2 jie1 yi4 dai4 quan2 。 xiong2 pi2 zai3 lü3 wang4 ， hong2 yan4 mei3 zhou1 xuan1 。
- ce4 ting1 zhong1 xing1 zhu3 ， chang2 yin2 bu2 shi4 xian2 。 yin1 hui1 yi2 zhu4 shu4 ， dao4 li3 xia4 lao2 qian1 。
- zheng4 li3 guang1 shi2 lun4 ， wen2 zhang1 bing4 wo3 xian1 。 yin1 he2 shang4 qing1 sheng3 ， shen3 song4 chua1 lian2 pian1 。
- lü4 bi3 kun1 lun2 zhu2 ， yin1 zhi1 zao4 shi1 xian2 。 feng1 liu2 ju4 shan4 jia4 ， qie4 dang1 jiu3 wang4 quan2 。
- zhi4 yi4 chang2 ru2 ci3 ， deng1 long2 gai4 you3 yan1 。 sui1 yun2 ge2 li3 shu4 ， bu4 gan3 zhui4 zhou1 xuan2 。
- gao1 shi4 shou1 ren2 biao3 ， xu1 xin1 wei4 dao4 xuan2 。 ma3 lai2 jie1 han4 xue4 ， he4 li4 bi4 qing1 tian2 。
- yu3 yi4 shang1 shan1 qi3 ， peng2 lai2 han4 ge2 lian2 。 guan3 ning2 sha1 mao4 jing4 ， jiang1 ling4 jin3 pao2 xian1 。
- dong1 jun4 shi2 ti2 bi4 ， nan2 hu2 ri4 kou4 xian2 。 yuan3 you2 ling2 jue2 jing4 ， jia1 ju4 ran3 hua2 jian1 。
- mei3 yu4 gu1 fei1 qu4 ， tu2 wei4 bai3 lü4 qian1 。 sheng1 ya2 yi3 liao2 luo4 ， guo2 bu4 nai3 zhun1 zhan1 。
- qin1 zhen3 cheng2 wu2 mei2 ， chi2 tang2 zuo4 qi4 juan1 。 bie2 li2 you1 da2 da2 ， fu2 la4 ti4 lian2 lian2 。
- lu4 ju2 ban1 feng1 hao4 ， qiu1 shu1 ying3 jian4 chan2 。 gong4 shui2 lun4 xi1 shi4 ， ji3 chu4 you3 xin1 qian1 。
- fu4 gui4 kong1 hui2 shou3 ， xuan1 zheng1 lan3 zhu4 bian1 。 bing1 ge1 chen2 mo4 mo4 ， jiang1 han4 yue4 juan1 juan1 。
- ju2 cu4 kan4 qiu1 yan4 ， xiao1 shu1 ting1 wan3 chan2 。 diao1 chong2 meng2 ji4 yi4 ， peng1 li3 wen4 shen3 mian2 。
- bu3 xian4 jun1 ping2 zhang4 ， tou1 cun2 zi3 jing4 zhan1 。 nang2 xu1 ba3 chai1 chuan4 ， mi3 jin4 che4 hua1 dian4 。
- gan1 zi3 yin1 liang2 ye4 ， mao2 zhai1 ba1 jiu3 chuan2 。 zhen4 tu2 sha1 bei3 an4 ， shi4 ji4 rang2 xi1 dian1 。
- ji1 ban4 xin1 chang2 zhe2 ， qi1 chi2 bing4 ji2 quan2 。 zi3 shou1 min2 ling3 yu4 ， bai2 zhong3 lu4 chi2 lian2 。
- se4 hao3 li2 sheng4 jia2 ， rang2 duo1 li4 guo4 quan2 。 chi4 chu2 wei2 yi1 wei4 ， qiu2 bao3 huo4 san1 zhan1 。
- er2 qu4 kan4 yu2 gou3 ， ren2 lai2 zuo4 ma3 jian1 。 fu4 chai2 men2 zhai3 zhai3 ， tong1 zhu2 liu1 juan1 juan1 。
- qian4 di3 gong1 qi2 leng2 ， cun1 yi1 ye3 miao4 ruan2 。 que1 li2 jiang1 ji2 ju4 ， dao3 shi2 lai4 teng2 chan2 。
- jie4 wen4 pin2 chao2 ye4 ， he2 ru2 wen3 zui4 mian2 。 shui2 yun2 xing2 bu4 dai3 ， zi4 jue2 zuo4 neng2 jian1 。
- wu4 yu3 yin2 zhang1 se4 ， xin1 xiang1 fen3 shu3 yan2 。 zi3 luan2 wu2 jin4 yuan3 ， huang2 que4 ren4 pian1 xuan1 。
- kun4 xue2 wei2 cong2 zhong4 ， ming2 gong1 ge4 mian3 zhan1 。 sheng1 hua2 jia2 chen2 ji2 ， zao3 wan3 dao4 xing1 chan2 。
- ken3 jian4 liu2 kuang1 ding3 ， zhu1 ru2 yin3 fu2 qian2 。 bu4 feng2 shu1 geng3 zhi2 ， hui4 shi4 zheng4 tao2 zhen1 。
- xiao1 gan4 you1 yu2 zhen3 ， li2 yuan2 ji2 ku3 pian2 。 yun2 tai2 zhong1 ri4 hua4 ， qing1 jian3 wei4 shui2 bian1 。
- xing2 lu4 nan2 he2 you3 ， zhao1 xun2 xing1 yi3 zhuan1 。 you2 lai2 ju4 fei1 ji2 ， zan4 ni3 kong4 ming2 xian2 。
- shen1 xu3 shuang1 feng1 si4 ， men2 qiu2 qi1 zu3 chan2 。 luo4 fan1 zhui1 su4 xi1 ， yi1 he4 xiang4 zhen1 quan2 。
- an1 shi2 ming2 gao1 jin4 ， zhao1 wang2 ke4 fu4 yan4 。 tu2 zhong1 fei1 ruan3 ji2 ， cha2 shang4 si4 zhang1 qian1 。
- pi1 fu2 yun2 ning2 zai4 ， yan1 liu2 jing3 bu4 yan2 。 feng1 qi1 zhong1 po4 lang4 ， shui3 guai4 mo4 fei1 xian2 。
- ta1 ri4 ci2 shen2 nü3 ， shang1 chun1 qie4 du4 juan1 。 dan4 jiao1 sui2 ju4 san4 ， ze2 guo2 rao4 hui2 xuan2 。
- ben3 zi4 yi1 jia1 ye4 ， he2 ceng2 jie4 wo4 quan2 。 lu2 feng1 sheng1 zhuan3 pan4 ， ju2 jing3 shang4 gao1 qian1 。
- dong1 zou3 qiong2 gui1 he4 ， nan2 zheng1 jin4 dian3 yuan1 。 wan3 wen2 duo1 miao4 jiao4 ， zu2 jian4 sai1 qian2 qian1 。
- gu4 kai3 dan1 qing1 lie4 ， tou2 tuo2 wan3 yan3 juan1 。 zhong4 xiang1 shen1 an4 an4 ， ji3 di4 su4 qian1 qian1 。
- yong3 meng3 wei4 xin1 ji2 ， qing1 lei2 ren4 ti3 chan2 。 jin1 bi4 kong1 gua1 yan3 ， jing4 xiang4 wei4 li2 quan2 。

## 注释

## 译文

## 赏析
