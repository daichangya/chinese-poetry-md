---
id: cheng-jiong-you-mei-xuan
title: 尤美轩
titlePinyin: you2 mei3 xuan1
titleSlug: you-mei-xuan
author: 程迥
authorPinyin: cheng2 jiong3
authorSlug: cheng-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儒贤不自居，远慕六一翁。
- 洞岩天下奇，超出滁山峰。
- 鬰积秀和气，钟我盖世公。
- 冰玉相辉映，盛事古无同。
- 公今忽乘箕，而我来自东。
- 列炬照幽远，扪萝扣玲珑。
- 阳崖能夺景，阴岫自藏风。
- 巉绝异状至，淙激洑流通。
- 须臾钟磬发，乃得梵王宫。
- 亭制亦云旧，远日增凭空。
- 禅老霜颠毛，历历记前踪。
- 名儒天一涯，怅仰无欢悰。
- 诸友命之赋，万象骄莫从。
- 异时怜湛辈，名托岘山崇。

## 拼音
- ru2 xian2 bu2 zi4 ju1 ， yuan3 mu4 liu4 yi1 weng1 。
- dong4 yan2 tian1 xia4 qi2 ， chao1 chu1 chu2 shan1 feng1 。
- yu4 ji1 xiu4 he2 qi4 ， zhong1 wo3 gai4 shi4 gong1 。
- bing1 yu4 xiang1 hui1 ying4 ， sheng4 shi4 gu3 wu2 tong2 。
- gong1 jin1 hu1 cheng2 ji1 ， er2 wo3 lai2 zi4 dong1 。
- lie4 ju4 zhao4 you1 yuan3 ， men2 luo2 kou4 ling2 long2 。
- yang2 ya2 neng2 duo2 jing3 ， yin1 xiu4 zi4 cang2 feng1 。
- chan2 jue2 yi4 zhuang4 zhi4 ， cong2 ji1 fu2 liu2 tong1 。
- xu1 yu2 zhong1 qing4 fa1 ， nai3 de2 fan4 wang2 gong1 。
- ting2 zhi4 yi4 yun2 jiu4 ， yuan3 ri4 zeng1 ping2 kong1 。
- chan2 lao3 shuang1 dian1 mao2 ， li4 li4 ji4 qian2 zong1 。
- ming2 ru2 tian1 yi4 ya2 ， chang4 yang3 wu2 huan1 cong2 。
- zhu1 you3 ming4 zhi1 fu4 ， wan4 xiang4 jiao1 mo4 cong2 。
- yi4 shi2 lian2 zhan4 bei4 ， ming2 tuo1 xian4 shan1 chong2 。

## 注释

## 译文

## 赏析
