---
id: ou-yang-xiu-qian-lu-gong-zhu-jian-zeng
title: 签吕公著见赠
titlePinyin: qian1 lü3 gong1 zhu4 jian4 zeng4
titleSlug: qian-lu-gong-zhu-jian-zeng
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晋人歌蟋蟀，孔子录于诗。
- 因知圣贤心，岂不惜良时。
- 行乐不及早，朱颜忽焉衰。
- 驰光如騕褭，一去不可追。
- 今也不彊饮，后虽悔奚为。
- 三年谪永阳，陷穽不知危。
- 种树满幽谷，疏泉泻清池。
- 新阳染山木，撩乱发枯枝。
- 无人歌青春，自釂白玉巵。
- 今者荷宽宥，乞州从尔宜。
- 西湖旧已闻，既见又过之。
- 菡萏间红绿，鸳鸯浮渺弥。
- 四时花与竹，罇俎动可随。
- 况与贤者同，薰然袭兰芝。
- 醁醅寒且醥，清唱婉而迟。
- 四坐各已醉，临觞独何疑。
- 昔人逢曲车，流涎尚垂颐。
- 况此杯中趣，久得乐无涯。
- 多忧衰病早，心在良可噫。
- 譬若卧枥马，闻鼙尚鸣悲。
- 春膏已动脉，百卉渐葳蕤。
- 丹砂得新方，旧疾庶可治。
- 尚可执鞭弭，周旋以忘疲。

## 拼音
- jin4 ren2 ge1 xi1 shuai4 ， kong3 zi3 lu4 yu2 shi1 。
- yin1 zhi1 sheng4 xian2 xin1 ， qi3 bu4 xi1 liang2 shi2 。
- xing2 le4 bu4 ji2 zao3 ， zhu1 yan2 hu1 yan1 shuai1 。
- chi2 guang1 ru2 yao3 niao3 ， yi2 qu4 bu4 ke3 zhui1 。
- jin1 ye3 bu4 qiang2 yin3 ， hou4 sui1 hui3 xi1 wei4 。
- san1 nian2 zhe2 yong3 yang2 ， xian4 jing3 bu4 zhi1 wei1 。
- zhong4 shu4 man3 you1 gu3 ， shu1 quan2 xie4 qing1 chi2 。
- xin1 yang2 ran3 shan1 mu4 ， liao2 luan4 fa1 ku1 zhi1 。
- wu2 ren2 ge1 qing1 chun1 ， zi4 jiao4 bai2 yu4 zhi1 。
- jin1 zhe3 he2 kuan1 you4 ， qi3 zhou1 cong2 er3 yi2 。
- xi1 hu2 jiu4 yi3 wen2 ， ji4 jian4 you4 guo4 zhi1 。
- han4 dan4 jian1 hong2 lü4 ， yuan1 yang1 fu2 miao3 mi2 。
- si4 shi2 hua1 yu3 zhu2 ， zun1 zu3 dong4 ke3 sui2 。
- kuang4 yu3 xian2 zhe3 tong2 ， xun1 ran2 xi2 lan2 zhi1 。
- lu4 pei1 han2 qie3 piao3 ， qing1 chang4 wan3 er2 chi2 。
- si4 zuo4 ge4 yi3 zui4 ， lin2 shang1 du2 he2 yi2 。
- xi1 ren2 feng2 qu3 che1 ， liu2 xian2 shang4 chui2 yi2 。
- kuang4 ci3 bei1 zhong1 qu4 ， jiu3 de2 le4 wu2 ya2 。
- duo1 you1 shuai1 bing4 zao3 ， xin1 zai4 liang2 ke3 yi1 。
- pi4 ruo4 wo4 li4 ma3 ， wen2 pi2 shang4 ming2 bei1 。
- chun1 gao1 yi3 dong4 mai4 ， bai3 hui4 jian4 wei1 rui2 。
- dan1 sha1 de2 xin1 fang1 ， jiu4 ji2 shu4 ke3 zhi4 。
- shang4 ke3 zhi2 bian1 mi3 ， zhou1 xuan2 yi3 wang4 pi2 。

## 注释

## 译文

## 赏析
