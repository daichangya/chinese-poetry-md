---
id: ou-yang-xiu-gui-che
title: 鬼车
titlePinyin: gui3 che1
titleSlug: gui-che
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉祐六年秋，九月二十有八日，天愁无光月不出。
- 浮云蔽天众星没，举手向空如抹漆。
- 天昏地黑有一物，不见其形，但闻其声。
- 其初切切凄凄，或高或低。
- 乍似玉女调玉笙，众管参差而不齐。
- 既而咿咿呦呦，若轧若抽。
- 又如百两江州车，回轮转轴声哑呕。
- 鸣机夜织锦江上，群鴈惊起芦花洲。
- 吾谓此何声，初莫穷端由。
- 老婢扑灯呼儿曹，云此怪鸟无匹俦。
- 其名为鬼车，夜载百鬼凌空游。
- 其声虽小身甚大，翅如车轮排十头。
- 凡鸟有一口，其鸣已啾啾。
- 此鸟十头有十口，口插一舌连一喉。
- 一口出一声，千声百响更相酬。
- 昔时周公居东周，厌闻此鸟憎若雠。
- 夜呼庭氏率其属，弯弧俾逐出九州。
- 射之三发不能中，天遣天狗从空投。
- 自从狗啮一头落，断颈至今青血流。
- 尔来相距三千秋，昼藏夜出如鸺鹠。
- 每逢阴黑天外过，乍见火光惊辄堕。
- 有时余血下点污，所遭之家家必破。
- 我闻此语惊且疑，反祝疾飞无我祸。
- 我思天地何茫茫，百物巨细理莫详。
- 吉凶在人不在物，一蛇两头反为祥。
- 却呼老婢炷灯火，卷帘开户清华堂。
- 须臾云散众星出，夜静皎月流清光。

## 拼音
- jia1 you4 liu4 nian2 qiu1 ， jiu3 yue4 er4 shi2 you3 ba1 ri4 ， tian1 chou2 wu2 guang1 yue4 bu4 chu1 。
- fu2 yun2 bi4 tian1 zhong4 xing1 mei2 ， ju3 shou3 xiang4 kong1 ru2 mo3 qi1 。
- tian1 hun1 di4 hei1 you3 yi2 wu4 ， bu2 jian4 qi2 xing2 ， dan4 wen2 qi2 sheng1 。
- qi2 chu1 qie4 qie4 qi1 qi1 ， huo4 gao1 huo4 di1 。
- zha4 si4 yu4 nü3 tiao2 yu4 sheng1 ， zhong4 guan3 cen1 ci1 er2 bu4 qi2 。
- ji4 er2 yi1 yi1 you1 you1 ， ruo4 ya4 ruo4 chou1 。
- you4 ru2 bai3 liang3 jiang1 zhou1 che1 ， hui2 lun2 zhuan4 zhou2 sheng1 ya3 ou3 。
- ming2 ji1 ye4 zhi1 jin3 jiang1 shang4 ， qun2 yan4 jing1 qi3 lu2 hua1 zhou1 。
- wu2 wei4 ci3 he2 sheng1 ， chu1 mo4 qiong2 duan1 you2 。
- lao3 bi4 pu1 deng1 hu1 er2 cao2 ， yun2 ci3 guai4 niao3 wu2 pi3 chou2 。
- qi2 ming2 wei4 gui3 che1 ， ye4 zai3 bai3 gui3 ling2 kong1 you2 。
- qi2 sheng1 sui1 xiao3 shen1 shen4 da4 ， chi4 ru2 che1 lun2 pai2 shi2 tou2 。
- fan2 niao3 you3 yi4 kou3 ， qi2 ming2 yi3 jiu1 jiu1 。
- ci3 niao3 shi2 tou2 you3 shi2 kou3 ， kou3 cha1 yi4 she2 lian2 yi4 hou2 。
- yi4 kou3 chu1 yi4 sheng1 ， qian1 sheng1 bai3 xiang3 geng4 xiang1 chou2 。
- xi1 shi2 zhou1 gong1 ju1 dong1 zhou1 ， yan4 wen2 ci3 niao3 zeng1 ruo4 chou2 。
- ye4 hu1 ting2 shi4 lü4 qi2 shu3 ， wan1 hu2 bi3 zhu2 chu1 jiu3 zhou1 。
- she4 zhi1 san1 fa1 bu4 neng2 zhong1 ， tian1 qian3 tian1 gou3 cong2 kong1 tou2 。
- zi4 cong2 gou3 nie4 yi4 tou2 luo4 ， duan4 jing3 zhi4 jin1 qing1 xue4 liu2 。
- er3 lai2 xiang1 ju4 san1 qian1 qiu1 ， zhou4 cang2 ye4 chu1 ru2 xiu1 liu2 。
- mei3 feng2 yin1 hei1 tian1 wai4 guo4 ， zha4 jian4 huo3 guang1 jing1 zhe2 duo4 。
- you3 shi2 yu2 xue4 xia4 dian3 wu1 ， suo3 zao1 zhi1 jia1 jia1 bi4 po4 。
- wo3 wen2 ci3 yu3 jing1 qie3 yi2 ， fan3 zhu4 ji2 fei1 wu2 wo3 huo4 。
- wo3 si1 tian1 di4 he2 mang2 mang2 ， bai3 wu4 ju4 xi4 li3 mo4 xiang2 。
- ji2 xiong1 zai4 ren2 bu2 zai4 wu4 ， yi4 she2 liang3 tou2 fan3 wei4 xiang2 。
- que4 hu1 lao3 bi4 zhu4 deng1 huo3 ， juan4 lian2 kai1 hu4 qing1 hua2 tang2 。
- xu1 yu2 yun2 san4 zhong4 xing1 chu1 ， ye4 jing4 jiao3 yue4 liu2 qing1 guang1 。

## 注释

## 译文

## 赏析
