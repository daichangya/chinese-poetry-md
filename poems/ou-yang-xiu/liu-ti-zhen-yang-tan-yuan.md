---
id: ou-yang-xiu-liu-ti-zhen-yang-tan-yuan
title: 留题镇阳潭园
titlePinyin: liu2 ti2 zhen4 yang2 tan2 yuan2
titleSlug: liu-ti-zhen-yang-tan-yuan
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官虽镇阳居，身是镇阳客。
- 北园潭上花，安问谁所植。
- 春风无先后，烂漫争红白。
- 一花聊一醉，尽醉犹须百。
- 而我病不饮，对花空叹息。
- 朝来不能归，暮看不忍摘。
- 谓言花纵落，满地犹可席。
- 不来才几时，人事已非昔。
- 芳枝结青杏，翠叶新奕奕。
- 落絮风卷尽，春归不留迹。
- 空余绿潭水，尚带余春色。
- 疑春竟何之，意谓追可得。
- 东西遶潭行，峰鸟已寂寂。
- 惘然无所依，归驾不停轭。
- 寓兴诚可乐，留情岂非惑。
- 至今清夜梦，犹遶北潭北。

## 拼音
- guan1 sui1 zhen4 yang2 ju1 ， shen1 shi4 zhen4 yang2 ke4 。
- bei3 yuan2 tan2 shang4 hua1 ， an1 wen4 shui2 suo3 zhi2 。
- chun1 feng1 wu2 xian1 hou4 ， lan4 man4 zheng1 hong2 bai2 。
- yi4 hua1 liao2 yi2 zui4 ， jin4 zui4 you2 xu1 bai3 。
- er2 wo3 bing4 bu4 yin3 ， dui4 hua1 kong1 tan4 xi1 。
- chao2 lai2 bu4 neng2 gui1 ， mu4 kan4 bu4 ren3 zhai1 。
- wei4 yan2 hua1 zong4 luo4 ， man3 di4 you2 ke3 xi2 。
- bu4 lai2 cai2 ji3 shi2 ， ren2 shi4 yi3 fei1 xi1 。
- fang1 zhi1 jie2 qing1 xing4 ， cui4 ye4 xin1 yi4 yi4 。
- luo4 xu4 feng1 juan4 jin4 ， chun1 gui1 bu4 liu2 ji4 。
- kong4 yu2 lü4 tan2 shui3 ， shang4 dai4 yu2 chun1 se4 。
- yi2 chun1 jing4 he2 zhi1 ， yi4 wei4 zhui1 ke3 de2 。
- dong1 xi1 rao4 tan2 xing2 ， feng1 niao3 yi3 ji4 ji4 。
- wang3 ran2 wu2 suo3 yi1 ， gui1 jia4 bu4 ting2 e4 。
- yu4 xing1 cheng2 ke3 le4 ， liu2 qing2 qi3 fei1 huo4 。
- zhi4 jin1 qing1 ye4 meng4 ， you2 rao4 bei3 tan2 bei3 。

## 注释

## 译文

## 赏析
