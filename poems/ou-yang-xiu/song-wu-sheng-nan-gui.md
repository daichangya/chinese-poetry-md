---
id: ou-yang-xiu-song-wu-sheng-nan-gui
title: 送吴生南归
titlePinyin: song4 wu2 sheng1 nan2 gui1
titleSlug: song-wu-sheng-nan-gui
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自我得曾子，于兹二十年。
- 今又得吴生，既得喜且叹。
- 古士不并出，百年犹比肩。
- 区区彼江西，其产多材贤。
- 吴生初自疑，所拟岂其伦。
- 我始见曾子，文章初亦然。
- 昆仑倾黄河，渺漫盈百川。
- 决疏以道之，渐敛收横澜。
- 东溟知所归，识路到不难。
- 吴生始见我，袖藏新文篇。
- 忽从布褐中，百宝写我前。
- 明珠杂玑贝，磊砢或不圆。
- 问生久怀此，奈何初无闻。
- 吴生不自隐，欲吐羞俛颜。
- 少也不自重，不为乡人怜。
- 中虽知自悔，学问苦贱贫。
- 自谓久而信，力行困弥坚。
- 今来决疑惑，幸冀蒙洗湔。
- 我笑谓吴生，尔其听我言。
- 世所谓君子，何异于众人。
- 众人为不善，积微成灭身。
- 君子能自知，改过不逡巡。
- 惟于斯二者，愚智遂以分。
- 颜回不贰过，后世称其仁。
- 孔子过而更，日月披浮云。
- 子路初来时，鸡冠佩豭豚。
- 斩蛟射白额，后卒为名臣。
- 子既悔其往，人谁御其新。
- 丑夫祀上帝，孟子岂不云。
- 临行赠此言，庶可以书绅。

## 拼音
- zi4 wo3 de2 ceng2 zi3 ， yu2 zi1 er4 shi2 nian2 。
- jin1 you4 de2 wu2 sheng1 ， ji4 de2 xi3 qie3 tan4 。
- gu3 shi4 bu2 bing4 chu1 ， bai3 nian2 you2 bi3 jian1 。
- qu1 qu1 bi3 jiang1 xi1 ， qi2 chan3 duo1 cai2 xian2 。
- wu2 sheng1 chu1 zi4 yi2 ， suo3 ni3 qi3 qi2 lun2 。
- wo3 shi3 jian4 ceng2 zi3 ， wen2 zhang1 chu1 yi4 ran2 。
- kun1 lun2 qing1 huang2 he2 ， miao3 man4 ying2 bai3 chuan1 。
- jue2 shu1 yi3 dao4 zhi1 ， jian4 lian3 shou1 heng2 lan2 。
- dong1 ming2 zhi1 suo3 gui1 ， shi2 lu4 dao4 bu4 nan2 。
- wu2 sheng1 shi3 jian4 wo3 ， xiu4 cang2 xin1 wen2 pian1 。
- hu1 cong2 bu4 he4 zhong1 ， bai3 bao3 xie3 wo3 qian2 。
- ming2 zhu1 za2 ji1 bei4 ， lei3 luo3 huo4 bu4 yuan2 。
- wen4 sheng1 jiu3 huai2 ci3 ， nai4 he2 chu1 wu2 wen2 。
- wu2 sheng1 bu2 zi4 yin3 ， yu4 tu3 xiu1 fu3 yan2 。
- shao3 ye3 bu2 zi4 zhong4 ， bu2 wei4 xiang1 ren2 lian2 。
- zhong1 sui1 zhi1 zi4 hui3 ， xue2 wen4 ku3 jian4 pin2 。
- zi4 wei4 jiu3 er2 xin4 ， li4 xing2 kun4 mi2 jian1 。
- jin1 lai2 jue2 yi2 huo4 ， xing4 ji4 meng2 xi3 jian1 。
- wo3 xiao4 wei4 wu2 sheng1 ， er3 qi2 ting1 wo3 yan2 。
- shi4 suo3 wei4 jun1 zi3 ， he2 yi4 yu2 zhong4 ren2 。
- zhong4 ren2 wei2 bu2 shan4 ， ji1 wei1 cheng2 mie4 shen1 。
- jun1 zi3 neng2 zi4 zhi1 ， gai3 guo4 bu4 qun1 xun2 。
- wei2 yu2 si1 er4 zhe3 ， yu2 zhi4 sui4 yi3 fen1 。
- yan2 hui2 bu2 er4 guo4 ， hou4 shi4 cheng1 qi2 ren2 。
- kong3 zi3 guo4 er2 geng4 ， ri4 yue4 pi1 fu2 yun2 。
- zi3 lu4 chu1 lai2 shi2 ， ji1 guan1 pei4 jia1 tun2 。
- zhan3 jiao1 she4 bai2 e2 ， hou4 zu2 wei4 ming2 chen2 。
- zi3 ji4 hui3 qi2 wang3 ， ren2 shui2 yu4 qi2 xin1 。
- chou3 fu1 si4 shang4 di4 ， meng4 zi3 qi3 bu4 yun2 。
- lin2 xing2 zeng4 ci3 yan2 ， shu4 ke3 yi3 shu1 shen1 。

## 注释

## 译文

## 赏析
