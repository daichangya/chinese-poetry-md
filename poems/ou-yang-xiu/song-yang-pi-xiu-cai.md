---
id: ou-yang-xiu-song-yang-pi-xiu-cai
title: 送杨辟秀才
titlePinyin: song4 yang2 pi4 xiu4 cai2
titleSlug: song-yang-pi-xiu-cai
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾奇曾生者，始得之太学。
- 初谓独轩然，百鸟而一鹗。
- 既又得杨生，群兽出麟角。
- 乃知天下才，所识惭未博。
- 杨生初谁师，仁义而礼乐。
- 天姿朴且茂，美不待追琢。
- 始来读其文，如渴饮醴酪。
- 既坐即之谈，稍稍吐锋锷。
- 非唯富春秋，固已厚天爵。
- 有司选群材，绳墨困量度。
- 胡为谨毫分，而使遗磊落。
- 至宝异常珍，夜光惊把握。
- 骇者弃诸涂，窃拾充吾橐。
- 其于获二生，厥价玉一瑴。
- 嗟吾虽得之，气力独何弱。
- 帝阍启岩岩，欲献前复却。
- 遽令扁舟下，飘若吹霜箨。
- 世好竞辛咸，古味殊淡泊。
- 否泰理有时，惟穷见其确。

## 拼音
- wu2 qi2 ceng2 sheng1 zhe3 ， shi3 de2 zhi1 tai4 xue2 。
- chu1 wei4 du2 xuan1 ran2 ， bai3 niao3 er2 yi2 e4 。
- ji4 you4 de2 yang2 sheng1 ， qun2 shou4 chu1 lin2 jiao3 。
- nai3 zhi1 tian1 xia4 cai2 ， suo3 shi2 can2 wei4 bo2 。
- yang2 sheng1 chu1 shui2 shi1 ， ren2 yi4 er2 li3 yue4 。
- tian1 zi1 pu3 qie3 mao4 ， mei3 bu2 dai4 zhui1 zhuo2 。
- shi3 lai2 du2 qi2 wen2 ， ru2 ke3 yin3 li3 lao4 。
- ji4 zuo4 ji2 zhi1 tan2 ， shao1 shao1 tu3 feng1 e4 。
- fei1 wei2 fu4 chun1 qiu1 ， gu4 yi3 hou4 tian1 jue2 。
- you3 si1 xuan3 qun2 cai2 ， sheng2 mo4 kun4 liang2 du4 。
- hu2 wei4 jin3 hao2 fen1 ， er2 shi3 yi2 lei3 luo4 。
- zhi4 bao3 yi4 chang2 zhen1 ， ye4 guang1 jing1 ba3 wo4 。
- hai4 zhe3 qi4 zhu1 tu2 ， qie4 shi2 chong1 wu2 tuo2 。
- qi2 yu2 huo4 er4 sheng1 ， jue2 jia4 yu4 yi4 jue2 。
- jie1 wu2 sui1 de2 zhi1 ， qi4 li4 du2 he2 ruo4 。
- di4 hun1 qi3 yan2 yan2 ， yu4 xian4 qian2 fu4 que4 。
- ju4 ling4 pian1 zhou1 xia4 ， piao1 ruo4 chui1 shuang1 tuo4 。
- shi4 hao3 jing4 xin1 xian2 ， gu3 wei4 shu1 dan4 bo2 。
- pi3 tai4 li3 you3 shi2 ， wei2 qiong2 jian4 qi2 que4 。

## 注释

## 译文

## 赏析
