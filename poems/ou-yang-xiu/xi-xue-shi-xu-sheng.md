---
id: ou-yang-xiu-xi-xue-shi-xu-sheng
title: 喜雪示徐生
titlePinyin: xi3 xue3 shi4 xu2 sheng1
titleSlug: xi-xue-shi-xu-sheng
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清穹凛冬威，旱野渴天泽。
- 经旬三尺雪，万物变颜色。
- 愁云嘘不开，惨惨连日夕。
- 寒风借天势，豪忽肆陵轹。
- 空枝冻鸟雀，痴不避弹弋。
- 长河寂无声，厚地若龟坼。
- 阴阶夜自照，缺瓦晨复积。
- 贮洁莹冰壶，量深埋玉尺。
- 凝阴反穷剥，阳九兆初画。
- 春回百草心，气动黄泉脉。
- 坚冰虽未破，土润已潜释。
- 常闻老农语，一腊见三白。
- 是为丰年候，占验胜蓍策。
- 天兵血西陲，万辙走供亿。
- 嗟予媿疲俗，奚术肥尔瘠。
- 惟幸岁之穰，兹惠岂人力。
- 非徒给租调，且可销盗贼。
- 从今洁鬴廪，期共饱麰麦。

## 拼音
- qing1 qiong2 lin3 dong1 wei1 ， han4 ye3 ke3 tian1 ze2 。
- jing1 xun2 san1 chi3 xue3 ， wan4 wu4 bian4 yan2 se4 。
- chou2 yun2 xu1 bu4 kai1 ， can3 can3 lian2 ri4 xi1 。
- han2 feng1 jie4 tian1 shi4 ， hao2 hu1 si4 ling2 li4 。
- kong1 zhi1 dong4 niao3 que4 ， chi1 bu2 bi4 tan2 yi4 。
- chang2 he2 ji4 wu2 sheng1 ， hou4 di4 ruo4 gui1 che4 。
- yin1 jie1 ye4 zi4 zhao4 ， que1 wa3 chen2 fu4 ji1 。
- zhu4 jie2 ying2 bing1 hu2 ， liang2 shen1 mai2 yu4 chi3 。
- ning2 yin1 fan3 qiong2 bao1 ， yang2 jiu3 zhao4 chu1 hua4 。
- chun1 hui2 bai3 cao3 xin1 ， qi4 dong4 huang2 quan2 mai4 。
- jian1 bing1 sui1 wei4 po4 ， tu3 run4 yi3 qian2 shi4 。
- chang2 wen2 lao3 nong2 yu3 ， yi2 la4 jian4 san1 bai2 。
- shi4 wei4 feng1 nian2 hou4 ， zhan4 yan4 sheng4 shi1 ce4 。
- tian1 bing1 xue4 xi1 chui2 ， wan4 zhe2 zou3 gong4 yi4 。
- jie1 yu3 kui4 pi2 su2 ， xi1 shu4 fei2 er3 ji2 。
- wei2 xing4 sui4 zhi1 rang2 ， zi1 hui4 qi3 ren2 li4 。
- fei1 tu2 gei3 zu1 tiao2 ， qie3 ke3 xiao1 dao4 zei2 。
- cong2 jin1 jie2 fu3 lin3 ， qi1 gong4 bao3 mou2 mai4 。

## 注释

## 译文

## 赏析
