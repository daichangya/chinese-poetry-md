---
id: ou-yang-xiu-luo-yang-mu-dan-tu
title: 洛阳牡丹图
titlePinyin: luo4 yang2 mu3 dan1 tu2
titleSlug: luo-yang-mu-dan-tu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛阳地脉花最宜，牡丹尤为天下奇。
- 我昔所记数十种，于今十年半忘之。
- 开图若见故人面，其间数种昔未窥。
- 客言近岁花特异，往往变出呈新枝。
- 洛人惊夸立名字，买种不复论家赀。
- 比新较旧难优劣，争先擅价各一时。
- 当时绝品可数者，魏红窈窕姚黄妃。
- 寿安细叶开尚少，朱砂玉版人未知。
- 传闻千叶昔未有，只从左紫名初驰。
- 四十年间花百变，最后最好潜溪绯。
- 今花虽新我未识，未信与旧谁妍媸。
- 当时所见已云绝，岂有更好此可疑。
- 古称天下无正色，但恐世好随时移。
- 鞓红鹤翎岂不美，敛色如避新来姬。
- 何况远说苏与贺，有类异世夸嫱施。
- 造化无情宜一槩，偏此著意何其私。
- 又疑人心愈巧伪，天欲鬭巧穷精微。
- 不然元化朴散久，岂特近岁尤浇漓。
- 争新鬭丽若不已，更后百载知何为。
- 但应新花日愈好，惟有我老年年衰。

## 拼音
- luo4 yang2 di4 mai4 hua1 zui4 yi2 ， mu3 dan1 you2 wei4 tian1 xia4 qi2 。
- wo3 xi1 suo3 ji4 shu4 shi2 zhong3 ， yu2 jin1 shi2 nian2 ban4 wang4 zhi1 。
- kai1 tu2 ruo4 jian4 gu4 ren2 mian4 ， qi2 jian1 shu4 zhong3 xi1 wei4 kui1 。
- ke4 yan2 jin4 sui4 hua1 te4 yi4 ， wang3 wang3 bian4 chu1 cheng2 xin1 zhi1 。
- luo4 ren2 jing1 kua1 li4 ming2 zi4 ， mai3 zhong3 bu2 fu4 lun4 jia1 zi1 。
- bi3 xin1 jiao4 jiu4 nan2 you1 lie4 ， zheng1 xian1 shan4 jia4 ge4 yi4 shi2 。
- dang1 shi2 jue2 pin3 ke3 shu4 zhe3 ， wei4 hong2 yao3 tiao3 yao2 huang2 fei1 。
- shou4 an1 xi4 ye4 kai1 shang4 shao3 ， zhu1 sha1 yu4 ban3 ren2 wei4 zhi1 。
- chuan2 wen2 qian1 ye4 xi1 wei4 you3 ， zhi1 cong2 zuo3 zi3 ming2 chu1 chi2 。
- si4 shi2 nian2 jian1 hua1 bai3 bian4 ， zui4 hou4 zui4 hao3 qian2 xi1 fei1 。
- jin1 hua1 sui1 xin1 wo3 wei4 shi2 ， wei4 xin4 yu3 jiu4 shui2 yan2 chi1 。
- dang1 shi2 suo3 jian4 yi3 yun2 jue2 ， qi3 you3 geng4 hao3 ci3 ke3 yi2 。
- gu3 cheng1 tian1 xia4 wu2 zheng4 se4 ， dan4 kong3 shi4 hao3 sui2 shi2 yi2 。
- ting1 hong2 he4 ling2 qi3 bu4 mei3 ， lian3 se4 ru2 bi4 xin1 lai2 ji1 。
- he2 kuang4 yuan3 shuo1 su1 yu3 he4 ， you3 lei4 yi4 shi4 kua1 qiang2 shi1 。
- zao4 hua4 wu2 qing2 yi2 yi2 gai4 ， pian1 ci3 zhu4 yi4 he2 qi2 si1 。
- you4 yi2 ren2 xin1 yu4 qiao3 wei3 ， tian1 yu4 dou4 qiao3 qiong2 jing1 wei1 。
- bu4 ran2 yuan2 hua4 pu3 san4 jiu3 ， qi3 te4 jin4 sui4 you2 jiao1 li2 。
- zheng1 xin1 dou4 li4 ruo4 bu4 yi3 ， geng4 hou4 bai3 zai3 zhi1 he2 wei4 。
- dan4 ying4 xin1 hua1 ri4 yu4 hao3 ， wei2 you3 wo3 lao3 nian2 nian2 shuai1 。

## 注释

## 译文

## 赏析
