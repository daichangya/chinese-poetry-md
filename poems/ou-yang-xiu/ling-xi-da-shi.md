---
id: ou-yang-xiu-ling-xi-da-shi
title: 菱溪大石
titlePinyin: ling2 xi1 da4 shi2
titleSlug: ling-xi-da-shi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新霜夜落秋水浅，有石露出寒溪垠。
- 苔昏土蚀禽鸟啄，出没溪水秋复春。
- 溪边老翁生长见，疑我来视何殷勤。
- 爱之远徙向幽谷，曳以三犊载两轮。
- 行穿城中罢市看，但惊可怪谁复珍。
- 荒烟野草埋没久，洗以石窦清泠泉。
- 朱栏绿竹相掩映，选致佳处当南轩。
- 南轩旁列千万峰，曾未有些奇嶙峋。
- 乃知异物世所少，万金争买传几人。
- 山河面战变陵谷，何为落彼荒溪𣸣。
- 山经地志不可究，遂令异说争纷纭。
- 皆云女埚初锻炼，融结一气凝精纯。
- 仰视苍苍补其缺，染此绀碧莹且温。
- 或疑古者燧人氏，钻以出火为炮燔。
- 苟非神圣亲手迹，不尔孔窍谁雕剜。
- 又云汉使把汉节，西北万里穷昆仑。
- 行经于阗得宝玉，流入中国随河源。
- 沙磨水激自穿穴，所以镌凿无瑕痕。
- 嗟予有口莫能辩，叹息但以两手扪。
- 卢仝韩愈不在世，弹压百怪无雄文。
- 争奇鬭异各取胜，遂至荒诞无根原。
- 天高地厚靡不有，丑好万状奚足论。
- 惟当扫雪席其侧，日与嘉客陈清罇。

## 拼音
- xin1 shuang1 ye4 luo4 qiu1 shui3 qian3 ， you3 shi2 lu4 chu1 han2 xi1 yin2 。
- tai2 hun1 tu3 shi2 qin2 niao3 zhuo2 ， chu1 mo4 xi1 shui3 qiu1 fu4 chun1 。
- xi1 bian1 lao3 weng1 sheng1 zhang3 jian4 ， yi2 wo3 lai2 shi4 he2 yin1 qin2 。
- ai4 zhi1 yuan3 xi3 xiang4 you1 gu3 ， ye4 yi3 san1 du2 zai3 liang3 lun2 。
- xing2 chuan1 cheng2 zhong1 ba4 shi4 kan4 ， dan4 jing1 ke3 guai4 shui2 fu4 zhen1 。
- huang1 yan1 ye3 cao3 mai2 mo4 jiu3 ， xi3 yi3 shi2 dou4 qing1 ling2 quan2 。
- zhu1 lan2 lü4 zhu2 xiang1 yan3 ying4 ， xuan3 zhi4 jia1 chu4 dang1 nan2 xuan1 。
- nan2 xuan1 pang2 lie4 qian1 wan4 feng1 ， ceng2 wei4 you3 xie1 qi2 lin2 xun2 。
- nai3 zhi1 yi4 wu4 shi4 suo3 shao3 ， wan4 jin1 zheng1 mai3 chuan2 ji3 ren2 。
- shan1 he2 mian4 zhan4 bian4 ling2 gu3 ， he2 wei4 luo4 bi3 huang1 xi1 fen2 。
- shan1 jing1 di4 zhi4 bu4 ke3 jiu1 ， sui4 ling4 yi4 shuo1 zheng1 fen1 yun2 。
- jie1 yun2 nü3 guo1 chu1 duan4 lian4 ， rong2 jie2 yi2 qi4 ning2 jing1 chun2 。
- yang3 shi4 cang1 cang1 bu3 qi2 que1 ， ran3 ci3 gan4 bi4 ying2 qie3 wen1 。
- huo4 yi2 gu3 zhe3 sui4 ren2 shi4 ， zuan4 yi3 chu1 huo3 wei4 pao4 fan2 。
- gou3 fei1 shen2 sheng4 qin1 shou3 ji4 ， bu4 er3 kong3 qiao4 shui2 diao1 wan1 。
- you4 yun2 han4 shi3 ba3 han4 jie2 ， xi1 bei3 wan4 li3 qiong2 kun1 lun2 。
- xing2 jing1 yu2 tian2 de2 bao3 yu4 ， liu2 ru4 zhong1 guo2 sui2 he2 yuan2 。
- sha1 mo2 shui3 ji1 zi4 chuan1 xue2 ， suo3 yi3 juan1 zao2 wu2 xia2 hen2 。
- jie1 yu3 you3 kou3 mo4 neng2 bian4 ， tan4 xi1 dan4 yi3 liang3 shou3 men2 。
- lu2 tong2 han2 yu4 bu2 zai4 shi4 ， tan2 ya1 bai3 guai4 wu2 xiong2 wen2 。
- zheng1 qi2 dou4 yi4 ge4 qu3 sheng4 ， sui4 zhi4 huang1 dan4 wu2 gen1 yuan2 。
- tian1 gao1 di4 hou4 mi2 bu4 you3 ， chou3 hao3 wan4 zhuang4 xi1 zu2 lun4 。
- wei2 dang1 sao3 xue3 xi2 qi2 ce4 ， ri4 yu3 jia1 ke4 chen2 qing1 zun1 。

## 注释

## 译文

## 赏析
