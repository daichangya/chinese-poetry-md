---
id: ou-yang-xiu-chu-fu-ri-zhao-wang-ji-dao-xiao-yin
title: 初伏日招王几道小饮
titlePinyin: chu1 fu2 ri4 zhao1 wang2 ji3 dao4 xiao3 yin3
titleSlug: chu-fu-ri-zhao-wang-ji-dao-xiao-yin
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北园数亩官墙下，嗟我官居如传舍。
- 滹沱北渡马踏冰，西山病归花已谢。
- 落英不见空绕树，细草初长犹可藉。
- 空园一锁不复窥，不觉芳蹊繁早夏。
- 隔墙时时闻好鸟，如得嘉客听清话。
- 今朝试去绕园寻，绿李横枝碍行马。
- 蒲萄忆见初引蔓，翠叶阴阴还满架。
- 红榴最晚子已繁，犹有残花藏叶罅。
- 人生有酒复何求，官事无了须偷暇。
- 古云伏日当早归，况今著令许休假。
- 能来解带相就饮，为子扫月开风榭。

## 拼音
- bei3 yuan2 shu4 mu3 guan1 qiang2 xia4 ， jie1 wo3 guan1 ju1 ru2 chuan2 she4 。
- hu1 tuo2 bei3 du4 ma3 ta4 bing1 ， xi1 shan1 bing4 gui1 hua1 yi3 xie4 。
- luo4 ying1 bu2 jian4 kong1 rao4 shu4 ， xi4 cao3 chu1 chang2 you2 ke3 jie4 。
- kong1 yuan2 yi4 suo3 bu2 fu4 kui1 ， bu4 jue2 fang1 qi1 fan2 zao3 xia4 。
- ge2 qiang2 shi2 shi2 wen2 hao3 niao3 ， ru2 de2 jia1 ke4 ting1 qing1 hua4 。
- jin1 chao2 shi4 qu4 rao4 yuan2 xun2 ， lü4 li3 heng2 zhi1 ai4 xing2 ma3 。
- pu2 tao2 yi4 jian4 chu1 yin3 man4 ， cui4 ye4 yin1 yin1 hai2 man3 jia4 。
- hong2 liu2 zui4 wan3 zi3 yi3 fan2 ， you2 you3 can2 hua1 cang2 ye4 xia4 。
- ren2 sheng1 you3 jiu3 fu4 he2 qiu2 ， guan1 shi4 wu2 le0 xu1 tou1 xia2 。
- gu3 yun2 fu2 ri4 dang1 zao3 gui1 ， kuang4 jin1 zhu4 ling4 xu3 xiu1 jia4 。
- neng2 lai2 jie3 dai4 xiang1 jiu4 yin3 ， wei4 zi3 sao3 yue4 kai1 feng1 xie4 。

## 注释

## 译文

## 赏析
