---
id: ou-yang-xiu-song-tan-ying-gui-lu-shan
title: 送昙颖归庐山
titlePinyin: song4 tan2 ying3 gui1 lu2 shan1
titleSlug: song-tan-ying-gui-lu-shan
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻庐山久，欲往世欲拘。
- 昔岁贬夷陵，扁舟下江湖。
- 八月到湓口，停帆望香炉。
- 香炉云雾间，杳霭疑有无。
- 忽值秋日明，彩翠浮空虚。
- 信哉奇且秀，不与灊霍俱。
- 偶病不时往，中流但踟蹰。
- 今思尚髣髴，恨不传画图。
- 昙颖十年旧，风尘客京都。
- 一旦不辞诀，飘然卷衣裾。
- 山林往不返，古亦有吾儒。
- 西北苦兵战，江南仍旱枯。
- 新秦又攻寇，京陜募兵夫。
- 圣君念苍生，贤相思良谟。
- 嗟我无一说，朝绅拖舒舒。
- 未能膏鼎镬，又不老菰蒲。
- 羡子识所止，双林归结庐。

## 拼音
- wu2 wen2 lu2 shan1 jiu3 ， yu4 wang3 shi4 yu4 ju1 。
- xi1 sui4 bian3 yi2 ling2 ， pian1 zhou1 xia4 jiang1 hu2 。
- ba1 yue4 dao4 pen2 kou3 ， ting2 fan1 wang4 xiang1 lu2 。
- xiang1 lu2 yun2 wu4 jian1 ， yao3 ai3 yi2 you3 wu2 。
- hu1 zhi2 qiu1 ri4 ming2 ， cai3 cui4 fu2 kong1 xu1 。
- xin4 zai1 qi2 qie3 xiu4 ， bu4 yu3 qian2 huo4 ju4 。
- ou3 bing4 bu4 shi2 wang3 ， zhong1 liu2 dan4 chi2 chu2 。
- jin1 si1 shang4 fang3 fu2 ， hen4 bu4 chuan2 hua4 tu2 。
- tan2 ying3 shi2 nian2 jiu4 ， feng1 chen2 ke4 jing1 dou1 。
- yi2 dan4 bu4 ci2 jue2 ， piao1 ran2 juan4 yi1 ju1 。
- shan1 lin2 wang3 bu4 fan3 ， gu3 yi4 you3 wu2 ru2 。
- xi1 bei3 ku3 bing1 zhan4 ， jiang1 nan2 reng2 han4 ku1 。
- xin1 qin2 you4 gong1 kou4 ， jing1 xia2 mu4 bing1 fu1 。
- sheng4 jun1 nian4 cang1 sheng1 ， xian2 xiang1 si1 liang2 mo2 。
- jie1 wo3 wu2 yi4 shuo1 ， chao2 shen1 tuo1 shu1 shu1 。
- wei4 neng2 gao1 ding3 huo4 ， you4 bu4 lao3 gu1 pu2 。
- xian4 zi3 shi2 suo3 zhi3 ， shuang1 lin2 gui1 jie2 lu2 。

## 注释

## 译文

## 赏析
