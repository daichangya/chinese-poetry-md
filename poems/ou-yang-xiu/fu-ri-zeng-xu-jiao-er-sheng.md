---
id: ou-yang-xiu-fu-ri-zeng-xu-jiao-er-sheng
title: 伏日赠徐焦二生
titlePinyin: fu2 ri4 zeng4 xu2 jiao1 er4 sheng1
titleSlug: fu-ri-zeng-xu-jiao-er-sheng
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徐生纯明白玉璞，焦子皎洁寒泉冰。
- 清光莹尔互辉映，当暑自可消炎蒸。
- 平湖绿波涨渺渺，高榭古木阴层层。
- 嗟哉我岂不乐此，心虽欲往身未能。
- 俸优食饱力不用，官闲日永睡莫兴。
- 不思高飞慕鸿鹄，反此愁卧偿蚊蝇。
- 三年永阳子所见，山林自放乐可胜。
- 清泉白石对斟酌，岩花野鸟为交朋。
- 崎岖磵谷穷上下，追逐猿狖争超腾。
- 酒美宾佳足自负，饮酣气横犹骄矜。
- 奈何乖离才几日，苍颜非旧白发增。
- 彊欢徒劳歌且舞，勉饮宁及合与升。
- 行揩眼眵旋看物，坐见楼阁先愁登。
- 头轻目明脚力健，羡子志气将飘凌。
- 只今心意已如此，终竟事业知何称。
- 少壮及时宜努力，老大无堪还可憎。

## 拼音
- xu2 sheng1 chun2 ming2 bai2 yu4 pu2 ， jiao1 zi3 jiao3 jie2 han2 quan2 bing1 。
- qing1 guang1 ying2 er3 hu4 hui1 ying4 ， dang1 shu3 zi4 ke3 xiao1 yan2 zheng1 。
- ping2 hu2 lü4 bo1 zhang3 miao3 miao3 ， gao1 xie4 gu3 mu4 yin1 ceng2 ceng2 。
- jie1 zai1 wo3 qi3 bu2 le4 ci3 ， xin1 sui1 yu4 wang3 shen1 wei4 neng2 。
- feng4 you1 shi2 bao3 li4 bu2 yong4 ， guan1 xian2 ri4 yong3 shui4 mo4 xing1 。
- bu4 si1 gao1 fei1 mu4 hong2 hu2 ， fan3 ci3 chou2 wo4 chang2 wen2 ying2 。
- san1 nian2 yong3 yang2 zi3 suo3 jian4 ， shan1 lin2 zi4 fang4 le4 ke3 sheng4 。
- qing1 quan2 bai2 shi2 dui4 zhen1 zhuo2 ， yan2 hua1 ye3 niao3 wei4 jiao1 peng2 。
- qi2 qu1 jian4 gu3 qiong2 shang4 xia4 ， zhui1 zhu2 yuan2 you4 zheng1 chao1 teng2 。
- jiu3 mei3 bin1 jia1 zu2 zi4 fu4 ， yin3 han1 qi4 heng2 you2 jiao1 jin1 。
- nai4 he2 guai1 li2 cai2 ji3 ri4 ， cang1 yan2 fei1 jiu4 bai2 fa4 zeng1 。
- qiang2 huan1 tu2 lao2 ge1 qie3 wu3 ， mian3 yin3 ning2 ji2 he2 yu3 sheng1 。
- xing2 kai1 yan3 chi1 xuan2 kan4 wu4 ， zuo4 jian4 lou2 ge2 xian1 chou2 deng1 。
- tou2 qing1 mu4 ming2 jiao3 li4 jian4 ， xian4 zi3 zhi4 qi4 jiang1 piao1 ling2 。
- zhi1 jin1 xin1 yi4 yi3 ru2 ci3 ， zhong1 jing4 shi4 ye4 zhi1 he2 cheng1 。
- shao4 zhuang4 ji2 shi2 yi2 nu3 li4 ， lao3 da4 wu2 kan1 hai2 ke3 zeng1 。

## 注释

## 译文

## 赏析
