---
id: ou-yang-xiu-ku-sheng-yu
title: 哭圣俞
titlePinyin: ku1 sheng4 yu2
titleSlug: ku-sheng-yu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔逢诗老伊水头，青衫白马渡伊流。
- 滩声八节响石楼，坐中辞气凌清秋。
- 一饮百盏不言休，酒酣思逸语更遒。
- 河南丞相称贤侯，后车日载枚与邹。
- 我年最少力方优，明珠白璧相报投。
- 诗成希深拥鼻讴，师鲁卷舌藏戈矛。
- 三十年间如转眸，屈指十九归山丘，凋零所余身百忧。
- 晚登玉墀侍珠旒，诗老齑盐太学愁。
- 乖离会合谓无由，此会天幸非人谋。
- 颔须已白齿根浮，子年加我貌则不。
- 欢犹可彊闲屡偷，不觉岁月成淹留。
- 文章落笔动九州，釜甑过午无饙馏。
- 良时易失不早收，箧椟瓦砾遗琳璆。
- 荐贤转石古所尤，此事有职非吾羞。
- 命也难知理莫求，名声赫赫掩诸幽。
- 翩然素旐归一舟，送子有泪流如沟。

## 拼音
- xi1 feng2 shi1 lao3 yi1 shui3 tou2 ， qing1 shan1 bai2 ma3 du4 yi1 liu2 。
- tan1 sheng1 ba1 jie2 xiang3 shi2 lou2 ， zuo4 zhong1 ci2 qi4 ling2 qing1 qiu1 。
- yi4 yin3 bai3 zhan3 bu4 yan2 xiu1 ， jiu3 han1 si1 yi4 yu3 geng4 qiu2 。
- he2 nan2 cheng2 xiang1 chen4 xian2 hou2 ， hou4 che1 ri4 zai3 mei2 yu3 zou1 。
- wo3 nian2 zui4 shao3 li4 fang1 you1 ， ming2 zhu1 bai2 bi4 xiang1 bao4 tou2 。
- shi1 cheng2 xi1 shen1 yong1 bi2 ou1 ， shi1 lu3 juan4 she2 cang2 ge1 mao2 。
- san1 shi2 nian2 jian1 ru2 zhuan3 mou2 ， qu1 zhi3 shi2 jiu3 gui1 shan1 qiu1 ， diao1 ling2 suo3 yu2 shen1 bai3 you1 。
- wan3 deng1 yu4 chi2 shi4 zhu1 liu2 ， shi1 lao3 ji1 yan2 tai4 xue2 chou2 。
- guai1 li2 hui4 he2 wei4 wu2 you2 ， ci3 hui4 tian1 xing4 fei1 ren2 mou2 。
- han4 xu1 yi3 bai2 chi3 gen1 fu2 ， zi3 nian2 jia1 wo3 mao4 ze2 bu4 。
- huan1 you2 ke3 qiang2 xian2 lü3 tou1 ， bu4 jue2 sui4 yue4 cheng2 yan1 liu2 。
- wen2 zhang1 luo4 bi3 dong4 jiu3 zhou1 ， fu3 zeng4 guo4 wu3 wu2 fen1 liu2 。
- liang2 shi2 yi4 shi1 bu4 zao3 shou1 ， qie4 du2 wa3 li4 yi2 lin2 qiu2 。
- jian4 xian2 zhuan3 shi2 gu3 suo3 you2 ， ci3 shi4 you3 zhi2 fei1 wu2 xiu1 。
- ming4 ye3 nan2 zhi1 li3 mo4 qiu2 ， ming2 sheng1 he4 he4 yan3 zhu1 you1 。
- pian1 ran2 su4 zhao4 gui1 yi1 zhou1 ， song4 zi3 you3 lei4 liu2 ru2 gou1 。

## 注释

## 译文

## 赏析
