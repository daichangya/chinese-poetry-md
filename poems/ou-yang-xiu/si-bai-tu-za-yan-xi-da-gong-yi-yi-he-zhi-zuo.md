---
id: ou-yang-xiu-si-bai-tu-za-yan-xi-da-gong-yi-yi-he-zhi-zuo
title: 思白兔杂言戏答公仪忆鹤之作
titlePinyin: si1 bai2 tu4 za2 yan2 xi4 da2 gong1 yi2 yi4 he4 zhi1 zuo4
titleSlug: si-bai-tu-za-yan-xi-da-gong-yi-yi-he-zhi-zuo
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家白鹤白雪毛，我家白兔白玉毫。
- 谁将赠两翁，谓此二物皎洁胜琼瑶。
- 已怜野性易驯扰，复爱仙格何孤高。
- 玉兔四蹄不解舞，不如双鹤能清嘷。
- 低垂两翅趁节拍，婆娑弄影夸娇饶。
- 两翁念此二物者，久不见之心甚劳。
- 京师少年殊好尚，意气横出争雄豪。
- 清罇美酒不辄饮，千金争买红颜韶。
- 莫令少年闻我语，笑我乖僻遭讥嘲。
- 或被偷开两家笼，纵此二物令逍遥。
- 兔奔沧海却入明月窟，鹤飞玉山千仞直上青松巢。
- 索然两衰翁，何以慰无憀。
- 纤腰绿鬓既非老者事，玉山沧海一去何由招。

## 拼音
- jun1 jia1 bai2 he4 bai2 xue3 mao2 ， wo3 jia1 bai2 tu4 bai2 yu4 hao2 。
- shui2 jiang1 zeng4 liang3 weng1 ， wei4 ci3 er4 wu4 jiao3 jie2 sheng4 qiong2 yao2 。
- yi3 lian2 ye3 xing4 yi4 xun4 rao3 ， fu4 ai4 xian1 ge2 he2 gu1 gao1 。
- yu4 tu4 si4 ti2 bu4 jie3 wu3 ， bu4 ru2 shuang1 he4 neng2 qing1 hao2 。
- di1 chui2 liang3 chi4 chen4 jie2 pai1 ， po2 suo1 nong4 ying3 kua1 jiao1 rao2 。
- liang3 weng1 nian4 ci3 er4 wu4 zhe3 ， jiu3 bu2 jian4 zhi1 xin1 shen4 lao2 。
- jing1 shi1 shao4 nian2 shu1 hao3 shang4 ， yi4 qi4 heng2 chu1 zheng1 xiong2 hao2 。
- qing1 zun1 mei3 jiu3 bu4 zhe2 yin3 ， qian1 jin1 zheng1 mai3 hong2 yan2 shao2 。
- mo4 ling4 shao4 nian2 wen2 wo3 yu3 ， xiao4 wo3 guai1 pi4 zao1 ji1 chao2 。
- huo4 bei4 tou1 kai1 liang3 jia1 long2 ， zong4 ci3 er4 wu4 ling4 xiao1 yao2 。
- tu4 ben1 cang1 hai3 que4 ru4 ming2 yue4 ku1 ， he4 fei1 yu4 shan1 qian1 ren4 zhi2 shang4 qing1 song1 chao2 。
- suo3 ran2 liang3 shuai1 weng1 ， he2 yi3 wei4 wu2 liao2 。
- xian1 yao1 lü4 bin4 ji4 fei1 lao3 zhe3 shi4 ， yu4 shan1 cang1 hai3 yi2 qu4 he2 you2 zhao1 。

## 注释

## 译文

## 赏析
