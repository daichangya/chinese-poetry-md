---
id: ou-yang-xiu-ma-nie-xue
title: 马啮雪
titlePinyin: ma3 nie4 xue3
titleSlug: ma-nie-xue
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 马饥啮雪渴饮冰，北风卷地来峥嵘。
- 马悲踯躅人不行，日暮涂远千山横。
- 我谓行人止叹声，马当勉力无悲鸣。
- 白沟南望如掌平，十里五里长短亭。
- 腊雪销尽春风轻，火烧原头青草生。
- 远客还家红袖迎，乐哉人马归有程。
- 男儿虽有四方志，无事何须勤远征。

## 拼音
- ma3 ji1 nie4 xue3 ke3 yin3 bing1 ， bei3 feng1 juan4 di4 lai2 zheng1 rong2 。
- ma3 bei1 zhi2 zhu2 ren2 bu4 xing2 ， ri4 mu4 tu2 yuan3 qian1 shan1 heng2 。
- wo3 wei4 xing2 ren2 zhi3 tan4 sheng1 ， ma3 dang1 mian3 li4 wu2 bei1 ming2 。
- bai2 gou1 nan2 wang4 ru2 zhang3 ping2 ， shi2 li3 wu3 li3 chang2 duan3 ting2 。
- la4 xue3 xiao1 jin4 chun1 feng1 qing1 ， huo3 shao1 yuan2 tou2 qing1 cao3 sheng1 。
- yuan3 ke4 hai2 jia1 hong2 xiu4 ying2 ， le4 zai1 ren2 ma3 gui1 you3 cheng2 。
- nan2 er2 sui1 you3 si4 fang1 zhi4 ， wu2 shi4 he2 xu1 qin2 yuan3 zheng1 。

## 注释

## 译文

## 赏析
