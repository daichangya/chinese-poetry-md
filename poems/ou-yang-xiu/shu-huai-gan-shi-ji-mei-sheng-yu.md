---
id: ou-yang-xiu-shu-huai-gan-shi-ji-mei-sheng-yu
title: 书怀感事寄梅圣俞
titlePinyin: shu1 huai2 gan3 shi4 ji4 mei2 sheng4 yu2
titleSlug: shu-huai-gan-shi-ji-mei-sheng-yu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相别始一岁，幽忧有百端。
- 乃知一世中，少乐多悲患。
- 每忆少年日，未知人事艰。
- 颠狂无所阂，落魄去羁牵。
- 三月入洛阳，春深花未残。
- 龙门翠鬰鬰，伊水清潺潺。
- 逢君伊水畔，一见已开颜。
- 不暇谒大尹，相携步香山。
- 自兹惬所适，便若投山猿。
- 幕府足文士，相公方好贤。
- 希深好风骨，迥出风尘间。
- 师鲁心磊落，高谈羲与轩。
- 子渐口若讷，诵书坐千言。
- 彦国善饮酒，百盏颜未丹。
- 几道事闲远，风流如谢安。
- 子聪作参军，常跨破虎鞯。
- 子野乃秃翁，戏弄时脱冠。
- 次公才旷奇，王霸驰笔端。
- 圣俞善吟哦，共嘲为阆仙。
- 惟予号达老，醉必如张颠。
- 洛阳古郡邑，万户美风烟。
- 荒凉见宫阙，表里壮河山。
- 相将日无事，上马若鸿翩。
- 出门尽垂柳，信步即名园。
- 嫩箨筠粉暗，渌池萍锦翻。
- 残花落酒面，飞絮拂归鞍。
- 寻尽水与竹，忽去嵩峰巅。
- 青苍缘万仞，杳蔼望三川。
- 花草窥涧窦，崎岖寻石泉。
- 君吟倚树立，我醉欹云眠。
- 子聪疑日近，谓若手可攀。
- 共题三醉石，留在八仙坛。
- 水云心已倦，归坐正杯盘。
- 飞琼始十八，妖妙犹双环。
- 寒篁暖凤嘴，银甲调鴈弦。
- 自制白云曲，始送黄金船。
- 珠帘卷明月，夜气如春烟。
- 灯花弄粉色，酒红生脸莲。
- 东堂榴花好，点缀裙腰鲜。
- 插花云髻上，展簟绿阴前。
- 乐事不可极，酣歌变为叹。
- 诏书走东下，丞相忽南迁。
- 送之伊水头，相顾泪潸潸。
- 腊月相公去，君随赴春官。
- 送君白马寺，独入东上门。
- 故府谁同在，新年独未还。
- 当时作此语，闻者已依然。

## 拼音
- xiang1 bie2 shi3 yi2 sui4 ， you1 you1 you3 bai3 duan1 。
- nai3 zhi1 yi2 shi4 zhong1 ， shao3 le4 duo1 bei1 huan4 。
- mei3 yi4 shao4 nian2 ri4 ， wei4 zhi1 ren2 shi4 jian1 。
- dian1 kuang2 wu2 suo3 he2 ， luo4 po4 qu4 ji1 qian1 。
- san1 yue4 ru4 luo4 yang2 ， chun1 shen1 hua1 wei4 can2 。
- long2 men2 cui4 yu4 yu4 ， yi1 shui3 qing1 chan2 chan2 。
- feng2 jun1 yi1 shui3 pan4 ， yi2 jian4 yi3 kai1 yan2 。
- bu4 xia2 ye4 da4 yin3 ， xiang1 xie2 bu4 xiang1 shan1 。
- zi4 zi1 qie4 suo3 shi4 ， bian4 ruo4 tou2 shan1 yuan2 。
- mu4 fu3 zu2 wen2 shi4 ， xiang4 gong0 fang1 hao3 xian2 。
- xi1 shen1 hao3 feng1 gu3 ， jiong3 chu1 feng1 chen2 jian1 。
- shi1 lu3 xin1 lei3 luo4 ， gao1 tan2 xi1 yu3 xuan1 。
- zi3 jian4 kou3 ruo4 ne4 ， song4 shu1 zuo4 qian1 yan2 。
- yan4 guo2 shan4 yin3 jiu3 ， bai3 zhan3 yan2 wei4 dan1 。
- ji3 dao4 shi4 xian2 yuan3 ， feng1 liu2 ru2 xie4 an1 。
- zi3 cong1 zuo4 can1 jun1 ， chang2 kua4 po4 hu3 jian1 。
- zi3 ye3 nai3 tu1 weng1 ， xi4 nong4 shi2 tuo1 guan1 。
- ci4 gong1 cai2 kuang4 qi2 ， wang2 ba4 chi2 bi3 duan1 。
- sheng4 yu2 shan4 yin2 e2 ， gong4 chao2 wei4 lang2 xian1 。
- wei2 yu3 hao4 da2 lao3 ， zui4 bi4 ru2 zhang1 dian1 。
- luo4 yang2 gu3 jun4 yi4 ， wan4 hu4 mei3 feng1 yan1 。
- huang1 liang2 jian4 gong1 que1 ， biao3 li3 zhuang4 he2 shan1 。
- xiang1 jiang1 ri4 wu2 shi4 ， shang4 ma3 ruo4 hong2 pian1 。
- chu1 men2 jin4 chui2 liu3 ， xin4 bu4 ji2 ming2 yuan2 。
- nen4 tuo4 yun2 fen3 an4 ， lu4 chi2 ping2 jin3 fan1 。
- can2 hua1 luo4 jiu3 mian4 ， fei1 xu4 fu2 gui1 an1 。
- xun2 jin4 shui3 yu3 zhu2 ， hu1 qu4 song1 feng1 dian1 。
- qing1 cang1 yuan2 wan4 ren4 ， yao3 ai3 wang4 san1 chuan1 。
- hua1 cao3 kui1 jian4 dou4 ， qi2 qu1 xun2 shi2 quan2 。
- jun1 yin2 yi3 shu4 li4 ， wo3 zui4 qi1 yun2 mian2 。
- zi3 cong1 yi2 ri4 jin4 ， wei4 ruo4 shou3 ke3 pan1 。
- gong4 ti2 san1 zui4 shi2 ， liu2 zai4 ba1 xian1 tan2 。
- shui3 yun2 xin1 yi3 juan4 ， gui1 zuo4 zheng4 bei1 pan2 。
- fei1 qiong2 shi3 shi2 ba1 ， yao1 miao4 you2 shuang1 huan2 。
- han2 huang2 nuan3 feng4 zui3 ， yin2 jia3 tiao2 yan4 xian2 。
- zi4 zhi4 bai2 yun2 qu3 ， shi3 song4 huang2 jin1 chuan2 。
- zhu1 lian2 juan4 ming2 yue4 ， ye4 qi4 ru2 chun1 yan1 。
- deng1 hua1 nong4 fen3 se4 ， jiu3 hong2 sheng1 lian3 lian2 。
- dong1 tang2 liu2 hua1 hao3 ， dian3 zhui4 qun2 yao1 xian1 。
- cha1 hua1 yun2 ji4 shang4 ， zhan3 dian4 lü4 yin1 qian2 。
- le4 shi4 bu4 ke3 ji2 ， han1 ge1 bian4 wei4 tan4 。
- zhao4 shu1 zou3 dong1 xia4 ， cheng2 xiang4 hu1 nan2 qian1 。
- song4 zhi1 yi1 shui3 tou2 ， xiang1 gu4 lei4 shan1 shan1 。
- la4 yue4 xiang4 gong0 qu4 ， jun1 sui2 fu4 chun1 guan1 。
- song4 jun1 bai2 ma3 si4 ， du2 ru4 dong1 shang4 men2 。
- gu4 fu3 shui2 tong2 zai4 ， xin1 nian2 du2 wei4 hai2 。
- dang1 shi2 zuo4 ci3 yu3 ， wen2 zhe3 yi3 yi1 ran2 。

## 注释

## 译文

## 赏析
