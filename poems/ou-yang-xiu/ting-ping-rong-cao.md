---
id: ou-yang-xiu-ting-ping-rong-cao
title: 听平戎操
titlePinyin: ting1 ping2 rong2 cao1
titleSlug: ting-ping-rong-cao
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西戎负固稽天诛，勇夫战死智士谟。
- 上人知白何为者，年少力壮逃浮屠。
- 自言平戎有古操，抱琴欲进为我娱。
- 我材不足置廓庙，力弱又不堪戈殳。
- 遭时有事独无用，偷安饱食与汝俱。
- 尔知平戎竞何事，自古无不由吾儒。
- 周宣六月伐猃狁，汉武五道征匈奴。
- 方叔召虎乃真将，卫青去病诚区区。
- 建功立业当盛日，后世称咏于诗书。
- 平生又欲慕贾谊，长缨直请系单于。
- 当衢理检四面启，有策不献空踟蹰。
- 慙君为我奏此曲，听之空使壮士吁。
- 推琴置酒恍若失，谁谓子琴能起予。

## 拼音
- xi1 rong2 fu4 gu4 ji1 tian1 zhu1 ， yong3 fu1 zhan4 si3 zhi4 shi4 mo2 。
- shang4 ren2 zhi1 bai2 he2 wei4 zhe3 ， nian2 shao4 li4 zhuang4 tao2 fu2 tu2 。
- zi4 yan2 ping2 rong2 you3 gu3 cao1 ， bao4 qin2 yu4 jin4 wei4 wo3 yu2 。
- wo3 cai2 bu4 zu2 zhi4 kuo4 miao4 ， li4 ruo4 you4 bu4 kan1 ge1 shu1 。
- zao1 shi2 you3 shi4 du2 wu2 yong4 ， tou1 an1 bao3 shi2 yu3 ru3 ju4 。
- er3 zhi1 ping2 rong2 jing4 he2 shi4 ， zi4 gu3 wu2 bu4 you2 wu2 ru2 。
- zhou1 xuan1 liu4 yue4 fa2 xian3 yun3 ， han4 wu3 wu3 dao4 zheng1 xiong1 nu2 。
- fang1 shu1 zhao4 hu3 nai3 zhen1 jiang1 ， wei4 qing1 qu4 bing4 cheng2 qu1 qu1 。
- jian4 gong1 li4 ye4 dang1 sheng4 ri4 ， hou4 shi4 cheng1 yong3 yu2 shi1 shu1 。
- ping2 sheng1 you4 yu4 mu4 jia3 yi4 ， chang2 ying1 zhi2 qing3 xi4 chan2 yu2 。
- dang1 qu2 li3 jian3 si4 mian4 qi3 ， you3 ce4 bu2 xian4 kong1 chi2 chu2 。
- can2 jun1 wei4 wo3 zou4 ci3 qu3 ， ting1 zhi1 kong1 shi3 zhuang4 shi4 xu1 。
- tui1 qin2 zhi4 jiu3 huang3 ruo4 shi1 ， shui2 wei4 zi3 qin2 neng2 qi3 yu3 。

## 注释

## 译文

## 赏析
