---
id: ou-yang-xiu-bing-zhong-dai-shu-feng-ji-sheng-yu-er-shi-wu-xiong
title: 病中代书奉寄圣俞二十五兄
titlePinyin: bing4 zhong1 dai4 shu1 feng4 ji4 sheng4 yu2 er4 shi2 wu3 xiong1
titleSlug: bing-zhong-dai-shu-feng-ji-sheng-yu-er-shi-wu-xiong
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆君去年来自越，值我传车催去阙。
- 是时新秋蟹正肥，恨不一醉与君别。
- 今年得疾因酒作，一春不饮气弥劣。
- 饥肠未惯饱甘脆，九虫寸白争为孽。
- 一饱犹能致身患，宠禄岂无神所罚。
- 乃知赋予分有涯，适分自然无夭阏。
- 昔在洛阳年少时，春思每先花乱发。
- 萌芽不待杨柳动，探春马蹄常踏雪。
- 到今年才三十九，怕见新花羞白发。
- 颜侵塞下风霜色，病过镇阳桃李月。
- 兵闲事简居可乐，心意自衰非屑屑。
- 日长天暖惟欲睡，睡美尤厌春鸠聒。
- 北潭去城无百步，渌水冰销鱼拨剌。
- 经时曾未著脚到，好景但听游人说。
- 官荣虽厚世味薄，始信衣缨乃羁绁。
- 故人有几独思君，安得见君忧暂豁。
- 公厨酒美远莫致，念君贳饮衣屡脱。
- 郭生书来犹未到，想见新诗甚饥渴。
- 少年事事今已去，惟有爱诗心未歇。
- 君闲可能为我作，莫辞自书藤纸滑。
- 少低笔力容我和，无使难追韵高绝。

## 拼音
- yi4 jun1 qu4 nian2 lai2 zi4 yue4 ， zhi2 wo3 chuan2 che1 cui1 qu4 que1 。
- shi4 shi2 xin1 qiu1 xie4 zheng4 fei2 ， hen4 bu4 yi2 zui4 yu3 jun1 bie2 。
- jin1 nian2 de2 ji2 yin1 jiu3 zuo4 ， yi4 chun1 bu4 yin3 qi4 mi2 lie4 。
- ji1 chang2 wei4 guan4 bao3 gan1 cui4 ， jiu3 chong2 cun4 bai2 zheng1 wei4 nie4 。
- yi4 bao3 you2 neng2 zhi4 shen1 huan4 ， chong3 lu4 qi3 wu2 shen2 suo3 fa2 。
- nai3 zhi1 fu4 yu3 fen1 you3 ya2 ， shi4 fen1 zi4 ran2 wu2 yao1 e4 。
- xi1 zai4 luo4 yang2 nian2 shao4 shi2 ， chun1 si1 mei3 xian1 hua1 luan4 fa1 。
- meng2 ya2 bu2 dai4 yang2 liu3 dong4 ， tan4 chun1 ma3 ti2 chang2 ta4 xue3 。
- dao4 jin1 nian2 cai2 san1 shi2 jiu3 ， pa4 jian4 xin1 hua1 xiu1 bai2 fa4 。
- yan2 qin1 sai1 xia4 feng1 shuang1 se4 ， bing4 guo4 zhen4 yang2 tao2 li3 yue4 。
- bing1 xian2 shi4 jian3 ju1 ke3 le4 ， xin1 yi4 zi4 shuai1 fei1 xie4 xie4 。
- ri4 chang2 tian1 nuan3 wei2 yu4 shui4 ， shui4 mei3 you2 yan4 chun1 jiu1 guo1 。
- bei3 tan2 qu4 cheng2 wu2 bai3 bu4 ， lu4 shui3 bing1 xiao1 yu2 bo1 la4 。
- jing1 shi2 ceng2 wei4 zhu4 jiao3 dao4 ， hao3 jing3 dan4 ting1 you2 ren2 shuo1 。
- guan1 rong2 sui1 hou4 shi4 wei4 bao2 ， shi3 xin4 yi1 ying1 nai3 ji1 xie4 。
- gu4 ren2 you3 ji3 du2 si1 jun1 ， an1 de2 jian4 jun1 you1 zan4 huo1 。
- gong1 chu2 jiu3 mei3 yuan3 mo4 zhi4 ， nian4 jun1 shi4 yin3 yi1 lü3 tuo1 。
- guo1 sheng1 shu1 lai2 you2 wei4 dao4 ， xiang3 jian4 xin1 shi1 shen4 ji1 ke3 。
- shao4 nian2 shi4 shi4 jin1 yi3 qu4 ， wei2 you3 ai4 shi1 xin1 wei4 xie1 。
- jun1 xian2 ke3 neng2 wei4 wo3 zuo4 ， mo4 ci2 zi4 shu1 teng2 zhi3 hua2 。
- shao3 di1 bi3 li4 rong2 wo3 he2 ， wu2 shi3 nan2 zhui1 yun4 gao1 jue2 。

## 注释

## 译文

## 赏析
