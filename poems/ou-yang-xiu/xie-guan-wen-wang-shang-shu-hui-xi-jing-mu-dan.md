---
id: ou-yang-xiu-xie-guan-wen-wang-shang-shu-hui-xi-jing-mu-dan
title: 谢观文王尚书惠西京牡丹
titlePinyin: xie4 guan1 wen2 wang2 shang4 shu1 hui4 xi1 jing1 mu3 dan1
titleSlug: xie-guan-wen-wang-shang-shu-hui-xi-jing-mu-dan
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京师轻薄儿，意气多豪侠。
- 争夸朱颜事年少，肯慰白发将花插。
- 尚书好事与俗殊，怜我霜毛苦萧飒。
- 赠以洛阳花满盘，鬭丽争奇红紫杂。
- 两京相去五百里，几日驰来足何捷。
- 紫檀金粉香未吐，绿萼红苞露犹浥。
- 谓我尝为各阳客，颇向此花曾涉猎。
- 忆昔进士初登科，始事相公沿吏牒。
- 河南官属尽贤俊，洛城池籞相连接。
- 我时年才二十余，每到花开如蛱蝶。
- 姚黄魏红腰带鞓，泼墨齐头藏绿叶。
- 鹤翎添色又其次，此外虽妍犹婢妾。
- 尔来不觉三十年，岁月才如熟羊胛。
- 无情草木不改色，多难人生摧拉。
- 见花了了虽旧识，感物依依几抆睫。
- 念昔逢花必沽酒，起坐驩呼屡倾榼。
- 而今得酒复何为，爱花绕之空百匝。
- 心衰力懒难勉彊，与昔一何殊勇怯。
- 感公意厚不知报，墨笔淋漓口徒嗫。

## 拼音
- jing1 shi1 qing1 bo2 er2 ， yi4 qi4 duo1 hao2 xia2 。
- zheng1 kua1 zhu1 yan2 shi4 nian2 shao4 ， ken3 wei4 bai2 fa4 jiang1 hua1 cha1 。
- shang4 shu1 hao3 shi4 yu3 su2 shu1 ， lian2 wo3 shuang1 mao2 ku3 xiao1 sa4 。
- zeng4 yi3 luo4 yang2 hua1 man3 pan2 ， dou4 li4 zheng1 qi2 hong2 zi3 za2 。
- liang3 jing1 xiang1 qu4 wu3 bai3 li3 ， ji3 ri4 chi2 lai2 zu2 he2 jie2 。
- zi3 tan2 jin1 fen3 xiang1 wei4 tu3 ， lü4 e4 hong2 bao1 lu4 you2 yi4 。
- wei4 wo3 chang2 wei4 ge4 yang2 ke4 ， po1 xiang4 ci3 hua1 ceng2 she4 lie4 。
- yi4 xi1 jin4 shi4 chu1 deng1 ke1 ， shi3 shi4 xiang4 gong0 yan2 li4 die2 。
- he2 nan2 guan1 shu3 jin4 xian2 jun4 ， luo4 cheng2 chi2 yu4 xiang1 lian2 jie1 。
- wo3 shi2 nian2 cai2 er4 shi2 yu2 ， mei3 dao4 hua1 kai1 ru2 jia2 die2 。
- yao2 huang2 wei4 hong2 yao1 dai4 ting1 ， po1 mo4 qi2 tou2 cang2 lü4 ye4 。
- he4 ling2 tian1 se4 you4 qi2 ci4 ， ci3 wai4 sui1 yan2 you2 bi4 qie4 。
- er3 lai2 bu4 jue2 san1 shi2 nian2 ， sui4 yue4 cai2 ru2 shu2 yang2 jia3 。
- wu2 qing2 cao3 mu4 bu4 gai3 se4 ， duo1 nan2 ren2 sheng1 cui1 la1 。
- jian4 hua1 liao3 liao3 sui1 jiu4 shi2 ， gan3 wu4 yi1 yi1 ji3 wen3 jie2 。
- nian4 xi1 feng2 hua1 bi4 gu1 jiu3 ， qi3 zuo4 huan1 hu1 lü3 qing1 ke1 。
- er2 jin1 de2 jiu3 fu4 he2 wei4 ， ai4 hua1 rao4 zhi1 kong1 bai3 za1 。
- xin1 shuai1 li4 lan3 nan2 mian3 qiang2 ， yu3 xi1 yi4 he2 shu1 yong3 qie4 。
- gan3 gong1 yi4 hou4 bu4 zhi1 bao4 ， mo4 bi3 lin2 li2 kou3 tu2 nie4 。

## 注释

## 译文

## 赏析
