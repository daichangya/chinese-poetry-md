---
id: ou-yang-xiu-du-cu-lai-ji
title: 读徂徕集
titlePinyin: du2 cu2 lai2 ji2
titleSlug: du-cu-lai-ji
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徂徕鲁东山，石子居山阿。
- 鲁人之所瞻，子与山嵯峩。
- 今子其死矣，东山复谁过。
- 精魄已埋没，文章岂能磨。
- 寿命虽不长，所得固已多。
- 旧藁偶自录，沧溟之一蠡。
- 其余谁付与，散失存几何。
- 存之警后世，古鉴照妖魔。
- 子生诚多难，忧患靡不罹。
- 宦学三十年，六经老研摩。
- 问胡所专心，仁义丘与轲。
- 扬雄韩愈氏，此外岂知他。
- 尤勇攻佛老，奋笔如挥戈。
- 不量敌众寡，胆大身幺么。
- 往年遭母丧，泣血走岷峨。
- 垢面跣双足，锄犁事田坡。
- 至今乡里化，孝悌勤蚕禾。
- 昨者来太学，青衫踏朝靴。
- 陈诗颂圣德，厥声续猗那。
- 羔鴈聘黄晞，晞惊走邻家。
- 施为可怪骇，世俗安委蛇。
- 谤口由此起，口之若飞梭。
- 上赖天子明，不挂网者罗。
- 忆在太学年，大雪如翻波。
- 生徒日盈门，饥坐列鴈鹅。
- 弦诵聒邻里，唐虞赓咏歌。
- 常续最高第，骞游各名科。
- 岂止学者师，谓宜国之皤。
- 夭寿反仁鄙，谁尸此偏颇。
- 不知詉詉者，又忍加诋诃。
- 圣贤要久远，毁誉暂諠哗。
- 生为举世疾，死也鲁人嗟。
- 作诗遗鲁社，祠子以为歌。

## 拼音
- cu2 lai2 lu3 dong1 shan1 ， shi2 zi3 ju1 shan1 a1 。
- lu3 ren2 zhi1 suo3 zhan1 ， zi3 yu3 shan1 cuo2 e2 。
- jin1 zi3 qi2 si3 yi3 ， dong1 shan1 fu4 shui2 guo4 。
- jing1 po4 yi3 mai2 mo4 ， wen2 zhang1 qi3 neng2 mo2 。
- shou4 ming4 sui1 bu4 chang2 ， suo3 de2 gu4 yi3 duo1 。
- jiu4 gao3 ou3 zi4 lu4 ， cang1 ming2 zhi1 yi1 li2 。
- qi2 yu2 shui2 fu4 yu3 ， san4 shi1 cun2 ji3 he2 。
- cun2 zhi1 jing3 hou4 shi4 ， gu3 jian4 zhao4 yao1 mo2 。
- zi3 sheng1 cheng2 duo1 nan2 ， you1 huan4 mi2 bu4 li2 。
- huan4 xue2 san1 shi2 nian2 ， liu4 jing1 lao3 yan2 mo2 。
- wen4 hu2 suo3 zhuan1 xin1 ， ren2 yi4 qiu1 yu3 ke1 。
- yang2 xiong2 han2 yu4 shi4 ， ci3 wai4 qi3 zhi1 ta1 。
- you2 yong3 gong1 fo2 lao3 ， fen4 bi3 ru2 hui1 ge1 。
- bu4 liang2 di2 zhong4 gua3 ， dan3 da4 shen1 yao1 me0 。
- wang3 nian2 zao1 mu3 sang4 ， qi4 xue4 zou3 min2 e2 。
- gou4 mian4 xian3 shuang1 zu2 ， chu2 li2 shi4 tian2 po1 。
- zhi4 jin1 xiang1 li3 hua4 ， xiao4 ti4 qin2 can2 he2 。
- zuo2 zhe3 lai2 tai4 xue2 ， qing1 shan1 ta4 chao2 xue1 。
- chen2 shi1 song4 sheng4 de2 ， jue2 sheng1 xu4 yi1 na4 。
- gao1 yan4 pin4 huang2 xi1 ， xi1 jing1 zou3 lin2 jia1 。
- shi1 wei4 ke3 guai4 hai4 ， shi4 su2 an1 wei3 she2 。
- bang4 kou3 you2 ci3 qi3 ， kou3 zhi1 ruo4 fei1 suo1 。
- shang4 lai4 tian1 zi3 ming2 ， bu2 gua4 wang3 zhe3 luo2 。
- yi4 zai4 tai4 xue2 nian2 ， da4 xue3 ru2 fan1 bo1 。
- sheng1 tu2 ri4 ying2 men2 ， ji1 zuo4 lie4 yan4 e2 。
- xian2 song4 guo1 lin2 li3 ， tang2 yu2 geng1 yong3 ge1 。
- chang2 xu4 zui4 gao1 di4 ， qian1 you2 ge4 ming2 ke1 。
- qi3 zhi3 xue2 zhe3 shi1 ， wei4 yi2 guo2 zhi1 po2 。
- yao1 shou4 fan3 ren2 bi3 ， shui2 shi1 ci3 pian1 po1 。
- bu4 zhi1 nao2 nao2 zhe3 ， you4 ren3 jia1 di3 he1 。
- sheng4 xian2 yao4 jiu3 yuan3 ， hui3 yu4 zan4 xuan1 hua2 。
- sheng1 wei4 ju3 shi4 ji2 ， si3 ye3 lu3 ren2 jie1 。
- zuo4 shi1 yi2 lu3 she4 ， ci2 zi3 yi3 wei2 ge1 。

## 注释

## 译文

## 赏析
