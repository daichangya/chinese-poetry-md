---
id: ou-yang-xiu-ri-ben-dao-ge
title: 日本刀歌
titlePinyin: ri4 ben3 dao1 ge1
titleSlug: ri-ben-dao-ge
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昆夷道远不复通，世传切玉谁能穷。
- 宝刀近出日本国，越贾得之沧海东。
- 鱼皮装贴香木鞘，黄白闲杂𨱎与铜。
- 百金传入好事手，佩服可以禳妖凶。
- 传闻其国居大岛，土壤沃饶风俗好。
- 其先徐福诈秦民，采药淹留丱童老。
- 百工五种与之居，至今器玩皆精巧。
- 前朝贡献屡往来，士人往往工词藻。
- 徐福行时书未焚，逸书百篇今尚存。
- 令严不许传中国，举世无人识古文。
- 先王大典藏夷貊，苍波浩荡无通津。
- 令人感激坐流涕，锈澁短刀何足云。

## 拼音
- kun1 yi2 dao4 yuan3 bu2 fu4 tong1 ， shi4 chuan2 qie4 yu4 shui2 neng2 qiong2 。
- bao3 dao1 jin4 chu1 ri4 ben3 guo2 ， yue4 jia3 de2 zhi1 cang1 hai3 dong1 。
- yu2 pi2 zhuang1 tie1 xiang1 mu4 qiao4 ， huang2 bai2 xian2 za2 𨱎 yu3 tong2 。
- bai3 jin1 chuan2 ru4 hao3 shi4 shou3 ， pei4 fu2 ke3 yi3 rang2 yao1 xiong1 。
- chuan2 wen2 qi2 guo2 ju1 da4 dao3 ， tu3 rang3 wo4 rao2 feng1 su2 hao3 。
- qi2 xian1 xu2 fu2 zha4 qin2 min2 ， cai3 yao4 yan1 liu2 guan4 tong2 lao3 。
- bai3 gong1 wu3 zhong3 yu3 zhi1 ju1 ， zhi4 jin1 qi4 wan2 jie1 jing1 qiao3 。
- qian2 chao2 gong4 xian4 lü3 wang3 lai2 ， shi4 ren2 wang3 wang3 gong1 ci2 zao3 。
- xu2 fu2 xing2 shi2 shu1 wei4 fen2 ， yi4 shu1 bai3 pian1 jin1 shang4 cun2 。
- ling4 yan2 bu4 xu3 chuan2 zhong1 guo2 ， ju3 shi4 wu2 ren2 shi2 gu3 wen2 。
- xian1 wang2 da4 dian3 cang2 yi2 mo4 ， cang1 bo1 hao4 dang4 wu2 tong1 jin1 。
- ling4 ren2 gan3 ji1 zuo4 liu2 ti4 ， xiu4 se4 duan3 dao1 he2 zu2 yun2 。

## 注释

## 译文

## 赏析
