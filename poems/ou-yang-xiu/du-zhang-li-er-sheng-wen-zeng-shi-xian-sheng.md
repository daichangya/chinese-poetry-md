---
id: ou-yang-xiu-du-zhang-li-er-sheng-wen-zeng-shi-xian-sheng
title: 读张李二生文赠石先生
titlePinyin: du2 zhang1 li3 er4 sheng1 wen2 zeng4 shi2 xian1 sheng1
titleSlug: du-zhang-li-er-sheng-wen-zeng-shi-xian-sheng
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生二十年东鲁，能使鲁人皆好学。
- 其间张续与李常，剖琢珉石得天璞。
- 大圭虽不假雕瑑，但未磨礲出圭角。
- 二生因是天下宝，岂与先生私褚橐。
- 先生示我何矜夸，手携文编谓新作。
- 得之数日未暇读，意欲百事先屏却。
- 夜归独坐南窗下，寒烛青荧如熠爚。
- 病眸昏涩乍开缄，灿若月星明错落。
- 辞严意正质非俚，古味虽淡醇不薄。
- 千年佛老贼中国，祸福依凭群党恶。
- 拔根掘窟期必尽，有勇无前力何荦。
- 乃知二子果可用，非独词坚由志确。
- 朝廷清明天子圣，阳德汇进群阴剥。
- 大烹养贤有列鼎，岂久师门共藜藿。
- 予惭职谏未能荐，有酒且慰先生酌。

## 拼音
- xian1 sheng1 er4 shi2 nian2 dong1 lu3 ， neng2 shi3 lu3 ren2 jie1 hao4 xue2 。
- qi2 jian1 zhang1 xu4 yu3 li3 chang2 ， pou1 zhuo2 min2 shi2 de2 tian1 pu2 。
- da4 gui1 sui1 bu4 jia3 diao1 zhuan4 ， dan4 wei4 mo2 long2 chu1 gui1 jiao3 。
- er4 sheng1 yin1 shi4 tian1 xia4 bao3 ， qi3 yu3 xian1 sheng1 si1 chu3 tuo2 。
- xian1 sheng1 shi4 wo3 he2 jin1 kua1 ， shou3 xie2 wen2 bian1 wei4 xin1 zuo4 。
- de2 zhi1 shu4 ri4 wei4 xia2 du2 ， yi4 yu4 bai3 shi4 xian1 ping2 que4 。
- ye4 gui1 du2 zuo4 nan2 chuang1 xia4 ， han2 zhu2 qing1 ying2 ru2 yi4 yue4 。
- bing4 mou2 hun1 se4 zha4 kai1 jian1 ， can4 ruo4 yue4 xing1 ming2 cuo4 luo4 。
- ci2 yan2 yi4 zheng4 zhi4 fei1 li3 ， gu3 wei4 sui1 dan4 chun2 bu4 bao2 。
- qian1 nian2 fo2 lao3 zei2 zhong1 guo2 ， huo4 fu2 yi1 ping2 qun2 dang3 e4 。
- ba2 gen1 jue2 ku1 qi1 bi4 jin4 ， you3 yong3 wu2 qian2 li4 he2 luo4 。
- nai3 zhi1 er4 zi3 guo3 ke3 yong4 ， fei1 du2 ci2 jian1 you2 zhi4 que4 。
- chao2 ting2 qing1 ming2 tian1 zi3 sheng4 ， yang2 de2 hui4 jin4 qun2 yin1 bao1 。
- da4 peng1 yang3 xian2 you3 lie4 ding3 ， qi3 jiu3 shi1 men2 gong4 li2 huo4 。
- yu3 can2 zhi2 jian4 wei4 neng2 jian4 ， you3 jiu3 qie3 wei4 xian1 sheng1 zhuo2 。

## 注释

## 译文

## 赏析
