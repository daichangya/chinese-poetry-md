---
id: ou-yang-xiu-he-dui-xue-yi-mei-hua
title: 和对雪忆梅花
titlePinyin: he2 dui4 xue3 yi4 mei2 hua1
titleSlug: he-dui-xue-yi-mei-hua
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔官西陵江峡间，野花红紫多斓斑。
- 惟有寒梅旧所识，异乡每见心依然。
- 为怜花自洛中看，花上蜀鸟啼绵蛮。
- 当时作诗谁唱和，粉蕊自折清香繁。
- 今来把酒对残雪，却忆江上高楼山。
- 群花四时媚者众，何独此树令人攀。
- 穷冬万木立枯死，玉艳独发陵清寒。
- 鲜妍皎如镜里面，绰约对若风中仙。
- 惜哉北地无此树，霰雪漫漫平沙川。
- 徐生随我客此郡，冰霜旅舍逢新年。
- 忆花对雪晨起坐，清诗宝铁裁琅玕。
- 长河风色暖将动，即看绿柳含春烟。
- 寒斋寂寞何以慰，卯杯且醉酣午眠。

## 拼音
- xi1 guan1 xi1 ling2 jiang1 xia2 jian1 ， ye3 hua1 hong2 zi3 duo1 lan2 ban1 。
- wei2 you3 han2 mei2 jiu4 suo3 shi2 ， yi4 xiang1 mei3 jian4 xin1 yi1 ran2 。
- wei4 lian2 hua1 zi4 luo4 zhong1 kan4 ， hua1 shang4 shu3 niao3 ti2 mian2 man2 。
- dang1 shi2 zuo4 shi1 shui2 chang4 he4 ， fen3 rui3 zi4 zhe2 qing1 xiang1 fan2 。
- jin1 lai2 ba3 jiu3 dui4 can2 xue3 ， que4 yi4 jiang1 shang4 gao1 lou2 shan1 。
- qun2 hua1 si4 shi2 mei4 zhe3 zhong4 ， he2 du2 ci3 shu4 ling4 ren2 pan1 。
- qiong2 dong1 wan4 mu4 li4 ku1 si3 ， yu4 yan4 du2 fa1 ling2 qing1 han2 。
- xian1 yan2 jiao3 ru2 jing4 li3 mian4 ， chuo4 yue1 dui4 ruo4 feng1 zhong1 xian1 。
- xi1 zai1 bei3 di4 wu2 ci3 shu4 ， xian4 xue3 man4 man4 ping2 sha1 chuan1 。
- xu2 sheng1 sui2 wo3 ke4 ci3 jun4 ， bing1 shuang1 lü3 she4 feng2 xin1 nian2 。
- yi4 hua1 dui4 xue3 chen2 qi3 zuo4 ， qing1 shi1 bao3 tie3 cai2 lang2 gan1 。
- chang2 he2 feng1 se4 nuan3 jiang1 dong4 ， ji2 kan4 lü4 liu3 han2 chun1 yan1 。
- han2 zhai1 ji4 mo4 he2 yi3 wei4 ， mao3 bei1 qie3 zui4 han1 wu3 mian2 。

## 注释

## 译文

## 赏析
