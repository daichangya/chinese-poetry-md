---
id: ou-yang-xiu-zeng-pan-jing-wen-sou
title: 赠潘景温叟
titlePinyin: zeng4 pan1 jing3 wen1 sou3
titleSlug: zeng-pan-jing-wen-sou
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦卢不世出，俗子相矜夸。
- 治疾不知源，横死纷如麻。
- 番阳奇男子，衣冠本儒家。
- 学本得心诀，照底穷根厓。
- 泠然鉴五藏，曾靡毫厘差。
- 公卿扫榻迎，黄金载盈车。
- 语言无羽翰，飞入万齿牙。
- 相逢京洛下，使我惊且嗟。
- 七年慈母病，庸工口咿哑。
- 恨不早见君，以乞壶中砂。
- 通宵耳高论，饮恨知何涯。
- 瞥然别我去，征途指烟霞。
- 孤云不可留，泪线风中斜。

## 拼音
- qin2 lu2 bu2 shi4 chu1 ， su2 zi3 xiang1 jin1 kua1 。
- zhi4 ji2 bu4 zhi1 yuan2 ， heng2 si3 fen1 ru2 ma2 。
- fan1 yang2 qi2 nan2 zi3 ， yi1 guan1 ben3 ru2 jia1 。
- xue2 ben3 de2 xin1 jue2 ， zhao4 di3 qiong2 gen1 ya2 。
- ling2 ran2 jian4 wu3 cang2 ， ceng2 mi2 hao2 li2 cha4 。
- gong1 qing1 sao3 ta4 ying2 ， huang2 jin1 zai3 ying2 che1 。
- yu3 yan2 wu2 yu3 han4 ， fei1 ru4 wan4 chi3 ya2 。
- xiang1 feng2 jing1 luo4 xia4 ， shi3 wo3 jing1 qie3 jie1 。
- qi1 nian2 ci2 mu3 bing4 ， yong1 gong1 kou3 yi1 ya3 。
- hen4 bu4 zao3 jian4 jun1 ， yi3 qi3 hu2 zhong1 sha1 。
- tong1 xiao1 er3 gao1 lun4 ， yin3 hen4 zhi1 he2 ya2 。
- pie1 ran2 bie2 wo3 qu4 ， zheng1 tu2 zhi3 yan1 xia2 。
- gu1 yun2 bu4 ke3 liu2 ， lei4 xian4 feng1 zhong1 xie2 。

## 注释

## 译文

## 赏析
