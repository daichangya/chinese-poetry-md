---
id: ou-yang-xiu-gu-zheng-zhi-shi-de-xian-suo-ji-shu-ji-shi-bu-sheng-xi-wei-yin-shu-shu-y-8f17ab26
title: 谷正至始得先所寄书及诗不胜喜慰因书数韵奉酬圣俞
titlePinyin: gu3 zheng4 zhi4 shi3 de2 xian1 suo3 ji4 shu1 ji2 shi1 bu2 sheng4 xi3 wei4 yin1 shu1 shu4 yun4 feng4 chou2 sheng4 yu2
titleSlug: gu-zheng-zhi-shi-de-xian-suo-ji-shu-ji-shi-bu-sheng-xi-wei-yin-shu-shu-y-8f17ab26
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒日照深巷，柴门朝尚闭。
- 有客自江来，尺书千里至。
- 启书复何云，但言南北异。
- 南方地常暖，风物称佳丽。
- 梅蘤入新年，兰皋动芳气。
- 乐哉登临兴，岂厌江湖滞。
- 伊予方寂寞，刻苦穷文字。
- 万国会王州，群英驰俊轨。
- 方朔常苦饿，子云非官意。
- 岁暮惨风尘，官闲倦朝市。
- 出处一云别，所思宁可冀。
- 春江有归鴈，但使音书继。

## 拼音
- han2 ri4 zhao4 shen1 xiang4 ， chai2 men2 chao2 shang4 bi4 。
- you3 ke4 zi4 jiang1 lai2 ， chi3 shu1 qian1 li3 zhi4 。
- qi3 shu1 fu4 he2 yun2 ， dan4 yan2 nan2 bei3 yi4 。
- nan2 fang1 di4 chang2 nuan3 ， feng1 wu4 cheng1 jia1 li4 。
- mei2 hua1 ru4 xin1 nian2 ， lan2 gao1 dong4 fang1 qi4 。
- le4 zai1 deng1 lin2 xing1 ， qi3 yan4 jiang1 hu2 zhi4 。
- yi1 yu3 fang1 ji4 mo4 ， ke4 ku3 qiong2 wen2 zi4 。
- wan4 guo2 hui4 wang2 zhou1 ， qun2 ying1 chi2 jun4 gui3 。
- fang1 shuo4 chang2 ku3 e4 ， zi3 yun2 fei1 guan1 yi4 。
- sui4 mu4 can3 feng1 chen2 ， guan1 xian2 juan4 chao2 shi4 。
- chu1 chu4 yi4 yun2 bie2 ， suo3 si1 ning4 ke3 ji4 。
- chun1 jiang1 you3 gui1 yan4 ， dan4 shi3 yin1 shu1 ji4 。

## 注释

## 译文

## 赏析
