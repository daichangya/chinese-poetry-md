---
id: ou-yang-xiu-yan-zhi
title: 颜跖
titlePinyin: yan2 zhi2
titleSlug: yan-zhi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颜回饮瓢水，陋巷卧曲肱。
- 盗跖厌人肝，九州恣横行。
- 回仁而短命，跖寿死免兵。
- 愚夫仰天呼，祸福岂足凭。
- 跖身一腐鼠，死朽化无形。
- 万世尚遭戮，笔诛甚刀刑。
- 思其生所得，豺犬饱臭腥。
- 颜子圣人徒，生知自诚明。
- 惟其生之乐，岂减跖所荣。
- 死也至今在，光辉如日星。
- 譬如埋金玉，不耗精与英。
- 生死得失间，较量谁重轻。
- 善恶理如此，毋尤天不平。

## 拼音
- yan2 hui2 yin3 piao2 shui3 ， lou4 xiang4 wo4 qu1 gong1 。
- dao4 zhi2 yan4 ren2 gan1 ， jiu3 zhou1 zi4 heng2 xing2 。
- hui2 ren2 er2 duan3 ming4 ， zhi2 shou4 si3 mian3 bing1 。
- yu2 fu1 yang3 tian1 hu1 ， huo4 fu2 qi3 zu2 ping2 。
- zhi2 shen1 yi4 fu3 shu3 ， si3 xiu3 hua4 wu2 xing2 。
- wan4 shi4 shang4 zao1 lu4 ， bi3 zhu1 shen4 dao1 xing2 。
- si1 qi2 sheng1 suo3 de2 ， chai2 quan3 bao3 chou4 xing1 。
- yan2 zi3 sheng4 ren2 tu2 ， sheng1 zhi1 zi4 cheng2 ming2 。
- wei2 qi2 sheng1 zhi1 le4 ， qi3 jian3 zhi2 suo3 rong2 。
- si3 ye3 zhi4 jin1 zai4 ， guang1 hui1 ru2 ri4 xing1 。
- pi4 ru2 mai2 jin1 yu4 ， bu2 hao4 jing1 yu3 ying1 。
- sheng1 si3 de2 shi1 jian1 ， jiao4 liang4 shui2 zhong4 qing1 。
- shan4 e4 li3 ru2 ci3 ， wu2 you2 tian1 bu4 ping2 。

## 注释

## 译文

## 赏析
