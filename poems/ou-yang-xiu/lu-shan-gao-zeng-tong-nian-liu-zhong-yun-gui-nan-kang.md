---
id: ou-yang-xiu-lu-shan-gao-zeng-tong-nian-liu-zhong-yun-gui-nan-kang
title: 庐山高赠同年刘中允归南康
titlePinyin: lu2 shan1 gao1 zeng4 tong2 nian2 liu2 zhong1 yun3 gui1 nan2 kang1
titleSlug: lu-shan-gao-zeng-tong-nian-liu-zhong-yun-gui-nan-kang
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山高哉几千仞兮，根盘几百里，巀然屹立乎长江。
- 长江西来走其下，是为扬澜左里兮，洪涛巨浪日夕相舂撞。
- 云消风止水镜浄，泊舟登岸而远望兮。
- 上摩青苍以晻霭，下压后土之鸿厖。
- 试往造乎间兮，攀缘石凳窥空谾。
- 千岩万壑响松桧，悬崖巨石飞流淙。
- 水声聒聒乱人耳，六月飞雪洒石矼。
- 仙翁释子亦往往而逢兮，吾尝恶其学幻而言哤。
- 但见丹霞翠壁远近映楼阁，晨钟暮鼓杳霭罗幡幢。
- 幽花野草不知其名兮，风吹露湿香涧谷，时有白鹤飞来双。
- 幽寻远去不可极，便欲绝世遗纷痝。
- 羡君买田筑室老其下，插秧盈畴兮酿酒盈缸。
- 欲令浮岚暖翠千万状，坐卧常对乎轩窗。
- 君怀磊砢有至宝，世俗不辨珉与玒。
- 策名为吏二十载，青衫白首困一邦。
- 宠荣声利不可以苟屈兮，自非青云白石有深趣，其气兀硉何由降。
- 丈夫壮节似君少，嗟我欲说安得巨笔如长杠。

## 拼音
- lu2 shan1 gao1 zai1 ji3 qian1 ren4 xi1 ， gen1 pan2 ji3 bai3 li3 ， jie2 ran2 yi4 li4 hu1 chang2 jiang1 。
- chang2 jiang1 xi1 lai2 zou3 qi2 xia4 ， shi4 wei4 yang2 lan2 zuo3 li3 xi1 ， hong2 tao1 ju4 lang4 ri4 xi1 xiang1 chong1 zhuang4 。
- yun2 xiao1 feng1 zhi3 shui3 jing4 jing4 ， bo2 zhou1 deng1 an4 er2 yuan3 wang4 xi1 。
- shang4 mo2 qing1 cang1 yi3 an3 ai3 ， xia4 ya1 hou4 tu3 zhi1 hong2 mang2 。
- shi4 wang3 zao4 hu1 jian1 xi1 ， pan1 yuan2 shi2 deng4 kui1 kong1 hong1 。
- qian1 yan2 wan4 he4 xiang3 song1 gui4 ， xuan2 ya2 ju4 shi2 fei1 liu2 cong2 。
- shui3 sheng1 guo1 guo1 luan4 ren2 er3 ， liu4 yue4 fei1 xue3 sa3 shi2 gang1 。
- xian1 weng1 shi4 zi3 yi4 wang3 wang3 er2 feng2 xi1 ， wu2 chang2 e4 qi2 xue2 huan4 er2 yan2 mang2 。
- dan4 jian4 dan1 xia2 cui4 bi4 yuan3 jin4 ying4 lou2 ge2 ， chen2 zhong1 mu4 gu3 yao3 ai3 luo2 fan1 zhuang4 。
- you1 hua1 ye3 cao3 bu4 zhi1 qi2 ming2 xi1 ， feng1 chui1 lu4 shi1 xiang1 jian4 gu3 ， shi2 you3 bai2 he4 fei1 lai2 shuang1 。
- you1 xun2 yuan3 qu4 bu4 ke3 ji2 ， bian4 yu4 jue2 shi4 yi2 fen1 mang2 。
- xian4 jun1 mai3 tian2 zhu4 shi4 lao3 qi2 xia4 ， cha1 yang1 ying2 chou2 xi1 niang4 jiu3 ying2 gang1 。
- yu4 ling4 fu2 lan2 nuan3 cui4 qian1 wan4 zhuang4 ， zuo4 wo4 chang2 dui4 hu1 xuan1 chuang1 。
- jun1 huai2 lei3 luo3 you3 zhi4 bao3 ， shi4 su2 bu2 bian4 min2 yu3 hong2 。
- ce4 ming2 wei4 li4 er4 shi2 zai3 ， qing1 shan1 bai2 shou3 kun4 yi4 bang1 。
- chong3 rong2 sheng1 li4 bu4 ke3 yi3 gou3 qu1 xi1 ， zi4 fei1 qing1 yun2 bai2 shi2 you3 shen1 qu4 ， qi2 qi4 wu4 lu4 he2 you2 jiang4 。
- zhang4 fu0 zhuang4 jie2 si4 jun1 shao3 ， jie1 wo3 yu4 shuo1 an1 de2 ju4 bi3 ru2 chang2 gang4 。

## 注释

## 译文

## 赏析
