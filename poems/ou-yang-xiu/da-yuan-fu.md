---
id: ou-yang-xiu-da-yuan-fu
title: 答原父
titlePinyin: da2 yuan2 fu4
titleSlug: da-yuan-fu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎歊鬰然蒸，午景炽方燄。
- 子来清风兴，萧萧吹几簟。
- 又如沃琼浆，遽饮不知厌。
- 嗟予学苦晚，白首困铅椠。
- 危疑奚所质，孔孟久已窆。
- 群儒窒自私，惟子通且赡。
- 幸时丐赢余，屡得饱饥歉。
- 严严春秋经，大法谁改觇。
- 三才失纲纪，五代极昏垫。
- 盗窃恣胠箧，英雄争奋劒。
- 兴亡两仓卒，事迹多遗欠。
- 才能纪成败，岂暇诛奸僭。
- 闻见患孤寡，是非谁证验。
- 尝欣同好恶，遂乞指瑕玷。
- 反蒙华衮襃，如誉嫫母艳。
- 救非当在早，已暴何由敛。
- 苟能哀废痼，其可惜针砭。
- 风舲或许邀，湖绿方濪濪。

## 拼音
- yan2 xiao1 yu4 ran2 zheng1 ， wu3 jing3 chi4 fang1 yan4 。
- zi3 lai2 qing1 feng1 xing1 ， xiao1 xiao1 chui1 ji3 dian4 。
- you4 ru2 wo4 qiong2 jiang1 ， ju4 yin3 bu4 zhi1 yan4 。
- jie1 yu3 xue2 ku3 wan3 ， bai2 shou3 kun4 qian1 qian4 。
- wei1 yi2 xi1 suo3 zhi4 ， kong3 meng4 jiu3 yi3 bian3 。
- qun2 ru2 zhi4 zi4 si1 ， wei2 zi3 tong1 qie3 shan4 。
- xing4 shi2 gai4 ying2 yu2 ， lü3 de2 bao3 ji1 qian4 。
- yan2 yan2 chun1 qiu1 jing1 ， da4 fa3 shui2 gai3 chan1 。
- san1 cai2 shi1 gang1 ji4 ， wu3 dai4 ji2 hun1 dian4 。
- dao4 qie4 zi4 qu1 qie4 ， ying1 xiong2 zheng1 fen4 jian4 。
- xing1 wang2 liang3 cang1 cu4 ， shi4 ji4 duo1 yi2 qian4 。
- cai2 neng2 ji4 cheng2 bai4 ， qi3 xia2 zhu1 jian1 jian4 。
- wen2 jian4 huan4 gu1 gua3 ， shi4 fei1 shui2 zheng4 yan4 。
- chang2 xin1 tong2 hao4 wu4 ， sui4 qi3 zhi3 xia2 dian4 。
- fan3 meng2 hua2 gun3 bao1 ， ru2 yu4 mo2 mu3 yan4 。
- jiu4 fei1 dang1 zai4 zao3 ， yi3 bao4 he2 you2 lian3 。
- gou3 neng2 ai1 fei4 gu4 ， qi2 ke3 xi1 zhen1 bian1 。
- feng1 ling2 huo4 xu3 yao1 ， hu2 lü4 fang1 qing4 qing4 。

## 注释

## 译文

## 赏析
