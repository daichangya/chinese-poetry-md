---
id: ou-yang-xiu-song-zi-ye
title: 送子野
titlePinyin: song4 zi3 ye3
titleSlug: song-zi-ye
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四时惨舒不可调，冬夏寒暑易鬰陶。
- 春阳著物大软媚，独有秋节最劲豪。
- 金方坚刚屏炎瘴，兑气高爽清风飚。
- 烟霞破散灏气豁，山河震发地脉摇。
- 天开宝鉴露寒月，海拍积雪卷怒潮。
- 光辉通透夺星耀，蟠潜惊奋鬭蜃蛟。
- 高楼精爽毛发竦，壮怀直恐冲斗杓。
- 欲飞轻衣上拂汉，拟乘王气戏鹭涛。
- 念时文法密于织，覊縻束缚不自聊。
- 岂无策议献人主，扼持舌在口已胶。
- 当秋且幸际轩豁，谁能儿女听螗蜩。
- 君方壮岁襟宇快，名声乐与家声高。
- 轻舟从游山川底，诗酒合兴皆翘翘。
- 堪嗟宋玉自悲搅，可并张翰同逍遥。
- 功名富贵有时到，忍把壮节良辰消。

## 拼音
- si4 shi2 can3 shu1 bu4 ke3 tiao2 ， dong1 xia4 han2 shu3 yi4 yu4 tao2 。
- chun1 yang2 zhu4 wu4 da4 ruan3 mei4 ， du2 you3 qiu1 jie2 zui4 jin4 hao2 。
- jin1 fang1 jian1 gang1 ping2 yan2 zhang4 ， dui4 qi4 gao1 shuang3 qing1 feng1 biao1 。
- yan1 xia2 po4 san4 hao4 qi4 huo1 ， shan1 he2 zhen4 fa1 di4 mai4 yao2 。
- tian1 kai1 bao3 jian4 lu4 han2 yue4 ， hai3 pai1 ji1 xue3 juan4 nu4 chao2 。
- guang1 hui1 tong1 tou4 duo2 xing1 yao4 ， pan2 qian2 jing1 fen4 dou4 shen4 jiao1 。
- gao1 lou2 jing1 shuang3 mao2 fa4 song3 ， zhuang4 huai2 zhi2 kong3 chong1 dou4 shao2 。
- yu4 fei1 qing1 yi1 shang4 fu2 han4 ， ni3 cheng2 wang2 qi4 xi4 lu4 tao1 。
- nian4 shi2 wen2 fa3 mi4 yu2 zhi1 ， ji1 mi2 shu4 fu4 bu2 zi4 liao2 。
- qi3 wu2 ce4 yi4 xian4 ren2 zhu3 ， e4 chi2 she2 zai4 kou3 yi3 jiao1 。
- dang1 qiu1 qie3 xing4 ji4 xuan1 huo1 ， shui2 neng2 er2 nü3 ting1 tang2 tiao2 。
- jun1 fang1 zhuang4 sui4 jin1 yu3 kuai4 ， ming2 sheng1 yue4 yu3 jia1 sheng1 gao1 。
- qing1 zhou1 cong2 you2 shan1 chuan1 di3 ， shi1 jiu3 he2 xing1 jie1 qiao4 qiao4 。
- kan1 jie1 song4 yu4 zi4 bei1 jiao3 ， ke3 bing4 zhang1 han4 tong2 xiao1 yao2 。
- gong1 ming2 fu4 gui4 you3 shi2 dao4 ， ren3 ba3 zhuang4 jie2 liang2 chen2 xiao1 。

## 注释

## 译文

## 赏析
