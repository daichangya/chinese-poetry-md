---
id: ou-yang-xiu-han-gong-yue-gu-tang
title: 韩公阅古堂
titlePinyin: han2 gong1 yue4 gu3 tang2
titleSlug: han-gong-yue-gu-tang
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兵闲四十年，士不识金革。
- 水旱数千里，民流谁垦辟。
- 公初来视之，嘻此乃予责。
- 将法多益办，万千由十百。
- 整齐谈笑间，进退有寸尺。
- 曰此易为耳，在吾绳与墨。
- 天成而地出，古所重民食。
- 贮储非一朝，人命在旦夕。
- 惟兹将奈何，敢不竭吾力。
- 木牛尚可运，玉罄犹走籴。
- 因难乃见材，不止将有得。
- 公言初未信，终岁考成绩。
- 骄墯识恩威，讴吟起羸瘠。
- 貔貅著行伍，仓廪饱堆积。
- 文章娱闲暇，传记寻往昔。
- 英英文与武，粲粲图四壁。
- 酒令列诸将，谈锋摧辩客。
- 周旋顾视间，是不为无益。
- 循吏一州守，将军万夫敌。
- 于公岂止然，事业本夔稷。
- 富寿及黎庶，威名慑夷狄。
- 当归庙堂上，有位久虚席。
- 大匠不挥斧，众工随指画。
- 众容任群材，文武各以职。

## 拼音
- bing1 xian2 si4 shi2 nian2 ， shi4 bu4 shi2 jin1 ge2 。
- shui3 han4 shu4 qian1 li3 ， min2 liu2 shui2 ken3 pi4 。
- gong1 chu1 lai2 shi4 zhi1 ， xi1 ci3 nai3 yu3 ze2 。
- jiang1 fa3 duo1 yi4 ban4 ， wan4 qian1 you2 shi2 bai3 。
- zheng3 qi2 tan2 xiao4 jian1 ， jin4 tui4 you3 cun4 chi3 。
- yue1 ci3 yi4 wei4 er3 ， zai4 wu2 sheng2 yu3 mo4 。
- tian1 cheng2 er2 di4 chu1 ， gu3 suo3 zhong4 min2 shi2 。
- zhu4 chu3 fei1 yi4 chao2 ， ren2 ming4 zai4 dan4 xi1 。
- wei2 zi1 jiang1 nai4 he2 ， gan3 bu4 jie2 wu2 li4 。
- mu4 niu2 shang4 ke3 yun4 ， yu4 qing4 you2 zou3 di2 。
- yin1 nan2 nai3 jian4 cai2 ， bu4 zhi3 jiang1 you3 de2 。
- gong1 yan2 chu1 wei4 xin4 ， zhong1 sui4 kao3 cheng2 ji4 。
- jiao1 duo4 shi2 en1 wei1 ， ou1 yin2 qi3 lei2 ji2 。
- pi2 xiu1 zhu4 hang2 wu3 ， cang1 lin3 bao3 dui1 ji1 。
- wen2 zhang1 yu2 xian2 xia2 ， zhuan4 ji4 xun2 wang3 xi1 。
- ying1 ying1 wen2 yu3 wu3 ， can4 can4 tu2 si4 bi4 。
- jiu3 ling4 lie4 zhu1 jiang1 ， tan2 feng1 cui1 bian4 ke4 。
- zhou1 xuan2 gu4 shi4 jian1 ， shi4 bu2 wei4 wu2 yi4 。
- xun2 li4 yi4 zhou1 shou3 ， jiang1 jun1 wan4 fu1 di2 。
- yu2 gong1 qi3 zhi3 ran2 ， shi4 ye4 ben3 kui2 ji4 。
- fu4 shou4 ji2 li2 shu4 ， wei1 ming2 she4 yi2 di2 。
- dang1 gui1 miao4 tang2 shang4 ， you3 wei4 jiu3 xu1 xi2 。
- da4 jiang4 bu4 hui1 fu3 ， zhong4 gong1 sui2 zhi3 hua4 。
- zhong4 rong2 ren4 qun2 cai2 ， wen2 wu3 ge4 yi3 zhi2 。

## 注释

## 译文

## 赏析
