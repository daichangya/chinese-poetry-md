---
id: ou-yang-xiu-da-zhu-shen-bu-huang-shi
title: 答朱宷捕蝗诗
titlePinyin: da2 zhu1 shen3 bu3 huang2 shi1
titleSlug: da-zhu-shen-bu-huang-shi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 捕蝗之术世所非，欲究此语兴于谁。
- 或云丰凶岁有数，天孽未可人力支。
- 或言蝗多不易捕，驱民入野践其畦。
- 因之奸吏恣贪扰，户到头敛无一遗。
- 蝗灾食苗民自苦，吏虐民苗皆被之。
- 吾嗟此语祗知一，不究其本论其皮。
- 驱虽不尽胜养患，昔人固已决不疑。
- 秉蟊投火况旧法，古之去恶犹如斯。
- 既多而捕诚未易，其失安在常由迟。
- 诜诜最说子孙众，为腹所孕多蜫蚳。
- 始生朝亩暮已顷，化一为百无根涯。
- 口含锋刃疾风雨，毒肠不满疑常饥。
- 高原下湿不知数，进退整若随金鼙。
- 嗟兹羽孽物共恶，不知造化其谁尸。
- 大凡万事悉如此，祸当早绝防其微。
- 蝇头出土不急捕，羽翼已就功难施。
- 只惊群飞自天下，不究生子由山陂。
- 官书立法空太峻，吏愚畏罚反自欺。
- 盖藏十不敢申一，上心虽恻何由知。
- 不如宽法择良令，告蝗不隐捕以时。
- 今苗因捕虽践死，明岁犹免为蝝菑。
- 吾尝捕蝗见其事，较以利害曾深思。
- 官钱二十买一斗，示以明信民争驰。
- 歛微成众在人力，顷刻露积如京坻。
- 乃知孽虫虽甚众，嫉恶苟锐无难为。
- 往时姚崇用此议，诚哉贤相得所宜。
- 因吟君赠广其说，为我持之告采诗。

## 拼音
- bu3 huang2 zhi1 shu4 shi4 suo3 fei1 ， yu4 jiu1 ci3 yu3 xing1 yu2 shui2 。
- huo4 yun2 feng1 xiong1 sui4 you3 shu4 ， tian1 nie4 wei4 ke3 ren2 li4 zhi1 。
- huo4 yan2 huang2 duo1 bu2 yi4 bu3 ， qu1 min2 ru4 ye3 jian4 qi2 qi2 。
- yin1 zhi1 jian1 li4 zi4 tan1 rao3 ， hu4 dao4 tou2 lian3 wu2 yi4 yi2 。
- huang2 zai1 shi2 miao2 min2 zi4 ku3 ， li4 nüe4 min2 miao2 jie1 bei4 zhi1 。
- wu2 jie1 ci3 yu3 zhi1 zhi1 yi1 ， bu4 jiu1 qi2 ben3 lun4 qi2 pi2 。
- qu1 sui1 bu2 jin4 sheng4 yang3 huan4 ， xi1 ren2 gu4 yi3 jue2 bu4 yi2 。
- bing3 mao2 tou2 huo3 kuang4 jiu4 fa3 ， gu3 zhi1 qu4 e4 you2 ru2 si1 。
- ji4 duo1 er2 bu3 cheng2 wei4 yi4 ， qi2 shi1 an1 zai4 chang2 you2 chi2 。
- shen1 shen1 zui4 shuo1 zi3 sun1 zhong4 ， wei4 fu4 suo3 yun4 duo1 kun1 chi2 。
- shi3 sheng1 chao2 mu3 mu4 yi3 qing3 ， hua4 yi2 wei4 bai3 wu2 gen1 ya2 。
- kou3 han2 feng1 ren4 ji2 feng1 yu3 ， du2 chang2 bu4 man3 yi2 chang2 ji1 。
- gao1 yuan2 xia4 shi1 bu4 zhi1 shu4 ， jin4 tui4 zheng3 ruo4 sui2 jin1 pi2 。
- jie1 zi1 yu3 nie4 wu4 gong4 e4 ， bu4 zhi1 zao4 hua4 qi2 shui2 shi1 。
- da4 fan2 wan4 shi4 xi1 ru2 ci3 ， huo4 dang1 zao3 jue2 fang2 qi2 wei1 。
- ying2 tou2 chu1 tu3 bu4 ji2 bu3 ， yu3 yi4 yi3 jiu4 gong1 nan2 shi1 。
- zhi1 jing1 qun2 fei1 zi4 tian1 xia4 ， bu4 jiu1 sheng1 zi3 you2 shan1 bei1 。
- guan1 shu1 li4 fa3 kong1 tai4 jun4 ， li4 yu2 wei4 fa2 fan3 zi4 qi1 。
- gai4 cang2 shi2 bu4 gan3 shen1 yi1 ， shang4 xin1 sui1 ce4 he2 you2 zhi1 。
- bu4 ru2 kuan1 fa3 ze2 liang2 ling4 ， gao4 huang2 bu4 yin3 bu3 yi3 shi2 。
- jin1 miao2 yin1 bu3 sui1 jian4 si3 ， ming2 sui4 you2 mian3 wei4 yuan2 zi1 。
- wu2 chang2 bu3 huang2 jian4 qi2 shi4 ， jiao4 yi3 li4 hai4 ceng2 shen1 si1 。
- guan1 qian2 er4 shi2 mai3 yi4 dou3 ， shi4 yi3 ming2 xin4 min2 zheng1 chi2 。
- lian3 wei1 cheng2 zhong4 zai4 ren2 li4 ， qing3 ke4 lu4 ji1 ru2 jing1 di3 。
- nai3 zhi1 nie4 chong2 sui1 shen4 zhong4 ， ji2 e4 gou3 rui4 wu2 nan2 wei2 。
- wang3 shi2 yao2 chong2 yong4 ci3 yi4 ， cheng2 zai1 xian2 xiang1 de2 suo3 yi2 。
- yin1 yin2 jun1 zeng4 guang3 qi2 shuo1 ， wei4 wo3 chi2 zhi1 gao4 cai3 shi1 。

## 注释

## 译文

## 赏析
