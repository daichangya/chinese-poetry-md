---
id: ou-yang-xiu-song-xing-yang-wei-zhu-bo
title: 送荥阳魏主簿
titlePinyin: song4 xing2 yang2 wei4 zhu3 bo2
titleSlug: song-xing-yang-wei-zhu-bo
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卓荦东都子，姓名闻十年。
- 穷冬雪塞空，千里至我门。
- 子足未及阈，我衣惊倒颠。
- 仆童相视疑，寮吏或不然。
- 俛首鹄鹤啄，进趋凫鴈联。
- 青衫靴两脚，言色倩以温。
- 于公门岂少，乃独得公懽。
- 受知固不易，知士诚尤难。
- 我思屈童吏，俗辩难以言。
- 觞豆及嘉节，高堂列群贤。
- 文章看落笔，论议驰后先。
- 破石出至宝，决高泻长川。
- 光晖相磨晻，浩渺肆波澜。
- 寮吏媿我叹，仆童恪生颜。
- 我顾寮吏嘻，士岂以此观。
- 此聊为戏耳，以惊仆童昏。
- 士欲见其守，视其居贱贫。
- 欲知其所趋，试以义利干。
- 我始识其面，已窥其肺肝。
- 礼有来必往，木瓜报琅玕。
- 十年思见之，一日舍我还。
- 何用慰离居，赠子以短篇。

## 拼音
- zhuo2 luo4 dong1 du1 zi3 ， xing4 ming2 wen2 shi2 nian2 。
- qiong2 dong1 xue3 sai1 kong1 ， qian1 li3 zhi4 wo3 men2 。
- zi3 zu2 wei4 ji2 yu4 ， wo3 yi1 jing1 dao3 dian1 。
- pu2 tong2 xiang1 shi4 yi2 ， liao2 li4 huo4 bu4 ran2 。
- fu3 shou3 hu2 he4 zhuo2 ， jin4 qu1 fu2 yan4 lian2 。
- qing1 shan1 xue1 liang3 jiao3 ， yan2 se4 qian4 yi3 wen1 。
- yu2 gong1 men2 qi3 shao3 ， nai3 du2 de2 gong1 huan1 。
- shou4 zhi1 gu4 bu2 yi4 ， zhi1 shi4 cheng2 you2 nan2 。
- wo3 si1 qu1 tong2 li4 ， su2 bian4 nan2 yi3 yan2 。
- shang1 dou4 ji2 jia1 jie2 ， gao1 tang2 lie4 qun2 xian2 。
- wen2 zhang1 kan4 luo4 bi3 ， lun4 yi4 chi2 hou4 xian1 。
- po4 shi2 chu1 zhi4 bao3 ， jue2 gao1 xie4 chang2 chuan1 。
- guang1 hui1 xiang1 mo2 an3 ， hao4 miao3 si4 bo1 lan2 。
- liao2 li4 kui4 wo3 tan4 ， pu2 tong2 ke4 sheng1 yan2 。
- wo3 gu4 liao2 li4 xi1 ， shi4 qi3 yi3 ci3 guan1 。
- ci3 liao2 wei4 xi4 er3 ， yi3 jing1 pu2 tong2 hun1 。
- shi4 yu4 jian4 qi2 shou3 ， shi4 qi2 ju1 jian4 pin2 。
- yu4 zhi1 qi2 suo3 qu1 ， shi4 yi3 yi4 li4 gan1 。
- wo3 shi3 shi2 qi2 mian4 ， yi3 kui1 qi2 fei4 gan1 。
- li3 you3 lai2 bi4 wang3 ， mu4 gua1 bao4 lang2 gan1 。
- shi2 nian2 si1 jian4 zhi1 ， yi2 ri4 she4 wo3 hai2 。
- he2 yong4 wei4 li2 ju1 ， zeng4 zi3 yi3 duan3 pian1 。

## 注释

## 译文

## 赏析
