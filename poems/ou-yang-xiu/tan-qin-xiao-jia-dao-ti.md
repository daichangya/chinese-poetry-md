---
id: ou-yang-xiu-tan-qin-xiao-jia-dao-ti
title: 弹琴效贾岛体
titlePinyin: tan2 qin2 xiao4 jia3 dao3 ti3
titleSlug: tan-qin-xiao-jia-dao-ti
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人不可见，古人琴可弹。
- 弹为古曲声，如与古人言。
- 琴声虽可听，琴意谁能论。
- 横琴置床头，当午曝背眠。
- 梦见一丈夫，严严古衣冠。
- 登床取之坐，调作南风弦。
- 一奏风雨来，再鼓变云烟。
- 鸟兽尽嘤鸣，草木亦滋蕃。
- 乃知太古时，未远可追还。
- 方彼梦中乐，心知口难传。
- 既觉失其人，起坐涕汍澜。

## 拼音
- gu3 ren2 bu4 ke3 jian4 ， gu3 ren2 qin2 ke3 tan2 。
- tan2 wei4 gu3 qu3 sheng1 ， ru2 yu3 gu3 ren2 yan2 。
- qin2 sheng1 sui1 ke3 ting1 ， qin2 yi4 shui2 neng2 lun4 。
- heng2 qin2 zhi4 chuang2 tou2 ， dang1 wu3 pu4 bei4 mian2 。
- meng4 jian4 yi2 zhang4 fu0 ， yan2 yan2 gu3 yi1 guan1 。
- deng1 chuang2 qu3 zhi1 zuo4 ， tiao2 zuo4 nan2 feng1 xian2 。
- yi2 zou4 feng1 yu3 lai2 ， zai4 gu3 bian4 yun2 yan1 。
- niao3 shou4 jin4 ying1 ming2 ， cao3 mu4 yi4 zi1 fan1 。
- nai3 zhi1 tai4 gu3 shi2 ， wei4 yuan3 ke3 zhui1 hai2 。
- fang1 bi3 meng4 zhong1 le4 ， xin1 zhi1 kou3 nan2 chuan2 。
- ji4 jue2 shi1 qi2 ren2 ， qi3 zuo4 ti4 wan2 lan2 。

## 注释

## 译文

## 赏析
