---
id: ou-yang-xiu-da-mei-sheng-yu-da-yu-jian-ji
title: 答梅圣俞大雨见寄
titlePinyin: da2 mei2 sheng4 yu2 da4 yu3 jian4 ji4
titleSlug: da-mei-sheng-yu-da-yu-jian-ji
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夕云若颓山，夜雨如决渠。
- 俄然见青天，燄燄升蟾蜍。
- 倏忽阴气生，四面如吹嘘。
- 狂雷走昏黑，惊电照夔魖。
- 搜寻起龙蛰，下击墓与墟。
- 雷声每轩轰，雨势随疾徐。
- 初若浩莫止，俄收閴无余。
- 但挂千丈虹，紫翠横空虚。
- 顷刻百变态，晦明谁卷舒。
- 岂知下土人，水潦没襟裾。
- 扰扰泥淖中，无异鸭与猪。
- 嗟我来京师，庇身无弊庐。
- 闲坊僦古屋，卑陋杂里闾。
- 邻注涌沟窦，街流溢庭除。
- 出门愁浩渺，闭户恐为潴。
- 墙壁豁四达，幸家无贮储。
- 虾蟇鸣灶下，老妇但欷歔。
- 九门绝来薪，朝爨欲毁车。
- 压溺委性命，焉能顾图书。
- 乃知生尧时，未免忧为鱼。
- 梅子犹念我，寄声忧我居。
- 慰我以新篇，琅琅比琼琚。
- 官闲行能薄，补益愧空疎。
- 岁月行晚矣，江湖盍归欤。
- 吾居传邮尔，此计岂踌躇。

## 拼音
- xi1 yun2 ruo4 tui2 shan1 ， ye4 yu3 ru2 jue2 qu2 。
- e2 ran2 jian4 qing1 tian1 ， yan4 yan4 sheng1 chan2 chu2 。
- shu1 hu1 yin1 qi4 sheng1 ， si4 mian4 ru2 chui1 xu1 。
- kuang2 lei2 zou3 hun1 hei1 ， jing1 dian4 zhao4 kui2 xu1 。
- sou1 xun2 qi3 long2 zhe2 ， xia4 ji1 mu4 yu3 xu1 。
- lei2 sheng1 mei3 xuan1 hong1 ， yu3 shi4 sui2 ji2 xu2 。
- chu1 ruo4 hao4 mo4 zhi3 ， e2 shou1 qu4 wu2 yu2 。
- dan4 gua4 qian1 zhang4 hong2 ， zi3 cui4 heng2 kong1 xu1 。
- qing3 ke4 bai3 bian4 tai4 ， hui4 ming2 shui2 juan4 shu1 。
- qi3 zhi1 xia4 tu3 ren2 ， shui3 liao2 mei2 jin1 ju1 。
- rao3 rao3 ni2 nao4 zhong1 ， wu2 yi4 ya1 yu3 zhu1 。
- jie1 wo3 lai2 jing1 shi1 ， bi4 shen1 wu2 bi4 lu2 。
- xian2 fang1 jiu4 gu3 wu1 ， bei1 lou4 za2 li3 lü2 。
- lin2 zhu4 yong3 gou1 dou4 ， jie1 liu2 yi4 ting2 chu2 。
- chu1 men2 chou2 hao4 miao3 ， bi4 hu4 kong3 wei4 zhu1 。
- qiang2 bi4 huo1 si4 da2 ， xing4 jia1 wu2 zhu4 chu3 。
- xia1 ma2 ming2 zao4 xia4 ， lao3 fu4 dan4 xi1 xu1 。
- jiu3 men2 jue2 lai2 xin1 ， chao2 cuan4 yu4 hui3 che1 。
- ya1 ni4 wei3 xing4 ming4 ， yan1 neng2 gu4 tu2 shu1 。
- nai3 zhi1 sheng1 yao2 shi2 ， wei4 mian3 you1 wei4 yu2 。
- mei2 zi3 you2 nian4 wo3 ， ji4 sheng1 you1 wo3 ju1 。
- wei4 wo3 yi3 xin1 pian1 ， lang2 lang2 bi3 qiong2 ju1 。
- guan1 xian2 xing2 neng2 bao2 ， bu3 yi4 kui4 kong1 shu1 。
- sui4 yue4 xing2 wan3 yi3 ， jiang1 hu2 he2 gui1 yu2 。
- wu2 ju1 chuan2 you2 er3 ， ci3 ji4 qi3 chou2 chu2 。

## 注释

## 译文

## 赏析
