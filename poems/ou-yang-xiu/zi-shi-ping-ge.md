---
id: ou-yang-xiu-zi-shi-ping-ge
title: 紫石屏歌
titlePinyin: zi3 shi2 ping2 ge1
titleSlug: zi-shi-ping-ge
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月从海底来，行上天东南。
- 正当天中时，下照千丈潭。
- 潭心无风月不动，倒影射入紫石岩。
- 月光水洁石莹浄，感此阴魄来中潜。
- 自从月入此石中，天有两曜分为三。
- 清光万古不磨灭，天地至宝难藏缄。
- 天公呼雷公，夜持巨斧隳崭岩。
- 堕此一片落千仞，皎然寒镜在玉匳。
- 虾蟇白兔走天上，空留桂影犹杉杉。
- 景山得之惜不得，赠我意与千金兼。
- 自云每到月满时，石在暗室光出簷。
- 大哉天地间，万怪难悉谈。
- 嗟予不度量，每事思穷探。
- 欲将两耳目所及，而与造化争毫纤。
- 煌煌三辰行，日月尤尊严。
- 若令下与物为比，扰扰万类将谁瞻。
- 不然此石竟何物，有口欲说嗟如钳。
- 吾奇苏子胸，罗列万象中包含。
- 不惟胸宽胆亦大，屡出言语惊愚凡。
- 自吾得此石，未见苏子心怀惭。
- 不经老匠先指决，有手谁改施镌镵。
- 呼工画石持寄似，幸子留意其无谦。

## 拼音
- yue4 cong2 hai3 di3 lai2 ， xing2 shang4 tian1 dong1 nan2 。
- zheng4 dang1 tian1 zhong1 shi2 ， xia4 zhao4 qian1 zhang4 tan2 。
- tan2 xin1 wu2 feng1 yue4 bu2 dong4 ， dao3 ying3 she4 ru4 zi3 shi2 yan2 。
- yue4 guang1 shui3 jie2 shi2 ying2 jing4 ， gan3 ci3 yin1 po4 lai2 zhong1 qian2 。
- zi4 cong2 yue4 ru4 ci3 shi2 zhong1 ， tian1 you3 liang3 yao4 fen1 wei2 san1 。
- qing1 guang1 wan4 gu3 bu4 mo2 mie4 ， tian1 di4 zhi4 bao3 nan2 cang2 jian1 。
- tian1 gong1 hu1 lei2 gong1 ， ye4 chi2 ju4 fu3 hui1 zhan3 yan2 。
- duo4 ci3 yi2 pian4 luo4 qian1 ren4 ， jiao3 ran2 han2 jing4 zai4 yu4 lian2 。
- xia1 ma2 bai2 tu4 zou3 tian1 shang4 ， kong1 liu2 gui4 ying3 you2 shan1 shan1 。
- jing3 shan1 de2 zhi1 xi1 bu4 de2 ， zeng4 wo3 yi4 yu3 qian1 jin1 jian1 。
- zi4 yun2 mei3 dao4 yue4 man3 shi2 ， shi2 zai4 an4 shi4 guang1 chu1 yan2 。
- da4 zai1 tian1 di4 jian1 ， wan4 guai4 nan2 xi1 tan2 。
- jie1 yu3 bu2 du4 liang4 ， mei3 shi4 si1 qiong2 tan4 。
- yu4 jiang1 liang3 er3 mu4 suo3 ji2 ， er2 yu3 zao4 hua4 zheng1 hao2 xian1 。
- huang2 huang2 san1 chen2 xing2 ， ri4 yue4 you2 zun1 yan2 。
- ruo4 ling4 xia4 yu3 wu4 wei4 bi3 ， rao3 rao3 wan4 lei4 jiang1 shui2 zhan1 。
- bu4 ran2 ci3 shi2 jing4 he2 wu4 ， you3 kou3 yu4 shuo1 jie1 ru2 qian2 。
- wu2 qi2 su1 zi3 xiong1 ， luo2 lie4 wan4 xiang4 zhong1 bao1 han2 。
- bu4 wei2 xiong1 kuan1 dan3 yi4 da4 ， lü3 chu1 yan2 yu3 jing1 yu2 fan2 。
- zi4 wu2 de2 ci3 shi2 ， wei4 jian4 su1 zi3 xin1 huai2 can2 。
- bu4 jing1 lao3 jiang4 xian1 zhi3 jue2 ， you3 shou3 shui2 gai3 shi1 juan1 chan2 。
- hu1 gong1 hua4 shi2 chi2 ji4 si4 ， xing4 zi3 liu2 yi4 qi2 wu2 qian1 。

## 注释

## 译文

## 赏析
