---
id: ou-yang-xiu-zi-qi-jiang-shan-xing-zhi-ping-lu-yi-wu-yan-er-shi-si-yun
title: 自岐江山行至平陆驿五言二十四韵
titlePinyin: zi4 qi2 jiang1 shan1 xing2 zhi4 ping2 lu4 yi4 wu3 yan2 er4 shi2 si4 yun4
titleSlug: zi-qi-jiang-shan-xing-zhi-ping-lu-yi-wu-yan-er-shi-si-yun
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岐江望平陆，百里千余岭。
- 萧条断烟火，莽苍无人境。
- 峰峦互前后，南北失壬丙。
- 天秋云愈高，木落岁方冷。
- 水涉愁蜮射，林行忧虎猛。
- 万仞悬岩崖，一彴履枯梗。
- 缘危类猨猱，陷淖若蛙黾。
- 腰舆惧倾扑，烦马倦鞭警。
- 攀跻诚畏涂，习俗羡蛮犷。
- 度隘足虽踠，因高目还骋。
- 九野画荆衡，群山乱巫郢。
- 烟岚互明灭，点缀成图屏。
- 时时度深谷，往往得佳景。
- 翠树鬰如盖，飞泉溜垂绠。
- 幽花乱黄紫，蒨粲弄光影。
- 山鸟啭成歌，寒蜩嘒如哽。
- 登临虽云劳，巨细得周省。
- 晨装趁徒旅，夕宿访闾井。
- 村暗水茫茫，鸡鸣星耿耿。
- 登高近佳节，归思时引领。
- 谿菊荐山罇，田𫛪佐烹鼎。
- 家近梦先归，夜寒衾屡整。
- 崎岖念行役，昔宿已为永。
- 岂如江上舟，棹歌方酩酊。

## 拼音
- qi2 jiang1 wang4 ping2 lu4 ， bai3 li3 qian1 yu2 ling3 。
- xiao1 tiao2 duan4 yan1 huo3 ， mang3 cang1 wu2 ren2 jing4 。
- feng1 luan2 hu4 qian2 hou4 ， nan2 bei3 shi1 ren2 bing3 。
- tian1 qiu1 yun2 yu4 gao1 ， mu4 luo4 sui4 fang1 leng3 。
- shui3 she4 chou2 yu4 she4 ， lin2 xing2 you1 hu3 meng3 。
- wan4 ren4 xuan2 yan2 ya2 ， yi4 zhuo2 lü3 ku1 geng3 。
- yuan2 wei1 lei4 yuan2 nao2 ， xian4 nao4 ruo4 wa1 mian3 。
- yao1 yu2 ju4 qing1 pu1 ， fan2 ma3 juan4 bian1 jing3 。
- pan1 ji1 cheng2 wei4 tu2 ， xi2 su2 xian4 man2 guang3 。
- du4 ai4 zu2 sui1 wan3 ， yin1 gao1 mu4 hai2 cheng3 。
- jiu3 ye3 hua4 jing1 heng2 ， qun2 shan1 luan4 wu1 ying3 。
- yan1 lan2 hu4 ming2 mie4 ， dian3 zhui4 cheng2 tu2 ping2 。
- shi2 shi2 du4 shen1 gu3 ， wang3 wang3 de2 jia1 jing3 。
- cui4 shu4 yu4 ru2 gai4 ， fei1 quan2 liu1 chui2 geng3 。
- you1 hua1 luan4 huang2 zi3 ， qian4 can4 nong4 guang1 ying3 。
- shan1 niao3 zhuan4 cheng2 ge1 ， han2 tiao2 hui4 ru2 geng3 。
- deng1 lin2 sui1 yun2 lao2 ， ju4 xi4 de2 zhou1 sheng3 。
- chen2 zhuang1 chen4 tu2 lü3 ， xi1 su4 fang3 lü2 jing3 。
- cun1 an4 shui3 mang2 mang2 ， ji1 ming2 xing1 geng3 geng3 。
- deng1 gao1 jin4 jia1 jie2 ， gui1 si1 shi2 yin3 ling3 。
- xi1 ju2 jian4 shan1 zun1 ， tian2 𫛪 zuo3 peng1 ding3 。
- jia1 jin4 meng4 xian1 gui1 ， ye4 han2 qin1 lü3 zheng3 。
- qi2 qu1 nian4 xing2 yi4 ， xi1 su4 yi3 wei4 yong3 。
- qi3 ru2 jiang1 shang4 zhou1 ， zhao4 ge1 fang1 ming3 ding1 。

## 注释

## 译文

## 赏析
