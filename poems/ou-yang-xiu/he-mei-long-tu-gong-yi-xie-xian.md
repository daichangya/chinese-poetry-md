---
id: ou-yang-xiu-he-mei-long-tu-gong-yi-xie-xian
title: 和梅龙图公仪谢鹇
titlePinyin: he2 mei2 long2 tu2 gong1 yi2 xie4 xian2
titleSlug: he-mei-long-tu-gong-yi-xie-xian
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有诗鹤勿喜，无诗鹇勿悲。
- 人禽固异性，所趣各有宜。
- 朝戏青竹林，暮栖高树枝。
- 咿呦山鹿鸣，格磔野鸟啼。
- 声音不相通，各以类自随。
- 使鹤居笼中，垂头以听诗。
- 鶢鶋享钟鼓，鱼鸟见西施。
- 鹇鹤不宜争，所争良可知。
- 蚍蜉与蚁子，为物固已微。
- 当彼两交鬭，勇如闻鼓鼙。
- 有心皆好胜，未免争是非。
- 于我一何薄，于彼一何私。
- 栏槛啄花卉，叫号惊睡儿。
- 跳踉两脚长，落泊双翅垂。
- 何足充玩好，于何定妍媸。
- 鹇口不能言，夜梦以告之。
- 主人起谢鹇，从我今几时。
- 僮奴谨守护，出入烦提携。
- 逍遥遂栖息，饮啄安雄雌。
- 花底弄日影，风前理毛衣。
- 岂非主人恩，报效尔宜思。
- 主人今白发，把酒无翠眉。
- 养鹤鹇又妬，我言堪解颐。

## 拼音
- you3 shi1 he4 wu4 xi3 ， wu2 shi1 xian2 wu4 bei1 。
- ren2 qin2 gu4 yi4 xing4 ， suo3 qu4 ge4 you3 yi2 。
- chao2 xi4 qing1 zhu2 lin2 ， mu4 qi1 gao1 shu4 zhi1 。
- yi1 you1 shan1 lu4 ming2 ， ge2 zhe2 ye3 niao3 ti2 。
- sheng1 yin1 bu4 xiang1 tong1 ， ge4 yi3 lei4 zi4 sui2 。
- shi3 he4 ju1 long2 zhong1 ， chui2 tou2 yi3 ting1 shi1 。
- yuan2 ju1 xiang3 zhong1 gu3 ， yu2 niao3 jian4 xi1 shi1 。
- xian2 he4 bu4 yi2 zheng1 ， suo3 zheng1 liang2 ke3 zhi1 。
- pi2 fu2 yu3 yi3 zi3 ， wei4 wu4 gu4 yi3 wei1 。
- dang1 bi3 liang3 jiao1 dou4 ， yong3 ru2 wen2 gu3 pi2 。
- you3 xin1 jie1 hao4 sheng4 ， wei4 mian3 zheng1 shi4 fei1 。
- yu2 wo3 yi4 he2 bao2 ， yu2 bi3 yi4 he2 si1 。
- lan2 kan3 zhuo2 hua1 hui4 ， jiao4 hao4 jing1 shui4 er2 。
- tiao4 liang4 liang3 jiao3 chang2 ， luo4 bo2 shuang1 chi4 chui2 。
- he2 zu2 chong1 wan2 hao3 ， yu2 he2 ding4 yan2 chi1 。
- xian2 kou3 bu4 neng2 yan2 ， ye4 meng4 yi3 gao4 zhi1 。
- zhu3 ren2 qi3 xie4 xian2 ， cong2 wo3 jin1 ji3 shi2 。
- tong2 nu2 jin3 shou3 hu4 ， chu1 ru4 fan2 ti2 xie2 。
- xiao1 yao2 sui4 qi1 xi1 ， yin3 zhuo2 an1 xiong2 ci2 。
- hua1 di3 nong4 ri4 ying3 ， feng1 qian2 li3 mao2 yi1 。
- qi3 fei1 zhu3 ren2 en1 ， bao4 xiao4 er3 yi2 si1 。
- zhu3 ren2 jin1 bai2 fa4 ， ba3 jiu3 wu2 cui4 mei2 。
- yang3 he4 xian2 you4 du4 ， wo3 yan2 kan1 jie3 yi2 。

## 注释

## 译文

## 赏析
