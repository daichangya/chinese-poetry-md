---
id: ou-yang-xiu-shu-huai-song-zhang-zong-zhi
title: 述怀送张总之
titlePinyin: shu4 huai2 song4 zhang1 zong3 zhi1
titleSlug: shu-huai-song-zhang-zong-zhi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鬰鬰河堤绿树平，送君困得到东城。
- 落花已尽鸎犹啭，垂柳初长蝉欲鸣。
- 去年送客亦曾到，正值杨花乱芳草。
- 人心不复故时欢，景物自随时节好。
- 感今怀昔复伤离，一别相逢知几时。
- 莫辞今日一罇酒，明日思君难重持。
- 东吴山水天下秀，羡君轻舟片帆逗。
- 江城月下夜闻歌，淮浦山前朝放溜。
- 乐哉此行时未晚，万壑千岩不知远。
- 可怜病客厌京尘，寂寞淹留已再春。
- 扁舟待得东南下，犹更河桥送几人。

## 拼音
- yu4 yu4 he2 di1 lü4 shu4 ping2 ， song4 jun1 kun4 de2 dao4 dong1 cheng2 。
- luo4 hua1 yi3 jin4 ying1 you2 zhuan4 ， chui2 liu3 chu1 chang2 chan2 yu4 ming2 。
- qu4 nian2 song4 ke4 yi4 ceng2 dao4 ， zheng4 zhi2 yang2 hua1 luan4 fang1 cao3 。
- ren2 xin1 bu2 fu4 gu4 shi2 huan1 ， jing3 wu4 zi4 sui2 shi2 jie2 hao3 。
- gan3 jin1 huai2 xi1 fu4 shang1 li2 ， yi4 bie2 xiang1 feng2 zhi1 ji3 shi2 。
- mo4 ci2 jin1 ri4 yi4 zun1 jiu3 ， ming2 ri4 si1 jun1 nan2 zhong4 chi2 。
- dong1 wu2 shan1 shui3 tian1 xia4 xiu4 ， xian4 jun1 qing1 zhou1 pian4 fan1 dou4 。
- jiang1 cheng2 yue4 xia4 ye4 wen2 ge1 ， huai2 pu3 shan1 qian2 chao2 fang4 liu1 。
- le4 zai1 ci3 xing2 shi2 wei4 wan3 ， wan4 he4 qian1 yan2 bu4 zhi1 yuan3 。
- ke3 lian2 bing4 ke4 yan4 jing1 chen2 ， ji4 mo4 yan1 liu2 yi3 zai4 chun1 。
- pian1 zhou1 dai4 de2 dong1 nan2 xia4 ， you2 geng4 he2 qiao2 song4 ji3 ren2 。

## 注释

## 译文

## 赏析
