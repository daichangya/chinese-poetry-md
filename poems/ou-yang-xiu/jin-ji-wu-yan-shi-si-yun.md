---
id: ou-yang-xiu-jin-ji-wu-yan-shi-si-yun
title: 金鸡五言十四韵
titlePinyin: jin1 ji1 wu3 yan2 shi2 si4 yun4
titleSlug: jin-ji-wu-yan-shi-si-yun
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蛮荆鲜人秀，厥美为物怪。
- 禽鸟得之多，山鸡禀其粹。
- 众彩烂成文，真色不可绘。
- 仙衣霓纷披，女锦花綷縩。
- 辉华日光乱，眩转目晴惫。
- 高田啄秋粟，下涧饮寒濑。
- 清唳或相呼，舞影还自爱。
- 岂知文章累，遂使网罗挂。
- 及祸诚有媒，求友反遭卖。
- 有身乃吾患，断尾亦前戒。
- 不群世所惊，甚美众之害。
- 稻粱虽云厚，樊絷岂为泰。
- 山林归无期，羽翮日已铩。
- 用晦有前言，书之可为诫。

## 拼音
- man2 jing1 xian1 ren2 xiu4 ， jue2 mei3 wei4 wu4 guai4 。
- qin2 niao3 de2 zhi1 duo1 ， shan1 ji1 bing3 qi2 cui4 。
- zhong4 cai3 lan4 cheng2 wen2 ， zhen1 se4 bu4 ke3 hui4 。
- xian1 yi1 ni2 fen1 pi1 ， nü3 jin3 hua1 cui4 cai4 。
- hui1 hua2 ri4 guang1 luan4 ， xuan4 zhuan3 mu4 qing2 bei4 。
- gao1 tian2 zhuo2 qiu1 su4 ， xia4 jian4 yin3 han2 lai4 。
- qing1 li4 huo4 xiang1 hu1 ， wu3 ying3 hai2 zi4 ai4 。
- qi3 zhi1 wen2 zhang1 lei4 ， sui4 shi3 wang3 luo2 gua4 。
- ji2 huo4 cheng2 you3 mei2 ， qiu2 you3 fan3 zao1 mai4 。
- you3 shen1 nai3 wu2 huan4 ， duan4 wei3 yi4 qian2 jie4 。
- bu4 qun2 shi4 suo3 jing1 ， shen4 mei3 zhong4 zhi1 hai4 。
- dao4 liang2 sui1 yun2 hou4 ， fan2 zhi2 qi3 wei4 tai4 。
- shan1 lin2 gui1 wu2 qi1 ， yu3 he2 ri4 yi3 sha1 。
- yong4 hui4 you3 qian2 yan2 ， shu1 zhi1 ke3 wei4 jie4 。

## 注释

## 译文

## 赏析
