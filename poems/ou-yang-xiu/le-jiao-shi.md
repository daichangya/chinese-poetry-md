---
id: ou-yang-xiu-le-jiao-shi
title: 乐郊诗
titlePinyin: le4 jiao1 shi1
titleSlug: le-jiao-shi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乐郊何所乐，所乐从公游。
- 三日公不出，其民蹙然愁。
- 一闻车马音，从者如云浮。
- 吾问郓之人，无乃失业不。
- 云惟安其业，然后乐其休。
- 乐郊何所有，胡不考公诗。
- 有山在其东，有水出逶夷。
- 有台以临望，有沼以游嬉。
- 俯仰迷上下，朱栏映清池。
- 草木非一种，青红随四时。
- 其余虽琐屑，处置各有宜。
- 乐郊何以名，吾为本其意。
- 自古贤哲人，所存非一世。
- 当时偶然迹，来者因不废。
- 郓非公久留，公去民孰赖。
- 此亭公所登，此树公所憩。
- 俾民百年思，岂取一日醉。

## 拼音
- le4 jiao1 he2 suo3 le4 ， suo3 le4 cong2 gong1 you2 。
- san1 ri4 gong1 bu4 chu1 ， qi2 min2 cu4 ran2 chou2 。
- yi4 wen2 che1 ma3 yin1 ， cong2 zhe3 ru2 yun2 fu2 。
- wu2 wen4 yun4 zhi1 ren2 ， wu2 nai3 shi1 ye4 bu4 。
- yun2 wei2 an1 qi2 ye4 ， ran2 hou4 le4 qi2 xiu1 。
- le4 jiao1 he2 suo3 you3 ， hu2 bu4 kao3 gong1 shi1 。
- you3 shan1 zai4 qi2 dong1 ， you3 shui3 chu1 wei1 yi2 。
- you3 tai2 yi3 lin2 wang4 ， you3 zhao3 yi3 you2 xi1 。
- fu3 yang3 mi2 shang4 xia4 ， zhu1 lan2 ying4 qing1 chi2 。
- cao3 mu4 fei1 yi4 zhong3 ， qing1 hong2 sui2 si4 shi2 。
- qi2 yu2 sui1 suo3 xie4 ， chu3 zhi4 ge4 you3 yi2 。
- le4 jiao1 he2 yi3 ming2 ， wu2 wei4 ben3 qi2 yi4 。
- zi4 gu3 xian2 zhe2 ren2 ， suo3 cun2 fei1 yi2 shi4 。
- dang1 shi2 ou3 ran2 ji4 ， lai2 zhe3 yin1 bu2 fei4 。
- yun4 fei1 gong1 jiu3 liu2 ， gong1 qu4 min2 shu2 lai4 。
- ci3 ting2 gong1 suo3 deng1 ， ci3 shu4 gong1 suo3 qi4 。
- bi3 min2 bai3 nian2 si1 ， qi3 qu3 yi2 ri4 zui4 。

## 注释

## 译文

## 赏析
