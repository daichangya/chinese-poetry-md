---
id: ou-yang-xiu-ru-ying-da-zhong-yi
title: 汝瘿答仲仪
titlePinyin: ru3 ying3 da2 zhong4 yi2
titleSlug: ru-ying-da-zhong-yi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君嗟汝瘿多，谁谓汝土恶。
- 汝瘿虽云苦，汝民居自乐。
- 乡闾同饮食，男女相媒妁。
- 习俗不为嫌，讥嘲岂知怍。
- 汝山西南险，平地犹硗确。
- 汝树生拥肿，根株浸溪壑。
- 山川固已然，风气宜其浊。
- 接境化襄邓，余风被伊雒。
- 思予昔曾游，所见可惊愕。
- 喔喔闻语笑，累累满城郭。
- 伛妇悬瓮盎，娇婴包卵鷇。
- 无由辨肩颈，有类龟缩壳。
- 噫人禀最灵，反不如凫鹤。
- 骈枝虽形累，小小固可略。
- 痈疡暂畜聚，决溃终当涸。
- 赘疣附支体，幸或不为虐。
- 未若此巍然，所生非所托。
- 咽喉系性命，针石难砭削。
- 农皇古神圣，为世名百药。
- 岂不有方书，顽然莫销铄。
- 温汤汝灵泉，亦不能湔瀹。
- 君官虽谪居，政可瘳民瘼。
- 奈何不哀怜，而反恣诃谑。
- 文辞骋新工，丑怪极名貌。
- 汝士虽多奇，汝女少纤弱。
- 翻愁太守宴，谁与唱清角。
- 乖离南北殊，魂梦山陂邈。
- 握手未知期，寄诗聊一噱。

## 拼音
- jun1 jie1 ru3 ying3 duo1 ， shui2 wei4 ru3 tu3 e4 。
- ru3 ying3 sui1 yun2 ku3 ， ru3 min2 ju1 zi4 le4 。
- xiang1 lü2 tong2 yin3 shi2 ， nan2 nü3 xiang1 mei2 shuo4 。
- xi2 su2 bu2 wei4 xian2 ， ji1 chao2 qi3 zhi1 zuo4 。
- ru3 shan1 xi1 nan2 xian3 ， ping2 di4 you2 qiao1 que4 。
- ru3 shu4 sheng1 yong1 zhong3 ， gen1 zhu1 jin4 xi1 he4 。
- shan1 chuan1 gu4 yi3 ran2 ， feng1 qi4 yi2 qi2 zhuo2 。
- jie1 jing4 hua4 xiang1 deng4 ， yu2 feng1 bei4 yi1 luo4 。
- si1 yu3 xi1 ceng2 you2 ， suo3 jian4 ke3 jing1 e4 。
- wo1 wo1 wen2 yu3 xiao4 ， lei4 lei4 man3 cheng2 guo1 。
- yu3 fu4 xuan2 weng4 ang4 ， jiao1 ying1 bao1 luan3 kou4 。
- wu2 you2 bian4 jian1 jing3 ， you3 lei4 gui1 suo1 ke2 。
- yi1 ren2 bing3 zui4 ling2 ， fan3 bu4 ru2 fu2 he4 。
- pian2 zhi1 sui1 xing2 lei4 ， xiao3 xiao3 gu4 ke3 lüe4 。
- yong1 yang2 zan4 chu4 ju4 ， jue2 kui4 zhong1 dang1 he2 。
- zhui4 you2 fu4 zhi1 ti3 ， xing4 huo4 bu2 wei4 nüe4 。
- wei4 ruo4 ci3 wei1 ran2 ， suo3 sheng1 fei1 suo3 tuo1 。
- yan1 hou2 xi4 xing4 ming4 ， zhen1 shi2 nan2 bian1 xiao1 。
- nong2 huang2 gu3 shen2 sheng4 ， wei4 shi4 ming2 bai3 yao4 。
- qi3 bu4 you3 fang1 shu1 ， wan2 ran2 mo4 xiao1 shuo4 。
- wen1 tang1 ru3 ling2 quan2 ， yi4 bu4 neng2 jian1 yue4 。
- jun1 guan1 sui1 zhe2 ju1 ， zheng4 ke3 chou1 min2 mo4 。
- nai4 he2 bu4 ai1 lian2 ， er2 fan3 zi4 he1 xue4 。
- wen2 ci2 cheng3 xin1 gong1 ， chou3 guai4 ji2 ming2 mao4 。
- ru3 shi4 sui1 duo1 qi2 ， ru3 nü3 shao3 xian1 ruo4 。
- fan1 chou2 tai4 shou3 yan4 ， shui2 yu3 chang4 qing1 jiao3 。
- guai1 li2 nan2 bei3 shu1 ， hun2 meng4 shan1 bei1 miao3 。
- wo4 shou3 wei4 zhi1 qi1 ， ji4 shi1 liao2 yi4 jue2 。

## 注释

## 译文

## 赏析
