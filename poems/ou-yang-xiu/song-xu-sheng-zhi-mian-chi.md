---
id: ou-yang-xiu-song-xu-sheng-zhi-mian-chi
title: 送徐生之渑池
titlePinyin: song4 xu2 sheng1 zhi1 mian3 chi2
titleSlug: song-xu-sheng-zhi-mian-chi
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 河南地望雄西京，相公好贤天下称。
- 吹嘘死灰生气燄，谈笑暖律回严凝。
- 曾陪罇俎被顾盻，罗列台阁皆名卿。
- 徐生南国后来秀，得官古县依崤陵。
- 脚靴手板实卑贱，贤俊未可吏事绳。
- 携文百篇赴知己，西望未到气已增。
- 我昔初官便伊洛，当时意气尤骄矜。
- 主人乐士喜文学，幕府最盛多交朋。
- 园林相映花百种，都邑四顾山千层。
- 朝行绿槐听流水，夜饮翠幙张红灯。
- 尔来飘流二十载，鬓发萧索垂霜冰。
- 同时竝游在者几，旧事欲说无人应。
- 文章无用等画虎，名誉过耳如飞绳。
- 荣华万事不入眼，忧患百虑来填膺。
- 羡子年少正得路，有如扶桑初日升。
- 名高场屋已得俊，世有龙门今复登。
- 出门相送亲与友，何异篱鷃瞻云鹏。
- 嗟吾笔砚久已格，感激短章因子兴。

## 拼音
- he2 nan2 di4 wang4 xiong2 xi1 jing1 ， xiang4 gong0 hao3 xian2 tian1 xia4 cheng1 。
- chui1 xu1 si3 hui1 sheng1 qi4 yan4 ， tan2 xiao4 nuan3 lü4 hui2 yan2 ning2 。
- ceng2 pei2 zun1 zu3 bei4 gu4 xi4 ， luo2 lie4 tai2 ge2 jie1 ming2 qing1 。
- xu2 sheng1 nan2 guo2 hou4 lai2 xiu4 ， de2 guan1 gu3 xian4 yi1 xiao2 ling2 。
- jiao3 xue1 shou3 ban3 shi2 bei1 jian4 ， xian2 jun4 wei4 ke3 li4 shi4 sheng2 。
- xie2 wen2 bai3 pian1 fu4 zhi1 ji3 ， xi1 wang4 wei4 dao4 qi4 yi3 zeng1 。
- wo3 xi1 chu1 guan1 bian4 yi1 luo4 ， dang1 shi2 yi4 qi4 you2 jiao1 jin1 。
- zhu3 ren2 le4 shi4 xi3 wen2 xue2 ， mu4 fu3 zui4 sheng4 duo1 jiao1 peng2 。
- yuan2 lin2 xiang1 ying4 hua1 bai3 zhong3 ， dou1 yi4 si4 gu4 shan1 qian1 ceng2 。
- chao2 xing2 lü4 huai2 ting1 liu2 shui3 ， ye4 yin3 cui4 mu4 zhang1 hong2 deng1 。
- er3 lai2 piao1 liu2 er4 shi2 zai3 ， bin4 fa4 xiao1 suo3 chui2 shuang1 bing1 。
- tong2 shi2 bing4 you2 zai4 zhe3 ji3 ， jiu4 shi4 yu4 shuo1 wu2 ren2 ying4 。
- wen2 zhang1 wu2 yong4 deng3 hua4 hu3 ， ming2 yu4 guo4 er3 ru2 fei1 sheng2 。
- rong2 hua2 wan4 shi4 bu2 ru4 yan3 ， you1 huan4 bai3 lü4 lai2 tian2 ying1 。
- xian4 zi3 nian2 shao4 zheng4 de2 lu4 ， you3 ru2 fu2 sang1 chu1 ri4 sheng1 。
- ming2 gao1 chang3 wu1 yi3 de2 jun4 ， shi4 you3 long2 men2 jin1 fu4 deng1 。
- chu1 men2 xiang1 song4 qin1 yu3 you3 ， he2 yi4 li2 yan4 zhan1 yun2 peng2 。
- jie1 wu2 bi3 yan4 jiu3 yi3 ge2 ， gan3 ji1 duan3 zhang1 yin1 zi3 xing1 。

## 注释

## 译文

## 赏析
