---
id: ou-yang-xiu-lai-yan-tang-yu-zhao-shu-ping-wang-yu-yu-wang-yuan-shu-han-zi-hua-lian-ju
title: 来燕堂与赵叔平王禹玉王原叔韩子华联句
titlePinyin: lai2 yan4 tang2 yu3 zhao4 shu1 ping2 wang2 yu3 yu4 wang2 yuan2 shu1 han2 zi3 hua2 lian2 ju4
titleSlug: lai-yan-tang-yu-zhao-shu-ping-wang-yu-yu-wang-yuan-shu-han-zi-hua-lian-ju
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤侯谢郡归，从游乐吾党。
- 林泉富余地，卜筑疏陈莽。
- 是时春正中，来燕音下上。
- 若贺大厦成，喜留众宾赏。
- 得名因谈笑，挥墨粲题榜。
- 所夸贤豪盛，岂止池谢广。
- 人心乐且闲，鸟意颉而颃。
- 吟罇敞花轩，酬枕酣风幌。
- 轻云薄藻栋，初日丽珠网。
- 红袂生暗香，清弦泛余响。
- 林深隐飞盖，岸曲迟去桨。
- 波光栏槛明，竹飞衣巾爽。
- 虚容凉樾入，景与文涟荡。
- 晨飚转绿蕙，夕雨滋膏壤。
- 嘉辰嘉盍朋，命驾期屡往。
- 觞咏陶淑真，世俗岂吾倣。
- 得以为胜游，萧然散烦想。
- 公子固好士，世德复可象。
- 今此大基构，不图专奉养。
- 美哉风流存，来叶足师仰。

## 拼音
- xian2 hou2 xie4 jun4 gui1 ， cong2 you2 le4 wu2 dang3 。
- lin2 quan2 fu4 yu2 di4 ， bu3 zhu4 shu1 chen2 mang3 。
- shi4 shi2 chun1 zheng4 zhong1 ， lai2 yan4 yin1 xia4 shang4 。
- ruo4 he4 da4 sha4 cheng2 ， xi3 liu2 zhong4 bin1 shang3 。
- de2 ming2 yin1 tan2 xiao4 ， hui1 mo4 can4 ti2 bang3 。
- suo3 kua1 xian2 hao2 sheng4 ， qi3 zhi3 chi2 xie4 guang3 。
- ren2 xin1 le4 qie3 xian2 ， niao3 yi4 jie2 er2 hang2 。
- yin2 zun1 chang3 hua1 xuan1 ， chou2 zhen3 han1 feng1 huang3 。
- qing1 yun2 bao2 zao3 dong4 ， chu1 ri4 li4 zhu1 wang3 。
- hong2 mei4 sheng1 an4 xiang1 ， qing1 xian2 fan4 yu2 xiang3 。
- lin2 shen1 yin3 fei1 gai4 ， an4 qu3 chi2 qu4 jiang3 。
- bo1 guang1 lan2 kan3 ming2 ， zhu2 fei1 yi1 jin1 shuang3 。
- xu1 rong2 liang2 yue4 ru4 ， jing3 yu3 wen2 lian2 dang4 。
- chen2 biao1 zhuan3 lü4 hui4 ， xi1 yu3 zi1 gao1 rang3 。
- jia1 chen2 jia1 he2 peng2 ， ming4 jia4 qi1 lü3 wang3 。
- shang1 yong3 tao2 shu1 zhen1 ， shi4 su2 qi3 wu2 fang3 。
- de2 yi3 wei2 sheng4 you2 ， xiao1 ran2 san4 fan2 xiang3 。
- gong1 zi3 gu4 hao3 shi4 ， shi4 de2 fu4 ke3 xiang4 。
- jin1 ci3 da4 ji1 gou4 ， bu4 tu2 zhuan1 feng4 yang3 。
- mei3 zai1 feng1 liu2 cun2 ， lai2 ye4 zu2 shi1 yang3 。

## 注释

## 译文

## 赏析
