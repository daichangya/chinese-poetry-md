---
id: ou-yang-xiu-luan-cheng-yu-feng-xiao-han-meng-lian-ju-ti
title: 栾城遇风效韩孟联句体
titlePinyin: luan2 cheng2 yu4 feng1 xiao4 han2 meng4 lian2 ju4 ti3
titleSlug: luan-cheng-yu-feng-xiao-han-meng-lian-ju-ti
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁暮氛霾恶，冬余气候争。
- 吹嘘回暖律，号令发新正。
- 远响来犹渐，狂奔势益横。
- 颓城鏖战鼓，掠野过阴兵。
- 扫荡无余霭，颠摧鲜立茎。
- 五山摇岌嶪，九鼎沸煎烹。
- 玉石焚冈裂，波涛卷海倾。
- 遥听午合市，争呼夜惊营。
- 惨极云无色，阴穷火自生。
- 电鞭时砉划，雷轴助喧轰。
- 孔窍千声出，阴幽百怪呈。
- 狐妖凭莽苍，鬼焰走青荧。
- 奋怒神增悚，中休耳暂清。
- 胡兵占月晕，江客候鼍鸣。
- 飘叶千艘失，飞空万瓦轻。
- 猎豪添马健，舶稳想帆征。
- 畏压频移席，阴祈屡整缨。
- 冻消初醒蛰，枯活欲抽萌。
- 病体愁山馆，春寒赖酒铛。
- 鸡号天地白，登垅看晴明。

## 拼音
- sui4 mu4 fen1 mai2 e4 ， dong1 yu2 qi4 hou4 zheng1 。
- chui1 xu1 hui2 nuan3 lü4 ， hao4 ling4 fa1 xin1 zheng4 。
- yuan3 xiang3 lai2 you2 jian4 ， kuang2 ben1 shi4 yi4 heng2 。
- tui2 cheng2 ao2 zhan4 gu3 ， lüe4 ye3 guo4 yin1 bing1 。
- sao3 dang4 wu2 yu2 ai3 ， dian1 cui1 xian1 li4 jing1 。
- wu3 shan1 yao2 ji2 ye4 ， jiu3 ding3 fei4 jian1 peng1 。
- yu4 shi2 fen2 gang1 lie4 ， bo1 tao1 juan4 hai3 qing1 。
- yao2 ting1 wu3 he2 shi4 ， zheng1 hu1 ye4 jing1 ying2 。
- can3 ji2 yun2 wu2 se4 ， yin1 qiong2 huo3 zi4 sheng1 。
- dian4 bian1 shi2 hua1 hua4 ， lei2 zhou2 zhu4 xuan1 hong1 。
- kong3 qiao4 qian1 sheng1 chu1 ， yin1 you1 bai3 guai4 cheng2 。
- hu2 yao1 ping2 mang3 cang1 ， gui3 yan4 zou3 qing1 ying2 。
- fen4 nu4 shen2 zeng1 song3 ， zhong1 xiu1 er3 zan4 qing1 。
- hu2 bing1 zhan4 yue4 yun1 ， jiang1 ke4 hou4 tuo2 ming2 。
- piao1 ye4 qian1 sou1 shi1 ， fei1 kong1 wan4 wa3 qing1 。
- lie4 hao2 tian1 ma3 jian4 ， bo2 wen3 xiang3 fan1 zheng1 。
- wei4 ya1 pin2 yi2 xi2 ， yin1 qi2 lü3 zheng3 ying1 。
- dong4 xiao1 chu1 xing3 zhe2 ， ku1 huo2 yu4 chou1 meng2 。
- bing4 ti3 chou2 shan1 guan3 ， chun1 han2 lai4 jiu3 dang1 。
- ji1 hao4 tian1 di4 bai2 ， deng1 long3 kan4 qing2 ming2 。

## 注释

## 译文

## 赏析
