---
id: ou-yang-xiu-song-hui-qin-gui-yu-hang
title: 送慧勤归余杭
titlePinyin: song4 hui4 qin2 gui1 yu2 hang2
titleSlug: song-hui-qin-gui-yu-hang
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 越欲僭宫室，倾赀事雕墙。
- 佛屋尤其侈，耽耽拟侯王。
- 文彩莹丹漆，四壁金焜煌。
- 上悬百宝盖，宴坐以方床。
- 胡为弃不居，栖身客京坊。
- 辛勤营一室，有类燕巢梁。
- 南方精饮食，菌笋鄙羔羊。
- 饭以玉粒粳，调之甘露浆。
- 一馔费千金，百品罗成行。
- 晨兴未饭僧，日昃不敢尝。
- 乃兹随北客，枯粟充饥肠。
- 东南地秀绝，山水澄清光。
- 余杭几万家，日夕焚清香。
- 烟霏四面起，云雾杂芬芳。
- 岂如车马尘，鬓发染成霜。
- 三者孰苦乐，子奚勤四方。
- 乃云慕仁义，奔走不自遑。
- 始知仁义力，可以治膏肓。
- 有志诚可乐，及时宜自彊。
- 人情重怀土，飞鸟思故乡。
- 夜枕闻北鴈，归心逐南樯。
- 归兮能来否，送子以短章。

## 拼音
- yue4 yu4 jian4 gong1 shi4 ， qing1 zi1 shi4 diao1 qiang2 。
- fo2 wu1 you2 qi2 chi3 ， dan1 dan1 ni3 hou2 wang2 。
- wen2 cai3 ying2 dan1 qi1 ， si4 bi4 jin1 kun1 huang2 。
- shang4 xuan2 bai3 bao3 gai4 ， yan4 zuo4 yi3 fang1 chuang2 。
- hu2 wei4 qi4 bu4 ju1 ， qi1 shen1 ke4 jing1 fang1 。
- xin1 qin2 ying2 yi2 shi4 ， you3 lei4 yan4 chao2 liang2 。
- nan2 fang1 jing1 yin3 shi2 ， jun1 sun3 bi3 gao1 yang2 。
- fan4 yi3 yu4 li4 jing1 ， tiao2 zhi1 gan1 lu4 jiang1 。
- yi2 zhuan4 fei4 qian1 jin1 ， bai3 pin3 luo2 cheng2 xing2 。
- chen2 xing1 wei4 fan4 seng1 ， ri4 ze4 bu4 gan3 chang2 。
- nai3 zi1 sui2 bei3 ke4 ， ku1 su4 chong1 ji1 chang2 。
- dong1 nan2 di4 xiu4 jue2 ， shan1 shui3 cheng2 qing1 guang1 。
- yu2 hang2 ji3 wan4 jia1 ， ri4 xi1 fen2 qing1 xiang1 。
- yan1 fei1 si4 mian4 qi3 ， yun2 wu4 za2 fen1 fang1 。
- qi3 ru2 che1 ma3 chen2 ， bin4 fa4 ran3 cheng2 shuang1 。
- san1 zhe3 shu2 ku3 le4 ， zi3 xi1 qin2 si4 fang1 。
- nai3 yun2 mu4 ren2 yi4 ， ben1 zou3 bu2 zi4 huang2 。
- shi3 zhi1 ren2 yi4 li4 ， ke3 yi3 zhi4 gao1 huang1 。
- you3 zhi4 cheng2 ke3 le4 ， ji2 shi2 yi2 zi4 qiang2 。
- ren2 qing2 zhong4 huai2 tu3 ， fei1 niao3 si1 gu4 xiang1 。
- ye4 zhen3 wen2 bei3 yan4 ， gui1 xin1 zhu2 nan2 qiang2 。
- gui1 xi1 neng2 lai2 fou3 ， song4 zi3 yi3 duan3 zhang1 。

## 注释

## 译文

## 赏析
