---
id: ou-yang-xiu-ming-jiu
title: 鸣鸠
titlePinyin: ming2 jiu1
titleSlug: ming-jiu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天将阴，鸣鸠逐妇鸣中林，鸠妇怒啼无好音。
- 天雨止，鸠呼雪归鸣且喜，妇不亟归呼不已。
- 逐之其去恨不早，呼不肯来固其理。
- 吾老病骨知阴晴，每愁天阴闻此声。
- 日长思睡不可得，遭尔聒聒何时停。
- 众鸟笑鸣鸠，尔拙固无匹。
- 不能娶巧妇，以共营家室。
- 寄巢生子四散飞，一身有妇长相失。
- 夫妇之恩重太山，背恩弃义须臾间。
- 心非无情不得已，物有至拙诚可怜。
- 君不见人心百态巧且艰，临危利害两相关。
- 朝为亲戚暮仇敌，自古常嗟交道难。

## 拼音
- tian1 jiang1 yin1 ， ming2 jiu1 zhu2 fu4 ming2 zhong1 lin2 ， jiu1 fu4 nu4 ti2 wu2 hao3 yin1 。
- tian1 yu3 zhi3 ， jiu1 hu1 xue3 gui1 ming2 qie3 xi3 ， fu4 bu4 ji2 gui1 hu1 bu4 yi3 。
- zhu2 zhi1 qi2 qu4 hen4 bu4 zao3 ， hu1 bu4 ken3 lai2 gu4 qi2 li3 。
- wu2 lao3 bing4 gu3 zhi1 yin1 qing2 ， mei3 chou2 tian1 yin1 wen2 ci3 sheng1 。
- ri4 chang2 si1 shui4 bu4 ke3 de2 ， zao1 er3 guo1 guo1 he2 shi2 ting2 。
- zhong4 niao3 xiao4 ming2 jiu1 ， er3 zhuo1 gu4 wu2 pi3 。
- bu4 neng2 qu3 qiao3 fu4 ， yi3 gong4 ying2 jia1 shi4 。
- ji4 chao2 sheng1 zi3 si4 san4 fei1 ， yi4 shen1 you3 fu4 zhang3 xiang4 shi1 。
- fu1 fu4 zhi1 en1 zhong4 tai4 shan1 ， bei4 en1 qi4 yi4 xu1 yu2 jian1 。
- xin1 fei1 wu2 qing2 bu4 de2 yi3 ， wu4 you3 zhi4 zhuo1 cheng2 ke3 lian2 。
- jun1 bu2 jian4 ren2 xin1 bai3 tai4 qiao3 qie3 jian1 ， lin2 wei1 li4 hai4 liang3 xiang1 guan1 。
- chao2 wei4 qin1 qi0 mu4 chou2 di2 ， zi4 gu3 chang2 jie1 jiao1 dao4 nan2 。

## 注释

## 译文

## 赏析
