---
id: ou-yang-xiu-zhong-du-cu-lai-ji
title: 重读徂徕集
titlePinyin: zhong4 du2 cu2 lai2 ji2
titleSlug: zhong-du-cu-lai-ji
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我欲哭石子，夜开徂徕编。
- 开编未及读，涕泗已涟涟。
- 勉尽三四章，收泪辄忻懽。
- 切切善恶戒，丁宁仁义言。
- 如闻子谈论，疑子立我前。
- 乃知长在世，谁谓已沉泉。
- 昔也人事乖，相从常苦艰。
- 今而每思子，开卷子在颜。
- 我欲贵子文，刻以金玉联。
- 金可烁而销，玉可碎非坚。
- 不若书以纸，六经皆纸传。
- 但当书百本，传百以为千。
- 或落于四夷，或藏在深山。
- 待彼谤燄熄，放此光芒悬。
- 人生一世中，长短无百年。
- 无穷在其后，万世在其先。
- 得长多几何，得短未足怜。
- 惟彼不可朽，名声文行然。
- 谗诬不须辨，亦止百年间。
- 百年后来者，憎爱不相缘。
- 公议然后出，自然见媸妍。
- 孔孟困一生，毁逐遭百端。
- 后世苟不公，至今无圣贤。
- 所以忠义士，恃此死不难。
- 当子病方革，谤辞正腾喧。
- 众人皆欲杀，圣主独保全。
- 已埋犹不信，仅免斵其棺。
- 此事古未有，每思辄长叹。
- 我欲犯众怒，为子记此冤。
- 下纾冥冥忿，仰叫昭昭天。
- 书于苍翠石，立彼崔嵬巅。
- 询求子世家，恨子儿女顽。
- 经岁不见报，有辞未能铨。
- 忽开子遗文，使我心已宽。
- 子道自能久，吾言岂须镌。

## 拼音
- wo3 yu4 ku1 shi2 zi3 ， ye4 kai1 cu2 lai2 bian1 。
- kai1 bian1 wei4 ji2 du2 ， ti4 si4 yi3 lian2 lian2 。
- mian3 jin4 san1 si4 zhang1 ， shou1 lei4 zhe2 xin1 huan1 。
- qie4 qie4 shan4 e4 jie4 ， ding1 ning2 ren2 yi4 yan2 。
- ru2 wen2 zi3 tan2 lun4 ， yi2 zi3 li4 wo3 qian2 。
- nai3 zhi1 chang2 zai4 shi4 ， shui2 wei4 yi3 chen2 quan2 。
- xi1 ye3 ren2 shi4 guai1 ， xiang1 cong2 chang2 ku3 jian1 。
- jin1 er2 mei3 si1 zi3 ， kai1 juan4 zi0 zai4 yan2 。
- wo3 yu4 gui4 zi3 wen2 ， ke4 yi3 jin1 yu4 lian2 。
- jin1 ke3 shuo4 er2 xiao1 ， yu4 ke3 sui4 fei1 jian1 。
- bu2 ruo4 shu1 yi3 zhi3 ， liu4 jing1 jie1 zhi3 chuan2 。
- dan4 dang1 shu1 bai3 ben3 ， chuan2 bai3 yi3 wei2 qian1 。
- huo4 luo4 yu2 si4 yi2 ， huo4 cang2 zai4 shen1 shan1 。
- dai4 bi3 bang4 yan4 xi1 ， fang4 ci3 guang1 mang2 xuan2 。
- ren2 sheng1 yi2 shi4 zhong1 ， chang2 duan3 wu2 bai3 nian2 。
- wu2 qiong2 zai4 qi2 hou4 ， wan4 shi4 zai4 qi2 xian1 。
- de2 chang2 duo1 ji3 he2 ， de2 duan3 wei4 zu2 lian2 。
- wei2 bi3 bu4 ke3 xiu3 ， ming2 sheng1 wen2 xing2 ran2 。
- chan2 wu1 bu4 xu1 bian4 ， yi4 zhi3 bai3 nian2 jian1 。
- bai3 nian2 hou4 lai2 zhe3 ， zeng1 ai4 bu4 xiang1 yuan2 。
- gong1 yi4 ran2 hou4 chu1 ， zi4 ran2 jian4 chi1 yan2 。
- kong3 meng4 kun4 yi4 sheng1 ， hui3 zhu2 zao1 bai3 duan1 。
- hou4 shi4 gou3 bu4 gong1 ， zhi4 jin1 wu2 sheng4 xian2 。
- suo3 yi3 zhong1 yi4 shi4 ， shi4 ci3 si3 bu4 nan2 。
- dang1 zi3 bing4 fang1 ge2 ， bang4 ci2 zheng4 teng2 xuan1 。
- zhong4 ren2 jie1 yu4 sha1 ， sheng4 zhu3 du2 bao3 quan2 。
- yi3 mai2 you2 bu2 xin4 ， jin3 mian3 zhuo2 qi2 guan1 。
- ci3 shi4 gu3 wei4 you3 ， mei3 si1 zhe2 chang2 tan4 。
- wo3 yu4 fan4 zhong4 nu4 ， wei4 zi3 ji4 ci3 yuan1 。
- xia4 shu1 ming2 ming2 fen4 ， yang3 jiao4 zhao1 zhao1 tian1 。
- shu1 yu2 cang1 cui4 shi2 ， li4 bi3 cui1 wei2 dian1 。
- xun2 qiu2 zi3 shi4 jia1 ， hen4 zi3 er2 nü3 wan2 。
- jing1 sui4 bu2 jian4 bao4 ， you3 ci2 wei4 neng2 quan2 。
- hu1 kai1 zi3 yi2 wen2 ， shi3 wo3 xin1 yi3 kuan1 。
- zi3 dao4 zi4 neng2 jiu3 ， wu2 yan2 qi3 xu1 juan1 。

## 注释

## 译文

## 赏析
