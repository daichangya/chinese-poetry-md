---
id: ou-yang-xiu-du-pan-tao-shi-ji-zi-mei
title: 读蟠桃诗寄子美
titlePinyin: du2 pan2 tao2 shi1 ji4 zi3 mei3
titleSlug: du-pan-tao-shi-ji-zi-mei
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩孟于文词，两雄力相当。
- 篇章缀谈笑，雷电击幽荒。
- 众鸟谁敢和，鸣凤呼其凰。
- 孟穷苦累累，韩富浩穰穰。
- 穷者啄其精，富者烂文章。
- 发生一为宫，揫敛一为商。
- 二律虽不同，合奏乃锵锵。
- 天之产奇怪，希世不可常。
- 寂寥二百年，至宝埋无光。
- 郊死不为岛，圣俞发其藏。
- 患世愈不出，孤吟夜号霜。
- 霜寒入毛骨，清响哀愈长。
- 玉山禾难熟，终岁苦饥肠。
- 我不能饱之，更欲不自量。
- 引吭和其音，力尽犹勉彊。
- 诚知非所敌，但欲继前芳。
- 近者蟠桃诗，有传来北方。
- 发我衰病思，蔼如得春阳。
- 忻然便欲和，洗砚坐中堂。
- 墨笔不能下，怳怳若有亡。
- 老鸡嘴爪硬，不易犯其场。
- 不战先自却，虽奔未甘降。
- 更欲呼子美，子美隔涛江。
- 其人虽憔悴，其志独轩昂。
- 气力诚当对，胜败可交相。
- 安得二子接，挥锋两交铓。
- 我亦愿助勇，鼓旗噪其旁。
- 快哉天下乐，一釂宜百觞。
- 乖离难会合，此志何由偿。

## 拼音
- han2 meng4 yu2 wen2 ci2 ， liang3 xiong2 li4 xiang1 dang1 。
- pian1 zhang1 zhui4 tan2 xiao4 ， lei2 dian4 ji1 you1 huang1 。
- zhong4 niao3 shui2 gan3 he2 ， ming2 feng4 hu1 qi2 huang2 。
- meng4 qiong2 ku3 lei4 lei4 ， han2 fu4 hao4 rang2 rang2 。
- qiong2 zhe3 zhuo2 qi2 jing1 ， fu4 zhe3 lan4 wen2 zhang1 。
- fa1 sheng1 yi2 wei4 gong1 ， jiu1 lian3 yi2 wei4 shang1 。
- er4 lü4 sui1 bu4 tong2 ， he2 zou4 nai3 qiang1 qiang1 。
- tian1 zhi1 chan3 qi2 guai4 ， xi1 shi4 bu4 ke3 chang2 。
- ji4 liao2 er4 bai3 nian2 ， zhi4 bao3 mai2 wu2 guang1 。
- jiao1 si3 bu2 wei4 dao3 ， sheng4 yu2 fa1 qi2 cang2 。
- huan4 shi4 yu4 bu4 chu1 ， gu1 yin2 ye4 hao4 shuang1 。
- shuang1 han2 ru4 mao2 gu3 ， qing1 xiang3 ai1 yu4 chang2 。
- yu4 shan1 he2 nan2 shu2 ， zhong1 sui4 ku3 ji1 chang2 。
- wo3 bu4 neng2 bao3 zhi1 ， geng4 yu4 bu2 zi4 liang4 。
- yin3 hang2 he2 qi2 yin1 ， li4 jin4 you2 mian3 qiang2 。
- cheng2 zhi1 fei1 suo3 di2 ， dan4 yu4 ji4 qian2 fang1 。
- jin4 zhe3 pan2 tao2 shi1 ， you3 chuan2 lai2 bei3 fang1 。
- fa1 wo3 shuai1 bing4 si1 ， ai3 ru2 de2 chun1 yang2 。
- xin1 ran2 bian4 yu4 he2 ， xi3 yan4 zuo4 zhong1 tang2 。
- mo4 bi3 bu4 neng2 xia4 ， huang3 huang3 ruo4 you3 wang2 。
- lao3 ji1 zui3 zhua3 ying4 ， bu2 yi4 fan4 qi2 chang3 。
- bu2 zhan4 xian1 zi4 que4 ， sui1 ben1 wei4 gan1 jiang4 。
- geng4 yu4 hu1 zi3 mei3 ， zi3 mei3 ge2 tao1 jiang1 。
- qi2 ren2 sui1 qiao2 cui4 ， qi2 zhi4 du2 xuan1 ang2 。
- qi4 li4 cheng2 dang1 dui4 ， sheng4 bai4 ke3 jiao1 xiang1 。
- an1 de2 er4 zi3 jie1 ， hui1 feng1 liang3 jiao1 mang2 。
- wo3 yi4 yuan4 zhu4 yong3 ， gu3 qi2 zao4 qi2 pang2 。
- kuai4 zai1 tian1 xia4 le4 ， yi2 jiao4 yi2 bai3 shang1 。
- guai1 li2 nan2 hui4 he2 ， ci3 zhi4 he2 you2 chang2 。

## 注释

## 译文

## 赏析
