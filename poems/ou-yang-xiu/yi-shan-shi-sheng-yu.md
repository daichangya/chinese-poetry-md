---
id: ou-yang-xiu-yi-shan-shi-sheng-yu
title: 忆山示圣俞
titlePinyin: yi4 shan1 shi4 sheng4 yu2
titleSlug: yi-shan-shi-sheng-yu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾思夷陵山，山乱不可究。
- 东城一堠余，高下渐冈阜。
- 群峰迤逦接，四顾无前后。
- 忆尝祗吏役，巨细悉经觏。
- 是时秋卉红，岭谷堆缬绣。
- 林枯松鳞皴，山老石脊瘦。
- 断径履颓崖，孤泉听清溜。
- 深行得平川，古俗见耕耨。
- 涧荒惊麏奔，日出飞雉雊。
- 盘石屡欹眠，绿岩堪解绶。
- 幽寻叹独往，清兴思谁侑。
- 其西乃三峡，崄怪愈奇富。
- 江如自天倾，岸立两崖鬭。
- 黔巫望西属，越岭通南奏。
- 时时县楼对，云雾昏白昼。
- 荒烟下牢戍，百仞寒溪漱。
- 虾蟆喷水帘，甘液胜饮酎。
- 亦尝到黄牛，泊舟听猿狖。
- 巉巉起绝壁，苍翠非刻镂。
- 阴岩下攒丛，岫穴忽空透。
- 遥岑耸孤出，可爱欣欲就。
- 惟思得君诗，古健写奇秀。
- 今来会京师，车马逐尘瞀。
- 颓冠名白发，举酒无蒨袖。
- 繁华不可慕，幽赏亦难遘。
- 徒为忆山吟，耳热助嘲诟。

## 拼音
- wu2 si1 yi2 ling2 shan1 ， shan1 luan4 bu4 ke3 jiu1 。
- dong1 cheng2 yi2 hou4 yu2 ， gao1 xia4 jian4 gang1 fu4 。
- qun2 feng1 yi3 li3 jie1 ， si4 gu4 wu2 qian2 hou4 。
- yi4 chang2 zhi1 li4 yi4 ， ju4 xi4 xi1 jing1 gou4 。
- shi4 shi2 qiu1 hui4 hong2 ， ling3 gu3 dui1 xie2 xiu4 。
- lin2 ku1 song1 lin2 cun1 ， shan1 lao3 shi2 ji3 shou4 。
- duan4 jing4 lü3 tui2 ya2 ， gu1 quan2 ting1 qing1 liu1 。
- shen1 xing2 de2 ping2 chuan1 ， gu3 su2 jian4 geng1 nou4 。
- jian4 huang1 jing1 jun1 ben1 ， ri4 chu1 fei1 zhi4 gou4 。
- pan2 shi2 lü3 qi1 mian2 ， lü4 yan2 kan1 jie3 shou4 。
- you1 xun2 tan4 du2 wang3 ， qing1 xing1 si1 shui2 you4 。
- qi2 xi1 nai3 san1 xia2 ， xian3 guai4 yu4 qi2 fu4 。
- jiang1 ru2 zi4 tian1 qing1 ， an4 li4 liang3 ya2 dou4 。
- qian2 wu1 wang4 xi1 shu3 ， yue4 ling3 tong1 nan2 zou4 。
- shi2 shi2 xian4 lou2 dui4 ， yun2 wu4 hun1 bai2 zhou4 。
- huang1 yan1 xia4 lao2 shu4 ， bai3 ren4 han2 xi1 shu4 。
- ha2 ma2 pen1 shui3 lian2 ， gan1 ye4 sheng4 yin3 zhou4 。
- yi4 chang2 dao4 huang2 niu2 ， bo2 zhou1 ting1 yuan2 you4 。
- chan2 chan2 qi3 jue2 bi4 ， cang1 cui4 fei1 ke4 lou4 。
- yin1 yan2 xia4 zan3 cong2 ， xiu4 xue2 hu1 kong1 tou4 。
- yao2 cen2 song3 gu1 chu1 ， ke3 ai4 xin1 yu4 jiu4 。
- wei2 si1 de2 jun1 shi1 ， gu3 jian4 xie3 qi2 xiu4 。
- jin1 lai2 hui4 jing1 shi1 ， che1 ma3 zhu2 chen2 mao4 。
- tui2 guan1 ming2 bai2 fa4 ， ju3 jiu3 wu2 qian4 xiu4 。
- fan2 hua2 bu4 ke3 mu4 ， you1 shang3 yi4 nan2 gou4 。
- tu2 wei4 yi4 shan1 yin2 ， er3 re4 zhu4 chao2 gou4 。

## 注释

## 译文

## 赏析
