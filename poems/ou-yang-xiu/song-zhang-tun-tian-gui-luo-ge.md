---
id: ou-yang-xiu-song-zhang-tun-tian-gui-luo-ge
title: 送张屯田归洛歌
titlePinyin: song4 zhang1 tun2 tian2 gui1 luo4 ge1
titleSlug: song-zhang-tun-tian-gui-luo-ge
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年洛浦见花落，曾作悲歌歌落花。
- 愁来欲遣何可柰，时向金河寻杜家。
- 杜家花虽非绝品，犹可开颜为之饮。
- 少年意气易成懽，醉不还家伴花寝。
- 一来京国两伤春，憔悴穷愁九陌尘。
- 红房紫莟处处有，骑马欲寻无故人。
- 黄河三月入隋河，河水多时怅望多。
- 为怜此水来何处，中有伊流与洛波。
- 忽闻君至自西京，洗眼相看眼暂明。
- 心衰面老畏人问，惊我瘦骨清如冰。
- 今年七月妹丧夫，稚儿孀女啼呱呱。
- 季秋九月予丧妇，十月厌厌成病躯。
- 端居移病新城下，日不出门无过者。
- 独行时欲强高歌，一曲未终双涕泪。
- 可怜明月与春风，岁岁年年事不同。
- 暂别已嗟非旧态，再来应是作衰翁。
- 感时惜别情无已，无酒送君空有泪。
- 西归必有问君人，为道别来今若此。

## 拼音
- xi1 nian2 luo4 pu3 jian4 hua1 luo4 ， ceng2 zuo4 bei1 ge1 ge1 luo4 hua1 。
- chou2 lai2 yu4 qian3 he2 ke3 nai4 ， shi2 xiang4 jin1 he2 xun2 du4 jia1 。
- du4 jia1 hua1 sui1 fei1 jue2 pin3 ， you2 ke3 kai1 yan2 wei4 zhi1 yin3 。
- shao4 nian2 yi4 qi4 yi4 cheng2 huan1 ， zui4 bu4 hai2 jia1 ban4 hua1 qin3 。
- yi4 lai2 jing1 guo2 liang3 shang1 chun1 ， qiao2 cui4 qiong2 chou2 jiu3 mo4 chen2 。
- hong2 fang2 zi3 han4 chu4 chu4 you3 ， qi2 ma3 yu4 xun2 wu2 gu4 ren2 。
- huang2 he2 san1 yue4 ru4 sui2 he2 ， he2 shui3 duo1 shi2 chang4 wang4 duo1 。
- wei4 lian2 ci3 shui3 lai2 he2 chu4 ， zhong1 you3 yi1 liu2 yu3 luo4 bo1 。
- hu1 wen2 jun1 zhi4 zi4 xi1 jing1 ， xi3 yan3 xiang1 kan4 yan3 zan4 ming2 。
- xin1 shuai1 mian4 lao3 wei4 ren2 wen4 ， jing1 wo3 shou4 gu3 qing1 ru2 bing1 。
- jin1 nian2 qi1 yue4 mei4 sang4 fu1 ， zhi4 er2 shuang1 nü3 ti2 gua1 gua1 。
- ji4 qiu1 jiu3 yue4 yu3 sang4 fu4 ， shi2 yue4 yan4 yan4 cheng2 bing4 qu1 。
- duan1 ju1 yi2 bing4 xin1 cheng2 xia4 ， ri4 bu4 chu1 men2 wu2 guo4 zhe3 。
- du2 xing2 shi2 yu4 qiang2 gao1 ge1 ， yi4 qu3 wei4 zhong1 shuang1 ti4 lei4 。
- ke3 lian2 ming2 yue4 yu3 chun1 feng1 ， sui4 sui4 nian2 nian2 shi4 bu4 tong2 。
- zan4 bie2 yi3 jie1 fei1 jiu4 tai4 ， zai4 lai2 ying4 shi4 zuo4 shuai1 weng1 。
- gan3 shi2 xi1 bie2 qing2 wu2 yi3 ， wu2 jiu3 song4 jun1 kong1 you3 lei4 。
- xi1 gui1 bi4 you3 wen4 jun1 ren2 ， wei4 dao4 bie2 lai2 jin1 ruo4 ci3 。

## 注释

## 译文

## 赏析
