---
id: ou-yang-xiu-zeng-wen
title: 赠蚊
titlePinyin: zeng4 wen2
titleSlug: zeng-wen
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扰扰万类殊，可憎非一族。
- 甚哉蚊之微，岂足污简牍。
- 乾坤量广大，善恶皆含育。
- 荒茫三五前，民物交相黩。
- 禹鼎象神奸，蛟龙远潜伏。
- 周公驱猛兽，人始居川陆。
- 尔来千百年，天地得清肃。
- 大患已云除，细微遗不录。
- 蝇蝱蚤虱虮，蜂蝎蚖蛇蝮。
- 惟尔于其间，有形才一粟。
- 虽微无柰众，惟小难防毒。
- 尝闻高邮间，猛虎死凌辱。
- 哀哉露筋女，万古雠不复。
- 水乡自宜尔，可怪穷边俗。
- 晨飧下帷帱，盛暑泥驹犊。
- 我来守穷山，地气尤卑溽。
- 官闲懒所便，惟睡宜偏足。
- 难堪尔类多，枕席厌缘扑。
- 熏簷苦烟埃，燎壁疲照烛。
- 荒城繁草树，旱气飞炎熇。
- 羲和驱日车，当午不转毂。
- 清风得夕凉，如赦脱囚梏。
- 扫庭露青天，坐月荫嘉木。
- 汝宁无他时，忍此见迫促。
- 翾翾伺昏黑，稍稍出壁屋。
- 填空来若翳，聚隙多可掬。
- 丛身疑陷围，聒耳如遭哭。
- 猛攘欲张拳，暗中甚飞镞。
- 手足不自救，其能营背腹。
- 盘餐劳扇拂，立寐僵僮仆。
- 端然穷百计，还坐瞑双目。
- 于吾固不较，在尔诚为酷。
- 谁能推物理，无乃乖人欲。
- 驺虞凤凰麟，千载不一瞩。
- 思之不可见，恶者无由逐。

## 拼音
- rao3 rao3 wan4 lei4 shu1 ， ke3 zeng1 fei1 yi4 zu2 。
- shen4 zai1 wen2 zhi1 wei1 ， qi3 zu2 wu1 jian3 du2 。
- qian2 kun1 liang2 guang3 da4 ， shan4 e4 jie1 han2 yu4 。
- huang1 mang2 san1 wu3 qian2 ， min2 wu4 jiao1 xiang1 du2 。
- yu3 ding3 xiang4 shen2 jian1 ， jiao1 long2 yuan3 qian2 fu2 。
- zhou1 gong1 qu1 meng3 shou4 ， ren2 shi3 ju1 chuan1 lu4 。
- er3 lai2 qian1 bai3 nian2 ， tian1 di4 de2 qing1 su4 。
- da4 huan4 yi3 yun2 chu2 ， xi4 wei1 yi2 bu2 lu4 。
- ying2 meng2 zao3 shi1 ji3 ， feng1 xie1 yuan2 she2 fu4 。
- wei2 er3 yu2 qi2 jian1 ， you3 xing2 cai2 yi2 su4 。
- sui1 wei1 wu2 nai4 zhong4 ， wei2 xiao3 nan2 fang2 du2 。
- chang2 wen2 gao1 you2 jian1 ， meng3 hu3 si3 ling2 ru3 。
- ai1 zai1 lu4 jin1 nü3 ， wan4 gu3 chou2 bu2 fu4 。
- shui3 xiang1 zi4 yi2 er3 ， ke3 guai4 qiong2 bian1 su2 。
- chen2 sun1 xia4 wei2 chou2 ， sheng4 shu3 ni2 ju1 du2 。
- wo3 lai2 shou3 qiong2 shan1 ， di4 qi4 you2 bei1 ru4 。
- guan1 xian2 lan3 suo3 bian4 ， wei2 shui4 yi2 pian1 zu2 。
- nan2 kan1 er3 lei4 duo1 ， zhen3 xi2 yan4 yuan2 pu1 。
- xun1 yan2 ku3 yan1 ai1 ， liao2 bi4 pi2 zhao4 zhu2 。
- huang1 cheng2 fan2 cao3 shu4 ， han4 qi4 fei1 yan2 he4 。
- xi1 he2 qu1 ri4 che1 ， dang1 wu3 bu4 zhuan3 gu1 。
- qing1 feng1 de2 xi1 liang2 ， ru2 she4 tuo1 qiu2 gu4 。
- sao3 ting2 lu4 qing1 tian1 ， zuo4 yue4 yin4 jia1 mu4 。
- ru3 ning2 wu2 ta1 shi2 ， ren3 ci3 jian4 po4 cu4 。
- xuan1 xuan1 si4 hun1 hei1 ， shao1 shao1 chu1 bi4 wu1 。
- tian2 kong4 lai2 ruo4 yi4 ， ju4 xi4 duo1 ke3 ju1 。
- cong2 shen1 yi2 xian4 wei2 ， guo1 er3 ru2 zao1 ku1 。
- meng3 rang3 yu4 zhang1 quan2 ， an4 zhong1 shen4 fei1 zu2 。
- shou3 zu2 bu2 zi4 jiu4 ， qi2 neng2 ying2 bei4 fu4 。
- pan2 can1 lao2 shan4 fu2 ， li4 mei4 jiang1 tong2 pu2 。
- duan1 ran2 qiong2 bai3 ji4 ， hai2 zuo4 ming2 shuang1 mu4 。
- yu2 wu2 gu4 bu2 jiao4 ， zai4 er3 cheng2 wei4 ku4 。
- shui2 neng2 tui1 wu4 li3 ， wu2 nai3 guai1 ren2 yu4 。
- zou1 yu2 feng4 huang2 lin2 ， qian1 zai3 bu4 yi4 zhu3 。
- si1 zhi1 bu4 ke3 jian4 ， e4 zhe3 wu2 you2 zhu2 。

## 注释

## 译文

## 赏析
