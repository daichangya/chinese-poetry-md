---
id: ou-yang-xiu-qing-ming-qian-yi-ri-han-zi-hua-yi-jing-jie-xie-chuan-shi-jian-zhao-you--81a0559d
title: 清明前一日韩子华以靖节斜川诗见招游李园既归遂苦风雨三日不能出穷坐一室家人辈倒残壶得酒数杯泥深道路无人行去市又远索于筐筥得枯鱼干虾数种彊饮疾醉昏然便寐既觉索然因书所见奉呈圣俞
titlePinyin: qing1 ming2 qian2 yi2 ri4 han2 zi3 hua2 yi3 jing4 jie2 xie2 chuan1 shi1 jian4 zhao1 you2 li3 yuan2 ji4 gui1 sui4 ku3 feng1 yu3 san1 ri4 bu4 neng2 chu1 qiong2 zuo4 yi2 shi4 jia1 ren2 bei4 dao3 can2 hu2 de2 jiu3 shu4 bei1 ni2 shen1 dao4 lu4 wu2 ren2 xing2 qu4 shi4 you4 yuan3 suo3 yu2 kuang1 ju3 de2 ku1 yu2 gan1 xia1 shu4 zhong3 qiang2 yin3 ji2 zui4 hun1 ran2 bian4 mei4 ji4 jue2 suo3 ran2 yin1 shu1 suo3 jian4 feng4 cheng2 sheng4 yu2
titleSlug: qing-ming-qian-yi-ri-han-zi-hua-yi-jing-jie-xie-chuan-shi-jian-zhao-you--81a0559d
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年喜追随，老大厌諠哗。
- 慙愧二三子，邀我行看花。
- 花开岂不好，时节亦云嘉。
- 因病既不饮，众欢独成嗟。
- 管弦暂过耳，风雨愁还家。
- 三日不出门，堆豗类寒鸦。
- 妻儿强我饮，饤饾果与瓜。
- 浊酒倾残壶，枯鱼杂干虾。
- 小婢立我前，赤脚两髻丫。
- 轧轧鸣双弦，正如𫇛呕哑。
- 坐令江湖心，浩荡思无涯。
- 宠禄不知报，鬓毛今已华。
- 有田清颍间，尚可事桑麻。
- 安得一黄犊，幅巾驾柴车。

## 拼音
- shao4 nian2 xi3 zhui1 sui2 ， lao3 da4 yan4 xuan1 hua2 。
- can2 kui4 er4 san1 zi3 ， yao1 wo3 xing2 kan4 hua1 。
- hua1 kai1 qi3 bu4 hao3 ， shi2 jie2 yi4 yun2 jia1 。
- yin1 bing4 ji4 bu4 yin3 ， zhong4 huan1 du2 cheng2 jie1 。
- guan3 xian2 zan4 guo4 er3 ， feng1 yu3 chou2 hai2 jia1 。
- san1 ri4 bu4 chu1 men2 ， dui1 hui1 lei4 han2 ya1 。
- qi1 er2 qiang2 wo3 yin3 ， ding4 dou4 guo3 yu3 gua1 。
- zhuo2 jiu3 qing1 can2 hu2 ， ku1 yu2 za2 gan1 xia1 。
- xiao3 bi4 li4 wo3 qian2 ， chi4 jiao3 liang3 ji4 ya1 。
- ya4 ya4 ming2 shuang1 xian2 ， zheng4 ru2 𫇛 ou3 ya3 。
- zuo4 ling4 jiang1 hu2 xin1 ， hao4 dang4 si1 wu2 ya2 。
- chong3 lu4 bu4 zhi1 bao4 ， bin4 mao2 jin1 yi3 hua2 。
- you3 tian2 qing1 ying3 jian1 ， shang4 ke3 shi4 sang1 ma2 。
- an1 de2 yi4 huang2 du2 ， fu2 jin1 jia4 chai2 che1 。

## 注释

## 译文

## 赏析
