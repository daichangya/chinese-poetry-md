---
id: ou-yang-xiu-feng-shi-dao-zhong-wu-yan-chang-yun
title: 奉使道中五言长韵
titlePinyin: feng4 shi3 dao4 zhong1 wu3 yan2 chang2 yun4
titleSlug: feng-shi-dao-zhong-wu-yan-chang-yun
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初旭瑞霞烘，都门祖帐供。
- 亲持使者节，晓出大明宫。
- 城阙青烟起，楼台白雾中。
- 绣鞯骄跃跃，貂袖紫蒙蒙。
- 朔野惊飙惨，边城画角雄。
- 过桥分一水，回首羡南鸿。
- 地里山川隔，天文日月同。
- 儿童能走马，妇女亦腰弓。
- 度险行愁失，盘高路欲穷。
- 山深闻唤鹿，林黑自生风。
- 松壑寒逾响，冰溪咽复通。
- 望平愁驿迥，野旷觉天穹。
- 骏足来山北，轻禽出海东。
- 合围飞走尽，移帐水泉空。
- 讲信邻方睦，尊贤礼亦隆。
- 斫冰烧酒赤，冻脍缕霜红。
- 白草经春在，黄沙尽日蒙。
- 新年风渐变，归路雪初融。
- 祗事须彊力，嗟予乃病翁。
- 深慙汉苏武，归国不论功。

## 拼音
- chu1 xu4 rui4 xia2 hong1 ， dou1 men2 zu3 zhang4 gong4 。
- qin1 chi2 shi3 zhe3 jie2 ， xiao3 chu1 da4 ming2 gong1 。
- cheng2 que1 qing1 yan1 qi3 ， lou2 tai2 bai2 wu4 zhong1 。
- xiu4 jian1 jiao1 yue4 yue4 ， diao1 xiu4 zi3 meng2 meng2 。
- shuo4 ye3 jing1 biao1 can3 ， bian1 cheng2 hua4 jiao3 xiong2 。
- guo4 qiao2 fen1 yi4 shui3 ， hui2 shou3 xian4 nan2 hong2 。
- di4 li3 shan1 chuan1 ge2 ， tian1 wen2 ri4 yue4 tong2 。
- er2 tong2 neng2 zou3 ma3 ， fu4 nü3 yi4 yao1 gong1 。
- du4 xian3 xing2 chou2 shi1 ， pan2 gao1 lu4 yu4 qiong2 。
- shan1 shen1 wen2 huan4 lu4 ， lin2 hei1 zi4 sheng1 feng1 。
- song1 he4 han2 yu2 xiang3 ， bing1 xi1 yan4 fu4 tong1 。
- wang4 ping2 chou2 yi4 jiong3 ， ye3 kuang4 jue2 tian1 qiong2 。
- jun4 zu2 lai2 shan1 bei3 ， qing1 qin2 chu1 hai3 dong1 。
- he2 wei2 fei1 zou3 jin4 ， yi2 zhang4 shui3 quan2 kong1 。
- jiang3 xin4 lin2 fang1 mu4 ， zun1 xian2 li3 yi4 long2 。
- zhuo2 bing1 shao1 jiu3 chi4 ， dong4 kuai4 lü3 shuang1 hong2 。
- bai2 cao3 jing1 chun1 zai4 ， huang2 sha1 jin4 ri4 meng2 。
- xin1 nian2 feng1 jian4 bian4 ， gui1 lu4 xue3 chu1 rong2 。
- zhi1 shi4 xu1 qiang2 li4 ， jie1 yu3 nai3 bing4 weng1 。
- shen1 can2 han4 su1 wu3 ， gui1 guo2 bu2 lun4 gong1 。

## 注释

## 译文

## 赏析
