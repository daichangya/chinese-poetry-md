---
id: ou-yang-xiu-ye-wen-feng-sheng-you-gan-feng-cheng-yuan-fu-she-ren-sheng-yu-zhi-jiang
title: 夜闻风声有感奉呈原父舍人圣俞直讲
titlePinyin: ye4 wen2 feng1 sheng1 you3 gan3 feng4 cheng2 yuan2 fu4 she4 ren2 sheng4 yu2 zhi2 jiang3
titleSlug: ye-wen-feng-sheng-you-gan-feng-cheng-yuan-fu-she-ren-sheng-yu-zhi-jiang
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜半群动息，有风生树端。
- 飒然飘我衣，起坐为长叹。
- 苦暑君勿厌，初凉君勿欢。
- 暑在物犹盛，凉归岁将寒。
- 清霜忽以飞，零露亦漙漙。
- 霜露本无情，岂肯私蕙兰。
- 不独草木尔，君形安得完。
- 栉发变新白，鉴容销故丹。
- 风埃共侵迫，心志亦摧残。
- 万古一飞隼，两曜双跳丸。
- 扰扰贤与愚，流沙逐惊湍。
- 其来固如此，独久知诚难。
- 服食为药悮，此言真不刊。
- 但当饮美酒，何必被轻纨。

## 拼音
- ye4 ban4 qun2 dong4 xi1 ， you3 feng1 sheng1 shu4 duan1 。
- sa4 ran2 piao1 wo3 yi1 ， qi3 zuo4 wei4 chang2 tan4 。
- ku3 shu3 jun1 wu4 yan4 ， chu1 liang2 jun1 wu4 huan1 。
- shu3 zai4 wu4 you2 sheng4 ， liang2 gui1 sui4 jiang1 han2 。
- qing1 shuang1 hu1 yi3 fei1 ， ling2 lu4 yi4 tuan2 tuan2 。
- shuang1 lu4 ben3 wu2 qing2 ， qi3 ken3 si1 hui4 lan2 。
- bu4 du2 cao3 mu4 er3 ， jun1 xing2 an1 de2 wan2 。
- zhi4 fa1 bian4 xin1 bai2 ， jian4 rong2 xiao1 gu4 dan1 。
- feng1 ai1 gong4 qin1 po4 ， xin1 zhi4 yi4 cui1 can2 。
- wan4 gu3 yi4 fei1 sun3 ， liang3 yao4 shuang1 tiao4 wan2 。
- rao3 rao3 xian2 yu3 yu2 ， liu2 sha1 zhu2 jing1 tuan1 。
- qi2 lai2 gu4 ru2 ci3 ， du2 jiu3 zhi1 cheng2 nan2 。
- fu2 shi2 wei4 yao4 wu4 ， ci3 yan2 zhen1 bu4 kan1 。
- dan4 dang1 yin3 mei3 jiu3 ， he2 bi4 bei4 qing1 wan2 。

## 注释

## 译文

## 赏析
