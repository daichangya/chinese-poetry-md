---
id: ou-yang-xiu-lu-zhu-tang-du-yin
title: 绿竹堂独饮
titlePinyin: lü4 zhu2 tang2 du2 yin3
titleSlug: lu-zhu-tang-du-yin
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏篁解箨阴加樛，卧斋公退无喧嚣。
- 清和况复值佳月，翠树好鸟鸣咬咬。
- 芳罇有酒美可酌，胡为欲饮先长谣。
- 人生暂别客秦楚，尚欲泣泪相攀邀。
- 况兹一诀乃永已，独使幽梦恨蓬蒿。
- 忆予驱马别家去，去时柳陌东风高。
- 楚乡留滞一千里，归来落尽李与桃。
- 残花不共一日看，东风送哭声嗷嗷。
- 洛池不见青春色，白杨但有风萧萧。
- 姚黄魏紫开次第，不觉成恨俱零凋。
- 榴花最晚今又拆，红绿点缀如裙腰。
- 年芳转新物转好，逝者日与生期遥。
- 予生本是少年气，瑳磨牙角争雄豪。
- 马迁班固洎歆向，下笔点窜皆嘲嘈。
- 客来共坐说今古，纷纷落尽玉麈毛。
- 弯弓或拟射石虎，又欲醉斩荆江蛟。
- 自言刚气贮心腹，何尔柔软为脂膏。
- 吾闻庄生善齐物，平日吐论奇牙聱。
- 忧从中来不自遣，强叩瓦缶何𫍢𫍢。
- 伊人达者尚乃尔，情之所钟况吾曹。
- 愁填胸中若山积，虽欲强饮如沃焦。
- 乃判自古英壮气，不有此恨如何消。
- 又闻浮屠说生死，灭没谓若梦幻泡。
- 前有万古后万世，其中一世独虭蟧。
- 安得独洒一榻泪，欲助河水增滔滔。
- 古来此事无可奈，不如饮此罇中醪。

## 拼音
- xia4 huang2 jie3 tuo4 yin1 jia1 jiu1 ， wo4 zhai1 gong1 tui4 wu2 xuan1 ao2 。
- qing1 he2 kuang4 fu4 zhi2 jia1 yue4 ， cui4 shu4 hao3 niao3 ming2 yao3 yao3 。
- fang1 zun1 you3 jiu3 mei3 ke3 zhuo2 ， hu2 wei4 yu4 yin3 xian1 chang2 yao2 。
- ren2 sheng1 zan4 bie2 ke4 qin2 chu3 ， shang4 yu4 qi4 lei4 xiang1 pan1 yao1 。
- kuang4 zi1 yi4 jue2 nai3 yong3 yi3 ， du2 shi3 you1 meng4 hen4 peng2 hao1 。
- yi4 yu3 qu1 ma3 bie2 jia1 qu4 ， qu4 shi2 liu3 mo4 dong1 feng1 gao1 。
- chu3 xiang1 liu2 zhi4 yi4 qian1 li3 ， gui1 lai2 luo4 jin4 li3 yu3 tao2 。
- can2 hua1 bu2 gong4 yi2 ri4 kan4 ， dong1 feng1 song4 ku1 sheng1 ao2 ao2 。
- luo4 chi2 bu2 jian4 qing1 chun1 se4 ， bai2 yang2 dan4 you3 feng1 xiao1 xiao1 。
- yao2 huang2 wei4 zi3 kai1 ci4 di4 ， bu4 jue2 cheng2 hen4 ju4 ling2 diao1 。
- liu2 hua1 zui4 wan3 jin1 you4 chai1 ， hong2 lü4 dian3 zhui4 ru2 qun2 yao1 。
- nian2 fang1 zhuan3 xin1 wu4 zhuan3 hao3 ， shi4 zhe3 ri4 yu3 sheng1 qi1 yao2 。
- yu3 sheng1 ben3 shi4 shao4 nian2 qi4 ， cuo1 mo2 ya2 jiao3 zheng1 xiong2 hao2 。
- ma3 qian1 ban1 gu4 ji4 xin1 xiang4 ， xia4 bi3 dian3 cuan4 jie1 chao2 cao2 。
- ke4 lai2 gong4 zuo4 shuo1 jin1 gu3 ， fen1 fen1 luo4 jin4 yu4 zhu3 mao2 。
- wan1 gong1 huo4 ni3 she4 shi2 hu3 ， you4 yu4 zui4 zhan3 jing1 jiang1 jiao1 。
- zi4 yan2 gang1 qi4 zhu4 xin1 fu4 ， he2 er3 rou2 ruan3 wei4 zhi1 gao1 。
- wu2 wen2 zhuang1 sheng1 shan4 qi2 wu4 ， ping2 ri4 tu3 lun4 qi2 ya2 ao2 。
- you1 cong2 zhong1 lai2 bu2 zi4 qian3 ， qiang2 kou4 wa3 fou3 he2 𫍢 𫍢 。
- yi1 ren2 da2 zhe3 shang4 nai3 er3 ， qing2 zhi1 suo3 zhong1 kuang4 wu2 cao2 。
- chou2 tian2 xiong1 zhong1 ruo4 shan1 ji1 ， sui1 yu4 qiang2 yin3 ru2 wo4 jiao1 。
- nai3 pan4 zi4 gu3 ying1 zhuang4 qi4 ， bu4 you3 ci3 hen4 ru2 he2 xiao1 。
- you4 wen2 fu2 tu2 shuo1 sheng1 si3 ， mie4 mei2 wei4 ruo4 meng4 huan4 pao4 。
- qian2 you3 wan4 gu3 hou4 wan4 shi4 ， qi2 zhong1 yi2 shi4 du2 diao1 lao2 。
- an1 de2 du2 sa3 yi2 ta4 lei4 ， yu4 zhu4 he2 shui3 zeng1 tao1 tao1 。
- gu3 lai2 ci3 shi4 wu2 ke3 nai4 ， bu4 ru2 yin3 ci3 zun1 zhong1 lao2 。

## 注释

## 译文

## 赏析
