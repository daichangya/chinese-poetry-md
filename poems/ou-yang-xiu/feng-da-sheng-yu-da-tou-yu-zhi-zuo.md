---
id: ou-yang-xiu-feng-da-sheng-yu-da-tou-yu-zhi-zuo
title: 奉答圣俞达头鱼之作
titlePinyin: feng4 da2 sheng4 yu2 da2 tou2 yu2 zhi1 zuo4
titleSlug: feng-da-sheng-yu-da-tou-yu-zhi-zuo
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻海之大，物类无穷极。
- 虫虾浅水间，蠃蚬如山积。
- 毛鱼与鹿角，一龠数千百。
- 收藏各有时，嗜好无南北。
- 其微既若斯，其大有莫测。
- 波涛浩渺中，岛屿生顷刻。
- 俄而没不见，始悟出背脊。
- 有时随潮来，暴死疑遭谪。
- 海人相呼集，刀锯争剖析。
- 骨节骇专车，须芒侔劒戟。
- 腥闻数十里，余臭久乃息。
- 始知百川归，固有含容德。
- 潜奇与秘宝，万状不一识。
- 嗟彼达头微，谁传到京国。
- 干枯少滋味，治洗费炮炙。
- 聊兹知异物，岂足荐佳客。
- 一旦辱君诗，虚名从此得。

## 拼音
- wu2 wen2 hai3 zhi1 da4 ， wu4 lei4 wu2 qiong2 ji2 。
- chong2 xia1 qian3 shui3 jian1 ， luo3 xian3 ru2 shan1 ji1 。
- mao2 yu2 yu3 lu4 jiao3 ， yi2 yue4 shu4 qian1 bai3 。
- shou1 cang2 ge4 you3 shi2 ， shi4 hao4 wu2 nan2 bei3 。
- qi2 wei1 ji4 ruo4 si1 ， qi2 da4 you3 mo4 ce4 。
- bo1 tao1 hao4 miao3 zhong1 ， dao3 yu3 sheng1 qing3 ke4 。
- e2 er2 mei2 bu2 jian4 ， shi3 wu4 chu1 bei4 ji3 。
- you3 shi2 sui2 chao2 lai2 ， bao4 si3 yi2 zao1 zhe2 。
- hai3 ren2 xiang1 hu1 ji2 ， dao1 ju4 zheng1 pou1 xi1 。
- gu3 jie2 hai4 zhuan1 che1 ， xu1 mang2 mou2 jian4 ji3 。
- xing1 wen2 shu4 shi2 li3 ， yu2 chou4 jiu3 nai3 xi1 。
- shi3 zhi1 bai3 chuan1 gui1 ， gu4 you3 han2 rong2 de2 。
- qian2 qi2 yu3 mi4 bao3 ， wan4 zhuang4 bu4 yi4 shi2 。
- jie1 bi3 da2 tou2 wei1 ， shui2 chuan2 dao4 jing1 guo2 。
- gan1 ku1 shao3 zi1 wei4 ， zhi4 xi3 fei4 pao4 zhi4 。
- liao2 zi1 zhi1 yi4 wu4 ， qi3 zu2 jian4 jia1 ke4 。
- yi2 dan4 ru3 jun1 shi1 ， xu1 ming2 cong2 ci3 de2 。

## 注释

## 译文

## 赏析
