---
id: ou-yang-xiu-zhen-yang-du-shu
title: 镇阳读书
titlePinyin: zhen4 yang2 du2 shu1
titleSlug: zhen-yang-du-shu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春深夜苦短，灯冷焰不长。
- 尘蠹文字细，病眸澁无光。
- 坐久百骸倦，中遭群虑戕。
- 寻前顾后失，得一念十忘。
- 乃知学在少，老大不可彊。
- 废书谁与语，叹息自悲伤。
- 因忆石夫子，徂徕有茅堂。
- 前年来京师，讲学居上庠。
- 青衫缀朝士，面有数亩桑。
- 不耐群儿嗤，束书归故乡。
- 却寻茅堂在，高卧泰山傍。
- 圣经日陈前，弟子罗两厢。
- 大论叱佛老，高声诵虞唐。
- 宾朋足枣栗，儿女饱糟糠。
- 虽云待官阙，便欲解朝裳。
- 有似蚕作茧，缩身思自藏。
- 嗟我一何愚，贪得不自量。
- 平生事笔砚，自可娱文章。
- 开口揽时事，论议争煌煌。
- 退之尝有云，名声暂膻香。
- 误蒙天子知，侍从列班行。
- 官荣日已宠，事业暗不彰。
- 器小以任大，跻颠理之常。
- 圣君虽不诛，在汝岂自遑。
- 不能虽欲止，怳若失其方。
- 却欲寻旧学，旧学已榛荒。
- 有类邯郸步，两失皆茫茫。
- 便欲乞身去，君恩厚须傥。
- 又欲求一州，俸钱买归装。
- 譬如归巢鸟，将栖少徊翔。
- 自觉诚未晚，收愚老缣缃。

## 拼音
- chun1 shen1 ye4 ku3 duan3 ， deng1 leng3 yan4 bu4 chang2 。
- chen2 du4 wen2 zi4 xi4 ， bing4 mou2 se4 wu2 guang1 。
- zuo4 jiu3 bai3 hai2 juan4 ， zhong1 zao1 qun2 lü4 qiang1 。
- xun2 qian2 gu4 hou4 shi1 ， de2 yi2 nian4 shi2 wang4 。
- nai3 zhi1 xue2 zai4 shao3 ， lao3 da4 bu4 ke3 qiang2 。
- fei4 shu1 shui2 yu3 yu3 ， tan4 xi1 zi4 bei1 shang1 。
- yin1 yi4 shi2 fu1 zi3 ， cu2 lai2 you3 mao2 tang2 。
- qian2 nian2 lai2 jing1 shi1 ， jiang3 xue2 ju1 shang4 xiang2 。
- qing1 shan1 zhui4 chao2 shi4 ， mian4 you3 shu4 mu3 sang1 。
- bu2 nai4 qun2 er2 chi1 ， shu4 shu1 gui1 gu4 xiang1 。
- que4 xun2 mao2 tang2 zai4 ， gao1 wo4 tai4 shan1 bang4 。
- sheng4 jing1 ri4 chen2 qian2 ， di4 zi3 luo2 liang3 xiang1 。
- da4 lun4 chi4 fo2 lao3 ， gao1 sheng1 song4 yu2 tang2 。
- bin1 peng2 zu2 zao3 li4 ， er2 nü3 bao3 zao1 kang1 。
- sui1 yun2 dai4 guan1 que1 ， bian4 yu4 jie3 chao2 shang0 。
- you3 si4 can2 zuo4 jian3 ， suo1 shen1 si1 zi4 cang2 。
- jie1 wo3 yi4 he2 yu2 ， tan1 de2 bu2 zi4 liang4 。
- ping2 sheng1 shi4 bi3 yan4 ， zi4 ke3 yu2 wen2 zhang1 。
- kai1 kou3 lan3 shi2 shi4 ， lun4 yi4 zheng1 huang2 huang2 。
- tui4 zhi1 chang2 you3 yun2 ， ming2 sheng1 zan4 shan1 xiang1 。
- wu4 meng2 tian1 zi3 zhi1 ， shi4 cong2 lie4 ban1 xing2 。
- guan1 rong2 ri4 yi3 chong3 ， shi4 ye4 an4 bu4 zhang1 。
- qi4 xiao3 yi3 ren4 da4 ， ji1 dian1 li3 zhi1 chang2 。
- sheng4 jun1 sui1 bu4 zhu1 ， zai4 ru3 qi3 zi4 huang2 。
- bu4 neng2 sui1 yu4 zhi3 ， huang3 ruo4 shi1 qi2 fang1 。
- que4 yu4 xun2 jiu4 xue2 ， jiu4 xue2 yi3 zhen1 huang1 。
- you3 lei4 han2 dan1 bu4 ， liang3 shi1 jie1 mang2 mang2 。
- bian4 yu4 qi3 shen1 qu4 ， jun1 en1 hou4 xu1 tang3 。
- you4 yu4 qiu2 yi4 zhou1 ， feng4 qian2 mai3 gui1 zhuang1 。
- pi4 ru2 gui1 chao2 niao3 ， jiang1 qi1 shao3 huai2 xiang2 。
- zi4 jue2 cheng2 wei4 wan3 ， shou1 yu2 lao3 jian1 xiang1 。

## 注释

## 译文

## 赏析
