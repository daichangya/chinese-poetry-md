---
id: ou-yang-xiu-yu-zuo-gui-yan-ting-yu-hua-zhou-hou-shi-you-wu-nian-mei-gong-yi-lai-shou-749026ed
title: 予作归鴈亭于滑州后十有五年梅公仪来守是邦因取余诗刻于石又以长韵见寄因以答之
titlePinyin: yu3 zuo4 gui1 yan4 ting2 yu2 hua2 zhou1 hou4 shi2 you3 wu3 nian2 mei2 gong1 yi2 lai2 shou3 shi4 bang1 yin1 qu3 yu2 shi1 ke4 yu2 shi2 you4 yi3 chang2 yun4 jian4 ji4 yin1 yi3 da2 zhi1
titleSlug: yu-zuo-gui-yan-ting-yu-hua-zhou-hou-shi-you-wu-nian-mei-gong-yi-lai-shou-749026ed
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风吹城头秋草黄，仰见鸣鴈初南翔。
- 秋草风吹春复绿，南鴈北飞声肃肃。
- 城下台边桃李蹊，忆初披荒手植之。
- 雪消冰解草木动，因记鸿鴈将归时。
- 尔来十载空遗迹，飞鴈年年自南北。
- 台倾余址草荒凉，树老无花春寂历。
- 东州太守诗尤美，组织文章烂如绮。
- 长篇大句琢方石，一日都城传百纸。
- 我思古人无不然，慷慨功名垂百年。
- 沉碑身后念陵谷，把酒泣下悲山川。
- 一时留赏虽邂逅，后世传之因不朽。

## 拼音
- feng1 chui1 cheng2 tou2 qiu1 cao3 huang2 ， yang3 jian4 ming2 yan4 chu1 nan2 xiang2 。
- qiu1 cao3 feng1 chui1 chun1 fu4 lü4 ， nan2 yan4 bei3 fei1 sheng1 su4 su4 。
- cheng2 xia4 tai2 bian1 tao2 li3 qi1 ， yi4 chu1 pi1 huang1 shou3 zhi2 zhi1 。
- xue3 xiao1 bing1 jie3 cao3 mu4 dong4 ， yin1 ji4 hong2 yan4 jiang1 gui1 shi2 。
- er3 lai2 shi2 zai3 kong1 yi2 ji4 ， fei1 yan4 nian2 nian2 zi4 nan2 bei3 。
- tai2 qing1 yu2 zhi3 cao3 huang1 liang2 ， shu4 lao3 wu2 hua1 chun1 ji4 li4 。
- dong1 zhou1 tai4 shou3 shi1 you2 mei3 ， zu3 zhi1 wen2 zhang1 lan4 ru2 qi3 。
- chang2 pian1 da4 ju4 zhuo2 fang1 shi2 ， yi2 ri4 du1 cheng2 chuan2 bai3 zhi3 。
- wo3 si1 gu3 ren2 wu2 bu4 ran2 ， kang1 kai3 gong1 ming2 chui2 bai3 nian2 。
- chen2 bei1 shen1 hou4 nian4 ling2 gu3 ， ba3 jiu3 qi4 xia4 bei1 shan1 chuan1 。
- yi4 shi2 liu2 shang3 sui1 xie4 hou4 ， hou4 shi4 chuan2 zhi1 yin1 bu4 xiu3 。

## 注释

## 译文

## 赏析
