---
id: ou-yang-xiu-yu-zi-hua-yuan-fu-xiao-yin-zuo-zhong-ji-tong-zhou-jiang-shi-xue-shi-xiu-fu
title: 与子华原父小饮坐中寄同州江十学士休复
titlePinyin: yu3 zi3 hua2 yuan2 fu4 xiao3 yin3 zuo4 zhong1 ji4 tong2 zhou1 jiang1 shi2 xue2 shi4 xiu1 fu4
titleSlug: yu-zi-hua-yuan-fu-xiao-yin-zuo-zhong-ji-tong-zhou-jiang-shi-xue-shi-xiu-fu
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁晚忽不乐，相过偶乘闲。
- 百年才几进，一笑得亦艰。
- 有酒醉嘉客，无钱买妖鬟。
- 问予官何为，侍从联朝班。
- 朝廷多贤材，何用蒯与菅。
- 白发垂两鬓，黄金腰九环。
- 奈何章绶荣，饰此木石顽。
- 于国略无补，有慙常在颜。
- 幸蒙二三友，相与文字间。
- 江子独舍我，高鸿去难攀。
- 秋风动沙苑，郡阁当南山。
- 吟咏日多暇，诏条宽可颁。
- 寒云雪纷糅，幽鸟春緜蛮。
- 胜事日向好，思君何时还。

## 拼音
- sui4 wan3 hu1 bu2 le4 ， xiang1 guo4 ou3 cheng2 xian2 。
- bai3 nian2 cai2 ji3 jin4 ， yi2 xiao4 de2 yi4 jian1 。
- you3 jiu3 zui4 jia1 ke4 ， wu2 qian2 mai3 yao1 huan2 。
- wen4 yu3 guan1 he2 wei4 ， shi4 cong2 lian2 chao2 ban1 。
- chao2 ting2 duo1 xian2 cai2 ， he2 yong4 kuai3 yu3 jian1 。
- bai2 fa4 chui2 liang3 bin4 ， huang2 jin1 yao1 jiu3 huan2 。
- nai4 he2 zhang1 shou4 rong2 ， shi4 ci3 mu4 shi2 wan2 。
- yu2 guo2 lüe4 wu2 bu3 ， you3 can2 chang2 zai4 yan2 。
- xing4 meng2 er4 san1 you3 ， xiang1 yu3 wen2 zi4 jian1 。
- jiang1 zi3 du2 she4 wo3 ， gao1 hong2 qu4 nan2 pan1 。
- qiu1 feng1 dong4 sha1 yuan4 ， jun4 ge2 dang1 nan2 shan1 。
- yin2 yong3 ri4 duo1 xia2 ， zhao4 tiao2 kuan1 ke3 ban1 。
- han2 yun2 xue3 fen1 rou2 ， you1 niao3 chun1 mian2 man2 。
- sheng4 shi4 ri4 xiang4 hao3 ， si1 jun1 he2 shi2 hai2 。

## 注释

## 译文

## 赏析
