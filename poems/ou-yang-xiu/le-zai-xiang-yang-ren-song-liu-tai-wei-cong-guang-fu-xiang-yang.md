---
id: ou-yang-xiu-le-zai-xiang-yang-ren-song-liu-tai-wei-cong-guang-fu-xiang-yang
title: 乐哉襄阳人送刘太尉从广赴襄阳
titlePinyin: le4 zai1 xiang1 yang2 ren2 song4 liu2 tai4 wei4 cong2 guang3 fu4 xiang1 yang2
titleSlug: le-zai-xiang-yang-ren-song-liu-tai-wei-cong-guang-fu-xiang-yang
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟尔乐哉襄阳人，万屋连甍清汉滨。
- 语言轻清微带秦，南通交广西峨岷。
- 罗縠纤丽药物珍，枇杷甘橘荐清罇。
- 磊落金盘烂璘璘，槎头缩项昔所闻。
- 黄橙捣齑香复辛，春雷动地竹走根。
- 锦苞玉笋味争新，凤林花发南山春。
- 掩映谷口藏山门，楼台金碧瓦鳞鳞。
- 岘首高亭倚浮云，汉水如天泻沄沄。
- 斜阳返照白鸟群，两岸桑柘杂耕耘。
- 文王遗化已寂寞，千载谁复思其仁。
- 荆州汉魏以来重，古今相望多名臣。
- 嗟尔乐哉襄阳人，道扶白发抱幼孙。
- 远迎刘侯朱两轮，刘侯年少气甚淳。
- 诗书学问若寒士，罇俎谈笑多嘉宾。
- 往时邢洺有善政，至今遗爱留其民。
- 谁能持我诗以往，为我先贺襄阳人。

## 拼音
- jie1 er3 le4 zai1 xiang1 yang2 ren2 ， wan4 wu1 lian2 meng2 qing1 han4 bin1 。
- yu3 yan2 qing1 qing1 wei1 dai4 qin2 ， nan2 tong1 jiao1 guang3 xi1 e2 min2 。
- luo2 hu2 xian1 li4 yao4 wu4 zhen1 ， pi2 pa2 gan1 ju2 jian4 qing1 zun1 。
- lei3 luo4 jin1 pan2 lan4 lin2 lin2 ， cha2 tou2 suo1 xiang4 xi1 suo3 wen2 。
- huang2 cheng2 dao3 ji1 xiang1 fu4 xin1 ， chun1 lei2 dong4 di4 zhu2 zou3 gen1 。
- jin3 bao1 yu4 sun3 wei4 zheng1 xin1 ， feng4 lin2 hua1 fa1 nan2 shan1 chun1 。
- yan3 ying4 gu3 kou3 cang2 shan1 men2 ， lou2 tai2 jin1 bi4 wa3 lin2 lin2 。
- xian4 shou3 gao1 ting2 yi3 fu2 yun2 ， han4 shui3 ru2 tian1 xie4 yun2 yun2 。
- xie2 yang2 fan3 zhao4 bai2 niao3 qun2 ， liang3 an4 sang1 zhe4 za2 geng1 yun2 。
- wen2 wang2 yi2 hua4 yi3 ji4 mo4 ， qian1 zai3 shui2 fu4 si1 qi2 ren2 。
- jing1 zhou1 han4 wei4 yi3 lai2 zhong4 ， gu3 jin1 xiang1 wang4 duo1 ming2 chen2 。
- jie1 er3 le4 zai1 xiang1 yang2 ren2 ， dao4 fu2 bai2 fa4 bao4 you4 sun1 。
- yuan3 ying2 liu2 hou2 zhu1 liang3 lun2 ， liu2 hou2 nian2 shao4 qi4 shen4 chun2 。
- shi1 shu1 xue2 wen4 ruo4 han2 shi4 ， zun1 zu3 tan2 xiao4 duo1 jia1 bin1 。
- wang3 shi2 xing2 ming2 you3 shan4 zheng4 ， zhi4 jin1 yi2 ai4 liu2 qi2 min2 。
- shui2 neng2 chi2 wo3 shi1 yi3 wang3 ， wei4 wo3 xian1 he4 xiang1 yang2 ren2 。

## 注释

## 译文

## 赏析
