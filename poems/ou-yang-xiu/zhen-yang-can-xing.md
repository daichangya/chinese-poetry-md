---
id: ou-yang-xiu-zhen-yang-can-xing
title: 镇阳残杏
titlePinyin: zhen4 yang2 can2 xing4
titleSlug: zhen-yang-can-xing
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 镇阳二月春苦寒，东风力弱冰雪顽。
- 北潭跬步病不到，何暇骑马寻郊原。
- 雕丘新晴暖已动，砌下流水来潺潺。
- 但闻簷间鸟语变，不觉桃杏开已阑。
- 人生一世浪自苦，盛衰桃杏开落间。
- 西亭昨日偶独到，犹有一树当南轩。
- 残芳烂漫看更好，皓若春雪团枝繁。
- 无风已恐自零落，长条可爱不可攀。
- 犹堪携酒醉其下，谁肯伴我颓巾冠。

## 拼音
- zhen4 yang2 er4 yue4 chun1 ku3 han2 ， dong1 feng1 li4 ruo4 bing1 xue3 wan2 。
- bei3 tan2 kui3 bu4 bing4 bu2 dao4 ， he2 xia2 qi2 ma3 xun2 jiao1 yuan2 。
- diao1 qiu1 xin1 qing2 nuan3 yi3 dong4 ， qi4 xia4 liu2 shui3 lai2 chan2 chan2 。
- dan4 wen2 yan2 jian1 niao3 yu3 bian4 ， bu4 jue2 tao2 xing4 kai1 yi3 lan2 。
- ren2 sheng1 yi2 shi4 lang4 zi4 ku3 ， sheng4 shuai1 tao2 xing4 kai1 luo4 jian1 。
- xi1 ting2 zuo2 ri4 ou3 du2 dao4 ， you2 you3 yi2 shu4 dang1 nan2 xuan1 。
- can2 fang1 lan4 man4 kan4 geng4 hao3 ， hao4 ruo4 chun1 xue3 tuan2 zhi1 fan2 。
- wu2 feng1 yi3 kong3 zi4 ling2 luo4 ， chang2 tiao2 ke3 ai4 bu4 ke3 pan1 。
- you2 kan1 xie2 jiu3 zui4 qi2 xia4 ， shui2 ken3 ban4 wo3 tui2 jin1 guan1 。

## 注释

## 译文

## 赏析
