---
id: ou-yang-xiu-zeng-du-mo
title: 赠杜默
titlePinyin: zeng4 du4 mo4
titleSlug: zeng-du-mo
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山有鸣凤，其音和且清。
- 鸣于有道国，出则天下平。
- 杜默东土秀，能吟凤凰声。
- 作诗几百篇，长歌仍短行。
- 携之入京邑，欲使众耳惊。
- 来时上师堂，再拜辞先生。
- 先生颔首遣，教以勿骄矜。
- 赠之三豪篇，而我滥一名。
- 杜子来访我，欲求相和鸣。
- 顾我文字卑，未足当豪英。
- 岂如子之辞，铿锽间镛笙。
- 淫哇俗所乐，百鸟徒嘤嘤。
- 杜子卷舌去，归衫翩以轻。
- 京东聚群盗，河北点新兵。
- 饥荒与愁苦，道路日以盈。
- 子盍引其吭，发声通下情。
- 上闻天子聪，次使宰相听。
- 何必九包禽，始能瑞尧庭。
- 子诗何时作，我耳入已倾。
- 愿以白玉琴，写之朱丝绳。

## 拼音
- nan2 shan1 you3 ming2 feng4 ， qi2 yin1 he2 qie3 qing1 。
- ming2 yu2 you3 dao4 guo2 ， chu1 ze2 tian1 xia4 ping2 。
- du4 mo4 dong1 tu3 xiu4 ， neng2 yin2 feng4 huang2 sheng1 。
- zuo4 shi1 ji3 bai3 pian1 ， chang2 ge1 reng2 duan3 xing2 。
- xie2 zhi1 ru4 jing1 yi4 ， yu4 shi3 zhong4 er3 jing1 。
- lai2 shi2 shang4 shi1 tang2 ， zai4 bai4 ci2 xian1 sheng1 。
- xian1 sheng1 han4 shou3 qian3 ， jiao4 yi3 wu4 jiao1 jin1 。
- zeng4 zhi1 san1 hao2 pian1 ， er2 wo3 lan4 yi4 ming2 。
- du4 zi3 lai2 fang3 wo3 ， yu4 qiu2 xiang1 he2 ming2 。
- gu4 wo3 wen2 zi4 bei1 ， wei4 zu2 dang1 hao2 ying1 。
- qi3 ru2 zi3 zhi1 ci2 ， keng1 huang2 jian1 yong1 sheng1 。
- yin2 wa1 su2 suo3 le4 ， bai3 niao3 tu2 ying1 ying1 。
- du4 zi3 juan4 she2 qu4 ， gui1 shan1 pian1 yi3 qing1 。
- jing1 dong1 ju4 qun2 dao4 ， he2 bei3 dian3 xin1 bing1 。
- ji1 huang1 yu3 chou2 ku3 ， dao4 lu4 ri4 yi3 ying2 。
- zi3 he2 yin3 qi2 keng1 ， fa1 sheng1 tong1 xia4 qing2 。
- shang4 wen2 tian1 zi3 cong1 ， ci4 shi3 zai3 xiang4 ting1 。
- he2 bi4 jiu3 bao1 qin2 ， shi3 neng2 rui4 yao2 ting2 。
- zi3 shi1 he2 shi2 zuo4 ， wo3 er3 ru4 yi3 qing1 。
- yuan4 yi3 bai2 yu4 qin2 ， xie3 zhi1 zhu1 si1 sheng2 。

## 注释

## 译文

## 赏析
