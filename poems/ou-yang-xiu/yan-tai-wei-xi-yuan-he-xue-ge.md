---
id: ou-yang-xiu-yan-tai-wei-xi-yuan-he-xue-ge
title: 晏太慰西园贺雪歌
titlePinyin: yan4 tai4 wei4 xi1 yuan2 he4 xue3 ge1
titleSlug: yan-tai-wei-xi-yuan-he-xue-ge
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳乖错辞五行，穷冬山谷暖不冰。
- 一阳且出在地上，地下谁发万物萌。
- 太阴当用不用事，盖由奸将不轩亏国刑。
- 遂令邪风伺间隙，潜中瘟疫于疲氓。
- 神哉陛下至仁圣，忧勤恳祷通精诚。
- 圣人与天同一体，意未发口天已听。
- 忽收寒威还水官，正时肃物凛以清。
- 寒风得势猎猎走，瓦干霰急落不停。
- 恍然天地半夜白，群鸡失晓不及鸣。
- 清晨拜表东上合，鬰鬰瑞气盈宫庭。
- 退朝骑马下银阙，马滑不惯行瑶琼。
- 晚趋宾馆贺太尉，坐觉满路流欢声。
- 便开西园扫径步，正见玉树花凋零。
- 小轩却坐对山石，拂拂酒面红烟生。
- 主人与国共休戚，不惟喜悦将丰登。
- 须怜铁甲冷彻骨，四十余万屯边兵。

## 拼音
- yin1 yang2 guai1 cuo4 ci2 wu3 hang2 ， qiong2 dong1 shan1 gu3 nuan3 bu4 bing1 。
- yi4 yang2 qie3 chu1 zai4 di4 shang4 ， di4 xia4 shui2 fa1 wan4 wu4 meng2 。
- tai4 yin1 dang1 yong4 bu0 yong4 shi4 ， gai4 you2 jian1 jiang1 bu4 xuan1 kui1 guo2 xing2 。
- sui4 ling4 xie2 feng1 si4 jian4 xi4 ， qian2 zhong1 wen1 yi4 yu2 pi2 mang2 。
- shen2 zai1 bi4 xia4 zhi4 ren2 sheng4 ， you1 qin2 ken3 dao3 tong1 jing1 cheng2 。
- sheng4 ren2 yu3 tian1 tong2 yi4 ti3 ， yi4 wei4 fa1 kou3 tian1 yi3 ting1 。
- hu1 shou1 han2 wei1 hai2 shui3 guan1 ， zheng4 shi2 su4 wu4 lin3 yi3 qing1 。
- han2 feng1 de2 shi4 lie4 lie4 zou3 ， wa3 gan1 xian4 ji2 luo4 bu4 ting2 。
- huang3 ran2 tian1 di4 ban4 ye4 bai2 ， qun2 ji1 shi1 xiao3 bu4 ji2 ming2 。
- qing1 chen2 bai4 biao3 dong1 shang4 he2 ， yu4 yu4 rui4 qi4 ying2 gong1 ting2 。
- tui4 chao2 qi2 ma3 xia4 yin2 que1 ， ma3 hua2 bu2 guan4 xing2 yao2 qiong2 。
- wan3 qu1 bin1 guan3 he4 tai4 wei4 ， zuo4 jue2 man3 lu4 liu2 huan1 sheng1 。
- bian4 kai1 xi1 yuan2 sao3 jing4 bu4 ， zheng4 jian4 yu4 shu4 hua1 diao1 ling2 。
- xiao3 xuan1 que4 zuo4 dui4 shan1 shi2 ， fu2 fu2 jiu3 mian4 hong2 yan1 sheng1 。
- zhu3 ren2 yu3 guo2 gong4 xiu1 qi1 ， bu4 wei2 xi3 yue4 jiang1 feng1 deng1 。
- xu1 lian2 tie3 jia3 leng3 che4 gu3 ， si4 shi2 yu2 wan4 tun2 bian1 bing1 。

## 注释

## 译文

## 赏析
