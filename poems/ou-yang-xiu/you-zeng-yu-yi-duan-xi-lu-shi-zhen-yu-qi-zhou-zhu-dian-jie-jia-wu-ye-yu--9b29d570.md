---
id: ou-yang-xiu-you-zeng-yu-yi-duan-xi-lu-shi-zhen-yu-qi-zhou-zhu-dian-jie-jia-wu-ye-yu--9b29d570
title: 有赠余以端谿绿石枕与蕲州竹簟皆佳物也余既喜睡而得此二者不胜其乐奉呈原父舍人圣俞直讲
titlePinyin: you3 zeng4 yu2 yi3 duan1 xi1 lü4 shi2 zhen3 yu3 qi2 zhou1 zhu2 dian4 jie1 jia1 wu4 ye3 yu2 ji4 xi3 shui4 er2 de2 ci3 er4 zhe3 bu2 sheng4 qi2 le4 feng4 cheng2 yuan2 fu4 she4 ren2 sheng4 yu2 zhi2 jiang3
titleSlug: you-zeng-yu-yi-duan-xi-lu-shi-zhen-yu-qi-zhou-zhu-dian-jie-jia-wu-ye-yu--9b29d570
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 端谿琢出缺月样，蕲州织成双水纹。
- 呼儿置枕展方簟，赤日正午天无云。
- 黄琉璃光绿玉润，莹浄冷滑无埃尘。
- 忆昨开封暂陈力，屡乞残骸避烦剧。
- 圣君哀怜大臣闵，察见衰病非虚饰。
- 犹蒙不使如罪去，特许迁官还旧职。
- 选材临事不堪用，见利无慙惟苟得。
- 一从僦舍居城南，官不坐曹门少客。
- 自然唯与睡相宜，以懒遭闲何惬适。
- 从来羸茶苦疲困，况此烦群正炎赫。
- 少壮喘息人莫听，中年鼻鼾尤恶声。
- 痴儿掩耳谓雷作，灶妇惊窥疑釜鸣。
- 苍蝇蠛蠓任缘扑，蠹书懒架抛纵横。
- 神昏气烛一如此，言语思虑何由清。
- 尝闻李白好饮酒，欲与铛杓同生死。
- 我今好睡又过之，身与二物为三尔。
- 江西得请在旦暮，收拾归装从此始。
- 终当卷簟携枕去，筑室买田清颍尾。

## 拼音
- duan1 xi1 zhuo2 chu1 que1 yue4 yang4 ， qi2 zhou1 zhi1 cheng2 shuang1 shui3 wen2 。
- hu1 er2 zhi4 zhen3 zhan3 fang1 dian4 ， chi4 ri4 zheng4 wu3 tian1 wu2 yun2 。
- huang2 liu2 li2 guang1 lü4 yu4 run4 ， ying2 jing4 leng3 hua2 wu2 ai1 chen2 。
- yi4 zuo2 kai1 feng1 zan4 chen2 li4 ， lü3 qi3 can2 hai2 bi4 fan2 ju4 。
- sheng4 jun1 ai1 lian2 da4 chen2 min3 ， cha2 jian4 shuai1 bing4 fei1 xu1 shi4 。
- you2 meng2 bu4 shi3 ru2 zui4 qu4 ， te4 xu3 qian1 guan1 hai2 jiu4 zhi2 。
- xuan3 cai2 lin2 shi4 bu4 kan1 yong4 ， jian4 li4 wu2 can2 wei2 gou3 de2 。
- yi4 cong2 jiu4 she4 ju1 cheng2 nan2 ， guan1 bu2 zuo4 cao2 men2 shao3 ke4 。
- zi4 ran2 wei2 yu3 shui4 xiang1 yi2 ， yi3 lan3 zao1 xian2 he2 qie4 shi4 。
- cong2 lai2 lei2 cha2 ku3 pi2 kun4 ， kuang4 ci3 fan2 qun2 zheng4 yan2 he4 。
- shao4 zhuang4 chuan3 xi1 ren2 mo4 ting1 ， zhong1 nian2 bi2 han1 you2 e4 sheng1 。
- chi1 er2 yan3 er3 wei4 lei2 zuo4 ， zao4 fu4 jing1 kui1 yi2 fu3 ming2 。
- cang1 ying2 mie4 meng3 ren4 yuan2 pu1 ， du4 shu1 lan3 jia4 pao1 zong4 heng2 。
- shen2 hun1 qi4 zhu2 yi4 ru2 ci3 ， yan2 yu3 si1 lü4 he2 you2 qing1 。
- chang2 wen2 li3 bai2 hao3 yin3 jiu3 ， yu4 yu3 dang1 shao2 tong2 sheng1 si3 。
- wo3 jin1 hao3 shui4 you4 guo4 zhi1 ， shen1 yu3 er4 wu4 wei4 san1 er3 。
- jiang1 xi1 de2 qing3 zai4 dan4 mu4 ， shou1 shi2 gui1 zhuang1 cong2 ci3 shi3 。
- zhong1 dang1 juan4 dian4 xie2 zhen3 qu4 ， zhu4 shi4 mai3 tian2 qing1 ying3 wei3 。

## 注释

## 译文

## 赏析
