---
id: ou-yang-xiu-he-wu-ping-xue-shi-sui-wan-jin-zhi-shu-huai-wu-yan-er-shi-yun
title: 和武平学士岁晚禁直书怀五言二十韵
titlePinyin: he2 wu3 ping2 xue2 shi4 sui4 wan3 jin4 zhi2 shu1 huai2 wu3 yan2 er4 shi2 yun4
titleSlug: he-wu-ping-xue-shi-sui-wan-jin-zhi-shu-huai-wu-yan-er-shi-yun
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 多病淹残岁，初寒卧直庐。
- 朝廷务清静，铃索少文书。
- 向学今为盛，优贤古莫如。
- 靓深严禁署，闲宴乐群居。
- 赐马联金络，清尘侍玉舆。
- 讨论三代盛，献纳万机余。
- 号令存宽大，文章复古初。
- 笑谈挥翰墨，俄顷列琼琚。
- 夜漏销宫烛，春晖上玉除。
- 歌诗唐李杜，言语汉严徐。
- 自顾追时彦，多慙不鄙予。
- 无盐烦刻画，寒谷借吹嘘。
- 朋友飞雝鹭，君臣在藻鱼。
- 贪荣同卫鹤，取笑类黔驴。
- 皎皎心虽在，萧萧发已疏。
- 未知论报效，安得遂樵渔。
- 云破西山出，江横画阁虚。
- 余生叹劳止，搔首念归欤。
- 引绶夸民吏，樵牛会里闾。
- 一麾终得请，此计岂踌躇。

## 拼音
- duo1 bing4 yan1 can2 sui4 ， chu1 han2 wo4 zhi2 lu2 。
- chao2 ting2 wu4 qing1 jing4 ， ling2 suo3 shao3 wen2 shu1 。
- xiang4 xue2 jin1 wei4 sheng4 ， you1 xian2 gu3 mo4 ru2 。
- liang4 shen1 yan2 jin4 shu3 ， xian2 yan4 le4 qun2 ju1 。
- ci4 ma3 lian2 jin1 luo4 ， qing1 chen2 shi4 yu4 yu2 。
- tao3 lun4 san1 dai4 sheng4 ， xian4 na4 wan4 ji1 yu2 。
- hao4 ling4 cun2 kuan1 da4 ， wen2 zhang1 fu4 gu3 chu1 。
- xiao4 tan2 hui1 han4 mo4 ， e2 qing3 lie4 qiong2 ju1 。
- ye4 lou4 xiao1 gong1 zhu2 ， chun1 hui1 shang4 yu4 chu2 。
- ge1 shi1 tang2 li3 du4 ， yan2 yu3 han4 yan2 xu2 。
- zi4 gu4 zhui1 shi2 yan4 ， duo1 can2 bu4 bi3 yu3 。
- wu2 yan2 fan2 ke4 hua4 ， han2 gu3 jie4 chui1 xu1 。
- peng2 you3 fei1 yong1 lu4 ， jun1 chen2 zai4 zao3 yu2 。
- tan1 rong2 tong2 wei4 he4 ， qu3 xiao4 lei4 qian2 lü2 。
- jiao3 jiao3 xin1 sui1 zai4 ， xiao1 xiao1 fa1 yi3 shu1 。
- wei4 zhi1 lun4 bao4 xiao4 ， an1 de2 sui4 qiao2 yu2 。
- yun2 po4 xi1 shan1 chu1 ， jiang1 heng2 hua4 ge2 xu1 。
- yu2 sheng1 tan4 lao2 zhi3 ， sao1 shou3 nian4 gui1 yu2 。
- yin3 shou4 kua1 min2 li4 ， qiao2 niu2 hui4 li3 lü2 。
- yi4 hui1 zhong1 de2 qing3 ， ci3 ji4 qi3 chou2 chu2 。

## 注释

## 译文

## 赏析
