---
id: ou-yang-xiu-zai-he-sheng-yu-jian-da
title: 再和圣俞见答
titlePinyin: zai4 he2 sheng4 yu2 jian4 da2
titleSlug: zai-he-sheng-yu-jian-da
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两畿相望东与西，书来三日犹为稽。
- 短篇投子譬瓦砾，敢辱报之金褭蹄。
- 文章至宝被埋没，气象往往干云霓。
- 飞黄伯乐不世出，四顾骧首空长嘶。
- 嗟哉我岂敢知子，论诗赖子初指迷。
- 子言古淡有真味，大羹岂须调以齑。
- 怜我区区欲彊学，跛鼈曾不离污泥。
- 问子初何得臻此，岂能直到无阶梯。
- 如其所得自勤苦，何惮入海求灵犀。
- 周旋二纪陪唱和，凡翼每竝鸾凰栖。
- 有时争胜不量力，何异弱鲁攻彊齐。
- 念子京师苦憔悴，经年陋巷听朝鸡。
- 儿啼妻噤午未饭，得米宁择秕与稊。
- 石上紫豪家故有，剡藤莹滑如玻璃。
- 追惟平昔念少壮，零落生死嗟分睽。
- 一挥累纸恣奔放，骏若驾骆仍骖骊。
- 腹虽枵虚气豪横，犹胜谄笑病夏畦。
- 名声不朽岂易得，仕宦得路终当跻。
- 年来无物不可爱，花发有酒谁同携。
- 问我居留亦何事，方春苦旱忧民犂。

## 拼音
- liang3 ji1 xiang1 wang4 dong1 yu3 xi1 ， shu1 lai2 san1 ri4 you2 wei4 ji1 。
- duan3 pian1 tou2 zi3 pi4 wa3 li4 ， gan3 ru3 bao4 zhi1 jin1 niao3 ti2 。
- wen2 zhang1 zhi4 bao3 bei4 mai2 mo4 ， qi4 xiang4 wang3 wang3 gan1 yun2 ni2 。
- fei1 huang2 bo2 le4 bu2 shi4 chu1 ， si4 gu4 xiang1 shou3 kong1 chang2 si1 。
- jie1 zai1 wo3 qi3 gan3 zhi1 zi3 ， lun4 shi1 lai4 zi3 chu1 zhi3 mi2 。
- zi3 yan2 gu3 dan4 you3 zhen1 wei4 ， da4 geng1 qi3 xu1 tiao2 yi3 ji1 。
- lian2 wo3 qu1 qu1 yu4 qiang2 xue2 ， bo3 bie1 ceng2 bu4 li2 wu1 ni2 。
- wen4 zi3 chu1 he2 de2 zhen1 ci3 ， qi3 neng2 zhi2 dao4 wu2 jie1 ti1 。
- ru2 qi2 suo3 de2 zi4 qin2 ku3 ， he2 dan4 ru4 hai3 qiu2 ling2 xi1 。
- zhou1 xuan2 er4 ji4 pei2 chang4 he4 ， fan2 yi4 mei3 bing4 luan2 huang2 qi1 。
- you3 shi2 zheng1 sheng4 bu4 liang4 li4 ， he2 yi4 ruo4 lu3 gong1 qiang2 qi2 。
- nian4 zi3 jing1 shi1 ku3 qiao2 cui4 ， jing1 nian2 lou4 xiang4 ting1 chao2 ji1 。
- er2 ti2 qi1 jin4 wu3 wei4 fan4 ， de2 mi3 ning2 ze2 bi3 yu3 ti2 。
- shi2 shang4 zi3 hao2 jia1 gu4 you3 ， yan3 teng2 ying2 hua2 ru2 bo1 li2 。
- zhui1 wei2 ping2 xi1 nian4 shao4 zhuang4 ， ling2 luo4 sheng1 si3 jie1 fen1 kui2 。
- yi4 hui1 lei4 zhi3 zi4 ben1 fang4 ， jun4 ruo4 jia4 luo4 reng2 can1 li2 。
- fu4 sui1 xiao1 xu1 qi4 hao2 heng2 ， you2 sheng4 chan3 xiao4 bing4 xia4 qi2 。
- ming2 sheng1 bu4 xiu3 qi3 yi4 de2 ， shi4 huan4 de2 lu4 zhong1 dang1 ji1 。
- nian2 lai2 wu2 wu4 bu4 ke3 ai4 ， hua1 fa1 you3 jiu3 shui2 tong2 xie2 。
- wen4 wo3 ju1 liu2 yi4 he2 shi4 ， fang1 chun1 ku3 han4 you1 min2 li2 。

## 注释

## 译文

## 赏析
