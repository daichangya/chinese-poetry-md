---
id: ou-yang-xiu-da-su-zi-mei-li-jing-jian-ji
title: 答苏子美离京见寄
titlePinyin: da2 su1 zi3 mei3 li2 jing1 jian4 ji4
titleSlug: da-su-zi-mei-li-jing-jian-ji
author: 欧阳修
authorPinyin: ou1 yang2 xiu1
authorSlug: ou-yang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众奇子美貌，堂堂千人英。
- 我独疑其胸，浩浩包沧溟。
- 沧溟产龙蜃，百怪不可名。
- 是以子美辞，吐出人辄惊。
- 其于诗最豪，奔放何纵横。
- 众弦排律吕，金石次第鸣。
- 间以险绝句，非时震雷霆。
- 两耳不及掩，百疴为之醒。
- 语言既可骇，笔墨尤其精。
- 少虽尝力学，老乃若天成。
- 濡毫弄点画，信手不自停。
- 端庄杂丑怪，群星见搀枪。
- 烂然溢纸幅，视久无定形。
- 使我终老学，得一已足矜。
- 而君兼众美，磊落犹自轻。
- 高冠出人上，谁敢揖其膺。
- 群臣列丹陛，几位缺公卿。
- 使之束带立，可以重朝廷。
- 况令参国议，高论吐峥嵘。
- 惜哉三十五，白发今已生。
- 近者去江淮，作诗寄离情。
- 口诵不及写，一日传都城。
- 退之序百物，其鸣由不平。
- 天方苦君心，欲使发其声。
- 嗟我非𬸚𬸦，徒思和嘤嘤。
- 因风幸数寄，警我聋与盲。

## 拼音
- zhong4 qi2 zi3 mei3 mao4 ， tang2 tang2 qian1 ren2 ying1 。
- wo3 du2 yi2 qi2 xiong1 ， hao4 hao4 bao1 cang1 ming2 。
- cang1 ming2 chan3 long2 shen4 ， bai3 guai4 bu4 ke3 ming2 。
- shi4 yi3 zi3 mei3 ci2 ， tu3 chu1 ren2 zhe2 jing1 。
- qi2 yu2 shi1 zui4 hao2 ， ben1 fang4 he2 zong4 heng2 。
- zhong4 xian2 pai2 lü4 lü3 ， jin1 shi2 ci4 di4 ming2 。
- jian1 yi3 xian3 jue2 ju4 ， fei1 shi2 zhen4 lei2 ting2 。
- liang3 er3 bu4 ji2 yan3 ， bai3 ke1 wei4 zhi1 xing3 。
- yu3 yan2 ji4 ke3 hai4 ， bi3 mo4 you2 qi2 jing1 。
- shao3 sui1 chang2 li4 xue2 ， lao3 nai3 ruo4 tian1 cheng2 。
- ru2 hao2 nong4 dian3 hua4 ， xin4 shou3 bu2 zi4 ting2 。
- duan1 zhuang1 za2 chou3 guai4 ， qun2 xing1 jian4 chan1 qiang1 。
- lan4 ran2 yi4 zhi3 fu2 ， shi4 jiu3 wu2 ding4 xing2 。
- shi3 wo3 zhong1 lao3 xue2 ， de2 yi4 yi3 zu2 jin1 。
- er2 jun1 jian1 zhong4 mei3 ， lei3 luo4 you2 zi4 qing1 。
- gao1 guan1 chu1 ren2 shang4 ， shui2 gan3 yi1 qi2 ying1 。
- qun2 chen2 lie4 dan1 bi4 ， ji3 wei4 que1 gong1 qing1 。
- shi3 zhi1 shu4 dai4 li4 ， ke3 yi3 zhong4 chao2 ting2 。
- kuang4 ling4 can1 guo2 yi4 ， gao1 lun4 tu3 zheng1 rong2 。
- xi1 zai1 san1 shi2 wu3 ， bai2 fa4 jin1 yi3 sheng1 。
- jin4 zhe3 qu4 jiang1 huai2 ， zuo4 shi1 ji4 li2 qing2 。
- kou3 song4 bu4 ji2 xie3 ， yi2 ri4 chuan2 du1 cheng2 。
- tui4 zhi1 xu4 bai3 wu4 ， qi2 ming2 you2 bu4 ping2 。
- tian1 fang1 ku3 jun1 xin1 ， yu4 shi3 fa1 qi2 sheng1 。
- jie1 wo3 fei1 yue4 zhuo2 ， tu2 si1 he2 ying1 ying1 。
- yin1 feng1 xing4 shu4 ji4 ， jing3 wo3 long2 yu3 mang2 。

## 注释

## 译文

## 赏析
