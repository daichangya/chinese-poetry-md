---
id: liu-xue-ji-yu-shao-ri-bu-neng-chi-yang-zhi-qi-suo-bao-duo-yi-er-lai-fang-xi-wen-xue-17e32050
title: 余少日不能持养志气所暴多矣迩来方喜问学之有益也近筑小楼藏书楼之下建堂名曰养浩七客落成以善养吾浩然之气分韵得气字
titlePinyin: yu2 shao3 ri4 bu4 neng2 chi2 yang3 zhi4 qi4 suo3 bao4 duo1 yi3 er3 lai2 fang1 xi3 wen4 xue2 zhi1 you3 yi4 ye3 jin4 zhu4 xiao3 lou2 cang2 shu1 lou2 zhi1 xia4 jian4 tang2 ming2 yue1 yang3 hao4 qi1 ke4 luo4 cheng2 yi3 shan4 yang3 wu2 hao4 ran2 zhi1 qi4 fen1 yun4 de2 qi4 zi4
titleSlug: yu-shao-ri-bu-neng-chi-yang-zhi-qi-suo-bao-duo-yi-er-lai-fang-xi-wen-xue-17e32050
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾非北宫黝，挫若挞诸市。
- 吾非孟施舍，量虑三军畏。
- 一堕刺客流，一入力战士。
- 知一不知二，遂与圣贤异。
- 周孔得其传，伟哉孟轲氏。
- 讲明不动心，因问发奇秘。
- 气壹则动志，志一则动气。
- 浩然得所寄，知言有深味。
- 嗟予笃学心，一暴十寒废。
- 立志苦不早，少岂达兹义。
- 所适昧善恶，几溺彼功利。
- 事情更历多，晚乃能自砺。
- 日用根本原，至大至刚意。
- 馁然行有慊，何谓塞天地。
- 服膺先格言，造次颠沛是。

## 拼音
- wu2 fei1 bei3 gong1 you3 ， cuo4 ruo4 ta4 zhu1 shi4 。
- wu2 fei1 meng4 shi1 she3 ， liang2 lü4 san1 jun1 wei4 。
- yi2 duo4 ci4 ke4 liu2 ， yi2 ru4 li4 zhan4 shi4 。
- zhi1 yi2 bu4 zhi1 er4 ， sui4 yu3 sheng4 xian2 yi4 。
- zhou1 kong3 de2 qi2 chuan2 ， wei3 zai1 meng4 ke1 shi4 。
- jiang3 ming2 bu2 dong4 xin1 ， yin1 wen4 fa1 qi2 mi4 。
- qi4 yi1 ze2 dong4 zhi4 ， zhi4 yi4 ze2 dong4 qi4 。
- hao4 ran2 de2 suo3 ji4 ， zhi1 yan2 you3 shen1 wei4 。
- jie1 yu3 du3 xue2 xin1 ， yi2 bao4 shi2 han2 fei4 。
- li4 zhi4 ku3 bu4 zao3 ， shao3 qi3 da2 zi1 yi4 。
- suo3 shi4 mei4 shan4 e4 ， ji3 ni4 bi3 gong1 li4 。
- shi4 qing2 geng4 li4 duo1 ， wan3 nai3 neng2 zi4 li4 。
- ri4 yong4 gen1 ben3 yuan2 ， zhi4 da4 zhi4 gang1 yi4 。
- nei3 ran2 xing2 you3 qie4 ， he2 wei4 sai1 tian1 di4 。
- fu2 ying1 xian1 ge2 yan2 ， zao4 ci4 dian1 pei4 shi4 。

## 注释

## 译文

## 赏析
