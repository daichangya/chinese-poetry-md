---
id: liu-xue-ji-zhong-qiu-fen-yun-de-yun-zi-cheng-san-bai-yan
title: 中秋分韵得云字成三百言
titlePinyin: zhong1 qiu1 fen1 yun4 de2 yun2 zi4 cheng2 san1 bai3 yan2
titleSlug: zhong-qiu-fen-yun-de-yun-zi-cheng-san-bai-yan
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今秋苦淫雨，涨汐添溪𣸣。
- 新凉值月夕，密霭高灿雯。
- 稽首告天公，恳念心良勤。
- 天公知意诚，感应若有闻。
- 须臾檄丰隆，苹末生鳞纹。
- 庭皋一震拂，陇首飞秋云。
- 忽然朗穹昊，万象蒙奇勋。
- 举头见松梢，光照草树分。
- 乾坤两莹彻，烂白无边垠。
- 我歌忽如狂，我醉茫如薰。
- 桂酒杂椒浆，酝酿腾馨芬。
- 皓魄耿素怀，幽思殊不群。
- 泠然冰雪肠，顿醒曲糵醺。
- 便欲浥沆瀣，盘馔遗膻荤。
- 遥望琼楼僊，雾绡青霞裙。
- 何当下招呼，上征离尘氛。
- 去年当此时，浩饮逢诸君。
- 今载复肯来，持杯共论文。
- 相从岂无他，群聚徒飞蟁。
- 苟得嗜利辈，抑何挂牙龈。
- 豪杰所愿交，黄金胜千斤。
- 喜得诗谪仙，恨去髯将军。
- 众子贤共推，奚用区莸薰。
- 爱客绰祖风，满席生欢欣。
- 参横斗转杓，魔祟相纠纷。
- 欲眠君且去，陶语吾亦云。
- 慷慨有大刘，浩气充栋棼。
- 十觞不能醉，餐嚼无余臐。
- 鸣鸡忽唱晓，杲日东方昕。
- 归路袭桂香，幽𪨷麝沉焚。

## 拼音
- jin1 qiu1 ku3 yin2 yu3 ， zhang3 xi1 tian1 xi1 fen2 。
- xin1 liang2 zhi2 yue4 xi1 ， mi4 ai3 gao1 can4 wen2 。
- qi3 shou3 gao4 tian1 gong1 ， ken3 nian4 xin1 liang2 qin2 。
- tian1 gong1 zhi1 yi4 cheng2 ， gan3 ying4 ruo4 you3 wen2 。
- xu1 yu2 xi2 feng1 long2 ， ping2 mo4 sheng1 lin2 wen2 。
- ting2 gao1 yi2 zhen4 fu2 ， long3 shou3 fei1 qiu1 yun2 。
- hu1 ran2 lang3 qiong2 hao4 ， wan4 xiang4 meng2 qi2 xun1 。
- ju3 tou2 jian4 song1 shao1 ， guang1 zhao4 cao3 shu4 fen1 。
- qian2 kun1 liang3 ying2 che4 ， lan4 bai2 wu2 bian1 yin2 。
- wo3 ge1 hu1 ru2 kuang2 ， wo3 zui4 mang2 ru2 xun1 。
- gui4 jiu3 za2 jiao1 jiang1 ， yun4 niang4 teng2 xin1 fen1 。
- hao4 po4 geng3 su4 huai2 ， you1 si1 shu1 bu4 qun2 。
- ling2 ran2 bing1 xue3 chang2 ， dun4 xing3 qu3 nie4 xun1 。
- bian4 yu4 yi4 hang4 xie4 ， pan2 zhuan4 yi2 shan1 hun1 。
- yao2 wang4 qiong2 lou2 xian1 ， wu4 xiao1 qing1 xia2 qun2 。
- he2 dang1 xia4 zhao1 hu1 ， shang4 zheng1 li2 chen2 fen1 。
- qu4 nian2 dang1 ci3 shi2 ， hao4 yin3 feng2 zhu1 jun1 。
- jin1 zai3 fu4 ken3 lai2 ， chi2 bei1 gong4 lun4 wen2 。
- xiang1 cong2 qi3 wu2 ta1 ， qun2 ju4 tu2 fei1 wen2 。
- gou3 de2 shi4 li4 bei4 ， yi4 he2 gua4 ya2 yin2 。
- hao2 jie2 suo3 yuan4 jiao1 ， huang2 jin1 sheng4 qian1 jin1 。
- xi3 de2 shi1 zhe2 xian1 ， hen4 qu4 ran2 jiang1 jun1 。
- zhong4 zi3 xian2 gong4 tui1 ， xi1 yong4 qu1 you2 xun1 。
- ai4 ke4 chuo4 zu3 feng1 ， man3 xi2 sheng1 huan1 xin1 。
- can1 heng2 dou4 zhuan3 shao2 ， mo2 sui4 xiang1 jiu1 fen1 。
- yu4 mian2 jun1 qie3 qu4 ， tao2 yu3 wu2 yi4 yun2 。
- kang1 kai3 you3 da4 liu2 ， hao4 qi4 chong1 dong4 fen2 。
- shi2 shang1 bu4 neng2 zui4 ， can1 jiao2 wu2 yu2 xun1 。
- ming2 ji1 hu1 chang4 xiao3 ， gao3 ri4 dong1 fang1 xin1 。
- gui1 lu4 xi2 gui4 xiang1 ， you1 𪨷 she4 chen2 fen2 。

## 注释

## 译文

## 赏析
