---
id: liu-xue-ji-yun-xiang-zhou-zhong-shui-jiao-shu-huai
title: 郧乡舟中睡觉书怀
titlePinyin: yun2 xiang1 zhou1 zhong1 shui4 jiao4 shu1 huai2
titleSlug: yun-xiang-zhou-zhong-shui-jiao-shu-huai
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晴空扬沙春茫茫，柳絮匝岸东风狂。
- 篷窗两畔高插起，收拾万象供吟章。
- 眼中物物尽诗料，应接不暇劳迎将。
- 睡魔欺人晴昼长，坦腹一枕追羲皇。
- 醒来意兴难说似，石鼎细味煎茶香。
- 江花无情为谁芳，江草绿嫩肥牛羊。
- 弥弥渺渺水曲折，远远近近山低昂。
- 各怀邂逅良未恶，隠几抱膝聊徜徉。
- 故人念我天一方，我亦千里遥相望。
- 相思用情何日了，带围宽剩羞东阳。
- 不如且理文字五千卷，搜吟拄腹撑枯肠。

## 拼音
- qing2 kong1 yang2 sha1 chun1 mang2 mang2 ， liu3 xu4 za1 an4 dong1 feng1 kuang2 。
- peng2 chuang1 liang3 pan4 gao1 cha1 qi3 ， shou1 shi2 wan4 xiang4 gong4 yin2 zhang1 。
- yan3 zhong1 wu4 wu4 jin4 shi1 liao4 ， ying4 jie1 bu4 xia2 lao2 ying2 jiang1 。
- shui4 mo2 qi1 ren2 qing2 zhou4 chang2 ， tan3 fu4 yi4 zhen3 zhui1 xi1 huang2 。
- xing3 lai2 yi4 xing4 nan2 shuo1 si4 ， shi2 ding3 xi4 wei4 jian1 cha2 xiang1 。
- jiang1 hua1 wu2 qing2 wei4 shui2 fang1 ， jiang1 cao3 lü4 nen4 fei2 niu2 yang2 。
- mi2 mi2 miao3 miao3 shui3 qu1 zhe2 ， yuan3 yuan3 jin4 jin4 shan1 di1 ang2 。
- ge4 huai2 xie4 hou4 liang2 wei4 e4 ， yin3 ji3 bao4 xi1 liao2 chang2 yang2 。
- gu4 ren2 nian4 wo3 tian1 yi4 fang1 ， wo3 yi4 qian1 li3 yao2 xiang1 wang4 。
- xiang1 si1 yong4 qing2 he2 ri4 le0 ， dai4 wei2 kuan1 sheng4 xiu1 dong1 yang2 。
- bu4 ru2 qie3 li3 wen2 zi4 wu3 qian1 juan4 ， sou1 yin2 zhu3 fu4 cheng1 ku1 chang2 。

## 注释

## 译文

## 赏析
