---
id: liu-xue-ji-gu-jiao-xing
title: 古交行
titlePinyin: gu3 jiao1 xing2
titleSlug: gu-jiao-xing
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君居京江头，我住武夷曲。
- 平生风马牛，道路几重复。
- 会面情相亲，卜室欣相隣。
- 倾盖一笑粲，恍然如故人。
- 君家义聚五百指，堂上怡怡奉甘旨。
- 收书万卷不言贫，抚恤孤嫠甚勤止。
- 我家茕独与君似，自我之出谁料理。
- 岁晚团𪢮未得归，感事扪膺但增耻。
- 知君念我留客里，每见时能具羞匕。
- 心吐肺肝所同然，尊酒论文日终晷。
- 古灵故家好孙子，披觌芝眉因识李。
- 博洽多闻世希比，顷刻龙蛇飞剡纸。
- 我慙学术殊不逮二君，二君爱予心良勤。
- 交游情钟固以类，愧以萧艾联兰薰。
- 常恐此时心，易变作甘醴。
- 欲君持此心，淡若秋江水。
- 古人心交尚道义，今人利交尚权势。
- 古道于今何寂寥，伤心不识古交意。
- 两君姿质俱精金，百炼不改色愈明。
- 两君体性如美玉，浑浑厚厚蕴诸椟。
- 上映亭亭𪨷上千岁之孤松，下方磊磊丰山百世之霜钟。
- 松青不变四时色，钟铿一朝振文物。
- 予何人哉得附骥，勉勉讵敢自暴弃。
- 日莫长歌伐木篇，三复诗人琢磨义。

## 拼音
- jun1 ju1 jing1 jiang1 tou2 ， wo3 zhu4 wu3 yi2 qu3 。
- ping2 sheng1 feng1 ma3 niu2 ， dao4 lu4 ji3 chong2 fu4 。
- hui4 mian4 qing2 xiang1 qin1 ， bu3 shi4 xin1 xiang1 lin2 。
- qing1 gai4 yi2 xiao4 can4 ， huang3 ran2 ru2 gu4 ren2 。
- jun1 jia1 yi4 ju4 wu3 bai3 zhi3 ， tang2 shang4 yi2 yi2 feng4 gan1 zhi3 。
- shou1 shu1 wan4 juan4 bu4 yan2 pin2 ， fu3 xu4 gu1 li2 shen4 qin2 zhi3 。
- wo3 jia1 qiong2 du2 yu3 jun1 si4 ， zi4 wo3 zhi1 chu1 shui2 liao4 li3 。
- sui4 wan3 tuan2 𪢮 wei4 de2 gui1 ， gan3 shi4 men2 ying1 dan4 zeng1 chi3 。
- zhi1 jun1 nian4 wo3 liu2 ke4 li3 ， mei3 jian4 shi2 neng2 ju4 xiu1 bi3 。
- xin1 tu3 fei4 gan1 suo3 tong2 ran2 ， zun1 jiu3 lun4 wen2 ri4 zhong1 gui3 。
- gu3 ling2 gu4 jia1 hao3 sun1 zi0 ， pi1 di2 zhi1 mei2 yin1 shi2 li3 。
- bo2 qia4 duo1 wen2 shi4 xi1 bi3 ， qing3 ke4 long2 she2 fei1 yan3 zhi3 。
- wo3 can2 xue2 shu4 shu1 bu4 dai3 er4 jun1 ， er4 jun1 ai4 yu3 xin1 liang2 qin2 。
- jiao1 you2 qing2 zhong1 gu4 yi3 lei4 ， kui4 yi3 xiao1 ai4 lian2 lan2 xun1 。
- chang2 kong3 ci3 shi2 xin1 ， yi4 bian4 zuo4 gan1 li3 。
- yu4 jun1 chi2 ci3 xin1 ， dan4 ruo4 qiu1 jiang1 shui3 。
- gu3 ren2 xin1 jiao1 shang4 dao4 yi4 ， jin1 ren2 li4 jiao1 shang4 quan2 shi4 。
- gu3 dao4 yu2 jin1 he2 ji4 liao2 ， shang1 xin1 bu4 shi2 gu3 jiao1 yi4 。
- liang3 jun1 zi1 zhi4 ju4 jing1 jin1 ， bai3 lian4 bu4 gai3 se4 yu4 ming2 。
- liang3 jun1 ti3 xing4 ru2 mei3 yu4 ， hun2 hun2 hou4 hou4 yun4 zhu1 du2 。
- shang4 ying4 ting2 ting2 𪨷 shang4 qian1 sui4 zhi1 gu1 song1 ， xia4 fang1 lei3 lei3 feng1 shan1 bai3 shi4 zhi1 shuang1 zhong1 。
- song1 qing1 bu2 bian4 si4 shi2 se4 ， zhong1 keng1 yi4 chao2 zhen4 wen2 wu4 。
- yu3 he2 ren2 zai1 de2 fu4 ji4 ， mian3 mian3 ju4 gan3 zi4 bao4 qi4 。
- ri4 mo4 chang2 ge1 fa2 mu4 pian1 ， san1 fu4 shi1 ren2 zhuo2 mo2 yi4 。

## 注释

## 译文

## 赏析
