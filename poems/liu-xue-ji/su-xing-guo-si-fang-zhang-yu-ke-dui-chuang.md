---
id: liu-xue-ji-su-xing-guo-si-fang-zhang-yu-ke-dui-chuang
title: 宿兴国寺方丈与客对床
titlePinyin: su4 xing1 guo2 si4 fang1 zhang4 yu3 ke4 dui4 chuang2
titleSlug: su-xing-guo-si-fang-zhang-yu-ke-dui-chuang
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世间何事能感人，诗人题咏为多情。
- 我亦执笔书长吟，诗吟未竟情已盈。
- 古称白头如新，倾盖如故。
- 何似祇今握手见肺肝，开口无毁誉。
- 古称共君一夜话，胜读十年书。
- 何似祇今对床谈子虚，醉歌咍台笑庐胡。
- 昨宵春月如昼明，与君联诗到三更。
- 今宵夜雨如盆倾，与君齁齁直到街鼓鸣。
- 醒来莫问阴与晴，但听簷溜飞泉声。
- 明朝又作穿云行，巾纱杖竹鞵芒轻。
- 遇酒酌彼兕觥，逢花赏其芳馨。
- 见贤者如接芝兰，对俗子譬之蚊蝱。
- 勿与物忤竞，勿为事绊萦。
- 陶然乐吾真，是谓羲皇人，是谓葛天民。

## 拼音
- shi4 jian1 he2 shi4 neng2 gan3 ren2 ， shi1 ren2 ti2 yong3 wei4 duo1 qing2 。
- wo3 yi4 zhi2 bi3 shu1 chang2 yin2 ， shi1 yin2 wei4 jing4 qing2 yi3 ying2 。
- gu3 cheng1 bai2 tou2 ru2 xin1 ， qing1 gai4 ru2 gu4 。
- he2 si4 qi2 jin1 wo4 shou3 jian4 fei4 gan1 ， kai1 kou3 wu2 hui3 yu4 。
- gu3 cheng1 gong4 jun1 yi2 ye4 hua4 ， sheng4 du2 shi2 nian2 shu1 。
- he2 si4 qi2 jin1 dui4 chuang2 tan2 zi3 xu1 ， zui4 ge1 hai1 tai2 xiao4 lu2 hu2 。
- zuo2 xiao1 chun1 yue4 ru2 zhou4 ming2 ， yu3 jun1 lian2 shi1 dao4 san1 geng1 。
- jin1 xiao1 ye4 yu3 ru2 pen2 qing1 ， yu3 jun1 hou1 hou1 zhi2 dao4 jie1 gu3 ming2 。
- xing3 lai2 mo4 wen4 yin1 yu3 qing2 ， dan4 ting1 yan2 liu1 fei1 quan2 sheng1 。
- ming2 chao2 you4 zuo4 chuan1 yun2 xing2 ， jin1 sha1 zhang4 zhu2 xie2 mang2 qing1 。
- yu4 jiu3 zhuo2 bi3 si4 gong1 ， feng2 hua1 shang3 qi2 fang1 xin1 。
- jian4 xian2 zhe3 ru2 jie1 zhi1 lan2 ， dui4 su2 zi3 pi4 zhi1 wen2 meng2 。
- wu4 yu3 wu4 wu3 jing4 ， wu4 wei4 shi4 ban4 ying2 。
- tao2 ran2 le4 wu2 zhen1 ， shi4 wei4 xi1 huang2 ren2 ， shi4 wei4 ge3 tian1 min2 。

## 注释

## 译文

## 赏析
