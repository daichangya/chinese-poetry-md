---
id: liu-xue-ji-du-zhi-cong-shi-xing-qin-ying-zhi-li-yu-fu-shi-peng-jiu-ge-fu-shi-zeng-b-81fa0dbe
title: 度姪从事行亲迎之礼于傅氏朋旧各赋诗赠别老叔虽凄凉阮巷老大谢家可无数语以饯行色
titlePinyin: du4 zhi2 cong2 shi4 xing2 qin1 ying2 zhi1 li3 yu2 fu4 shi4 peng2 jiu4 ge4 fu4 shi1 zeng4 bie2 lao3 shu1 sui1 qi1 liang2 ruan3 xiang4 lao3 da4 xie4 jia1 ke3 wu2 shu4 yu3 yi3 jian4 xing2 se4
titleSlug: du-zhi-cong-shi-xing-qin-ying-zhi-li-yu-fu-shi-peng-jiu-ge-fu-shi-zeng-b-81fa0dbe
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓露沁桃脸，东风摇柳丝。
- 小雨敛香尘，山川发华滋。
- 今晨天气新，满路春融怡。
- 祖饯宾从懽，喧哗车马驰。
- 问云何为者，吾子有所之。
- 所之道匪遥，求友贵及时。
- 婚婣古则然，制礼今或亏。
- 琴瑟因好合，苹蘩尤谨持。
- 择耦得贤柔，令淑全妇仪。
- 岂但荣己身，实将慰母慈。
- 冰翁君子儒，材术世吏师。
- 听讼鉴烛物，明不差毫厘。
- 子既获晤承，朝夕广见知。
- 士生三日别，犹以刮目为。
- 此行谅经月，归计春仲期。
- 非吴下阿蒙，行可验措施。
- 心广体自胖，勿溺小智私。
- 门户要人兴，责望夙所蕲。
- 庙见事唯谨，遄迈毋或迟。
- 语直殆逆耳，愿当深致思。

## 拼音
- xiao3 lu4 qin4 tao2 lian3 ， dong1 feng1 yao2 liu3 si1 。
- xiao3 yu3 lian3 xiang1 chen2 ， shan1 chuan1 fa1 hua2 zi1 。
- jin1 chen2 tian1 qi4 xin1 ， man3 lu4 chun1 rong2 yi2 。
- zu3 jian4 bin1 cong2 huan1 ， xuan1 hua2 che1 ma3 chi2 。
- wen4 yun2 he2 wei4 zhe3 ， wu2 zi3 you3 suo3 zhi1 。
- suo3 zhi1 dao4 fei3 yao2 ， qiu2 you3 gui4 ji2 shi2 。
- hun1 yin1 gu3 ze2 ran2 ， zhi4 li3 jin1 huo4 kui1 。
- qin2 se4 yin1 hao3 he2 ， ping2 fan2 you2 jin3 chi2 。
- ze2 ou3 de2 xian2 rou2 ， ling4 shu1 quan2 fu4 yi2 。
- qi3 dan4 rong2 ji3 shen1 ， shi2 jiang1 wei4 mu3 ci2 。
- bing1 weng1 jun1 zi3 ru2 ， cai2 shu4 shi4 li4 shi1 。
- ting1 song4 jian4 zhu2 wu4 ， ming2 bu2 cha4 hao2 li2 。
- zi3 ji4 huo4 wu4 cheng2 ， zhao1 xi1 guang3 jian4 zhi1 。
- shi4 sheng1 san1 ri4 bie2 ， you2 yi3 gua1 mu4 wei4 。
- ci3 xing2 liang4 jing1 yue4 ， gui1 ji4 chun1 zhong4 qi1 。
- fei1 wu2 xia4 a1 meng2 ， xing2 ke3 yan4 cuo4 shi1 。
- xin1 guang3 ti3 zi4 pang4 ， wu4 ni4 xiao3 zhi4 si1 。
- men2 hu4 yao4 ren2 xing1 ， ze2 wang4 su4 suo3 qi2 。
- miao4 jian4 shi4 wei2 jin3 ， chuan2 mai4 wu2 huo4 chi2 。
- yu3 zhi2 dai4 ni4 er3 ， yuan4 dang1 shen1 zhi4 si1 。

## 注释

## 译文

## 赏析
