---
id: liu-xue-ji-xiao-chang-gong-lai-fang-shi-yi-zhu-gong-shi-juan-wei-yu-yu-you-cong-zhi-72a4f2ba
title: 萧长公来访示以诸公诗卷谓与予游从之久不能一辞为赠颇相噍责予赋之不可辞之亦不可皆有说焉名章俊语前后相望无数次乎其间是覩西子之容而自增丑耳所不容却者予年十五时海山官丁受琴于长夫今予年四十与长夫有二十五年之旧辞之弗作其可乎因书长句
titlePinyin: xiao1 chang2 gong1 lai2 fang3 shi4 yi3 zhu1 gong1 shi1 juan4 wei4 yu3 yu3 you2 cong2 zhi1 jiu3 bu4 neng2 yi4 ci2 wei4 zeng4 po1 xiang1 jiao4 ze2 yu3 fu4 zhi1 bu4 ke3 ci2 zhi1 yi4 bu4 ke3 jie1 you3 shuo1 yan1 ming2 zhang1 jun4 yu3 qian2 hou4 xiang1 wang4 wu2 shu4 ci4 hu1 qi2 jian1 shi4 du3 xi1 zi3 zhi1 rong2 er2 zi4 zeng1 chou3 er3 suo3 bu4 rong2 que4 zhe3 yu3 nian2 shi2 wu3 shi2 hai3 shan1 guan1 ding1 shou4 qin2 yu2 chang2 fu1 jin1 yu3 nian2 si4 shi2 yu3 chang2 fu1 you3 er4 shi2 wu3 nian2 zhi1 jiu4 ci2 zhi1 fu2 zuo4 qi2 ke3 hu1 yin1 shu1 chang2 ju4
titleSlug: xiao-chang-gong-lai-fang-shi-yi-zhu-gong-shi-juan-wei-yu-yu-you-cong-zhi-72a4f2ba
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生立志各有癖，浃髓沦肌疗无术。
- 君不学少年奏赋明光宫，又不能桑麻谷粟去作田舍翁。
- 苦心竭虑淡泊音，手携三尺绿绮琴。
- 七弦指下丛然鸣，于以求见古人心。
- 古音寥寥失微妙，郑卫淫哇竞蝉噪。
- 君独优游夷愉广厚而高明，鼓有虞氏之南风，赓之以文王宣父之操。
- 若人来索便与弹，略不𫍙𫍙见颜貌。
- 绝之不作卫次公，却之常嗤戴安道。
- 顾我与君幽趣同，海山尚忆初相逢。
- 我时十五始冠巾，君亦壮年气如虹。
- 夜窗拥衾月流空，促弦初学调商宫。
- 别来二十五春风，我犹故吾君学通。
- 五音六律知者稀，一生辛勤造精微。
- 心存至乐物莫移，殆类闻韶子在齐。
- 洋洋盈耳不疗饥，任从妻子相号啼。
- 浮云柳絮无根蒂，世事乘除几荣悴。
- 祇今物我俱忘情，与君同寻方子春。

## 拼音
- ren2 sheng1 li4 zhi4 ge4 you3 pi3 ， jia1 sui3 lun2 ji1 liao2 wu2 shu4 。
- jun1 bu4 xue2 shao4 nian2 zou4 fu4 ming2 guang1 gong1 ， you4 bu4 neng2 sang1 ma2 gu3 su4 qu4 zuo4 tian2 she4 weng1 。
- ku3 xin1 jie2 lü4 dan4 bo2 yin1 ， shou3 xie2 san1 chi3 lü4 qi3 qin2 。
- qi1 xian2 zhi3 xia4 cong2 ran2 ming2 ， yu2 yi3 qiu2 jian4 gu3 ren2 xin1 。
- gu3 yin1 liao2 liao2 shi1 wei1 miao4 ， zheng4 wei4 yin2 wa1 jing4 chan2 zao4 。
- jun1 du2 you1 you2 yi2 yu2 guang3 hou4 er2 gao1 ming2 ， gu3 you3 yu2 shi4 zhi1 nan2 feng1 ， geng1 zhi1 yi3 wen2 wang2 xuan1 fu4 zhi1 cao1 。
- ruo4 ren2 lai2 suo3 bian4 yu3 tan2 ， lüe4 bu4 𫍙 𫍙 jian4 yan2 mao4 。
- jue2 zhi1 bu2 zuo4 wei4 ci4 gong1 ， que4 zhi1 chang2 chi1 dai4 an1 dao4 。
- gu4 wo3 yu3 jun1 you1 qu4 tong2 ， hai3 shan1 shang4 yi4 chu1 xiang1 feng2 。
- wo3 shi2 shi2 wu3 shi3 guan1 jin1 ， jun1 yi4 zhuang4 nian2 qi4 ru2 hong2 。
- ye4 chuang1 yong1 qin1 yue4 liu2 kong1 ， cu4 xian2 chu1 xue2 tiao2 shang1 gong1 。
- bie2 lai2 er4 shi2 wu3 chun1 feng1 ， wo3 you2 gu4 wu2 jun1 xue2 tong1 。
- wu3 yin1 liu4 lü4 zhi1 zhe3 xi1 ， yi4 sheng1 xin1 qin2 zao4 jing1 wei1 。
- xin1 cun2 zhi4 le4 wu4 mo4 yi2 ， dai4 lei4 wen2 shao2 zi3 zai4 qi2 。
- yang2 yang2 ying2 er3 bu4 liao2 ji1 ， ren4 cong2 qi1 zi3 xiang1 hao4 ti2 。
- fu2 yun2 liu3 xu4 wu2 gen1 di4 ， shi4 shi4 cheng2 chu2 ji3 rong2 cui4 。
- qi2 jin1 wu4 wo3 ju4 wang4 qing2 ， yu3 jun1 tong2 xun2 fang1 zi3 chun1 。

## 注释

## 译文

## 赏析
