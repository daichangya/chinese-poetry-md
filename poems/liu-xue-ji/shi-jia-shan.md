---
id: liu-xue-ji-shi-jia-shan
title: 石假山
titlePinyin: shi2 jia3 shan1
titleSlug: shi-jia-shan
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潭溪散人方是闲，真山不爱爱假山。
- 呼童积叠石磊磈，远近便拥峰与峦。
- 晴岚滴翠明窗前，清影挂壁方池边。
- 色侵书帙日华薄，丘壑坐上生云烟。
- 云烟收霏苔藓绿，山石傍头更栽竹。
- 三竿两竿韵不俗，摇荡清风凉意足。
- 方是闲人当此时，以假像真人谓奇。
- 或来静对酌美酒，或来宴坐哦新诗。
- 吟诗搜索萦心脾，酒醉落魄精神痴。
- 吟诗饮酒且不可，况复局上争枯棋。
- 不如对山抚鸣琴，琴心三叠舞胎禽。
- 高山流水存至音，古趣澹泊悦我心。
- 老泉三峰烂木材，百年沉埋安在哉。
- 东坡仇池九华石，只有佳篇传入集。
- 此山亦犹今视昔，与我同生亦同没。

## 拼音
- tan2 xi1 san4 ren2 fang1 shi4 xian2 ， zhen1 shan1 bu2 ai4 ai4 jia3 shan1 。
- hu1 tong2 ji1 die2 shi2 lei3 wei3 ， yuan3 jin4 bian4 yong1 feng1 yu3 luan2 。
- qing2 lan2 di1 cui4 ming2 chuang1 qian2 ， qing1 ying3 gua4 bi4 fang1 chi2 bian1 。
- se4 qin1 shu1 zhi4 ri4 hua2 bao2 ， qiu1 he4 zuo4 shang4 sheng1 yun2 yan1 。
- yun2 yan1 shou1 fei1 tai2 xian3 lü4 ， shan1 shi2 bang4 tou2 geng4 zai1 zhu2 。
- san1 gan1 liang3 gan1 yun4 bu4 su2 ， yao2 dang4 qing1 feng1 liang2 yi4 zu2 。
- fang1 shi4 xian2 ren2 dang1 ci3 shi2 ， yi3 jia3 xiang4 zhen1 ren2 wei4 qi2 。
- huo4 lai2 jing4 dui4 zhuo2 mei3 jiu3 ， huo4 lai2 yan4 zuo4 o4 xin1 shi1 。
- yin2 shi1 sou1 suo3 ying2 xin1 pi2 ， jiu3 zui4 luo4 po4 jing1 shen2 chi1 。
- yin2 shi1 yin3 jiu3 qie3 bu4 ke3 ， kuang4 fu4 ju2 shang4 zheng1 ku1 qi2 。
- bu4 ru2 dui4 shan1 fu3 ming2 qin2 ， qin2 xin1 san1 die2 wu3 tai1 qin2 。
- gao1 shan1 liu2 shui3 cun2 zhi4 yin1 ， gu3 qu4 dan4 bo2 yue4 wo3 xin1 。
- lao3 quan2 san1 feng1 lan4 mu4 cai2 ， bai3 nian2 chen2 mai2 an1 zai4 zai1 。
- dong1 po1 chou2 chi2 jiu3 hua2 shi2 ， zhi3 you3 jia1 pian1 chuan2 ru4 ji2 。
- ci3 shan1 yi4 you2 jin1 shi4 xi1 ， yu3 wo3 tong2 sheng1 yi4 tong2 mei2 。

## 注释

## 译文

## 赏析
