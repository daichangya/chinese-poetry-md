---
id: liu-xue-ji-cha-yang-ge
title: 插秧歌
titlePinyin: cha1 yang1 ge1
titleSlug: cha-yang-ge
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 农夫戢戢清波阔，秧稻茸茸森石发。
- 父儿呼唤手拔齐，千把万把根连泥。
- 四更乘月躅陇陌，晓烟渐散东方白。
- 归来吃得饭一盂，担到田头汗似珠。
- 蹲身擘丛种入土，不问朝昏与亭午。
- 肌肤剥裂肉起皮，烈日才阴又风雨。
- 秋收幸值岁稍丰，谷贱无钱私债重。
- 连忙变转了官赋，霜雪冻饿愁穷冬。
- 吁嗟四民天地间，服田力穑良独艰。
- 寄言安坐西方辈，汝饱不惭吾厚颜。

## 拼音
- nong2 fu1 ji2 ji2 qing1 bo1 kuo4 ， yang1 dao4 rong2 rong2 sen1 shi2 fa1 。
- fu4 er2 hu1 huan4 shou3 ba2 qi2 ， qian1 ba3 wan4 ba3 gen1 lian2 ni2 。
- si4 geng1 cheng2 yue4 zhu2 long3 mo4 ， xiao3 yan1 jian4 san4 dong1 fang1 bai2 。
- gui1 lai2 chi1 de2 fan4 yi4 yu2 ， dan1 dao4 tian2 tou2 han4 si4 zhu1 。
- dun1 shen1 bo4 cong2 zhong3 ru4 tu3 ， bu2 wen4 chao2 hun1 yu3 ting2 wu3 。
- ji1 fu1 bao1 lie4 rou4 qi3 pi2 ， lie4 ri4 cai2 yin1 you4 feng1 yu3 。
- qiu1 shou1 xing4 zhi2 sui4 shao1 feng1 ， gu3 jian4 wu2 qian2 si1 zhai4 zhong4 。
- lian2 mang2 bian4 zhuan3 le0 guan1 fu4 ， shuang1 xue3 dong4 e4 chou2 qiong2 dong1 。
- xu1 jie1 si4 min2 tian1 di4 jian1 ， fu2 tian2 li4 se4 liang2 du2 jian1 。
- ji4 yan2 an1 zuo4 xi1 fang1 bei4 ， ru3 bao3 bu4 can2 wu2 hou4 yan2 。

## 注释

## 译文

## 赏析
