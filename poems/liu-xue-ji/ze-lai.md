---
id: liu-xue-ji-ze-lai
title: 责庲
titlePinyin: ze2 lai2
titleSlug: ze-lai
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生不辰八岁孤，伯父薨逝叔父无。
- 长才十五立志苦，不敢怠惰知读书。
- 汝生父子不识面，母慈育字如捧珠。
- 那知汝更命苦极，八龄甫及母亦殂。
- 幸有阿叔相持扶，叔亦痛念同气余。
- 辛勤鞠养力尽瘁，五载为汝六请师。
- 固知门户要人兴，切切训诲口欲枯。
- 有言弗听日益懒，乖劣气习移下愚。
- 朅来值我有行役，恐汝质变为小夫。
- 携俱不惮数千里，跳走健胜猿与狙。
- 水行为汝爱江湖，出陆每愁山险纡。
- 川途忧愁念虑苦，摩拊岂啻亲子如。
- 傍舟终日捞虾鱼，坐舆人夫肩□□。
- □呶徒自费牙颊，事不获己施鞭蒲。
- 潜窥谛视不少改，谑浪笑傲仍前初。
- 圣经有味懒不读，对字粗晓平侧呼。
- 吾家七世身业儒，忠孝学术夸乡闾。
- 汝当更明所自出，挺挺当代文公朱。
- 不悛祇为先德羞，失教何异犬马猪。
- 稍长面目益可憎，侪辈戏弄人见疎。
- 我今极口复汝说，速宜悔念毋忽诸。
- 嬉游傥更不检束，命也奈何吾已夫。

## 拼音
- wo3 sheng1 bu4 chen2 ba1 sui4 gu1 ， bo2 fu4 hong1 shi4 shu1 fu4 wu2 。
- chang2 cai2 shi2 wu3 li4 zhi4 ku3 ， bu4 gan3 dai4 duo4 zhi1 du2 shu1 。
- ru3 sheng1 fu4 zi3 bu4 shi2 mian4 ， mu3 ci2 yu4 zi4 ru2 peng3 zhu1 。
- na4 zhi1 ru3 geng4 ming4 ku3 ji2 ， ba1 ling2 fu3 ji2 mu3 yi4 cu2 。
- xing4 you3 a1 shu1 xiang1 chi2 fu2 ， shu1 yi4 tong4 nian4 tong2 qi4 yu2 。
- xin1 qin2 ju1 yang3 li4 jin4 cui4 ， wu3 zai3 wei4 ru3 liu4 qing3 shi1 。
- gu4 zhi1 men2 hu4 yao4 ren2 xing1 ， qie4 qie4 xun4 hui4 kou3 yu4 ku1 。
- you3 yan2 fu2 ting1 ri4 yi4 lan3 ， guai1 lie4 qi4 xi2 yi2 xia4 yu2 。
- qie4 lai2 zhi2 wo3 you3 xing2 yi4 ， kong3 ru3 zhi4 bian4 wei4 xiao3 fu1 。
- xie2 ju4 bu2 dan4 shu4 qian1 li3 ， tiao4 zou3 jian4 sheng4 yuan2 yu3 ju1 。
- shui3 xing2 wei2 ru3 ai4 jiang1 hu2 ， chu1 lu4 mei3 chou2 shan1 xian3 yu1 。
- chuan1 tu2 you1 chou2 nian4 lü4 ku3 ， mo2 fu3 qi3 chi4 qin1 zi3 ru2 。
- bang4 zhou1 zhong1 ri4 lao1 xia1 yu2 ， zuo4 yu2 ren2 fu1 jian1 □ □ 。
- □ nao2 tu2 zi4 fei4 ya2 jia2 ， shi4 bu2 huo4 ji3 shi1 bian1 pu2 。
- qian2 kui1 di4 shi4 bu4 shao3 gai3 ， xue4 lang4 xiao4 ao4 reng2 qian2 chu1 。
- sheng4 jing1 you3 wei4 lan3 bu4 du2 ， dui4 zi4 cu1 xiao3 ping2 ce4 hu1 。
- wu2 jia1 qi1 shi4 shen1 ye4 ru2 ， zhong1 xiao4 xue2 shu4 kua1 xiang1 lü2 。
- ru3 dang1 geng4 ming2 suo3 zi4 chu1 ， ting3 ting3 dang1 dai4 wen2 gong1 zhu1 。
- bu4 quan1 qi2 wei4 xian1 de2 xiu1 ， shi1 jiao4 he2 yi4 quan3 ma3 zhu1 。
- shao1 chang2 mian4 mu4 yi4 ke3 zeng1 ， chai2 bei4 xi4 nong4 ren2 jian4 shu1 。
- wo3 jin1 ji2 kou3 fu4 ru3 shuo1 ， su4 yi2 hui3 nian4 wu2 hu1 zhu1 。
- xi1 you2 tang3 geng4 bu4 jian3 shu4 ， ming4 ye3 nai4 he2 wu2 yi3 fu1 。

## 注释

## 译文

## 赏析
