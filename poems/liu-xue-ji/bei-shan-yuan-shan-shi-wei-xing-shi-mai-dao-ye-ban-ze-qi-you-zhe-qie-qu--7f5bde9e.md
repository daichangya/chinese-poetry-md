---
id: liu-xue-ji-bei-shan-yuan-shan-shi-wei-xing-shi-mai-dao-ye-ban-ze-qi-you-zhe-qie-qu--7f5bde9e
title: 北山园山石为形势买盗夜半择其尤者窃去累日怀抱作恶赋诗以纪鬰鬰
titlePinyin: bei3 shan1 yuan2 shan1 shi2 wei4 xing2 shi4 mai3 dao4 ye4 ban4 ze2 qi2 you2 zhe3 qie4 qu4 lei4 ri4 huai2 bao4 zuo4 e4 fu4 shi1 yi3 ji4 yu4 yu4
titleSlug: bei-shan-yuan-shan-shi-wei-xing-shi-mai-dao-ye-ban-ze-qi-you-zhe-qie-qu--7f5bde9e
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 素志薄利禄，壮年荣林丘。
- 种树疏间泉，凿沼开中洲。
- 堤平水弥漫，径遶竹浄修。
- 梅坞夜月乱，松冈晓风飂。
- 犹以景象浅，欲广𪨷壑幽。
- 叠石类奇品，置身将侣俦。
- 磊块质伟特，嵌空神雕锼。
- 庐阜几上得，巫峰坐中求。
- 每想云气嘘，遂觉烟练浮。
- 曳杖日以乐，纵怀吟无休。
- 一朝失警巡，赤眉行盗谋。
- 夜半负之去，公然从狗偷。
- 检视所寇攘，嶙峋拔其尤。
- 此情实难堪，遣命穷踪由。
- 风声虽有闻，形势莫可搜。
- 吁嗟世道降，人弗士行修。
- 窃玦入志虑，攫金甘辈流。
- 不念溺所习，竟为前哲羞。
- 今吾理自喻，委心任去留。
- 甑堕虽不顾，璧归犹冀收。

## 拼音
- su4 zhi4 bao2 li4 lu4 ， zhuang4 nian2 rong2 lin2 qiu1 。
- zhong4 shu4 shu1 jian1 quan2 ， zao2 zhao3 kai1 zhong1 zhou1 。
- di1 ping2 shui3 mi2 man4 ， jing4 rao4 zhu2 jing4 xiu1 。
- mei2 wu4 ye4 yue4 luan4 ， song1 gang1 xiao3 feng1 liu4 。
- you2 yi3 jing3 xiang4 qian3 ， yu4 guang3 𪨷 he4 you1 。
- die2 shi2 lei4 qi2 pin3 ， zhi4 shen1 jiang1 lü3 chou2 。
- lei3 kuai4 zhi4 wei3 te4 ， qian4 kong1 shen2 diao1 sou1 。
- lu2 fu4 ji3 shang4 de2 ， wu1 feng1 zuo4 zhong1 qiu2 。
- mei3 xiang3 yun2 qi4 xu1 ， sui4 jue2 yan1 lian4 fu2 。
- ye4 zhang4 ri4 yi3 le4 ， zong4 huai2 yin2 wu2 xiu1 。
- yi4 chao2 shi1 jing3 xun2 ， chi4 mei2 xing2 dao4 mou2 。
- ye4 ban4 fu4 zhi1 qu4 ， gong1 ran2 cong2 gou3 tou1 。
- jian3 shi4 suo3 kou4 rang3 ， lin2 xun2 ba2 qi2 you2 。
- ci3 qing2 shi2 nan2 kan1 ， qian3 ming4 qiong2 zong1 you2 。
- feng1 sheng1 sui1 you3 wen2 ， xing2 shi4 mo4 ke3 sou1 。
- xu1 jie1 shi4 dao4 jiang4 ， ren2 fu2 shi4 xing2 xiu1 。
- qie4 jue2 ru4 zhi4 lü4 ， jue2 jin1 gan1 bei4 liu2 。
- bu2 nian4 ni4 suo3 xi2 ， jing4 wei4 qian2 zhe2 xiu1 。
- jin1 wu2 li3 zi4 yu4 ， wei3 xin1 ren4 qu4 liu2 。
- zeng4 duo4 sui1 bu2 gu4 ， bi4 gui1 you2 ji4 shou1 。

## 注释

## 译文

## 赏析
