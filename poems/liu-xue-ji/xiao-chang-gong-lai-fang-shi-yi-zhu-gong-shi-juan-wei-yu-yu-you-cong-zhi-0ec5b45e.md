---
id: liu-xue-ji-xiao-chang-gong-lai-fang-shi-yi-zhu-gong-shi-juan-wei-yu-yu-you-cong-zhi-0ec5b45e
title: 萧长公来访示以诸公诗卷谓与予游从之久不能一辞为赠颇相噍责予赋之不可辞之亦不可皆有说焉名章俊语前后相望无数次乎其间是覩西子之容面自增丑耳所不容却者予年十五时海山官丁受琴于长夫今予年四十与长夫有二十五年之旧辞之弗作其可乎因书数言
titlePinyin: xiao1 chang2 gong1 lai2 fang3 shi4 yi3 zhu1 gong1 shi1 juan4 wei4 yu3 yu3 you2 cong2 zhi1 jiu3 bu4 neng2 yi4 ci2 wei4 zeng4 po1 xiang1 jiao4 ze2 yu3 fu4 zhi1 bu4 ke3 ci2 zhi1 yi4 bu4 ke3 jie1 you3 shuo1 yan1 ming2 zhang1 jun4 yu3 qian2 hou4 xiang1 wang4 wu2 shu4 ci4 hu1 qi2 jian1 shi4 du3 xi1 zi3 zhi1 rong2 mian4 zi4 zeng1 chou3 er3 suo3 bu4 rong2 que4 zhe3 yu3 nian2 shi2 wu3 shi2 hai3 shan1 guan1 ding1 shou4 qin2 yu2 chang2 fu1 jin1 yu3 nian2 si4 shi2 yu3 chang2 fu1 you3 er4 shi2 wu3 nian2 zhi1 jiu4 ci2 zhi1 fu2 zuo4 qi2 ke3 hu1 yin1 shu1 shu4 yan2
titleSlug: xiao-chang-gong-lai-fang-shi-yi-zhu-gong-shi-juan-wei-yu-yu-you-cong-zhi-0ec5b45e
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生平不愿为佣书，亦不愿作章句儒。
- 酒酣诗成吐素霓，意气凛凛吞千夫。
- 前年排云叫阊阖，出门一夜车四角。
- 去年海峤席未温，一舸乘潮又催□。
- 大江之西日本东，庐陵文物常称雄。
- 决科岁占十八九，君当努力提词锋。
- 才高不用长叹息，四海弥天岂无识。
- 壮年怀居亦何有，著眼带砺开胸臆。
- 岩岩柏府凌高寒，豪士倾盖宜交欢。
- 我知屠龙不屠猪，食马政欲食马肝。
- 吴姬压酒飘香絮，谪仙神游歌白纻。
- 敬亭惟有孤云闲，欲雨人间亦飞去。

## 拼音
- sheng1 ping2 bu2 yuan4 wei4 yong1 shu1 ， yi4 bu2 yuan4 zuo4 zhang1 ju4 ru2 。
- jiu3 han1 shi1 cheng2 tu3 su4 ni2 ， yi4 qi4 lin3 lin3 tun1 qian1 fu1 。
- qian2 nian2 pai2 yun2 jiao4 chang1 he2 ， chu1 men2 yi2 ye4 che1 si4 jiao3 。
- qu4 nian2 hai3 qiao2 xi2 wei4 wen1 ， yi4 ge3 cheng2 chao2 you4 cui1 □ 。
- da4 jiang1 zhi1 xi1 ri4 ben3 dong1 ， lu2 ling2 wen2 wu4 chang2 cheng1 xiong2 。
- jue2 ke1 sui4 zhan4 shi2 ba1 jiu3 ， jun1 dang1 nu3 li4 ti2 ci2 feng1 。
- cai2 gao1 bu2 yong4 chang2 tan4 xi1 ， si4 hai3 mi2 tian1 qi3 wu2 shi2 。
- zhuang4 nian2 huai2 ju1 yi4 he2 you3 ， zhu4 yan3 dai4 li4 kai1 xiong1 yi4 。
- yan2 yan2 bai3 fu3 ling2 gao1 han2 ， hao2 shi4 qing1 gai4 yi2 jiao1 huan1 。
- wo3 zhi1 tu2 long2 bu4 tu2 zhu1 ， shi2 ma3 zheng4 yu4 shi2 ma3 gan1 。
- wu2 ji1 ya1 jiu3 piao1 xiang1 xu4 ， zhe2 xian1 shen2 you2 ge1 bai2 zhu4 。
- jing4 ting2 wei2 you3 gu1 yun2 xian2 ， yu4 yu3 ren2 jian1 yi4 fei1 qu4 。

## 注释

## 译文

## 赏析
