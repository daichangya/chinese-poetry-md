---
id: liu-xue-ji-wu-lu-yu-yan
title: 吾庐寓言
titlePinyin: wu2 lu2 yu4 yan2
titleSlug: wu-lu-yu-yan
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五峰之山环吾庐，五峰之水清溜渠。
- 山水可乐情可娱，五亩之宅奠厥居。
- 清湖列嶂开坐隅，白沙峩峩烟岫铺。
- 崇山梅岭豁望眼，高门堇阜联襟裾。
- 况当春晚积雨余，绿褥翠叠青珊瑚。
- 桑麻满路人意好，鸣禽上下声相呼。
- 迨今八月九月初，枫林隔水红凋疎。
- 秋场稻熟听蓬朴，小槽新酿倾真珠。
- 昨宵一雪飞璠玙，远山近山光凝酥。
- 群峰突兀不敢觑，银壁照耀天鬼涂。
- 千金不须买画图，丹青纵有画不如。
- 风景万态朝昏殊，天成此画人难摹。
- 蹊荒圃废几朝夕，一日筑居天赐予。
- 四时游观心良舒，考槃在阿归来乎。
- 乃歌曰：采于园兮篮有蔬，钓于水兮筐有鱼，余之弗欢兮其谁之欢欤。
- 又歌曰：惠风清兮出有车，芸香芬兮读有书，余之弗乐兮其谁之乐欤。

## 拼音
- wu3 feng1 zhi1 shan1 huan2 wu2 lu2 ， wu3 feng1 zhi1 shui3 qing1 liu1 qu2 。
- shan1 shui3 ke3 le4 qing2 ke3 yu2 ， wu3 mu3 zhi1 zhai2 dian4 jue2 ju1 。
- qing1 hu2 lie4 zhang4 kai1 zuo4 yu2 ， bai2 sha1 e2 e2 yan1 xiu4 pu4 。
- chong2 shan1 mei2 ling3 huo1 wang4 yan3 ， gao1 men2 jin3 fu4 lian2 jin1 ju1 。
- kuang4 dang1 chun1 wan3 ji1 yu3 yu2 ， lü4 ru4 cui4 die2 qing1 shan1 hu2 。
- sang1 ma2 man3 lu4 ren2 yi4 hao3 ， ming2 qin2 shang4 xia4 sheng1 xiang1 hu1 。
- dai4 jin1 ba1 yue4 jiu3 yue4 chu1 ， feng1 lin2 ge2 shui3 hong2 diao1 shu1 。
- qiu1 chang3 dao4 shu2 ting1 peng2 pu3 ， xiao3 cao2 xin1 niang4 qing1 zhen1 zhu1 。
- zuo2 xiao1 yi4 xue3 fei1 fan2 yu2 ， yuan3 shan1 jin4 shan1 guang1 ning2 su1 。
- qun2 feng1 tu1 wu4 bu4 gan3 qu4 ， yin2 bi4 zhao4 yao4 tian1 gui3 tu2 。
- qian1 jin1 bu4 xu1 mai3 hua4 tu2 ， dan1 qing1 zong4 you3 hua4 bu4 ru2 。
- feng1 jing3 wan4 tai4 chao2 hun1 shu1 ， tian1 cheng2 ci3 hua4 ren2 nan2 mo2 。
- qi1 huang1 pu3 fei4 ji3 zhao1 xi1 ， yi2 ri4 zhu4 ju1 tian1 ci4 yu3 。
- si4 shi2 you2 guan1 xin1 liang2 shu1 ， kao3 pan2 zai4 a1 gui1 lai2 hu1 。
- nai3 ge1 yue1 ： cai3 yu2 yuan2 xi1 lan2 you3 shu1 ， diao4 yu2 shui3 xi1 kuang1 you3 yu2 ， yu2 zhi1 fu2 huan1 xi1 qi2 shui2 zhi1 huan1 yu2 。
- you4 ge1 yue1 ： hui4 feng1 qing1 xi1 chu1 you3 che1 ， yun2 xiang1 fen1 xi1 du2 you3 shu1 ， yu2 zhi1 fu2 le4 xi1 qi2 shui2 zhi1 le4 yu2 。

## 注释

## 译文

## 赏析
