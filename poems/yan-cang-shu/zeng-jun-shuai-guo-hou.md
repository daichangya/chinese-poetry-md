---
id: yan-cang-shu-zeng-jun-shuai-guo-hou
title: 赠郡帅郭侯
titlePinyin: zeng4 jun4 shuai4 guo1 hou2
titleSlug: zeng-jun-shuai-guo-hou
author: 阎苍舒
authorPinyin: yan2 cang1 shu1
authorSlug: yan-cang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南形胜惟扬州，介江负淮作襟喉。
- 有国以来几百战，吊古千载空悠悠。
- 哀哉荒主与荡子，钝尽铁剑崇倡优。
- 迷楼九曲烂如画，珠帘十里半上钩。
- 当年二十四桥月，曾照三十六宫秋。
- 平山堂上一长叹，但有衰草埋荒丘。
- 欧仙苏仙不可唤，江南江北无风流。
- 何人复诵广陵散，黯然悲恨不可收。
- 只今英主正用武，增五万灶屯貔貅。
- 金城坚筑壮营垒，绮段细错良田畴。
- 神谟庙算万全举，天时既至须人谋。
- 将军山西名将种，家声直到青海头。
- 男儿有死必报国，正当为上分此忧。
- 勉旃速办古人事，貂蝉本自出兜鍪。

## 拼音
- dong1 nan2 xing2 sheng4 wei2 yang2 zhou1 ， jie4 jiang1 fu4 huai2 zuo4 jin1 hou2 。
- you3 guo2 yi3 lai2 ji3 bai3 zhan4 ， diao4 gu3 qian1 zai3 kong1 you1 you1 。
- ai1 zai1 huang1 zhu3 yu3 dang4 zi3 ， dun4 jin4 tie3 jian4 chong2 chang4 you1 。
- mi2 lou2 jiu3 qu1 lan4 ru2 hua4 ， zhu1 lian2 shi2 li3 ban4 shang4 gou1 。
- dang1 nian2 er4 shi2 si4 qiao2 yue4 ， ceng2 zhao4 san1 shi2 liu4 gong1 qiu1 。
- ping2 shan1 tang2 shang4 yi4 chang2 tan4 ， dan4 you3 shuai1 cao3 mai2 huang1 qiu1 。
- ou1 xian1 su1 xian1 bu4 ke3 huan4 ， jiang1 nan2 jiang1 bei3 wu2 feng1 liu2 。
- he2 ren2 fu4 song4 guang3 ling2 san4 ， an4 ran2 bei1 hen4 bu4 ke3 shou1 。
- zhi1 jin1 ying1 zhu3 zheng4 yong4 wu3 ， zeng1 wu3 wan4 zao4 tun2 pi2 xiu1 。
- jin1 cheng2 jian1 zhu4 zhuang4 ying2 lei3 ， qi3 duan4 xi4 cuo4 liang2 tian2 chou2 。
- shen2 mo2 miao4 suan4 wan4 quan2 ju3 ， tian1 shi2 ji4 zhi4 xu1 ren2 mou2 。
- jiang1 jun1 shan1 xi1 ming2 jiang4 zhong3 ， jia1 sheng1 zhi2 dao4 qing1 hai3 tou2 。
- nan2 er2 you3 si3 bi4 bao4 guo2 ， zheng4 dang1 wei4 shang4 fen1 ci3 you1 。
- mian3 zhan1 su4 ban4 gu3 ren2 shi4 ， diao1 chan2 ben3 zi4 chu1 dou1 mou2 。

## 注释

## 译文

## 赏析
