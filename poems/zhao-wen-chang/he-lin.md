---
id: zhao-wen-chang-he-lin
title: 鹤林
titlePinyin: he4 lin2
titleSlug: he-lin
author: 赵文昌
authorPinyin: zhao4 wen2 chang1
authorSlug: zhao-wen-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江声撼群山，万马东南驰。
- 盘盘铁瓮城，鼓角缠秋悲。
- 维天有设险，实为奸雄资。
- 阿奴何许来，王业自此基。
- 金陵气已基，虎口余义熙。
- 潜机寿阳发，凛凛天象垂。
- 划然九州鼎，竟属卖履儿。
- 中原自汉蹶，神器良屡移。
- 黄屋如传舍，与夺谁汝疵。
- 顺守尚有策，嗜杀徒自隳。
- 山阳作虞宾，豚犬犹能知。
- 零陵一累囚，互亡何足疑。
- 凶德一至再，鬼责其何辞。
- 殄歼肘腋来，泉壤悔莫追。
- 惜哉勤王功，一臭万古遗。
- 我登黄鹤山，指顾生嗟咨。
- 茫茫六合内，俯仰几盛衰。
- 尧年与桀日，究竟孰纲维。
- 东去云悠悠，西来风飔飔。
- 把酒呼山灵，听我鹤林诗。

## 拼音
- jiang1 sheng1 han4 qun2 shan1 ， wan4 ma3 dong1 nan2 chi2 。
- pan2 pan2 tie3 weng4 cheng2 ， gu3 jiao3 chan2 qiu1 bei1 。
- wei2 tian1 you3 she4 xian3 ， shi2 wei4 jian1 xiong2 zi1 。
- a1 nu2 he2 xu3 lai2 ， wang2 ye4 zi4 ci3 ji1 。
- jin1 ling2 qi4 yi3 ji1 ， hu3 kou3 yu2 yi4 xi1 。
- qian2 ji1 shou4 yang2 fa1 ， lin3 lin3 tian1 xiang4 chui2 。
- hua4 ran2 jiu3 zhou1 ding3 ， jing4 shu3 mai4 lü3 er2 。
- zhong1 yuan2 zi4 han4 jue3 ， shen2 qi4 liang2 lü3 yi2 。
- huang2 wu1 ru2 chuan2 she4 ， yu3 duo2 shui2 ru3 ci1 。
- shun4 shou3 shang4 you3 ce4 ， shi4 sha1 tu2 zi4 hui1 。
- shan1 yang2 zuo4 yu2 bin1 ， tun2 quan3 you2 neng2 zhi1 。
- ling2 ling2 yi2 lei4 qiu2 ， hu4 wang2 he2 zu2 yi2 。
- xiong1 de2 yi2 zhi4 zai4 ， gui3 ze2 qi2 he2 ci2 。
- tian3 jian1 zhou3 ye4 lai2 ， quan2 rang3 hui3 mo4 zhui1 。
- xi1 zai1 qin2 wang2 gong1 ， yi2 chou4 wan4 gu3 yi2 。
- wo3 deng1 huang2 he4 shan1 ， zhi3 gu4 sheng1 jie1 zi1 。
- mang2 mang2 liu4 he2 nei4 ， fu3 yang3 ji3 sheng4 shuai1 。
- yao2 nian2 yu3 jie2 ri4 ， jiu1 jing4 shu2 gang1 wei2 。
- dong1 qu4 yun2 you1 you1 ， xi1 lai2 feng1 si1 si1 。
- ba3 jiu3 hu1 shan1 ling2 ， ting1 wo3 he4 lin2 shi1 。

## 注释

## 译文

## 赏析
