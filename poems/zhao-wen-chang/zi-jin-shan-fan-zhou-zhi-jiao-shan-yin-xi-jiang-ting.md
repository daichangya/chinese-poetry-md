---
id: zhao-wen-chang-zi-jin-shan-fan-zhou-zhi-jiao-shan-yin-xi-jiang-ting
title: 自金山泛舟至焦山饮吸江亭
titlePinyin: zi4 jin1 shan1 fan4 zhou1 zhi4 jiao1 shan1 yin3 xi1 jiang1 ting2
titleSlug: zi-jin-shan-fan-zhou-zhi-jiao-shan-yin-xi-jiang-ting
author: 赵文昌
authorPinyin: zhao4 wen2 chang1
authorSlug: zhao-wen-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金山据上流，怒挟汀声东。
- 焦山护海门，坐折千里冲。
- 两山势欲合，盛气薄苍窍。
- 解纷谁巨擘，赖有疏凿功。
- 至今买余勇，角立相长雄。
- 两皋汗漫游，目击大块中。
- 手持一杯酒，浇尔磊块胸。
- 鱼龙出鼓舞，摩荡青莲宫。
- 山灵自不凡，感激欣相从。
- 因笑魏与吴，乾坤两鸡虫。
- 悠然一带水，往事寻无踪。
- 夜深何处笛，呜呜起西风。

## 拼音
- jin1 shan1 ju4 shang4 liu2 ， nu4 xie2 ting1 sheng1 dong1 。
- jiao1 shan1 hu4 hai3 men2 ， zuo4 zhe2 qian1 li3 chong1 。
- liang3 shan1 shi4 yu4 he2 ， sheng4 qi4 bao2 cang1 qiao4 。
- jie3 fen1 shui2 ju4 bo4 ， lai4 you3 shu1 zao2 gong1 。
- zhi4 jin1 mai3 yu2 yong3 ， jiao3 li4 xiang1 chang2 xiong2 。
- liang3 gao1 han4 man4 you2 ， mu4 ji1 da4 kuai4 zhong1 。
- shou3 chi2 yi4 bei1 jiu3 ， jiao1 er3 lei3 kuai4 xiong1 。
- yu2 long2 chu1 gu3 wu3 ， mo2 dang4 qing1 lian2 gong1 。
- shan1 ling2 zi4 bu4 fan2 ， gan3 ji1 xin1 xiang1 cong2 。
- yin1 xiao4 wei4 yu3 wu2 ， qian2 kun1 liang3 ji1 chong2 。
- you1 ran2 yi2 dai4 shui3 ， wang3 shi4 xun2 wu2 zong1 。
- ye4 shen1 he2 chu4 di2 ， wu1 wu1 qi3 xi1 feng1 。

## 注释

## 译文

## 赏析
