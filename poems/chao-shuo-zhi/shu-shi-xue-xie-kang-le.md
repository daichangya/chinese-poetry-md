---
id: chao-shuo-zhi-shu-shi-xue-xie-kang-le
title: 书事学谢康乐
titlePinyin: shu1 shi4 xue2 xie4 kang1 le4
titleSlug: shu-shi-xue-xie-kang-le
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南北夐绵络，同名圁与鄞。
- 岁月老羁旅，何事勤所勤。
- 情胜古今契，身以邪正分。
- 清音幸先后，旷怀得朝曛。
- 山腰转嘉树，风袖落闲云。
- 盘磴去来迷，飞泉高下闻。
- 龙柏肯予媾，上苑侍吾君。
- 三花论缱绻，丹丘旧𬘡缊。
- 中抱既兀兀，外骛徒纷纷。
- 映窗有翰墨，满架亦典坟。
- 摅虹宫栋宇，流汗程斧斤。
- 少时喜诡俗，老境思迨群。
- 不复梦江湖，诗成心自欣。

## 拼音
- nan2 bei3 xuan4 mian2 luo4 ， tong2 ming2 yin2 yu3 yin2 。
- sui4 yue4 lao3 ji1 lü3 ， he2 shi4 qin2 suo3 qin2 。
- qing2 sheng4 gu3 jin1 qi4 ， shen1 yi3 xie2 zheng4 fen1 。
- qing1 yin1 xing4 xian1 hou4 ， kuang4 huai2 de2 chao2 xun1 。
- shan1 yao1 zhuan3 jia1 shu4 ， feng1 xiu4 luo4 xian2 yun2 。
- pan2 deng4 qu4 lai2 mi2 ， fei1 quan2 gao1 xia4 wen2 。
- long2 bai3 ken3 yu3 gou4 ， shang4 yuan4 shi4 wu2 jun1 。
- san1 hua1 lun4 qian3 quan3 ， dan1 qiu1 jiu4 yin1 wen1 。
- zhong1 bao4 ji4 wu4 wu4 ， wai4 wu4 tu2 fen1 fen1 。
- ying4 chuang1 you3 han4 mo4 ， man3 jia4 yi4 dian3 fen2 。
- shu1 hong2 gong1 dong4 yu3 ， liu2 han4 cheng2 fu3 jin1 。
- shao3 shi2 xi3 gui3 su2 ， lao3 jing4 si1 dai4 qun2 。
- bu2 fu4 meng4 jiang1 hu2 ， shi1 cheng2 xin1 zi4 xin1 。

## 注释

## 译文

## 赏析
