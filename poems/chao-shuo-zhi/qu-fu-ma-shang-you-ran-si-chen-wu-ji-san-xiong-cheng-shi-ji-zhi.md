---
id: chao-shuo-zhi-qu-fu-ma-shang-you-ran-si-chen-wu-ji-san-xiong-cheng-shi-ji-zhi
title: 趋府马上悠然思陈无己三兄成诗寄之
titlePinyin: qu1 fu3 ma3 shang4 you1 ran2 si1 chen2 wu2 ji3 san1 xiong1 cheng2 shi1 ji4 zhi1
titleSlug: qu-fu-ma-shang-you-ran-si-chen-wu-ji-san-xiong-cheng-shi-ji-zhi
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瓦釡毁未弃，黄钟幸且存。
- 于焉正律吕，谁为到昆仑。
- 相思出苦泪，东汉太丘孙。
- 闻之在徐州，无衣出柴门。
- 亦赋乞食诗，饥疮故拙言。
- 靖节非此夫，如似校静喧。
- 顑颔不悲伤，自知美兰荪。
- 龙伸能蛇屈，土不蚀玙璠。
- 鲂𫚈书懒寄，天公牋可论。
- 名不入苇笥，欲报天地恩。
- 明光出须臾，一破万古昏。
- 苍生讫康济，坐觉君子尊。
- 浄尽城上乌，变化北溟鲲。
- 岂但喜囚冠，故亦慰累魂。
- 我既美子志，为子尽婵媛。
- 吾曹宁饿死，终肯傍祭墦。
- 孔明与荀贾，岂不共中原。
- 崎岖入巴蜀，雅志正本根。
- 柳子一失此，罗池为鬼寃。
- 问讯寄此辞，饱腹何时扪。

## 拼音
- wa3 fu3 hui3 wei4 qi4 ， huang2 zhong1 xing4 qie3 cun2 。
- yu2 yan1 zheng4 lü4 lü3 ， shui2 wei4 dao4 kun1 lun2 。
- xiang1 si1 chu1 ku3 lei4 ， dong1 han4 tai4 qiu1 sun1 。
- wen2 zhi1 zai4 xu2 zhou1 ， wu2 yi1 chu1 chai2 men2 。
- yi4 fu4 qi3 shi2 shi1 ， ji1 chuang1 gu4 zhuo1 yan2 。
- jing4 jie2 fei1 ci3 fu1 ， ru2 si4 xiao4 jing4 xuan1 。
- kan3 han4 bu4 bei1 shang1 ， zi4 zhi1 mei3 lan2 sun1 。
- long2 shen1 neng2 she2 qu1 ， tu3 bu4 shi2 yu2 fan2 。
- fang2 𫚈 shu1 lan3 ji4 ， tian1 gong1 jian1 ke3 lun4 。
- ming2 bu2 ru4 wei3 si4 ， yu4 bao4 tian1 di4 en1 。
- ming2 guang1 chu1 xu1 yu2 ， yi2 po4 wan4 gu3 hun1 。
- cang1 sheng1 qi4 kang1 ji4 ， zuo4 jue2 jun1 zi3 zun1 。
- jing4 jin4 cheng2 shang4 wu1 ， bian4 hua4 bei3 ming2 kun1 。
- qi3 dan4 xi3 qiu2 guan1 ， gu4 yi4 wei4 lei4 hun2 。
- wo3 ji4 mei3 zi3 zhi4 ， wei4 zi3 jin4 chan2 yuan4 。
- wu2 cao2 ning2 e4 si3 ， zhong1 ken3 bang4 ji4 fan2 。
- kong3 ming2 yu3 xun2 jia3 ， qi3 bu2 gong4 zhong1 yuan2 。
- qi2 qu1 ru4 ba1 shu3 ， ya3 zhi4 zheng4 ben3 gen1 。
- liu3 zi3 yi4 shi1 ci3 ， luo2 chi2 wei4 gui3 yuan1 。
- wen4 xun4 ji4 ci3 ci2 ， bao3 fu4 he2 shi2 men2 。

## 注释

## 译文

## 赏析
