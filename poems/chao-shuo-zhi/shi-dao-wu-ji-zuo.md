---
id: chao-shuo-zhi-shi-dao-wu-ji-zuo
title: 始到无极作
titlePinyin: shi3 dao4 wu2 ji2 zuo4
titleSlug: shi-dao-wu-ji-zuo
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徂岁若飞羽，去矣不可招。
- 谅积寒暑多，我发觉翛翛。
- 是身一枯木，引忧自焚烧。
- 河山再游宦，乡国梦魂劳。
- 友朋不敢思，得意在本朝。
- 弟妹天一方，披衣泣中宵。
- 介拙取如此，罪侮肯相饶。
- 眷言此邦人，不与我逍遥。
- 五日无羊俎，十日无鱼庖。
- 懒我蔬菜惯，妻儿嗔呶呶。
- 亦有寝食地，肘申瓦叹摇。
- 政自不容膝，如彼风后巢。
- 当此仲夏时，何以谢炎歊。
- 前闻严君平，气和生凉𩙪。
- 但恐此语欺，古道久可嘲。
- 平生鄙潘岳，怀县复郁陶。
- 靖节真吾师，一去何超超。
- 终期不自堕，赋诗畔牢骚。

## 拼音
- cu2 sui4 ruo4 fei1 yu3 ， qu4 yi3 bu4 ke3 zhao1 。
- liang4 ji1 han2 shu3 duo1 ， wo3 fa1 jue2 xiao1 xiao1 。
- shi4 shen1 yi4 ku1 mu4 ， yin3 you1 zi4 fen2 shao1 。
- he2 shan1 zai4 you2 huan4 ， xiang1 guo2 meng4 hun2 lao2 。
- you3 peng2 bu4 gan3 si1 ， de2 yi4 zai4 ben3 chao2 。
- di4 mei4 tian1 yi4 fang1 ， pi1 yi1 qi4 zhong1 xiao1 。
- jie4 zhuo1 qu3 ru2 ci3 ， zui4 wu3 ken3 xiang1 rao2 。
- juan4 yan2 ci3 bang1 ren2 ， bu4 yu3 wo3 xiao1 yao2 。
- wu3 ri4 wu2 yang2 zu3 ， shi2 ri4 wu2 yu2 pao2 。
- lan3 wo3 shu1 cai4 guan4 ， qi1 er2 chen1 nao2 nao2 。
- yi4 you3 qin3 shi2 di4 ， zhou3 shen1 wa3 tan4 yao2 。
- zheng4 zi4 bu4 rong2 xi1 ， ru2 bi3 feng1 hou4 chao2 。
- dang1 ci3 zhong4 xia4 shi2 ， he2 yi3 xie4 yan2 xiao1 。
- qian2 wen2 yan2 jun1 ping2 ， qi4 he2 sheng1 liang2 𩙪 。
- dan4 kong3 ci3 yu3 qi1 ， gu3 dao4 jiu3 ke3 chao2 。
- ping2 sheng1 bi3 pan1 yue4 ， huai2 xian4 fu4 yu4 tao2 。
- jing4 jie2 zhen1 wu2 shi1 ， yi2 qu4 he2 chao1 chao1 。
- zhong1 qi1 bu2 zi4 duo4 ， fu4 shi1 pan4 lao2 sao1 。

## 注释

## 译文

## 赏析
