---
id: chao-shuo-zhi-chu-zhi-fu-zhou-gan-shi
title: 初至鄜州感事
titlePinyin: chu1 zhi4 fu1 zhou1 gan3 shi4
titleSlug: chu-zhi-fu-zhou-gan-shi
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罪斥云一纪，常亦守官箴。
- 置身江海畔，放言麋鹿岑。
- 大吏不呵谴，小吏自堪任。
- 虾菜日异馔，著书敌南金。
- 岂无二三子，善叩响不沈。
- 更逢四高士，语妙何愔愔。
- 俯揽尘土影，仰摅冰玉心。
- 苦辛虽在昔，菑获实于今。
- 归榜不忍速，故庐尚可寻。
- 金闺朝𫐖轕，荃壁梦萧森。
- 领阔贻尔诮，新贵使我瘖。
- 饥寒一丈室，奔走九秋砧。
- 长坂马难健，败絮虱易侵。
- 池西别故旧，税驾雕山阴。
- 白翟无曩迹，赫连有脱镡。
- 幸哉廊庙术，勇不夸纵擒。
- 誓表前日来，父子恩更深。
- 战士老腐粟，癯儒适懦襟。
- 羊肥卧沙种，酒美西凉斟。
- 农武自先烈，五律勤窥临。
- 礼乐被远俗，三叹斥哇淫。
- 勉旃不再辱，聊尔容华簪。
- 敛迹有余愧，难闻弦诵音。
- 尚喜屋山阿，双泉如鸣琴。
- 远明桑苎翁，品茶疑未谌。
- 洞中有仙者，得度人骎骎。
- 长生非敢望，却粒实所钦。
- 肠空不贮愁，虑绝发奇祲。
- 何劳东臯计，即日返幽林。
- 难忘平昔兴，一为梁甫吟。

## 拼音
- zui4 chi4 yun2 yi2 ji4 ， chang2 yi4 shou3 guan1 zhen1 。
- zhi4 shen1 jiang1 hai3 pan4 ， fang4 yan2 mi2 lu4 cen2 。
- da4 li4 bu4 he1 qian3 ， xiao3 li4 zi4 kan1 ren4 。
- xia1 cai4 ri4 yi4 zhuan4 ， zhu4 shu1 di2 nan2 jin1 。
- qi3 wu2 er4 san1 zi3 ， shan4 kou4 xiang3 bu4 shen3 。
- geng4 feng2 si4 gao1 shi4 ， yu3 miao4 he2 yin1 yin1 。
- fu3 lan3 chen2 tu3 ying3 ， yang3 shu1 bing1 yu4 xin1 。
- ku3 xin1 sui1 zai4 xi1 ， zi1 huo4 shi2 yu2 jin1 。
- gui1 bang3 bu4 ren3 su4 ， gu4 lu2 shang4 ke3 xun2 。
- jin1 gui1 chao2 𫐖 ge2 ， quan2 bi4 meng4 xiao1 sen1 。
- ling3 kuo4 yi2 er3 qiao4 ， xin1 gui4 shi3 wo3 yin1 。
- ji1 han2 yi2 zhang4 shi4 ， ben1 zou3 jiu3 qiu1 zhen1 。
- chang2 ban3 ma3 nan2 jian4 ， bai4 xu4 shi1 yi4 qin1 。
- chi2 xi1 bie2 gu4 jiu4 ， shui4 jia4 diao1 shan1 yin1 。
- bai2 zhai2 wu2 nang3 ji4 ， he4 lian2 you3 tuo1 tan2 。
- xing4 zai1 lang2 miao4 shu4 ， yong3 bu4 kua1 zong4 qin2 。
- shi4 biao3 qian2 ri4 lai2 ， fu4 zi3 en1 geng4 shen1 。
- zhan4 shi4 lao3 fu3 su4 ， qu2 ru2 shi4 nuo4 jin1 。
- yang2 fei2 wo4 sha1 zhong3 ， jiu3 mei3 xi1 liang2 zhen1 。
- nong2 wu3 zi4 xian1 lie4 ， wu3 lü4 qin2 kui1 lin2 。
- li3 yue4 bei4 yuan3 su2 ， san1 tan4 chi4 wa1 yin2 。
- mian3 zhan1 bu2 zai4 ru3 ， liao2 er3 rong2 hua2 zan1 。
- lian3 ji4 you3 yu2 kui4 ， nan2 wen2 xian2 song4 yin1 。
- shang4 xi3 wu1 shan1 a1 ， shuang1 quan2 ru2 ming2 qin2 。
- yuan3 ming2 sang1 zhu4 weng1 ， pin3 cha2 yi2 wei4 chen2 。
- dong4 zhong1 you3 xian1 zhe3 ， de2 du4 ren2 qin1 qin1 。
- chang2 sheng1 fei1 gan3 wang4 ， que4 li4 shi2 suo3 qin1 。
- chang2 kong1 bu2 zhu4 chou2 ， lü4 jue2 fa1 qi2 jin4 。
- he2 lao2 dong1 gao1 ji4 ， ji2 ri4 fan3 you1 lin2 。
- nan2 wang4 ping2 xi1 xing1 ， yi2 wei4 liang2 fu3 yin2 。

## 注释

## 译文

## 赏析
