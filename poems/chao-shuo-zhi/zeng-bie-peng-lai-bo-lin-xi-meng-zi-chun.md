---
id: chao-shuo-zhi-zeng-bie-peng-lai-bo-lin-xi-meng-zi-chun
title: 赠别蓬莱簿林希孟子醇
titlePinyin: zeng4 bie2 peng2 lai2 bo2 lin2 xi1 meng4 zi3 chun2
titleSlug: zeng-bie-peng-lai-bo-lin-xi-meng-zi-chun
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾友陈无己，文会班生庐。
- 是时与林侯，有若同队鱼。
- 相见元无约，相别讵有谟。
- 那知数岁后，聚首如当初。
- 眷言二三子，今来安稳无。
- 意气充眉宇，比昔姣且都。
- 乃见松与柏，不似柳与蒲。
- 怜我守枯禅，谈笑使甘腴。
- 何如又为别，泪下青霜俱。
- 男儿志四海，不辱黄金躯。
- 试看习主簿，穷悴能著书。

## 拼音
- wu2 you3 chen2 wu2 ji3 ， wen2 hui4 ban1 sheng1 lu2 。
- shi4 shi2 yu3 lin2 hou2 ， you3 ruo4 tong2 dui4 yu2 。
- xiang1 jian4 yuan2 wu2 yue1 ， xiang1 bie2 ju4 you3 mo2 。
- na4 zhi1 shu4 sui4 hou4 ， ju4 shou3 ru2 dang1 chu1 。
- juan4 yan2 er4 san1 zi3 ， jin1 lai2 an1 wen3 wu2 。
- yi4 qi4 chong1 mei2 yu3 ， bi3 xi1 jiao1 qie3 dou1 。
- nai3 jian4 song1 yu3 bai3 ， bu2 si4 liu3 yu3 pu2 。
- lian2 wo3 shou3 ku1 chan2 ， tan2 xiao4 shi3 gan1 yu2 。
- he2 ru2 you4 wei4 bie2 ， lei4 xia4 qing1 shuang1 ju4 。
- nan2 er2 zhi4 si4 hai3 ， bu4 ru3 huang2 jin1 qu1 。
- shi4 kan4 xi2 zhu3 bo2 ， qiong2 cui4 neng2 zhu4 shu1 。

## 注释

## 译文

## 赏析
