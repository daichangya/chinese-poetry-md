---
id: chao-shuo-zhi-wang-xing-zhi-zi-yang-zhou-qian-lu-xiang-fang-yu-hai-ling-he-qi-yi-hou-f-1b9b5835
title: 王性之自扬州迁路相访于海陵荷其意厚非平日比赠诗以别
titlePinyin: wang2 xing4 zhi1 zi4 yang2 zhou1 qian1 lu4 xiang1 fang3 yu2 hai3 ling2 he2 qi2 yi4 hou4 fei1 ping2 ri4 bi3 zeng4 shi1 yi3 bie2
titleSlug: wang-xing-zhi-zi-yang-zhou-qian-lu-xiang-fang-yu-hai-ling-he-qi-yi-hou-f-1b9b5835
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九死性命存，乃到海陵仓。
- 海陵何所有，麋鹿昼成行。
- 多仓多麋鹿，今也恨难忘。
- 爰从本朝来，人物上国光。
- 容我迹其间，性之因翺翔。
- 性之笃忠信，又复能文章。
- 一世所趋附，在眼独不忙。
- 困于州县吏，敛翼弗许张。
- 蹉跎谁识之，心胆空堂堂。
- 我不自揆者，荐之三府傍。
- 相公意似顺，众口极雌黄。
- 我斥不得容，为子增慨慷。
- 子行群贼中，妻孥道路长。
- 挂帆扬州湾，闻我病在床。
- 不寻枉渚来，或谓子不刚。
- 活我以简策，饱我非稻粱。
- 告别闽岭去，波浪春风狂。
- 既欲杀风母，又欲射天狼。
- 四海俱已震，何处一身藏。
- 挥泪与之子，关雎哀不伤。
- 禄山倾社稷，朱泚侮君王。
- 于今无此孽，但可正皇纲。
- 文章出号令，忠信被农桑。
- 之子抱此器，用之斯民康。
- 吴酸宜勉强，无烦忆粟浆。

## 拼音
- jiu3 si3 xing4 ming4 cun2 ， nai3 dao4 hai3 ling2 cang1 。
- hai3 ling2 he2 suo3 you3 ， mi2 lu4 zhou4 cheng2 xing2 。
- duo1 cang1 duo1 mi2 lu4 ， jin1 ye3 hen4 nan2 wang4 。
- yuan2 cong2 ben3 chao2 lai2 ， ren2 wu4 shang4 guo2 guang1 。
- rong2 wo3 ji4 qi2 jian1 ， xing4 zhi1 yin1 ao2 xiang2 。
- xing4 zhi1 du3 zhong1 xin4 ， you4 fu4 neng2 wen2 zhang1 。
- yi2 shi4 suo3 qu1 fu4 ， zai4 yan3 du2 bu4 mang2 。
- kun4 yu2 zhou1 xian4 li4 ， lian3 yi4 fu2 xu3 zhang1 。
- cuo1 tuo2 shui2 shi2 zhi1 ， xin1 dan3 kong1 tang2 tang2 。
- wo3 bu2 zi4 kui2 zhe3 ， jian4 zhi1 san1 fu3 bang4 。
- xiang4 gong0 yi4 si4 shun4 ， zhong4 kou3 ji2 ci2 huang2 。
- wo3 chi4 bu4 de2 rong2 ， wei4 zi3 zeng1 kai3 kang1 。
- zi3 xing2 qun2 zei2 zhong1 ， qi1 nu2 dao4 lu4 chang2 。
- gua4 fan1 yang2 zhou1 wan1 ， wen2 wo3 bing4 zai4 chuang2 。
- bu4 xun2 wang3 zhu3 lai2 ， huo4 wei4 zi3 bu4 gang1 。
- huo2 wo3 yi3 jian3 ce4 ， bao3 wo3 fei1 dao4 liang2 。
- gao4 bie2 min3 ling3 qu4 ， bo1 lang4 chun1 feng1 kuang2 。
- ji4 yu4 sha1 feng1 mu3 ， you4 yu4 she4 tian1 lang2 。
- si4 hai3 ju4 yi3 zhen4 ， he2 chu4 yi4 shen1 cang2 。
- hui1 lei4 yu3 zhi1 zi3 ， guan1 ju1 ai1 bu4 shang1 。
- lu4 shan1 qing1 she4 ji4 ， zhu1 ci3 wu3 jun1 wang2 。
- yu2 jin1 wu2 ci3 nie4 ， dan4 ke3 zheng4 huang2 gang1 。
- wen2 zhang1 chu1 hao4 ling4 ， zhong1 xin4 bei4 nong2 sang1 。
- zhi1 zi3 bao4 ci3 qi4 ， yong4 zhi1 si1 min2 kang1 。
- wu2 suan1 yi2 mian3 qiang3 ， wu2 fan2 yi4 su4 jiang1 。

## 注释

## 译文

## 赏析
