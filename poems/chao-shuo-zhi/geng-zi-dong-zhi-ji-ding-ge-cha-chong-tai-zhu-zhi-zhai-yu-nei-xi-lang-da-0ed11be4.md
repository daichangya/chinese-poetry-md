---
id: chao-shuo-zhi-geng-zi-dong-zhi-ji-ding-ge-cha-chong-tai-zhu-zhi-zhai-yu-nei-xi-lang-da-0ed11be4
title: 庚子冬至祭鼎阁差充太祝致斋于内西廊待漏院以近法物库有火禁甚严不胜昼夜寒苦辄成长言
titlePinyin: geng1 zi3 dong1 zhi4 ji4 ding3 ge2 cha4 chong1 tai4 zhu4 zhi4 zhai1 yu2 nei4 xi1 lang2 dai4 lou4 yuan4 yi3 jin4 fa3 wu4 ku4 you3 huo3 jin4 shen4 yan2 bu2 sheng4 zhou4 ye4 han2 ku3 zhe2 cheng2 zhang3 yan2
titleSlug: geng-zi-dong-zhi-ji-ding-ge-cha-chong-tai-zhu-zhi-zhai-yu-nei-xi-lang-da-0ed11be4
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至日为客昔人叹，况乃客次在斋宫。
- 斋宫所寓有火禁，冰食霜寝多凄风。
- 丰屋高悬日不到，未信一阳生是中。
- 尝闻鼎以大祭祀，未闻祭鼎陈笙镛。
- 兹焉祭鼎戒群吏，古也拜灶劳皇躬。
- 森森鼎阁祚厥西，矗矗明堂配自东。
- 天子万岁调元象，岁岁年年为祝工。

## 拼音
- zhi4 ri4 wei4 ke4 xi1 ren2 tan4 ， kuang4 nai3 ke4 ci4 zai4 zhai1 gong1 。
- zhai1 gong1 suo3 yu4 you3 huo3 jin4 ， bing1 shi2 shuang1 qin3 duo1 qi1 feng1 。
- feng1 wu1 gao1 xuan2 ri4 bu2 dao4 ， wei4 xin4 yi4 yang2 sheng1 shi4 zhong1 。
- chang2 wen2 ding3 yi3 da4 ji4 si4 ， wei4 wen2 ji4 ding3 chen2 sheng1 yong1 。
- zi1 yan1 ji4 ding3 jie4 qun2 li4 ， gu3 ye3 bai4 zao4 lao2 huang2 gong1 。
- sen1 sen1 ding3 ge2 zuo4 jue2 xi1 ， chu4 chu4 ming2 tang2 pei4 zi4 dong1 。
- tian1 zi3 wan4 sui4 tiao2 yuan2 xiang4 ， sui4 sui4 nian2 nian2 wei4 zhu4 gong1 。

## 注释

## 译文

## 赏析
