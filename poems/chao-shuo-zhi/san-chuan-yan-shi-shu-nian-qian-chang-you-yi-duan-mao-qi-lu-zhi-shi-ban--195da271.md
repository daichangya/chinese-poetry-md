---
id: chao-shuo-zhi-san-chuan-yan-shi-shu-nian-qian-chang-you-yi-duan-mao-qi-lu-zhi-shi-ban--195da271
title: 三川言十数年前尝有一短帽骑驴之士半醉徘徊原上久之曰三川非昔时比矣恍惚失其人所在有收杜老醉游图者物色之知为杜之再来也予独鄙之作诗二首  其二
titlePinyin: san1 chuan1 yan2 shi2 shu4 nian2 qian2 chang2 you3 yi4 duan3 mao4 qi2 lü2 zhi1 shi4 ban4 zui4 pai2 huai2 yuan2 shang4 jiu3 zhi1 yue1 san1 chuan1 fei1 xi1 shi2 bi3 yi3 huang3 hu1 shi1 qi2 ren2 suo3 zai4 you3 shou1 du4 lao3 zui4 you2 tu2 zhe3 wu4 se4 zhi1 zhi1 wei4 du4 zhi1 zai4 lai2 ye3 yu3 du2 bi3 zhi1 zuo4 shi1 er4 shou3     qi2 er4
titleSlug: san-chuan-yan-shi-shu-nian-qian-chang-you-yi-duan-mao-qi-lu-zhi-shi-ban--195da271
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见杜老死去傲九天，肯顾帑臭下山川。
- 问予何事知其然，此世此老无姻缘。
- 平生志愿得酒眠，暂时去作酒中仙。
- 况今仙侣琼琚连，瑶池醉倒阿母前。
- 一瞬人间亿万年，泰山为尘海作田。
- 何处更复有山川，凤凰五色歌云烟。
- 三川何人莫浪传，汝曹虱脑真可怜。
- 华清有梦亦狂颠，夜阑秉烛仍悁悁。
- 君不见狄郎志尚冰玉坚，独闻此老近作佳城篇。

## 拼音
- jun1 bu2 jian4 du4 lao3 si3 qu4 ao4 jiu3 tian1 ， ken3 gu4 tang3 chou4 xia4 shan1 chuan1 。
- wen4 yu3 he2 shi4 zhi1 qi2 ran2 ， ci3 shi4 ci3 lao3 wu2 yin1 yuan2 。
- ping2 sheng1 zhi4 yuan4 de2 jiu3 mian2 ， zan4 shi2 qu4 zuo4 jiu3 zhong1 xian1 。
- kuang4 jin1 xian1 lü3 qiong2 ju1 lian2 ， yao2 chi2 zui4 dao3 a1 mu3 qian2 。
- yi2 shun4 ren2 jian1 yi4 wan4 nian2 ， tai4 shan1 wei4 chen2 hai3 zuo4 tian2 。
- he2 chu4 geng4 fu4 you3 shan1 chuan1 ， feng4 huang2 wu3 se4 ge1 yun2 yan1 。
- san1 chuan1 he2 ren2 mo4 lang4 chuan2 ， ru3 cao2 shi1 nao3 zhen1 ke3 lian2 。
- hua2 qing1 you3 meng4 yi4 kuang2 dian1 ， ye4 lan2 bing3 zhu2 reng2 yuan1 yuan1 。
- jun1 bu2 jian4 di2 lang2 zhi4 shang4 bing1 yu4 jian1 ， du2 wen2 ci3 lao3 jin4 zuo4 jia1 cheng2 pian1 。

## 注释

## 译文

## 赏析
