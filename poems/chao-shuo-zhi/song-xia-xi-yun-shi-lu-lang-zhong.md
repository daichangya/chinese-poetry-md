---
id: chao-shuo-zhi-song-xia-xi-yun-shi-lu-lang-zhong
title: 送陜西运使陆郎中
titlePinyin: song4 xia2 xi1 yun4 shi3 lu4 lang2 zhong1
titleSlug: song-xia-xi-yun-shi-lu-lang-zhong
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二十年来关内客，眼明太华高太白。
- 今日前驱使者旌，鸡舌香余新日月。
- 春初敌骑逼王城，公在城头佐天策。
- 将兹胆略抚西戎，萧关远尔无坚敌。
- 便使秦人不告饥，轺车与尔同休戚。
- 惟应拂拭旧题名，几人身在空相忆。
- 为我寄谢钱都统，鬓间不许霜雪积。

## 拼音
- er4 shi2 nian2 lai2 guan1 nei4 ke4 ， yan3 ming2 tai4 hua2 gao1 tai4 bai2 。
- jin1 ri4 qian2 qu1 shi3 zhe3 jing1 ， ji1 she2 xiang1 yu2 xin1 ri4 yue4 。
- chun1 chu1 di2 qi2 bi1 wang2 cheng2 ， gong1 zai4 cheng2 tou2 zuo3 tian1 ce4 。
- jiang1 zi1 dan3 lüe4 fu3 xi1 rong2 ， xiao1 guan1 yuan3 er3 wu2 jian1 di2 。
- bian4 shi3 qin2 ren2 bu2 gao4 ji1 ， yao2 che1 yu3 er3 tong2 xiu1 qi1 。
- wei2 ying4 fu2 shi4 jiu4 ti2 ming2 ， ji3 ren2 shen1 zai4 kong1 xiang1 yi4 。
- wei4 wo3 ji4 xie4 qian2 dou1 tong3 ， bin4 jian1 bu4 xu3 shuang1 xue3 ji1 。

## 注释

## 译文

## 赏析
