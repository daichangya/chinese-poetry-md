---
id: chao-shuo-zhi-zi-dao-bi-yu-fu-shi-jian-shan-shi-ma-shang-cheng-ming-zuo
title: 资道俾予赋试剑山诗马上承命作
titlePinyin: zi1 dao4 bi3 yu3 fu4 shi4 jian4 shan1 shi1 ma3 shang4 cheng2 ming4 zuo4
titleSlug: zi-dao-bi-yu-fu-shi-jian-shan-shi-ma-shang-cheng-ming-zuo
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山群若好，此山何清特。
- 如见孙登辈，高耸不可及。
- 山神亦喜我，轻风鸣马勒。
- 马上欲高哦，才窘开口涩。
- 城墉半夜深，楼阙中天辟。
- 六曲屏风张，五两布帆屹。
- 莲柄生旱陆，松角自空植。
- 偏将司斥侯，中军罗矛戟。
- 道冠不著簪，女鬟未劳栉。
- 碧衣翼而趋，青童拱以立。
- 风雨若可摇，日月去无迹。
- 出此摹写语，敢谓得百一。
- 亦欲纵笔书，南山诗见嫉。

## 拼音
- qing1 shan1 qun2 ruo4 hao3 ， ci3 shan1 he2 qing1 te4 。
- ru2 jian4 sun1 deng1 bei4 ， gao1 song3 bu4 ke3 ji2 。
- shan1 shen2 yi4 xi3 wo3 ， qing1 feng1 ming2 ma3 le4 。
- ma3 shang4 yu4 gao1 o4 ， cai2 jiong3 kai1 kou3 se4 。
- cheng2 yong1 ban4 ye4 shen1 ， lou2 que1 zhong1 tian1 pi4 。
- liu4 qu3 ping2 feng1 zhang1 ， wu3 liang3 bu4 fan1 yi4 。
- lian2 bing3 sheng1 han4 lu4 ， song1 jiao3 zi4 kong1 zhi2 。
- pian1 jiang1 si1 chi4 hou2 ， zhong1 jun1 luo2 mao2 ji3 。
- dao4 guan1 bu2 zhu4 zan1 ， nü3 huan2 wei4 lao2 zhi4 。
- bi4 yi1 yi4 er2 qu1 ， qing1 tong2 gong3 yi3 li4 。
- feng1 yu3 ruo4 ke3 yao2 ， ri4 yue4 qu4 wu2 ji4 。
- chu1 ci3 mo2 xie3 yu3 ， gan3 wei4 de2 bai3 yi1 。
- yi4 yu4 zong4 bi3 shu1 ， nan2 shan1 shi1 jian4 ji2 。

## 注释

## 译文

## 赏析
