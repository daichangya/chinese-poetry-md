---
id: chao-shuo-zhi-he-hu-shao-ji-you-shan
title: 和胡少汲游山
titlePinyin: he2 hu2 shao3 ji2 you2 shan1
titleSlug: he-hu-shao-ji-you-shan
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峭直汉大夫，伊余忝末胄。
- 出不遇良媒，生本值恶宿。
- 高曾耀图牒，罪戾辱堂构。
- 十饥付群儿，万恨阁孤咮。
- 耻争市井日，雅愿农田寿。
- 感慨触目新，忠愤平生旧。
- 欲论国中枢，谁识不下辏。
- 偶为江湖游，喜见园林茂。
- 但恨老子迂，难复处士秀。
- 怀我故时人，识彼往岁绶。
- 故人多零落，高义或邂逅。
- 有美中庸胡，愿息金兰臭。
- 家住灊岳云，赋此小山狖。
- 才显便官豸，暂处得僧鹫。
- 大篇既锦舒，小章亦玉镂。
- 本期古人知，岂急今朝售。
- 又如五色丹，必待九转就。
- 不近恋洛阳，何远惮句漏。
- 神智此既澄，世网不待透。
- 明珠雀能衔，黄金鸟解潄。
- 遗骨一国珍，死鬓百草鬬。
- 果谁真美恶，亦曷定先后。
- 食柏莫分甘，种漆要自守。
- 无思粱肉肥，忽厌藜藿痩。
- 德义难沃怀，情欲为穿溜。
- 小人窘咫尺，君子狭宇宙。
- 清音可相羊，畏途肯宿留。
- 原宪不知贫，季氏徒夸富。
- 既皆白发侵，宜各素心究。
- 内不识织纴，外嗜饱饤饾。
- 一言可酣醉，八月非醇酎。
- 苟适年少场，或落春花囿。
- 武思挥日功，文欲凌云奏。
- 懒出枥马嘶，惜笑闺女侑。
- 巧意难幸得，枯胫或遭叩。
- 君如此攘臂，我此甘缩袖。
- 归见鲁卫士，未觉风宜陋。
- 每增输心伪，矧非见面骤。
- 猿笑识岩穴，鸡鸣知旦昼。
- 吾语虽不媚，厥意或可厚。

## 拼音
- qiao4 zhi2 han4 dai4 fu0 ， yi1 yu2 tian3 mo4 zhou4 。
- chu1 bu2 yu4 liang2 mei2 ， sheng1 ben3 zhi2 e4 su4 。
- gao1 ceng2 yao4 tu2 die2 ， zui4 li4 ru3 tang2 gou4 。
- shi2 ji1 fu4 qun2 er2 ， wan4 hen4 ge2 gu1 zhou4 。
- chi3 zheng1 shi4 jing3 ri4 ， ya3 yuan4 nong2 tian2 shou4 。
- gan3 kai3 chu4 mu4 xin1 ， zhong1 fen4 ping2 sheng1 jiu4 。
- yu4 lun4 guo2 zhong1 shu1 ， shui2 shi2 bu2 xia4 cou4 。
- ou3 wei4 jiang1 hu2 you2 ， xi3 jian4 yuan2 lin2 mao4 。
- dan4 hen4 lao3 zi3 yu1 ， nan2 fu4 chu3 shi4 xiu4 。
- huai2 wo3 gu4 shi2 ren2 ， shi2 bi3 wang3 sui4 shou4 。
- gu4 ren2 duo1 ling2 luo4 ， gao1 yi4 huo4 xie4 hou4 。
- you3 mei3 zhong1 yong1 hu2 ， yuan4 xi1 jin1 lan2 chou4 。
- jia1 zhu4 qian2 yue4 yun2 ， fu4 ci3 xiao3 shan1 you4 。
- cai2 xian3 bian4 guan1 zhi4 ， zan4 chu4 de2 seng1 jiu4 。
- da4 pian1 ji4 jin3 shu1 ， xiao3 zhang1 yi4 yu4 lou4 。
- ben3 qi1 gu3 ren2 zhi1 ， qi3 ji2 jin1 chao2 shou4 。
- you4 ru2 wu3 se4 dan1 ， bi4 dai4 jiu3 zhuan3 jiu4 。
- bu2 jin4 lian4 luo4 yang2 ， he2 yuan3 dan4 ju4 lou4 。
- shen2 zhi4 ci3 ji4 cheng2 ， shi4 wang3 bu2 dai4 tou4 。
- ming2 zhu1 que4 neng2 xian2 ， huang2 jin1 niao3 jie3 shu4 。
- yi2 gu3 yi4 guo2 zhen1 ， si3 bin4 bai3 cao3 dou4 。
- guo3 shui2 zhen1 mei3 e4 ， yi4 he2 ding4 xian1 hou4 。
- shi2 bai3 mo4 fen1 gan1 ， zhong3 qi1 yao4 zi4 shou3 。
- wu2 si1 liang2 rou4 fei2 ， hu1 yan4 li2 huo4 shou4 。
- de2 yi4 nan2 wo4 huai2 ， qing2 yu4 wei4 chuan1 liu1 。
- xiao3 ren2 jiong3 zhi3 chi3 ， jun1 zi3 xia2 yu3 zhou4 。
- qing1 yin1 ke3 xiang1 yang2 ， wei4 tu2 ken3 su4 liu2 。
- yuan2 xian4 bu4 zhi1 pin2 ， ji4 shi4 tu2 kua1 fu4 。
- ji4 jie1 bai2 fa4 qin1 ， yi2 ge4 su4 xin1 jiu1 。
- nei4 bu4 shi2 zhi1 ren4 ， wai4 shi4 bao3 ding4 dou4 。
- yi4 yan2 ke3 han1 zui4 ， ba1 yue4 fei1 chun2 zhou4 。
- gou3 shi4 nian2 shao4 chang3 ， huo4 luo4 chun1 hua1 you4 。
- wu3 si1 hui1 ri4 gong1 ， wen2 yu4 ling2 yun2 zou4 。
- lan3 chu1 li4 ma3 si1 ， xi1 xiao4 gui1 nü3 you4 。
- qiao3 yi4 nan2 xing4 de2 ， ku1 jing4 huo4 zao1 kou4 。
- jun1 ru2 ci3 rang3 bi4 ， wo3 ci3 gan1 suo1 xiu4 。
- gui1 jian4 lu3 wei4 shi4 ， wei4 jue2 feng1 yi2 lou4 。
- mei3 zeng1 shu1 xin1 wei3 ， shen3 fei1 jian4 mian4 zhou4 。
- yuan2 xiao4 shi2 yan2 xue2 ， ji1 ming2 zhi1 dan4 zhou4 。
- wu2 yu3 sui1 bu2 mei4 ， jue2 yi4 huo4 ke3 hou4 。

## 注释

## 译文

## 赏析
