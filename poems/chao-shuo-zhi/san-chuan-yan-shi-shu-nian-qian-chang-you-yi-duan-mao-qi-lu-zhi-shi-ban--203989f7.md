---
id: chao-shuo-zhi-san-chuan-yan-shi-shu-nian-qian-chang-you-yi-duan-mao-qi-lu-zhi-shi-ban--203989f7
title: 三川言十数年前尝有一短帽骑驴之士半醉徘徊原上久之曰三川非昔时比矣恍惚失其人所在有收杜老醉游图者物色之知为杜之再来也予独鄙之作诗二首  其一
titlePinyin: san1 chuan1 yan2 shi2 shu4 nian2 qian2 chang2 you3 yi4 duan3 mao4 qi2 lü2 zhi1 shi4 ban4 zui4 pai2 huai2 yuan2 shang4 jiu3 zhi1 yue1 san1 chuan1 fei1 xi1 shi2 bi3 yi3 huang3 hu1 shi1 qi2 ren2 suo3 zai4 you3 shou1 du4 lao3 zui4 you2 tu2 zhe3 wu4 se4 zhi1 zhi1 wei4 du4 zhi1 zai4 lai2 ye3 yu3 du2 bi3 zhi1 zuo4 shi1 er4 shou3     qi2 yi1
titleSlug: san-chuan-yan-shi-shu-nian-qian-chang-you-yi-duan-mao-qi-lu-zhi-shi-ban--203989f7
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见少陵有客字子美，三赋献罢胡尘起。
- 招魂收涙谒行在，宁论家室三川里。
- 云寒日淡剑阁深，翠华望断尘埃底。
- 狼虎食人大道傍，回首妻孥须怖此。
- 亦尝寄书问讯之，鲤鱼何在沧溟徙。
- 晚年虽卜浣花居，心折秦云恨有余。
- 茯苓不御丹砂就，仙去还来纵目初。
- 乾坤宿醉参横醒，且策东家旧蹇驴。
- 邻里一人安可得，亦无坟冢可蓁芜。
- 人间偪仄何偪仄，却自骑驴追李白。

## 拼音
- jun1 bu2 jian4 shao3 ling2 you3 ke4 zi4 zi3 mei3 ， san1 fu4 xian4 ba4 hu2 chen2 qi3 。
- zhao1 hun2 shou1 lei4 ye4 xing2 zai4 ， ning2 lun4 jia1 shi4 san1 chuan1 li3 。
- yun2 han2 ri4 dan4 jian4 ge2 shen1 ， cui4 hua2 wang4 duan4 chen2 ai1 di3 。
- lang2 hu3 shi2 ren2 da4 dao4 bang4 ， hui2 shou3 qi1 nu2 xu1 bu4 ci3 。
- yi4 chang2 ji4 shu1 wen4 xun4 zhi1 ， li3 yu2 he2 zai4 cang1 ming2 xi3 。
- wan3 nian2 sui1 bu3 huan4 hua1 ju1 ， xin1 zhe2 qin2 yun2 hen4 you3 yu2 。
- fu2 ling2 bu2 yu4 dan1 sha1 jiu4 ， xian1 qu4 hai2 lai2 zong4 mu4 chu1 。
- qian2 kun1 su4 zui4 can1 heng2 xing3 ， qie3 ce4 dong1 jia1 jiu4 jian3 lü2 。
- lin2 li3 yi4 ren2 an1 ke3 de2 ， yi4 wu2 fen2 zhong3 ke3 zhen1 wu2 。
- ren2 jian1 bi1 ze4 he2 bi1 ze4 ， que4 zi4 qi2 lü2 zhui1 li3 bai2 。

## 注释

## 译文

## 赏析
