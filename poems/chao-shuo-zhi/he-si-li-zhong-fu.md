---
id: chao-shuo-zhi-he-si-li-zhong-fu
title: 和斯立重赋
titlePinyin: he2 si1 li4 zhong4 fu4
titleSlug: he-si-li-zhong-fu
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 是非真未定，楚客莫咻齐。
- 侈美珍炰鼈，粗疏鄙饭藜。
- 评文归藻鉴，得宝应参奎。
- 萧洒裛尘雨，清明避日霓。
- 露华鸣老鹤，月魄射灵犀。
- 儒雅元簪笔，风流且带篦。
- 辛勤无黑突，腾跃有丹梯。
- 自顾迷辕驾，焉能识路蹊。
- 从容金谷集，酬唱汉江题。
- 好是频徴策，相看便解携。
- 尘埃随日起，穷悴使人低。
- 桀犬惊尧犬，家鸡笑野鸡。

## 拼音
- shi4 fei1 zhen1 wei4 ding4 ， chu3 ke4 mo4 xiu1 qi2 。
- chi3 mei3 zhen1 pao2 bie1 ， cu1 shu1 bi3 fan4 li2 。
- ping2 wen2 gui1 zao3 jian4 ， de2 bao3 ying4 can1 kui2 。
- xiao1 sa3 yi4 chen2 yu3 ， qing1 ming2 bi4 ri4 ni2 。
- lu4 hua2 ming2 lao3 he4 ， yue4 po4 she4 ling2 xi1 。
- ru2 ya3 yuan2 zan1 bi3 ， feng1 liu2 qie3 dai4 bi4 。
- xin1 qin2 wu2 hei1 tu1 ， teng2 yue4 you3 dan1 ti1 。
- zi4 gu4 mi2 yuan2 jia4 ， yan1 neng2 shi2 lu4 qi1 。
- cong2 rong2 jin1 gu3 ji2 ， chou2 chang4 han4 jiang1 ti2 。
- hao3 shi4 pin2 zhi3 ce4 ， xiang1 kan4 bian4 jie3 xie2 。
- chen2 ai1 sui2 ri4 qi3 ， qiong2 cui4 shi3 ren2 di1 。
- jie2 quan3 jing1 yao2 quan3 ， jia1 ji1 xiao4 ye3 ji1 。

## 注释

## 译文

## 赏析
