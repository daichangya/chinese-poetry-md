---
id: chao-shuo-zhi-xie-shao-san-shi-wu-lang-bo-shi-juan
title: 谢邵三十五郎博诗卷
titlePinyin: xie4 shao4 san1 shi2 wu3 lang2 bo2 shi1 juan4
titleSlug: xie-shao-san-shi-wu-lang-bo-shi-juan
author: 晁说之
authorPinyin: chao2 shuo1 zhi1
authorSlug: chao-shuo-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我尝为历学，上元要极远。
- 上元有远迩，疏密出早晚。
- 顾惟尔大父，皇极探其本。
- 唐尧上百代，日月来滚滚。
- 因之知百索，孰可妄憎噂。
- 子前视我诗，与子论诗壶。
- 子诗既焕烂，我言得安稳。
- 为子极源流，无难如瓴建。
- 风雅辟大田，骚些助锄垦。
- 曹刘鲍谢辈，风雨得藨蓘。
- 闲居既识陶，咏怀宜知阮。
- 不有鲍与谢，白也胡婉娩。
- 苟无阮与陶，苏州曷息偃。
- 上下曹刘来，少陵自益损。
- 岂易少陵学，浪走徒多踠。
- 况复尔来人，不灶而市饭。
- 大儿夸苏豪，小儿争黄謇。
- 讵知韩柳先，学大忘赫烜。
- 余事五七言，朝鸾参暮𬸘。
- 又如万仞姿，松岩绝兰畹。
- 念彼形似徒，涩舌吞枯菌。
- 何人分诗文，两队有鲂鳟。
- 子早知此病，我语出复返。
- 何以谢子勤，王道不可缓。
- 凛凛易春秋，南面俨龙衮。
- 礼书朝万邦，宝辂粲朱幰。
- 颜曾侍珪璋，荀孟陈干盾。
- 老漫怜骥枥，壮当勇虎圏。
- 明朝役高兴，蜀道横碧𪩘。
- 我实爱子才，语长情缱绻。

## 拼音
- wo3 chang2 wei4 li4 xue2 ， shang4 yuan2 yao4 ji2 yuan3 。
- shang4 yuan2 you3 yuan3 er3 ， shu1 mi4 chu1 zao3 wan3 。
- gu4 wei2 er3 da4 fu4 ， huang2 ji2 tan4 qi2 ben3 。
- tang2 yao2 shang4 bai3 dai4 ， ri4 yue4 lai2 gun3 gun3 。
- yin1 zhi1 zhi1 bai3 suo3 ， shu2 ke3 wang4 zeng1 zun3 。
- zi3 qian2 shi4 wo3 shi1 ， yu3 zi3 lun4 shi1 hu2 。
- zi3 shi1 ji4 huan4 lan4 ， wo3 yan2 de2 an1 wen3 。
- wei4 zi3 ji2 yuan2 liu2 ， wu2 nan2 ru2 ling2 jian4 。
- feng1 ya3 pi4 da4 tian2 ， sao1 xie1 zhu4 chu2 ken3 。
- cao2 liu2 bao4 xie4 bei4 ， feng1 yu3 de2 biao1 gun3 。
- xian2 ju1 ji4 shi2 tao2 ， yong3 huai2 yi2 zhi1 ruan3 。
- bu4 you3 bao4 yu3 xie4 ， bai2 ye3 hu2 wan3 mian3 。
- gou3 wu2 ruan3 yu3 tao2 ， su1 zhou1 he2 xi1 yan3 。
- shang4 xia4 cao2 liu2 lai2 ， shao3 ling2 zi4 yi4 sun3 。
- qi3 yi4 shao3 ling2 xue2 ， lang4 zou3 tu2 duo1 wan3 。
- kuang4 fu4 er3 lai2 ren2 ， bu2 zao4 er2 shi4 fan4 。
- da4 er2 kua1 su1 hao2 ， xiao3 er2 zheng1 huang2 jian3 。
- ju4 zhi1 han2 liu3 xian1 ， xue2 da4 wang4 he4 xuan1 。
- yu2 shi4 wu3 qi1 yan2 ， chao2 luan2 can1 mu4 yan3 。
- you4 ru2 wan4 ren4 zi1 ， song1 yan2 jue2 lan2 wan3 。
- nian4 bi3 xing2 si4 tu2 ， se4 she2 tun1 ku1 jun1 。
- he2 ren2 fen1 shi1 wen2 ， liang3 dui4 you3 fang2 zun1 。
- zi3 zao3 zhi1 ci3 bing4 ， wo3 yu3 chu1 fu4 fan3 。
- he2 yi3 xie4 zi3 qin2 ， wang2 dao4 bu4 ke3 huan3 。
- lin3 lin3 yi4 chun1 qiu1 ， nan2 mian4 yan3 long2 gun3 。
- li3 shu1 chao2 wan4 bang1 ， bao3 lu4 can4 zhu1 xian3 。
- yan2 ceng2 shi4 gui1 zhang1 ， xun2 meng4 chen2 gan1 dun4 。
- lao3 man4 lian2 ji4 li4 ， zhuang4 dang1 yong3 hu3 quan1 。
- ming2 chao2 yi4 gao1 xing4 ， shu3 dao4 heng2 bi4 yan3 。
- wo3 shi2 ai4 zi3 cai2 ， yu3 chang2 qing2 qian3 quan3 。

## 注释

## 译文

## 赏析
