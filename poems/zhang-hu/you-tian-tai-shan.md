---
id: zhang-hu-you-tian-tai-shan
title: 游天台山
titlePinyin: you2 tian1 tai2 shan1
titleSlug: you-tian-tai-shan
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 崔嵬海西镇，灵迹传万古。群峰日来朝，累累孙侍祖。
- 三茅即拳石，二室犹块土。傍洞窟神仙，中岩宅龙虎。
- 名从干取象，位与坤作辅。鸾鹤自相群，前人空若瞽。
- 巉巉割秋碧，娲女徒巧补。视听出尘埃，处高心渐苦。
- 才登招手石，肘底笑天姥。仰看华盖尖，赤日云上午。
- 奔雷撼深谷，下见山脚雨。回首望四明，矗若城一堵。
- 昏晨邈千态，恐动非自主。控鹄大梦中，坐觉身栩栩。
- 东溟子时月，却孕元化母。彭蠡不盈杯，浙江微辨缕。
- 石梁屹横架，万仞青壁竖。却瞰赤城颠，势来如刀弩。
- 盘松国清道，九里天莫睹。穹崇上攒三，突兀傍耸五。
- 空崖绝凡路，痴立麋与麈。邈峻极天门，觑深窥地户。
- 金庭路非远，徒步将欲举。身乐道家流，惇儒若一矩。
- 行寻白云叟，礼象登峻宇。佛窟绕杉岚，仙坛半榛莽。
- 悬崖与飞瀑，险喷难足俯。海眼三井通，洞门双阙拄。
- 琼台下昏侧，手足前采乳。但造不死乡，前劳何足数。

## 拼音
- cui1 wei2 hai3 xi1 zhen4 ， ling2 ji4 chuan2 wan4 gu3 。 qun2 feng1 ri4 lai2 chao2 ， lei4 lei4 sun1 shi4 zu3 。
- san1 mao2 ji2 quan2 shi2 ， er4 shi4 you2 kuai4 tu3 。 bang4 dong4 ku1 shen2 xian1 ， zhong1 yan2 zhai2 long2 hu3 。
- ming2 cong2 gan1 qu3 xiang4 ， wei4 yu3 kun1 zuo4 fu3 。 luan2 he4 zi4 xiang1 qun2 ， qian2 ren2 kong1 ruo4 gu3 。
- chan2 chan2 ge1 qiu1 bi4 ， wa1 nü3 tu2 qiao3 bu3 。 shi4 ting1 chu1 chen2 ai1 ， chu4 gao1 xin1 jian4 ku3 。
- cai2 deng1 zhao1 shou3 shi2 ， zhou3 di3 xiao4 tian1 lao3 。 yang3 kan4 hua2 gai4 jian1 ， chi4 ri4 yun2 shang4 wu3 。
- ben1 lei2 han4 shen1 gu3 ， xia4 jian4 shan1 jiao3 yu3 。 hui2 shou3 wang4 si4 ming2 ， chu4 ruo4 cheng2 yi4 du3 。
- hun1 chen2 miao3 qian1 tai4 ， kong3 dong4 fei1 zi4 zhu3 。 kong4 hu2 da4 meng4 zhong1 ， zuo4 jue2 shen1 xu3 xu3 。
- dong1 ming2 zi3 shi2 yue4 ， que4 yun4 yuan2 hua4 mu3 。 peng2 li2 bu4 ying2 bei1 ， zhe4 jiang1 wei1 bian4 lü3 。
- shi2 liang2 yi4 heng2 jia4 ， wan4 ren4 qing1 bi4 shu4 。 que4 kan4 chi4 cheng2 dian1 ， shi4 lai2 ru2 dao1 nu3 。
- pan2 song1 guo2 qing1 dao4 ， jiu3 li3 tian1 mo4 du3 。 qiong2 chong2 shang4 zan3 san1 ， tu1 wu4 bang4 song3 wu3 。
- kong1 ya2 jue2 fan2 lu4 ， chi1 li4 mi2 yu3 zhu3 。 miao3 jun4 ji2 tian1 men2 ， qu4 shen1 kui1 di4 hu4 。
- jin1 ting2 lu4 fei1 yuan3 ， tu2 bu4 jiang1 yu4 ju3 。 shen1 le4 dao4 jia1 liu2 ， dun1 ru2 ruo4 yi4 ju3 。
- xing2 xun2 bai2 yun2 sou3 ， li3 xiang4 deng1 jun4 yu3 。 fo2 ku1 rao4 shan1 lan2 ， xian1 tan2 ban4 zhen1 mang3 。
- xuan2 ya2 yu3 fei1 pu4 ， xian3 pen1 nan2 zu2 fu3 。 hai3 yan3 san1 jing3 tong1 ， dong4 men2 shuang1 que1 zhu3 。
- qiong2 tai2 xia4 hun1 ce4 ， shou3 zu2 qian2 cai3 ru3 。 dan4 zao4 bu4 si3 xiang1 ， qian2 lao2 he2 zu2 shu4 。

## 注释

## 译文

## 赏析
