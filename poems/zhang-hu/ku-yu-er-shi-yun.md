---
id: zhang-hu-ku-yu-er-shi-yun
title: 苦雨二十韵
titlePinyin: ku3 yu3 er4 shi2 yun4
titleSlug: ku-yu-er-shi-yun
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 积雨江城久，腾云海峤来。
- 暑当初缜𫄨，寒亦重然灰。
- 暧昧连中夏，调和仰上台。
- 地平天没堑，舟利木兼材。
- 电影窗遥入，雷声辙乍回。
- 边除深溢潦，枕簟去浮埃。
- 太陆青苹泛，曾崖白浪豗。
- 初跳倒蛙黾，疾长半蒿莱。
- 坏壤虚为穴，淙沙逈作堆。
- 未如归结网，何惮渴操杯。
- 漏屋诚难葺，崩墙不易坯。
- 远愁超滉瀁，高羡陟崔嵬。
- 俯祝阴灵遍，聊飡水物该。
- 病非宜长老，忧是主婴孩。
- 浅浅斟茶鼎，环环荡酒罍。
- 濯枝怜鸟噤，流麦分人咍。
- 日色疑羞出，天心似惜开。
- 巨鳞承水使，纤介幸时灾。
- 折角巾全委，低头柱顿摧。
- 神龙曾未失，蝼蚁莫相裁。

## 拼音
- ji1 yu3 jiang1 cheng2 jiu3 ， teng2 yun2 hai3 qiao2 lai2 。
- shu3 dang1 chu1 zhen3 chi1 ， han2 yi4 zhong4 ran2 hui1 。
- ai4 mei4 lian2 zhong1 xia4 ， tiao2 he2 yang3 shang4 tai2 。
- di4 ping2 tian1 mei2 qian4 ， zhou1 li4 mu4 jian1 cai2 。
- dian4 ying3 chuang1 yao2 ru4 ， lei2 sheng1 zhe2 zha4 hui2 。
- bian1 chu2 shen1 yi4 liao2 ， zhen3 dian4 qu4 fu2 ai1 。
- tai4 lu4 qing1 ping2 fan4 ， ceng2 ya2 bai2 lang4 hui1 。
- chu1 tiao4 dao3 wa1 mian3 ， ji2 chang2 ban4 hao1 lai2 。
- huai4 rang3 xu1 wei4 xue2 ， cong2 sha1 jiong3 zuo4 dui1 。
- wei4 ru2 gui1 jie2 wang3 ， he2 dan4 ke3 cao1 bei1 。
- lou4 wu1 cheng2 nan2 qi4 ， beng1 qiang2 bu2 yi4 pi1 。
- yuan3 chou2 chao1 huang4 yang3 ， gao1 xian4 zhi4 cui1 wei2 。
- fu3 zhu4 yin1 ling2 bian4 ， liao2 can1 shui3 wu4 gai1 。
- bing4 fei1 yi2 zhang3 lao3 ， you1 shi4 zhu3 ying1 hai2 。
- qian3 qian3 zhen1 cha2 ding3 ， huan2 huan2 dang4 jiu3 lei2 。
- zhuo2 zhi1 lian2 niao3 jin4 ， liu2 mai4 fen1 ren2 hai1 。
- ri4 se4 yi2 xiu1 chu1 ， tian1 xin1 si4 xi1 kai1 。
- ju4 lin2 cheng2 shui3 shi3 ， xian1 jie4 xing4 shi2 zai1 。
- zhe2 jiao3 jin1 quan2 wei3 ， di1 tou2 zhu4 dun4 cui1 。
- shen2 long2 ceng2 wei4 shi1 ， lou2 yi3 mo4 xiang1 cai2 。

## 注释

## 译文

## 赏析
