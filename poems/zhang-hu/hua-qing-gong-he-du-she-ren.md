---
id: zhang-hu-hua-qing-gong-he-du-she-ren
title: 华清宫和杜舍人
titlePinyin: hua2 qing1 gong1 he2 du4 she4 ren2
titleSlug: hua-qing-gong-he-du-she-ren
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 五十年天子，离宫旧粉墙。登封时正泰，御宇日初长。
- 上位先名实，中兴事宪章。举戎轻甲胄，余地取河湟。
- 道帝玄元祖，儒封孔子王。因缘百司署，丛会一人汤。
- 渭水波摇绿，秦山草半黄。马头开夜照，鹰眼利星芒。
- 下箭朱弓满，鸣鞭皓腕攘。畋思获吕望，谏祇避周昌。
- 兔迹贪前逐，枭心不早防。几添鹦鹉劝，频赐荔支尝。
- 月锁千门静，天高一笛凉。细音摇翠佩，轻步宛霓裳。
- 祸乱根潜结，升平意遽忘。衣冠逃犬虏，鼙鼓动渔阳。
- 外戚心殊迫，中途事可量。雪埋妃子貌，刃断禄儿肠。
- 近侍烟尘隔，前踪辇路荒。益知迷宠佞，惟恨丧忠良。
- 北阙尊明主，南宫逊上皇。禁清余凤吹，池冷映龙光。
- 祝寿山犹在，流年水共伤。杜鹃魂厌蜀，蝴蝶梦悲庄。
- 雀卵遗雕栱，虫丝罥画梁。紫苔侵壁润，红树闭门芳。
- 守吏齐鸳瓦，耕民得翠珰。欢康昔时乐，讲武旧兵场。
- 暮草深岩霭，幽花坠径香。不堪垂白叟，行折御沟杨。

## 拼音
- wu3 shi2 nian2 tian1 zi3 ， li2 gong1 jiu4 fen3 qiang2 。 deng1 feng1 shi2 zheng4 tai4 ， yu4 yu3 ri4 chu1 chang2 。
- shang4 wei4 xian1 ming2 shi2 ， zhong1 xing1 shi4 xian4 zhang1 。 ju3 rong2 qing1 jia3 zhou4 ， yu2 di4 qu3 he2 huang2 。
- dao4 di4 xuan2 yuan2 zu3 ， ru2 feng1 kong3 zi3 wang2 。 yin1 yuan2 bai3 si1 shu3 ， cong2 hui4 yi4 ren2 tang1 。
- wei4 shui3 bo1 yao2 lü4 ， qin2 shan1 cao3 ban4 huang2 。 ma3 tou2 kai1 ye4 zhao4 ， ying1 yan3 li4 xing1 mang2 。
- xia4 jian4 zhu1 gong1 man3 ， ming2 bian1 hao4 wan4 rang3 。 tian2 si1 huo4 lü3 wang4 ， jian4 qi2 bi4 zhou1 chang1 。
- tu4 ji4 tan1 qian2 zhu2 ， xiao1 xin1 bu4 zao3 fang2 。 ji3 tian1 ying1 wu3 quan4 ， pin2 ci4 li4 zhi1 chang2 。
- yue4 suo3 qian1 men2 jing4 ， tian1 gao1 yi4 di2 liang2 。 xi4 yin1 yao2 cui4 pei4 ， qing1 bu4 wan3 ni2 chang2 。
- huo4 luan4 gen1 qian2 jie2 ， sheng1 ping2 yi4 ju4 wang4 。 yi1 guan1 tao2 quan3 lu3 ， pi2 gu3 dong4 yu2 yang2 。
- wai4 qi1 xin1 shu1 po4 ， zhong1 tu2 shi4 ke3 liang2 。 xue3 mai2 fei1 zi0 mao4 ， ren4 duan4 lu4 er2 chang2 。
- jin4 shi4 yan1 chen2 ge2 ， qian2 zong1 nian3 lu4 huang1 。 yi4 zhi1 mi2 chong3 ning4 ， wei2 hen4 sang4 zhong1 liang2 。
- bei3 que1 zun1 ming2 zhu3 ， nan2 gong1 xun4 shang4 huang2 。 jin4 qing1 yu2 feng4 chui1 ， chi2 leng3 ying4 long2 guang1 。
- zhu4 shou4 shan1 you2 zai4 ， liu2 nian2 shui3 gong4 shang1 。 du4 juan1 hun2 yan4 shu3 ， hu2 die2 meng4 bei1 zhuang1 。
- que4 luan3 yi2 diao1 gong3 ， chong2 si1 juan4 hua4 liang2 。 zi3 tai2 qin1 bi4 run4 ， hong2 shu4 bi4 men2 fang1 。
- shou3 li4 qi2 yuan1 wa3 ， geng1 min2 de2 cui4 dang1 。 huan1 kang1 xi1 shi2 le4 ， jiang3 wu3 jiu4 bing1 chang3 。
- mu4 cao3 shen1 yan2 ai3 ， you1 hua1 zhui4 jing4 xiang1 。 bu4 kan1 chui2 bai2 sou3 ， xing2 zhe2 yu4 gou1 yang2 。

## 注释

## 译文

## 赏析
