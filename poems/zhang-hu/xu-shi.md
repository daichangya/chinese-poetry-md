---
id: zhang-hu-xu-shi
title: 敍诗
titlePinyin: xu4 shi1
titleSlug: xu-shi
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 二雅泄诗源，滂滂接涟漪。
- 宣尼昔道{卄/氵史}，豁豁无阻疑。
- 小开作泾港，大涨为塘陂。
- 可令万顷澄，可使百派支。
- 生民苟灌溉，九谷长蕃滋。
- 何意束晳徒，《补亡》辄继之。
- 安知去圣远，立旨无乖隳。
- 五言起李陵，其什伤远离。
- 雄材耻小用，属咏隅成规。
- 后时班婕妤，团扇托忧悲。
- 枚情既云妙，蔡韵肯容卑。
- 建安陈思王，龙变五不知。
- 刘桢骨气真，王粲文质奇。
- 阮公先兴亡，陆氏以才推。
- 雅怨止潘子，高摽存左思。
- 延年得殊致，灵运拔英姿。
- 沈侯美玉蕴，谢守文锦摛。
- 江词骋奇妙，鲍趣出孤危。
- 飘飘喜泽翁，于在务脱遗。
- 陈隋后诸子，往往沙可披。
- 拾遗昔陈公，强立制颓萎。
- 英华自沈宋，律唱{牙丿=丶}相维。
- 其间岂无长，声病为深宜。
- 江宁王昌齢，名贵人可垂。
- 波澜到李杜，碧海东弥弥。
- 曲江兼在才，善奏珠累累。
- 四面近刘复，远与何相追。
- 迩来韦苏州，气韵甚怡怡。
- 伶伦管尚在，此律谁能吹。

## 拼音
- er4 ya3 xie4 shi1 yuan2 ， pang1 pang1 jie1 lian2 yi1 。
- xuan1 ni2 xi1 dao4 { nian4 / shui3 shi3 } ， huo1 huo1 wu2 zu3 yi2 。
- xiao3 kai1 zuo4 jing1 gang3 ， da4 zhang3 wei4 tang2 bei1 。
- ke3 ling4 wan4 qing3 cheng2 ， ke3 shi3 bai3 pai4 zhi1 。
- sheng1 min2 gou3 guan4 gai4 ， jiu3 gu3 chang2 fan1 zi1 。
- he2 yi4 shu4 xi1 tu2 ， 《 bu3 wang2 》 zhe2 ji4 zhi1 。
- an1 zhi1 qu4 sheng4 yuan3 ， li4 zhi3 wu2 guai1 hui1 。
- wu3 yan2 qi3 li3 ling2 ， qi2 shen2 shang1 yuan3 li2 。
- xiong2 cai2 chi3 xiao3 yong4 ， shu3 yong3 yu2 cheng2 gui1 。
- hou4 shi2 ban1 jie2 yu2 ， tuan2 shan4 tuo1 you1 bei1 。
- mei2 qing2 ji4 yun2 miao4 ， cai4 yun4 ken3 rong2 bei1 。
- jian4 an1 chen2 si1 wang2 ， long2 bian4 wu3 bu4 zhi1 。
- liu2 zhen1 gu3 qi4 zhen1 ， wang2 can4 wen2 zhi4 qi2 。
- ruan3 gong1 xian1 xing1 wang2 ， lu4 shi4 yi3 cai2 tui1 。
- ya3 yuan4 zhi3 pan1 zi3 ， gao1 biao1 cun2 zuo3 si1 。
- yan2 nian2 de2 shu1 zhi4 ， ling2 yun4 ba2 ying1 zi1 。
- shen3 hou2 mei3 yu4 yun4 ， xie4 shou3 wen2 jin3 chi1 。
- jiang1 ci2 cheng3 qi2 miao4 ， bao4 qu4 chu1 gu1 wei1 。
- piao1 piao1 xi3 ze2 weng1 ， yu2 zai4 wu4 tuo1 yi2 。
- chen2 sui2 hou4 zhu1 zi3 ， wang3 wang3 sha1 ke3 pi1 。
- shi2 yi2 xi1 chen2 gong1 ， qiang2 li4 zhi4 tui2 wei3 。
- ying1 hua2 zi4 shen3 song4 ， lü4 chang4 { ya2 pie3 = zhu3 } xiang1 wei2 。
- qi2 jian1 qi3 wu2 chang2 ， sheng1 bing4 wei4 shen1 yi2 。
- jiang1 ning2 wang2 chang1 ling2 ， ming2 gui4 ren2 ke3 chui2 。
- bo1 lan2 dao4 li3 du4 ， bi4 hai3 dong1 mi2 mi2 。
- qu3 jiang1 jian1 zai4 cai2 ， shan4 zou4 zhu1 lei4 lei4 。
- si4 mian4 jin4 liu2 fu4 ， yuan3 yu3 he2 xiang1 zhui1 。
- er3 lai2 wei2 su1 zhou1 ， qi4 yun4 shen4 yi2 yi2 。
- ling2 lun2 guan3 shang4 zai4 ， ci3 lü4 shui2 neng2 chui1 。

## 注释

## 译文

## 赏析
