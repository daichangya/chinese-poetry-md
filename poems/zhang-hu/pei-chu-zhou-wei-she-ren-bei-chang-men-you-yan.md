---
id: zhang-hu-pei-chu-zhou-wei-she-ren-bei-chang-men-you-yan
title: 陪楚州韦舍人北阊门游宴
titlePinyin: pei2 chu3 zhou1 wei2 she4 ren2 bei3 chang1 men2 you2 yan4
titleSlug: pei-chu-zhou-wei-she-ren-bei-chang-men-you-yan
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 柘岸齐空远，通波跨槛牢。
- 四方人意便，两路马行高。
- 雾柳蒙疎叶，风帆挂并艘。
- 碧云秋水静，红日暮霞韬。
- 苟藉公心度，稀逢敏手操。
- 旧恩重雨露，新命压波涛。
- 挹海惊涯涘，冲霄讶羽毛。
- 丝纶初变体，锦袖旋挥毫。
- 美景尤难卜，良辰不易遭。
- 名华应独步，语韵洽朋曹。
- 异日知司衮，闲时解梦刀。
- 卿材尊宦达，侯业重人豪。
- 拽盏怜稀饮，扶鞍哂遽逃。
- 香凫深促坐，画鹢远回篙。
- 赌气连呼采，縻心乍漱醪。
- 俣妨孤愤激，肯忘一言褒。
- 北阙承优话，南方续广骚。
- 不尝书咄咄，谁话酒陶陶。
- 末路犹提笔，雄藩伫拥旄。
- 只愁迂蹇步，归去又蓬蒿。

## 拼音
- zhe4 an4 qi2 kong1 yuan3 ， tong1 bo1 kua4 kan3 lao2 。
- si4 fang1 ren2 yi4 bian4 ， liang3 lu4 ma3 hang2 gao1 。
- wu4 liu3 meng2 shu1 ye4 ， feng1 fan1 gua4 bing4 sou1 。
- bi4 yun2 qiu1 shui3 jing4 ， hong2 ri4 mu4 xia2 tao1 。
- gou3 jie4 gong1 xin1 du4 ， xi1 feng2 min3 shou3 cao1 。
- jiu4 en1 zhong4 yu3 lu4 ， xin1 ming4 ya1 bo1 tao1 。
- yi4 hai3 jing1 ya2 si4 ， chong1 xiao1 ya4 yu3 mao2 。
- si1 lun2 chu1 bian4 ti3 ， jin3 xiu4 xuan2 hui1 hao2 。
- mei3 jing3 you2 nan2 bu3 ， liang2 chen2 bu2 yi4 zao1 。
- ming2 hua2 ying4 du2 bu4 ， yu3 yun4 qia4 peng2 cao2 。
- yi4 ri4 zhi1 si1 gun3 ， xian2 shi2 jie3 meng4 dao1 。
- qing1 cai2 zun1 huan4 da2 ， hou2 ye4 zhong4 ren2 hao2 。
- zhuai4 zhan3 lian2 xi1 yin3 ， fu2 an1 shen3 ju4 tao2 。
- xiang1 fu2 shen1 cu4 zuo4 ， hua4 yi4 yuan3 hui2 gao1 。
- du3 qi4 lian2 hu1 cai3 ， mi2 xin1 zha4 shu4 lao2 。
- yu3 fang2 gu1 fen4 ji1 ， ken3 wang4 yi4 yan2 bao1 。
- bei3 que1 cheng2 you1 hua4 ， nan2 fang1 xu4 guang3 sao1 。
- bu4 chang2 shu1 duo1 duo1 ， shui2 hua4 jiu3 tao2 tao2 。
- mo4 lu4 you2 ti2 bi3 ， xiong2 fan1 zhu4 yong1 mao2 。
- zhi1 chou2 yu1 jian3 bu4 ， gui1 qu4 you4 peng2 hao1 。

## 注释

## 译文

## 赏析
