---
id: zhang-hu-wu-wu-nian-yu-xing-er-shi-yun
title: 戊午年寓兴二十韵
titlePinyin: wu4 wu3 nian2 yu4 xing1 er4 shi2 yun4
titleSlug: wu-wu-nian-yu-xing-er-shi-yun
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大道开王室，辛勤自贾生。
- 白衣逢圣主，青眼赖时英。
- 一路来边海，三年别上京。
- 泪因南国尽，心向北辰倾。
- 咄咄中途事，栖栖此日行。
- 登封期未卜，吊汩恨空盈。
- 谪见天何再，勤忧诏未幷。
- 汉胡当重理，魏相昔权兵。
- 《葛藟》机尤巧，《鸱鹗》义可精。
- （「鸱鹗」当作「鸱鸮」。
- ）旧恩移保传，初论激公卿。
- 后学稽前古，先儒制未萌。
- 朱云曾痛愤，刘向几吞声。
- 日月今才朗，烟尘久未清。
- 讵闻高鸟尽，终俟小鲜烹。
- 坦坦前王道，雄雄近世名。
- 帝图殷太甲，人镜魏文贞。
- 逸足期千里，穷鳞渴一泓。
- 征贤宁乏诏，进善岂无旌。
- 狡兔当寒伏，荒鸡半夜鸣。
- 殷勤在伊吕，为我致升平。

## 拼音
- da4 dao4 kai1 wang2 shi4 ， xin1 qin2 zi4 jia3 sheng1 。
- bai2 yi1 feng2 sheng4 zhu3 ， qing1 yan3 lai4 shi2 ying1 。
- yi2 lu4 lai2 bian1 hai3 ， san1 nian2 bie2 shang4 jing1 。
- lei4 yin1 nan2 guo2 jin4 ， xin1 xiang4 bei3 chen2 qing1 。
- duo1 duo1 zhong1 tu2 shi4 ， qi1 qi1 ci3 ri4 xing2 。
- deng1 feng1 qi1 wei4 bu3 ， diao4 gu3 hen4 kong1 ying2 。
- zhe2 jian4 tian1 he2 zai4 ， qin2 you1 zhao4 wei4 bing4 。
- han4 hu2 dang1 zhong4 li3 ， wei4 xiang1 xi1 quan2 bing1 。
- 《 ge3 lei3 》 ji1 you2 qiao3 ， 《 chi1 e4 》 yi4 ke3 jing1 。
- （ 「 chi1 e4 」 dang4 zuo4 「 chi1 xiao1 」 。
- ） jiu4 en1 yi2 bao3 chuan2 ， chu1 lun4 ji1 gong1 qing1 。
- hou4 xue2 ji1 qian2 gu3 ， xian1 ru2 zhi4 wei4 meng2 。
- zhu1 yun2 ceng2 tong4 fen4 ， liu2 xiang4 ji3 tun1 sheng1 。
- ri4 yue4 jin1 cai2 lang3 ， yan1 chen2 jiu3 wei4 qing1 。
- ju4 wen2 gao1 niao3 jin4 ， zhong1 si4 xiao3 xian1 peng1 。
- tan3 tan3 qian2 wang2 dao4 ， xiong2 xiong2 jin4 shi4 ming2 。
- di4 tu2 yin1 tai4 jia3 ， ren2 jing4 wei4 wen2 zhen1 。
- yi4 zu2 qi1 qian1 li3 ， qiong2 lin2 ke3 yi4 hong2 。
- zheng1 xian2 ning2 fa2 zhao4 ， jin4 shan4 qi3 wu2 jing1 。
- jiao3 tu4 dang1 han2 fu2 ， huang1 ji1 ban4 ye4 ming2 。
- yin1 qin2 zai4 yi1 lü3 ， wei4 wo3 zhi4 sheng1 ping2 。

## 注释

## 译文

## 赏析
