---
id: zhang-hu-yi-jiang-dong-jiu-you-si-shi-yun-ji-xuan-wu-li-shang-shu
title: 忆江东旧游四十韵寄宣武李尚书
titlePinyin: yi4 jiang1 dong1 jiu4 you2 si4 shi2 yun4 ji4 xuan1 wu3 li3 shang4 shu1
titleSlug: yi-jiang-dong-jiu-you-si-shi-yun-ji-xuan-wu-li-shang-shu
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆作江东客，猖狂事颇曾。
- 海隅思变化，云路折飞腾。
- 小子今何述，高贤昔谬称。
- 瘦体休问马，病爪莫论鹰。
- 海棹扁舟泛，江开一槛凭。
- 岸环青莽苍，峰峭碧崚嶒。
- 水国程无尽，烟郊思不胜。
- 金丝援嫩柳，玉片犯残冰。
- 夜伯度操檝，朝行看下罾。
- 沙明春雨霁，野白暮云蒸。
- 蒲晚帆山叶，花开镜水菱。
- 乱芳丛沼沚，余溜泄沟塍。
- 鹫岭因支访，龙门诣李登。
- 黄鸎春恼客，白鹤夜依僧。
- 粗得狂歌趣，深疑笑病症。
- 地穷屯健马，天尽抑飞鹏。
- 桂彩分城堞，松香在阁层。
- 酒徒穷不破，诗债老相仍。
- 伯玉年将近，宣尼《易》未弘。
- 岁储虽自乏，社肉必均秤。
- 造化三光借，乾坤一块凝。
- 才当论曲直，命可系衰兴。
- 凤鸟非无叹，骅骝靡不乘。
- 豹文须蔚蔚，羊目漫睖睖。
- 范蠡尝金铸，吴王昔土崩。
- 雄图翻自失，高噣鲜相承。
- 禹庙思陈藻，秦山忆杖藤。
- 几时心豁豁，长日醉瞢瞢。
- 水室穷深讨，云门极峻登。
- 北归天尚远，东望海方澄。
- 鹤跂虚为羡人言敢不应。
- 旅游星正孛，愁望月初𫄠。
- 讵欲由斜径，聊思枕曲肱。
- 兴扪头上虱，闲祖笔锋蝇。
- 鸟岸劳方寸，鱼缾惜一升。
- 诗秋情未剧，别夜思偏增。
- 白首身从贱，青云气可凌。
- 当知在尘土，言直更兢兢。

## 拼音
- yi4 zuo4 jiang1 dong1 ke4 ， chang1 kuang2 shi4 po1 ceng2 。
- hai3 yu2 si1 bian4 hua4 ， yun2 lu4 zhe2 fei1 teng2 。
- xiao3 zi0 jin1 he2 shu4 ， gao1 xian2 xi1 miu4 cheng1 。
- shou4 ti3 xiu1 wen4 ma3 ， bing4 zhua3 mo4 lun4 ying1 。
- hai3 zhao4 pian1 zhou1 fan4 ， jiang1 kai1 yi4 kan3 ping2 。
- an4 huan2 qing1 mang3 cang1 ， feng1 qiao4 bi4 ling2 ceng2 。
- shui3 guo2 cheng2 wu2 jin4 ， yan1 jiao1 si1 bu2 sheng4 。
- jin1 si1 yuan2 nen4 liu3 ， yu4 pian4 fan4 can2 bing1 。
- ye4 bo2 du4 cao1 ji2 ， chao2 xing2 kan4 xia4 zeng1 。
- sha1 ming2 chun1 yu3 ji4 ， ye3 bai2 mu4 yun2 zheng1 。
- pu2 wan3 fan1 shan1 ye4 ， hua1 kai1 jing4 shui3 ling2 。
- luan4 fang1 cong2 zhao3 zhi3 ， yu2 liu1 xie4 gou1 cheng2 。
- jiu4 ling3 yin1 zhi1 fang3 ， long2 men2 yi4 li3 deng1 。
- huang2 ying1 chun1 nao3 ke4 ， bai2 he4 ye4 yi1 seng1 。
- cu1 de2 kuang2 ge1 qu4 ， shen1 yi2 xiao4 bing4 zheng4 。
- di4 qiong2 tun2 jian4 ma3 ， tian1 jin4 yi4 fei1 peng2 。
- gui4 cai3 fen1 cheng2 die2 ， song1 xiang1 zai4 ge2 ceng2 。
- jiu3 tu2 qiong2 bu2 po4 ， shi1 zhai4 lao3 xiang1 reng2 。
- bo2 yu4 nian2 jiang1 jin4 ， xuan1 ni2 《 yi4 》 wei4 hong2 。
- sui4 chu3 sui1 zi4 fa2 ， she4 rou4 bi4 jun1 cheng4 。
- zao4 hua4 san1 guang1 jie4 ， qian2 kun1 yi2 kuai4 ning2 。
- cai2 dang1 lun4 qu1 zhi2 ， ming4 ke3 xi4 shuai1 xing1 。
- feng4 niao3 fei1 wu2 tan4 ， hua2 liu2 mi2 bu4 cheng2 。
- bao4 wen2 xu1 wei4 wei4 ， yang2 mu4 man4 leng4 leng4 。
- fan4 li2 chang2 jin1 zhu4 ， wu2 wang2 xi1 tu3 beng1 。
- xiong2 tu2 fan1 zi4 shi1 ， gao1 zhou4 xian1 xiang1 cheng2 。
- yu3 miao4 si1 chen2 zao3 ， qin2 shan1 yi4 zhang4 teng2 。
- ji3 shi2 xin1 huo1 huo1 ， chang2 ri4 zui4 meng2 meng2 。
- shui3 shi4 qiong2 shen1 tao3 ， yun2 men2 ji2 jun4 deng1 。
- bei3 gui1 tian1 shang4 yuan3 ， dong1 wang4 hai3 fang1 cheng2 。
- he4 qi2 xu1 wei4 xian4 ren2 yan2 gan3 bu2 ying4 。
- lü3 you2 xing1 zheng4 bei4 ， chou2 wang4 yue4 chu1 𫄠 。
- ju4 yu4 you2 xie2 jing4 ， liao2 si1 zhen3 qu1 gong1 。
- xing1 men2 tou2 shang4 shi1 ， xian2 zu3 bi3 feng1 ying2 。
- niao3 an4 lao2 fang1 cun4 ， yu2 ping2 xi1 yi4 sheng1 。
- shi1 qiu1 qing2 wei4 ju4 ， bie2 ye4 si1 pian1 zeng1 。
- bai2 shou3 shen1 cong2 jian4 ， qing1 yun2 qi4 ke3 ling2 。
- dang1 zhi1 zai4 chen2 tu3 ， yan2 zhi2 geng4 jing1 jing1 。

## 注释

## 译文

## 赏析
