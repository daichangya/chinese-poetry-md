---
id: zhang-hu-yu-yan
title: 寓言
titlePinyin: yu4 yan2
titleSlug: yu-yan
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江海一遗叟，块然穷巷居。
- 门前是川陆，反背卧枕袪。
- 兴来座援琴，忽忽味《关雎》。
- 但愿致樽酒，岂忧无斗储。
- 野牧亦乘马，家池还钓鱼。
- 偶思荣启期，益喜鬓白初。
- 日夕粗充饥，呼儿掇园蔬。
- 行登逸民舟，坐愧长者车。
- 倐值体中佳，未尝废三余。
- 理生且自昧，安忍限众徂。
- 屏迹岂无素，立诚非甚踈。
- 杜门草《太玄》，落草赋《子虚》。
- 大贾倾十万，一名终不书。
- 小人苟片善，言下輙纪渠。
- 不然少年长，百万看一樗。
- 过此任老圃，笑歌立倚锄。
- 道门演空言，未必死录除。

## 拼音
- jiang1 hai3 yi4 yi2 sou3 ， kuai4 ran2 qiong2 xiang4 ju1 。
- men2 qian2 shi4 chuan1 lu4 ， fan3 bei4 wo4 zhen3 qu1 。
- xing1 lai2 zuo4 yuan2 qin2 ， hu1 hu1 wei4 《 guan1 ju1 》 。
- dan4 yuan4 zhi4 zun1 jiu3 ， qi3 you1 wu2 dou4 chu3 。
- ye3 mu4 yi4 cheng2 ma3 ， jia1 chi2 hai2 diao4 yu2 。
- ou3 si1 rong2 qi3 qi1 ， yi4 xi3 bin4 bai2 chu1 。
- ri4 xi1 cu1 chong1 ji1 ， hu1 er2 duo1 yuan2 shu1 。
- xing2 deng1 yi4 min2 zhou1 ， zuo4 kui4 zhang3 zhe3 che1 。
- shu1 zhi2 ti3 zhong1 jia1 ， wei4 chang2 fei4 san1 yu2 。
- li3 sheng1 qie3 zi4 mei4 ， an1 ren3 xian4 zhong4 cu2 。
- ping2 ji4 qi3 wu2 su4 ， li4 cheng2 fei1 shen4 shu1 。
- du4 men2 cao3 《 tai4 xuan2 》 ， luo4 cao3 fu4 《 zi3 xu1 》 。
- da4 jia3 qing1 shi2 wan4 ， yi4 ming2 zhong1 bu4 shu1 。
- xiao3 ren2 gou3 pian4 shan4 ， yan2 xia4 zhe2 ji4 qu2 。
- bu4 ran2 shao3 nian2 zhang3 ， bai3 wan4 kan4 yi4 chu1 。
- guo4 ci3 ren4 lao3 pu3 ， xiao4 ge1 li4 yi3 chu2 。
- dao4 men2 yan3 kong1 yan2 ， wei4 bi4 si3 lu4 chu2 。

## 注释

## 译文

## 赏析
