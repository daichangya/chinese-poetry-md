---
id: zhang-hu-dan-yang-xin-ju-si-shi-yun
title: 丹阳新居四十韵
titlePinyin: dan1 yang2 xin1 ju1 si4 shi2 yun4
titleSlug: dan-yang-xin-ju-si-shi-yun
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不出丹阳郭，茅簷寄北偏。
- 四隅疎积潦，万顷控平田。
- 地势金陵豁，湾形珥渎连。
- 路分南亩上，山映后湖边。
- 故国心殊阻，新池手强穿。
- 闲吟招隐咏，静赋笃终篇。
- 大树应徒尔，高门亦偶然。
- 孤云出小屿，侣鹤下辽天。
- 早巿归人语，昏亭醉客眠。
- 五更衘月岸，一宿渡江舡。
- 雪旦飞琼圃，花时丽锦川。
- 茅峰遥自对，练水曲相㳂。
- 夜出泽头火，晴昏巷里烟。
- 人情嗤散漫，鸟性乐暄妍。
- 夏菓垂簪上，春农起面前。
- 竹栏隈杳袅，藤杖决潺湲。
- 不忝端居胜，何妨病者便。
- 水轩斜浸柳，风槛散披莲。
- 接壤重岗抱，坯沙浅洞延。
- 外瞻群岭拔，中坐两崖颠。
- 峻面嶙岣甃，崇台碨礧填。
- 小桥深宛宛，新瀑下涓涓。
- 架俯蔷薇立，篱因枳壳编。
- 何当把牙筭，祇是蹑苔钱。
- 勃窣松栽短，尖纤石笋圆。
- 绿含山桂润，红绽海棠鲜。
- 枕上看羁䩡，门前见着鞭。
- 阑珊棋未毕，拨剌钓初牵。
- 尘尾曾无谓，猪肝是不缘。
- 坐甘尘外老，来幸酒中仙。
- 潘岳因成赋，杨雄便草《玄》。
- 散襟梳短髪，揭指上游弦。
- 粗可回车马，聊堪驻旆旃。
- 藉莎慙异席，折笋俟加笾。
- 哭地心知矣，儒家分已焉。
- 穷猿半啼啸，病鹤欲飞眠。
- 授箓陶贞白，留斋竺法干。
- 观心知不二，叩齿问罗千。
- 帝里思徒切，家山望益悬。
- 阊门不可上，西恨涕涟涟。

## 拼音
- bu4 chu1 dan1 yang2 guo1 ， mao2 yan2 ji4 bei3 pian1 。
- si4 yu2 shu1 ji1 liao2 ， wan4 qing3 kong4 ping2 tian2 。
- di4 shi4 jin1 ling2 huo1 ， wan1 xing2 er3 du2 lian2 。
- lu4 fen1 nan2 mu3 shang4 ， shan1 ying4 hou4 hu2 bian1 。
- gu4 guo2 xin1 shu1 zu3 ， xin1 chi2 shou3 qiang2 chuan1 。
- xian2 yin2 zhao1 yin3 yong3 ， jing4 fu4 du3 zhong1 pian1 。
- da4 shu4 ying4 tu2 er3 ， gao1 men2 yi4 ou3 ran2 。
- gu1 yun2 chu1 xiao3 yu3 ， lü3 he4 xia4 liao2 tian1 。
- zao3 fu2 gui1 ren2 yu3 ， hun1 ting2 zui4 ke4 mian2 。
- wu3 geng1 xian2 yue4 an4 ， yi2 su4 du4 jiang1 chuan2 。
- xue3 dan4 fei1 qiong2 pu3 ， hua1 shi2 li4 jin3 chuan1 。
- mao2 feng1 yao2 zi4 dui4 ， lian4 shui3 qu3 xiang1 㳂 。
- ye4 chu1 ze2 tou2 huo3 ， qing2 hun1 xiang4 li3 yan1 。
- ren2 qing2 chi1 san3 man4 ， niao3 xing4 le4 xuan1 yan2 。
- xia4 guo3 chui2 zan1 shang4 ， chun1 nong2 qi3 mian4 qian2 。
- zhu2 lan2 wei1 yao3 niao3 ， teng2 zhang4 jue2 chan2 yuan2 。
- bu4 tian3 duan1 ju1 sheng4 ， he2 fang2 bing4 zhe3 bian4 。
- shui3 xuan1 xie2 jin4 liu3 ， feng1 kan3 san4 pi1 lian2 。
- jie1 rang3 zhong4 gang3 bao4 ， pi1 sha1 qian3 dong4 yan2 。
- wai4 zhan1 qun2 ling3 ba2 ， zhong1 zuo4 liang3 ya2 dian1 。
- jun4 mian4 lin2 gou3 zhou4 ， chong2 tai2 wei4 lei2 tian2 。
- xiao3 qiao2 shen1 wan3 wan3 ， xin1 pu4 xia4 juan1 juan1 。
- jia4 fu3 qiang2 wei1 li4 ， li2 yin1 zhi3 ke2 bian1 。
- he2 dang1 ba3 ya2 suan4 ， qi2 shi4 nie4 tai2 qian2 。
- bo2 su1 song1 zai1 duan3 ， jian1 xian1 shi2 sun3 yuan2 。
- lü4 han2 shan1 gui4 run4 ， hong2 zhan4 hai3 tang2 xian1 。
- zhen3 shang4 kan4 ji1 䩡 ， men2 qian2 jian4 zhe0 bian1 。
- lan2 shan1 qi2 wei4 bi4 ， bo1 la4 diao4 chu1 qian1 。
- chen2 wei3 ceng2 wu2 wei4 ， zhu1 gan1 shi4 bu4 yuan2 。
- zuo4 gan1 chen2 wai4 lao3 ， lai2 xing4 jiu3 zhong1 xian1 。
- pan1 yue4 yin1 cheng2 fu4 ， yang2 xiong2 bian4 cao3 《 xuan2 》 。
- san4 jin1 shu1 duan3 fa4 ， jie1 zhi3 shang4 you2 xian2 。
- cu1 ke3 hui2 che1 ma3 ， liao2 kan1 zhu4 pei4 zhan1 。
- jie4 sha1 can2 yi4 xi2 ， zhe2 sun3 si4 jia1 bian1 。
- ku1 di4 xin1 zhi1 yi3 ， ru2 jia1 fen1 yi3 yan1 。
- qiong2 yuan2 ban4 ti2 xiao4 ， bing4 he4 yu4 fei1 mian2 。
- shou4 lu4 tao2 zhen1 bai2 ， liu2 zhai1 zhu2 fa3 gan1 。
- guan1 xin1 zhi1 bu2 er4 ， kou4 chi3 wen4 luo2 qian1 。
- di4 li3 si1 tu2 qie4 ， jia1 shan1 wang4 yi4 xuan2 。
- chang1 men2 bu4 ke3 shang4 ， xi1 hen4 ti4 lian2 lian2 。

## 注释

## 译文

## 赏析
