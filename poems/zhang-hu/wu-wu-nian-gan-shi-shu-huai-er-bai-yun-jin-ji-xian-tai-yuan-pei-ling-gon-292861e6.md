---
id: zhang-hu-wu-wu-nian-gan-shi-shu-huai-er-bai-yun-jin-ji-xian-tai-yuan-pei-ling-gon-292861e6
title: 戊午年感事书怀二百韵谨寄献太原裴令公淮南李相公汉南李仆射宣武李尚书
titlePinyin: wu4 wu3 nian2 gan3 shi4 shu1 huai2 er4 bai3 yun4 jin3 ji4 xian4 tai4 yuan2 pei2 ling4 gong1 huai2 nan2 li3 xiang4 gong0 han4 nan2 li3 pu2 she4 xuan1 wu3 li3 shang4 shu1
titleSlug: wu-wu-nian-gan-shi-shu-huai-er-bai-yun-jin-ji-xian-tai-yuan-pei-ling-gon-292861e6
author: 张祜
authorPinyin: zhang1 hu4
authorSlug: zhang-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 塞色深河曲，江声接海壖。
- 一生劳远地，万事诫中年。
- 失路为闲物，无官入长钱。
- 高踪非隐遁，下界即狂颠。
- 渐老稀时辈，归休著近篇。
- 星明知帝座，琴妙觉商弦。
- 阙下非才入，江南是性牵。
- 山猿拾虫豸，野鸟避鹰鹯。
- 戏傲东方朔，文轻司马迁。
- 万言成弃置，五字失雕镌。
- 去外寻庄叟，生涯挈道诠。
- 新秋唯白髪，旧欠祇青氊。
- 志业宁常堕，穷耕岂素便。
- 高低徇鸡日，得失付鱼筌。
- 醉卧扪云扃，狂歌上钓舡。
- 古桐收取好，坏屋荐来偏。
- （原注：祜累蒙方镇论荐。
- ）却猒长裙曳，宁辞短褐穿。
- 愤穷多自乐，不佞少人怜。
- 静祝旄头矢，闲看马腹鞭。
- 长途思逐日，高阁梦凌烟。
- 读《易》删王注，通《诗》断郑笺。
- 灰心志射鹄，火性急韦编。
- 昔命公称许，尝封国是燕。
- 中间得道济，内外益心虔。
- 始助周文理，俄随汉武仙。
- 长沙归贾谊，汗马得张骞。
- 战伐穷蕃域，英雄是将员。
- 几当陈俎豆，长谓铸戈鋋。
- 世故贞元末，时清天宝前。
- 乱离中可惋，愚俊日相肩。
- 忆昨聆商鞅，于今俟鲁连。
- 阴阳初未契，造化昔何邅。
- 窃位崇奸力，沽荣渎货权。
- 满堂金已散，一草命无全。
- 皂白金徒尔，苍黄古亦然。
- 不时经废宅，无地见荒埏。
- 绝塞尘犹起，穷阴候莫愆。
- 杨朱宁谩泣，阮籍不空眠。
- 上意今唯允，人心遽益悛。
- 洪𬬻当釼戟，大匠主陶甄。
- 谏豸心弥果，星郎议亦先。
- 气肠思藻镜，血首待花塼。
- 地峻清流急，天高白日悬。
- 军庭深自诫，相合肯虚延。
- 金马门徒启，蒲轮诏未宣。
- 会逢嵩岳幸，应见渭滨畋。
- 始贺官衣叚，寻闻御食蠲。
- 灾蝗虽犯稼，彗孛欲依躔。
- 楚国风殊革，夷门政已传。
- 深谋南界郢，重德北临边。
- 迹恋羊公切，心依魏相专。
- 苦眉虚更结，穷肺勿相煎。
- 轮转功何倍，藩方寄甚坚。
- 三千拥簪纪，十万各旌旃。
- 大器能斟酌，长材少弃捐。
- 乐音尤在律，星象倐开干。
- 子夜汾河上，阳春岘岭颠。
- 鬼园濡健笔，花塔醉妖铅。
- 入室风仪逈，登楼月思圆。
- 塞旗冬猎猎，江皷夜𪔱𪔱。
- 卧犬偎𩊐毯，鸣骝跃锦鞯。
- 绿毛鹦鹉细，红实荔支骈。
- 酒夕繁含管，诗秋叠彩牋。
- 拥𬬻香旋𦶟，剪烛艳重然。
- 画鹢交浮浅，雕盘几饫檀。
- 蟹黄咸满筯，熊白软加笾。
- 文业臻曹植，军书到谢玄。
- 鹧鸪词绮靡，鸜鹆舞蹁跹。
- 未坐扶狼狈，重茵睡猓然。
- 夜门归妓乐，部砌拾花钿。
- 揭袖从风虎，弹冠仰露蝉。
- 依刘身未杀，投赵踵空旋。
- 窃语机关少，徐行病体挛。
- 讵烦詹尹策，徒挂养由弦。
- 勃窣形骸朽，眼回语气嫣。
- 万端饶睚眦，一笑泥婵娟。
- 大网宁罗雀，深源亦聚鳣。
- 偏思公子馆，谁问李膺舩。
- 笔砚今犹置，文章昔精研。
- 行因竹林寺，出为柘枝筵。
- 物外心仍僻，尘中病已痊。
- 萧疎吟草木，浩渺溯波涟。
- 南陌逢车马，西陵见墓田。
- 伤心从楚塞，垂泪到湘川。
- 建业人无也，姑苏事已焉。
- 翠华深沓霭，情籁响潺湲。
- 梦去为蝴蝶，魂游家杜鹃。
- 诗吟陈后主，傅范楚先贤。
- 百越怜疆境，三吴隘井鄽。
- 江分九派水，海石一方天。
- 步日松阴缺，披风石翠鲜。
- 朝帆入大浦，暝鞚逸长阡。
- 曩造西霞律，新参北固禅。
- 涧游提破屦，楼卧枕空拳。
- □肆行聊问，僧棋坐与𡎞。
- 朽心降杞梓，生意慕兰筌。
- 真道非无隘，空谈是信缘。
- 侯王如重阻，归看数峰连。

## 拼音
- sai1 se4 shen1 he2 qu3 ， jiang1 sheng1 jie1 hai3 ruan2 。
- yi4 sheng1 lao2 yuan3 di4 ， wan4 shi4 jie4 zhong1 nian2 。
- shi1 lu4 wei4 xian2 wu4 ， wu2 guan1 ru4 chang2 qian2 。
- gao1 zong1 fei1 yin3 dun4 ， xia4 jie4 ji2 kuang2 dian1 。
- jian4 lao3 xi1 shi2 bei4 ， gui1 xiu1 zhu4 jin4 pian1 。
- xing1 ming2 zhi1 di4 zuo4 ， qin2 miao4 jue2 shang1 xian2 。
- que1 xia4 fei1 cai2 ru4 ， jiang1 nan2 shi4 xing4 qian1 。
- shan1 yuan2 shi2 chong2 zhi4 ， ye3 niao3 bi4 ying1 zhan1 。
- xi4 ao4 dong1 fang1 shuo4 ， wen2 qing1 si1 ma3 qian1 。
- wan4 yan2 cheng2 qi4 zhi4 ， wu3 zi4 shi1 diao1 juan1 。
- qu4 wai4 xun2 zhuang1 sou3 ， sheng1 ya2 qie4 dao4 quan2 。
- xin1 qiu1 wei2 bai2 fa4 ， jiu4 qian4 qi2 qing1 zhan1 。
- zhi4 ye4 ning2 chang2 duo4 ， qiong2 geng1 qi3 su4 bian4 。
- gao1 di1 xun4 ji1 ri4 ， de2 shi1 fu4 yu2 quan2 。
- zui4 wo4 men2 yun2 jiong1 ， kuang2 ge1 shang4 diao4 chuan2 。
- gu3 tong2 shou1 qu3 hao3 ， huai4 wu1 jian4 lai2 pian1 。
- （ yuan2 zhu4 ： hu4 lei4 meng2 fang1 zhen4 lun4 jian4 。
- ） que4 yan4 chang2 qun2 ye4 ， ning2 ci2 duan3 he4 chuan1 。
- fen4 qiong2 duo1 zi4 le4 ， bu2 ning4 shao3 ren2 lian2 。
- jing4 zhu4 mao2 tou2 shi3 ， xian2 kan4 ma3 fu4 bian1 。
- chang2 tu2 si1 zhu2 ri4 ， gao1 ge2 meng4 ling2 yan1 。
- du2 《 yi4 》 shan1 wang2 zhu4 ， tong1 《 shi1 》 duan4 zheng4 jian1 。
- hui1 xin1 zhi4 she4 hu2 ， huo3 xing4 ji2 wei2 bian1 。
- xi1 ming4 gong1 cheng1 xu3 ， chang2 feng1 guo2 shi4 yan4 。
- zhong1 jian1 de2 dao4 ji4 ， nei4 wai4 yi4 xin1 qian2 。
- shi3 zhu4 zhou1 wen2 li3 ， e2 sui2 han4 wu3 xian1 。
- chang2 sha1 gui1 jia3 yi4 ， han4 ma3 de2 zhang1 qian1 。
- zhan4 fa2 qiong2 fan1 yu4 ， ying1 xiong2 shi4 jiang1 yuan2 。
- ji3 dang1 chen2 zu3 dou4 ， chang2 wei4 zhu4 ge1 chan2 。
- shi4 gu4 zhen1 yuan2 mo4 ， shi2 qing1 tian1 bao3 qian2 。
- luan4 li2 zhong1 ke3 wan3 ， yu2 jun4 ri4 xiang1 jian1 。
- yi4 zuo2 ling2 shang1 yang1 ， yu2 jin1 si4 lu3 lian2 。
- yin1 yang2 chu1 wei4 qi4 ， zao4 hua4 xi1 he2 zhan1 。
- qie4 wei4 chong2 jian1 li4 ， gu1 rong2 du2 huo4 quan2 。
- man3 tang2 jin1 yi3 san4 ， yi4 cao3 ming4 wu2 quan2 。
- zao4 bai2 jin1 tu2 er3 ， cang1 huang2 gu3 yi4 ran2 。
- bu4 shi2 jing1 fei4 zhai2 ， wu2 di4 jian4 huang1 shan1 。
- jue2 sai1 chen2 you2 qi3 ， qiong2 yin1 hou4 mo4 qian1 。
- yang2 zhu1 ning2 man4 qi4 ， ruan3 ji2 bu4 kong1 mian2 。
- shang4 yi4 jin1 wei2 yun3 ， ren2 xin1 ju4 yi4 quan1 。
- hong2 lu2 dang1 ri4 ji3 ， da4 jiang4 zhu3 tao2 zhen1 。
- jian4 zhi4 xin1 mi2 guo3 ， xing1 lang2 yi4 yi4 xian1 。
- qi4 chang2 si1 zao3 jing4 ， xue4 shou3 dai4 hua1 zhuan1 。
- di4 jun4 qing1 liu2 ji2 ， tian1 gao1 bai2 ri4 xuan2 。
- jun1 ting2 shen1 zi4 jie4 ， xiang1 he2 ken3 xu1 yan2 。
- jin1 ma3 men2 tu2 qi3 ， pu2 lun2 zhao4 wei4 xuan1 。
- hui4 feng2 song1 yue4 xing4 ， ying4 jian4 wei4 bin1 tian2 。
- shi3 he4 guan1 yi1 jia3 ， xun2 wen2 yu4 shi2 juan1 。
- zai1 huang2 sui1 fan4 jia4 ， hui4 bei4 yu4 yi1 chan2 。
- chu3 guo2 feng1 shu1 ge2 ， yi2 men2 zheng4 yi3 chuan2 。
- shen1 mou2 nan2 jie4 ying3 ， zhong4 de2 bei3 lin2 bian1 。
- ji4 lian4 yang2 gong1 qie4 ， xin1 yi1 wei4 xiang1 zhuan1 。
- ku3 mei2 xu1 geng4 jie2 ， qiong2 fei4 wu4 xiang1 jian1 。
- lun2 zhuan4 gong1 he2 bei4 ， fan1 fang1 ji4 shen4 jian1 。
- san1 qian1 yong1 zan1 ji4 ， shi2 wan4 ge4 jing1 zhan1 。
- da4 qi4 neng2 zhen1 zhuo2 ， chang2 cai2 shao3 qi4 juan1 。
- yue4 yin1 you2 zai4 lü4 ， xing1 xiang4 shu1 kai1 gan1 。
- zi3 ye4 fen2 he2 shang4 ， yang2 chun1 xian4 ling3 dian1 。
- gui3 yuan2 ru2 jian4 bi3 ， hua1 ta3 zui4 yao1 qian1 。
- ru4 shi4 feng1 yi2 jiong3 ， deng1 lou2 yue4 si1 yuan2 。
- sai1 qi2 dong1 lie4 lie4 ， jiang1 gu3 ye4 𪔱 𪔱 。
- wo4 quan3 wei1 𩊐 tan3 ， ming2 liu2 yue4 jin3 jian1 。
- lü4 mao2 ying1 wu3 xi4 ， hong2 shi2 li4 zhi1 pian2 。
- jiu3 xi1 fan2 han2 guan3 ， shi1 qiu1 die2 cai3 jian1 。
- yong1 lu2 xiang1 xuan2 𦶟 ， jian3 zhu2 yan4 zhong4 ran2 。
- hua4 yi4 jiao1 fu2 qian3 ， diao1 pan2 ji3 yu4 tan2 。
- xie4 huang2 xian2 man3 zhu4 ， xiong2 bai2 ruan3 jia1 bian1 。
- wen2 ye4 zhen1 cao2 zhi2 ， jun1 shu1 dao4 xie4 xuan2 。
- zhe4 gu1 ci2 qi3 mi2 ， qu2 yu4 wu3 pian2 xian1 。
- wei4 zuo4 fu2 lang2 bei4 ， zhong4 yin1 shui4 guo1 ran2 。
- ye4 men2 gui1 ji4 le4 ， bu4 qi4 shi2 hua1 dian4 。
- jie1 xiu4 cong2 feng1 hu3 ， tan2 guan1 yang3 lu4 chan2 。
- yi1 liu2 shen1 wei4 sha1 ， tou2 zhao4 zhong3 kong1 xuan2 。
- qie4 yu3 ji1 guan1 shao3 ， xu2 xing2 bing4 ti3 luan2 。
- ju4 fan2 zhan1 yin3 ce4 ， tu2 gua4 yang3 you2 xian2 。
- bo2 su1 xing2 hai2 xiu3 ， yan3 hui2 yu3 qi4 yan1 。
- wan4 duan1 rao2 ya2 zi4 ， yi2 xiao4 ni2 chan2 juan1 。
- da4 wang3 ning2 luo2 que4 ， shen1 yuan2 yi4 ju4 zhan1 。
- pian1 si1 gong1 zi3 guan3 ， shui2 wen4 li3 ying1 chuan2 。
- bi3 yan4 jin1 you2 zhi4 ， wen2 zhang1 xi1 jing1 yan2 。
- xing2 yin1 zhu2 lin2 si4 ， chu1 wei4 zhe4 zhi1 yan2 。
- wu4 wai4 xin1 reng2 pi4 ， chen2 zhong1 bing4 yi3 quan2 。
- xiao1 shu1 yin2 cao3 mu4 ， hao4 miao3 su4 bo1 lian2 。
- nan2 mo4 feng2 che1 ma3 ， xi1 ling2 jian4 mu4 tian2 。
- shang1 xin1 cong2 chu3 sai1 ， chui2 lei4 dao4 xiang1 chuan1 。
- jian4 ye4 ren2 wu2 ye3 ， gu1 su1 shi4 yi3 yan1 。
- cui4 hua2 shen1 ta4 ai3 ， qing2 lai4 xiang3 chan2 yuan2 。
- meng4 qu4 wei4 hu2 die2 ， hun2 you2 jia1 du4 juan1 。
- shi1 yin2 chen2 hou4 zhu3 ， fu4 fan4 chu3 xian1 xian2 。
- bai3 yue4 lian2 jiang1 jing4 ， san1 wu2 ai4 jing3 chan2 。
- jiang1 fen1 jiu3 pai4 shui3 ， hai3 shi2 yi4 fang1 tian1 。
- bu4 ri4 song1 yin1 que1 ， pi1 feng1 shi2 cui4 xian1 。
- chao2 fan1 ru4 da4 pu3 ， ming2 kong4 yi4 chang2 qian1 。
- nang3 zao4 xi1 xia2 lü4 ， xin1 can1 bei3 gu4 chan2 。
- jian4 you2 ti2 po4 ju4 ， lou2 wo4 zhen3 kong1 quan2 。
- □ si4 xing2 liao2 wen4 ， seng1 qi2 zuo4 yu3 𡎞 。
- xiu3 xin1 jiang4 qi3 zi3 ， sheng1 yi4 mu4 lan2 quan2 。
- zhen1 dao4 fei1 wu2 ai4 ， kong1 tan2 shi4 xin4 yuan2 。
- hou2 wang2 ru2 zhong4 zu3 ， gui1 kan4 shu4 feng1 lian2 。

## 注释

## 译文

## 赏析
