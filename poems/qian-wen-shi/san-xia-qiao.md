---
id: qian-wen-shi-san-xia-qiao
title: 三峡桥
titlePinyin: san1 xia2 qiao2
titleSlug: san-xia-qiao
author: 钱闻诗
authorPinyin: qian2 wen2 shi1
authorSlug: qian-wen-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生平有志在山水，得绂此邦非偶尔。
- 行行白鹿书院来，小舆竹迳松阴里。
- 轻雷急鼓山前闻，飞梁截截水下喷。
- 有如蛟龙卷沧海，怒气直欲山前吞。
- 劝客倚栏同把盏，低头千夫眩双眼。
- 自非建始决金隄，端是晋阳彻三板。
- 手摩题石苔藓斑，驻看未饱不忍还。
- 谁能挽之出庐山，一洗尘俗清人间。

## 拼音
- sheng1 ping2 you3 zhi4 zai4 shan1 shui3 ， de2 fu2 ci3 bang1 fei1 ou3 er3 。
- xing2 xing2 bai2 lu4 shu1 yuan4 lai2 ， xiao3 yu2 zhu2 jing4 song1 yin1 li3 。
- qing1 lei2 ji2 gu3 shan1 qian2 wen2 ， fei1 liang2 jie2 jie2 shui3 xia4 pen1 。
- you3 ru2 jiao1 long2 juan3 cang1 hai3 ， nu4 qi4 zhi2 yu4 shan1 qian2 tun1 。
- quan4 ke4 yi3 lan2 tong2 ba3 zhan3 ， di1 tou2 qian1 fu1 xuan4 shuang1 yan3 。
- zi4 fei1 jian4 shi3 jue2 jin1 di1 ， duan1 shi4 jin4 yang2 che4 san1 ban3 。
- shou3 mo2 ti2 shi2 tai2 xian3 ban1 ， zhu4 kan4 wei4 bao3 bu4 ren3 hai2 。
- shui2 neng2 wan3 zhi1 chu1 lu2 shan1 ， yi4 xi3 chen2 su2 qing1 ren2 jian1 。

## 注释

## 译文

## 赏析
