---
id: lu-de-yan-xiao-er-shi
title: 小儿诗
titlePinyin: xiao3 er2 shi1
titleSlug: xiao-er-shi
author: 路德延
authorPinyin: lu4 de2 yan2
authorSlug: lu-de-yan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 情态任天然，桃红两颊鲜。乍行人共看，初语客多怜。
- 臂膊肥如瓠，肌肤软胜绵。长头才覆额，分角渐垂肩。
- 散诞无尘虑，逍遥占地仙。排衙朱阁上，喝道画堂前。
- 合调歌杨柳，齐声踏采莲。走堤行细雨，奔巷趁轻烟。
- 嫩竹乘为马，新蒲折作鞭。莺雏金镟系，猫子彩丝牵。
- 拥鹤归晴岛，驱鹅入暖泉。杨花争弄雪，榆叶共收钱。
- 锡镜当胸挂，银珠对耳悬。头依苍鹘裹，袖学柘枝揎。
- 酒𣨼丹砂暖，茶催小玉煎。频邀筹箸挣，时乞绣针穿。
- 宝箧拏红豆，妆奁拾翠钿。戏袍披按褥，劣帽戴靴毡。
- 展画趋三圣，开屏笑七贤。贮怀青杏小，垂额绿荷圆。
- 惊滴沾罗泪，娇流污锦涎。倦书饶娅姹，憎药巧迁延。
- 弄帐鸾绡映，藏衾凤绮缠。指敲迎使鼓，筋拨赛神弦。
- 帘拂鱼钩动，筝推雁柱偏。棋图添路画，笛管欠声镌。
- 恼客初酣睡，惊僧半入禅。寻蛛穷屋瓦，探雀遍楼椽。
- 抛果忙开口，藏钩乱出拳。夜分围榾柮，聚朝打秋千。
- 折竹装泥燕，添丝放纸鸢。互夸轮水碓，相教放风旋。
- 旗小裁红绢，书幽截碧笺。远铺张鸽网，低控射蝇弦。
- 𧮪语时时道，谣歌处处传。匿窗眉乍曲，遮路臂相连。
- 斗草当春径，争球出晚田。柳傍慵独坐，花底困横眠。
- 等鹊前篱畔，听蛩伏砌边。傍枝粘舞蝶，隈树捉鸣蝉。
- 平岛夸趫上，层崖逞捷缘。嫩苔车迹小，深雪履痕全。
- 竞指云生岫，齐呼月上天。蚁窠寻径㔉，蜂穴绕阶填。
- 樵唱回深岭，牛歌下远川。垒柴为屋木，和土作盘筵。
- 险砌高台石，危跳峻塔砖。忽升邻舍树，偷上后池船。
- 项橐称师日，甘罗作相年。明时方任德，劝尔减狂颠。

## 拼音
- qing2 tai4 ren4 tian1 ran2 ， tao2 hong2 liang3 jia2 xian1 。 zha4 xing2 ren2 gong4 kan4 ， chu1 yu3 ke4 duo1 lian2 。
- bi4 bo2 fei2 ru2 hu4 ， ji1 fu1 ruan3 sheng4 mian2 。 chang2 tou2 cai2 fu4 e2 ， fen1 jiao3 jian4 chui2 jian1 。
- san4 dan4 wu2 chen2 lü4 ， xiao1 yao2 zhan4 di4 xian1 。 pai2 ya2 zhu1 ge2 shang4 ， he4 dao4 hua4 tang2 qian2 。
- he2 tiao2 ge1 yang2 liu3 ， qi2 sheng1 ta4 cai3 lian2 。 zou3 di1 xing2 xi4 yu3 ， ben1 xiang4 chen4 qing1 yan1 。
- nen4 zhu2 cheng2 wei4 ma3 ， xin1 pu2 zhe2 zuo4 bian1 。 ying1 chu2 jin1 xuan4 xi4 ， mao1 zi3 cai3 si1 qian1 。
- yong1 he4 gui1 qing2 dao3 ， qu1 e2 ru4 nuan3 quan2 。 yang2 hua1 zheng1 nong4 xue3 ， yu2 ye4 gong4 shou1 qian2 。
- xi1 jing4 dang1 xiong1 gua4 ， yin2 zhu1 dui4 er3 xuan2 。 tou2 yi1 cang1 hu2 guo3 ， xiu4 xue2 zhe4 zhi1 xuan1 。
- jiu3 𣨼 dan1 sha1 nuan3 ， cha2 cui1 xiao3 yu4 jian1 。 pin2 yao1 chou2 zhu4 zheng4 ， shi2 qi3 xiu4 zhen1 chuan1 。
- bao3 qie4 na2 hong2 dou4 ， zhuang1 lian2 shi2 cui4 dian4 。 xi4 pao2 pi1 an4 ru4 ， lie4 mao4 dai4 xue1 zhan1 。
- zhan3 hua4 qu1 san1 sheng4 ， kai1 ping2 xiao4 qi1 xian2 。 zhu4 huai2 qing1 xing4 xiao3 ， chui2 e2 lü4 he2 yuan2 。
- jing1 di1 zhan1 luo2 lei4 ， jiao1 liu2 wu1 jin3 xian2 。 juan4 shu1 rao2 ya4 cha4 ， zeng1 yao4 qiao3 qian1 yan2 。
- nong4 zhang4 luan2 xiao1 ying4 ， cang2 qin1 feng4 qi3 chan2 。 zhi3 qiao1 ying2 shi3 gu3 ， jin1 bo1 sai4 shen2 xian2 。
- lian2 fu2 yu2 gou1 dong4 ， zheng1 tui1 yan4 zhu4 pian1 。 qi2 tu2 tian1 lu4 hua4 ， di2 guan3 qian4 sheng1 juan1 。
- nao3 ke4 chu1 han1 shui4 ， jing1 seng1 ban4 ru4 chan2 。 xun2 zhu1 qiong2 wu1 wa3 ， tan4 que4 bian4 lou2 chuan2 。
- pao1 guo3 mang2 kai1 kou3 ， cang2 gou1 luan4 chu1 quan2 。 ye4 fen1 wei2 gu3 duo4 ， ju4 chao2 da3 qiu1 qian1 。
- zhe2 zhu2 zhuang1 ni2 yan4 ， tian1 si1 fang4 zhi3 yuan1 。 hu4 kua1 lun2 shui3 dui4 ， xiang1 jiao4 fang4 feng1 xuan2 。
- qi2 xiao3 cai2 hong2 juan4 ， shu1 you1 jie2 bi4 jian1 。 yuan3 pu1 zhang1 ge1 wang3 ， di1 kong4 she4 ying2 xian2 。
- 𧮪 yu3 shi2 shi2 dao4 ， yao2 ge1 chu4 chu4 chuan2 。 ni4 chuang1 mei2 zha4 qu3 ， zhe1 lu4 bi4 xiang1 lian2 。
- dou4 cao3 dang1 chun1 jing4 ， zheng1 qiu2 chu1 wan3 tian2 。 liu3 bang4 yong1 du2 zuo4 ， hua1 di3 kun4 heng2 mian2 。
- deng3 que4 qian2 li2 pan4 ， ting1 qiong2 fu2 qi4 bian1 。 bang4 zhi1 nian2 wu3 die2 ， wei1 shu4 zhuo1 ming2 chan2 。
- ping2 dao3 kua1 qiao2 shang4 ， ceng2 ya2 cheng3 jie2 yuan2 。 nen4 tai2 che1 ji4 xiao3 ， shen1 xue3 lü3 hen2 quan2 。
- jing4 zhi3 yun2 sheng1 xiu4 ， qi2 hu1 yue4 shang4 tian1 。 yi3 ke1 xun2 jing4 㔉 ， feng1 xue2 rao4 jie1 tian2 。
- qiao2 chang4 hui2 shen1 ling3 ， niu2 ge1 xia4 yuan3 chuan1 。 lei3 chai2 wei4 wu1 mu4 ， he2 tu3 zuo4 pan2 yan2 。
- xian3 qi4 gao1 tai2 shi2 ， wei1 tiao4 jun4 ta3 zhuan1 。 hu1 sheng1 lin2 she4 shu4 ， tou1 shang4 hou4 chi2 chuan2 。
- xiang4 tuo2 cheng1 shi1 ri4 ， gan1 luo2 zuo4 xiang1 nian2 。 ming2 shi2 fang1 ren4 de2 ， quan4 er3 jian3 kuang2 dian1 。

## 注释

## 译文

## 赏析
