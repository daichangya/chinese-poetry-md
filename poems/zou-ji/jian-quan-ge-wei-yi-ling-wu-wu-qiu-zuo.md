---
id: zou-ji-jian-quan-ge-wei-yi-ling-wu-wu-qiu-zuo
title: 鉴泉歌为邑令吴无求作
titlePinyin: jian4 quan2 ge1 wei4 yi4 ling4 wu2 wu2 qiu2 zuo4
titleSlug: jian-quan-ge-wei-yi-ling-wu-wu-qiu-zuo
author: 邹极
authorPinyin: zou1 ji2
authorSlug: zou-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鉴泉之窦山之麓，百年芜秽暗渟滀。
- 吴侯天与仁智资，退食俯窥嗟不足。
- 试披沙滓凿为沼，深才数尺阔盈幅。
- 迸流日夕不可穷，碎如珠玑莹如玉。
- 南邻野叟号逍遥，潄石枕泉真所欲。
- 一来临视推不去，草草杯盘勉君速。
- 解衣款入凌阴坐，六月正午忘暑毒。
- 涤烦沃渴汲复溢，长流清风去残酷。
- 此鉴不窥示养正，用明岂特须眉烛。
- 巧非镕范浄非磨，应物无心奸自伏。
- 宝匳青铜世所贵，凤舞龙盘耀人目。
- 勿轻勺水当静观，能动天关翻地轴。
- 主人宝此方澄清，野叟挠之安敢渎。
- 举觞随分拥叵罗，醉狂拟学鸳鸯浴。
- 世无秦法饮无禁，心动胆张惊且缩。
- 可怜渫在百里间，四海王明俱受福。
- 显幽用舍姑置之，君颜渐淍吾发秃。
- 相逢一顾一回笑，满酌为君歌此曲。

## 拼音
- jian4 quan2 zhi1 dou4 shan1 zhi1 lu4 ， bai3 nian2 wu2 hui4 an4 ting2 chu4 。
- wu2 hou2 tian1 yu3 ren2 zhi4 zi1 ， tui4 shi2 fu3 kui1 jie1 bu4 zu2 。
- shi4 pi1 sha1 zi3 zao2 wei4 zhao3 ， shen1 cai2 shu4 chi3 kuo4 ying2 fu2 。
- beng4 liu2 ri4 xi1 bu4 ke3 qiong2 ， sui4 ru2 zhu1 ji1 ying2 ru2 yu4 。
- nan2 lin2 ye3 sou3 hao4 xiao1 yao2 ， shu4 shi2 zhen3 quan2 zhen1 suo3 yu4 。
- yi4 lai2 lin2 shi4 tui1 bu2 qu4 ， cao3 cao3 bei1 pan2 mian3 jun1 su4 。
- jie3 yi1 kuan3 ru4 ling2 yin1 zuo4 ， liu4 yue4 zheng4 wu3 wang4 shu3 du2 。
- di2 fan2 wo4 ke3 ji2 fu4 yi4 ， chang2 liu2 qing1 feng1 qu4 can2 ku4 。
- ci3 jian4 bu4 kui1 shi4 yang3 zheng4 ， yong4 ming2 qi3 te4 xu1 mei2 zhu2 。
- qiao3 fei1 rong2 fan4 jing4 fei1 mo2 ， ying4 wu4 wu2 xin1 jian1 zi4 fu2 。
- bao3 lian2 qing1 tong2 shi4 suo3 gui4 ， feng4 wu3 long2 pan2 yao4 ren2 mu4 。
- wu4 qing1 shao2 shui3 dang1 jing4 guan1 ， neng2 dong4 tian1 guan1 fan1 di4 zhou2 。
- zhu3 ren2 bao3 ci3 fang1 cheng2 qing1 ， ye3 sou3 nao2 zhi1 an1 gan3 du2 。
- ju3 shang1 sui2 fen1 yong1 po3 luo2 ， zui4 kuang2 ni3 xue2 yuan1 yang1 yu4 。
- shi4 wu2 qin2 fa3 yin3 wu2 jin4 ， xin1 dong4 dan3 zhang1 jing1 qie3 suo1 。
- ke3 lian2 xie4 zai4 bai3 li3 jian1 ， si4 hai3 wang2 ming2 ju4 shou4 fu2 。
- xian3 you1 yong4 she4 gu1 zhi4 zhi1 ， jun1 yan2 jian4 zhou1 wu2 fa1 tu1 。
- xiang1 feng2 yi2 gu4 yi4 hui2 xiao4 ， man3 zhuo2 wei4 jun1 ge1 ci3 qu3 。

## 注释

## 译文

## 赏析
