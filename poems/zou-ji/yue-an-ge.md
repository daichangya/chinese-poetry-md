---
id: zou-ji-yue-an-ge
title: 月庵歌
titlePinyin: yue4 an1 ge1
titleSlug: yue-an-ge
author: 邹极
authorPinyin: zou1 ji2
authorSlug: zou-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴侯之来适荒年，政修民苏犹解悬。
- 庭无留讼狱屡空，百姓爱悦奸吏悛。
- 公余何以度永日，坐督皂隶先疏泉。
- 泉潴为沼浄可鉴，清范即与名俱传。
- 今年时丰民事简，退食纵步山之巅。
- 诛锄芜秽出古木，矫如虬龙上参天。
- 夷高培坳荫其下，百里胜景尽目前。
- 烂柯石局候仙侣，月庵竹榻容醉眠。
- 或弄瑶琴或放歌，或谈玄理或安禅。
- 圆虚洞照万缘息，乾坤有量斯无边。
- 庵中主人趣高上，喜我相过时留连。
- 所嗟官满差迁去，肯顾衰翁须后贤。

## 拼音
- wu2 hou2 zhi1 lai2 shi4 huang1 nian2 ， zheng4 xiu1 min2 su1 you2 jie3 xuan2 。
- ting2 wu2 liu2 song4 yu4 lü3 kong1 ， bai3 xing4 ai4 yue4 jian1 li4 quan1 。
- gong1 yu2 he2 yi3 du4 yong3 ri4 ， zuo4 du1 zao4 li4 xian1 shu1 quan2 。
- quan2 zhu1 wei4 zhao3 jing4 ke3 jian4 ， qing1 fan4 ji2 yu3 ming2 ju4 chuan2 。
- jin1 nian2 shi2 feng1 min2 shi4 jian3 ， tui4 shi2 zong4 bu4 shan1 zhi1 dian1 。
- zhu1 chu2 wu2 hui4 chu1 gu3 mu4 ， jiao3 ru2 qiu2 long2 shang4 can1 tian1 。
- yi2 gao1 pei2 ao4 yin4 qi2 xia4 ， bai3 li3 sheng4 jing3 jin4 mu4 qian2 。
- lan4 ke1 shi2 ju2 hou4 xian1 lü3 ， yue4 an1 zhu2 ta4 rong2 zui4 mian2 。
- huo4 nong4 yao2 qin2 huo4 fang4 ge1 ， huo4 tan2 xuan2 li3 huo4 an1 chan2 。
- yuan2 xu1 dong4 zhao4 wan4 yuan2 xi1 ， qian2 kun1 you3 liang2 si1 wu2 bian1 。
- an1 zhong1 zhu3 ren2 qu4 gao1 shang4 ， xi3 wo3 xiang1 guo4 shi2 liu2 lian2 。
- suo3 jie1 guan1 man3 cha4 qian1 qu4 ， ken3 gu4 shuai1 weng1 xu1 hou4 xian2 。

## 注释

## 译文

## 赏析
