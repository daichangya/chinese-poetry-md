---
id: liu-jing-yuan-zhang-hao-gu-guo-ren-shu-hua-jing-shi-qi-yu-zuo-ge
title: 元章好古过人书画惊世起余作歌
titlePinyin: yuan2 zhang1 hao3 gu3 guo4 ren2 shu1 hua4 jing1 shi4 qi3 yu2 zuo4 ge1
titleSlug: yuan-zhang-hao-gu-guo-ren-shu-hua-jing-shi-qi-yu-zuo-ge
author: 刘泾
authorPinyin: liu2 jing1
authorSlug: liu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下爱奇人没量，奇不谀人奇解相。
- 奇人奇物方合璧，乞与世间人物样。
- 六朝唐盛始兼得，访古知名已萧爽。
- 人亡物丧付衰梦，注想后来逢好尚。
- 元章心自鉴秋月，一路仍行九霄上。
- 家时菜色无斗粟，书画奇奇世人望。
- 譬如大海沈百宝，尔辈乘风得之浪。
- 二王褚陆已天作，老顾如来更天匠。
- 其余缇袭凡几重，但见光明烂垂象。
- 珍犀瑞锦扶兰茝，龙跃鸾惊诃魍魉。
- 金仙讵敢触以手，雪子玉人聊置掌。
- 余家僻素最沈著，退舍还师觉难傍。
- 世人往往力能干，未免目虾终惚恍。
- 缄机伪谬各臣妾，未睹堂堂笔中王。
- 袖间涩缩气如线，浄几明窗谩瞻仰。
- 从来所有万钱价，不即臭帤当火葬。
- 倾心妙绝岂求胜，妄意临摹须杀谤。
- 端居自号书一品，好事如封绘三藏。
- 诸郎青出即护持，未肯充饥谬为驵。
- 余衰二物拟高阁，子可专之世无两。
- 书来诗往但悠悠，尘土欺人正惆怅。

## 拼音
- tian1 xia4 ai4 qi2 ren2 mei2 liang2 ， qi2 bu4 yu2 ren2 qi2 jie3 xiang1 。
- qi2 ren2 qi2 wu4 fang1 he2 bi4 ， qi3 yu3 shi4 jian1 ren2 wu4 yang4 。
- liu4 chao2 tang2 sheng4 shi3 jian1 de2 ， fang3 gu3 zhi1 ming2 yi3 xiao1 shuang3 。
- ren2 wang2 wu4 sang4 fu4 shuai1 meng4 ， zhu4 xiang3 hou4 lai2 feng2 hao3 shang4 。
- yuan2 zhang1 xin1 zi4 jian4 qiu1 yue4 ， yi2 lu4 reng2 xing2 jiu3 xiao1 shang4 。
- jia1 shi2 cai4 se4 wu2 dou4 su4 ， shu1 hua4 qi2 qi2 shi4 ren2 wang4 。
- pi4 ru2 da4 hai3 shen3 bai3 bao3 ， er3 bei4 cheng2 feng1 de2 zhi1 lang4 。
- er4 wang2 chu3 lu4 yi3 tian1 zuo4 ， lao3 gu4 ru2 lai2 geng4 tian1 jiang4 。
- qi2 yu2 ti2 xi2 fan2 ji3 chong2 ， dan4 jian4 guang1 ming2 lan4 chui2 xiang4 。
- zhen1 xi1 rui4 jin3 fu2 lan2 chai3 ， long2 yue4 luan2 jing1 he1 wang3 liang3 。
- jin1 xian1 ju4 gan3 chu4 yi3 shou3 ， xue3 zi3 yu4 ren2 liao2 zhi4 zhang3 。
- yu2 jia1 pi4 su4 zui4 shen3 zhu4 ， tui4 she4 hai2 shi1 jue2 nan2 bang4 。
- shi4 ren2 wang3 wang3 li4 neng2 gan4 ， wei4 mian3 mu4 xia1 zhong1 hu1 huang3 。
- jian1 ji1 wei3 miu4 ge4 chen2 qie4 ， wei4 du3 tang2 tang2 bi3 zhong1 wang2 。
- xiu4 jian1 se4 suo1 qi4 ru2 xian4 ， jing4 ji3 ming2 chuang1 man4 zhan1 yang3 。
- cong2 lai2 suo3 you3 wan4 qian2 jia4 ， bu4 ji2 chou4 ru2 dang1 huo3 zang4 。
- qing1 xin1 miao4 jue2 qi3 qiu2 sheng4 ， wang4 yi4 lin2 mo2 xu1 sha1 bang4 。
- duan1 ju1 zi4 hao4 shu1 yi4 pin3 ， hao3 shi4 ru2 feng1 hui4 san1 zang4 。
- zhu1 lang2 qing1 chu1 ji2 hu4 chi2 ， wei4 ken3 chong1 ji1 miu4 wei4 zang3 。
- yu2 shuai1 er4 wu4 ni3 gao1 ge2 ， zi3 ke3 zhuan1 zhi1 shi4 wu2 liang3 。
- shu1 lai2 shi1 wang3 dan4 you1 you1 ， chen2 tu3 qi1 ren2 zheng4 chou2 chang4 。

## 注释

## 译文

## 赏析
