---
id: yang-shi-e-jun-zhong-duan-ju-you-huai-yuan-zhou-wang-yuan-wai-shi-jun
title: 郡中端居，有怀袁州王员外使君
titlePinyin: jun4 zhong1 duan1 ju1 ， you3 huai2 yuan2 zhou1 wang2 yuan2 wai4 shi3 jun1
titleSlug: jun-zhong-duan-ju-you-huai-yuan-zhou-wang-yuan-wai-shi-jun
author: 羊士谔
authorPinyin: yang2 shi4 e4
authorSlug: yang-shi-e
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆作同门友，承明奉直庐。禁闱人自异，休浣迹非疏。
- 珥笔金华殿，三朝玉玺书。恩光荣侍从，文彩应符徐。
- 青眼真知我，玄谈愧起予。兰卮招促膝，松砌引长裾。
- 丽日流莺早，凉天坠露初。前山临紫阁，曲水眺红蕖。
- 谁为音尘旷，俄惊岁月除。风波移故辙，符守忽离居。
- 济物阴功在，分忧盛业余。弱翁方大用，延首迟双鱼。

## 拼音
- yi4 zuo4 tong2 men2 you3 ， cheng2 ming2 feng4 zhi2 lu2 。 jin4 wei2 ren2 zi4 yi4 ， xiu1 huan4 ji4 fei1 shu1 。
- er3 bi3 jin1 hua2 dian4 ， san1 chao2 yu4 xi3 shu1 。 en1 guang1 rong2 shi4 cong2 ， wen2 cai3 ying4 fu2 xu2 。
- qing1 yan3 zhen1 zhi1 wo3 ， xuan2 tan2 kui4 qi3 yu3 。 lan2 zhi1 zhao1 cu4 xi1 ， song1 qi4 yin3 chang2 ju1 。
- li4 ri4 liu2 ying1 zao3 ， liang2 tian1 zhui4 lu4 chu1 。 qian2 shan1 lin2 zi3 ge2 ， qu1 shui3 tiao4 hong2 qu2 。
- shui2 wei4 yin1 chen2 kuang4 ， e2 jing1 sui4 yue4 chu2 。 feng1 bo1 yi2 gu4 zhe2 ， fu2 shou3 hu1 li2 ju1 。
- ji4 wu4 yin1 gong1 zai4 ， fen1 you1 sheng4 ye4 yu2 。 ruo4 weng1 fang1 da4 yong4 ， yan2 shou3 chi2 shuang1 yu2 。

## 注释

## 译文

## 赏析
