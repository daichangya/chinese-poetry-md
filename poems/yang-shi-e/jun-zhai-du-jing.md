---
id: yang-shi-e-jun-zhai-du-jing
title: 郡斋读经
titlePinyin: jun4 zhai1 du2 jing1
titleSlug: jun-zhai-du-jing
author: 羊士谔
authorPinyin: yang2 shi4 e4
authorSlug: yang-shi-e
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 壮龄非济物，柔翰误为儒。及此斋心暇，翛然与道俱。
- 散材诚独善，正觉岂无徒。半偈莲生水，幽香桂满炉。
- 息阴惭蔽芾，讲义得醍醐。迹似桃源客，身撄竹使符。
- 华夷参吏事，巴汉混州图。偃草怀君子，移风念啬夫。
- 翳桑俄有绩，宿麦复盈租。圆寂期超诣，凋残幸已苏。
- 解空囊不智，灭景谷何愚。几日遵归辙，东菑殆欲芜。

## 拼音
- zhuang4 ling2 fei1 ji4 wu4 ， rou2 han4 wu4 wei4 ru2 。 ji2 ci3 zhai1 xin1 xia2 ， xiao1 ran2 yu3 dao4 ju4 。
- san4 cai2 cheng2 du2 shan4 ， zheng4 jue2 qi3 wu2 tu2 。 ban4 ji4 lian2 sheng1 shui3 ， you1 xiang1 gui4 man3 lu2 。
- xi1 yin1 can2 bi4 fei4 ， jiang3 yi4 de2 ti2 hu2 。 ji4 si4 tao2 yuan2 ke4 ， shen1 ying1 zhu2 shi3 fu2 。
- hua2 yi2 can1 li4 shi4 ， ba1 han4 hun4 zhou1 tu2 。 yan3 cao3 huai2 jun1 zi3 ， yi2 feng1 nian4 se4 fu1 。
- yi4 sang1 e2 you3 ji4 ， su4 mai4 fu4 ying2 zu1 。 yuan2 ji4 qi1 chao1 yi4 ， diao1 can2 xing4 yi3 su1 。
- jie3 kong1 nang2 bu2 zhi4 ， mie4 jing3 gu3 he2 yu2 。 ji3 ri4 zun1 gui1 zhe2 ， dong1 zi1 dai4 yu4 wu2 。

## 注释

## 译文

## 赏析
