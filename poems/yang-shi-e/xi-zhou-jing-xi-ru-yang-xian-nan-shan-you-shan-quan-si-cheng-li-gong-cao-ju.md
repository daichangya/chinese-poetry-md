---
id: yang-shi-e-xi-zhou-jing-xi-ru-yang-xian-nan-shan-you-shan-quan-si-cheng-li-gong-cao-ju
title: 息舟荆溪，入阳羡南山，游善权寺，呈李功曹巨
titlePinyin: xi1 zhou1 jing1 xi1 ， ru4 yang2 xian4 nan2 shan1 ， you2 shan4 quan2 si4 ， cheng2 li3 gong1 cao2 ju4
titleSlug: xi-zhou-jing-xi-ru-yang-xian-nan-shan-you-shan-quan-si-cheng-li-gong-cao-ju
author: 羊士谔
authorPinyin: yang2 shi4 e4
authorSlug: yang-shi-e
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 结缆兰香渚，柴车上连冈。晏温值初霁，去绕山河长。
- 献岁冰雪尽，细泉生路傍。行披烟杉入，激涧横石梁。
- 层阁表精庐，飞甍切云翔。冲襟得高步，清眺极远方。
- 潭嶂积佳气，荑英多早芳。具观泽国秀，重使春心伤。
- 念遵烦促途，荣利骛隙光。勉君脱冠意，共匿无何乡。

## 拼音
- jie2 lan3 lan2 xiang1 zhu3 ， chai2 che1 shang4 lian2 gang1 。 yan4 wen1 zhi2 chu1 ji4 ， qu4 rao4 shan1 he2 chang2 。
- xian4 sui4 bing1 xue3 jin4 ， xi4 quan2 sheng1 lu4 bang4 。 xing2 pi1 yan1 shan1 ru4 ， ji1 jian4 heng2 shi2 liang2 。
- ceng2 ge2 biao3 jing1 lu2 ， fei1 meng2 qie4 yun2 xiang2 。 chong1 jin1 de2 gao1 bu4 ， qing1 tiao4 ji2 yuan3 fang1 。
- tan2 zhang4 ji1 jia1 qi4 ， yi2 ying1 duo1 zao3 fang1 。 ju4 guan1 ze2 guo2 xiu4 ， zhong4 shi3 chun1 xin1 shang1 。
- nian4 zun1 fan2 cu4 tu2 ， rong2 li4 wu4 xi4 guang1 。 mian3 jun1 tuo1 guan1 yi4 ， gong4 ni4 wu2 he2 xiang1 。

## 注释

## 译文

## 赏析
