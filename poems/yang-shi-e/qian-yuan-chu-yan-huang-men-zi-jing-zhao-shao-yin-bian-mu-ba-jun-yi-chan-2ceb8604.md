---
id: yang-shi-e-qian-yuan-chu-yan-huang-men-zi-jing-zhao-shao-yin-bian-mu-ba-jun-yi-chan-2ceb8604
title: 乾元初严黄门自京兆少尹贬牧巴郡以长才英气固多暇日每游郡之东山山侧精舍有盘石细泉䟽为浮桮之胜苔深树老苍然遗躅士谔谬因出守得继兹赏乃赋诗十四韵刻于石壁
titlePinyin: qian2 yuan2 chu1 yan2 huang2 men2 zi4 jing1 zhao4 shao3 yin3 bian3 mu4 ba1 jun4 yi3 chang2 cai2 ying1 qi4 gu4 duo1 xia2 ri4 mei3 you2 jun4 zhi1 dong1 shan1 shan1 ce4 jing1 she4 you3 pan2 shi2 xi4 quan2 䟽 wei4 fu2 bei1 zhi1 sheng4 tai2 shen1 shu4 lao3 cang1 ran2 yi2 zhu2 shi4 e4 miu4 yin1 chu1 shou3 de2 ji4 zi1 shang3 nai3 fu4 shi1 shi2 si4 yun4 ke4 yu2 shi2 bi4
titleSlug: qian-yuan-chu-yan-huang-men-zi-jing-zhao-shao-yin-bian-mu-ba-jun-yi-chan-2ceb8604
author: 羊士谔
authorPinyin: yang2 shi4 e4
authorSlug: yang-shi-e
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 石座双峰古，云泉九曲深。
- 寂寥疏凿意，芜没岁时侵。
- 绕席流还壅，浮杯咽复沉。
- 追怀王谢侣，更似会稽岑谁谓天池翼，相期宅畔吟。
- 光辉轻尺璧，然诺重黄金。
- 几醉东山妓，长悬北阙心。
- 蕙兰留杂佩，桃李想华簪。
- 闭阁余何事，鸣驺亦屡寻。
- 轩裳遵往辙，风景憩中林。
- 横吹多凄调，安歌送好音。
- 初筵方侧弁，故老忽沾襟。
- 盛世当弘济，平生谅所钦。
- 无能愧陈力，惆怅拂瑶琴。

## 拼音
- shi2 zuo4 shuang1 feng1 gu3 ， yun2 quan2 jiu3 qu1 shen1 。
- ji4 liao2 shu1 zao2 yi4 ， wu2 mei2 sui4 shi2 qin1 。
- rao4 xi2 liu2 hai2 yong1 ， fu2 bei1 yan4 fu4 chen2 。
- zhui1 huai2 wang2 xie4 lü3 ， geng4 si4 hui4 ji1 cen2 shui2 wei4 tian1 chi2 yi4 ， xiang1 qi1 zhai2 pan4 yin2 。
- guang1 hui1 qing1 chi3 bi4 ， ran2 nuo4 zhong4 huang2 jin1 。
- ji3 zui4 dong1 shan1 ji4 ， chang2 xuan2 bei3 que1 xin1 。
- hui4 lan2 liu2 za2 pei4 ， tao2 li3 xiang3 hua2 zan1 。
- bi4 ge2 yu2 he2 shi4 ， ming2 zou1 yi4 lü3 xun2 。
- xuan1 shang0 zun1 wang3 zhe2 ， feng1 jing3 qi4 zhong1 lin2 。
- heng2 chui1 duo1 qi1 tiao2 ， an1 ge1 song4 hao3 yin1 。
- chu1 yan2 fang1 ce4 bian4 ， gu4 lao3 hu1 zhan1 jin1 。
- sheng4 shi4 dang1 hong2 ji4 ， ping2 sheng1 liang4 suo3 qin1 。
- wu2 neng2 kui4 chen2 li4 ， chou2 chang4 fu2 yao2 qin2 。

## 注释

## 译文

## 赏析
