---
id: han-xi-meng-lian-qun-dai-zhong-shi-qi-er
title: 练裙带中诗  其二
titlePinyin: lian4 qun2 dai4 zhong1 shi1     qi2 er4
titleSlug: lian-qun-dai-zhong-shi-qi-er
author: 韩希孟
authorPinyin: han2 xi1 meng4
authorSlug: han-xi-meng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宋未有天下，坚正臣礼秉。
- 开国百战功，每阵惟雄整。
- 及侍周幼主，臣心常烱烱。
- 帝曰卿北伐，山戎今有警。
- 死狗莫击尾，此行当系颈。
- 即日辞陛下，尽敌心欲逞。
- 陈桥忽兵变，不得守箕颍。
- 禅让法尧舜，民物普安静。
- 有国三百年，仁义道驰骋。
- 未改祖宗法，天胡肆大眚。
- 细思天地理，中有幸不幸。
- 天果丧中原，大似裂冠衽。
- 君诚不独活，臣实无魏丙。
- 失人焉得人，垂戒尝耿耿。
- 江南无谢安，塞北有王猛。
- 所以戎马来，飞渡巴陵境。
- 大江限南北，今此一舴艋。
- 本期固封疆，谁谓如画餠。
- 烈火燎昆冈，不辨金玉矿。
- 妾本良家子，性僻守孤梗。
- 嫁与尚书儿，衔署紫兰省。
- 直以才德合，不弃宿瘤瘿。
- 初结合欢带，誓比日月昺。
- 鸳鸯会双飞，比目愿长并。
- 岂期金石坚，化作桑榆景。
- 旄头势正然，蚩尤气先屏。
- 不意风马牛，复及此燕郢。
- 一方遭劫虏，六族死俄顷。
- 退鹢落迅风，孤鸾吊空影。
- 簪坚折白玉，瓶沉断青绠。
- 一死空冥府，忧心长炳炳。
- 意坚志不移，改邑不改井。
- 我本瑚琏器，安肯作溺皿。
- 志节匪转石，气噎如吞鲠。
- 不作爝火燃，愿为死灰冷。
- 贪生念曲蛾，乞怜羞虎穽。
- 借此清江水，葬我全首领。
- 皇天如有知，定作血面请。
- 愿魂化精卫，填海使成岭。

## 拼音
- song4 wei4 you3 tian1 xia4 ， jian1 zheng4 chen2 li3 bing3 。
- kai1 guo2 bai3 zhan4 gong1 ， mei3 zhen4 wei2 xiong2 zheng3 。
- ji2 shi4 zhou1 you4 zhu3 ， chen2 xin1 chang2 jiong3 jiong3 。
- di4 yue1 qing1 bei3 fa2 ， shan1 rong2 jin1 you3 jing3 。
- si3 gou3 mo4 ji1 wei3 ， ci3 hang2 dang0 xi4 jing3 。
- ji2 ri4 ci2 bi4 xia4 ， jin4 di2 xin1 yu4 cheng3 。
- chen2 qiao2 hu1 bing1 bian4 ， bu4 de2 shou3 ji1 ying3 。
- chan2 rang4 fa3 yao2 shun4 ， min2 wu4 pu3 an1 jing4 。
- you3 guo2 san1 bai3 nian2 ， ren2 yi4 dao4 chi2 cheng3 。
- wei4 gai3 zu3 zong1 fa3 ， tian1 hu2 si4 da4 sheng3 。
- xi4 si1 tian1 di4 li3 ， zhong1 you3 xing4 bu0 xing4 。
- tian1 guo3 sang4 zhong1 yuan2 ， da4 si4 lie4 guan1 ren4 。
- jun1 cheng2 bu4 du2 huo2 ， chen2 shi2 wu2 wei4 bing3 。
- shi1 ren2 yan1 de2 ren2 ， chui2 jie4 chang2 geng3 geng3 。
- jiang1 nan2 wu2 xie4 an1 ， sai4 bei3 you3 wang2 meng3 。
- suo3 yi3 rong2 ma3 lai2 ， fei1 du4 ba1 ling2 jing4 。
- da4 jiang1 xian4 nan2 bei3 ， jin1 ci3 yi4 ze2 meng3 。
- ben3 qi1 gu4 feng1 jiang1 ， shui2 wei4 ru2 hua4 bing3 。
- lie4 huo3 liao2 kun1 gang1 ， bu2 bian4 jin1 yu4 kuang4 。
- qie4 ben3 liang2 jia1 zi3 ， xing4 pi4 shou3 gu1 geng3 。
- jia4 yu3 shang4 shu1 er2 ， xian2 shu3 zi3 lan2 sheng3 。
- zhi2 yi3 cai2 de2 he2 ， bu2 qi4 su4 liu2 ying3 。
- chu1 jie2 he2 huan1 dai4 ， shi4 bi3 ri4 yue4 bing3 。
- yuan1 yang1 hui4 shuang1 fei1 ， bi3 mu4 yuan4 chang2 bing4 。
- qi3 qi1 jin1 shi2 jian1 ， hua4 zuo4 sang1 yu2 jing3 。
- mao2 tou2 shi4 zheng4 ran2 ， chi1 you2 qi4 xian1 ping2 。
- bu2 yi4 feng1 ma3 niu2 ， fu4 ji2 ci3 yan4 ying3 。
- yi4 fang1 zao1 jie2 lu3 ， liu4 zu2 si3 e2 qing3 。
- tui4 yi4 luo4 xun4 feng1 ， gu1 luan2 diao4 kong1 ying3 。
- zan1 jian1 zhe2 bai2 yu4 ， ping2 chen2 duan4 qing1 geng3 。
- yi4 si3 kong1 ming2 fu3 ， you1 xin1 chang2 bing3 bing3 。
- yi4 jian1 zhi4 bu4 yi2 ， gai3 yi4 bu4 gai3 jing3 。
- wo3 ben3 hu2 lian3 qi4 ， an1 ken3 zuo4 ni4 min3 。
- zhi4 jie2 fei3 zhuan3 shi2 ， qi4 ye1 ru2 tun1 geng3 。
- bu2 zuo4 jue2 huo3 ran2 ， yuan4 wei4 si3 hui1 leng3 。
- tan1 sheng1 nian4 qu3 e2 ， qi3 lian2 xiu1 hu3 jing3 。
- jie4 ci3 qing1 jiang1 shui3 ， zang4 wo3 quan2 shou3 ling3 。
- huang2 tian1 ru2 you3 zhi1 ， ding4 zuo4 xue4 mian4 qing3 。
- yuan4 hun2 hua4 jing1 wei4 ， tian2 hai3 shi3 cheng2 ling3 。

## 注释

## 译文

## 赏析
