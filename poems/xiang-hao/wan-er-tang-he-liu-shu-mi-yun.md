---
id: xiang-hao-wan-er-tang-he-liu-shu-mi-yun
title: 莞尔堂和柳枢密韵
titlePinyin: wan3 er3 tang2 he2 liu3 shu1 mi4 yun4
titleSlug: wan-er-tang-he-liu-shu-mi-yun
author: 向滈
authorPinyin: xiang4 hao4
authorSlug: xiang-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生麋鹿性，从仕匪所娱。
- 要非折腰具，悠然慕潜夫。
- 赋归恨不蚤，空悲岁云徂。
- 世情固险薄，官路徒惊呼。
- 君看得失际，岂问戚与疏。
- 论心未必尔，反眼何所无。
- 嗟我与世忤，正坐所见殊。
- 强颜恋五斗，我岂不足与。
- 湖南有良田，亦有宅一区。
- 会当拂衣去，俯仰聊自如。
- 谁能揖上官，迫促畏简书。
- 遂令湖海上，坐觉豪气除。
- 君言浪见许，众口方骂予。
- 不学望尘辈，甘心履危途。
- 所得俱可耻，山岩等豪铢。
- 古人惟事道，吾行端不迂。

## 拼音
- ping2 sheng1 mi2 lu4 xing4 ， cong2 shi4 fei3 suo3 yu2 。
- yao4 fei1 zhe2 yao1 ju4 ， you1 ran2 mu4 qian2 fu1 。
- fu4 gui1 hen4 bu4 zao3 ， kong1 bei1 sui4 yun2 cu2 。
- shi4 qing2 gu4 xian3 bao2 ， guan1 lu4 tu2 jing1 hu1 。
- jun1 kan4 de2 shi1 ji4 ， qi3 wen4 qi1 yu3 shu1 。
- lun4 xin1 wei4 bi4 er3 ， fan3 yan3 he2 suo3 wu2 。
- jie1 wo3 yu3 shi4 wu3 ， zheng4 zuo4 suo3 jian4 shu1 。
- qiang2 yan2 lian4 wu3 dou3 ， wo3 qi3 bu4 zu2 yu3 。
- hu2 nan2 you3 liang2 tian2 ， yi4 you3 zhai2 yi4 qu1 。
- hui4 dang1 fu2 yi1 qu4 ， fu3 yang3 liao2 zi4 ru2 。
- shui2 neng2 yi1 shang4 guan1 ， po4 cu4 wei4 jian3 shu1 。
- sui4 ling4 hu2 hai3 shang4 ， zuo4 jue2 hao2 qi4 chu2 。
- jun1 yan2 lang4 jian4 xu3 ， zhong4 kou3 fang1 ma4 yu3 。
- bu4 xue2 wang4 chen2 bei4 ， gan1 xin1 lü3 wei1 tu2 。
- suo3 de2 ju4 ke3 chi3 ， shan1 yan2 deng3 hao2 zhu1 。
- gu3 ren2 wei2 shi4 dao4 ， wu2 xing2 duan1 bu4 yu1 。

## 注释

## 译文

## 赏析
