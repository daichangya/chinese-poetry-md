---
id: ma-qian-guan-yan-lie-zhuan
title: 管晏列传
titlePinyin: guan3 yan4 lie4 zhuan4
titleSlug: guan-yan-lie-zhuan
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 管仲夷吾者，颍上人也。少时常与鲍叔牙游，鲍叔知其贤。管仲贫困，常欺鲍叔，鲍叔终善遇之，不以为言。已而鲍叔事齐公子小白，管仲事公子纠。及小白立为桓公，公子纠死，管仲囚焉。鲍叔遂进管仲。管仲既用，任政于齐，齐桓公以霸，九合诸侯，一匡天下，管仲之谋也。
- 管仲曰：“吾始困时，尝与鲍叔贾，分财利多自与，鲍叔不以我为贪，知我贫也。吾尝为鲍叔谋事而更穷困，鲍叔不以我为愚，知时有利不利也。吾尝三仕三见逐于君，鲍叔不以我为不肖，知我不遇时。吾尝三战三走，鲍叔不以我怯，知我有老母也。公子纠败，召忽死之，吾幽囚受辱，鲍叔不以我为无耻，知我不羞小节而耻功名不显于天下也。生我者父母，知我者鲍子也。”
- 鲍叔既进管仲，以身下之。子孙世禄于齐，有封邑者十余世，常为名大夫。天下不多管仲之贤而多鲍叔能知人也。
- 管仲
- 既任政相齐，以区区之齐在海滨，通货积财，富国强兵，与俗同好恶。故其称曰：“仓廪实而知礼节，衣食足而知荣辱，上服度则六亲固。四维不张，国乃灭亡。下令如流水之原，令顺民心。”故论卑而易行。俗之所欲，因而予之；俗之所否，因而去之。
- 其为政也，善因祸而为福，转败而为功。贵轻重，慎权衡。桓公实怒少姬，南袭蔡，管仲因而伐楚，责包茅不入贡于周室。桓公实北征山戎，而管仲因而令燕修召公之政。于柯之会，桓公欲背曹沫之约，管仲因而信之，诸侯由是归齐。故曰：“知与之为取，政之宝也。”
- 管仲富拟于公室，有三归、反坫，齐人不以为侈。管仲卒，齐国遵其政，常强于诸侯。后百余年而有晏子焉。
- 晏子
- 晏平仲婴者，莱之夷维人也。事齐灵公、庄公、景公，以节俭力行重于齐。既相齐，食不重肉，妾不衣帛。其在朝，君语及之，即危言；语不及之，即危行。国有道，即顺命；无道，即衡命。以此三世显名于诸侯。
- 越石父贤，在缧绁中。晏子出，遭之涂，解左骖赎之，载归。弗谢，入闺。久之，越石父请绝。晏子惧然，摄衣冠谢曰：“婴虽不仁，免子于缌何子求绝之速也？”石父曰：“不然。吾闻君子诎于不知己而信于知己者。方吾在缧绁中，彼不知我也。夫子既已感寤而赎我，是知己；知己而无礼，固不如在缧绁之中。”晏子于是延入为上客。
- 为齐相，出，其御之妻从门闲而窥其夫。其夫为相御，拥大盖，策驷马，意气扬扬甚自得也。既而归，其妻请去。夫问其故。妻曰：“晏子长不满六尺，身相齐国，名显诸侯。今者妾观其出，志念深矣，常有以自下者。今子长八尺，乃为人仆御，然子之意自以为足，妾是以求去也。”其后夫自抑损。晏子怪而问之，御以实对。晏子荐以为大夫。
- 太史公曰：吾读管氏牧民、山高、乘马、轻重、九府，及晏子春秋，详哉其言之也。既见其著书，欲观其行事，故次其传。至其书，世多有之，是以不论，论其轶事。
- 管仲世所谓贤臣，然孔子小之。岂以为周道衰微，桓公既贤，而不勉之至王，乃称霸哉？语曰“将顺其美，匡救其恶，故上下能相亲也”。岂管仲之谓乎？
- 方晏子伏庄公尸哭之，成礼然后去，岂所谓“见义不为无勇”者邪？至其谏说，犯君之颜，此所谓“进思尽忠，退思补过”者哉！假令晏子而在，余虽为之执鞭，所忻慕焉。

## 拼音
- guan3 zhong4 yi2 wu2 zhe3 ， ying3 shang4 ren2 ye3 。 shao3 shi2 chang2 yu3 bao4 shu1 ya2 you2 ， bao4 shu1 zhi1 qi2 xian2 。 guan3 zhong4 pin2 kun4 ， chang2 qi1 bao4 shu1 ， bao4 shu1 zhong1 shan4 yu4 zhi1 ， bu4 yi3 wei2 yan2 。 yi3 er2 bao4 shu1 shi4 qi2 gong1 zi3 xiao3 bai2 ， guan3 zhong4 shi4 gong1 zi3 jiu1 。 ji2 xiao3 bai2 li4 wei4 huan2 gong1 ， gong1 zi3 jiu1 si3 ， guan3 zhong4 qiu2 yan1 。 bao4 shu1 sui4 jin4 guan3 zhong4 。 guan3 zhong4 ji4 yong4 ， ren4 zheng4 yu2 qi2 ， qi2 huan2 gong1 yi3 ba4 ， jiu3 he2 zhu1 hou2 ， yi4 kuang1 tian1 xia4 ， guan3 zhong4 zhi1 mou2 ye3 。
- guan3 zhong4 yue1 ： “ wu2 shi3 kun4 shi2 ， chang2 yu3 bao4 shu1 jia3 ， fen1 cai2 li4 duo1 zi4 yu3 ， bao4 shu1 bu4 yi3 wo3 wei4 tan1 ， zhi1 wo3 pin2 ye3 。 wu2 chang2 wei4 bao4 shu1 mou2 shi4 er2 geng4 qiong2 kun4 ， bao4 shu1 bu4 yi3 wo3 wei4 yu2 ， zhi1 shi2 you3 li4 bu0 li4 ye3 。 wu2 chang2 san1 shi4 san1 jian4 zhu2 yu2 jun1 ， bao4 shu1 bu4 yi3 wo3 wei4 bu2 xiao4 ， zhi1 wo3 bu2 yu4 shi2 。 wu2 chang2 san1 zhan4 san1 zou3 ， bao4 shu1 bu4 yi3 wo3 qie4 ， zhi1 wo3 you3 lao3 mu3 ye3 。 gong1 zi3 jiu1 bai4 ， zhao4 hu1 si3 zhi1 ， wu2 you1 qiu2 shou4 ru3 ， bao4 shu1 bu4 yi3 wo3 wei4 wu2 chi3 ， zhi1 wo3 bu4 xiu1 xiao3 jie2 er2 chi3 gong1 ming2 bu4 xian3 yu2 tian1 xia4 ye3 。 sheng1 wo3 zhe3 fu4 mu3 ， zhi1 wo3 zhe3 bao4 zi3 ye3 。 ”
- bao4 shu1 ji4 jin4 guan3 zhong4 ， yi3 shen1 xia4 zhi1 。 zi3 sun1 shi4 lu4 yu2 qi2 ， you3 feng1 yi4 zhe3 shi2 yu2 shi4 ， chang2 wei4 ming2 dai4 fu0 。 tian1 xia4 bu4 duo1 guan3 zhong4 zhi1 xian2 er2 duo1 bao4 shu1 neng2 zhi1 ren2 ye3 。
- guan3 zhong4
- ji4 ren4 zheng4 xiang1 qi2 ， yi3 qu1 qu1 zhi1 qi2 zai4 hai3 bin1 ， tong1 huo4 ji1 cai2 ， fu4 guo2 qiang2 bing1 ， yu3 su2 tong2 hao4 e4 。 gu4 qi2 cheng1 yue1 ： “ cang1 lin3 shi2 er2 zhi1 li3 jie2 ， yi1 shi2 zu2 er2 zhi1 rong2 ru3 ， shang4 fu2 du4 ze2 liu4 qin1 gu4 。 si4 wei2 bu4 zhang1 ， guo2 nai3 mie4 wang2 。 xia4 ling4 ru2 liu2 shui3 zhi1 yuan2 ， ling4 shun4 min2 xin1 。 ” gu4 lun4 bei1 er2 yi4 xing2 。 su2 zhi1 suo3 yu4 ， yin1 er2 yu3 zhi1 ； su2 zhi1 suo3 fou3 ， yin1 er2 qu4 zhi1 。
- qi2 wei4 zheng4 ye3 ， shan4 yin1 huo4 er2 wei4 fu2 ， zhuan3 bai4 er2 wei4 gong1 。 gui4 qing1 zhong4 ， shen4 quan2 heng2 。 huan2 gong1 shi2 nu4 shao3 ji1 ， nan2 xi2 cai4 ， guan3 zhong4 yin1 er2 fa2 chu3 ， ze2 bao1 mao2 bu2 ru4 gong4 yu2 zhou1 shi4 。 huan2 gong1 shi2 bei3 zheng1 shan1 rong2 ， er2 guan3 zhong4 yin1 er2 ling4 yan4 xiu1 zhao4 gong1 zhi1 zheng4 。 yu2 ke1 zhi1 hui4 ， huan2 gong1 yu4 bei4 cao2 mo4 zhi1 yue1 ， guan3 zhong4 yin1 er2 xin4 zhi1 ， zhu1 hou2 you2 shi4 gui1 qi2 。 gu4 yue1 ： “ zhi1 yu3 zhi1 wei4 qu3 ， zheng4 zhi1 bao3 ye3 。 ”
- guan3 zhong4 fu4 ni3 yu2 gong1 shi4 ， you3 san1 gui1 、 fan3 dian4 ， qi2 ren2 bu4 yi3 wei2 chi3 。 guan3 zhong4 zu2 ， qi2 guo2 zun1 qi2 zheng4 ， chang2 qiang2 yu2 zhu1 hou2 。 hou4 bai3 yu2 nian2 er2 you3 yan4 zi3 yan1 。
- yan4 zi3
- yan4 ping2 zhong4 ying1 zhe3 ， lai2 zhi1 yi2 wei2 ren2 ye3 。 shi4 qi2 ling2 gong1 、 zhuang1 gong1 、 jing3 gong1 ， yi3 jie2 jian3 li4 xing2 zhong4 yu2 qi2 。 ji4 xiang1 qi2 ， shi2 bu2 zhong4 rou4 ， qie4 bu4 yi1 bo2 。 qi2 zai4 chao2 ， jun1 yu3 ji2 zhi1 ， ji2 wei1 yan2 ； yu3 bu4 ji2 zhi1 ， ji2 wei1 xing2 。 guo2 you3 dao4 ， ji2 shun4 ming4 ； wu2 dao4 ， ji2 heng2 ming4 。 yi3 ci3 san1 shi4 xian3 ming2 yu2 zhu1 hou2 。
- yue4 shi2 fu4 xian2 ， zai4 lei2 xie4 zhong1 。 yan4 zi3 chu1 ， zao1 zhi1 tu2 ， jie3 zuo3 can1 shu2 zhi1 ， zai3 gui1 。 fu2 xie4 ， ru4 gui1 。 jiu3 zhi1 ， yue4 shi2 fu4 qing3 jue2 。 yan4 zi3 ju4 ran2 ， she4 yi1 guan1 xie4 yue1 ： “ ying1 sui1 bu4 ren2 ， mian3 zi3 yu2 si1 he2 zi3 qiu2 jue2 zhi1 su4 ye3 ？ ” shi2 fu4 yue1 ： “ bu4 ran2 。 wu2 wen2 jun1 zi3 qu1 yu2 bu4 zhi1 ji3 er2 xin4 yu2 zhi1 ji3 zhe3 。 fang1 wu2 zai4 lei2 xie4 zhong1 ， bi3 bu4 zhi1 wo3 ye3 。 fu1 zi3 ji4 yi3 gan3 wu4 er2 shu2 wo3 ， shi4 zhi1 ji3 ； zhi1 ji3 er2 wu2 li3 ， gu4 bu4 ru2 zai4 lei2 xie4 zhi1 zhong1 。 ” yan4 zi3 yu2 shi4 yan2 ru4 wei4 shang4 ke4 。
- wei4 qi2 xiang1 ， chu1 ， qi2 yu4 zhi1 qi1 cong2 men2 xian2 er2 kui1 qi2 fu1 。 qi2 fu1 wei4 xiang1 yu4 ， yong1 da4 gai4 ， ce4 si4 ma3 ， yi4 qi4 yang2 yang2 shen4 zi4 de2 ye3 。 ji4 er2 gui1 ， qi2 qi1 qing3 qu4 。 fu1 wen4 qi2 gu4 。 qi1 yue1 ： “ yan4 zi3 chang2 bu4 man3 liu4 chi3 ， shen1 xiang1 qi2 guo2 ， ming2 xian3 zhu1 hou2 。 jin1 zhe3 qie4 guan1 qi2 chu1 ， zhi4 nian4 shen1 yi3 ， chang2 you3 yi3 zi4 xia4 zhe3 。 jin1 zi3 chang2 ba1 chi3 ， nai3 wei4 ren2 pu2 yu4 ， ran2 zi3 zhi1 yi4 zi4 yi3 wei2 zu2 ， qie4 shi4 yi3 qiu2 qu4 ye3 。 ” qi2 hou4 fu1 zi4 yi4 sun3 。 yan4 zi3 guai4 er2 wen4 zhi1 ， yu4 yi3 shi2 dui4 。 yan4 zi3 jian4 yi3 wei2 dai4 fu0 。
- tai4 shi3 gong1 yue1 ： wu2 du2 guan3 shi4 mu4 min2 、 shan1 gao1 、 cheng2 ma3 、 qing1 zhong4 、 jiu3 fu3 ， ji2 yan4 zi3 chun1 qiu1 ， xiang2 zai1 qi2 yan2 zhi1 ye3 。 ji4 jian4 qi2 zhu4 shu1 ， yu4 guan1 qi2 xing2 shi4 ， gu4 ci4 qi2 chuan2 。 zhi4 qi2 shu1 ， shi4 duo1 you3 zhi1 ， shi4 yi3 bu2 lun4 ， lun4 qi2 yi4 shi4 。
- guan3 zhong4 shi4 suo3 wei4 xian2 chen2 ， ran2 kong3 zi3 xiao3 zhi1 。 qi3 yi3 wei2 zhou1 dao4 shuai1 wei1 ， huan2 gong1 ji4 xian2 ， er2 bu4 mian3 zhi1 zhi4 wang2 ， nai3 cheng1 ba4 zai1 ？ yu3 yue1 “ jiang1 shun4 qi2 mei3 ， kuang1 jiu4 qi2 e4 ， gu4 shang4 xia4 neng2 xiang1 qin1 ye3 ” 。 qi3 guan3 zhong4 zhi1 wei4 hu1 ？
- fang1 yan4 zi3 fu2 zhuang1 gong1 shi1 ku1 zhi1 ， cheng2 li3 ran2 hou4 qu4 ， qi3 suo3 wei4 “ jian4 yi4 bu2 wei4 wu2 yong3 ” zhe3 xie2 ？ zhi4 qi2 jian4 shuo1 ， fan4 jun1 zhi1 yan2 ， ci3 suo3 wei4 “ jin4 si1 jin4 zhong1 ， tui4 si1 bu3 guo4 ” zhe3 zai1 ！ jia3 ling4 yan4 zi3 er2 zai4 ， yu2 sui1 wei4 zhi1 zhi2 bian1 ， suo3 xin1 mu4 yan1 。

## 注释

## 译文

## 赏析
