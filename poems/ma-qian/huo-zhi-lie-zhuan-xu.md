---
id: ma-qian-huo-zhi-lie-zhuan-xu
title: 货殖列传序
titlePinyin: huo4 zhi2 lie4 zhuan4 xu4
titleSlug: huo-zhi-lie-zhuan-xu
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 老子曰：“至治之极，邻国相望，鸡狗之声相闻，民各甘其食，美其服，安其俗，乐其业，至老死不相往来。”必用此为务，挽近世涂民耳目，则几无行矣。
- 太史公曰：夫神农以前，吾不知已。至若《诗》、《书》所述虞、夏以来，耳目欲极声色之好，口欲穷刍豢 之味，身安逸乐而心夸矜势能之荣。使俗之渐民久矣，虽户说以眇 论，终不能化。故善者因之，其次利道 之，其次教诲之，其次整齐之，最下者与之争。
- 夫山西饶材、竹、旄、玉石，山东多鱼、盐、漆、丝、声色，江南出棻、梓、姜、桂、金、锡、连、丹沙、犀、玳瑁、珠玑、齿、革，龙门、碣石 北多马、牛、羊、旃、裘、筋、角；铜、铁则千里往往山出置。此其大较也。皆中国人民所喜好，谣俗被服饮食奉生送死之具也。故待农而食之，虞 而出之，工而成之，商而通之。此宁有政教发征期会哉？人各任其能，竭其力，以得所欲。故物贱之征贵，贵之征贱，各劝其业，乐其事，若水之趋下，日夜无休时，不召而自来，不求而民出之。岂非道之所符，而自然之验邪？
- 《周书》 曰：“农不出则乏其食，工不出则乏其事，商不出则三宝绝，虞不出则财匮少。”财匮少而山泽不辟 矣。此四者，民所衣食之原 也。原大则饶，原小则鲜。上则富国，下则富家。贫富之道，莫之夺予，而巧者有余，拙者不足。故太公望 封于营丘，地潟卤，人民寡，于是太公劝其女功，极技巧，通鱼盐，则人物归之， 繦至 而辐凑。故齐冠带衣履天下，海岱之闲敛袂而往朝焉。其后齐中衰，管子修之，设轻重九府，则桓公以霸，九合诸侯，一匡天下；而管氏亦有三归，位在陪臣，富于列国之君。是以齐富强至于威宣 也。
- 故曰： “仓廪实而知礼节，衣食足而知荣辱。”礼生于有而废于无。故君子富，好行其德；小人富，以适其力。渊深而鱼生之，山深而兽往之，人富而仁义附焉。富者得执益彰，失执则客无所之，以而不乐。夷狄益甚。谚曰：“千金之子，不死于市。”此非空言也。故曰：“天下熙熙，皆为利来；天下壤壤，皆为利往。”夫千乘之王，万家之侯，百室之君，尚犹患贫，而况匹夫编户 之民乎！

## 拼音
- lao3 zi3 yue1 ： “ zhi4 zhi4 zhi1 ji2 ， lin2 guo2 xiang1 wang4 ， ji1 gou3 zhi1 sheng1 xiang1 wen2 ， min2 ge4 gan1 qi2 shi2 ， mei3 qi2 fu2 ， an1 qi2 su2 ， le4 qi2 ye4 ， zhi4 lao3 si3 bu4 xiang1 wang3 lai2 。 ” bi4 yong4 ci3 wei4 wu4 ， wan3 jin4 shi4 tu2 min2 er3 mu4 ， ze2 ji3 wu2 xing2 yi3 。
- tai4 shi3 gong1 yue1 ： fu1 shen2 nong2 yi3 qian2 ， wu2 bu4 zhi1 yi3 。 zhi4 ruo4 《 shi1 》 、 《 shu1 》 suo3 shu4 yu2 、 xia4 yi3 lai2 ， er3 mu4 yu4 ji2 sheng1 se4 zhi1 hao3 ， kou3 yu4 qiong2 chu2 huan4   zhi1 wei4 ， shen1 an1 yi4 le4 er2 xin1 kua1 jin1 shi4 neng2 zhi1 rong2 。 shi3 su2 zhi1 jian4 min2 jiu3 yi3 ， sui1 hu4 shuo1 yi3 miao3   lun4 ， zhong1 bu4 neng2 hua4 。 gu4 shan4 zhe3 yin1 zhi1 ， qi2 ci4 li4 dao4   zhi1 ， qi2 ci4 jiao4 hui4 zhi1 ， qi2 ci4 zheng3 qi2 zhi1 ， zui4 xia4 zhe3 yu3 zhi1 zheng1 。
- fu1 shan1 xi1 rao2 cai2 、 zhu2 、 mao2 、 yu4 shi2 ， shan1 dong1 duo1 yu2 、 yan2 、 qi1 、 si1 、 sheng1 se4 ， jiang1 nan2 chu1 fen1 、 zi3 、 jiang1 、 gui4 、 jin1 、 xi1 、 lian2 、 dan1 sha1 、 xi1 、 dai4 mao4 、 zhu1 ji1 、 chi3 、 ge2 ， long2 men2 、 jie2 shi2   bei3 duo1 ma3 、 niu2 、 yang2 、 zhan1 、 qiu2 、 jin1 、 jiao3 ； tong2 、 tie3 ze2 qian1 li3 wang3 wang3 shan1 chu1 zhi4 。 ci3 qi2 da4 jiao4 ye3 。 jie1 zhong1 guo2 ren2 min2 suo3 xi3 hao4 ， yao2 su2 bei4 fu2 yin3 shi2 feng4 sheng1 song4 si3 zhi1 ju4 ye3 。 gu4 dai4 nong2 er2 shi2 zhi1 ， yu2   er2 chu1 zhi1 ， gong1 er2 cheng2 zhi1 ， shang1 er2 tong1 zhi1 。 ci3 ning2 you3 zheng4 jiao4 fa1 zheng1 qi1 hui4 zai1 ？ ren2 ge4 ren4 qi2 neng2 ， jie2 qi2 li4 ， yi3 de2 suo3 yu4 。 gu4 wu4 jian4 zhi1 zheng1 gui4 ， gui4 zhi1 zheng1 jian4 ， ge4 quan4 qi2 ye4 ， le4 qi2 shi4 ， ruo4 shui3 zhi1 qu1 xia4 ， ri4 ye4 wu2 xiu1 shi2 ， bu2 zhao4 er2 zi4 lai2 ， bu4 qiu2 er2 min2 chu1 zhi1 。 qi3 fei1 dao4 zhi1 suo3 fu2 ， er2 zi4 ran2 zhi1 yan4 xie2 ？
- 《 zhou1 shu1 》   yue1 ： “ nong2 bu4 chu1 ze2 fa2 qi2 shi2 ， gong1 bu4 chu1 ze2 fa2 qi2 shi4 ， shang1 bu4 chu1 ze2 san1 bao3 jue2 ， yu2 bu4 chu1 ze2 cai2 kui4 shao3 。 ” cai2 kui4 shao3 er2 shan1 ze2 bu2 pi4   yi3 。 ci3 si4 zhe3 ， min2 suo3 yi1 shi2 zhi1 yuan2   ye3 。 yuan2 da4 ze2 rao2 ， yuan2 xiao3 ze2 xian1 。 shang4 ze2 fu4 guo2 ， xia4 ze2 fu4 jia1 。 pin2 fu4 zhi1 dao4 ， mo4 zhi1 duo2 yu3 ， er2 qiao3 zhe3 you3 yu2 ， zhuo1 zhe3 bu4 zu2 。 gu4 tai4 gong1 wang4   feng1 yu2 ying2 qiu1 ， di4 xi4 lu3 ， ren2 min2 gua3 ， yu2 shi4 tai4 gong1 quan4 qi2 nü3 gong1 ， ji2 ji4 qiao3 ， tong1 yu2 yan2 ， ze2 ren2 wu4 gui1 zhi1 ，   qiang3 zhi4   er2 fu2 cou4 。 gu4 qi2 guan1 dai4 yi1 lü3 tian1 xia4 ， hai3 dai4 zhi1 xian2 lian3 mei4 er2 wang3 chao2 yan1 。 qi2 hou4 qi2 zhong1 shuai1 ， guan3 zi3 xiu1 zhi1 ， she4 qing1 chong2 jiu3 fu3 ， ze2 huan2 gong1 yi3 ba4 ， jiu3 he2 zhu1 hou2 ， yi4 kuang1 tian1 xia4 ； er2 guan3 shi4 yi4 you3 san1 gui1 ， wei4 zai4 pei2 chen2 ， fu4 yu2 lie4 guo2 zhi1 jun1 。 shi4 yi3 qi2 fu4 qiang2 zhi4 yu2 wei1 xuan1   ye3 。
- gu4 yue1 ：   “ cang1 lin3 shi2 er2 zhi1 li3 jie2 ， yi1 shi2 zu2 er2 zhi1 rong2 ru3 。 ” li3 sheng1 yu2 you3 er2 fei4 yu2 wu2 。 gu4 jun1 zi3 fu4 ， hao3 xing2 qi2 de2 ； xiao3 ren2 fu4 ， yi3 shi4 qi2 li4 。 yuan1 shen1 er2 yu2 sheng1 zhi1 ， shan1 shen1 er2 shou4 wang3 zhi1 ， ren2 fu4 er2 ren2 yi4 fu4 yan1 。 fu4 zhe3 de2 zhi2 yi4 zhang1 ， shi1 zhi2 ze2 ke4 wu2 suo3 zhi1 ， yi3 er2 bu2 le4 。 yi2 di2 yi4 shen4 。 yan4 yue1 ： “ qian1 jin1 zhi1 zi3 ， bu4 si3 yu2 shi4 。 ” ci3 fei1 kong1 yan2 ye3 。 gu4 yue1 ： “ tian1 xia4 xi1 xi1 ， jie1 wei4 li4 lai2 ； tian1 xia4 rang3 rang3 ， jie1 wei4 li4 wang3 。 ” fu1 qian1 cheng2 zhi1 wang2 ， wan4 jia1 zhi1 hou2 ， bai3 shi4 zhi1 jun1 ， shang4 you2 huan4 pin2 ， er2 kuang4 pi3 fu1 bian1 hu4   zhi1 min2 hu1 ！

## 注释

## 译文

## 赏析
