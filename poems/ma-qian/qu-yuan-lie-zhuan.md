---
id: ma-qian-qu-yuan-lie-zhuan
title: 屈原列传
titlePinyin: qu1 yuan2 lie4 zhuan4
titleSlug: qu-yuan-lie-zhuan
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 屈原者，名平，楚之同姓也。为楚怀王左徒。博闻强志，明于治乱，娴于辞令。入则与王图议国事，以出号令；出则接遇宾客，应对诸侯。王甚任之。
- 上官大夫与之同列，争宠而心害其能。怀王使屈原造为宪令，屈平属草稿未定。上官大夫见而欲夺之，屈平不与，因谗之曰：“王使屈平为令，众莫不知。每一令出，平伐其功，曰以为‘非我莫能为也。’”王怒而疏屈平。
- 屈平疾王听之不聪也，谗谄之蔽明也，邪曲之害公也，方正之不容也，故忧愁幽思而作《离骚》。“离骚”者，犹离忧也。夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨怛，未尝不呼父母也。屈平正道直行，竭忠尽智，以事其君，谗人间之，可谓穷矣。信而见疑，忠而被谤，能无怨乎？屈平之作《离骚》，盖自怨生也。《国风》好色而不淫，《小雅》怨诽而不乱。若《离骚》者，可谓兼之矣。上称帝喾，下道齐桓，中述汤、武，以刺世事。明道德之广崇，治乱之条贯，靡不毕见。其文约，其辞微，其志洁，其行廉。其称文小而其指极大，举类迩而见义远。其志洁，故其称物芳；其行廉，故死而不容。自疏濯淖污泥之中，蝉蜕于浊秽，以浮游尘埃之外，不获世之滋垢，皭然泥而不滓者也。推此志也，虽与日月争光可也。
- 屈原既绌。其后秦欲伐齐，齐与楚从亲，惠王患之。乃令张仪佯去秦，厚币委质事楚，曰：“秦甚憎齐，齐与楚从亲，楚诚能绝齐，秦愿献商、于之地六百里。”楚怀王贪而信张仪，遂绝齐，使使如秦受地。张仪诈之曰：“仪与王约六里，不闻六百里。”楚使怒去，归告怀王。怀王怒，大兴师伐秦。秦发兵击之，大破楚师于丹、淅，斩首八万，虏楚将屈匄，遂取楚之汉中地。怀王乃悉发国中兵，以深入击秦，战于蓝田。魏闻之，袭楚至邓。楚兵惧，自秦归。而齐竟怒，不救楚，楚大困。明年，秦割汉中地与楚以和。楚王曰：“不愿得地，愿得张仪而甘心焉。”张仪闻，乃曰：“以一仪而当汉中地，臣请往如楚。”如楚，又因厚币用事者臣靳尚，而设诡辩于怀王之宠姬郑袖。怀王竟听郑袖，复释去张仪。是时屈原既疏，不复在位，使于齐，顾反，谏怀王曰：“何不杀张仪？”怀王悔，追张仪，不及。
- 其后，诸侯共击楚，大破之，杀其将唐眜。时秦昭王与楚婚，欲与怀王会。怀王欲行，屈平曰：“秦，虎狼之国，不可信，不如毋行。”怀王稚子子兰劝王行：“奈何绝秦欢！”怀王卒行。入武关，秦伏兵绝其后，因留怀王，以求割地。怀王怒，不听。亡走赵，赵不内。复之秦，竟死于秦而归葬。
- 长子顷襄王立，以其弟子兰为令尹。楚人既咎子兰以劝怀王入秦而不反也。屈平既嫉之，虽放流，眷顾楚国，系心怀王，不忘欲反。冀幸君之一悟，俗之一改也。其存君兴国，而欲反复之，一篇之中，三致志焉。然终无可奈何，故不可以反。卒以此见怀王之终不悟也。
- 人君无愚智贤不肖，莫不欲求忠以自为，举贤以自佐。然亡国破家相随属，而圣君治国累世而不见者，其所谓忠者不忠，而所谓贤者不贤也。怀王以不知忠臣之分，故内惑于郑袖，外欺于张仪，疏屈平而信上官大夫、令尹子兰，兵挫地削，亡其六郡，身客死于秦，为天下笑，此不知人之祸也。《易》曰：“井渫不食，为我心恻，可以汲。王明，并受其福。”王之不明，岂足福哉！令尹子兰闻之，大怒。卒使上官大夫短屈原于顷襄王。顷襄王怒而迁之。屈原至于江滨，被发行吟泽畔，颜色憔悴，形容枯槁。渔父见而问之曰：“子非三闾大夫欤？何故而至此？”屈原曰：“举世皆浊而我独清，众人皆醉而我独醒，是以见放。”渔父曰：“夫圣人者，不凝滞于物，而能与世推移。举世皆浊，何不随其流而扬其波？众人皆醉，何不哺其糟而啜其醨？何故怀瑾握瑜，而自令见放为？”屈原曰：“吾闻之，新沐者必弹冠，新浴者必振衣。人又谁能以身之察察，受物之汶汶者乎？宁赴常流而葬乎江鱼腹中耳。又安能以皓皓之白，而蒙世之温蠖乎？”乃作《怀沙》之赋。于是怀石，遂自投汨罗以死。
- 屈原既死之后，楚有宋玉、唐勒、景差之徒者，皆好辞而以赋见称。然皆祖屈原之从容辞令，终莫敢直谏。其后楚日以削，数十年竟为秦所灭。自屈原沉汨罗后百有余年，汉有贾生，为长沙王太傅。过湘水，投书以吊屈原。
- 太史公曰：“余读《离骚》、《天问》、《招魂》、《哀郢》，悲其志。适长沙，过屈原所自沉渊，未尝不垂涕，想见其为人。及见贾生吊之，又怪屈原以彼其材游诸侯，何国不容，而自令若是！读《𫛳鸟赋》，同死生，轻去就，又爽然自失矣。”

## 拼音
- qu1 yuan2 zhe3 ， ming2 ping2 ， chu3 zhi1 tong2 xing4 ye3 。 wei4 chu3 huai2 wang2 zuo3 tu2 。 bo2 wen2 qiang2 zhi4 ， ming2 yu2 zhi4 luan4 ， xian2 yu2 ci2 ling4 。 ru4 ze2 yu3 wang2 tu2 yi4 guo2 shi4 ， yi3 chu1 hao4 ling4 ； chu1 ze2 jie1 yu4 bin1 ke4 ， ying4 dui4 zhu1 hou2 。 wang2 shen4 ren4 zhi1 。
- shang4 guan1 dai4 fu0 yu3 zhi1 tong2 lie4 ， zheng1 chong3 er2 xin1 hai4 qi2 neng2 。 huai2 wang2 shi3 qu1 yuan2 zao4 wei4 xian4 ling4 ， qu1 ping2 shu3 cao3 gao3 wei4 ding4 。 shang4 guan1 dai4 fu0 jian4 er2 yu4 duo2 zhi1 ， qu1 ping2 bu4 yu3 ， yin1 chan2 zhi1 yue1 ： “ wang2 shi3 qu1 ping2 wei4 ling4 ， zhong4 mo4 bu4 zhi1 。 mei3 yi2 ling4 chu1 ， ping2 fa2 qi2 gong1 ， yue1 yi3 wei2 ‘ fei1 wo3 mo4 neng2 wei4 ye3 。 ’ ” wang2 nu4 er2 shu1 qu1 ping2 。
- qu1 ping2 ji2 wang2 ting1 zhi1 bu4 cong1 ye3 ， chan2 chan3 zhi1 bi4 ming2 ye3 ， xie2 qu3 zhi1 hai4 gong1 ye3 ， fang1 zheng4 zhi1 bu4 rong2 ye3 ， gu4 you1 chou2 you1 si1 er2 zuo4 《 li2 sao1 》 。 “ li2 sao1 ” zhe3 ， you2 li2 you1 ye3 。 fu1 tian1 zhe3 ， ren2 zhi1 shi3 ye3 ； fu4 mu3 zhe3 ， ren2 zhi1 ben3 ye3 。 ren2 qiong2 ze2 fan3 ben3 ， gu4 lao2 ku3 juan4 ji2 ， wei4 chang2 bu4 hu1 tian1 ye3 ； ji2 tong4 can3 da2 ， wei4 chang2 bu4 hu1 fu4 mu3 ye3 。 qu1 ping2 zheng4 dao4 zhi2 xing2 ， jie2 zhong1 jin4 zhi4 ， yi3 shi4 qi2 jun1 ， chan2 ren2 jian1 zhi1 ， ke3 wei4 qiong2 yi3 。 xin4 er2 jian4 yi2 ， zhong1 er2 bei4 bang4 ， neng2 wu2 yuan4 hu1 ？ qu1 ping2 zhi1 zuo4 《 li2 sao1 》 ， gai4 zi4 yuan4 sheng1 ye3 。 《 guo2 feng1 》 hao4 se4 er2 bu4 yin2 ， 《 xiao3 ya3 》 yuan4 fei3 er2 bu2 luan4 。 ruo4 《 li2 sao1 》 zhe3 ， ke3 wei4 jian1 zhi1 yi3 。 shang4 cheng1 di4 ku4 ， xia4 dao4 qi2 huan2 ， zhong1 shu4 tang1 、 wu3 ， yi3 ci4 shi4 shi4 。 ming2 dao4 de2 zhi1 guang3 chong2 ， zhi4 luan4 zhi1 tiao2 guan4 ， mi2 bu2 bi4 jian4 。 qi2 wen2 yue1 ， qi2 ci2 wei1 ， qi2 zhi4 jie2 ， qi2 xing2 lian2 。 qi2 cheng1 wen2 xiao3 er2 qi2 zhi3 ji2 da4 ， ju3 lei4 er3 er2 jian4 yi4 yuan3 。 qi2 zhi4 jie2 ， gu4 qi2 cheng1 wu4 fang1 ； qi2 xing2 lian2 ， gu4 si3 er2 bu4 rong2 。 zi4 shu1 zhuo2 nao4 wu1 ni2 zhi1 zhong1 ， chan2 tui4 yu2 zhuo2 hui4 ， yi3 fu2 you2 chen2 ai1 zhi1 wai4 ， bu2 huo4 shi4 zhi1 zi1 gou4 ， jiao4 ran2 ni2 er2 bu4 zi3 zhe3 ye3 。 tui1 ci3 zhi4 ye3 ， sui1 yu3 ri4 yue4 zheng1 guang1 ke3 ye3 。
- qu1 yuan2 ji4 chu4 。 qi2 hou4 qin2 yu4 fa2 qi2 ， qi2 yu3 chu3 cong2 qin1 ， hui4 wang2 huan4 zhi1 。 nai3 ling4 zhang1 yi2 yang2 qu4 qin2 ， hou4 bi4 wei3 zhi4 shi4 chu3 ， yue1 ： “ qin2 shen4 zeng1 qi2 ， qi2 yu3 chu3 cong2 qin1 ， chu3 cheng2 neng2 jue2 qi2 ， qin2 yuan4 xian4 shang1 、 yu2 zhi1 di4 liu4 bai3 li3 。 ” chu3 huai2 wang2 tan1 er2 xin4 zhang1 yi2 ， sui4 jue2 qi2 ， shi3 shi3 ru2 qin2 shou4 di4 。 zhang1 yi2 zha4 zhi1 yue1 ： “ yi2 yu3 wang2 yue1 liu4 li3 ， bu4 wen2 liu4 bai3 li3 。 ” chu3 shi3 nu4 qu4 ， gui1 gao4 huai2 wang2 。 huai2 wang2 nu4 ， da4 xing1 shi1 fa2 qin2 。 qin2 fa1 bing1 ji1 zhi1 ， da4 po4 chu3 shi1 yu2 dan1 、 xi1 ， zhan3 shou3 ba1 wan4 ， lu3 chu3 jiang1 qu1 gai4 ， sui4 qu3 chu3 zhi1 han4 zhong1 di4 。 huai2 wang2 nai3 xi1 fa1 guo2 zhong1 bing1 ， yi3 shen1 ru4 ji1 qin2 ， zhan4 yu2 lan2 tian2 。 wei4 wen2 zhi1 ， xi2 chu3 zhi4 deng4 。 chu3 bing1 ju4 ， zi4 qin2 gui1 。 er2 qi2 jing4 nu4 ， bu2 jiu4 chu3 ， chu3 da4 kun4 。 ming2 nian2 ， qin2 ge1 han4 zhong1 di4 yu3 chu3 yi3 he2 。 chu3 wang2 yue1 ： “ bu2 yuan4 de2 di4 ， yuan4 de2 zhang1 yi2 er2 gan1 xin1 yan1 。 ” zhang1 yi2 wen2 ， nai3 yue1 ： “ yi3 yi4 yi2 er2 dang1 han4 zhong1 di4 ， chen2 qing3 wang3 ru2 chu3 。 ” ru2 chu3 ， you4 yin1 hou4 bi4 yong4 shi4 zhe3 chen2 jin4 shang4 ， er2 she4 gui3 bian4 yu2 huai2 wang2 zhi1 chong3 ji1 zheng4 xiu4 。 huai2 wang2 jing4 ting1 zheng4 xiu4 ， fu4 shi4 qu4 zhang1 yi2 。 shi4 shi2 qu1 yuan2 ji4 shu1 ， bu2 fu4 zai4 wei4 ， shi3 yu2 qi2 ， gu4 fan3 ， jian4 huai2 wang2 yue1 ： “ he2 bu4 sha1 zhang1 yi2 ？ ” huai2 wang2 hui3 ， zhui1 zhang1 yi2 ， bu4 ji2 。
- qi2 hou4 ， zhu1 hou2 gong4 ji1 chu3 ， da4 po4 zhi1 ， sha1 qi2 jiang1 tang2 mo4 。 shi2 qin2 zhao1 wang2 yu3 chu3 hun1 ， yu4 yu3 huai2 wang2 hui4 。 huai2 wang2 yu4 xing2 ， qu1 ping2 yue1 ： “ qin2 ， hu3 lang2 zhi1 guo2 ， bu4 ke3 xin4 ， bu4 ru2 wu2 xing2 。 ” huai2 wang2 zhi4 zi3 zi3 lan2 quan4 wang2 xing2 ： “ nai4 he2 jue2 qin2 huan1 ！ ” huai2 wang2 zu2 xing2 。 ru4 wu3 guan1 ， qin2 fu2 bing1 jue2 qi2 hou4 ， yin1 liu2 huai2 wang2 ， yi3 qiu2 ge1 di4 。 huai2 wang2 nu4 ， bu4 ting1 。 wang2 zou3 zhao4 ， zhao4 bu2 nei4 。 fu4 zhi1 qin2 ， jing4 si3 yu2 qin2 er2 gui1 zang4 。
- zhang3 zi3 qing3 xiang1 wang2 li4 ， yi3 qi2 di4 zi3 lan2 wei4 ling4 yin3 。 chu3 ren2 ji4 jiu4 zi3 lan2 yi3 quan4 huai2 wang2 ru4 qin2 er2 bu4 fan3 ye3 。 qu1 ping2 ji4 ji2 zhi1 ， sui1 fang4 liu2 ， juan4 gu4 chu3 guo2 ， xi4 xin1 huai2 wang2 ， bu2 wang4 yu4 fan3 。 ji4 xing4 jun1 zhi1 yi1 wu4 ， su2 zhi1 yi1 gai3 ye3 。 qi2 cun2 jun1 xing1 guo2 ， er2 yu4 fan3 fu4 zhi1 ， yi4 pian1 zhi1 zhong1 ， san1 zhi4 zhi4 yan1 。 ran2 zhong1 wu2 ke3 nai4 he2 ， gu4 bu4 ke3 yi3 fan3 。 zu2 yi3 ci3 jian4 huai2 wang2 zhi1 zhong1 bu2 wu4 ye3 。
- ren2 jun1 wu2 yu2 zhi4 xian2 bu2 xiao4 ， mo4 bu2 yu4 qiu2 zhong1 yi3 zi4 wei4 ， ju3 xian2 yi3 zi4 zuo3 。 ran2 wang2 guo2 po4 jia1 xiang1 sui2 shu3 ， er2 sheng4 jun1 zhi4 guo2 lei4 shi4 er2 bu2 jian4 zhe3 ， qi2 suo3 wei4 zhong1 zhe3 bu4 zhong1 ， er2 suo3 wei4 xian2 zhe3 bu4 xian2 ye3 。 huai2 wang2 yi3 bu4 zhi1 zhong1 chen2 zhi1 fen1 ， gu4 nei4 huo4 yu2 zheng4 xiu4 ， wai4 qi1 yu2 zhang1 yi2 ， shu1 qu1 ping2 er2 xin4 shang4 guan1 dai4 fu0 、 ling4 yin3 zi3 lan2 ， bing1 cuo4 di4 xiao1 ， wang2 qi2 liu4 jun4 ， shen1 ke4 si3 yu2 qin2 ， wei4 tian1 xia4 xiao4 ， ci3 bu4 zhi1 ren2 zhi1 huo4 ye3 。 《 yi4 》 yue1 ： “ jing3 xie4 bu4 shi2 ， wei4 wo3 xin1 ce4 ， ke3 yi3 ji2 。 wang2 ming2 ， bing4 shou4 qi2 fu2 。 ” wang2 zhi1 bu4 ming2 ， qi3 zu2 fu2 zai1 ！ ling4 yin3 zi3 lan2 wen2 zhi1 ， da4 nu4 。 zu2 shi3 shang4 guan1 da4 fu1 duan3 qu1 yuan2 yu2 qing3 xiang1 wang2 。 qing3 xiang1 wang2 nu4 er2 qian1 zhi1 。 qu1 yuan2 zhi4 yu2 jiang1 bin1 ， bei4 fa1 xing2 yin2 ze2 pan4 ， yan2 se4 qiao2 cui4 ， xing2 rong2 ku1 gao3 。 yu2 fu4 jian4 er2 wen4 zhi1 yue1 ： “ zi3 fei1 san1 lü2 dai4 fu0 yu2 ？ he2 gu4 er2 zhi4 ci3 ？ ” qu1 yuan2 yue1 ： “ ju3 shi4 jie1 zhuo2 er2 wo3 du2 qing1 ， zhong4 ren2 jie1 zui4 er2 wo3 du2 xing3 ， shi4 yi3 jian4 fang4 。 ” yu2 fu4 yue1 ： “ fu1 sheng4 ren2 zhe3 ， bu4 ning2 zhi4 yu2 wu4 ， er2 neng2 yu3 shi4 tui1 yi2 。 ju3 shi4 jie1 zhuo2 ， he2 bu4 sui2 qi2 liu2 er2 yang2 qi2 bo1 ？ zhong4 ren2 jie1 zui4 ， he2 bu4 bu3 qi2 zao1 er2 chuo4 qi2 li2 ？ he2 gu4 huai2 jin3 wo4 yu2 ， er2 zi4 ling4 jian4 fang4 wei4 ？ ” qu1 yuan2 yue1 ： “ wu2 wen2 zhi1 ， xin1 mu4 zhe3 bi4 tan2 guan1 ， xin1 yu4 zhe3 bi4 zhen4 yi1 。 ren2 you4 shui2 neng2 yi3 shen1 zhi1 cha2 cha2 ， shou4 wu4 zhi1 wen4 wen4 zhe3 hu1 ？ ning2 fu4 chang2 liu2 er2 zang4 hu1 jiang1 yu2 fu4 zhong1 er3 。 you4 an1 neng2 yi3 hao4 hao4 zhi1 bai2 ， er2 meng2 shi4 zhi1 wen1 huo4 hu1 ？ ” nai3 zuo4 《 huai2 sha1 》 zhi1 fu4 。 yu2 shi4 huai2 shi2 ， sui4 zi4 tou2 mi4 luo2 yi3 si3 。
- qu1 yuan2 ji4 si3 zhi1 hou4 ， chu3 you3 song4 yu4 、 tang2 le4 、 jing3 cha4 zhi1 tu2 zhe3 ， jie1 hao3 ci2 er2 yi3 fu4 jian4 cheng1 。 ran2 jie1 zu3 qu1 yuan2 zhi1 cong2 rong2 ci2 ling4 ， zhong1 mo4 gan3 zhi2 jian4 。 qi2 hou4 chu3 ri4 yi3 xiao1 ， shu4 shi2 nian2 jing4 wei4 qin2 suo3 mie4 。 zi4 qu1 yuan2 chen2 mi4 luo2 hou4 bai3 you3 yu2 nian2 ， han4 you3 jia3 sheng1 ， wei4 chang2 sha1 wang2 tai4 fu4 。 guo4 xiang1 shui3 ， tou2 shu1 yi3 diao4 qu1 yuan2 。
- tai4 shi3 gong1 yue1 ： “ yu2 du2 《 li2 sao1 》 、 《 tian1 wen4 》 、 《 zhao1 hun2 》 、 《 ai1 ying3 》 ， bei1 qi2 zhi4 。 shi4 chang2 sha1 ， guo4 qu1 yuan2 suo3 zi4 chen2 yuan1 ， wei4 chang2 bu4 chui2 ti4 ， xiang3 jian4 qi2 wei4 ren2 。 ji2 jian4 jia3 sheng1 diao4 zhi1 ， you4 guai4 qu1 yuan2 yi3 bi3 qi2 cai2 you2 zhu1 hou2 ， he2 guo2 bu4 rong2 ， er2 zi4 ling4 ruo4 shi4 ！ du2 《 𫛳 niao3 fu4 》 ， tong2 si3 sheng1 ， qing1 qu4 jiu4 ， you4 shuang3 ran2 zi4 shi1 yi3 。 ”

## 注释

## 译文

## 赏析
