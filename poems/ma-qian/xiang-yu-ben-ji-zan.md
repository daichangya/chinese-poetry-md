---
id: ma-qian-xiang-yu-ben-ji-zan
title: 项羽本纪赞
titlePinyin: xiang4 yu3 ben3 ji4 zan4
titleSlug: xiang-yu-ben-ji-zan
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 太史公曰：吾闻之周生曰：“舜目盖重瞳子。”又闻项羽亦重瞳子。羽岂其苗裔邪？何兴之暴也？夫秦失其政，陈涉首难，豪杰蜂起，相与并争，不可胜数。然羽非有尺寸，乘势起陇亩之中，三年，遂将五诸侯灭秦，分裂天下而封王侯，政由羽出，号为霸王，位虽不终，近古以来，未尝有也。及羽背关怀楚，放逐义帝而自立，怨王侯叛己，难矣。自矜功伐，奋其私智，而不师古，谓霸王之业，欲以力征经营天下，五年，卒亡其国，身死东城，尚不觉寤，而不自责，过矣。乃引“天亡我，非用兵之罪也”，岂不谬哉！

## 拼音
- tai4 shi3 gong1 yue1 ： wu2 wen2 zhi1 zhou1 sheng1 yue1 ： “ shun4 mu4 gai4 zhong4 tong2 zi3 。 ” you4 wen2 xiang4 yu3 yi4 zhong4 tong2 zi3 。 yu3 qi3 qi2 miao2 yi4 xie2 ？ he2 xing1 zhi1 bao4 ye3 ？ fu1 qin2 shi1 qi2 zheng4 ， chen2 she4 shou3 nan2 ， hao2 jie2 feng1 qi3 ， xiang1 yu3 bing4 zheng1 ， bu4 ke3 sheng4 shu4 。 ran2 yu3 fei1 you3 chi3 cun4 ， cheng2 shi4 qi3 long3 mu3 zhi1 zhong1 ， san1 nian2 ， sui4 jiang1 wu3 zhu1 hou2 mie4 qin2 ， fen1 lie4 tian1 xia4 er2 feng1 wang2 hou2 ， zheng4 you2 yu3 chu1 ， hao4 wei4 ba4 wang2 ， wei4 sui1 bu4 zhong1 ， jin4 gu3 yi3 lai2 ， wei4 chang2 you3 ye3 。 ji2 yu3 bei4 guan1 huai2 chu3 ， fang4 zhu2 yi4 di4 er2 zi4 li4 ， yuan4 wang2 hou2 pan4 ji3 ， nan2 yi3 。 zi4 jin1 gong1 fa2 ， fen4 qi2 si1 zhi4 ， er2 bu4 shi1 gu3 ， wei4 ba4 wang2 zhi1 ye4 ， yu4 yi3 li4 zheng1 jing1 ying2 tian1 xia4 ， wu3 nian2 ， zu2 wang2 qi2 guo2 ， shen1 si3 dong1 cheng2 ， shang4 bu4 jue2 wu4 ， er2 bu2 zi4 ze2 ， guo4 yi3 。 nai3 yin3 “ tian1 wang2 wo3 ， fei1 yong4 bing1 zhi1 zui4 ye3 ” ， qi3 bu2 miu4 zai1 ！

## 注释

## 译文

## 赏析
