---
id: ma-qian-bo-yi-lie-zhuan
title: 伯夷列传
titlePinyin: bo2 yi2 lie4 zhuan4
titleSlug: bo-yi-lie-zhuan
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 夫学者载籍极博。尤考信于六艺。《诗》、《书》虽缺，然虞、夏之文可知也。尧将逊位，让于虞舜，舜、禹之间，岳牧咸荐，乃试之于位，典职数十年，功用既兴，然后授政。示天下重器，王者大统，传天下若斯之难也。而说者曰：“尧让天下于许由，许由不受，耻之逃隐。及夏之时，有卞随、务光者。”此何以称焉？太史公曰：余登箕山，其上盖有许由冢云。孔子序列古之仁圣贤人，如吴太伯、伯夷之伦详矣。余以所闻，由、光义至高，其文辞不少概见，何哉？孔子曰：“伯夷、叔齐，不念旧恶，怨是用希。”“求仁得仁，又何怨乎？”余悲伯夷之意，睹轶诗可异焉。其传曰：伯夷、叔齐，孤竹君之二子也。父欲立叔齐。及父卒，叔齐让伯夷。伯夷曰：“父命也。”遂逃去。叔齐亦不肯立而逃之。国人立其中子。于是伯夷、叔齐闻西伯昌善养老，“盍往归焉！”及至，西伯卒，武王载木主，号为文王，东伐纣。伯夷、叔齐叩马而谏曰：“父死不葬，爰及干戈，可谓孝乎？以臣弑君，可谓仁乎？”左右欲兵之。太公曰：“此义人也。”扶而去之。武王已平殷乱，天下宗周，而伯夷、叔齐耻之，义不食周粟，隐于首阳山，采薇而食之。及饿且死，作歌，其辞曰：“登彼西山兮，采其薇矣。以暴易暴兮，不知其非矣。神农、虞、夏忽焉没兮，我安适归矣？于嗟徂兮，命之衰矣。”遂饿死于首阳山。由此观之，怨邪非邪？ 或曰：“天道无亲，常与善人。”若伯夷、叔齐，可谓善人者非邪？积仁洁行，如此而饿死。且七十子之徒，仲尼独荐颜渊为好学。然回也屡空，糟糠不厌，而卒蚤夭。天之报施善人，其何如哉？盗跖日杀不辜，肝人之肉，暴戾恣睢，聚党数千人，横行天下，竟以寿终，是遵何德哉？此其尤大彰明较著者也。若至近世，操行不轨，专犯忌讳，而终身逸乐，富厚累世不绝。或择地而蹈之，时然后出言，行不由径，非公正不发愤，而遇祸灾者，不可胜数也。余甚惑焉，倘所谓天道，是邪非邪？
- 子曰：“道不同，不相为谋。”亦各从其志也。故曰：“富贵如可求，虽执鞭之士，吾亦为之。如不可求，从吾所好。”“岁寒，然后知松柏之后凋。”举世混浊，清士乃见。岂以其重若彼，其轻若此哉？“君子疾没世而名不称焉。”贾子曰：“贪夫徇财，烈士徇名，夸者死权，众庶冯生。”同明相照，同类相求。“云从龙，风从虎，圣人作而万物睹。”伯夷、叔齐虽贤，得夫子而名益彰；颜渊虽笃学，附骥尾而行益显。岩穴之士，趋舍有时，若此类名湮灭而不称，悲夫。闾巷之人，欲砥行立名者，非附青云之士，恶能施于后世哉！

## 拼音
- fu1 xue2 zhe3 zai3 ji2 ji2 bo2 。 you2 kao3 xin4 yu2 liu4 yi4 。 《 shi1 》 、 《 shu1 》 sui1 que1 ， ran2 yu2 、 xia4 zhi1 wen2 ke3 zhi1 ye3 。 yao2 jiang1 xun4 wei4 ， rang4 yu2 yu2 shun4 ， shun4 、 yu3 zhi1 jian1 ， yue4 mu4 xian2 jian4 ， nai3 shi4 zhi1 yu2 wei4 ， dian3 zhi2 shu4 shi2 nian2 ， gong1 yong4 ji4 xing1 ， ran2 hou4 shou4 zheng4 。 shi4 tian1 xia4 zhong4 qi4 ， wang2 zhe3 da4 tong3 ， chuan2 tian1 xia4 ruo4 si1 zhi1 nan2 ye3 。 er2 shuo1 zhe3 yue1 ： “ yao2 rang4 tian1 xia4 yu2 xu3 you2 ， xu3 you2 bu2 shou4 ， chi3 zhi1 tao2 yin3 。 ji2 xia4 zhi1 shi2 ， you3 bian4 sui2 、 wu4 guang1 zhe3 。 ” ci3 he2 yi3 cheng1 yan1 ？ tai4 shi3 gong1 yue1 ： yu2 deng1 ji1 shan1 ， qi2 shang4 gai4 you3 xu3 you2 zhong3 yun2 。 kong3 zi3 xu4 lie4 gu3 zhi1 ren2 sheng4 xian2 ren2 ， ru2 wu2 tai4 bo2 、 bo2 yi2 zhi1 lun2 xiang2 yi3 。 yu2 yi3 suo3 wen2 ， you2 、 guang1 yi4 zhi4 gao1 ， qi2 wen2 ci2 bu4 shao3 gai4 jian4 ， he2 zai1 ？ kong3 zi3 yue1 ： “ bo2 yi2 、 shu1 qi2 ， bu2 nian4 jiu4 e4 ， yuan4 shi4 yong4 xi1 。 ” “ qiu2 ren2 de2 ren2 ， you4 he2 yuan4 hu1 ？ ” yu2 bei1 bo2 yi2 zhi1 yi4 ， du3 yi4 shi1 ke3 yi4 yan1 。 qi2 chuan2 yue1 ： bo2 yi2 、 shu1 qi2 ， gu1 zhu2 jun1 zhi1 er4 zi3 ye3 。 fu4 yu4 li4 shu1 qi2 。 ji2 fu4 zu2 ， shu1 qi2 rang4 bo2 yi2 。 bo2 yi2 yue1 ： “ fu4 ming4 ye3 。 ” sui4 tao2 qu4 。 shu1 qi2 yi4 bu4 ken3 li4 er2 tao2 zhi1 。 guo2 ren2 li4 qi2 zhong1 zi3 。 yu2 shi4 bo2 yi2 、 shu1 qi2 wen2 xi1 bo2 chang1 shan4 yang3 lao3 ， “ he2 wang3 gui1 yan1 ！ ” ji2 zhi4 ， xi1 bo2 zu2 ， wu3 wang2 zai3 mu4 zhu3 ， hao4 wei4 wen2 wang2 ， dong1 fa2 zhou4 。 bo2 yi2 、 shu1 qi2 kou4 ma3 er2 jian4 yue1 ： “ fu4 si3 bu2 zang4 ， yuan2 ji2 gan1 ge1 ， ke3 wei4 xiao4 hu1 ？ yi3 chen2 shi4 jun1 ， ke3 wei4 ren2 hu1 ？ ” zuo3 you4 yu4 bing1 zhi1 。 tai4 gong1 yue1 ： “ ci3 yi4 ren2 ye3 。 ” fu2 er2 qu4 zhi1 。 wu3 wang2 yi3 ping2 yin1 luan4 ， tian1 xia4 zong1 zhou1 ， er2 bo2 yi2 、 shu1 qi2 chi3 zhi1 ， yi4 bu4 shi2 zhou1 su4 ， yin3 yu2 shou3 yang2 shan1 ， cai3 wei1 er2 shi2 zhi1 。 ji2 e4 qie3 si3 ， zuo4 ge1 ， qi2 ci2 yue1 ： “ deng1 bi3 xi1 shan1 xi1 ， cai3 qi2 wei1 yi3 。 yi3 bao4 yi4 bao4 xi1 ， bu4 zhi1 qi2 fei1 yi3 。 shen2 nong2 、 yu2 、 xia4 hu1 yan1 mei2 xi1 ， wo3 an1 shi4 gui1 yi3 ？ yu2 jie1 cu2 xi1 ， ming4 zhi1 shuai1 yi3 。 ” sui4 e4 si3 yu2 shou3 yang2 shan1 。 you2 ci3 guan1 zhi1 ， yuan4 xie2 fei1 xie2 ？   huo4 yue1 ： “ tian1 dao4 wu2 qin1 ， chang2 yu3 shan4 ren2 。 ” ruo4 bo2 yi2 、 shu1 qi2 ， ke3 wei4 shan4 ren2 zhe3 fei1 xie2 ？ ji1 ren2 jie2 xing2 ， ru2 ci3 er2 e4 si3 。 qie3 qi1 shi2 zi3 zhi1 tu2 ， zhong4 ni2 du2 jian4 yan2 yuan1 wei4 hao4 xue2 。 ran2 hui2 ye3 lü3 kong1 ， zao1 kang1 bu2 yan4 ， er2 zu2 zao3 yao1 。 tian1 zhi1 bao4 shi1 shan4 ren2 ， qi2 he2 ru2 zai1 ？ dao4 zhi2 ri4 sha1 bu4 gu1 ， gan1 ren2 zhi1 rou4 ， bao4 li4 zi4 sui1 ， ju4 dang3 shu4 qian1 ren2 ， heng2 xing2 tian1 xia4 ， jing4 yi3 shou4 zhong1 ， shi4 zun1 he2 de2 zai1 ？ ci3 qi2 you2 da4 zhang1 ming2 jiao4 zhu4 zhe3 ye3 。 ruo4 zhi4 jin4 shi4 ， cao1 xing2 bu4 gui3 ， zhuan1 fan4 ji4 hui4 ， er2 zhong1 shen1 yi4 le4 ， fu4 hou4 lei4 shi4 bu4 jue2 。 huo4 ze2 di4 er2 dao3 zhi1 ， shi2 ran2 hou4 chu1 yan2 ， xing2 bu4 you2 jing4 ， fei1 gong1 zheng4 bu4 fa1 fen4 ， er2 yu4 huo4 zai1 zhe3 ， bu4 ke3 sheng4 shu3 ye3 。 yu2 shen4 huo4 yan1 ， tang3 suo3 wei4 tian1 dao4 ， shi4 xie2 fei1 xie2 ？
- zi3 yue1 ： “ dao4 bu4 tong2 ， bu4 xiang1 wei2 mou2 。 ” yi4 ge4 cong2 qi2 zhi4 ye3 。 gu4 yue1 ： “ fu4 gui4 ru2 ke3 qiu2 ， sui1 zhi2 bian1 zhi1 shi4 ， wu2 yi4 wei4 zhi1 。 ru2 bu4 ke3 qiu2 ， cong2 wu2 suo3 hao3 。 ” “ sui4 han2 ， ran2 hou4 zhi1 song1 bai3 zhi1 hou4 diao1 。 ” ju3 shi4 hun2 zhuo2 ， qing1 shi4 nai3 jian4 。 qi3 yi3 qi2 zhong4 ruo4 bi3 ， qi2 qing1 ruo4 ci3 zai1 ？ “ jun1 zi3 ji2 mei2 shi4 er2 ming2 bu4 cheng1 yan1 。 ” jia3 zi3 yue1 ： “ tan1 fu1 xun4 cai2 ， lie4 shi4 xun4 ming2 ， kua1 zhe3 si3 quan2 ， zhong4 shu4 feng2 sheng1 。 ” tong2 ming2 xiang1 zhao4 ， tong2 lei4 xiang1 qiu2 。 “ yun2 cong2 long2 ， feng1 cong2 hu3 ， sheng4 ren2 zuo4 er2 wan4 wu4 du3 。 ” bo2 yi2 、 shu1 qi2 sui1 xian2 ， de2 fu1 zi3 er2 ming2 yi4 zhang1 ； yan2 yuan1 sui1 du3 xue2 ， fu4 ji4 wei3 er2 xing2 yi4 xian3 。 yan2 xue2 zhi1 shi4 ， qu1 she4 you3 shi2 ， ruo4 ci3 lei4 ming2 yan1 mie4 er2 bu4 cheng1 ， bei1 fu1 。 lü2 xiang4 zhi1 ren2 ， yu4 di3 xing2 li4 ming2 zhe3 ， fei1 fu4 qing1 yun2 zhi1 shi4 ， e4 neng2 shi1 yu2 hou4 shi4 zai1 ！

## 注释

## 译文

## 赏析
