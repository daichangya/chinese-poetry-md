---
id: ma-qian-hua-ji-lie-zhuan
title: 滑稽列传
titlePinyin: hua2 ji1 lie4 zhuan4
titleSlug: hua-ji-lie-zhuan
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 孔子曰：“六艺于治一也。《礼》以节人，《乐》以发和，《书》以道事，《诗》以达意，《易》以神化，《春秋》以义。”太史公曰：“天道恢恢，岂不大哉！谈言微中，亦可以解纷。
- 淳于髡者，齐之赘婿也。长不满七尺，滑稽多辩，数使诸侯，未尝屈辱。齐威王之时喜隐，好为淫乐长夜之饮，沉湎不治，委政卿大夫。百官荒乱，诸侯并侵，国且危亡，在于旦暮，左右莫敢谏。淳于髡说之以隐曰：“国中有大鸟，止王之庭，三年不蜚又不呜，王知此鸟何也？”王曰：“此鸟不飞则已，一飞冲天；不鸣则已，一鸣惊人。”于是乃朝诸县令长七十二人，赏一人，诛一人，奋兵而出。诸侯振惊，皆还齐侵地。威行三十六年。语在《田完世家》中。
- 威王八年，楚人发兵加齐。齐王使淳于髡之赵请救兵，赍金百斤，车马十驷。淳于髡仰天大笑，冠缨索绝。王曰：“先生少之乎？”髡曰：“何敢！”王曰：“笑岂有说乎？”髡曰：“今者臣从东方来，见道旁有禳田者，操一豚蹄，酒一盂，祝曰：‘瓯窭满篝，污邪满车，五谷蕃熟，穰穰满家。’臣见其所持者狭而所欲者奢，故笑之。”于是齐威王乃益赍黄金千溢，白璧十双，车马百驷。髡辞而行，至赵。赵王与之精兵十万，革车千乘。楚闻之，夜引兵而去。
- 威王大悦，置酒后宫，召髡赐之酒。问曰：“先生能饮几何而醉？”对曰：“臣饮一斗亦醉，一石亦醉。”威王曰：“先生饮一斗而醉，恶能饮一石哉！其说可得闻乎？”髡曰：“赐酒大王之前，执法在傍，御史在后，髡恐惧俯伏而饮，不过一斗径醉矣。若亲有严客，髡帣鞲鞠，侍酒于前，时赐余沥，奉觞上寿，数起，饮不过二斗径醉矣。若朋友交游，久不相见，卒然相覩，欢然道故，私情相语，饮可五六斗径醉矣。若乃州闾之会，男女杂坐，行酒稽留，六博投壶，相引为曹，握手无罚，目眙不禁，前有堕珥，后有遗簪，髡窃乐此，饮可八斗而醉二三。日暮酒阑，合尊促坐，男女同席，履舄交错，杯盘狼藉，堂上烛灭，主人留髡而送客。罗襦襟解，微闻芗泽，当此之时，髡心最欢，能饮一石。故曰酒极则乱，乐极则悲，万事尽然。”言不可极，极之而衰，以讽谏焉。齐王曰：“善。”乃罢长夜之饮，以髡为诸侯主客。宗室置酒，髡尝在侧。

## 拼音
- kong3 zi3 yue1 ： “ liu4 yi4 yu2 zhi4 yi1 ye3 。 《 li3 》 yi3 jie2 ren2 ， 《 le4 》 yi3 fa1 he2 ， 《 shu1 》 yi3 dao4 shi4 ， 《 shi1 》 yi3 da2 yi4 ， 《 yi4 》 yi3 shen2 hua4 ， 《 chun1 qiu1 》 yi3 yi4 。 ” tai4 shi3 gong1 yue1 ： “ tian1 dao4 hui1 hui1 ， qi3 bu2 da4 zai1 ！ tan2 yan2 wei1 zhong4 ， yi4 ke3 yi3 jie3 fen1 。
- chun2 yu2 kun1 zhe3 ， qi2 zhi1 zhui4 xu4 ye3 。 chang2 bu4 man3 qi1 chi3 ， hua2 ji1 duo1 bian4 ， shu4 shi3 zhu1 hou2 ， wei4 chang2 qu1 ru3 。 qi2 wei1 wang2 zhi1 shi2 xi3 yin3 ， hao3 wei4 yin2 le4 chang2 ye4 zhi1 yin3 ， chen2 mian3 bu2 zhi4 ， wei3 zheng4 qing1 dai4 fu0 。 bai3 guan1 huang1 luan4 ， zhu1 hou2 bing4 qin1 ， guo2 qie3 wei1 wang2 ， zai4 yu2 dan4 mu4 ， zuo3 you4 mo4 gan3 jian4 。 chun2 yu2 kun1 shuo1 zhi1 yi3 yin3 yue1 ： “ guo2 zhong1 you3 da4 niao3 ， zhi3 wang2 zhi1 ting2 ， san1 nian2 bu4 fei1 you4 bu4 wu1 ， wang2 zhi1 ci3 niao3 he2 ye3 ？ ” wang2 yue1 ： “ ci3 niao3 bu4 fei1 ze2 yi3 ， yi4 fei1 chong1 tian1 ； bu4 ming2 ze2 yi3 ， yi4 ming2 jing1 ren2 。 ” yu2 shi4 nai3 chao2 zhu1 xian4 ling4 chang2 qi1 shi2 er4 ren2 ， shang3 yi4 ren2 ， zhu1 yi4 ren2 ， fen4 bing1 er2 chu1 。 zhu1 hou2 zhen4 jing1 ， jie1 hai2 qi2 qin1 di4 。 wei1 xing2 san1 shi2 liu4 nian2 。 yu3 zai4 《 tian2 wan2 shi4 jia1 》 zhong1 。
- wei1 wang2 ba0 nian2 ， chu3 ren2 fa1 bing1 jia1 qi2 。 qi2 wang2 shi3 chun2 yu2 kun1 zhi1 zhao4 qing3 jiu4 bing1 ， ji1 jin1 bai3 jin1 ， che1 ma3 shi2 si4 。 chun2 yu2 kun1 yang3 tian1 da4 xiao4 ， guan1 ying1 suo3 jue2 。 wang2 yue1 ： “ xian1 sheng1 shao3 zhi1 hu1 ？ ” kun1 yue1 ： “ he2 gan3 ！ ” wang2 yue1 ： “ xiao4 qi3 you3 shuo1 hu1 ？ ” kun1 yue1 ： “ jin1 zhe3 chen2 cong2 dong1 fang1 lai2 ， jian4 dao4 pang2 you3 rang2 tian2 zhe3 ， cao1 yi4 tun2 ti2 ， jiu3 yi4 yu2 ， zhu4 yue1 ： ‘ ou1 ju4 man3 gou1 ， wu1 xie2 man3 che1 ， wu3 gu3 fan1 shu2 ， rang2 rang2 man3 jia1 。 ’ chen2 jian4 qi2 suo3 chi2 zhe3 xia2 er2 suo3 yu4 zhe3 she1 ， gu4 xiao4 zhi1 。 ” yu2 shi4 qi2 wei1 wang2 nai3 yi4 ji1 huang2 jin1 qian1 yi4 ， bai2 bi4 shi2 shuang1 ， che1 ma3 bai3 si4 。 kun1 ci2 er2 xing2 ， zhi4 zhao4 。 zhao4 wang2 yu3 zhi1 jing1 bing1 shi2 wan4 ， ge2 che1 qian1 cheng2 。 chu3 wen2 zhi1 ， ye4 yin3 bing1 er2 qu4 。
- wei1 wang2 da4 yue4 ， zhi4 jiu3 hou4 gong1 ， zhao4 kun1 ci4 zhi1 jiu3 。 wen4 yue1 ： “ xian1 sheng1 neng2 yin3 ji3 he2 er2 zui4 ？ ” dui4 yue1 ： “ chen2 yin3 yi4 dou3 yi4 zui4 ， yi4 shi2 yi4 zui4 。 ” wei1 wang2 yue1 ： “ xian1 sheng1 yin3 yi4 dou3 er2 zui4 ， e4 neng2 yin3 yi4 shi2 zai1 ！ qi2 shuo1 ke3 de2 wen2 hu1 ？ ” kun1 yue1 ： “ ci4 jiu3 da4 wang2 zhi1 qian2 ， zhi2 fa3 zai4 bang4 ， yu4 shi3 zai4 hou4 ， kun1 kong3 ju4 fu3 fu2 er2 yin3 ， bu2 guo4 yi4 dou3 jing4 zui4 yi3 。 ruo4 qin1 you3 yan2 ke4 ， kun1 juan3 gou1 ju1  ， shi4 jiu3 yu2 qian2 ， shi2 ci4 yu2 li4 ， feng4 shang1 shang4 shou4 ， shu4 qi3 ， yin3 bu2 guo4 er4 dou3 jing4 zui4 yi3 。 ruo4 peng2 you3 jiao1 you2 ， jiu3 bu4 xiang1 jian4 ， zu2 ran2 xiang1 du3 ， huan1 ran2 dao4 gu4 ， si1 qing2 xiang1 yu3 ， yin3 ke3 wu3 liu4 dou3 jing4 zui4 yi3 。 ruo4 nai3 zhou1 lü2 zhi1 hui4 ， nan2 nü3 za2 zuo4 ， xing2 jiu3 ji1 liu2 ， liu4 bo2 tou2 hu2 ， xiang1 yin3 wei4 cao2 ， wo4 shou3 wu2 fa2 ， mu4 yi2 bu4 jin1 ， qian2 you3 duo4 er3 ， hou4 you3 yi2 zan1 ， kun1 qie4 le4 ci3 ， yin3 ke3 ba1 dou3 er2 zui4 er4 san1 。 ri4 mu4 jiu3 lan2 ， he2 zun1 cu4 zuo4 ， nan2 nü3 tong2 xi2 ， lü3 xi4 jiao1 cuo4 ， bei1 pan2 lang2 ji2 ， tang2 shang4 zhu2 mie4 ， zhu3 ren2 liu2 kun1 er2 song4 ke4 。 luo2 ru2 jin1 jie3 ， wei1 wen2 xiang1 ze2 ， dang1 ci3 zhi1 shi2 ， kun1 xin1 zui4 huan1 ， neng2 yin3 yi4 shi2 。 gu4 yue1 jiu3 ji2 ze2 luan4 ， le4 ji2 ze2 bei1 ， wan4 shi4 jin4 ran2 。 ” yan2 bu4 ke3 ji2 ， ji2 zhi1 er2 shuai1 ， yi3 feng3 jian4 yan1 。 qi2 wang2 yue1 ： “ shan4 。 ” nai3 ba4 chang2 ye4 zhi1 yin3 ， yi3 kun1 wei4 zhu1 hou2 zhu3 ke4 。 zong1 shi4 zhi4 jiu3 ， kun1 chang2 zai4 ce4 。

## 注释

## 译文

## 赏析
