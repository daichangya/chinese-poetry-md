---
id: ma-qian-qin-chu-zhi-ji-yue-biao
title: 秦楚之际月表
titlePinyin: qin2 chu3 zhi1 ji4 yue4 biao3
titleSlug: qin-chu-zhi-ji-yue-biao
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 太史公读秦楚之际，曰：初作难，发于陈涉；虐戾灭秦自项氏；拨乱诛暴，平定海内，卒践帝祚，成于汉家。五年之间，号令三嬗，自生民以来，未始有受命若斯之亟也！
- 昔虞、夏之兴，积善累功数十年，德洽百姓，摄行政事，考之于天，然后在位。汤、武之王，乃由契、后稷，修仁行义十余世，不期而会孟津八百诸侯，犹以为未可，其后乃放弑。秦起襄公，章于文、缪，献、孝之后，稍以蚕食六国，百有余载，至始皇乃能并冠带之伦。以德若彼，用力如此，盖一统若斯之难也！
- 秦既称帝，患兵革不休，以有诸侯也，于是无尺土之封，堕坏名城，销锋镝，锄豪杰，维万世之安。然王迹之兴，起于闾巷，合从讨伐，轶于三代。乡秦之禁，适足以资贤者为驱除难耳，故奋发其所为天下雄，安在无土不王？此乃传之所谓大圣乎？岂非天哉？岂非天哉？非大圣孰能当此受命而帝者乎？

## 拼音
- tai4 shi3 gong1 du2 qin2 chu3 zhi1 ji4 ， yue1 ： chu1 zuo4 nan2 ， fa1 yu2 chen2 she4 ； nüe4 li4 mie4 qin2 zi4 xiang4 shi4 ； bo1 luan4 zhu1 bao4 ， ping2 ding4 hai3 nei4 ， zu2 jian4 di4 zuo4 ， cheng2 yu2 han4 jia1 。 wu3 nian2 zhi1 jian1 ， hao4 ling4 san1 shan4 ， zi4 sheng1 min2 yi3 lai2 ， wei4 shi3 you3 shou4 ming4 ruo4 si1 zhi1 ji2 ye3 ！
- xi1 yu2 、 xia4 zhi1 xing1 ， ji1 shan4 lei4 gong1 shu4 shi2 nian2 ， de2 qia4 bai3 xing4 ， she4 xing2 zheng4 shi4 ， kao3 zhi1 yu2 tian1 ， ran2 hou4 zai4 wei4 。 tang1 、 wu3 zhi1 wang2 ， nai3 you2 qi4 、 hou4 ji4 ， xiu1 ren2 xing2 yi4 shi2 yu2 shi4 ， bu4 qi1 er2 hui4 meng4 jin1 ba1 bai3 zhu1 hou2 ， you2 yi3 wei2 wei4 ke3 ， qi2 hou4 nai3 fang4 shi4 。 qin2 qi3 xiang1 gong1 ， zhang1 yu2 wen2 、 miu4 ， xian4 、 xiao4 zhi1 hou4 ， shao1 yi3 can2 shi2 liu4 guo2 ， bai3 you3 yu2 zai3 ， zhi4 shi3 huang2 nai3 neng2 bing4 guan1 dai4 zhi1 lun2 。 yi3 de2 ruo4 bi3 ， yong4 li4 ru2 ci3 ， gai4 yi4 tong3 ruo4 si1 zhi1 nan2 ye3 ！
- qin2 ji4 cheng1 di4 ， huan4 bing1 ge2 bu4 xiu1 ， yi3 you3 zhu1 hou2 ye3 ， yu2 shi4 wu2 chi3 tu3 zhi1 feng1 ， duo4 huai4 ming2 cheng2 ， xiao1 feng1 di2 ， chu2 hao2 jie2 ， wei2 wan4 shi4 zhi1 an1 。 ran2 wang2 ji4 zhi1 xing1 ， qi3 yu2 lü2 xiang4 ， he2 cong2 tao3 fa2 ， yi4 yu2 san1 dai4 。 xiang1 qin2 zhi1 jin4 ， shi4 zu2 yi3 zi1 xian2 zhe3 wei4 qu1 chu2 nan2 er3 ， gu4 fen4 fa1 qi2 suo3 wei4 tian1 xia4 xiong2 ， an1 zai4 wu2 tu3 bu4 wang2 ？ ci3 nai3 chuan2 zhi1 suo3 wei4 da4 sheng4 hu1 ？ qi3 fei1 tian1 zai1 ？ qi3 fei1 tian1 zai1 ？ fei1 da4 sheng4 shu2 neng2 dang1 ci3 shou4 ming4 er2 di4 zhe3 hu1 ？

## 注释

## 译文

## 赏析
