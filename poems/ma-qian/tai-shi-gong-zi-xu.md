---
id: ma-qian-tai-shi-gong-zi-xu
title: 太史公自序
titlePinyin: tai4 shi3 gong1 zi4 xu4
titleSlug: tai-shi-gong-zi-xu
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 太史公曰：“先人有言：‘自周公卒五百岁而有孔子。孔子卒后至于今五百岁，有能绍明世、正《易传》，继《春秋》、本《诗》、《书》、《礼》、《乐》之际？’”意在斯乎！意在斯乎！小子何敢让焉！
- 上大夫壶遂曰：“昔孔子何为而作《春秋》哉”？太史公曰：“余闻董生曰：‘周道衰废，孔子为鲁司寇，诸侯害子，大夫雍之。孔子知言之不用，道之不行也，是非二百四十二年之中，以为天下仪表，贬天子，退诸侯，讨大夫，以达王事而已矣。’子曰：‘我欲载之空言，不如见之于行事之深切著明也。’夫《春秋》，上明三王之道，下辨人事之纪，别嫌疑，明是非，定犹豫，善善恶恶，贤贤贱不肖，存亡国，继绝世，补弊起废，王道之大者也。《易》著天地、阴阳、四时、五行，故长于变；《礼》经纪人伦，故长于行；《书》记先王之事，故长于政；《诗》记山川、溪谷、禽兽、草木、牝牡、雌雄，故长于风；《乐》乐所以立，故长于和；《春秋》辨是非，故长于治人。是故《礼》以节人，《乐》以发和，《书》以道事，《诗》以达意，《易》以道化，《春秋》以道义。拨乱世反之正，莫近于《春秋》。《春秋》文成数万，其指数千。万物之散聚皆在《春秋》。《春秋》之中，弑君三十六，亡国五十二，诸侯奔走不得保其社稷者不可胜数。察其所以，皆失其本已。故《易》曰‘失之毫厘，差之千里。’故曰‘臣弑君，子弑父，非一旦一夕之故也，其渐久矣’。故有国者不可以不知《春秋》，前有谗而弗见，后有贼而不知。为人臣者不可以不知《春秋》，守经事而不知其宜，遭变事而不知其权。为人君父而不通于《春秋》之义者，必蒙首恶之名。为人臣子而不通于《春秋》之义者，必陷篡弑之诛，死罪之名。其实皆以为善，为之不知其义，被之空言而不敢辞。夫不通礼义之旨，至于君不君，臣不臣，父不父，子不子。夫君不君则犯，臣不臣则诛，父不父则无道，子不子则不孝。此四行者，天下之大过也。以天下之大过予之，则受而弗敢辞。故《春秋》者，礼义之大宗也。夫礼禁未然之前，法施已然之后；法之所为用者易见，而礼之所为禁者难知。”
- 壶遂曰：“孔子之时，上无明君，下不得任用，故作《春秋》，垂空文以断礼义，当一王之法。今夫子上遇明天子，下得守职，万事既具，咸各序其宜，夫子所论，欲以何明？”
- 太史公曰：“唯唯，否否，不然。余闻之先人曰：‘伏羲至纯厚，作《易》八卦。尧舜之盛，《尚书》载之，礼乐作焉。汤武之隆，诗人歌之。《春秋》采善贬恶，推三代之德，褒周室，非独刺讥而已也。’汉兴以来，至明天子，获符瑞，封禅，改正朔，易服色，受命於穆清，泽流罔极，海外殊俗，重译款塞，请来献见者不可胜道。臣下百官力诵圣德，犹不能宣尽其意。且士贤能而不用，有国者之耻；主上明圣而德不布闻，有司之过也。且余尝掌其官，废明圣盛德不载，灭功臣世家贤大夫之业不述，堕先人所言，罪莫大焉。余所谓述故事，整齐其世传，非所谓作也，而君比之于《春秋》，谬矣。”
- 于是论次其文。七年而太史公遭李陵之祸，幽于缧绁。乃喟然而叹曰：“是余之罪也夫。是余之罪也夫！身毁不用矣！”退而深惟曰：“夫《诗》、《书》隐约者，欲遂其志之思也。昔西伯拘羑里，演《周易》；孔子厄陈、蔡，作《春秋》；屈原放逐，著《离骚》；左丘失明，厥有《国语》；孙子膑脚，而论兵法；不韦迁蜀，世传《吕览》；韩非囚秦，《说难》、《孤愤》；《诗》三百篇，大抵贤圣发愤之所为作也。此人皆意有所郁结，不得通其道也，故述往事，思来者。”于是卒述陶唐以来，至于麟止，自黄帝始。

## 拼音
- tai4 shi3 gong1 yue1 ： “ xian1 ren2 you3 yan2 ： ‘ zi4 zhou1 gong1 zu2 wu3 bai3 sui4 er2 you3 kong3 zi3 。 kong3 zi3 zu2 hou4 zhi4 yu2 jin1 wu3 bai3 sui4 ， you3 neng2 shao4 ming2 shi4 、 zheng4 《 yi4 zhuan4 》 ， ji4 《 chun1 qiu1 》 、 ben3 《 shi1 》 、 《 shu1 》 、 《 li3 》 、 《 le4 》 zhi1 ji4 ？ ’ ” yi4 zai4 si1 hu1 ！ yi4 zai4 si1 hu1 ！ xiao3 zi0 he2 gan3 rang4 yan1 ！
- shang4 dai4 fu0 hu2 sui4 yue1 ： “ xi1 kong3 zi3 he2 wei4 er2 zuo4 《 chun1 qiu1 》 zai1 ” ？ tai4 shi3 gong1 yue1 ： “ yu2 wen2 dong3 sheng1 yue1 ： ‘ zhou1 dao4 shuai1 fei4 ， kong3 zi3 wei4 lu3 si1 kou4 ， zhu1 hou2 hai4 zi3 ， dai4 fu0 yong1 zhi1 。 kong3 zi3 zhi1 yan2 zhi1 bu2 yong4 ， dao4 zhi1 bu4 xing2 ye3 ， shi4 fei1 er4 bai3 si4 shi2 er4 nian2 zhi1 zhong1 ， yi3 wei2 tian1 xia4 yi2 biao3 ， bian3 tian1 zi3 ， tui4 zhu1 hou2 ， tao3 dai4 fu0 ， yi3 da2 wang2 shi4 er2 yi3 yi3 。 ’ zi3 yue1 ： ‘ wo3 yu4 zai3 zhi1 kong1 yan2 ， bu4 ru2 jian4 zhi1 yu2 xing2 shi4 zhi1 shen1 qie4 zhu4 ming2 ye3 。 ’ fu1 《 chun1 qiu1 》 ， shang4 ming2 san1 wang2 zhi1 dao4 ， xia4 bian4 ren2 shi4 zhi1 ji4 ， bie2 xian2 yi2 ， ming2 shi4 fei1 ， ding4 you2 yu4 ， shan4 shan4 wu4 e4 ， xian2 xian2 jian4 bu2 xiao4 ， cun2 wang2 guo2 ， ji4 jue2 shi4 ， bu3 bi4 qi3 fei4 ， wang2 dao4 zhi1 da4 zhe3 ye3 。 《 yi4 》 zhu4 tian1 di4 、 yin1 yang2 、 si4 shi2 、 wu3 hang2 ， gu4 chang2 yu2 bian4 ； 《 li3 》 jing1 ji4 ren2 lun2 ， gu4 chang2 yu2 xing2 ； 《 shu1 》 ji4 xian1 wang2 zhi1 shi4 ， gu4 chang2 yu2 zheng4 ； 《 shi1 》 ji4 shan1 chuan1 、 xi1 gu3 、 qin2 shou4 、 cao3 mu4 、 pin4 mu3 、 ci2 xiong2 ， gu4 chang2 yu2 feng1 ； 《 le4 》 le4 suo3 yi3 li4 ， gu4 chang2 yu2 he2 ； 《 chun1 qiu1 》 bian4 shi4 fei1 ， gu4 chang2 yu2 zhi4 ren2 。 shi4 gu4 《 li3 》 yi3 jie2 ren2 ， 《 le4 》 yi3 fa1 he2 ， 《 shu1 》 yi3 dao4 shi4 ， 《 shi1 》 yi3 da2 yi4 ， 《 yi4 》 yi3 dao4 hua4 ， 《 chun1 qiu1 》 yi3 dao4 yi4 。 bo1 luan4 shi4 fan3 zhi1 zheng4 ， mo4 jin4 yu2 《 chun1 qiu1 》 。 《 chun1 qiu1 》 wen2 cheng2 shu4 wan4 ， qi2 zhi3 shu4 qian1 。 wan4 wu4 zhi1 san4 ju4 jie1 zai4 《 chun1 qiu1 》 。 《 chun1 qiu1 》 zhi1 zhong1 ， shi4 jun1 san1 shi2 liu4 ， wang2 guo2 wu3 shi2 er4 ， zhu1 hou2 ben1 zou3 bu4 de2 bao3 qi2 she4 ji4 zhe3 bu4 ke3 sheng4 shu3 。 cha2 qi2 suo3 yi3 ， jie1 shi1 qi2 ben3 yi3 。 gu4 《 yi4 》 yue1 ‘ shi1 zhi1 hao2 li2 ， cha4 zhi1 qian1 li3 。 ’ gu4 yue1 ‘ chen2 shi4 jun1 ， zi3 shi4 fu4 ， fei1 yi2 dan4 yi4 xi1 zhi1 gu4 ye3 ， qi2 jian4 jiu3 yi3 ’ 。 gu4 you3 guo2 zhe3 bu4 ke3 yi3 bu4 zhi1 《 chun1 qiu1 》 ， qian2 you3 chan2 er2 fu2 jian4 ， hou4 you3 zei2 er2 bu4 zhi1 。 wei4 ren2 chen2 zhe3 bu4 ke3 yi3 bu4 zhi1 《 chun1 qiu1 》 ， shou3 jing1 shi4 er2 bu4 zhi1 qi2 yi2 ， zao1 bian4 shi4 er2 bu4 zhi1 qi2 quan2 。 wei4 ren2 jun1 fu4 er2 bu4 tong1 yu2 《 chun1 qiu1 》 zhi1 yi4 zhe3 ， bi4 meng2 shou3 e4 zhi1 ming2 。 wei4 ren2 chen2 zi3 er2 bu4 tong1 yu2 《 chun1 qiu1 》 zhi1 yi4 zhe3 ， bi4 xian4 cuan4 shi4 zhi1 zhu1 ， si3 zui4 zhi1 ming2 。 qi2 shi2 jie1 yi3 wei2 shan4 ， wei4 zhi1 bu4 zhi1 qi2 yi4 ， bei4 zhi1 kong1 yan2 er2 bu4 gan3 ci2 。 fu1 bu4 tong1 li3 yi4 zhi1 zhi3 ， zhi4 yu2 jun1 bu0 jun1 ， chen2 bu0 chen2 ， fu4 bu0 fu4 ， zi3 bu0 zi3 。 fu1 jun1 bu0 jun1 ze2 fan4 ， chen2 bu0 chen2 ze2 zhu1 ， fu4 bu0 fu4 ze2 wu2 dao4 ， zi3 bu0 zi3 ze2 bu2 xiao4 。 ci3 si4 hang2 zhe3 ， tian1 xia4 zhi1 da4 guo4 ye3 。 yi3 tian1 xia4 zhi1 da4 guo4 yu3 zhi1 ， ze2 shou4 er2 fu2 gan3 ci2 。 gu4 《 chun1 qiu1 》 zhe3 ， li3 yi4 zhi1 da4 zong1 ye3 。 fu1 li3 jin4 wei4 ran2 zhi1 qian2 ， fa3 shi1 yi3 ran2 zhi1 hou4 ； fa3 zhi1 suo3 wei4 yong4 zhe3 yi4 jian4 ， er2 li3 zhi1 suo3 wei4 jin4 zhe3 nan2 zhi1 。 ”
- hu2 sui4 yue1 ： “ kong3 zi3 zhi1 shi2 ， shang4 wu2 ming2 jun1 ， xia4 bu4 de2 ren4 yong4 ， gu4 zuo4 《 chun1 qiu1 》 ， chui2 kong1 wen2 yi3 duan4 li3 yi4 ， dang1 yi4 wang2 zhi1 fa3 。 jin1 fu1 zi3 shang4 yu4 ming2 tian1 zi3 ， xia4 de2 shou3 zhi2 ， wan4 shi4 ji4 ju4 ， xian2 ge4 xu4 qi2 yi2 ， fu1 zi3 suo3 lun4 ， yu4 yi3 he2 ming2 ？ ”
- tai4 shi3 gong1 yue1 ： “ wei2 wei2 ， fou3 fou3 ， bu4 ran2 。 yu2 wen2 zhi1 xian1 ren2 yue1 ： ‘ fu2 xi1 zhi4 chun2 hou4 ， zuo4 《 yi4 》 ba1 gua4 。 yao2 shun4 zhi1 sheng4 ， 《 shang4 shu1 》 zai3 zhi1 ， li3 yue4 zuo4 yan1 。 tang1 wu3 zhi1 long2 ， shi1 ren2 ge1 zhi1 。 《 chun1 qiu1 》 cai3 shan4 bian3 e4 ， tui1 san1 dai4 zhi1 de2 ， bao1 zhou1 shi4 ， fei1 du2 ci4 ji1 er2 yi3 ye3 。 ’ han4 xing1 yi3 lai2 ， zhi4 ming2 tian1 zi3 ， huo4 fu2 rui4 ， feng1 chan2 ， gai3 zheng4 shuo4 ， yi4 fu2 se4 ， shou4 ming4 wu1 mu4 qing1 ， ze2 liu2 wang3 ji2 ， hai3 wai4 shu1 su2 ， zhong4 yi4 kuan3 sai1 ， qing3 lai2 xian4 jian4 zhe3 bu4 ke3 sheng4 dao4 。 chen2 xia4 bai3 guan1 li4 song4 sheng4 de2 ， you2 bu4 neng2 xuan1 jin4 qi2 yi4 。 qie3 shi4 xian2 neng2 er2 bu2 yong4 ， you3 guo2 zhe3 zhi1 chi3 ； zhu3 shang4 ming2 sheng4 er2 de2 bu2 bu4 wen2 ， you3 si1 zhi1 guo4 ye3 。 qie3 yu2 chang2 zhang3 qi2 guan1 ， fei4 ming2 sheng4 sheng4 de2 bu4 zai3 ， mie4 gong1 chen2 shi4 jia1 xian2 dai4 fu0 zhi1 ye4 bu2 shu4 ， duo4 xian1 ren2 suo3 yan2 ， zui4 mo4 da4 yan1 。 yu2 suo3 wei4 shu4 gu4 shi4 ， zheng3 qi2 qi2 shi4 chuan2 ， fei1 suo3 wei4 zuo4 ye3 ， er2 jun1 bi3 zhi1 yu2 《 chun1 qiu1 》 ， miu4 yi3 。 ”
- yu2 shi4 lun4 ci4 qi2 wen2 。 qi1 nian2 er2 tai4 shi3 gong1 zao1 li3 ling2 zhi1 huo4 ， you1 yu2 lei2 xie4 。 nai3 kui4 ran2 er2 tan4 yue1 ： “ shi4 yu2 zhi1 zui4 ye3 fu1 。 shi4 yu2 zhi1 zui4 ye3 fu1 ！ shen1 hui3 bu2 yong4 yi3 ！ ” tui4 er2 shen1 wei2 yue1 ： “ fu1 《 shi1 》 、 《 shu1 》 yin3 yue1 zhe3 ， yu4 sui4 qi2 zhi4 zhi1 si1 ye3 。 xi1 xi1 bo2 ju1 you3 li3 ， yan3 《 zhou1 yi4 》 ； kong3 zi3 e4 chen2 、 cai4 ， zuo4 《 chun1 qiu1 》 ； qu1 yuan2 fang4 zhu2 ， zhu4 《 li2 sao1 》 ； zuo3 qiu1 shi1 ming2 ， jue2 you3 《 guo2 yu3 》 ； sun1 zi0 bin4 jiao3 ， er2 lun4 bing1 fa3 ； bu4 wei2 qian1 shu3 ， shi4 chuan2 《 lü3 lan3 》 ； han2 fei1 qiu2 qin2 ， 《 shuo1 nan2 》 、 《 gu1 fen4 》 ； 《 shi1 》 san1 bai3 pian1 ， da4 di3 xian2 sheng4 fa1 fen4 zhi1 suo3 wei4 zuo4 ye3 。 ci3 ren2 jie1 yi4 you3 suo3 yu4 jie2 ， bu4 de2 tong1 qi2 dao4 ye3 ， gu4 shu4 wang3 shi4 ， si1 lai2 zhe3 。 ” yu2 shi4 zu2 shu4 tao2 tang2 yi3 lai2 ， zhi4 yu2 lin2 zhi3 ， zi4 huang2 di4 shi3 。

## 注释

## 译文

## 赏析
