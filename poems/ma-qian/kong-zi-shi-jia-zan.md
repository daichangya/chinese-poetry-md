---
id: ma-qian-kong-zi-shi-jia-zan
title: 孔子世家赞
titlePinyin: kong3 zi3 shi4 jia1 zan4
titleSlug: kong-zi-shi-jia-zan
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 太史公曰：《诗》有之：“高山仰止，景行行止。”虽不能至，然心乡往之。余读孔氏书，想见其为人。适鲁，观仲尼庙堂车服礼器，诸生以时习礼其家，余祗回留之不能去云。天下君王至于贤人众矣，当时则荣，没则已焉。孔子布衣，传十余世，学者宗之。自天子王侯，中国言《六艺》者折中于夫子，可谓至圣矣！

## 拼音
- tai4 shi3 gong1 yue1 ： 《 shi1 》 you3 zhi1 ： “ gao1 shan1 yang3 zhi3 ， jing3 xing2 xing2 zhi3 。 ” sui1 bu4 neng2 zhi4 ， ran2 xin1 xiang1 wang3 zhi1 。 yu2 du2 kong3 shi4 shu1 ， xiang3 jian4 qi2 wei4 ren2 。 shi4 lu3 ， guan1 zhong4 ni2 miao4 tang2 che1 fu2 li3 qi4 ， zhu1 sheng1 yi3 shi2 xi2 li3 qi2 jia1 ， yu2 zhi1 hui2 liu2 zhi1 bu4 neng2 qu4 yun2 。 tian1 xia4 jun1 wang2 zhi4 yu2 xian2 ren2 zhong4 yi3 ， dang1 shi2 ze2 rong2 ， mei2 ze2 yi3 yan1 。 kong3 zi3 bu4 yi1 ， chuan2 shi2 yu2 shi4 ， xue2 zhe3 zong1 zhi1 。 zi4 tian1 zi3 wang2 hou2 ， zhong1 guo2 yan2 《 liu4 yi4 》 zhe3 zhe2 zhong1 yu2 fu1 zi3 ， ke3 wei4 zhi4 sheng4 yi3 ！

## 注释

## 译文

## 赏析
