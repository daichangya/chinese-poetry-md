---
id: ma-qian-ku-li-lie-zhuan-xu
title: 酷吏列传序
titlePinyin: ku4 li4 lie4 zhuan4 xu4
titleSlug: ku-li-lie-zhuan-xu
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 孔子曰：“导之以政，齐之以刑，民免而无耻。导之以德，齐之以礼，有耻且格。”老氏称：“上德不德，是以有德；下德不失德，是以无德。”“法令滋章，盗贼多有。”太史公曰：信哉是言也！法令者治之具，而非制治清浊之源也。昔天下之网尝密矣然奸伪萌起，其极也，上下相遁，至于不振当是之时，吏治若救火扬沸，非武健严酷，恶能胜其任而愉快乎！言道德者，溺其职矣。故曰“听讼，吾犹人也，必也使无讼乎。”“下士闻道大笑之”。非虚言也。汉兴，破觚而为圜，斫雕而为朴，网漏于吞舟之鱼，而吏治，不至于奸，黎民艾安。由是观之，在彼不在此。

## 拼音
- kong3 zi3 yue1 ： “ dao3 zhi1 yi3 zheng4 ， qi2 zhi1 yi3 xing2 ， min2 mian3 er2 wu2 chi3 。 dao3 zhi1 yi3 de2 ， qi2 zhi1 yi3 li3 ， you3 chi3 qie3 ge2 。 ” lao3 shi4 cheng1 ： “ shang4 de2 bu0 de2 ， shi4 yi3 you3 de2 ； xia4 de2 bu4 shi1 de2 ， shi4 yi3 wu2 de2 。 ” “ fa3 ling4 zi1 zhang1 ， dao4 zei2 duo1 you3 。 ” tai4 shi3 gong1 yue1 ： xin4 zai1 shi4 yan2 ye3 ！ fa3 ling4 zhe3 zhi4 zhi1 ju4 ， er2 fei1 zhi4 zhi4 qing1 zhuo2 zhi1 yuan2 ye3 。 xi1 tian1 xia4 zhi1 wang3 chang2 mi4 yi3 ran2 jian1 wei3 meng2 qi3 ， qi2 ji2 ye3 ， shang4 xia4 xiang1 dun4 ， zhi4 yu2 bu2 zhen4 dang1 shi4 zhi1 shi2 ， li4 zhi4 ruo4 jiu4 huo3 yang2 fei4 ， fei1 wu3 jian4 yan2 ku4 ， e4 neng2 sheng4 qi2 ren4 er2 yu2 kuai4 hu1 ！ yan2 dao4 de2 zhe3 ， ni4 qi2 zhi2 yi3 。 gu4 yue1 “ ting1 song4 ， wu2 you2 ren2 ye3 ， bi4 ye3 shi3 wu2 song4 hu1 。 ” “ xia4 shi4 wen2 dao4 da4 xiao4 zhi1 ” 。 fei1 xu1 yan2 ye3 。 han4 xing1 ， po4 gu1 er2 wei4 huan2 ， zhuo2 diao1 er2 wei4 pu3 ， wang3 lou4 yu2 tun1 zhou1 zhi1 yu2 ， er2 li4 zhi4 ， bu2 zhi4 yu2 jian1 ， li2 min2 ai4 an1 。 you2 shi4 guan1 zhi1 ， zai4 bi3 bu2 zai4 ci3 。

## 注释

## 译文

## 赏析
