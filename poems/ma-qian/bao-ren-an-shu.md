---
id: ma-qian-bao-ren-an-shu
title: 报任安书
titlePinyin: bao4 ren4 an1 shu1
titleSlug: bao-ren-an-shu
author: 马迁
authorPinyin: ma3 qian1
authorSlug: ma-qian
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷五・汉文
---
## 正文
- 太史公牛马走司马迁，再拜言。
- 少卿足下：曩者辱赐书，教以慎于接物，推贤进士为务，意气勤勤恳恳。若望仆不相师，而用流俗人之言，仆非敢如此也。仆虽罢驽，亦尝侧闻长者之遗风矣。顾自以为身残处秽，动而见尤，欲益反损，是以独郁悒而无谁语。谚曰：“谁为为之？孰令听之？”盖钟子期死，伯牙终身不复鼓琴。何则？士为知己者用，女为说己者容。若仆大质已亏缺矣，虽材怀随和，行若由夷，终不可以为荣，适足以发笑而自点耳。
- 书辞宜答，会东从上来，又迫贱事，相见日浅，卒卒无须臾之间，得竭指意。今少卿抱不测之罪，涉旬月，迫季冬，仆又薄从上雍，恐卒然不可为讳，是仆终已不得舒愤懑以晓左右，则长逝者魂魄私恨无穷。请略陈固陋。阙然久不报，幸勿为过。
- 仆闻之：修身者，智之符也；爱施者，仁之端也；取予者，义之表也；耻辱者，勇之决也；立名者，行之极也。士有此五者，然后可以托于世，列于君子之林矣。故祸莫憯于欲利，悲莫痛于伤心，行莫丑于辱先，诟莫大于宫刑。刑余之人，无所比数，非一世也，所从来远矣。昔卫灵公与雍渠同载，孔子适陈；商鞅因景监见，赵良寒心；同子参乘，袁丝变色：自古而耻之！夫以中材之人，事有关于宦竖，莫不伤气，而况于慷慨之士乎！如今朝廷虽乏人，奈何令刀锯之余，荐天下之豪俊哉！仆赖先人绪业，得待罪辇毂下，二十余年矣。所以自惟：上之，不能纳忠效信，有奇策材力之誉，自结明主；次之，又不能拾遗补阙，招贤进能，显岩穴之士；外之，不能备行伍，攻城野战，有斩将搴旗之功；下之，不能积日累劳，取尊官厚禄，以为宗族交游光宠。四者无一遂，苟合取容，无所短长之效，可见于此矣。乡者，仆亦尝厕下大夫之列，陪外廷末议。不以此时引维纲，尽思虑，今已亏形为扫除之隶，在阘茸之中，乃欲仰首伸眉，论列是非，不亦轻朝廷、羞当世之士邪？嗟乎！嗟乎！如仆尚何言哉！尚何言哉！
- 且事本末未易明也。仆少负不羁之才，长无乡曲之誉，主上幸以先人之故，使得奉薄伎，出入周卫之中。仆以为戴盆何以望天，故绝宾客之知，忘室家之业，日夜思竭其不肖之材力，务一心营职，以求亲媚于主上。而事乃有大谬不然者！
- 夫仆与李陵俱居门下，素非能相善也。趣舍异路，未尝衔杯酒，接殷勤之余欢。然仆观其为人，自守奇士，事亲孝，与士信，临财廉，取予义，分别有让，恭俭下人，常思奋不顾身，以徇国家之急。其素所蓄积也，仆以为有国士之风。夫人臣出万死不顾一生之计，赴公家之难，斯已奇矣。今举事一不当，而全躯保妻子之臣随而媒孽其短，仆诚私心痛之。且李陵提步卒不满五千，深践戎马之地，足历王庭，垂饵虎口，横挑强胡，仰亿万之师，与单于连战十有余日，所杀过当。虏救死扶伤不给，旃裘之君长咸震怖，乃悉征其左、右贤王，举引弓之民，一国共攻而围之。转斗千里，矢尽道穷，救兵不至，士卒死伤如积。然陵一呼劳军，士无不起，躬自流涕，沬血饮泣，更张空弮，冒白刃，北首争死敌者。陵未没时，使有来报，汉公卿王侯皆奉觞上寿。后数日，陵败书闻，主上为之食不甘味，听朝不怡。大臣忧惧，不知所出。仆窃不自料其卑贱，见主上惨凄怛悼，诚欲效其款款之愚，以为李陵素与士大夫绝甘分少，能得人之死力，虽古之名将，不能过也。身虽陷败，彼观其意，且欲得其当而报于汉。事已无可奈何，其所摧败，功亦足以暴于天下矣。仆怀欲陈之，而未有路，适会召问，即以此指，推言陵之功，欲以广主上之意，塞睚眦之辞。未能尽明，明主不晓，以为仆沮贰师，而为李陵游说，遂下于理。拳拳之忠，终不能自列。因为诬上，卒从吏议。家贫，货赂不足以自赎，交游莫救，左右亲近不为一言。身非木石，独与法吏为伍，深幽囹圄之中，谁可告愬者！此真少卿所亲见，仆行事岂不然乎？李陵既生降，𬯎其家声，而仆又佴之蚕室，重为天下观笑。悲夫！悲夫！事未易一二为俗人言也。
- 仆之先非有剖符丹书之功，文史星历，近乎卜祝之间，固主上所戏弄，倡优所畜，流俗之所轻也。假令仆伏法受诛，若九牛亡一毛，与蝼蚁何以异？而世又不与能死节者比，特以为智穷罪极，不能自免，卒就死耳。何也？素所自树立使然也。人固有一死，或重于泰山，或轻于鸿毛，用之所趋异也。太上不辱先，其次不辱身，其次不辱理色，其次不辱辞令，其次诎体受辱，其次易服受辱，其次关木索、被箠楚受辱，其次剔毛发、婴金铁受辱，其次毁肌肤、断肢体受辱，最下腐刑极矣！传曰“刑不上大夫。”此言士节不可不勉厉也。猛虎在深山，百兽震恐，及在槛阱之中，摇尾而求食，积威约之渐也。故士有画地为牢，势不可入；削木为吏，议不可对，定计于鲜也。今交手足，受木索，暴肌肤，受榜箠，幽于圜墙之中。当此之时，见狱吏则头抢地，视徒隶则心惕息。何者？积威约之势也。及以至是，言不辱者，所谓强颜耳，曷足贵乎！且西伯，伯也，拘于羑里；李斯，相也，具于五刑；淮阴，王也，受械于陈；彭越、张敖，南面称孤，系狱抵罪；绛侯诛诸吕，权倾五伯，囚于请室；魏其，大将也，衣赭衣，关三木；季布为朱家钳奴；灌夫受辱于居室。此人皆身至王侯将相，声闻邻国，及罪至罔加，不能引决自裁，在尘埃之中。古今一体，安在其不辱也？由此言之，勇怯，势也；强弱，形也。审矣，何足怪乎？夫人不能早自裁绳墨之外，以稍陵迟，至于鞭箠之间，乃欲引节，斯不亦远乎！古人所以重施刑于大夫者，殆为此也。
- 夫人情莫不贪生恶死，念父母，顾妻子，至激于义理者不然，乃有所不得已也。今仆不幸，早失父母，无兄弟之亲，独身孤立，少卿视仆于妻子何如哉？且勇者不必死节，怯夫慕义，何处不勉焉！仆虽怯懦，欲苟活，亦颇识去就之分矣，何至自沉溺缧绁之辱哉！且夫臧获婢妾，犹能引决，况仆之不得已乎？所以隐忍苟活，幽于粪土之中而不辞者，恨私心有所不尽，鄙陋没世，而文采不表于后也。
- 古者富贵而名摩灭，不可胜记，唯倜傥非常之人称焉。盖文王拘而演《周易》；仲尼厄而作《春秋》；屈原放逐，乃赋《离骚》；左丘失明，厥有《国语》；孙子膑脚，《兵法》修列；不韦迁蜀，世传《吕览》；韩非囚秦，《说难》《孤愤》；《诗》三百篇，大底圣贤发愤之所为作也。此人皆意有所郁结，不得通其道，故述往事、思来者。乃如左丘无目，孙子断足，终不可用，退而论书策，以舒其愤，思垂空文以自见。
- 仆窃不逊，近自托于无能之辞，网罗天下放失旧闻，略考其行事，综其终始，稽其成败兴坏之纪，上计轩辕，下至于兹，为十表，本纪十二，书八章，世家三十，列传七十，凡百三十篇。亦欲以究天人之际，通古今之变，成一家之言。草创未就，会遭此祸，惜其不成，是以就极刑而无愠色。仆诚以著此书，藏之名山，传之其人，通邑大都，则仆偿前辱之责，虽万被戮，岂有悔哉！然此可为智者道，难为俗人言也！
- 且负下未易居，下流多谤议。仆以口语遇遭此祸，重为乡党所笑，以污辱先人，亦何面目复上父母之丘墓乎？虽累百世，垢弥甚耳！是以肠一日而九回，居则忽忽若有所亡，出则不知其所往。每念斯耻，汗未尝不发背沾衣也！身直为闺阁之臣，宁得自引深藏于岩穴邪？故且从俗浮沉，与时俯仰，以通其狂惑。今少卿乃教以推贤进士，无乃与仆私心剌谬乎？今虽欲自雕琢，曼辞以自饰，无益，于俗不信，适足取辱耳。要之，死日然后是非乃定。书不能悉意，故略陈固陋。谨再拜。

## 拼音
- tai4 shi3 gong1 niu2 ma3 zou3 si1 ma3 qian1 ， zai4 bai4 yan2 。
- shao3 qing1 zu2 xia4 ： nang3 zhe3 ru3 ci4 shu1 ， jiao4 yi3 shen4 yu2 jie1 wu4 ， tui1 xian2 jin4 shi4 wei4 wu4 ， yi4 qi4 qin2 qin2 ken3 ken3 。 ruo4 wang4 pu2 bu4 xiang1 shi1 ， er2 yong4 liu2 su2 ren2 zhi1 yan2 ， pu2 fei1 gan3 ru2 ci3 ye3 。 pu2 sui1 ba4 nu2 ， yi4 chang2 ce4 wen2 chang2 zhe3 zhi1 yi2 feng1 yi3 。 gu4 zi4 yi3 wei2 shen1 can2 chu4 hui4 ， dong4 er2 jian4 you2 ， yu4 yi4 fan3 sun3 ， shi4 yi3 du2 yu4 yi4 er2 wu2 shui2 yu3 。 yan4 yue1 ： “ shui2 wei4 wei4 zhi1 ？ shu2 ling4 ting1 zhi1 ？ ” gai4 zhong1 zi3 qi1 si3 ， bo2 ya2 zhong1 shen1 bu2 fu4 gu3 qin2 。 he2 ze2 ？ shi4 wei4 zhi1 ji3 zhe3 yong4 ， nü3 wei4 shuo1 ji3 zhe3 rong2 。 ruo4 pu2 da4 zhi4 yi3 kui1 que1 yi3 ， sui1 cai2 huai2 sui2 he2 ， xing2 ruo4 you2 yi2 ， zhong1 bu4 ke3 yi3 wei2 rong2 ， shi4 zu2 yi3 fa1 xiao4 er2 zi4 dian3 er3 。
- shu1 ci2 yi2 da2 ， hui4 dong1 cong2 shang4 lai2 ， you4 po4 jian4 shi4 ， xiang1 jian4 ri4 qian3 ， zu2 zu2 wu2 xu1 yu2 zhi1 jian1 ， de2 jie2 zhi3 yi4 。 jin1 shao3 qing1 bao4 bu2 ce4 zhi1 zui4 ， she4 xun2 yue4 ， po4 ji4 dong1 ， pu2 you4 bao2 cong2 shang4 yong1 ， kong3 zu2 ran2 bu4 ke3 wei4 hui4 ， shi4 pu2 zhong1 yi3 bu4 de2 shu1 fen4 men4 yi3 xiao3 zuo3 you4 ， ze2 chang2 shi4 zhe3 hun2 po4 si1 hen4 wu2 qiong2 。 qing3 lüe4 chen2 gu4 lou4 。 que1 ran2 jiu3 bu2 bao4 ， xing4 wu4 wei4 guo4 。
- pu2 wen2 zhi1 ： xiu1 shen1 zhe3 ， zhi4 zhi1 fu2 ye3 ； ai4 shi1 zhe3 ， ren2 zhi1 duan1 ye3 ； qu3 yu3 zhe3 ， yi4 zhi1 biao3 ye3 ； chi3 ru3 zhe3 ， yong3 zhi1 jue2 ye3 ； li4 ming2 zhe3 ， xing2 zhi1 ji2 ye3 。 shi4 you3 ci3 wu3 zhe3 ， ran2 hou4 ke3 yi3 tuo1 yu2 shi4 ， lie4 yu2 jun1 zi3 zhi1 lin2 yi3 。 gu4 huo4 mo4 can3 yu2 yu4 li4 ， bei1 mo4 tong4 yu2 shang1 xin1 ， xing2 mo4 chou3 yu2 ru3 xian1 ， gou4 mo4 da4 yu2 gong1 xing2 。 xing2 yu2 zhi1 ren2 ， wu2 suo3 bi3 shu4 ， fei1 yi2 shi4 ye3 ， suo3 cong2 lai2 yuan3 yi3 。 xi1 wei4 ling2 gong1 yu3 yong1 qu2 tong2 zai3 ， kong3 zi3 shi4 chen2 ； shang1 yang1 yin1 jing3 jian1 jian4 ， zhao4 liang2 han2 xin1 ； tong2 zi3 can1 cheng2 ， yuan2 si1 bian4 se4 ： zi4 gu3 er2 chi3 zhi1 ！ fu1 yi3 zhong1 cai2 zhi1 ren2 ， shi4 you3 guan1 yu2 huan4 shu4 ， mo4 bu4 shang1 qi4 ， er2 kuang4 yu2 kang1 kai3 zhi1 shi4 hu1 ！ ru2 jin1 chao2 ting2 sui1 fa2 ren2 ， nai4 he2 ling4 dao1 ju4 zhi1 yu2 ， jian4 tian1 xia4 zhi1 hao2 jun4 zai1 ！ pu2 lai4 xian1 ren2 xu4 ye4 ， de2 dai4 zui4 nian3 gu1 xia4 ， er4 shi2 yu2 nian2 yi3 。 suo3 yi3 zi4 wei2 ： shang4 zhi1 ， bu4 neng2 na4 zhong1 xiao4 xin4 ， you3 qi2 ce4 cai2 li4 zhi1 yu4 ， zi4 jie2 ming2 zhu3 ； ci4 zhi1 ， you4 bu4 neng2 shi2 yi2 bu3 que1 ， zhao1 xian2 jin4 neng2 ， xian3 yan2 xue2 zhi1 shi4 ； wai4 zhi1 ， bu4 neng2 bei4 hang2 wu3 ， gong1 cheng2 ye3 zhan4 ， you3 zhan3 jiang1 qian1 qi2 zhi1 gong1 ； xia4 zhi1 ， bu4 neng2 ji1 ri4 lei4 lao2 ， qu3 zun1 guan1 hou4 lu4 ， yi3 wei4 zong1 zu2 jiao1 you2 guang1 chong3 。 si4 zhe3 wu2 yi2 sui4 ， gou3 he2 qu3 rong2 ， wu2 suo3 duan3 chang2 zhi1 xiao4 ， ke3 jian4 yu2 ci3 yi3 。 xiang1 zhe3 ， pu2 yi4 chang2 ce4 xia4 dai4 fu0 zhi1 lie4 ， pei2 wai4 ting2 mo4 yi4 。 bu4 yi3 ci3 shi2 yin3 wei2 gang1 ， jin4 si1 lü4 ， jin1 yi3 kui1 xing2 wei4 sao3 chu2 zhi1 li4 ， zai4 ta4 rong2 zhi1 zhong1 ， nai3 yu4 yang3 shou3 shen1 mei2 ， lun4 lie4 shi4 fei1 ， bu2 yi4 qing1 chao2 ting2 、 xiu1 dang1 shi4 zhi1 shi4 xie2 ？ jie1 hu1 ！ jie1 hu1 ！ ru2 pu2 shang4 he2 yan2 zai1 ！ shang4 he2 yan2 zai1 ！
- qie3 shi4 ben3 mo4 wei4 yi4 ming2 ye3 。 pu2 shao3 fu4 bu4 ji1 zhi1 cai2 ， chang2 wu2 xiang1 qu3 zhi1 yu4 ， zhu3 shang4 xing4 yi3 xian1 ren2 zhi1 gu4 ， shi3 de0 feng4 bao2 ji4 ， chu1 ru4 zhou1 wei4 zhi1 zhong1 。 pu2 yi3 wei2 dai4 pen2 he2 yi3 wang4 tian1 ， gu4 jue2 bin1 ke4 zhi1 zhi1 ， wang4 shi4 jia1 zhi1 ye4 ， ri4 ye4 si1 jie2 qi2 bu2 xiao4 zhi1 cai2 li4 ， wu4 yi4 xin1 ying2 zhi2 ， yi3 qiu2 qin1 mei4 yu2 zhu3 shang4 。 er2 shi4 nai3 you3 da4 miu4 bu4 ran2 zhe3 ！
- fu1 pu2 yu3 li3 ling2 ju4 ju1 men2 xia4 ， su4 fei1 neng2 xiang1 shan4 ye3 。 qu4 she4 yi4 lu4 ， wei4 chang2 xian2 bei1 jiu3 ， jie1 yin1 qin2 zhi1 yu2 huan1 。 ran2 pu2 guan1 qi2 wei4 ren2 ， zi4 shou3 qi2 shi4 ， shi4 qin1 xiao4 ， yu3 shi4 xin4 ， lin2 cai2 lian2 ， qu3 yu3 yi4 ， fen1 bie2 you3 rang4 ， gong1 jian3 xia4 ren2 ， chang2 si1 fen4 bu2 gu4 shen1 ， yi3 xun4 guo2 jia1 zhi1 ji2 。 qi2 su4 suo3 xu4 ji1 ye3 ， pu2 yi3 wei4 you3 guo2 shi4 zhi1 feng1 。 fu1 ren2 chen2 chu1 wan4 si3 bu2 gu4 yi4 sheng1 zhi1 ji4 ， fu4 gong1 jia0 zhi1 nan2 ， si1 yi3 qi2 yi3 。 jin1 ju3 shi4 yi2 bu4 dang1 ， er2 quan2 qu1 bao3 qi1 zi3 zhi1 chen2 sui2 er2 mei2 nie4 qi2 duan3 ， pu2 cheng2 si1 xin1 tong4 zhi1 。 qie3 li3 ling2 ti2 bu4 zu2 bu4 man3 wu3 qian1 ， shen1 jian4 rong2 ma3 zhi1 di4 ， zu2 li4 wang2 ting2 ， chui2 er3 hu3 kou3 ， heng2 tiao1 qiang2 hu2 ， yang3 yi4 wan4 zhi1 shi1 ， yu3 chan2 yu2 lian2 zhan4 shi2 you3 yu2 ri4 ， suo3 sha1 guo4 dang1 。 lu3 jiu4 si3 fu2 shang1 bu4 gei3 ， zhan1 qiu2 zhi1 jun1 chang2 xian2 zhen4 bu4 ， nai3 xi1 zheng1 qi2 zuo3 、 you4 xian2 wang2 ， ju3 yin3 gong1 zhi1 min2 ， yi4 guo2 gong4 gong1 er2 wei2 zhi1 。 zhuan3 dou4 qian1 li3 ， shi3 jin4 dao4 qiong2 ， jiu4 bing1 bu2 zhi4 ， shi4 zu2 si3 shang1 ru2 ji1 。 ran2 ling2 yi4 hu1 lao2 jun1 ， shi4 wu2 bu4 qi3 ， gong1 zi4 liu2 ti4 ， mei4 xue4 yin3 qi4 ， geng4 zhang1 kong1 quan1 ， mao4 bai2 ren4 ， bei3 shou3 zheng1 si3 di2 zhe3 。 ling2 wei4 mei2 shi2 ， shi3 you3 lai2 bao4 ， han4 gong1 qing1 wang2 hou2 jie1 feng4 shang1 shang4 shou4 。 hou4 shu4 ri4 ， ling2 bai4 shu1 wen2 ， zhu3 shang4 wei4 zhi1 shi2 bu4 gan1 wei4 ， ting1 chao2 bu4 yi2 。 da4 chen2 you1 ju4 ， bu4 zhi1 suo3 chu1 。 pu2 qie4 bu2 zi4 liao4 qi2 bei1 jian4 ， jian4 zhu3 shang4 can3 qi1 da2 dao4 ， cheng2 yu4 xiao4 qi2 kuan3 kuan3 zhi1 yu2 ， yi3 wei2 li3 ling2 su4 yu3 shi4 da4 fu1 jue2 gan1 fen1 shao3 ， neng2 de2 ren2 zhi1 si3 li4 ， sui1 gu3 zhi1 ming2 jiang4 ， bu4 neng2 guo4 ye3 。 shen1 sui1 xian4 bai4 ， bi3 guan1 qi2 yi4 ， qie3 yu4 de2 qi2 dang1 er2 bao4 yu2 han4 。 shi4 yi3 wu2 ke3 nai4 he2 ， qi2 suo3 cui1 bai4 ， gong1 yi4 zu2 yi3 bao4 yu2 tian1 xia4 yi3 。 pu2 huai2 yu4 chen2 zhi1 ， er2 wei4 you3 lu4 ， shi4 hui4 zhao4 wen4 ， ji2 yi3 ci3 zhi3 ， tui1 yan2 ling2 zhi1 gong1 ， yu4 yi3 guang3 zhu3 shang4 zhi1 yi4 ， sai1 ya2 zi4 zhi1 ci2 。 wei4 neng2 jin4 ming2 ， ming2 zhu3 bu4 xiao3 ， yi3 wei2 pu2 ju3 er4 shi1 ， er2 wei4 li3 ling2 you2 shui4 ， sui4 xia4 yu2 li3 。 quan2 quan2 zhi1 zhong1 ， zhong1 bu4 neng2 zi4 lie4 。 yin1 wei4 wu1 shang4 ， zu2 cong2 li4 yi4 。 jia1 pin2 ， huo4 lu4 bu4 zu2 yi3 zi4 shu2 ， jiao1 you2 mo4 jiu4 ， zuo3 you4 qin1 jin4 bu2 wei4 yi4 yan2 。 shen1 fei1 mu4 shi2 ， du2 yu3 fa3 li4 wei2 wu3 ， shen1 you1 ling2 yu3 zhi1 zhong1 ， shui2 ke3 gao4 shuo4 zhe3 ！ ci3 zhen1 shao3 qing1 suo3 qin1 jian4 ， pu2 xing2 shi4 qi3 bu4 ran2 hu1 ？ li3 ling2 ji4 sheng1 jiang4 ， tui2 qi2 jia1 sheng1 ， er2 pu2 you4 er4 zhi1 can2 shi4 ， zhong4 wei4 tian1 xia4 guan1 xiao4 。 bei1 fu1 ！ bei1 fu1 ！ shi4 wei4 yi4 yi1 er4 wei4 su2 ren2 yan2 ye3 。
- pu2 zhi1 xian1 fei1 you3 pou1 fu2 dan1 shu1 zhi1 gong1 ， wen2 shi3 xing1 li4 ， jin4 hu1 bu3 zhu4 zhi1 jian1 ， gu4 zhu3 shang4 suo3 xi4 nong4 ， chang4 you1 suo3 chu4 ， liu2 su2 zhi1 suo3 qing1 ye3 。 jia3 ling4 pu2 fu2 fa3 shou4 zhu1 ， ruo4 jiu3 niu2 wang2 yi4 mao2 ， yu3 lou2 yi3 he2 yi3 yi4 ？ er2 shi4 you4 bu4 yu3 neng2 si3 jie2 zhe3 bi3 ， te4 yi3 wei2 zhi4 qiong2 zui4 ji2 ， bu4 neng2 zi4 mian3 ， zu2 jiu4 si3 er3 。 he2 ye3 ？ su4 suo3 zi4 shu4 li4 shi3 ran2 ye3 。 ren2 gu4 you3 yi4 si3 ， huo4 zhong4 yu2 tai4 shan1 ， huo4 qing1 yu2 hong2 mao2 ， yong4 zhi1 suo3 qu1 yi4 ye3 。 tai4 shang4 bu4 ru3 xian1 ， qi2 ci4 bu4 ru3 shen1 ， qi2 ci4 bu4 ru3 li3 se4 ， qi2 ci4 bu4 ru3 ci2 ling4 ， qi2 ci4 qu1 ti3 shou4 ru3 ， qi2 ci4 yi4 fu2 shou4 ru3 ， qi2 ci4 guan1 mu4 suo3 、 bei4 chui2 chu3 shou4 ru3 ， qi2 ci4 ti1 mao2 fa4 、 ying1 jin1 tie3 shou4 ru3 ， qi2 ci4 hui3 ji1 fu1 、 duan4 zhi1 ti3 shou4 ru3 ， zui4 xia4 fu3 xing2 ji2 yi3 ！ chuan2 yue1 “ xing2 bu2 shang4 dai4 fu0 。 ” ci3 yan2 shi4 jie2 bu4 ke3 bu4 mian3 li4 ye3 。 meng3 hu3 zai4 shen1 shan1 ， bai3 shou4 zhen4 kong3 ， ji2 zai4 kan3 jing3 zhi1 zhong1 ， yao2 wei3 er2 qiu2 shi2 ， ji1 wei1 yue1 zhi1 jian4 ye3 。 gu4 shi4 you3 hua4 di4 wei2 lao2 ， shi4 bu4 ke3 ru4 ； xue1 mu4 wei2 li4 ， yi4 bu4 ke3 dui4 ， ding4 ji4 yu2 xian1 ye3 。 jin1 jiao1 shou3 zu2 ， shou4 mu4 suo3 ， bao4 ji1 fu1 ， shou4 bang3 chui2 ， you1 yu2 huan2 qiang2 zhi1 zhong1 。 dang1 ci3 zhi1 shi2 ， jian4 yu4 li4 ze2 tou2 qiang3 di4 ， shi4 tu2 li4 ze2 xin1 ti4 xi1 。 he2 zhe3 ？ ji1 wei1 yue1 zhi1 shi4 ye3 。 ji2 yi3 zhi4 shi4 ， yan2 bu4 ru3 zhe3 ， suo3 wei4 qiang2 yan2 er3 ， he2 zu2 gui4 hu1 ！ qie3 xi1 bo2 ， bo2 ye3 ， ju1 yu2 you3 li3 ； li3 si1 ， xiang1 ye3 ， ju4 yu2 wu3 xing2 ； huai2 yin1 ， wang2 ye3 ， shou4 xie4 yu2 chen2 ； peng2 yue4 、 zhang1 ao2 ， nan2 mian4 cheng1 gu1 ， xi4 yu4 di3 zui4 ； jiang4 hou2 zhu1 zhu1 lü3 ， quan2 qing1 wu3 bo2 ， qiu2 yu2 qing3 shi4 ； wei4 qi2 ， da4 jiang4 ye3 ， yi1 zhe3 yi1 ， guan1 san1 mu4 ； ji4 bu4 wei4 zhu1 jia1 qian2 nu2 ； guan4 fu1 shou4 ru3 yu2 ju1 shi4 。 ci3 ren2 jie1 shen1 zhi4 wang2 hou2 jiang4 xiang4 ， sheng1 wen2 lin2 guo2 ， ji2 zui4 zhi4 wang3 jia1 ， bu4 neng2 yin3 jue2 zi4 cai2 ， zai4 chen2 ai1 zhi1 zhong1 。 gu3 jin1 yi4 ti3 ， an1 zai4 qi2 bu4 ru3 ye3 ？ you2 ci3 yan2 zhi1 ， yong3 qie4 ， shi4 ye3 ； qiang2 ruo4 ， xing2 ye3 。 shen3 yi3 ， he2 zu2 guai4 hu1 ？ fu1 ren2 bu4 neng2 zao3 zi4 cai2 sheng2 mo4 zhi1 wai4 ， yi3 shao1 ling2 chi2 ， zhi4 yu2 bian1 chui2 zhi1 jian1 ， nai3 yu4 yin3 jie2 ， si1 bu2 yi4 yuan3 hu1 ！ gu3 ren2 suo3 yi3 zhong4 shi1 xing2 yu2 dai4 fu0 zhe3 ， dai4 wei4 ci3 ye3 。
- fu1 ren2 qing2 mo4 bu4 tan1 sheng1 e4 si3 ， nian4 fu4 mu3 ， gu4 qi1 zi3 ， zhi4 ji1 yu2 yi4 li3 zhe3 bu4 ran2 ， nai3 you3 suo3 bu4 de2 yi3 ye3 。 jin1 pu2 bu2 xing4 ， zao3 shi1 fu4 mu3 ， wu2 xiong1 di4 zhi1 qin1 ， du2 shen1 gu1 li4 ， shao3 qing1 shi4 pu2 yu2 qi1 zi3 he2 ru2 zai1 ？ qie3 yong3 zhe3 bu2 bi4 si3 jie2 ， qie4 fu1 mu4 yi4 ， he2 chu4 bu4 mian3 yan1 ！ pu2 sui1 qie4 nuo4 ， yu4 gou3 huo2 ， yi4 po1 shi2 qu4 jiu4 zhi1 fen1 yi3 ， he2 zhi4 zi4 chen2 ni4 lei2 xie4 zhi1 ru3 zai1 ！ qie3 fu1 zang1 huo4 bi4 qie4 ， you2 neng2 yin3 jue2 ， kuang4 pu2 zhi1 bu4 de2 yi3 hu1 ？ suo3 yi3 yin3 ren3 gou3 huo2 ， you1 yu2 fen4 tu3 zhi1 zhong1 er2 bu4 ci2 zhe3 ， hen4 si1 xin1 you3 suo3 bu2 jin4 ， bi3 lou4 mei2 shi4 ， er2 wen2 cai3 bu4 biao3 yu2 hou4 ye3 。
- gu3 zhe3 fu4 gui4 er2 ming2 mo2 mie4 ， bu4 ke3 sheng4 ji4 ， wei2 ti4 tang3 fei1 chang2 zhi1 ren2 cheng1 yan1 。 gai4 wen2 wang2 ju1 er2 yan3 《 zhou1 yi4 》 ； zhong4 ni2 e4 er2 zuo4 《 chun1 qiu1 》 ； qu1 yuan2 fang4 zhu2 ， nai3 fu4 《 li2 sao1 》 ； zuo3 qiu1 shi1 ming2 ， jue2 you3 《 guo2 yu3 》 ； sun1 zi0 bin4 jiao3 ， 《 bing1 fa3 》 xiu1 lie4 ； bu4 wei2 qian1 shu3 ， shi4 chuan2 《 lü3 lan3 》 ； han2 fei1 qiu2 qin2 ， 《 shuo1 nan2 》 《 gu1 fen4 》 ； 《 shi1 》 san1 bai3 pian1 ， da4 di3 sheng4 xian2 fa1 fen4 zhi1 suo3 wei4 zuo4 ye3 。 ci3 ren2 jie1 yi4 you3 suo3 yu4 jie2 ， bu4 de2 tong1 qi2 dao4 ， gu4 shu4 wang3 shi4 、 si1 lai2 zhe3 。 nai3 ru2 zuo3 qiu1 wu2 mu4 ， sun1 zi0 duan4 zu2 ， zhong1 bu4 ke3 yong4 ， tui4 er2 lun4 shu1 ce4 ， yi3 shu1 qi2 fen4 ， si1 chui2 kong1 wen2 yi3 zi4 jian4 。
- pu2 qie4 bu2 xun4 ， jin4 zi4 tuo1 yu2 wu2 neng2 zhi1 ci2 ， wang3 luo2 tian1 xia4 fang4 shi1 jiu4 wen2 ， lüe4 kao3 qi2 xing2 shi4 ， zong1 qi2 zhong1 shi3 ， ji1 qi2 cheng2 bai4 xing4 huai4 zhi1 ji4 ， shang4 ji4 xuan1 yuan2 ， xia4 zhi4 yu2 zi1 ， wei4 shi2 biao3 ， ben3 ji4 shi2 er4 ， shu1 ba1 zhang1 ， shi4 jia1 san1 shi2 ， lie4 zhuan4 qi1 shi2 ， fan2 bai3 san1 shi2 pian1 。 yi4 yu4 yi3 jiu1 tian1 ren2 zhi1 ji4 ， tong1 gu3 jin1 zhi1 bian4 ， cheng2 yi4 jia1 zhi1 yan2 。 cao3 chuang4 wei4 jiu4 ， hui4 zao1 ci3 huo4 ， xi1 qi2 bu4 cheng2 ， shi4 yi3 jiu4 ji2 xing2 er2 wu2 yun4 se4 。 pu2 cheng2 yi3 zhu4 ci3 shu1 ， cang2 zhi1 ming2 shan1 ， chuan2 zhi1 qi2 ren2 ， tong1 yi4 da4 dou1 ， ze2 pu2 chang2 qian2 ru3 zhi1 ze2 ， sui1 wan4 bei4 lu4 ， qi3 you3 hui3 zai1 ！ ran2 ci3 ke3 wei4 zhi4 zhe3 dao4 ， nan2 wei2 su2 ren2 yan2 ye3 ！
- qie3 fu4 xia4 wei4 yi4 ju1 ， xia4 liu2 duo1 bang4 yi4 。 pu2 yi3 kou3 yu3 yu4 zao1 ci3 huo4 ， zhong4 wei4 xiang1 dang3 suo3 xiao4 ， yi3 wu1 ru3 xian1 ren2 ， yi4 he2 mian4 mu4 fu4 shang4 fu4 mu3 zhi1 qiu1 mu4 hu1 ？ sui1 lei4 bai3 shi4 ， gou4 mi2 shen4 er3 ！ shi4 yi3 chang2 yi2 ri4 er2 jiu3 hui2 ， ju1 ze2 hu1 hu1 ruo4 you3 suo3 wang2 ， chu1 ze2 bu4 zhi1 qi2 suo3 wang3 。 mei3 nian4 si1 chi3 ， han4 wei4 chang2 bu4 fa1 bei4 zhan1 yi1 ye3 ！ shen1 zhi2 wei4 gui1 ge2 zhi1 chen2 ， ning2 de2 zi4 yin3 shen1 cang2 yu2 yan2 xue2 xie2 ？ gu4 qie3 cong2 su2 fu2 chen2 ， yu3 shi2 fu3 yang3 ， yi3 tong1 qi2 kuang2 huo4 。 jin1 shao3 qing1 nai3 jiao4 yi3 tui1 xian2 jin4 shi4 ， wu2 nai3 yu3 pu2 si1 xin1 la4 miu4 hu1 ？ jin1 sui1 yu4 zi4 diao1 zhuo2 ， man4 ci2 yi3 zi4 shi4 ， wu2 yi4 ， yu2 su2 bu2 xin4 ， shi4 zu2 qu3 ru3 er3 。 yao4 zhi1 ， si3 ri4 ran2 hou4 shi4 fei1 nai3 ding4 。 shu1 bu4 neng2 xi1 yi4 ， gu4 lüe4 chen2 gu4 lou4 。 jin3 zai4 bai4 。

## 注释

## 译文

## 赏析
