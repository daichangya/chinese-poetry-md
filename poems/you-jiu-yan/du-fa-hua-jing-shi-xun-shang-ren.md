---
id: you-jiu-yan-du-fa-hua-jing-shi-xun-shang-ren
title: 读法华经示巽上人
titlePinyin: du2 fa3 hua2 jing1 shi4 xun4 shang4 ren2
titleSlug: du-fa-hua-jing-shi-xun-shang-ren
author: 游九言
authorPinyin: you2 jiu3 yan2
authorSlug: you-jiu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上上不须说，我法妙难思。
- 汝师释迦文，深欲警群痴。
- 有如优昙花，可玩不可持。
- 瑶车驾大武，火宅鸣狐狸。
- 中道息化城，宝坊须竟跻。
- 将令脱尘网，诱设华多辞。
- 吾事不须尔，父子相恬嬉。
- 常行存日用，妙处参天倪。
- 一性本昭彻，春台自熙熙。
- 汝亦有父母，弃去他人依。
- 免怀报何日，敬养终无时。
- 先灵为馁鬼，由汝身披缁。
- 如云识此心，有生皆秉彝。
- 谓升兜率天，无路谁能知。
- 试于清夜阑，回首诵吾诗。

## 拼音
- shang4 shang4 bu4 xu1 shuo1 ， wo3 fa3 miao4 nan2 si1 。
- ru3 shi1 shi4 jia1 wen2 ， shen1 yu4 jing3 qun2 chi1 。
- you3 ru2 you1 tan2 hua1 ， ke3 wan2 bu4 ke3 chi2 。
- yao2 che1 jia4 da4 wu3 ， huo3 zhai2 ming2 hu2 li0 。
- zhong1 dao4 xi1 hua4 cheng2 ， bao3 fang1 xu1 jing4 ji1 。
- jiang4 ling4 tuo1 chen2 wang3 ， you4 she4 hua2 duo1 ci2 。
- wu2 shi4 bu4 xu1 er3 ， fu4 zi3 xiang1 tian2 xi1 。
- chang2 xing2 cun2 ri4 yong4 ， miao4 chu4 can1 tian1 ni2 。
- yi2 xing4 ben3 zhao1 che4 ， chun1 tai2 zi4 xi1 xi1 。
- ru3 yi4 you3 fu4 mu3 ， qi4 qu4 ta1 ren2 yi1 。
- mian3 huai2 bao4 he2 ri4 ， jing4 yang3 zhong1 wu2 shi2 。
- xian1 ling2 wei4 nei3 gui3 ， you2 ru3 shen1 pi1 zi1 。
- ru2 yun2 shi2 ci3 xin1 ， you3 sheng1 jie1 bing3 yi2 。
- wei4 sheng1 dou1 lü4 tian1 ， wu2 lu4 shui2 neng2 zhi1 。
- shi4 yu2 qing1 ye4 lan2 ， hui2 shou3 song4 wu2 shi1 。

## 注释

## 译文

## 赏析
