---
id: you-jiu-yan-qiu-yu-tan
title: 秋雨叹
titlePinyin: qiu1 yu3 tan4
titleSlug: qiu-yu-tan
author: 游九言
authorPinyin: you2 jiu3 yan2
authorSlug: you-jiu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戊午七月阴气寒，重云低湿天漫漫。
- 高簷流泻下簷溢，旅人愁绝居人冤。
- 市井滂沱岂足计，老农涕泣犹辛酸。
- 两年巨川舟楫乱，田莱风过生微澜。
- 会稽涌溢鉴湖水，黄岩移徙陶家山。
- 积骸荒沟如敝屣，余生骨立皮肤干。
- 秋来黄云蔽满野，瘦妻弱稚期朝餐。
- 谁知造化不可料，恩加鱼鳖嬉禾田。
- 日光弗覩动逾月，瓦鸣昼夜愁珊珊。
- 安得长梯扫氛翳，云汉万里清光还。
- 腐儒抚事泥灾变，频搔白首空𩯮𩯮。

## 拼音
- wu4 wu3 qi1 yue4 yin1 qi4 han2 ， zhong4 yun2 di1 shi1 tian1 man4 man4 。
- gao1 yan2 liu2 xie4 xia4 yan2 yi4 ， lü3 ren2 chou2 jue2 ju1 ren2 yuan1 。
- shi4 jing3 pang1 tuo2 qi3 zu2 ji4 ， lao3 nong2 ti4 qi4 you2 xin1 suan1 。
- liang3 nian2 ju4 chuan1 zhou1 ji2 luan4 ， tian2 lai2 feng1 guo4 sheng1 wei1 lan2 。
- hui4 ji1 yong3 yi4 jian4 hu2 shui3 ， huang2 yan2 yi2 xi3 tao2 jia1 shan1 。
- ji1 hai2 huang1 gou1 ru2 bi4 xi3 ， yu2 sheng1 gu3 li4 pi2 fu1 gan1 。
- qiu1 lai2 huang2 yun2 bi4 man3 ye3 ， shou4 qi1 ruo4 zhi4 qi1 chao2 can1 。
- shui2 zhi1 zao4 hua4 bu4 ke3 liao4 ， en1 jia1 yu2 bie1 xi1 he2 tian2 。
- ri4 guang1 fu2 du3 dong4 yu2 yue4 ， wa3 ming2 zhou4 ye4 chou2 shan1 shan1 。
- an1 de2 chang2 ti1 sao3 fen1 yi4 ， yun2 han4 wan4 li3 qing1 guang1 hai2 。
- fu3 ru2 fu3 shi4 ni2 zai1 bian4 ， pin2 sao1 bai2 shou3 kong1 𩯮 𩯮 。

## 注释

## 译文

## 赏析
