---
id: you-jiu-yan-yang-zhong-xiang-mu
title: 杨忠襄墓
titlePinyin: yang2 zhong1 xiang1 mu4
titleSlug: yang-zhong-xiang-mu
author: 游九言
authorPinyin: you2 jiu3 yan2
authorSlug: you-jiu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山云起兮阴阴，木啸风兮萧森。
- 骨荒榛兮颓隧，野鸟怨兮清音。
- 噫丙午兮燕安，蔼荐绅兮多盘。
- 系苞桑兮弗戒，渝旧好兮开边。
- 衅生兮召戎，澒大地兮尘蒙。
- 粲承干兮百载，莽夷门兮庙宫。
- 我逾邠兮梁山，蛇洊食兮江干。
- 拥貔貅兮首鼠，纷雅拜兮后先。
- 独立兮慨陈，人自靖兮此身。
- 宁为鬼兮赵氏，肯涅缁兮虏庭。
- 肴醑饲兮苟哺，弗自知兮貌頳。
- 握玉麟兮拜犬豕，曾莫嗅兮膻腥。
- 岂曰余兮独死，汝尸坐兮偷生。
- 振英声兮阶下，气烈动兮清宁。
- 凛名义兮身世，九鼎重兮一羽轻。
- 翳翳兮幽藏，颓阳照兮山荒。
- 发毛爪齿兮一世同腐，庙貌圭衮兮千古之光。
- 春秋兮代谢，勿替兮烝尝。

## 拼音
- shan1 yun2 qi3 xi1 yin1 yin1 ， mu4 xiao4 feng1 xi1 xiao1 sen1 。
- gu3 huang1 zhen1 xi1 tui2 sui4 ， ye3 niao3 yuan4 xi1 qing1 yin1 。
- yi1 bing3 wu3 xi1 yan4 an1 ， ai3 jian4 shen1 xi1 duo1 pan2 。
- xi4 bao1 sang1 xi1 fu2 jie4 ， yu2 jiu4 hao3 xi1 kai1 bian1 。
- xin4 sheng1 xi1 zhao4 rong2 ， hong4 da4 di4 xi1 chen2 meng2 。
- can4 cheng2 gan1 xi1 bai3 zai3 ， mang3 yi2 men2 xi1 miao4 gong1 。
- wo3 yu2 bin1 xi1 liang2 shan1 ， she2 jian4 shi2 xi1 jiang1 gan1 。
- yong1 pi2 xiu1 xi1 shou3 shu3 ， fen1 ya3 bai4 xi1 hou4 xian1 。
- du2 li4 xi1 kai3 chen2 ， ren2 zi4 jing4 xi1 ci3 shen1 。
- ning2 wei4 gui3 xi1 zhao4 shi4 ， ken3 nie4 zi1 xi1 lu3 ting2 。
- yao2 xu3 si4 xi1 gou3 bu3 ， fu2 zi4 zhi1 xi1 mao4 cheng1 。
- wo4 yu4 lin2 xi1 bai4 quan3 shi3 ， ceng2 mo4 xiu4 xi1 shan1 xing1 。
- qi3 yue1 yu2 xi1 du2 si3 ， ru3 shi1 zuo4 xi1 tou1 sheng1 。
- zhen4 ying1 sheng1 xi1 jie1 xia4 ， qi4 lie4 dong4 xi1 qing1 ning2 。
- lin3 ming2 yi4 xi1 shen1 shi4 ， jiu3 ding3 zhong4 xi1 yi4 yu3 qing1 。
- yi4 yi4 xi1 you1 cang2 ， tui2 yang2 zhao4 xi1 shan1 huang1 。
- fa1 mao2 zhua3 chi3 xi1 yi2 shi4 tong2 fu3 ， miao4 mao4 gui1 gun3 xi1 qian1 gu3 zhi1 guang1 。
- chun1 qiu1 xi1 dai4 xie4 ， wu4 ti4 xi1 zheng1 chang2 。

## 注释

## 译文

## 赏析
