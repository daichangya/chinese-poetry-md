---
id: cheng-qi-si-yuan
title: 泗源
titlePinyin: si4 yuan2
titleSlug: si-yuan
author: 程企
authorPinyin: cheng2 qi3
authorSlug: cheng-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泗源奇且怪，声势各喧豗。
- 虎豹岩边去，蛟龙窟里来。
- 稍流烟作阵，初激雪成堆。
- 派必人疏导，源应鬼凿开。
- 乍深涛不起，渐远浪相催。
- 可把江心比，尝将海眼猜。
- 始微才迸玉，终盛忽奔雷。
- 涧为寒无卉，丘因涧有苔。
- 已观离窦侧，俄见过城隈。
- 石劲崖难潄，沙虚岸易颓。
- 迩虽逾济漯，遐亦到蓬莱。
- 洗钵僧常至，乘槎客未回。
- 我从原际瞰，谁自谷中推。
- 汹涌曾浮磬，潺湲好泛杯。
- 狭宁容蚁穴，湍可暴鱼鳃。
- 劈华非天意，排淮廼力哉。
- 傍如巫女峡，上类楚王台。
- 漏泽空神异，襄陵但水灾。
- 林幽多鸟雀，地僻少尘埃。
- 重爱兹佳趣，题诗愧不才。

## 拼音
- si4 yuan2 qi2 qie3 guai4 ， sheng1 shi4 ge4 xuan1 hui1 。
- hu3 bao4 yan2 bian1 qu4 ， jiao1 long2 ku1 li3 lai2 。
- shao1 liu2 yan1 zuo4 zhen4 ， chu1 ji1 xue3 cheng2 dui1 。
- pai4 bi4 ren2 shu1 dao3 ， yuan2 ying4 gui3 zao2 kai1 。
- zha4 shen1 tao1 bu4 qi3 ， jian4 yuan3 lang4 xiang1 cui1 。
- ke3 ba3 jiang1 xin1 bi3 ， chang2 jiang1 hai3 yan3 cai1 。
- shi3 wei1 cai2 beng4 yu4 ， zhong1 sheng4 hu1 ben1 lei2 。
- jian4 wei4 han2 wu2 hui4 ， qiu1 yin1 jian4 you3 tai2 。
- yi3 guan1 li2 dou4 ce4 ， e2 jian4 guo4 cheng2 wei1 。
- shi2 jin4 ya2 nan2 shu4 ， sha1 xu1 an4 yi4 tui2 。
- er3 sui1 yu2 ji4 luo4 ， xia2 yi4 dao4 peng2 lai2 。
- xi3 bo1 seng1 chang2 zhi4 ， cheng2 cha2 ke4 wei4 hui2 。
- wo3 cong2 yuan2 ji4 kan4 ， shui2 zi4 gu3 zhong1 tui1 。
- xiong1 yong3 ceng2 fu2 qing4 ， chan2 yuan2 hao3 fan4 bei1 。
- xia2 ning2 rong2 yi3 xue2 ， tuan1 ke3 bao4 yu2 sai1 。
- pi1 hua2 fei1 tian1 yi4 ， pai2 huai2 nai3 li4 zai1 。
- bang4 ru2 wu1 nü3 xia2 ， shang4 lei4 chu3 wang2 tai2 。
- lou4 ze2 kong1 shen2 yi4 ， xiang1 ling2 dan4 shui3 zai1 。
- lin2 you1 duo1 niao3 que4 ， di4 pi4 shao3 chen2 ai1 。
- zhong4 ai4 zi1 jia1 qu4 ， ti2 shi1 kui4 bu4 cai2 。

## 注释

## 译文

## 赏析
