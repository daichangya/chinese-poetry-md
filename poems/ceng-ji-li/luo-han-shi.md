---
id: ceng-ji-li-luo-han-shi
title: 罗汉石
titlePinyin: luo2 han4 shi2
titleSlug: luo-han-shi
author: 曾季貍
authorPinyin: ceng2 ji4 li2
authorSlug: ceng-ji-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻大幻师，种种示方便。
- 虽于土石中，神力亦周遍。
- 君看此翠琅，乃有罗汉面。
- 殷勤作礼相，形质皆可辨。
- 初观顶相殊，次观双足现。
- 僧袍如轻绡，风举势转旋。
- 得非方广尊，影落此石片。
- 千年磨不尽，若坚金百炼。
- 我来一瞻敬，赞叹未曾见。
- 摩挲谛玩久，欲去反留恋。
- 叮咛善守护，尊者俱神变。
- 会当清夜阑，神光照金殿。

## 拼音
- wu2 wen2 da4 huan4 shi1 ， zhong3 zhong3 shi4 fang1 bian4 。
- sui1 yu2 tu3 shi2 zhong1 ， shen2 li4 yi4 zhou1 bian4 。
- jun1 kan4 ci3 cui4 lang2 ， nai3 you3 luo2 han4 mian4 。
- yin1 qin2 zuo4 li3 xiang1 ， xing2 zhi4 jie1 ke3 bian4 。
- chu1 guan1 ding3 xiang1 shu1 ， ci4 guan1 shuang1 zu2 xian4 。
- seng1 pao2 ru2 qing1 xiao1 ， feng1 ju3 shi4 zhuan3 xuan2 。
- de2 fei1 fang1 guang3 zun1 ， ying3 luo4 ci3 shi2 pian4 。
- qian1 nian2 mo2 bu2 jin4 ， ruo4 jian1 jin1 bai3 lian4 。
- wo3 lai2 yi4 zhan1 jing4 ， zan4 tan4 wei4 ceng2 jian4 。
- mo2 suo1 di4 wan2 jiu3 ， yu4 qu4 fan3 liu2 lian4 。
- ding1 ning2 shan4 shou3 hu4 ， zun1 zhe3 ju4 shen2 bian4 。
- hui4 dang1 qing1 ye4 lan2 ， shen2 guang1 zhao4 jin1 dian4 。

## 注释

## 译文

## 赏析
