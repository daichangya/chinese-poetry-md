---
id: zheng-qiao-xia-ri-ti-wang-you-cheng-dong-shan-shu-wu-tu
title: 夏日题王右丞冬山书屋图
titlePinyin: xia4 ri4 ti2 wang2 you4 cheng2 dong1 shan1 shu1 wu1 tu2
titleSlug: xia-ri-ti-wang-you-cheng-dong-shan-shu-wu-tu
author: 郑樵
authorPinyin: zheng4 qiao2
authorSlug: zheng-qiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 壁间飒飒松涛起，□□□□□氷冽。
- 呼灯始见王右丞，毫毛矜贵逞奇杰。
- 挥洒冬山书屋图，岩壑幽櫺坐高哲。
- 数笔萧瑟天貌寒，不尽枯枝不尽雪。
- 高崕崛曲形凄肃，驱禽逐兽但松竹。
- 傍有一水白于峰，千顷奔茫日难昱。
- 绢外似觉风惨激，大江尽断船相逐。
- 室中之人淡如菊，长年手携一卷读。
- 窗外苍虬恣飞瀑，欲夺造化齐冷燠。
- 天下无几焦孝然，当世宁更有梅福。
- 苦吟抱膝此何人，乃肯萧条立炼谷。
- 古今书画技总微，贵有嵚崎生眼目。
- 我闻孙登居北山，隆冬披发以自覆。
- 又闻昔贤暑重裘，六月御车鄙王侯。
- 二公气岸皆千里，朗月白霜胸际浮。
- 名士逆天天不怒，冬景能暖夏能秋。
- 千载斯人不可致，我于画间得其意。
- 揆向高飚远远至，笔光墨汁俱吐弃。
- 但悬此幅清吾心，千岩炎伏曦景炽，布褐推车我不避。

## 拼音
- bi4 jian1 sa4 sa4 song1 tao1 qi3 ， □ □ □ □ □ bing1 lie4 。
- hu1 deng1 shi3 jian4 wang2 you4 cheng2 ， hao2 mao2 jin1 gui4 cheng3 qi2 jie2 。
- hui1 sa3 dong1 shan1 shu1 wu1 tu2 ， yan2 he4 you1 ling2 zuo4 gao1 zhe2 。
- shu4 bi3 xiao1 se4 tian1 mao4 han2 ， bu2 jin4 ku1 zhi1 bu2 jin4 xue3 。
- gao1 ya2 jue2 qu3 xing2 qi1 su4 ， qu1 qin2 zhu2 shou4 dan4 song1 zhu2 。
- bang4 you3 yi4 shui3 bai2 yu2 feng1 ， qian1 qing3 ben1 mang2 ri4 nan2 yu4 。
- juan4 wai4 si4 jue2 feng1 can3 ji1 ， da4 jiang1 jin4 duan4 chuan2 xiang1 zhu2 。
- shi4 zhong1 zhi1 ren2 dan4 ru2 ju2 ， chang2 nian2 shou3 xie2 yi2 juan4 du2 。
- chuang1 wai4 cang1 qiu2 zi4 fei1 pu4 ， yu4 duo2 zao4 hua4 qi2 leng3 yu4 。
- tian1 xia4 wu2 ji3 jiao1 xiao4 ran2 ， dang1 shi4 ning2 geng4 you3 mei2 fu2 。
- ku3 yin2 bao4 xi1 ci3 he2 ren2 ， nai3 ken3 xiao1 tiao2 li4 lian4 gu3 。
- gu3 jin1 shu1 hua4 ji4 zong3 wei1 ， gui4 you3 qin1 qi2 sheng1 yan3 mu4 。
- wo3 wen2 sun1 deng1 ju1 bei3 shan1 ， long2 dong1 pi1 fa1 yi3 zi4 fu4 。
- you4 wen2 xi1 xian2 shu3 zhong4 qiu2 ， liu4 yue4 yu4 che1 bi3 wang2 hou2 。
- er4 gong1 qi4 an4 jie1 qian1 li3 ， lang3 yue4 bai2 shuang1 xiong1 ji4 fu2 。
- ming2 shi4 ni4 tian1 tian1 bu2 nu4 ， dong1 jing3 neng2 nuan3 xia4 neng2 qiu1 。
- qian1 zai3 si1 ren2 bu4 ke3 zhi4 ， wo3 yu2 hua4 jian1 de2 qi2 yi4 。
- kui2 xiang4 gao1 biao1 yuan3 yuan3 zhi4 ， bi3 guang1 mo4 zhi1 ju4 tu3 qi4 。
- dan4 xuan2 ci3 fu2 qing1 wu2 xin1 ， qian1 yan2 yan2 fu2 xi1 jing3 chi4 ， bu4 he4 tui1 che1 wo3 bu2 bi4 。

## 注释

## 译文

## 赏析
