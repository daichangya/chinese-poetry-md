---
id: lin-xian-tian-tai-wan-nian-shan-luo-han-shu
title: 天台万年山罗汉树
titlePinyin: tian1 tai2 wan4 nian2 shan1 luo2 han4 shu4
titleSlug: tian-tai-wan-nian-shan-luo-han-shu
author: 林宪
authorPinyin: lin2 xian4
authorSlug: lin-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罗汉岭头罗汉树，开辟余工所钟聚。
- 百围直上摩紫霄，铁剥犀空自无蠹。
- 积年魔怪不敢栖，暂过鸾凰却回顾。
- 初晴偃干碍云霓，欲雨蟠根起烟雾。
- 声回浪吼东海鲸，影落云侵石桥路。
- 气陵太古化儿惊，势压群材梓人惧。
- 阳开阴闭资指南，地弼天承赖撑拄。
- 凡斤俗斧远遯逃，黛色苍皮未须疏。
- 岩灵树异如相语，杰叶豪柯翠云覆。
- 冰霜坐阅无古今，合抱云仍仰雄据。
- 岂同涧梓与壑柟，未历千年随草腐。
- 我来骇识天下奇，斗酒浇之共轩翥。
- 行人莫拟明堂柱，险径无来万牛处。
- 盛时要用真栋梁，宜使巇危可平骛。
- 指呼刊凿动六丁，匠氏仍烦修月户。
- 辅隆广厦蔽苍生，何止增华万年趣。
- 悬崖黯惨阴风吐，振谷徘徊忽号怒。
- 纤梢啸舞山雨来，石走雷轰鬼神怖。
- 未容造次搜奇句，五百尊师所呵护。

## 拼音
- luo2 han4 ling3 tou2 luo2 han4 shu4 ， kai1 pi4 yu2 gong1 suo3 zhong1 ju4 。
- bai3 wei2 zhi2 shang4 mo2 zi3 xiao1 ， tie3 bao1 xi1 kong1 zi4 wu2 du4 。
- ji1 nian2 mo2 guai4 bu4 gan3 qi1 ， zan4 guo4 luan2 huang2 que4 hui2 gu4 。
- chu1 qing2 yan3 gan1 ai4 yun2 ni2 ， yu4 yu3 pan2 gen1 qi3 yan1 wu4 。
- sheng1 hui2 lang4 hou3 dong1 hai3 jing1 ， ying3 luo4 yun2 qin1 shi2 qiao2 lu4 。
- qi4 ling2 tai4 gu3 hua4 er2 jing1 ， shi4 ya1 qun2 cai2 zi3 ren2 ju4 。
- yang2 kai1 yin1 bi4 zi1 zhi3 nan2 ， di4 bi4 tian1 cheng2 lai4 cheng1 zhu3 。
- fan2 jin1 su2 fu3 yuan3 dun4 tao2 ， dai4 se4 cang1 pi2 wei4 xu1 shu1 。
- yan2 ling2 shu4 yi4 ru2 xiang1 yu3 ， jie2 ye4 hao2 ke1 cui4 yun2 fu4 。
- bing1 shuang1 zuo4 yue4 wu2 gu3 jin1 ， he2 bao4 yun2 reng2 yang3 xiong2 ju4 。
- qi3 tong2 jian4 zi3 yu3 he4 nan2 ， wei4 li4 qian1 nian2 sui2 cao3 fu3 。
- wo3 lai2 hai4 shi2 tian1 xia4 qi2 ， dou4 jiu3 jiao1 zhi1 gong4 xuan1 zhu4 。
- xing2 ren2 mo4 ni3 ming2 tang2 zhu4 ， xian3 jing4 wu2 lai2 wan4 niu2 chu4 。
- sheng4 shi2 yao4 yong4 zhen1 dong4 liang2 ， yi2 shi3 xi1 wei1 ke3 ping2 wu4 。
- zhi3 hu1 kan1 zao2 dong4 liu4 ding1 ， jiang4 shi4 reng2 fan2 xiu1 yue4 hu4 。
- fu3 long2 guang3 sha4 bi4 cang1 sheng1 ， he2 zhi3 zeng1 hua2 wan4 nian2 qu4 。
- xuan2 ya2 an4 can3 yin1 feng1 tu3 ， zhen4 gu3 pai2 huai2 hu1 hao4 nu4 。
- xian1 shao1 xiao4 wu3 shan1 yu3 lai2 ， shi2 zou3 lei2 hong1 gui3 shen2 bu4 。
- wei4 rong2 zao4 ci4 sou1 qi2 ju4 ， wu3 bai3 zun1 shi1 suo3 he1 hu4 。

## 注释

## 译文

## 赏析
