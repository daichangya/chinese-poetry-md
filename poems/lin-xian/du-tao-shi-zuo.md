---
id: lin-xian-du-tao-shi-zuo
title: 读陶诗作
titlePinyin: du2 tao2 shi1 zuo4
titleSlug: du-tao-shi-zuo
author: 林宪
authorPinyin: lin2 xian4
authorSlug: lin-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾观渊明诗，了不在言赋。
- 有如太和气，周行不停驻。
- 时与春为风，融夷物华布。
- 而未见用力，万物向荣处。
- 时与秋为月，浩然无点注。
- 江山滋清绝，宇宙靡纤污。
- 乃知渊明诗，本不在诗故。
- 邂逅吐所有，气象随所寓。
- 乞食不为拙，华轩不为慕。
- 归来不为高，折腰不为沮。
- 羲皇平步超，无怀贞雅素。
- 简澹岂能尽，学者漫驰步。
- 独有无弦琴，明明一斑露。

## 拼音
- wu2 guan1 yuan1 ming2 shi1 ， liao3 bu2 zai4 yan2 fu4 。
- you3 ru2 tai4 he2 qi4 ， zhou1 xing2 bu4 ting2 zhu4 。
- shi2 yu3 chun1 wei4 feng1 ， rong2 yi2 wu4 hua2 bu4 。
- er2 wei4 jian4 yong4 li4 ， wan4 wu4 xiang4 rong2 chu4 。
- shi2 yu3 qiu1 wei4 yue4 ， hao4 ran2 wu2 dian3 zhu4 。
- jiang1 shan1 zi1 qing1 jue2 ， yu3 zhou4 mi2 xian1 wu1 。
- nai3 zhi1 yuan1 ming2 shi1 ， ben3 bu2 zai4 shi1 gu4 。
- xie4 hou4 tu3 suo3 you3 ， qi4 xiang4 sui2 suo3 yu4 。
- qi3 shi2 bu2 wei4 zhuo1 ， hua2 xuan1 bu2 wei4 mu4 。
- gui1 lai2 bu2 wei4 gao1 ， zhe2 yao1 bu2 wei4 ju3 。
- xi1 huang2 ping2 bu4 chao1 ， wu2 huai2 zhen1 ya3 su4 。
- jian3 dan4 qi3 neng2 jin4 ， xue2 zhe3 man4 chi2 bu4 。
- du2 you3 wu2 xian2 qin2 ， ming2 ming2 yi4 ban1 lu4 。

## 注释

## 译文

## 赏析
