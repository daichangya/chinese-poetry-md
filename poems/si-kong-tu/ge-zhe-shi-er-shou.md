---
id: si-kong-tu-ge-zhe-shi-er-shou
title: 歌者十二首
titlePinyin: ge1 zhe3 shi2 er4 shou3
titleSlug: ge-zhe-shi-er-shou
author: 司空图
authorPinyin: si1 kong1 tu2
authorSlug: si-kong-tu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 追逐翻嫌傍管弦，金钗击节自当筵。
- 风霜一夜燕鸿断，唱作江南袚禊天。
- 玉树花飘凤失栖，一声初压管弦低。
- 清回烦暑成潇洒，艳逐寒云变惨凄。
- 十斛明珠亦易拚，欲兼人艺古来难。
- 五云合是新声染，熔作琼浆洒露盘。
- 不似新声唱亦新，旋调玉管旋生春。
- 愁肠隔断珠帘外，只为今宵共听人。
- 十年逃难别云林，暂辍狂歌且听琴。
- 转觉淡交言有味，此声知是古人心。
- 五柳先生自识微，无言共笑手空挥。
- 胸中免被风波挠，肯为螳螂动杀机。
- 风霜寒水旅人心，几处笙歌绣户深。
- 分泊一场云散后，未胜初夜便听琴。
- 自怜眼暗难求药，莫恨花繁便有风。
- 桃李更开须强看，明年兼恐听歌聋。
- 白云深处寄生涯，岁暮生情赖此花。
- 蜂蝶绕来忙绕袖，似知教折送邻家。
- 重九仍重岁渐阑，强开病眼更登攀。
- 年年认得酣歌处，犹恐招魂葬故山。
- 绕壁依稀认写真，更须粉绘饰羸身。
- 凄凉不道身无寿，九日还无旧会人。
- 鹤氅花香搭槿篱，枕前蛩迸酒醒时。
- 夕阳似照陶家菊，黄蝶无穷压故枝。

## 拼音
- zhui1 zhu2 fan1 xian2 bang4 guan3 xian2 ， jin1 chai1 ji1 jie2 zi4 dang1 yan2 。
- feng1 shuang1 yi2 ye4 yan4 hong2 duan4 ， chang4 zuo4 jiang1 nan2 fu2 xi4 tian1 。
- yu4 shu4 hua1 piao1 feng4 shi1 qi1 ， yi4 sheng1 chu1 ya1 guan3 xian2 di1 。
- qing1 hui2 fan2 shu3 cheng2 xiao1 sa3 ， yan4 zhu2 han2 yun2 bian4 can3 qi1 。
- shi2 hu2 ming2 zhu1 yi4 yi4 pin1 ， yu4 jian1 ren2 yi4 gu3 lai2 nan2 。
- wu3 yun2 he2 shi4 xin1 sheng1 ran3 ， rong2 zuo4 qiong2 jiang1 sa3 lu4 pan2 。
- bu2 si4 xin1 sheng1 chang4 yi4 xin1 ， xuan2 tiao2 yu4 guan3 xuan2 sheng1 chun1 。
- chou2 chang2 ge2 duan4 zhu1 lian2 wai4 ， zhi1 wei4 jin1 xiao1 gong4 ting1 ren2 。
- shi2 nian2 tao2 nan4 bie2 yun2 lin2 ， zan4 chuo4 kuang2 ge1 qie3 ting1 qin2 。
- zhuan3 jue2 dan4 jiao1 yan2 you3 wei4 ， ci3 sheng1 zhi1 shi4 gu3 ren2 xin1 。
- wu3 liu3 xian1 sheng1 zi4 shi2 wei1 ， wu2 yan2 gong4 xiao4 shou3 kong1 hui1 。
- xiong1 zhong1 mian3 bei4 feng1 bo1 nao2 ， ken3 wei4 tang2 lang2 dong4 sha1 ji1 。
- feng1 shuang1 han2 shui3 lü3 ren2 xin1 ， ji3 chu4 sheng1 ge1 xiu4 hu4 shen1 。
- fen1 bo2 yi4 chang3 yun2 san4 hou4 ， wei4 sheng4 chu1 ye4 bian4 ting1 qin2 。
- zi4 lian2 yan3 an4 nan2 qiu2 yao4 ， mo4 hen4 hua1 fan2 bian4 you3 feng1 。
- tao2 li3 geng4 kai1 xu1 qiang2 kan4 ， ming2 nian2 jian1 kong3 ting1 ge1 long2 。
- bai2 yun2 shen1 chu4 ji4 sheng1 ya2 ， sui4 mu4 sheng1 qing2 lai4 ci3 hua1 。
- feng1 die2 rao4 lai2 mang2 rao4 xiu4 ， si4 zhi1 jiao4 zhe2 song4 lin2 jia1 。
- chong2 jiu3 reng2 zhong4 sui4 jian4 lan2 ， qiang2 kai1 bing4 yan3 geng4 deng1 pan1 。
- nian2 nian2 ren4 de0 han1 ge1 chu4 ， you2 kong3 zhao1 hun2 zang4 gu4 shan1 。
- rao4 bi4 yi1 xi1 ren4 xie3 zhen1 ， geng4 xu1 fen3 hui4 shi4 lei2 shen1 。
- qi1 liang2 bu2 dao4 shen1 wu2 shou4 ， jiu3 ri4 hai2 wu2 jiu4 hui4 ren2 。
- he4 chang3 hua1 xiang1 da1 jin3 li2 ， zhen3 qian2 qiong2 beng4 jiu3 xing3 shi2 。
- xi1 yang2 si4 zhao4 tao2 jia1 ju2 ， huang2 die2 wu2 qiong2 ya1 gu4 zhi1 。

## 注释

## 译文

## 赏析
