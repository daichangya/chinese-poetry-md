---
id: si-kong-tu-ding-si-yuan-ri
title: 丁巳元日
titlePinyin: ding1 si4 yuan2 ri4
titleSlug: ding-si-yuan-ri
author: 司空图
authorPinyin: si1 kong1 tu2
authorSlug: si-kong-tu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 禀朔华夷会，开春气象生。日随行阙近，岳为寿觞晴。
- 作睿由稽古，昭仁事措刑。上玄劳眷佑，高庙保忠贞。
- 星变当移幸，人心喜奉迎。传呼清御道，雪涕识臣诚。
- 鼎饪和方济，台阶润欲平。扶天咨协力，并日召延英。
- 金跃洪炉动，云驱众蛰惊。关中留王气，席上纵奇兵。
- 累降搜贤诏，兼持进善旌。短辕收骥步，直路发鹏程。
- 自乏匡时略，非沽矫俗名。鹤笼何足献，蜗舍别无营。
- 羸带漳滨病，吟哀越客声。移居荒药圃，耗志在棋枰。
- 醉忘身空老，书怜眼尚明。偶能甘蹇分，岂是薄浮荣。
- 虑戒防微浅，□知近利轻。献陵三百里，寤寐祷时清。

## 拼音
- bing3 shuo4 hua2 yi2 hui4 ， kai1 chun1 qi4 xiang4 sheng1 。 ri4 sui2 xing2 que1 jin4 ， yue4 wei4 shou4 shang1 qing2 。
- zuo4 rui4 you2 ji1 gu3 ， zhao1 ren2 shi4 cuo4 xing2 。 shang4 xuan2 lao2 juan4 you4 ， gao1 miao4 bao3 zhong1 zhen1 。
- xing1 bian4 dang1 yi2 xing4 ， ren2 xin1 xi3 feng4 ying2 。 chuan2 hu1 qing1 yu4 dao4 ， xue3 ti4 shi2 chen2 cheng2 。
- ding3 ren4 he2 fang1 ji4 ， tai2 jie1 run4 yu4 ping2 。 fu2 tian1 zi1 xie2 li4 ， bing4 ri4 zhao4 yan2 ying1 。
- jin1 yue4 hong2 lu2 dong4 ， yun2 qu1 zhong4 zhe2 jing1 。 guan1 zhong1 liu2 wang2 qi4 ， xi2 shang4 zong4 qi2 bing1 。
- lei4 jiang4 sou1 xian2 zhao4 ， jian1 chi2 jin4 shan4 jing1 。 duan3 yuan2 shou1 ji4 bu4 ， zhi2 lu4 fa1 peng2 cheng2 。
- zi4 fa2 kuang1 shi2 lüe4 ， fei1 gu1 jiao3 su2 ming2 。 he4 long2 he2 zu2 xian4 ， wo1 she4 bie2 wu2 ying2 。
- lei2 dai4 zhang1 bin1 bing4 ， yin2 ai1 yue4 ke4 sheng1 。 yi2 ju1 huang1 yao4 pu3 ， hao4 zhi4 zai4 qi2 ping2 。
- zui4 wang4 shen1 kong1 lao3 ， shu1 lian2 yan3 shang4 ming2 。 ou3 neng2 gan1 jian3 fen1 ， qi3 shi4 bao2 fu2 rong2 。
- lü4 jie4 fang2 wei1 qian3 ， □ zhi1 jin4 li4 qing1 。 xian4 ling2 san1 bai3 li3 ， wu4 mei4 dao3 shi2 qing1 。

## 注释

## 译文

## 赏析
