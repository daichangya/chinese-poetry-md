---
id: si-kong-tu-xie-xian-lu-jiu-shou
title: 携仙箓九首
titlePinyin: xie2 xian1 lu4 jiu3 shou3
titleSlug: xie-xian-lu-jiu-shou
author: 司空图
authorPinyin: si1 kong1 tu2
authorSlug: si-kong-tu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 岳北秋空渭北川，晴云渐薄薄如烟。
- 坐来还见微风起，吹散残阳一片蝉。
- 一半晴空一半云，远笼仙掌日初曛。
- 洞天有路不知处，绝顶异香难更闻。
- 决事还须更事酬，清谭妙理一时休。
- 渔翁亦被机心误，眼暗汀边结钓钩。
- 迹不趋时分不侯，功名身外最悠悠。
- 听君总画麒麟阁，还我闲眠舴艋舟。
- 仙凡路阻两难留，烟树人间一片秋。
- 若道阴功能济活，且将方寸自焚修。
- 若有阴功救未然，玉皇品籍亦搜贤。
- 应知谭笑还高谢，别就沧洲赞上仙。
- 英名何用苦搜奇，不朽才销一句诗。
- 却赖风波阻三岛，老臣犹得恋明时。
- 剪取红云剩写诗，年年高会趁花时。
- 水精楼阁分明见，只欠霞浆别著旗。
- 此生得作太平人，只向尘中便出尘。
- 移取碧桃花万树，年年自乐故乡春。

## 拼音
- yue4 bei3 qiu1 kong1 wei4 bei3 chuan1 ， qing2 yun2 jian4 bao2 bao2 ru2 yan1 。
- zuo4 lai2 hai2 jian4 wei1 feng1 qi3 ， chui1 san4 can2 yang2 yi2 pian4 chan2 。
- yi2 ban4 qing2 kong1 yi2 ban4 yun2 ， yuan3 long2 xian1 zhang3 ri4 chu1 xun1 。
- dong4 tian1 you3 lu4 bu4 zhi1 chu4 ， jue2 ding3 yi4 xiang1 nan2 geng4 wen2 。
- jue2 shi4 hai2 xu1 geng4 shi4 chou2 ， qing1 tan2 miao4 li3 yi4 shi2 xiu1 。
- yu2 weng1 yi4 bei4 ji1 xin1 wu4 ， yan3 an4 ting1 bian1 jie2 diao4 gou1 。
- ji4 bu4 qu1 shi2 fen1 bu4 hou2 ， gong1 ming2 shen1 wai4 zui4 you1 you1 。
- ting1 jun1 zong3 hua4 qi2 lin2 ge2 ， hai2 wo3 xian2 mian2 ze2 meng3 zhou1 。
- xian1 fan2 lu4 zu3 liang3 nan2 liu2 ， yan1 shu4 ren2 jian1 yi2 pian4 qiu1 。
- ruo4 dao4 yin1 gong1 neng2 ji4 huo2 ， qie3 jiang1 fang1 cun4 zi4 fen2 xiu1 。
- ruo4 you3 yin1 gong1 jiu4 wei4 ran2 ， yu4 huang2 pin3 ji2 yi4 sou1 xian2 。
- ying4 zhi1 tan2 xiao4 hai2 gao1 xie4 ， bie2 jiu4 cang1 zhou1 zan4 shang4 xian1 。
- ying1 ming2 he2 yong4 ku3 sou1 qi2 ， bu4 xiu3 cai2 xiao1 yi2 ju4 shi1 。
- que4 lai4 feng1 bo1 zu3 san1 dao3 ， lao3 chen2 you2 de2 lian4 ming2 shi2 。
- jian3 qu3 hong2 yun2 sheng4 xie3 shi1 ， nian2 nian2 gao1 hui4 chen4 hua1 shi2 。
- shui3 jing1 lou2 ge2 fen1 ming2 jian4 ， zhi1 qian4 xia2 jiang1 bie2 zhu4 qi2 。
- ci3 sheng1 de2 zuo4 tai4 ping2 ren2 ， zhi1 xiang4 chen2 zhong1 bian4 chu1 chen2 。
- yi2 qu3 bi4 tao2 hua1 wan4 shu4 ， nian2 nian2 zi4 le4 gu4 xiang1 chun1 。

## 注释

## 译文

## 赏析
