---
id: si-kong-tu-yang-liu-zhi-shou-bei-ci-shi-ba-shou
title: 杨柳枝寿杯词十八首
titlePinyin: yang2 liu3 zhi1 shou4 bei1 ci2 shi2 ba1 shou3
titleSlug: yang-liu-zhi-shou-bei-ci-shi-ba-shou
author: 司空图
authorPinyin: si1 kong1 tu2
authorSlug: si-kong-tu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 乐府翻来占太平，风光无处不含情。
- 千门万户喧歌吹，富贵人间只此声。
- 撼晚梳空不自持，与君同折上楼时。
- 春风还有常情处，系得人心免别离。
- 灞亭东去彻隋堤，赠别何须醉似泥。
- 万里往来无一事，便帆轻拂乱莺啼。
- 台城细仗晓初移，诏赐千官禊饮时。
- 绿帐远笼清佩响，更曛晴日上龙旗。
- 桃源仙子不须夸，闻道惟栽一片花。
- 何似浣纱溪畔住，绿阴相间两三家。
- 偶然楼上卷珠帘，往往长条拂枕函。
- 恰值小娥初学舞，拟偷金缕押春衫。
- 池边影动散鸳鸯，更引微风乱绣床。
- 直待玉窗尘不起，始应金雁得成行。
- 稻畦分影向江村，憔悴经霜只半存。
- 昨日流莺今不见，乱萤飞出照黄昏。
- 客泪休沾汉水滨，舞腰羞杀汉宫人。
- 狂风更与回烟帚，扫尽繁花独占春。
- 游人莫叹易凋衰，长乐荣枯自有期。
- 看取明年春意动，更于何处最先知。
- 昔年行乐及芳时，一上丹梯桂一枝。
- 笑问江头醉公子，饶君满把麹尘丝。
- 渡头残照一行新，独自依依向北人。
- 莫恨乡程千里远，眼中从此故乡春。
- 絮惹轻枝雪未飘，小溪烟束带危桥。
- 邻家女伴频攀折，不觉回身罥翠翘。
- 处处萦空百万枝，一枝枝好更题诗。
- 隔城远岫招行客，便与朱楼当酒旗。
- 锦城分得映金沟，两岸年年引胜游。
- 若似松篁须带雪，人间何处认风流。
- 日暖津头絮已飞，看看还是送君归。
- 莫言万绪牵愁思，缉取长绳系落晖。
- 大堤时节近清明，霞衬烟笼绕郡城。
- 好是梨花相映处，更胜松雪日初晴。
- 圣主千年乐未央，御沟金翠满垂杨。
- 年年织作升平字，高映南山献寿觞。

## 拼音
- yue4 fu3 fan1 lai2 zhan4 tai4 ping2 ， feng1 guang1 wu2 chu4 bu4 han2 qing2 。
- qian1 men2 wan4 hu4 xuan1 ge1 chui1 ， fu4 gui4 ren2 jian1 zhi1 ci3 sheng1 。
- han4 wan3 shu1 kong1 bu2 zi4 chi2 ， yu3 jun1 tong2 zhe2 shang4 lou2 shi2 。
- chun1 feng1 hai2 you3 chang2 qing2 chu4 ， xi4 de2 ren2 xin1 mian3 bie2 li2 。
- ba4 ting2 dong1 qu4 che4 sui2 di1 ， zeng4 bie2 he2 xu1 zui4 si4 ni2 。
- wan4 li3 wang3 lai2 wu2 yi2 shi4 ， bian4 fan1 qing1 fu2 luan4 ying1 ti2 。
- tai2 cheng2 xi4 zhang4 xiao3 chu1 yi2 ， zhao4 ci4 qian1 guan1 xi4 yin3 shi2 。
- lü4 zhang4 yuan3 long2 qing1 pei4 xiang3 ， geng4 xun1 qing2 ri4 shang4 long2 qi2 。
- tao2 yuan2 xian1 zi3 bu4 xu1 kua1 ， wen2 dao4 wei2 zai1 yi2 pian4 hua1 。
- he2 si4 huan4 sha1 xi1 pan4 zhu4 ， lü4 yin1 xiang1 jian4 liang3 san1 jia1 。
- ou3 ran2 lou2 shang4 juan4 zhu1 lian2 ， wang3 wang3 chang2 tiao2 fu2 zhen3 han2 。
- qia4 zhi2 xiao3 e2 chu1 xue2 wu3 ， ni3 tou1 jin1 lü3 ya1 chun1 shan1 。
- chi2 bian1 ying3 dong4 san4 yuan1 yang1 ， geng4 yin3 wei1 feng1 luan4 xiu4 chuang2 。
- zhi2 dai4 yu4 chuang1 chen2 bu4 qi3 ， shi3 ying4 jin1 yan4 de2 cheng2 xing2 。
- dao4 qi2 fen1 ying3 xiang4 jiang1 cun1 ， qiao2 cui4 jing1 shuang1 zhi1 ban4 cun2 。
- zuo2 ri4 liu2 ying1 jin1 bu2 jian4 ， luan4 ying2 fei1 chu1 zhao4 huang2 hun1 。
- ke4 lei4 xiu1 zhan1 han4 shui3 bin1 ， wu3 yao1 xiu1 sha1 han4 gong1 ren2 。
- kuang2 feng1 geng4 yu3 hui2 yan1 zhou3 ， sao3 jin4 fan2 hua1 du2 zhan4 chun1 。
- you2 ren2 mo4 tan4 yi4 diao1 shuai1 ， chang2 le4 rong2 ku1 zi4 you3 qi1 。
- kan4 qu3 ming2 nian2 chun1 yi4 dong4 ， geng4 yu2 he2 chu4 zui4 xian1 zhi1 。
- xi1 nian2 xing2 le4 ji2 fang1 shi2 ， yi2 shang4 dan1 ti1 gui4 yi4 zhi1 。
- xiao4 wen4 jiang1 tou2 zui4 gong1 zi3 ， rao2 jun1 man3 ba3 qu1 chen2 si1 。
- du4 tou2 can2 zhao4 yi4 hang2 xin1 ， du2 zi4 yi1 yi1 xiang4 bei3 ren2 。
- mo4 hen4 xiang1 cheng2 qian1 li3 yuan3 ， yan3 zhong1 cong2 ci3 gu4 xiang1 chun1 。
- xu4 re3 qing1 zhi1 xue3 wei4 piao1 ， xiao3 xi1 yan1 shu4 dai4 wei1 qiao2 。
- lin2 jia1 nü3 ban4 pin2 pan1 zhe2 ， bu4 jue2 hui2 shen1 juan4 cui4 qiao4 。
- chu4 chu4 ying2 kong1 bai3 wan4 zhi1 ， yi4 zhi1 zhi1 hao3 geng4 ti2 shi1 。
- ge2 cheng2 yuan3 xiu4 zhao1 xing2 ke4 ， bian4 yu3 zhu1 lou2 dang1 jiu3 qi2 。
- jin3 cheng2 fen1 de0 ying4 jin1 gou1 ， liang3 an4 nian2 nian2 yin3 sheng4 you2 。
- ruo4 si4 song1 huang2 xu1 dai4 xue3 ， ren2 jian1 he2 chu4 ren4 feng1 liu2 。
- ri4 nuan3 jin1 tou2 xu4 yi3 fei1 ， kan4 kan4 hai2 shi4 song4 jun1 gui1 。
- mo4 yan2 wan4 xu4 qian1 chou2 si1 ， ji1 qu3 chang2 sheng2 xi4 luo4 hui1 。
- da4 di1 shi2 jie2 jin4 qing1 ming2 ， xia2 chen4 yan1 long2 rao4 jun4 cheng2 。
- hao3 shi4 li2 hua1 xiang1 ying4 chu4 ， geng4 sheng4 song1 xue3 ri4 chu1 qing2 。
- sheng4 zhu3 qian1 nian2 le4 wei4 yang1 ， yu4 gou1 jin1 cui4 man3 chui2 yang2 。
- nian2 nian2 zhi1 zuo4 sheng1 ping2 zi4 ， gao1 ying4 nan2 shan1 xian4 shou4 shang1 。

## 注释

## 译文

## 赏析
