---
id: si-kong-tu-nan-bei-shi-gan-yu-shi-shou
title: 南北史感遇十首
titlePinyin: nan2 bei3 shi3 gan3 yu4 shi2 shou3
titleSlug: nan-bei-shi-gan-yu-shi-shou
author: 司空图
authorPinyin: si1 kong1 tu2
authorSlug: si-kong-tu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 雨淋麟阁名臣画，雪卧龙庭猛将碑。
- 不用黄金铸侯印，尽输公子买蛾眉。
- 汉世频封万户侯，云台空峻谢风流。
- 江南不有名儒相，齿冷中原笑未休。
- 天风斡海怒长鲸，永固南来百万兵。
- 若向沧洲犹笑傲，江山虚有石头城。
- 花迷公子玉楼恩，镜弄佳人红粉春。
- 不信关山劳远戍，绮罗香外任行尘。
- 兵围梁殿金瓯破，火发陈宫玉树摧。
- 奸佞岂能惭误国，空令怀古更徘徊。
- 行乐最宜连夜景，太平方觉有春风。
- 千金尽把酬歌舞，犹胜三边赏战功。
- 桃芳李艳年年发，羌管蛮弦处处多。
- 海上应无三岛路，人间惟有一声歌。
- 佳人自折一枝红，把唱新词曲未终。
- 惟向眼前怜易落，不如抛掷任春风。
- 景阳楼下花钿镜，玄武湖边锦绣旗。
- 昔日繁华今日恨，雉媒声晚草芳时。
- 乱后人间尽不平，秦川花木最伤情。
- 无穷红艳红尘里，骤马分香散入营。

## 拼音
- yu3 lin2 lin2 ge2 ming2 chen2 hua4 ， xue3 wo4 long2 ting2 meng3 jiang4 bei1 。
- bu2 yong4 huang2 jin1 zhu4 hou2 yin4 ， jin4 shu1 gong1 zi3 mai3 e2 mei2 。
- han4 shi4 pin2 feng1 wan4 hu4 hou2 ， yun2 tai2 kong1 jun4 xie4 feng1 liu2 。
- jiang1 nan2 bu4 you3 ming2 ru2 xiang1 ， chi3 leng3 zhong1 yuan2 xiao4 wei4 xiu1 。
- tian1 feng1 wo4 hai3 nu4 chang2 jing1 ， yong3 gu4 nan2 lai2 bai3 wan4 bing1 。
- ruo4 xiang4 cang1 zhou1 you2 xiao4 ao4 ， jiang1 shan1 xu1 you3 shi2 tou0 cheng2 。
- hua1 mi2 gong1 zi3 yu4 lou2 en1 ， jing4 nong4 jia1 ren2 hong2 fen3 chun1 。
- bu2 xin4 guan1 shan1 lao2 yuan3 shu4 ， qi3 luo2 xiang1 wai4 ren4 xing2 chen2 。
- bing1 wei2 liang2 dian4 jin1 ou1 po4 ， huo3 fa1 chen2 gong1 yu4 shu4 cui1 。
- jian1 ning4 qi3 neng2 can2 wu4 guo2 ， kong1 ling4 huai2 gu3 geng4 pai2 huai2 。
- xing2 le4 zui4 yi2 lian2 ye4 jing3 ， tai4 ping2 fang1 jue2 you3 chun1 feng1 。
- qian1 jin1 jin4 ba3 chou2 ge1 wu3 ， you2 sheng4 san1 bian1 shang3 zhan4 gong1 。
- tao2 fang1 li3 yan4 nian2 nian2 fa1 ， qiang1 guan3 man2 xian2 chu4 chu4 duo1 。
- hai3 shang4 ying4 wu2 san1 dao3 lu4 ， ren2 jian1 wei2 you3 yi4 sheng1 ge1 。
- jia1 ren2 zi4 zhe2 yi4 zhi1 hong2 ， ba3 chang4 xin1 ci2 qu3 wei4 zhong1 。
- wei2 xiang4 yan3 qian2 lian2 yi4 luo4 ， bu4 ru2 pao1 zhi4 ren4 chun1 feng1 。
- jing3 yang2 lou2 xia4 hua1 dian4 jing4 ， xuan2 wu3 hu2 bian1 jin3 xiu4 qi2 。
- xi1 ri4 fan2 hua2 jin1 ri4 hen4 ， zhi4 mei2 sheng1 wan3 cao3 fang1 shi2 。
- luan4 hou4 ren2 jian1 jin4 bu4 ping2 ， qin2 chuan1 hua1 mu4 zui4 shang1 qing2 。
- wu2 qiong2 hong2 yan4 hong2 chen2 li3 ， zhou4 ma3 fen1 xiang1 san4 ru4 ying2 。

## 注释

## 译文

## 赏析
