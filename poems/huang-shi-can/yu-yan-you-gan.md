---
id: huang-shi-can-yu-yan-you-gan
title: 玉岩有感
titlePinyin: yu4 yan2 you3 gan3
titleSlug: yu-yan-you-gan
author: 黄师参
authorPinyin: huang2 shi1 can1
authorSlug: huang-shi-can
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 游山苦无侣，独行亦自佳。
- 不羡篮舆稳，软草供蒲鞋。
- 小僧倚门问，客从何处来。
- 长啸不复答，露坐面山隈。
- 往谒玉岩翁，缟衣绝纤埃。
- 祠宫蔽风雨，碑碣荒莓苔。
- 四山壮幽闲，百感撄我怀。
- 先生竟何之，山猿朝夕哀。
- 出处非有意，于道相萦回。
- 翁看岭表人，白骨漫成堆。
- 所见明且哲，屡表乞归骸。
- 伫立三太息，归思落日催。

## 拼音
- you2 shan1 ku3 wu2 lü3 ， du2 xing2 yi4 zi4 jia1 。
- bu2 xian4 lan2 yu2 wen3 ， ruan3 cao3 gong4 pu2 xie2 。
- xiao3 seng1 yi3 men2 wen4 ， ke4 cong2 he2 chu4 lai2 。
- chang2 xiao4 bu2 fu4 da2 ， lu4 zuo4 mian4 shan1 wei1 。
- wang3 ye4 yu4 yan2 weng1 ， gao3 yi1 jue2 xian1 ai1 。
- ci2 gong1 bi4 feng1 yu3 ， bei1 jie2 huang1 mei2 tai2 。
- si4 shan1 zhuang4 you1 xian2 ， bai3 gan3 ying1 wo3 huai2 。
- xian1 sheng1 jing4 he2 zhi1 ， shan1 yuan2 zhao1 xi1 ai1 。
- chu1 chu4 fei1 you3 yi4 ， yu2 dao4 xiang1 ying2 hui2 。
- weng1 kan4 ling3 biao3 ren2 ， bai2 gu3 man4 cheng2 dui1 。
- suo3 jian4 ming2 qie3 zhe2 ， lü3 biao3 qi3 gui1 hai2 。
- zhu4 li4 san1 tai4 xi1 ， gui1 si1 luo4 ri4 cui1 。

## 注释

## 译文

## 赏析
