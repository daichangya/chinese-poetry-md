---
id: chen-zong-yuan-jiao-si-qing-cheng-shi
title: 郊祀庆成诗
titlePinyin: jiao1 si4 qing4 cheng2 shi1
titleSlug: jiao-si-qing-cheng-shi
author: 陈宗远
authorPinyin: chen2 zong1 yuan3
authorSlug: chen-zong-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宝历登三禩，觚坛类两仪。
- 居歆修大报，肇祀述前规。
- 景迓初阳吉，斋严一月期。
- 采章循节俭，缊豫屏纷离。
- 辂象停方贡，兵骖却道驰。
- 殊庭崇祝告，太室款灵娭。
- 黄道晴曦丽，青郊湛露滋。
- 龙常腾旎旖，蜺羽胜葳蕤。
- 列戟森宾卫，严更警禁帷。
- 苍圆尊上帝，黄粹见方祇。
- 馥郁阳宫燎，芬芳帝籍粢。
- 非烟浮羽籥，叶气冒尊彝。
- 济济锵圆玉，峨峨会采𤪌。
- 云裙纷下逮，月璧粲昭垂。
- 合奏谐纯绎，登歌美缉熙。
- 贰觞勤竢献，虚次迄亲祠。
- 翊翊灵施佑，禳禳嘏致祠。
- 招摇回左翿，阊阖敞南离。
- 侍仗朝绅拥，升楼禁跸随。
- 胪驩皆岳抃，驿赦霈皇慈。
- 都号登瑶册，追思遗宝龟。
- 燕谋端有自，鸿祉浩无私。
- 肃穆东朝贺，登闳宣室厘。
- 庆绵千岁统，欢奉万年巵。
- 盛事辉三古，庞恩被八维。
- 至诚深可卜，满假务深思。
- 兢业传家法，盈成保庆基。
- 万方严表正，九篑戒功亏。
- 帝寿齐南极，边尘静北陲。
- 具臣怀美报，成命绎周诗。

## 拼音
- bao3 li4 deng1 san1 si4 ， gu1 tan2 lei4 liang3 yi2 。
- ju1 xin1 xiu1 da4 bao4 ， zhao4 si4 shu4 qian2 gui1 。
- jing3 ya4 chu1 yang2 ji2 ， zhai1 yan2 yi1 yue4 qi1 。
- cai3 zhang1 xun2 jie2 jian3 ， wen1 yu4 ping2 fen1 li2 。
- lu4 xiang4 ting2 fang1 gong4 ， bing1 can1 que4 dao4 chi2 。
- shu1 ting2 chong2 zhu4 gao4 ， tai4 shi4 kuan3 ling2 xi1 。
- huang2 dao4 qing2 xi1 li4 ， qing1 jiao1 zhan4 lu4 zi1 。
- long2 chang2 teng2 ni3 yi3 ， ni2 yu3 sheng4 wei1 rui2 。
- lie4 ji3 sen1 bin1 wei4 ， yan2 geng4 jing3 jin4 wei2 。
- cang1 yuan2 zun1 shang4 di4 ， huang2 cui4 jian4 fang1 qi2 。
- fu4 yu4 yang2 gong1 liao2 ， fen1 fang1 di4 ji2 zi1 。
- fei1 yan1 fu2 yu3 yue4 ， ye4 qi4 mao4 zun1 yi2 。
- ji4 ji4 qiang1 yuan2 yu4 ， e2 e2 hui4 cai3 𤪌 。
- yun2 qun2 fen1 xia4 dai3 ， yue4 bi4 can4 zhao1 chui2 。
- he2 zou4 xie2 chun2 yi4 ， deng1 ge1 mei3 ji1 xi1 。
- er4 shang1 qin2 si4 xian4 ， xu1 ci4 qi4 qin1 ci2 。
- yi4 yi4 ling2 shi1 you4 ， rang2 rang2 gu3 zhi4 ci2 。
- zhao1 yao2 hui2 zuo3 dao4 ， chang1 he2 chang3 nan2 li2 。
- shi4 zhang4 chao2 shen1 yong1 ， sheng1 lou2 jin4 bi4 sui2 。
- lu2 huan1 jie1 yue4 bian4 ， yi4 she4 pei4 huang2 ci2 。
- dou1 hao4 deng1 yao2 ce4 ， zhui1 si1 yi2 bao3 gui1 。
- yan4 mou2 duan1 you3 zi4 ， hong2 zhi3 hao4 wu2 si1 。
- su4 mu4 dong1 chao2 he4 ， deng1 hong2 xuan1 shi4 li2 。
- qing4 mian2 qian1 sui4 tong3 ， huan1 feng4 wan4 nian2 zhi1 。
- sheng4 shi4 hui1 san1 gu3 ， pang2 en1 bei4 ba1 wei2 。
- zhi4 cheng2 shen1 ke3 bu3 ， man3 jia3 wu4 shen1 si1 。
- jing1 ye4 chuan2 jia1 fa3 ， ying2 cheng2 bao3 qing4 ji1 。
- wan4 fang1 yan2 biao3 zheng4 ， jiu3 kui4 jie4 gong1 kui1 。
- di4 shou4 qi2 nan2 ji2 ， bian1 chen2 jing4 bei3 chui2 。
- ju4 chen2 huai2 mei3 bao4 ， cheng2 ming4 yi4 zhou1 shi1 。

## 注释

## 译文

## 赏析
