---
id: chen-zong-yuan-xi-tong-she-yu-nei-jing
title: 戏同舍与内竞
titlePinyin: xi4 tong2 she4 yu3 nei4 jing4
titleSlug: xi-tong-she-yu-nei-jing
author: 陈宗远
authorPinyin: chen2 zong1 yuan3
authorSlug: chen-zong-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙泉函气清，欧冶吐霞绮。
- 干将堕龟文，莫邪潜漫理。
- 藏锋金匣夜光芒，铜花玉晕相磨砥。
- 雄雌一落东与西，相从不隔千山水。
- 忆妾与君差池飞，送君挟策游京畿。
- 暮云空碧雁度远，画梁寂寞燕来迟。
- 但愿月宫分彩色，岂恨霜闺弄落晖。
- 君方倦羁旅，妾亦厌枌土。
- 锦水鸳鸯巢汉林，绮翼飞翔交媚妩。
- 有时娇妬不自持，佯嗔不肯舒眉宇。
- 逢君贫困泣牛衣，举案低蛾似顽鲁。
- 谁知志满凌暴生，刚肠便不爱卿卿。
- 望断犊车挥麈急，饱负虎嵎攘臂轻。
- 松柏故无情，凌霄植根蒂。
- 柔蔓托高翘，岁寒忻附丽。
- 何为丝萝亲，反有荣悴异。
- 昔日泪沾衣，长嗔失意同寒饥。
- 今日衣拥泪，翻怨得意由轻肥。
- 炎凉世态得失间，怨君却悔嗔君时。

## 拼音
- long2 quan2 han2 qi4 qing1 ， ou1 ye3 tu3 xia2 qi3 。
- gan1 jiang1 duo4 gui1 wen2 ， mo4 xie2 qian2 man4 li3 。
- cang2 feng1 jin1 xia2 ye4 guang1 mang2 ， tong2 hua1 yu4 yun1 xiang1 mo2 di3 。
- xiong2 ci2 yi2 luo4 dong1 yu3 xi1 ， xiang1 cong2 bu4 ge2 qian1 shan1 shui3 。
- yi4 qie4 yu3 jun1 cha1 chi2 fei1 ， song4 jun1 xie2 ce4 you2 jing1 ji1 。
- mu4 yun2 kong1 bi4 yan4 du4 yuan3 ， hua4 liang2 ji4 mo4 yan4 lai2 chi2 。
- dan4 yuan4 yue4 gong1 fen1 cai3 se4 ， qi3 hen4 shuang1 gui1 nong4 luo4 hui1 。
- jun1 fang1 juan4 ji1 lü3 ， qie4 yi4 yan4 fen2 tu3 。
- jin3 shui3 yuan1 yang1 chao2 han4 lin2 ， qi3 yi4 fei1 xiang2 jiao1 mei4 wu3 。
- you3 shi2 jiao1 du4 bu2 zi4 chi2 ， yang2 chen1 bu4 ken3 shu1 mei2 yu3 。
- feng2 jun1 pin2 kun4 qi4 niu2 yi1 ， ju3 an4 di1 e2 si4 wan2 lu3 。
- shui2 zhi1 zhi4 man3 ling2 bao4 sheng1 ， gang1 chang2 bian4 bu2 ai4 qing1 qing1 。
- wang4 duan4 du2 che1 hui1 zhu3 ji2 ， bao3 fu4 hu3 yu2 rang3 bi4 qing1 。
- song1 bai3 gu4 wu2 qing2 ， ling2 xiao1 zhi2 gen1 di4 。
- rou2 man4 tuo1 gao1 qiao4 ， sui4 han2 xin1 fu4 li4 。
- he2 wei4 si1 luo2 qin1 ， fan3 you3 rong2 cui4 yi4 。
- xi1 ri4 lei4 zhan1 yi1 ， chang2 chen1 shi1 yi4 tong2 han2 ji1 。
- jin1 ri4 yi1 yong1 lei4 ， fan1 yuan4 de2 yi4 you2 qing1 fei2 。
- yan2 liang2 shi4 tai4 de2 shi1 jian1 ， yuan4 jun1 que4 hui3 chen1 jun1 shi2 。

## 注释

## 译文

## 赏析
