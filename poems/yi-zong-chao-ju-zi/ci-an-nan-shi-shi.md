---
id: yi-zong-chao-ju-zi-ci-an-nan-shi-shi
title: 刺安南事诗
titlePinyin: ci4 an1 nan2 shi4 shi1
titleSlug: ci-an-nan-shi-shi
author: 懿宗朝举子
authorPinyin: yi4 zong1 chao2 ju3 zi3
authorSlug: yi-zong-chao-ju-zi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南荒不择吏，致我交趾覆。联绵三四年，致我交趾辱。
- 懦者斗则退，武者兵益黩。军容满天下，战将多金玉。
- 刮得齐民疮，分为猛士禄。雄雄许昌师，忠武冠其族。
- 去为万骑风，住为一川肉。时有残卒回，千门万户哭。
- 哀声动闾里，怨气成山谷。谁能听鼓声，不忍看金镞。
- 念此堪泪流，悠悠颍川绿。

## 拼音
- nan2 huang1 bu4 ze2 li4 ， zhi4 wo3 jiao1 zhi3 fu4 。 lian2 mian2 san1 si4 nian2 ， zhi4 wo3 jiao1 zhi3 ru3 。
- nuo4 zhe3 dou4 ze2 tui4 ， wu3 zhe3 bing1 yi4 du2 。 jun1 rong2 man3 tian1 xia4 ， zhan4 jiang4 duo1 jin1 yu4 。
- gua1 de2 qi2 min2 chuang1 ， fen1 wei2 meng3 shi4 lu4 。 xiong2 xiong2 xu3 chang1 shi1 ， zhong1 wu3 guan1 qi2 zu2 。
- qu4 wei4 wan4 qi2 feng1 ， zhu4 wei4 yi4 chuan1 rou4 。 shi2 you3 can2 zu2 hui2 ， qian1 men2 wan4 hu4 ku1 。
- ai1 sheng1 dong4 lü2 li3 ， yuan4 qi4 cheng2 shan1 gu3 。 shui2 neng2 ting1 gu3 sheng1 ， bu4 ren3 kan4 jin1 zu2 。
- nian4 ci3 kan1 lei4 liu2 ， you1 you1 ying3 chuan1 lü4 。

## 注释

## 译文

## 赏析
