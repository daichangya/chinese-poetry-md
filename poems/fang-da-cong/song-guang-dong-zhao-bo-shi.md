---
id: fang-da-cong-song-guang-dong-zhao-bo-shi
title: 送广东赵舶使
titlePinyin: song4 guang3 dong1 zhao4 bo2 shi3
titleSlug: song-guang-dong-zhao-bo-shi
author: 方大琮
authorPinyin: fang1 da4 cong2
authorSlug: fang-da-cong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百禽收舌后，一鹗凌清秋。
- 沧波渺浩荡，中有万斛舟。
- 劫灰烧不尽，宗老擅风流。
- 典刑尚千载，雅奥根九畴。
- 忠愤疏中垒，功名起武侯。
- 载彼北方学，来为南国游。
- 膻风痛洗濯，蛮俗頼怀柔。
- 偶然得联事，顾影岂其俦。
- 逢迎时一笑，倾吐不复留。
- 抵掌说西事，强颜愧楚囚。
- 见晚别何早，含情酒浇愁。
- 惟有加餐祝，作歌住行辀。
- 有诏愿亟起，且莫事耡耰。
- 顾我何为者，一毛在九牛。

## 拼音
- bai3 qin2 shou1 she2 hou4 ， yi2 e4 ling2 qing1 qiu1 。
- cang1 bo1 miao3 hao4 dang4 ， zhong1 you3 wan4 hu2 zhou1 。
- jie2 hui1 shao1 bu2 jin4 ， zong1 lao3 shan4 feng1 liu2 。
- dian3 xing2 shang4 qian1 zai3 ， ya3 ao4 gen1 jiu3 chou2 。
- zhong1 fen4 shu1 zhong1 lei3 ， gong1 ming2 qi3 wu3 hou2 。
- zai3 bi3 bei3 fang1 xue2 ， lai2 wei4 nan2 guo2 you2 。
- shan1 feng1 tong4 xi3 zhuo2 ， man2 su2 lai4 huai2 rou2 。
- ou3 ran2 de2 lian2 shi4 ， gu4 ying3 qi3 qi2 chou2 。
- feng2 ying2 shi2 yi2 xiao4 ， qing1 tu3 bu2 fu4 liu2 。
- di3 zhang3 shuo1 xi1 shi4 ， qiang2 yan2 kui4 chu3 qiu2 。
- jian4 wan3 bie2 he2 zao3 ， han2 qing2 jiu3 jiao1 chou2 。
- wei2 you3 jia1 can1 zhu4 ， zuo4 ge1 zhu4 xing2 zhou1 。
- you3 zhao4 yuan4 ji2 qi3 ， qie3 mo4 shi4 chu2 you1 。
- gu4 wo3 he2 wei4 zhe3 ， yi4 mao2 zai4 jiu3 niu2 。

## 注释

## 译文

## 赏析
