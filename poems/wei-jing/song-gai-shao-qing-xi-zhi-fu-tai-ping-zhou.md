---
id: wei-jing-song-gai-shao-qing-xi-zhi-fu-tai-ping-zhou
title: 送盖少卿晞之赴太平州
titlePinyin: song4 gai4 shao3 qing1 xi1 zhi1 fu4 tai4 ping2 zhou1
titleSlug: song-gai-shao-qing-xi-zhi-fu-tai-ping-zhou
author: 卫泾
authorPinyin: wei4 jing1
authorSlug: wei-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三釜果何乐，万锺岂云轻。
- 当知昔贤士，及亲乃为荣。
- 忆昨使东淮，循陔兰芳馨。
- 维先司徒公，大篇宠其行。
- 喜我谐禄养，劝之力身名。
- 俛仰四十载，岁月何峥嵘。
- 髯卿世济美，中外稔践更。
- 勇退甫宴娱，起家俄诏征。
- 秩真二千石，选授参陪京。
- 时哉春阳中，光风助严程。
- 歌廉盛襦袴，迎伋森旆旌。
- 矧伊太夫人，九十颜如婴。
- 朱轓从板舆，此乐谁能并。
- 缅怀平生好，相友真弟兄。
- 我今抱永慕，抚旧祇怆情。
- 涂山古名邦，官府号太平。
- 故秋适淫潦，所至多疲氓。
- 政须事安集，未可施敲榜。
- 长江戍水犀，形势足干城。
- 时虽急规恢，不用邀功能。
- 君年壮于我，宏图在南溟。
- 报国岂忧晚，事亲宜竭诚。
- 道院日余暇，北堂庆方增。
- 戏彩供笑粲，捧觞寿期龄。
- 孝立忠亦遂，俗美政易成。
- 奏最亟归来，勿云厌承明。

## 拼音
- san1 fu3 guo3 he2 le4 ， wan4 zhong1 qi3 yun2 qing1 。
- dang1 zhi1 xi1 xian2 shi4 ， ji2 qin1 nai3 wei4 rong2 。
- yi4 zuo2 shi3 dong1 huai2 ， xun2 gai1 lan2 fang1 xin1 。
- wei2 xian1 si1 tu2 gong1 ， da4 pian1 chong3 qi2 xing2 。
- xi3 wo3 xie2 lu4 yang3 ， quan4 zhi1 li4 shen1 ming2 。
- fu3 yang3 si4 shi2 zai3 ， sui4 yue4 he2 zheng1 rong2 。
- ran2 qing1 shi4 ji4 mei3 ， zhong1 wai4 ren3 jian4 geng4 。
- yong3 tui4 fu3 yan4 yu2 ， qi3 jia1 e2 zhao4 zheng1 。
- zhi4 zhen1 er4 qian1 shi2 ， xuan3 shou4 can1 pei2 jing1 。
- shi2 zai1 chun1 yang2 zhong1 ， guang1 feng1 zhu4 yan2 cheng2 。
- ge1 lian2 sheng4 ru2 ku4 ， ying2 ji2 sen1 pei4 jing1 。
- shen3 yi1 tai4 fu1 ren2 ， jiu3 shi2 yan2 ru2 ying1 。
- zhu1 fan1 cong2 ban3 yu2 ， ci3 le4 shui2 neng2 bing4 。
- mian3 huai2 ping2 sheng1 hao3 ， xiang1 you3 zhen1 di4 xiong0 。
- wo3 jin1 bao4 yong3 mu4 ， fu3 jiu4 qi2 chuang4 qing2 。
- tu2 shan1 gu3 ming2 bang1 ， guan1 fu3 hao4 tai4 ping2 。
- gu4 qiu1 shi4 yin2 liao2 ， suo3 zhi4 duo1 pi2 mang2 。
- zheng4 xu1 shi4 an1 ji2 ， wei4 ke3 shi1 qiao1 bang3 。
- chang2 jiang1 shu4 shui3 xi1 ， xing2 shi4 zu2 gan1 cheng2 。
- shi2 sui1 ji2 gui1 hui1 ， bu2 yong4 yao1 gong1 neng2 。
- jun1 nian2 zhuang4 yu2 wo3 ， hong2 tu2 zai4 nan2 ming2 。
- bao4 guo2 qi3 you1 wan3 ， shi4 qin1 yi2 jie2 cheng2 。
- dao4 yuan4 ri4 yu2 xia2 ， bei3 tang2 qing4 fang1 zeng1 。
- xi4 cai3 gong4 xiao4 can4 ， peng3 shang1 shou4 qi1 ling2 。
- xiao4 li4 zhong1 yi4 sui4 ， su2 mei3 zheng4 yi4 cheng2 。
- zou4 zui4 ji2 gui1 lai2 ， wu4 yun2 yan4 cheng2 ming2 。

## 注释

## 译文

## 赏析
