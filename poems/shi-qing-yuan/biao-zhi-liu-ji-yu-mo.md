---
id: shi-qing-yuan-biao-zhi-liu-ji-yu-mo
title: 标指六偈 语默
titlePinyin: biao1 zhi3 liu4 ji4   yu3 mo4
titleSlug: biao-zhi-liu-ji-yu-mo
author: 释清远
authorPinyin: shi4 qing1 yuan3
authorSlug: shi-qing-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至道非言，言亦可传。
- 可传何也，应物而宣。
- 言虽应物，物自无物。
- 无物之言，言音自没。
- 绝言之语，妙应还普。
- 道非晦明，语默同取。
- 举复谁唱，物物虚旷。
- 咸通大千，徧乎尘想。
- 品类非一，同言异出。
- 圆音落落，凡圣俱适。
- 千品万类，薰含种智。
- 故此一门，称无量义。
- 山河宣演，草木扬音。
- 长说无间，所谓甚深。
- 深兮甚浅，不动情见。
- 最省工夫，凡夫不荐。
- 不荐最亲，妙义敷陈。
- 欢言即笑，恚怒即嗔。
- 嗔为金刚，喜为迦叶。
- 华藏毗卢，心心相接。
- 接兮可见，莫看背面。
- 无字密言，从兹出现。
- 现复谁论，非用耳闻。
- 六根共户，妙偈星分。
- 森罗经文，不出一尘。
- 非舌非辩，雷转电奔。
- 展之在手，何法不有。
- 纵横三界，无一渗漏。
- 时人不信，执言说病。
- 依倚前尘，以为决定。
- 决定是心，决定是尘。
- 心尘所使，非自由人。
- 诸圣苦口，随愚过咎。
- 巧说多词，强为分剖。
- 法无言说，汝须善别。
- 舍离语言，生死自绝。
- 凡夫闻此，无说过咎。
- 取彼无言，冥然长久。
- 端坐暗狱，以心相续。
- 背却语言，犹如土木。
- 舍有之无，落在邪途。
- 有无俱病，二病俱祛。
- 祛复何去，不离当处。
- 当处不生，语默相取。
- 取兮不知，是东是西。
- 说即不说，不疑即疑。
- 故称佛子，了事凡夫。
- 是何凡夫，问取李胡。

## 拼音
- zhi4 dao4 fei1 yan2 ， yan2 yi4 ke3 chuan2 。
- ke3 chuan2 he2 ye3 ， ying4 wu4 er2 xuan1 。
- yan2 sui1 ying4 wu4 ， wu4 zi4 wu2 wu4 。
- wu2 wu4 zhi1 yan2 ， yan2 yin1 zi4 mei2 。
- jue2 yan2 zhi1 yu3 ， miao4 ying4 hai2 pu3 。
- dao4 fei1 hui4 ming2 ， yu3 mo4 tong2 qu3 。
- ju3 fu4 shui2 chang4 ， wu4 wu4 xu1 kuang4 。
- xian2 tong1 da4 qian1 ， bian4 hu1 chen2 xiang3 。
- pin3 lei4 fei1 yi1 ， tong2 yan2 yi4 chu1 。
- yuan2 yin1 luo4 luo4 ， fan2 sheng4 ju4 shi4 。
- qian1 pin3 wan4 lei4 ， xun1 han2 zhong3 zhi4 。
- gu4 ci3 yi4 men2 ， cheng1 wu2 liang4 yi4 。
- shan1 he2 xuan1 yan3 ， cao3 mu4 yang2 yin1 。
- chang2 shuo1 wu2 jian4 ， suo3 wei4 shen4 shen1 。
- shen1 xi1 shen4 qian3 ， bu2 dong4 qing2 jian4 。
- zui4 sheng3 gong1 fu1 ， fan2 fu1 bu2 jian4 。
- bu2 jian4 zui4 qin1 ， miao4 yi4 fu1 chen2 。
- huan1 yan2 ji2 xiao4 ， hui4 nu4 ji2 chen1 。
- chen1 wei4 jin1 gang1 ， xi3 wei4 jia1 ye4 。
- hua2 cang2 pi2 lu2 ， xin1 xin1 xiang1 jie1 。
- jie1 xi1 ke3 jian4 ， mo4 kan4 bei4 mian4 。
- wu2 zi4 mi4 yan2 ， cong2 zi1 chu1 xian4 。
- xian4 fu4 shui2 lun4 ， fei1 yong4 er3 wen2 。
- liu4 gen1 gong4 hu4 ， miao4 ji4 xing1 fen1 。
- sen1 luo2 jing1 wen2 ， bu4 chu1 yi4 chen2 。
- fei1 she2 fei1 bian4 ， lei2 zhuan3 dian4 ben1 。
- zhan3 zhi1 zai4 shou3 ， he2 fa3 bu4 you3 。
- zong4 heng2 san1 jie4 ， wu2 yi2 shen4 lou4 。
- shi2 ren2 bu2 xin4 ， zhi2 yan2 shuo1 bing4 。
- yi1 yi3 qian2 chen2 ， yi3 wei2 jue2 ding4 。
- jue2 ding4 shi4 xin1 ， jue2 ding4 shi4 chen2 。
- xin1 chen2 suo3 shi3 ， fei1 zi4 you2 ren2 。
- zhu1 sheng4 ku3 kou3 ， sui2 yu2 guo4 jiu4 。
- qiao3 shuo1 duo1 ci2 ， qiang2 wei4 fen1 pou1 。
- fa3 wu2 yan2 shuo1 ， ru3 xu1 shan4 bie2 。
- she4 li2 yu3 yan2 ， sheng1 si3 zi4 jue2 。
- fan2 fu1 wen2 ci3 ， wu2 shuo1 guo4 jiu4 。
- qu3 bi3 wu2 yan2 ， ming2 ran2 chang2 jiu3 。
- duan1 zuo4 an4 yu4 ， yi3 xin1 xiang1 xu4 。
- bei4 que4 yu3 yan2 ， you2 ru2 tu3 mu4 。
- she4 you3 zhi1 wu2 ， luo4 zai4 xie2 tu2 。
- you3 wu2 ju4 bing4 ， er4 bing4 ju4 qu1 。
- qu1 fu4 he2 qu4 ， bu4 li2 dang1 chu4 。
- dang1 chu4 bu4 sheng1 ， yu3 mo4 xiang1 qu3 。
- qu3 xi1 bu4 zhi1 ， shi4 dong1 shi4 xi1 。
- shuo1 ji2 bu4 shuo1 ， bu4 yi2 ji2 yi2 。
- gu4 cheng1 fo2 zi3 ， liao3 shi4 fan2 fu1 。
- shi4 he2 fan2 fu1 ， wen4 qu3 li3 hu2 。

## 注释

## 译文

## 赏析
