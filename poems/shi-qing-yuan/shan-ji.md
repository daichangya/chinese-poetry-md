---
id: shi-qing-yuan-shan-ji
title: 山偈
titlePinyin: shan1 ji4
titleSlug: shan-ji
author: 释清远
authorPinyin: shi4 qing1 yuan3
authorSlug: shi-qing-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 动境徧娑婆，以之成逼迫。
- 安心一处坐，从是虚生白。
- 逼迫何逼迫，膏火煎魂魄。
- 虚白何虚白，广教扬孤翮。
- 良哉静者心，四海犹为窄。
- 匹彼在动士，天地何辽隔。
- 故兹审观究，二者俱介僻。
- 弃彼而奔此，安得有深益。
- 乐者自何至，苦者自何适。
- 苦乐忘根绪，由夫征路陌。
- 路陌苟不征，躭躭本家宅。
- 昔未厌瓦砾，今岂重金璧。
- 金璧有所重，瓦砾未可掷。
- 瓦砾谓金璧，杀盗应非逆。
- 金璧谓瓦砾，圣贤失踪迹。
- 金璧而金璧，瓦砾而瓦砾。
- 苦乐各平等，法法无假借。
- 大空离众念，真实无改易。
- 乐而无乐相，苦亦无苦迹。
- 苦乐同十虚，心门广开辟。
- 龙吟而凤鸣，天渊发金液。
- 人不念诸道，饥口枉求食。
- 一也及夫此，曹溪称上客。
- 因思贤圣人，不寐彻残夕。
- 时哉各勉旃，升沉在咫尺。

## 拼音
- dong4 jing4 bian4 suo1 po2 ， yi3 zhi1 cheng2 bi1 po4 。
- an1 xin1 yi2 chu4 zuo4 ， cong2 shi4 xu1 sheng1 bai2 。
- bi1 po4 he2 bi1 po4 ， gao1 huo3 jian1 hun2 po4 。
- xu1 bai2 he2 xu1 bai2 ， guang3 jiao4 yang2 gu1 he2 。
- liang2 zai1 jing4 zhe3 xin1 ， si4 hai3 you2 wei4 zhai3 。
- pi3 bi3 zai4 dong4 shi4 ， tian1 di4 he2 liao2 ge2 。
- gu4 zi1 shen3 guan1 jiu1 ， er4 zhe3 ju4 jie4 pi4 。
- qi4 bi3 er2 ben1 ci3 ， an1 de2 you3 shen1 yi4 。
- le4 zhe3 zi4 he2 zhi4 ， ku3 zhe3 zi4 he2 shi4 。
- ku3 le4 wang4 gen1 xu4 ， you2 fu1 zheng1 lu4 mo4 。
- lu4 mo4 gou3 bu4 zheng1 ， dan1 dan1 ben3 jia1 zhai2 。
- xi1 wei4 yan4 wa3 li4 ， jin1 qi3 zhong4 jin1 bi4 。
- jin1 bi4 you3 suo3 zhong4 ， wa3 li4 wei4 ke3 zhi4 。
- wa3 li4 wei4 jin1 bi4 ， sha1 dao4 ying4 fei1 ni4 。
- jin1 bi4 wei4 wa3 li4 ， sheng4 xian2 shi1 zong1 ji4 。
- jin1 bi4 er2 jin1 bi4 ， wa3 li4 er2 wa3 li4 。
- ku3 le4 ge4 ping2 deng3 ， fa3 fa3 wu2 jia3 jie4 。
- da4 kong1 li2 zhong4 nian4 ， zhen1 shi2 wu2 gai3 yi4 。
- le4 er2 wu2 le4 xiang1 ， ku3 yi4 wu2 ku3 ji4 。
- ku3 le4 tong2 shi2 xu1 ， xin1 men2 guang3 kai1 pi4 。
- long2 yin2 er2 feng4 ming2 ， tian1 yuan1 fa1 jin1 ye4 。
- ren2 bu2 nian4 zhu1 dao4 ， ji1 kou3 wang3 qiu2 shi2 。
- yi1 ye3 ji2 fu1 ci3 ， cao2 xi1 cheng1 shang4 ke4 。
- yin1 si1 xian2 sheng4 ren2 ， bu2 mei4 che4 can2 xi1 。
- shi2 zai1 ge4 mian3 zhan1 ， sheng1 chen2 zai4 zhi3 chi3 。

## 注释

## 译文

## 赏析
