---
id: shi-qing-yuan-biao-zhi-liu-ji-zuo-chan
title: 标指六偈 坐禅
titlePinyin: biao1 zhi3 liu4 ji4   zuo4 chan2
titleSlug: biao-zhi-liu-ji-zuo-chan
author: 释清远
authorPinyin: shi4 qing1 yuan3
authorSlug: shi-qing-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 心光虚映，体绝偏圆。
- 金波匝匝，动寂常禅。
- 念起念灭，不用止绝。
- 任运滔滔，何曾起灭。
- 起灭寂灭，现大迦叶。
- 坐卧经行，未曾间歇。
- 禅何不坐，坐何不禅。
- 了得如是，始号坐禅。
- 坐者何人，禅是何物。
- 而欲坐之，用佛觅佛。
- 佛不用觅，觅之转失。
- 坐不我观，禅非外术。
- 初心闹乱，未免回换。
- 所以多方，教渠静观。
- 端坐收神，初则纷纭。
- 久久恬淡，虚闲六门。
- 六门稍歇，于中分别。
- 分别才生，似成起灭。
- 起灭转变，从自心现。
- 还用自心，返观一徧。
- 一返不再，圆光顶戴。
- 灵焰腾辉，心心无碍。
- 横该竖入，生死永息。
- 一粒还丹，点金成汁。
- 身心客尘，透漏无门。
- 迷悟且说，逆顺休论。
- 细思昔日，冷坐寻觅。
- 虽然不别，也大狼籍。
- 刹那凡圣，无人能信。
- 匝地茫茫，大须谨慎。
- 如其不知，端坐思惟。
- 一日筑著，伏惟伏惟。

## 拼音
- xin1 guang1 xu1 ying4 ， ti3 jue2 pian1 yuan2 。
- jin1 bo1 za1 za1 ， dong4 ji4 chang2 chan2 。
- nian4 qi3 nian4 mie4 ， bu2 yong4 zhi3 jue2 。
- ren4 yun4 tao1 tao1 ， he2 ceng2 qi3 mie4 。
- qi3 mie4 ji4 mie4 ， xian4 da4 jia1 ye4 。
- zuo4 wo4 jing1 xing2 ， wei4 ceng2 jian4 xie1 。
- chan2 he2 bu2 zuo4 ， zuo4 he2 bu4 chan2 。
- liao3 de2 ru2 shi4 ， shi3 hao4 zuo4 chan2 。
- zuo4 zhe3 he2 ren2 ， chan2 shi4 he2 wu4 。
- er2 yu4 zuo4 zhi1 ， yong4 fo2 mi4 fo2 。
- fo2 bu2 yong4 mi4 ， mi4 zhi1 zhuan3 shi1 。
- zuo4 bu4 wo3 guan1 ， chan2 fei1 wai4 shu4 。
- chu1 xin1 nao4 luan4 ， wei4 mian3 hui2 huan4 。
- suo3 yi3 duo1 fang1 ， jiao4 qu2 jing4 guan1 。
- duan1 zuo4 shou1 shen2 ， chu1 ze2 fen1 yun2 。
- jiu3 jiu3 tian2 dan4 ， xu1 xian2 liu4 men2 。
- liu4 men2 shao1 xie1 ， yu2 zhong1 fen1 bie2 。
- fen1 bie2 cai2 sheng1 ， si4 cheng2 qi3 mie4 。
- qi3 mie4 zhuan3 bian4 ， cong2 zi4 xin1 xian4 。
- hai2 yong4 zi4 xin1 ， fan3 guan1 yi2 bian4 。
- yi4 fan3 bu2 zai4 ， yuan2 guang1 ding3 dai4 。
- ling2 yan4 teng2 hui1 ， xin1 xin1 wu2 ai4 。
- heng2 gai1 shu4 ru4 ， sheng1 si3 yong3 xi1 。
- yi2 li4 hai2 dan1 ， dian3 jin1 cheng2 zhi1 。
- shen1 xin1 ke4 chen2 ， tou4 lou4 wu2 men2 。
- mi2 wu4 qie3 shuo1 ， ni4 shun4 xiu1 lun4 。
- xi4 si1 xi1 ri4 ， leng3 zuo4 xun2 mi4 。
- sui1 ran2 bu4 bie2 ， ye3 da4 lang2 ji2 。
- cha4 na4 fan2 sheng4 ， wu2 ren2 neng2 xin4 。
- za1 di4 mang2 mang2 ， da4 xu1 jin3 shen4 。
- ru2 qi2 bu4 zhi1 ， duan1 zuo4 si1 wei2 。
- yi2 ri4 zhu4 zhu4 ， fu2 wei2 fu2 wei2 。

## 注释

## 译文

## 赏析
