---
id: shi-qing-yuan-ji-song-yi-yi-er-shou-qi-jiu-ba
title: 偈颂一一二首  其九八
titlePinyin: ji4 song4 yi1 yi1 er4 shou3     qi2 jiu3 ba1
titleSlug: ji-song-yi-yi-er-shou-qi-jiu-ba
author: 释清远
authorPinyin: shi4 qing1 yuan3
authorSlug: shi-qing-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天得一，斗牛女虚危室毕。
- 地得一，草木山河并土石。
- 君得一，上下四维无等匹。
- 万象森罗影现中，一颗圆明光的历。
- 有欢荣，有愁戚。
- 或冤亲，或顺逆。
- 富且贵，贫且乞。
- 万样千般谁运为，空谷之声随应出。
- 鸳鸯绣了任君看，不露金针太绵密。
- 褒禅奉劝各回头，莫待临行却啾唧。
- 识取摩诃般若光，万古悠悠是今日。

## 拼音
- tian1 de2 yi1 ， dou4 niu2 nü3 xu1 wei1 shi4 bi4 。
- di4 de2 yi1 ， cao3 mu4 shan1 he2 bing4 tu3 shi2 。
- jun1 de2 yi1 ， shang4 xia4 si4 wei2 wu2 deng3 pi3 。
- wan4 xiang4 sen1 luo2 ying3 xian4 zhong1 ， yi4 ke1 yuan2 ming2 guang1 de0 li4 。
- you3 huan1 rong2 ， you3 chou2 qi1 。
- huo4 yuan1 qin1 ， huo4 shun4 ni4 。
- fu4 qie3 gui4 ， pin2 qie3 qi3 。
- wan4 yang4 qian1 ban1 shui2 yun4 wei4 ， kong1 gu3 zhi1 sheng1 sui2 ying4 chu1 。
- yuan1 yang1 xiu4 le0 ren4 jun1 kan4 ， bu2 lu4 jin1 zhen1 tai4 mian2 mi4 。
- bao1 chan2 feng4 quan4 ge4 hui2 tou2 ， mo4 dai4 lin2 xing2 que4 jiu1 ji1 。
- shi2 qu3 mo2 he1 ban1 ruo4 guang1 ， wan4 gu3 you1 you1 shi4 jin1 ri4 。

## 注释

## 译文

## 赏析
