---
id: shi-qing-yuan-biao-zhi-liu-ji-mi-wu
title: 标指六偈 迷悟
titlePinyin: biao1 zhi3 liu4 ji4   mi2 wu4
titleSlug: biao-zhi-liu-ji-mi-wu
author: 释清远
authorPinyin: shi4 qing1 yuan3
authorSlug: shi-qing-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 迷者迷悟，悟者悟迷。
- 迷悟同体，悟者方知。
- 迷南为北，实情取则。
- 北本是南，悟无移忒。
- 返究迷缘，莫得来处。
- 忽悟正方，迷复何去。
- 其迷则迷，妄自高低。
- 生死恶觉，枉受胶黐。
- 达迷无妄，欢喜无量。
- 杀无明贼，祇在一饷。
- 一饷之间，冥通大千。
- 直下了了，三际虚玄。
- 无始时来，总由今日。
- 尽未来际，更不寻觅。
- 当念无念，灵光焰焰。
- 灵焰腾辉，心智难掩。
- 灵源荡碧，森罗普入。
- 海印发明，非关动息。
- 根尘不偶，心珠宁守。
- 返不我观，出兮还有。
- 有无齐出，无有踪迹。
- 智用虽奇，犹遭悟觅。
- 悟为法障，身招罔象。
- 犴貉无风，徒劳展掌。
- 祖父书契，本来家业。
- 旧日风光，不妨要截。
- 哆哆和和，依前疑著。
- 元无病痛，何劳说药。
- 足踏实地，开眼瞌睡。
- 大地茫茫，会我如是。
- 如是之法，不因迦叶。
- 是谁儿孙，喃喃乱说。
- 你解乱说，智者便瞥。
- 此门广大，愚人自𦶟。
- 自谤自𦶟，不干我事。
- 我是痴人，汝能灵利。

## 拼音
- mi2 zhe3 mi2 wu4 ， wu4 zhe3 wu4 mi2 。
- mi2 wu4 tong2 ti3 ， wu4 zhe3 fang1 zhi1 。
- mi2 nan2 wei4 bei3 ， shi2 qing2 qu3 ze2 。
- bei3 ben3 shi4 nan2 ， wu4 wu2 yi2 te4 。
- fan3 jiu1 mi2 yuan2 ， mo4 de2 lai2 chu4 。
- hu1 wu4 zheng4 fang1 ， mi2 fu4 he2 qu4 。
- qi2 mi2 ze2 mi2 ， wang4 zi4 gao1 di1 。
- sheng1 si3 e4 jue2 ， wang3 shou4 jiao1 chi1 。
- da2 mi2 wu2 wang4 ， huan1 xi3 wu2 liang4 。
- sha1 wu2 ming2 zei2 ， qi2 zai4 yi4 xiang3 。
- yi4 xiang3 zhi1 jian1 ， ming2 tong1 da4 qian1 。
- zhi2 xia4 liao3 liao3 ， san1 ji4 xu1 xuan2 。
- wu2 shi3 shi2 lai2 ， zong3 you2 jin1 ri4 。
- jin4 wei4 lai2 ji4 ， geng4 bu4 xun2 mi4 。
- dang1 nian4 wu2 nian4 ， ling2 guang1 yan4 yan4 。
- ling2 yan4 teng2 hui1 ， xin1 zhi4 nan2 yan3 。
- ling2 yuan2 dang4 bi4 ， sen1 luo2 pu3 ru4 。
- hai3 yin4 fa1 ming2 ， fei1 guan1 dong4 xi1 。
- gen1 chen2 bu4 ou3 ， xin1 zhu1 ning2 shou3 。
- fan3 bu4 wo3 guan1 ， chu1 xi1 hai2 you3 。
- you3 wu2 qi2 chu1 ， wu2 you3 zong1 ji4 。
- zhi4 yong4 sui1 qi2 ， you2 zao1 wu4 mi4 。
- wu4 wei4 fa3 zhang4 ， shen1 zhao1 wang3 xiang4 。
- an4 mo4 wu2 feng1 ， tu2 lao2 zhan3 zhang3 。
- zu3 fu4 shu1 qi4 ， ben3 lai2 jia1 ye4 。
- jiu4 ri4 feng1 guang1 ， bu4 fang2 yao4 jie2 。
- duo1 duo1 he2 he2 ， yi1 qian2 yi2 zhu4 。
- yuan2 wu2 bing4 tong4 ， he2 lao2 shuo1 yao4 。
- zu2 ta4 shi2 di4 ， kai1 yan3 ke1 shui4 。
- da4 di4 mang2 mang2 ， hui4 wo3 ru2 shi4 。
- ru2 shi4 zhi1 fa3 ， bu4 yin1 jia1 ye4 。
- shi4 shui2 er2 sun1 ， nan2 nan2 luan4 shuo1 。
- ni3 jie3 luan4 shuo1 ， zhi4 zhe3 bian4 pie1 。
- ci3 men2 guang3 da4 ， yu2 ren2 zi4 𦶟 。
- zi4 bang4 zi4 𦶟 ， bu4 gan1 wo3 shi4 。
- wo3 shi4 chi1 ren2 ， ru3 neng2 ling2 li4 。

## 注释

## 译文

## 赏析
