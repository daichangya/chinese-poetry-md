---
id: yan-zhou-shi-si
title: 适思
titlePinyin: shi4 si1
titleSlug: shi-si
author: 颜胄
authorPinyin: yan2 zhou4
authorSlug: yan-zhou
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 芳岁不我与，飒然凉风生。繁华扫地歇，蟋蟀充堂鸣。
- 感物增忧思，奋衣出游行。行值古墓林，白骨下纵横。
- 田竖鞭髑髅，村童扫精灵。精灵无奈何，像设安所荣。
- 石人徒瞑目，表柱烧无声。试读碑上文，乃是昔时英。
- 位极君诏葬，勋高盈忠贞。宠终禁樵采，立嗣修坟茔。
- 运否前政缺，群盗多蚊虻。即此丘垄坏，铁心为沾缨。
- 当其崇树日，岂意侵夺并。冥漠生变故，凄凉结幽明。
- 悲端岂自我，外物纷相萦。所适非所见，前登江上城。
- 倚楼临绿水，一望解伤情。

## 拼音
- fang1 sui4 bu4 wo3 yu3 ， sa4 ran2 liang2 feng1 sheng1 。 fan2 hua2 sao3 di4 xie1 ， xi1 shuai4 chong1 tang2 ming2 。
- gan3 wu4 zeng1 you1 si1 ， fen4 yi1 chu1 you2 xing2 。 xing2 zhi2 gu3 mu4 lin2 ， bai2 gu3 xia4 zong4 heng2 。
- tian2 shu4 bian1 du2 lou2 ， cun1 tong2 sao3 jing1 ling2 。 jing1 ling2 wu2 nai4 he2 ， xiang4 she4 an1 suo3 rong2 。
- shi2 ren2 tu2 ming2 mu4 ， biao3 zhu4 shao1 wu2 sheng1 。 shi4 du2 bei1 shang4 wen2 ， nai3 shi4 xi1 shi2 ying1 。
- wei4 ji2 jun1 zhao4 zang4 ， xun1 gao1 ying2 zhong1 zhen1 。 chong3 zhong1 jin4 qiao2 cai3 ， li4 si4 xiu1 fen2 ying2 。
- yun4 fou3 qian2 zheng4 que1 ， qun2 dao4 duo1 wen2 meng2 。 ji2 ci3 qiu1 long3 huai4 ， tie3 xin1 wei4 zhan1 ying1 。
- dang1 qi2 chong2 shu4 ri4 ， qi3 yi4 qin1 duo2 bing4 。 ming2 mo4 sheng1 bian4 gu4 ， qi1 liang2 jie2 you1 ming2 。
- bei1 duan1 qi3 zi4 wo3 ， wai4 wu4 fen1 xiang1 ying2 。 suo3 shi4 fei1 suo3 jian4 ， qian2 deng1 jiang1 shang4 cheng2 。
- yi3 lou2 lin2 lü4 shui3 ， yi2 wang4 jie3 shang1 qing2 。

## 注释

## 译文

## 赏析
