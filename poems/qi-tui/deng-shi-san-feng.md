---
id: qi-tui-deng-shi-san-feng
title: 登石伞峰
titlePinyin: deng1 shi2 san3 feng1
titleSlug: deng-shi-san-feng
author: 齐推
authorPinyin: qi2 tui1
authorSlug: qi-tui
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 能以郡中暇，不遗尘外踪。
- 啸俦得鸳鸯，探策入云松。
- 缘径历空际，望崖来剑峰。
- 况当会天人，复此陈歌钟。
- 贱子固多癖，偶兹安一峰。
- 步林欣有适，筑室幸可容。
- 宁期樵牧处，忽与轩盖逢。
- 仰荷高兴属，俯慙危磴重。
- 攀幽破岩霭，践滑触苔封。
- 秋景山光动，寒丛菊艳浓。
- 赏心惬觞酌，逸韵陶襟胸。
- 仍叨勒名字，永纪今所从。
- （见《会稽掇英总集》卷四）。

## 拼音
- neng2 yi3 jun4 zhong1 xia2 ， bu4 yi2 chen2 wai4 zong1 。
- xiao4 chou2 de2 yuan1 yang1 ， tan4 ce4 ru4 yun2 song1 。
- yuan2 jing4 li4 kong1 ji4 ， wang4 ya2 lai2 jian4 feng1 。
- kuang4 dang1 hui4 tian1 ren2 ， fu4 ci3 chen2 ge1 zhong1 。
- jian4 zi3 gu4 duo1 pi3 ， ou3 zi1 an1 yi4 feng1 。
- bu4 lin2 xin1 you3 shi4 ， zhu4 shi4 xing4 ke3 rong2 。
- ning2 qi1 qiao2 mu4 chu4 ， hu1 yu3 xuan1 gai4 feng2 。
- yang3 he2 gao1 xing4 shu3 ， fu3 can2 wei1 deng4 zhong4 。
- pan1 you1 po4 yan2 ai3 ， jian4 hua2 chu4 tai2 feng1 。
- qiu1 jing3 shan1 guang1 dong4 ， han2 cong2 ju2 yan4 nong2 。
- shang3 xin1 qie4 shang1 zhuo2 ， yi4 yun4 tao2 jin1 xiong1 。
- reng2 dao1 le4 ming2 zi4 ， yong3 ji4 jin1 suo3 cong2 。
- （ jian4 《 hui4 ji1 duo1 ying1 zong3 ji2 》 juan4 si4 ） 。

## 注释

## 译文

## 赏析
