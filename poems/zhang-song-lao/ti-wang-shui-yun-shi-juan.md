---
id: zhang-song-lao-ti-wang-shui-yun-shi-juan
title: 题汪水云诗卷
titlePinyin: ti2 wang1 shui3 yun2 shi1 juan4
titleSlug: ti-wang-shui-yun-shi-juan
author: 张嵩老
authorPinyin: zhang1 song1 lao3
authorSlug: zhang-song-lao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见伯牙流水心，不是子期谁知音。
- 又不见颖师浮云操，不是昌黎谁品藻。
- 伯牙千古颖无人，此心此操谁重陈。
- 折扬黄华笑哑哑，寥寥太古风无淳。
- 钱唐君别二十载，江南江北情如海。
- 吴霜半染鬓边丝，朗吟浩荡殊未艾。
- 十年尊酒又逢君，行歌流水弦浮云。
- 在自大古，雅澹飘逸思不群。
- 能言名山大川壮丽可怪处，收拾胸中为一部。
- 归来历历写瑶琴，一种风气传千古。
- 又言黄河泰华六合之内不胜游，何如九州之内更九州。
- 抱琴飘飘风万里，曾是天涯海角头。
- 当时此琴落落天西北，土音往往几人还解得。
- 怊怅悲愤恩怨昵昵多少情，尽寄胡笳十八拍。
- 会心又见钟子期，识操又遇韩昌黎。
- 眼高已觉空四海，此水此云不在他人知。

## 拼音
- jun1 bu2 jian4 bo2 ya2 liu2 shui3 xin1 ， bu2 shi4 zi3 qi1 shui2 zhi1 yin1 。
- you4 bu2 jian4 ying3 shi1 fu2 yun2 cao1 ， bu2 shi4 chang1 li2 shui2 pin3 zao3 。
- bo2 ya2 qian1 gu3 ying3 wu2 ren2 ， ci3 xin1 ci3 cao1 shui2 zhong4 chen2 。
- zhe2 yang2 huang2 hua2 xiao4 ya3 ya3 ， liao2 liao2 tai4 gu3 feng1 wu2 chun2 。
- qian2 tang2 jun1 bie2 er4 shi2 zai3 ， jiang1 nan2 jiang1 bei3 qing2 ru2 hai3 。
- wu2 shuang1 ban4 ran3 bin4 bian1 si1 ， lang3 yin2 hao4 dang4 shu1 wei4 ai4 。
- shi2 nian2 zun1 jiu3 you4 feng2 jun1 ， xing2 ge1 liu2 shui3 xian2 fu2 yun2 。
- zai4 zi4 da4 gu3 ， ya3 dan4 piao1 yi4 si1 bu4 qun2 。
- neng2 yan2 ming2 shan1 da4 chuan1 zhuang4 li4 ke3 guai4 chu4 ， shou1 shi2 xiong1 zhong1 wei4 yi2 bu4 。
- gui1 lai2 li4 li4 xie3 yao2 qin2 ， yi4 zhong3 feng1 qi4 chuan2 qian1 gu3 。
- you4 yan2 huang2 he2 tai4 hua2 liu4 he2 zhi1 nei4 bu2 sheng4 you2 ， he2 ru2 jiu3 zhou1 zhi1 nei4 geng4 jiu3 zhou1 。
- bao4 qin2 piao1 piao1 feng1 wan4 li3 ， ceng2 shi4 tian1 ya2 hai3 jiao3 tou2 。
- dang1 shi2 ci3 qin2 luo4 luo4 tian1 xi1 bei3 ， tu3 yin1 wang3 wang3 ji3 ren2 hai2 jie3 de2 。
- chao1 chang4 bei1 fen4 en1 yuan4 ni4 ni4 duo1 shao3 qing2 ， jin4 ji4 hu2 jia1 shi2 ba1 pai1 。
- hui4 xin1 you4 jian4 zhong1 zi3 qi1 ， shi2 cao1 you4 yu4 han2 chang1 li2 。
- yan3 gao1 yi3 jue2 kong1 si4 hai3 ， ci3 shui3 ci3 yun2 bu2 zai4 ta1 ren2 zhi1 。

## 注释

## 译文

## 赏析
