---
id: wang-ren-you-nan-shan
title: 游南山
titlePinyin: you2 nan2 shan1
titleSlug: you-nan-shan
author: 汪任
authorPinyin: wang1 ren4
authorSlug: wang-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浈阳富佳致，无以过南山。
- 山高雄地理，万丈亲云端。
- 攀援临绝顶，气象非尘寰。
- 神存古庙貌，台敞旧轩栏。
- 青石生龙文，凛凛常风寒。
- 纵目四无际，陡觉天地宽。
- 直北二江合，水势中分滩。
- 滩横水亦转，曲折束成湾。
- 群峰自西来，险绝如函关。
- 中虚左梵刹，地胜苾刍安。
- 梵修祝圣寿，额自九重颁。
- 旁有石一障，高下数亩间。
- 或列如屏风，或方如僊坛。
- 或立如驻马，或走如奔帆。
- 或侧如虎卧，或曲如龙蟠。
- 或严如卫吏，或罗如星官。
- 或伛如老人，而枯其形颜。
- 或俨如端士，而正其衣冠。
- 或堆如云霞，重叠而聚攒。
- 或涌如波浪，挛属而奔湍。
- 或倾而复举，如猎而兽跧。
- 或腾而不下，如射而禽翻。
- 或先后相续，如朝赴金銮。
- 或参差不齐，如兵方结圆。
- 或平为几案，而可罗杯盘。
- 或突出臯岸，而能垂钓竿。
- 或背若相恶，或向若相欢。
- 或声若磬响，或色若豹斑。
- 或累而成塔，或砌而成鞍。
- 或疎而分散，或密而弯环。
- 或巧而非怪，或钝而非顽。
- 虽偶不为配，虽单不为鳏。
- 虽近不相狎，虽压不相残。
- 有室可居佛，有灶可炼丹。
- 有洞可休息，有岩可跻攀。
- 爽气自有余，蒸岚不相干。
- 乾坤所开辟，断𣃁非斧刓。
- 游者可意得，名状不易殚。
- 通天与三峡，若是乌能班。
- 今时无王维，睥睨措笔难。
- 静想瑶池仙，岂不停翔鸾。
- 又疑桃源客，步虚潜往还。
- 我有英贤乐，冥搜思不悭。
- 题名或赋诗，鸠工妙手刊。
- 惜哉岁月久，几至遍圬漫。
- 山僧不好奇，仁者兴嗟叹。
- 爰有老仙翁，寻幽独忘餐。
- 尘土尽去除，林木间自芟。
- 特道方寸地，旧耕同一观。
- 小亭翼其上，游居兴不阑。
- 于此或围棋，纵横势万般。
- 于此或煮茗，江心汲澄澜。
- 于此或燕坐，尘虑一切拌。
- 谁知得真趣，消此白日闲。
- 胜槩益增重，清爽弥骈阗。
- 山石虽无情，似有待而言。
- 又况隠君子，寂寂初无传。
- 或隠于仕禄，或晦于岩泉。
- 知音一提拂，岂与山石肩。
- 尧舜吾君民，勋业垂万年。

## 拼音
- zhen1 yang2 fu4 jia1 zhi4 ， wu2 yi3 guo4 nan2 shan1 。
- shan1 gao1 xiong2 di4 li3 ， wan4 zhang4 qin1 yun2 duan1 。
- pan1 yuan2 lin2 jue2 ding3 ， qi4 xiang4 fei1 chen2 huan2 。
- shen2 cun2 gu3 miao4 mao4 ， tai2 chang3 jiu4 xuan1 lan2 。
- qing1 shi2 sheng1 long2 wen2 ， lin3 lin3 chang2 feng1 han2 。
- zong4 mu4 si4 wu2 ji4 ， dou3 jue2 tian1 di4 kuan1 。
- zhi2 bei3 er4 jiang1 he2 ， shui3 shi4 zhong1 fen1 tan1 。
- tan1 heng2 shui3 yi4 zhuan3 ， qu1 zhe2 shu4 cheng2 wan1 。
- qun2 feng1 zi4 xi1 lai2 ， xian3 jue2 ru2 han2 guan1 。
- zhong1 xu1 zuo3 fan4 cha4 ， di4 sheng4 bi4 chu2 an1 。
- fan4 xiu1 zhu4 sheng4 shou4 ， e2 zi4 jiu3 chong2 ban1 。
- pang2 you3 shi2 yi2 zhang4 ， gao1 xia4 shu4 mu3 jian1 。
- huo4 lie4 ru2 ping2 feng1 ， huo4 fang1 ru2 xian1 tan2 。
- huo4 li4 ru2 zhu4 ma3 ， huo4 zou3 ru2 ben1 fan1 。
- huo4 ce4 ru2 hu3 wo4 ， huo4 qu3 ru2 long2 pan2 。
- huo4 yan2 ru2 wei4 li4 ， huo4 luo2 ru2 xing1 guan1 。
- huo4 yu3 ru2 lao3 ren2 ， er2 ku1 qi2 xing2 yan2 。
- huo4 yan3 ru2 duan1 shi4 ， er2 zheng4 qi2 yi1 guan1 。
- huo4 dui1 ru2 yun2 xia2 ， chong2 die2 er2 ju4 zan3 。
- huo4 yong3 ru2 bo1 lang4 ， luan2 shu3 er2 ben1 tuan1 。
- huo4 qing1 er2 fu4 ju3 ， ru2 lie4 er2 shou4 quan2 。
- huo4 teng2 er2 bu2 xia4 ， ru2 she4 er2 qin2 fan1 。
- huo4 xian1 hou4 xiang1 xu4 ， ru2 chao2 fu4 jin1 luan2 。
- huo4 cen1 ci1 bu4 qi2 ， ru2 bing1 fang1 jie2 yuan2 。
- huo4 ping2 wei4 ji1 an4 ， er2 ke3 luo2 bei1 pan2 。
- huo4 tu1 chu1 gao1 an4 ， er2 neng2 chui2 diao4 gan1 。
- huo4 bei4 ruo4 xiang1 e4 ， huo4 xiang4 ruo4 xiang1 huan1 。
- huo4 sheng1 ruo4 qing4 xiang3 ， huo4 se4 ruo4 bao4 ban1 。
- huo4 lei4 er2 cheng2 ta3 ， huo4 qi4 er2 cheng2 an1 。
- huo4 shu1 er2 fen1 san4 ， huo4 mi4 er2 wan1 huan2 。
- huo4 qiao3 er2 fei1 guai4 ， huo4 dun4 er2 fei1 wan2 。
- sui1 ou3 bu2 wei4 pei4 ， sui1 dan1 bu2 wei4 guan1 。
- sui1 jin4 bu4 xiang1 xia2 ， sui1 ya1 bu4 xiang1 can2 。
- you3 shi4 ke3 ju1 fo2 ， you3 zao4 ke3 lian4 dan1 。
- you3 dong4 ke3 xiu1 xi0 ， you3 yan2 ke3 ji1 pan1 。
- shuang3 qi4 zi4 you3 yu2 ， zheng1 lan2 bu4 xiang1 gan1 。
- qian2 kun1 suo3 kai1 pi4 ， duan4 𣃁 fei1 fu3 wan2 。
- you2 zhe3 ke3 yi4 de2 ， ming2 zhuang4 bu2 yi4 dan1 。
- tong1 tian1 yu3 san1 xia2 ， ruo4 shi4 wu1 neng2 ban1 。
- jin1 shi2 wu2 wang2 wei2 ， pi4 ni4 cuo4 bi3 nan2 。
- jing4 xiang3 yao2 chi2 xian1 ， qi3 bu4 ting2 xiang2 luan2 。
- you4 yi2 tao2 yuan2 ke4 ， bu4 xu1 qian2 wang3 hai2 。
- wo3 you3 ying1 xian2 le4 ， ming2 sou1 si1 bu4 qian1 。
- ti2 ming2 huo4 fu4 shi1 ， jiu1 gong1 miao4 shou3 kan1 。
- xi1 zai1 sui4 yue4 jiu3 ， ji3 zhi4 bian4 wu1 man4 。
- shan1 seng1 bu4 hao4 qi2 ， ren2 zhe3 xing1 jie1 tan4 。
- yuan2 you3 lao3 xian1 weng1 ， xun2 you1 du2 wang4 can1 。
- chen2 tu3 jin4 qu4 chu2 ， lin2 mu4 jian1 zi4 shan1 。
- te4 dao4 fang1 cun4 di4 ， jiu4 geng1 tong2 yi4 guan1 。
- xiao3 ting2 yi4 qi2 shang4 ， you2 ju1 xing1 bu4 lan2 。
- yu2 ci3 huo4 wei2 qi2 ， zong4 heng2 shi4 wan4 ban1 。
- yu2 ci3 huo4 zhu3 ming2 ， jiang1 xin1 ji2 cheng2 lan2 。
- yu2 ci3 huo4 yan4 zuo4 ， chen2 lü4 yi2 qie4 ban4 。
- shui2 zhi1 de2 zhen1 qu4 ， xiao1 ci3 bai2 ri4 xian2 。
- sheng4 gai4 yi4 zeng1 zhong4 ， qing1 shuang3 mi2 pian2 tian2 。
- shan1 shi2 sui1 wu2 qing2 ， si4 you3 dai4 er2 yan2 。
- you4 kuang4 yin3 jun1 zi3 ， ji4 ji4 chu1 wu2 chuan2 。
- huo4 yin3 yu2 shi4 lu4 ， huo4 hui4 yu2 yan2 quan2 。
- zhi1 yin1 yi4 ti2 fu2 ， qi3 yu3 shan1 shi2 jian1 。
- yao2 shun4 wu2 jun1 min2 ， xun1 ye4 chui2 wan4 nian2 。

## 注释

## 译文

## 赏析
