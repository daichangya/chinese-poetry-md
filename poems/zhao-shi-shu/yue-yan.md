---
id: zhao-shi-shu-yue-yan
title: 月岩
titlePinyin: yue4 yan2
titleSlug: yue-yan
author: 赵师恕
authorPinyin: zhao4 shi1 shu4
authorSlug: zhao-shi-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 睠此岩壑胜，领客共登临。
- 危栈临不测，巇涂历𡼭嵚。
- 俯仰极高低，上下穷幽深。
- 来登空明山，千崖正沉沉。
- 下瞰清罗江，古木鬰萧森。
- 清风万里来，层云荡孤襟。
- 有客可共赋，有酒可自斟。
- 此景岂易得，此乐岂易寻。
- 吾生今老矣，遁迹归穷岑。
- 一棹下潇湘，此别意难任。
- 别后无相忘，诗成寄邮音。

## 拼音
- juan4 ci3 yan2 he4 sheng4 ， ling3 ke4 gong4 deng1 lin2 。
- wei1 zhan4 lin2 bu2 ce4 ， xi1 tu2 li4 𡼭 qin1 。
- fu3 yang3 ji2 gao1 di1 ， shang4 xia4 qiong2 you1 shen1 。
- lai2 deng1 kong1 ming2 shan1 ， qian1 ya2 zheng4 chen2 chen2 。
- xia4 kan4 qing1 luo2 jiang1 ， gu3 mu4 yu4 xiao1 sen1 。
- qing1 feng1 wan4 li3 lai2 ， ceng2 yun2 dang4 gu1 jin1 。
- you3 ke4 ke3 gong4 fu4 ， you3 jiu3 ke3 zi4 zhen1 。
- ci3 jing3 qi3 yi4 de2 ， ci3 le4 qi3 yi4 xun2 。
- wu2 sheng1 jin1 lao3 yi3 ， dun4 ji4 gui1 qiong2 cen2 。
- yi2 zhao4 xia4 xiao1 xiang1 ， ci3 bie2 yi4 nan2 ren4 。
- bie2 hou4 wu2 xiang1 wang4 ， shi1 cheng2 ji4 you2 yin1 。

## 注释

## 译文

## 赏析
