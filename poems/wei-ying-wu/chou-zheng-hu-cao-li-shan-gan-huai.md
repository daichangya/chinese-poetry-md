---
id: wei-ying-wu-chou-zheng-hu-cao-li-shan-gan-huai
title: 酬郑户曹骊山感怀
titlePinyin: chou2 zheng4 hu4 cao2 li2 shan1 gan3 huai2
titleSlug: chou-zheng-hu-cao-li-shan-gan-huai
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 苍山何郁盘，飞阁凌上清。先帝昔好道，下元朝百灵。
- 白云已萧条，麋鹿但纵横。泉水今尚暖，旧林亦青青。
- 我念绮襦岁，扈从当太平。小臣职前驱，驰道出灞亭。
- 翻翻日月旗，殷殷鼙鼓声。万马自腾骧，八骏按辔行。
- 日出烟峤绿，氛氲丽层甍。登临起遐想，沐浴欢圣情。
- 朝燕咏无事，时丰贺国祯。日和弦管音，下使万室听。
- 海内凑朝贡，贤愚共欢荣。合遝车马喧，西闻长安城。
- 事往世如寄，感深迹所经。申章报兰藻，一望双涕零。

## 拼音
- cang1 shan1 he2 yu4 pan2 ， fei1 ge2 ling2 shang4 qing1 。 xian1 di4 xi1 hao3 dao4 ， xia4 yuan2 chao2 bai3 ling2 。
- bai2 yun2 yi3 xiao1 tiao2 ， mi2 lu4 dan4 zong4 heng2 。 quan2 shui3 jin1 shang4 nuan3 ， jiu4 lin2 yi4 qing1 qing1 。
- wo3 nian4 qi3 ru2 sui4 ， hu4 cong2 dang1 tai4 ping2 。 xiao3 chen2 zhi2 qian2 qu1 ， chi2 dao4 chu1 ba4 ting2 。
- fan1 fan1 ri4 yue4 qi2 ， yin1 yin1 pi2 gu3 sheng1 。 wan4 ma3 zi4 teng2 xiang1 ， ba1 jun4 an4 pei4 xing2 。
- ri4 chu1 yan1 qiao2 lü4 ， fen1 yun1 li4 ceng2 meng2 。 deng1 lin2 qi3 xia2 xiang3 ， mu4 yu4 huan1 sheng4 qing2 。
- chao2 yan4 yong3 wu2 shi4 ， shi2 feng1 he4 guo2 zhen1 。 ri4 he2 xian2 guan3 yin1 ， xia4 shi3 wan4 shi4 ting1 。
- hai3 nei4 cou4 chao2 gong4 ， xian2 yu2 gong4 huan1 rong2 。 he2 ta4 che1 ma3 xuan1 ， xi1 wen2 chang2 an1 cheng2 。
- shi4 wang3 shi4 ru2 ji4 ， gan3 shen1 ji4 suo3 jing1 。 shen1 zhang1 bao4 lan2 zao3 ， yi2 wang4 shuang1 ti4 ling2 。

## 注释

## 译文

## 赏析
