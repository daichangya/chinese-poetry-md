---
id: wei-ying-wu-han-wu-di-za-ge-san-shou-yi
title: 汉武帝杂歌三首 一
titlePinyin: han4 wu3 di4 za2 ge1 san1 shou3   yi1
titleSlug: han-wu-di-za-ge-san-shou-yi
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 汉武好神仙，黄金作台与天近。
- 王母摘桃海上还，感之西过聊问讯。
- 欲来不来夜未央，殿前青鸟先回翔。
- 绿鬓萦云裾曳雾，双节飘飖下仙步。
- 白日分明到世间，碧空何处来时路。
- 玉盘捧桃将献君，踟蹰未去留彩云。
- 海水桑田几翻覆，中间此桃四五熟。
- 可怜穆满瑶池燕，正值花开不得荐。
- 花开子熟安可期，邂逅能当汉武时。
- 颜如芳华洁如玉，心念我皇多嗜欲。
- 虽留桃核桃有灵，人间粪土种不生。
- 由来在道岂在药，徒劳方士海上行。
- 掩扇一言相谢去，如烟非烟不知处。

## 拼音
- han4 wu3 hao3 shen2 xian1 ， huang2 jin1 zuo4 tai2 yu3 tian1 jin4 。
- wang2 mu3 zhai1 tao2 hai3 shang4 hai2 ， gan3 zhi1 xi1 guo4 liao2 wen4 xun4 。
- yu4 lai2 bu0 lai2 ye4 wei4 yang1 ， dian4 qian2 qing1 niao3 xian1 hui2 xiang2 。
- lü4 bin4 ying2 yun2 ju1 ye4 wu4 ， shuang1 jie2 piao1 yao2 xia4 xian1 bu4 。
- bai2 ri4 fen1 ming2 dao4 shi4 jian1 ， bi4 kong1 he2 chu4 lai2 shi2 lu4 。
- yu4 pan2 peng3 tao2 jiang1 xian4 jun1 ， chi2 chu2 wei4 qu4 liu2 cai3 yun2 。
- hai3 shui3 sang1 tian2 ji3 fan1 fu4 ， zhong1 jian1 ci3 tao2 si4 wu3 shu2 。
- ke3 lian2 mu4 man3 yao2 chi2 yan4 ， zheng4 zhi2 hua1 kai1 bu4 de2 jian4 。
- hua1 kai1 zi3 shu2 an1 ke3 qi1 ， xie4 hou4 neng2 dang1 han4 wu3 shi2 。
- yan2 ru2 fang1 hua2 jie2 ru2 yu4 ， xin1 nian4 wo3 huang2 duo1 shi4 yu4 。
- sui1 liu2 tao2 he2 tao2 you3 ling2 ， ren2 jian1 fen4 tu3 zhong3 bu4 sheng1 。
- you2 lai2 zai4 dao4 qi3 zai4 yao4 ， tu2 lao2 fang1 shi4 hai3 shang4 xing2 。
- yan3 shan4 yi4 yan2 xiang1 xie4 qu4 ， ru2 yan1 fei1 yan1 bu4 zhi1 chu4 。

## 注释

## 译文

## 赏析
