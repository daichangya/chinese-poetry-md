---
id: wei-ying-wu-sui-yang-gan-huai
title: 睢阳感怀
titlePinyin: sui1 yang2 gan3 huai2
titleSlug: sui-yang-gan-huai
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 豺虎犯天纲，升平无内备。
- 长驱阴山卒，略践三河地。
- 张侯本忠烈，济世有深智。
- 坚壁梁宋间，远筹吴楚利。
- 穷年方绝输，邻援皆携贰。
- 使者哭其庭，救兵终不至。
- 重围虽可越，藩翰谅难弃。
- 饥喉待危巢，悬命中路坠。
- 甘从锋刃毙，莫夺坚贞志。
- 宿将降贼庭，儒生独全义。
- 空城唯白骨，同往无贱贵。
- 哀哉岂独今，千载当歔欷。

## 拼音
- chai2 hu3 fan4 tian1 gang1 ， sheng1 ping2 wu2 nei4 bei4 。
- chang2 qu1 yin1 shan1 zu2 ， lüe4 jian4 san1 he2 di4 。
- zhang1 hou2 ben3 zhong1 lie4 ， ji4 shi4 you3 shen1 zhi4 。
- jian1 bi4 liang2 song4 jian1 ， yuan3 chou2 wu2 chu3 li4 。
- qiong2 nian2 fang1 jue2 shu1 ， lin2 yuan2 jie1 xie2 er4 。
- shi3 zhe3 ku1 qi2 ting2 ， jiu4 bing1 zhong1 bu2 zhi4 。
- chong2 wei2 sui1 ke3 yue4 ， fan1 han4 liang4 nan2 qi4 。
- ji1 hou2 dai4 wei1 chao2 ， xuan2 ming4 zhong4 lu4 zhui4 。
- gan1 cong2 feng1 ren4 bi4 ， mo4 duo2 jian1 zhen1 zhi4 。
- su4 jiang4 jiang4 zei2 ting2 ， ru2 sheng1 du2 quan2 yi4 。
- kong1 cheng2 wei2 bai2 gu3 ， tong2 wang3 wu2 jian4 gui4 。
- ai1 zai1 qi3 du2 jin1 ， qian1 zai3 dang1 xu1 xi1 。

## 注释

## 译文

## 赏析
