---
id: wei-ying-wu-zhang-peng-zhou-qian-yu-gou-shi-feng-shao-fu-ge-hui-ji-yi-pian-duo-gu-we-d4a59976
title: 张彭州前与缑氏冯少府各惠寄一篇多故未答张已云没因追哀叙事兼远简冯生
titlePinyin: zhang1 peng2 zhou1 qian2 yu3 gou1 shi4 feng2 shao3 fu3 ge4 hui4 ji4 yi4 pian1 duo1 gu4 wei4 da2 zhang1 yi3 yun2 mei2 yin1 zhui1 ai1 xu4 shi4 jian1 yuan3 jian3 feng2 sheng1
titleSlug: zhang-peng-zhou-qian-yu-gou-shi-feng-shao-fu-ge-hui-ji-yi-pian-duo-gu-we-d4a59976
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君昔掌文翰，西垣复石渠。朱衣乘白马，辉光照里闾。
- 余时忝南省，接宴愧空虚。一别守兹郡，蹉跎岁再除。
- 长怀关河表，永日简牍余。郡中有方塘，凉阁对红蕖。
- 金玉蒙远贶，篇咏见吹嘘。未答平生意，已没九原居。
- 秋风吹寝门，长恸涕涟如。覆视缄中字，奄为昔人书。
- 发鬓已云白，交友日凋疏。冯生远同恨，憔悴在田庐。

## 拼音
- jun1 xi1 zhang3 wen2 han4 ， xi1 yuan2 fu4 shi2 qu2 。 zhu1 yi1 cheng2 bai2 ma3 ， hui1 guang1 zhao4 li3 lü2 。
- yu2 shi2 tian3 nan2 sheng3 ， jie1 yan4 kui4 kong1 xu1 。 yi4 bie2 shou3 zi1 jun4 ， cuo1 tuo2 sui4 zai4 chu2 。
- chang2 huai2 guan1 he2 biao3 ， yong3 ri4 jian3 du2 yu2 。 jun4 zhong1 you3 fang1 tang2 ， liang2 ge2 dui4 hong2 qu2 。
- jin1 yu4 meng2 yuan3 kuang4 ， pian1 yong3 jian4 chui1 xu1 。 wei4 da2 ping2 sheng1 yi4 ， yi3 mei2 jiu3 yuan2 ju1 。
- qiu1 feng1 chui1 qin3 men2 ， chang2 tong4 ti4 lian2 ru2 。 fu4 shi4 jian1 zhong1 zi4 ， yan3 wei4 xi1 ren2 shu1 。
- fa1 bin4 yi3 yun2 bai2 ， jiao1 you3 ri4 diao1 shu1 。 feng2 sheng1 yuan3 tong2 hen4 ， qiao2 cui4 zai4 tian2 lu2 。

## 注释

## 译文

## 赏析
