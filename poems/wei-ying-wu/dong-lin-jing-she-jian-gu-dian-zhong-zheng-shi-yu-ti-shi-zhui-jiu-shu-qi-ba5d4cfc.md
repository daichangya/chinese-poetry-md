---
id: wei-ying-wu-dong-lin-jing-she-jian-gu-dian-zhong-zheng-shi-yu-ti-shi-zhui-jiu-shu-qi-ba5d4cfc
title: 东林精舍见故殿中郑侍御题诗追旧书情涕泗横集因寄呈阎澧州冯少府
titlePinyin: dong1 lin2 jing1 she4 jian4 gu4 dian4 zhong1 zheng4 shi4 yu4 ti2 shi1 zhui1 jiu4 shu1 qing2 ti4 si4 heng2 ji2 yin1 ji4 cheng2 yan2 li3 zhou1 feng2 shao4 fu3
titleSlug: dong-lin-jing-she-jian-gu-dian-zhong-zheng-shi-yu-ti-shi-zhui-jiu-shu-qi-ba5d4cfc
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仲月景气佳，东林一登历。中有故人诗，凄凉在高壁。
- 精思长悬世，音容已归寂。墨泽传洒余，磨灭亲翰迹。
- 平生忽如梦，百事皆成昔。结骑京华年，挥文箧笥积。
- 朝廷重英彦，时辈分圭璧。永谢柏梁陪，独阙金门籍。
- 方婴存殁感，岂暇林泉适。雨余山景寒，风散花光夕。
- 新知虽满堂，故情谁能觌。唯当同时友，缄寄空凄戚。

## 拼音
- zhong4 yue4 jing3 qi4 jia1 ， dong1 lin2 yi4 deng1 li4 。 zhong1 you3 gu4 ren2 shi1 ， qi1 liang2 zai4 gao1 bi4 。
- jing1 si1 chang2 xuan2 shi4 ， yin1 rong2 yi3 gui1 ji4 。 mo4 ze2 chuan2 sa3 yu2 ， mo2 mie4 qin1 han4 ji4 。
- ping2 sheng1 hu1 ru2 meng4 ， bai3 shi4 jie1 cheng2 xi1 。 jie2 qi2 jing1 hua2 nian2 ， hui1 wen2 qie4 si4 ji1 。
- chao2 ting2 zhong4 ying1 yan4 ， shi2 bei4 fen1 gui1 bi4 。 yong3 xie4 bai3 liang2 pei2 ， du2 que1 jin1 men2 ji2 。
- fang1 ying1 cun2 mo4 gan3 ， qi3 xia2 lin2 quan2 shi4 。 yu3 yu2 shan1 jing3 han2 ， feng1 san4 hua1 guang1 xi1 。
- xin1 zhi1 sui1 man3 tang2 ， gu4 qing2 shui2 neng2 di2 。 wei2 dang1 tong2 shi2 you3 ， jian1 ji4 kong1 qi1 qi1 。

## 注释

## 译文

## 赏析
