---
id: wei-ying-wu-guo-zhao-guo-li-gu-di
title: 过昭国里故第
titlePinyin: guo4 zhao1 guo2 li3 gu4 di4
titleSlug: guo-zhao-guo-li-gu-di
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不复见故人，一来过故宅。
- 物变知景暄，心伤觉时寂。
- 池荒野筠合，庭绿幽草积。
- 风散花意谢，鸟还山光夕。
- 宿昔方同赏，讵知今念昔。
- 缄室在东厢，遗器不忍觌。
- 柔翰全分意，芳巾尚染泽。
- 残工委筐箧，余素经刀尺。
- 收此还我家，将还复愁惕。
- 永绝携手欢，空存旧行迹。
- 冥冥独无语，杳杳将何适。
- 唯思今古同，时缓伤与戚。

## 拼音
- bu2 fu4 jian4 gu4 ren2 ， yi4 lai2 guo4 gu4 zhai2 。
- wu4 bian4 zhi1 jing3 xuan1 ， xin1 shang1 jue2 shi2 ji4 。
- chi2 huang1 ye3 yun2 he2 ， ting2 lü4 you1 cao3 ji1 。
- feng1 san4 hua1 yi4 xie4 ， niao3 hai2 shan1 guang1 xi1 。
- su4 xi1 fang1 tong2 shang3 ， ju4 zhi1 jin1 nian4 xi1 。
- jian1 shi4 zai4 dong1 xiang1 ， yi2 qi4 bu4 ren3 di2 。
- rou2 han4 quan2 fen1 yi4 ， fang1 jin1 shang4 ran3 ze2 。
- can2 gong1 wei3 kuang1 qie4 ， yu2 su4 jing1 dao1 chi3 。
- shou1 ci3 hai2 wo3 jia1 ， jiang1 hai2 fu4 chou2 ti4 。
- yong3 jue2 xie2 shou3 huan1 ， kong1 cun2 jiu4 xing2 ji4 。
- ming2 ming2 du2 wu2 yu3 ， yao3 yao3 jiang1 he2 shi4 。
- wei2 si1 jin1 gu3 tong2 ， shi2 huan3 shang1 yu3 qi1 。

## 注释

## 译文

## 赏析
