---
id: wei-ying-wu-si-chan-jing-she-deng-lan-bei-jiu-ji-chao-zong-ju-chuan-xiong-di
title: 四禅精舍登览悲旧，寄朝宗、巨川兄弟
titlePinyin: si4 chan2 jing1 she4 deng1 lan3 bei1 jiu4 ， ji4 chao2 zong1 、 ju4 chuan1 xiong1 di4
titleSlug: si-chan-jing-she-deng-lan-bei-jiu-ji-chao-zong-ju-chuan-xiong-di
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 萧散人事忧，迢递古原行。春风日已暄，百草亦复生。
- 跻阁谒金像，攀云造禅扃。新景林际曙，杂花川上明。
- 徂岁方缅邈，陈事尚纵横。温泉有佳气，驰道指京城。
- 携手思故日，山河留恨情。存者邈难见，去者已冥冥。
- 临风一长恸，谁畏行路惊。

## 拼音
- xiao1 san4 ren2 shi4 you1 ， tiao2 di4 gu3 yuan2 xing2 。 chun1 feng1 ri4 yi3 xuan1 ， bai3 cao3 yi4 fu4 sheng1 。
- ji1 ge2 ye4 jin1 xiang4 ， pan1 yun2 zao4 chan2 jiong1 。 xin1 jing3 lin2 ji4 shu3 ， za2 hua1 chuan1 shang4 ming2 。
- cu2 sui4 fang1 mian3 miao3 ， chen2 shi4 shang4 zong4 heng2 。 wen1 quan2 you3 jia1 qi4 ， chi2 dao4 zhi3 jing1 cheng2 。
- xie2 shou3 si1 gu4 ri4 ， shan1 he2 liu2 hen4 qing2 。 cun2 zhe3 miao3 nan2 jian4 ， qu4 zhe3 yi3 ming2 ming2 。
- lin2 feng1 yi4 chang2 tong4 ， shui2 wei4 xing2 lu4 jing1 。

## 注释

## 译文

## 赏析
