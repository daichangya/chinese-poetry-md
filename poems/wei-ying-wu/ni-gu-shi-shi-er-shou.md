---
id: wei-ying-wu-ni-gu-shi-shi-er-shou
title: 拟古诗十二首
titlePinyin: ni3 gu3 shi1 shi2 er4 shou3
titleSlug: ni-gu-shi-shi-er-shou
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 辞君远行迈，饮此长恨端。已谓道里远，如何中险艰。
- 流水赴大壑，孤云还暮山。无情尚有归，行子何独难。
- 驱车背乡园，朔风卷行迹。严冬霜断肌，日入不遑息。
- 忧欢容发变，寒暑人事易。中心君讵知，冰玉徒贞白。
- 黄鸟何关关，幽兰亦靡靡。此时深闺妇，日照纱窗里。
- 娟娟双青娥，微微启玉齿。自惜桃李年，误身游侠子。
- 无事久离别，不知今生死。
- 峨峨高山巅，浼浼青川流。世人不自悟，驰谢如惊飍。
- 百金非所重，厚意良难得。旨酒亲与朋，芳年乐京国。
- 京城繁华地，轩盖凌晨出。垂杨十二衢，隐映金张室。
- 汉宫南北对，飞观齐白日。游泳属芳时，平生自云毕。
- 绮楼何氛氲，朝日正杲杲。四壁含清风，丹霞射其牖。
- 玉颜上哀啭，绝耳非世有。但感离恨情，不知谁家妇。
- 孤云忽无色，边马为回首。曲绝碧天高，余声散秋草。
- 徘徊帷中意，独夜不堪守。思逐朔风翔，一去千里道。
- 嘉树蔼初绿，靡芜叶幽芳。君子不在赏，寄之云路长。
- 路长信难越，惜此芳时歇。孤鸟去不还，缄情向天末。
- 月满秋夜长，惊鸟号北林。天河横未落，斗柄当西南。
- 寒蛩悲洞房，好鸟无遗音。商飙一夕至，独宿怀重衾。
- 旧交日千里，隔我浮与沉。人生岂草木，寒暑移此心。
- 酒星非所酌，月桂不为食。虚薄空有名，为君长叹息。
- 兰蕙虽可怀，芳香与时息。岂如凌霜叶，岁暮蔼颜色。
- 折柔将有赠，延意千里客。草木知贱微，所贵寒不易。
- 神州高爽地，遐瞰靡不通。寒月野无绿，寥寥天宇空。
- 阴阳不停驭，贞脆各有终。汾沮何鄙俭，考盘何退穷。
- 反志解牵局，无为尚劳躬。美人夺南国，一笑开芙蓉。
- 清镜理容发，褰帘出深重。艳曲呈皓齿，舞罗不堪风。
- 慊慊情有待，赠芳为我容。可嗟青楼月，流影君帷中。
- 春至林木变，洞房夕含清。单居谁能裁，好鸟对我鸣。
- 良人久燕赵，新爱移平生。别时双鸳绮，留此千恨情。
- 碧草生旧迹，绿琴歇芳声。思将魂梦欢，反侧寐不成。
- 揽衣迷所次，起望空前庭。孤影中自恻，不知双涕零。
- 秋天无留景，万物藏光辉。落叶随风起，愁人独何依。
- 华月屡圆缺，君还浩无期。如何雨绝天，一去音问违。
- 有客天一方，寄我孤桐琴。迢迢万里隔，托此传幽音。
- 冰霜中自结，龙凤相与吟。弦以明直道，漆以固交深。
- 白日淇上没，空闺生远愁。寸心不可限，淇水长悠悠。
- 芳树自妍芳，春禽自相求。徘徊东西厢，孤妾谁与俦。
- 年华逐丝泪，一落俱不收。

## 拼音
- ci2 jun1 yuan3 xing2 mai4 ， yin3 ci3 chang2 hen4 duan1 。 yi3 wei4 dao4 li3 yuan3 ， ru2 he2 zhong1 xian3 jian1 。
- liu2 shui3 fu4 da4 he4 ， gu1 yun2 hai2 mu4 shan1 。 wu2 qing2 shang4 you3 gui1 ， xing2 zi3 he2 du2 nan2 。
- qu1 che1 bei4 xiang1 yuan2 ， shuo4 feng1 juan4 xing2 ji4 。 yan2 dong1 shuang1 duan4 ji1 ， ri4 ru4 bu4 huang2 xi1 。
- you1 huan1 rong2 fa1 bian4 ， han2 shu3 ren2 shi4 yi4 。 zhong1 xin1 jun1 ju4 zhi1 ， bing1 yu4 tu2 zhen1 bai2 。
- huang2 niao3 he2 guan1 guan1 ， you1 lan2 yi4 mi2 mi2 。 ci3 shi2 shen1 gui1 fu4 ， ri4 zhao4 sha1 chuang1 li3 。
- juan1 juan1 shuang1 qing1 e2 ， wei1 wei1 qi3 yu4 chi3 。 zi4 xi1 tao2 li3 nian2 ， wu4 shen1 you2 xia2 zi3 。
- wu2 shi4 jiu3 li2 bie2 ， bu4 zhi1 jin1 sheng1 si3 。
- e2 e2 gao1 shan1 dian1 ， mei3 mei3 qing1 chuan1 liu2 。 shi4 ren2 bu2 zi4 wu4 ， chi2 xie4 ru2 jing1 xiu1 。
- bai3 jin1 fei1 suo3 zhong4 ， hou4 yi4 liang2 nan2 de2 。 zhi3 jiu3 qin1 yu3 peng2 ， fang1 nian2 le4 jing1 guo2 。
- jing1 cheng2 fan2 hua2 di4 ， xuan1 gai4 ling2 chen2 chu1 。 chui2 yang2 shi2 er4 qu2 ， yin3 ying4 jin1 zhang1 shi4 。
- han4 gong1 nan2 bei3 dui4 ， fei1 guan1 qi2 bai2 ri4 。 you2 yong3 shu3 fang1 shi2 ， ping2 sheng1 zi4 yun2 bi4 。
- qi3 lou2 he2 fen1 yun1 ， chao2 ri4 zheng4 gao3 gao3 。 si4 bi4 han2 qing1 feng1 ， dan1 xia2 she4 qi2 you3 。
- yu4 yan2 shang4 ai1 zhuan4 ， jue2 er3 fei1 shi4 you3 。 dan4 gan3 li2 hen4 qing2 ， bu4 zhi1 shui2 jia1 fu4 。
- gu1 yun2 hu1 wu2 se4 ， bian1 ma3 wei4 hui2 shou3 。 qu3 jue2 bi4 tian1 gao1 ， yu2 sheng1 san4 qiu1 cao3 。
- pai2 huai2 wei2 zhong4 yi4 ， du2 ye4 bu4 kan1 shou3 。 si1 zhu2 shuo4 feng1 xiang2 ， yi2 qu4 qian1 li3 dao4 。
- jia1 shu4 ai3 chu1 lü4 ， mi2 wu2 ye4 you1 fang1 。 jun1 zi3 bu2 zai4 shang3 ， ji4 zhi1 yun2 lu4 chang2 。
- lu4 chang2 xin4 nan2 yue4 ， xi1 ci3 fang1 shi2 xie1 。 gu1 niao3 qu4 bu4 hai2 ， jian1 qing2 xiang4 tian1 mo4 。
- yue4 man3 qiu1 ye4 chang2 ， jing1 niao3 hao4 bei3 lin2 。 tian1 he2 heng2 wei4 luo4 ， dou4 bing3 dang1 xi1 nan2 。
- han2 qiong2 bei1 dong4 fang2 ， hao3 niao3 wu2 yi2 yin1 。 shang1 biao1 yi4 xi1 zhi4 ， du2 su4 huai2 zhong4 qin1 。
- jiu4 jiao1 ri4 qian1 li3 ， ge2 wo3 fu2 yu3 chen2 。 ren2 sheng1 qi3 cao3 mu4 ， han2 shu3 yi2 ci3 xin1 。
- jiu3 xing1 fei1 suo3 zhuo2 ， yue4 gui4 bu2 wei4 shi2 。 xu1 bao2 kong1 you3 ming2 ， wei4 jun1 chang2 tan4 xi1 。
- lan2 hui4 sui1 ke3 huai2 ， fang1 xiang1 yu3 shi2 xi1 。 qi3 ru2 ling2 shuang1 ye4 ， sui4 mu4 ai3 yan2 se4 。
- zhe2 rou2 jiang1 you3 zeng4 ， yan2 yi4 qian1 li3 ke4 。 cao3 mu4 zhi1 jian4 wei1 ， suo3 gui4 han2 bu2 yi4 。
- shen2 zhou1 gao1 shuang3 di4 ， xia2 kan4 mi2 bu4 tong1 。 han2 yue4 ye3 wu2 lü4 ， liao2 liao2 tian1 yu3 kong1 。
- yin1 yang2 bu4 ting2 yu4 ， zhen1 cui4 ge4 you3 zhong1 。 fen2 ju3 he2 bi3 jian3 ， kao3 pan2 he2 tui4 qiong2 。
- fan3 zhi4 jie3 qian1 ju2 ， wu2 wei2 shang4 lao2 gong1 。 mei3 ren2 duo2 nan2 guo2 ， yi2 xiao4 kai1 fu2 rong2 。
- qing1 jing4 li3 rong2 fa1 ， qian1 lian2 chu1 shen1 zhong4 。 yan4 qu3 cheng2 hao4 chi3 ， wu3 luo2 bu4 kan1 feng1 。
- qie4 qie4 qing2 you3 dai4 ， zeng4 fang1 wei4 wo3 rong2 。 ke3 jie1 qing1 lou2 yue4 ， liu2 ying3 jun1 wei2 zhong1 。
- chun1 zhi4 lin2 mu4 bian4 ， dong4 fang2 xi1 han2 qing1 。 dan1 ju1 shui2 neng2 cai2 ， hao3 niao3 dui4 wo3 ming2 。
- liang2 ren2 jiu3 yan1 zhao4 ， xin1 ai4 yi2 ping2 sheng1 。 bie2 shi2 shuang1 yuan1 qi3 ， liu2 ci3 qian1 hen4 qing2 。
- bi4 cao3 sheng1 jiu4 ji4 ， lü4 qin2 xie1 fang1 sheng1 。 si1 jiang1 hun2 meng4 huan1 ， fan3 ce4 mei4 bu4 cheng2 。
- lan3 yi1 mi2 suo3 ci4 ， qi3 wang4 kong1 qian2 ting2 。 gu1 ying3 zhong1 zi4 ce4 ， bu4 zhi1 shuang1 ti4 ling2 。
- qiu1 tian1 wu2 liu2 jing3 ， wan4 wu4 cang2 guang1 hui1 。 luo4 ye4 sui2 feng1 qi3 ， chou2 ren2 du2 he2 yi1 。
- hua2 yue4 lü3 yuan2 que1 ， jun1 hai2 hao4 wu2 qi1 。 ru2 he2 yu3 jue2 tian1 ， yi2 qu4 yin1 wen4 wei2 。
- you3 ke4 tian1 yi4 fang1 ， ji4 wo3 gu1 tong2 qin2 。 tiao2 tiao2 wan4 li3 ge2 ， tuo1 ci3 chuan2 you1 yin1 。
- bing1 shuang1 zhong1 zi4 jie2 ， long2 feng4 xiang1 yu3 yin2 。 xian2 yi3 ming2 zhi2 dao4 ， qi1 yi3 gu4 jiao1 shen1 。
- bai2 ri4 qi2 shang4 mei2 ， kong1 gui1 sheng1 yuan3 chou2 。 cun4 xin1 bu4 ke3 xian4 ， qi2 shui3 chang2 you1 you1 。
- fang1 shu4 zi4 yan2 fang1 ， chun1 qin2 zi4 xiang1 qiu2 。 pai2 huai2 dong1 xi1 xiang1 ， gu1 qie4 shui2 yu3 chou2 。
- nian2 hua2 zhu2 si1 lei4 ， yi2 luo4 ju4 bu4 shou1 。

## 注释

## 译文

## 赏析
