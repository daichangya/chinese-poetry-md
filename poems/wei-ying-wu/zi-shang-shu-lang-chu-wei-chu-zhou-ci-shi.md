---
id: wei-ying-wu-zi-shang-shu-lang-chu-wei-chu-zhou-ci-shi
title: 自尚书郎出为滁州刺史
titlePinyin: zi4 shang4 shu1 lang2 chu1 wei4 chu2 zhou1 ci4 shi3
titleSlug: zi-shang-shu-lang-chu-wei-chu-zhou-ci-shi
author: 韦应物
authorPinyin: wei2 ying4 wu4
authorSlug: wei-ying-wu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少年不远仕，秉笏东西京。中岁守淮郡，奉命乃征行。
- 素惭省阁姿，况忝符竹荣。效愚方此始，顾私岂获并。
- 徘徊亲交恋，怆悢昆友情。日暮风雪起，我去子还城。
- 登途建隼旟，勒驾望承明。云台焕中天，龙阙郁上征。
- 晨兴奉早朝，玉露沾华缨。一朝从此去，服膺理庶甿。
- 皇恩倘岁月，归服厕群英。

## 拼音
- shao4 nian2 bu4 yuan3 shi4 ， bing3 hu4 dong1 xi1 jing1 。 zhong1 sui4 shou3 huai2 jun4 ， feng4 ming4 nai3 zheng1 xing2 。
- su4 can2 sheng3 ge2 zi1 ， kuang4 tian3 fu2 zhu2 rong2 。 xiao4 yu2 fang1 ci3 shi3 ， gu4 si1 qi3 huo4 bing4 。
- pai2 huai2 qin1 jiao1 lian4 ， chuang4 liang4 kun1 you3 qing2 。 ri4 mu4 feng1 xue3 qi3 ， wo3 qu4 zi3 hai2 cheng2 。
- deng1 tu2 jian4 sun3 yu2 ， le4 jia4 wang4 cheng2 ming2 。 yun2 tai2 huan4 zhong1 tian1 ， long2 que1 yu4 shang4 zheng1 。
- chen2 xing1 feng4 zao3 chao2 ， yu4 lu4 zhan1 hua2 ying1 。 yi4 chao2 cong2 ci3 qu4 ， fu2 ying1 li3 shu4 meng2 。
- huang2 en1 tang3 sui4 yue4 ， gui1 fu2 ce4 qun2 ying1 。

## 注释

## 译文

## 赏析
