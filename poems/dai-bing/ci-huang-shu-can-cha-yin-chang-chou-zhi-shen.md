---
id: dai-bing-ci-huang-shu-can-cha-yin-chang-chou-zhi-shen
title: 次黄叔粲茶隠倡酬之什
titlePinyin: ci4 huang2 shu1 can4 cha2 yin3 chang4 chou2 zhi1 shen2
titleSlug: ci-huang-shu-can-cha-yin-chang-chou-zhi-shen
author: 戴昺
authorPinyin: dai4 bing3
authorSlug: dai-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 美人隠于茶，性与茶不异。
- 苦涩知余甘，淡薄见真嗜。
- 肯随世俱昏，宁堕众所弃。
- 灵雨滋山腴，迅雷起龙睡。
- 野草未敢花，春芽早呈瑞。
- 鬭水须占一，焙火不落二。
- 趣深同谁参，隽永时自试。
- 葱姜勿容溷，瓜芦定非类。
- 标名寓玄思，微吟写清致。
- 成我君子交，从彼俗客恚。
- 嚼芳憩泉石，包贡免邮置。
- 辽辽玉川翁，千载共风味。

## 拼音
- mei3 ren2 yin3 yu2 cha2 ， xing4 yu3 cha2 bu2 yi4 。
- ku3 se4 zhi1 yu2 gan1 ， dan4 bao2 jian4 zhen1 shi4 。
- ken3 sui2 shi4 ju4 hun1 ， ning2 duo4 zhong4 suo3 qi4 。
- ling2 yu3 zi1 shan1 yu2 ， xun4 lei2 qi3 long2 shui4 。
- ye3 cao3 wei4 gan3 hua1 ， chun1 ya2 zao3 cheng2 rui4 。
- dou4 shui3 xu1 zhan4 yi1 ， bei4 huo3 bu2 luo4 er4 。
- qu4 shen1 tong2 shui2 can1 ， juan4 yong3 shi2 zi4 shi4 。
- cong1 jiang1 wu4 rong2 hun4 ， gua1 lu2 ding4 fei1 lei4 。
- biao1 ming2 yu4 xuan2 si1 ， wei1 yin2 xie3 qing1 zhi4 。
- cheng2 wo3 jun1 zi3 jiao1 ， cong2 bi3 su2 ke4 hui4 。
- jiao2 fang1 qi4 quan2 shi2 ， bao1 gong4 mian3 you2 zhi4 。
- liao2 liao2 yu4 chuan1 weng1 ， qian1 zai3 gong4 feng1 wei4 。

## 注释

## 译文

## 赏析
