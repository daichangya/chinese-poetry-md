---
id: chen-pu-tai-ji-shi-shang-fan-tian-bi-shi-lang
title: 太极诗上范天碧侍郎
titlePinyin: tai4 ji2 shi1 shang4 fan4 tian1 bi4 shi4 lang2
titleSlug: tai-ji-shi-shang-fan-tian-bi-shi-lang
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涵涵六合八纮里，类聚化生何可纪。
- 固然两人阴与阳，大要一个不得已。
- 所从无声亦无臭，所出如彼复如此。
- 成象效法森目前，大自三才小一螘。
- 形样度数各有极，体段一一无偏倚。
- 颣疵痕迹毫发空，可惊可怪复可喜。
- 参如交错天然文，不断去来川上水。
- 尧舜得之御黄屋，不动脚手万物理。
- 孔颜得之洗其心，四时昼夜同行止。
- 盖缘道理元如斯，无非礼义当然耳。
- 就中发出太极来，万化一丸而已矣。
- 眼看手搏漠无有，一日无之天地毁。
- 片时俄顷不可离，万古千秋长不死。
- 静为体而动为用，来为神兮去为鬼。
- 不离于物仍犹尊，并行不僭光同体。
- 但从化上识中庸，立见源流彻精髓。
- 自从夫子系周易，千古百年没荆杞。
- 一朝道在九疑下，红轮扶出咸池洗。
- 不私其有以示人，意与朋类同甘美。
- 隋珠夜光翻不幸，操刀按剑如蠭起。
- 唇焦口燥朱晦翁，至今无柰龙无耳。
- 终然性在天地间，臭味不患无兰芷。
- 文正有孙已佳绝，混沌相识尤奇伟。
- 震泽天台合清秀，洞见无终与无始。
- 一笑相逢武夷足，菊花未老梅含蕊。
- 共在在生不息中，思入遥天碧万里。
- 金城铁壁私家学，一言半句俘其垒。
- 断槎枯枿晚未生，睡魔辟易面沃水。
- 世间无限扫复生，无事生事杂且猥。
- 一天一地珠为丸，注疏陋儒足加箠。
- 愿公多与说无外，庶使苍生安六礼。

## 拼音
- han2 han2 liu4 he2 ba1 hong2 li3 ， lei4 ju4 hua4 sheng1 he2 ke3 ji4 。
- gu4 ran2 liang3 ren2 yin1 yu3 yang2 ， da4 yao4 yi2 ge4 bu4 de2 yi3 。
- suo3 cong2 wu2 sheng1 yi4 wu2 chou4 ， suo3 chu1 ru2 bi3 fu4 ru2 ci3 。
- cheng2 xiang4 xiao4 fa3 sen1 mu4 qian2 ， da4 zi4 san1 cai2 xiao3 yi4 yi3 。
- xing2 yang4 du4 shu0 ge4 you3 ji2 ， ti3 duan4 yi1 yi1 wu2 pian1 yi3 。
- lei4 ci1 hen2 ji4 hao2 fa1 kong1 ， ke3 jing1 ke3 guai4 fu4 ke3 xi3 。
- can1 ru2 jiao1 cuo4 tian1 ran2 wen2 ， bu2 duan4 qu4 lai2 chuan1 shang4 shui3 。
- yao2 shun4 de2 zhi1 yu4 huang2 wu1 ， bu2 dong4 jiao3 shou3 wan4 wu4 li3 。
- kong3 yan2 de2 zhi1 xi3 qi2 xin1 ， si4 shi2 zhou4 ye4 tong2 hang2 zhi3 。
- gai4 yuan2 dao4 li3 yuan2 ru2 si1 ， wu2 fei1 li3 yi4 dang1 ran2 er3 。
- jiu4 zhong1 fa1 chu1 tai4 ji2 lai2 ， wan4 hua4 yi4 wan2 er2 yi3 yi3 。
- yan3 kan4 shou3 bo2 mo4 wu2 you3 ， yi2 ri4 wu2 zhi1 tian1 di4 hui3 。
- pian4 shi2 e2 qing3 bu4 ke3 li2 ， wan4 gu3 qian1 qiu1 chang2 bu4 si3 。
- jing4 wei4 ti3 er2 dong4 wei4 yong4 ， lai2 wei4 shen2 xi1 qu4 wei4 gui3 。
- bu4 li2 yu2 wu4 reng2 you2 zun1 ， bing4 xing2 bu2 jian4 guang1 tong2 ti3 。
- dan4 cong2 hua4 shang4 shi2 zhong1 yong1 ， li4 jian4 yuan2 liu2 che4 jing1 sui3 。
- zi4 cong2 fu1 zi3 xi4 zhou1 yi4 ， qian1 gu3 bai3 nian2 mei2 jing1 qi3 。
- yi4 chao2 dao4 zai4 jiu3 yi2 xia4 ， hong2 lun2 fu2 chu1 xian2 chi2 xi3 。
- bu4 si1 qi2 you3 yi3 shi4 ren2 ， yi4 yu3 peng2 lei4 tong2 gan1 mei3 。
- sui2 zhu1 ye4 guang1 fan1 bu2 xing4 ， cao1 dao1 an4 jian4 ru2 feng1 qi3 。
- chun2 jiao1 kou3 zao4 zhu1 hui4 weng1 ， zhi4 jin1 wu2 nai4 long2 wu2 er3 。
- zhong1 ran2 xing4 zai4 tian1 di4 jian1 ， chou4 wei4 bu2 huan4 wu2 lan2 zhi3 。
- wen2 zheng4 you3 sun1 yi3 jia1 jue2 ， hun4 dun4 xiang1 shi2 you2 qi2 wei3 。
- zhen4 ze2 tian1 tai2 he2 qing1 xiu4 ， dong4 jian4 wu2 zhong1 yu3 wu2 shi3 。
- yi2 xiao4 xiang1 feng2 wu3 yi2 zu2 ， ju2 hua1 wei4 lao3 mei2 han2 rui3 。
- gong4 zai4 zai4 sheng1 bu4 xi1 zhong1 ， si1 ru4 yao2 tian1 bi4 wan4 li3 。
- jin1 cheng2 tie3 bi4 si1 jia1 xue2 ， yi4 yan2 ban4 ju4 fu2 qi2 lei3 。
- duan4 cha2 ku1 nie4 wan3 wei4 sheng1 ， shui4 mo2 pi4 yi4 mian4 wo4 shui3 。
- shi4 jian1 wu2 xian4 sao3 fu4 sheng1 ， wu2 shi4 sheng1 shi4 za2 qie3 wei3 。
- yi4 tian1 yi2 di4 zhu1 wei4 wan2 ， zhu4 shu1 lou4 ru2 zu2 jia1 chui2 。
- yuan4 gong1 duo1 yu3 shuo1 wu2 wai4 ， shu4 shi3 cang1 sheng1 an1 liu4 li3 。

## 注释

## 译文

## 赏析
