---
id: chen-pu-jiu-han-de-yu
title: 久旱得雨
titlePinyin: jiu3 han4 de2 yu3
titleSlug: jiu-han-de-yu
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 同堂合席分汝尔，况乃邈然千万里。
- 寸总不知从何来，一夜拥衾八九起。
- 井田未复思扣阍，忍见秋夏田无水。
- 甘霖才是渴者饮，何事骄阳骄不止。
- 旄倪奔走缘木求，惟有气龙尚循理。
- 焉知天心不广大，无愚无智皆如子。
- 拜泥祷偶都不问，衔石移山良可喜。
- 云飞风起作气势，野雾山昏酝甘美。
- 三朝遂作渰渰萋，一点一粒不胜纪。
- 吁嗟尔辈何惜命，欢呼噎呕舞欲死。
- 有身安得不求生，天地之心固如此。
- 草茅藜藿有一策，尧舜是亦人而已。
- 端居廊庙同此身，及人及物唯推己。
- 宫中圣人念民物，春不折柳漱避蚁。
- 论道燮理岂不知，一夫不获古所耻。
- 三年耕有一年食，尧水汤旱无死徙。
- 有民心也为民谋，此道如砥直如矢。

## 拼音
- tong2 tang2 he2 xi2 fen1 ru3 er3 ， kuang4 nai3 miao3 ran2 qian1 wan4 li3 。
- cun4 zong3 bu4 zhi1 cong2 he2 lai2 ， yi2 ye4 yong1 qin1 ba1 jiu3 qi3 。
- jing3 tian2 wei4 fu4 si1 kou4 hun1 ， ren3 jian4 qiu1 xia4 tian2 wu2 shui3 。
- gan1 lin2 cai2 shi4 ke3 zhe3 yin3 ， he2 shi4 jiao1 yang2 jiao1 bu4 zhi3 。
- mao2 ni2 ben1 zou3 yuan2 mu4 qiu2 ， wei2 you3 qi4 long2 shang4 xun2 li3 。
- yan1 zhi1 tian1 xin1 bu4 guang3 da4 ， wu2 yu2 wu2 zhi4 jie1 ru2 zi3 。
- bai4 ni2 dao3 ou3 dou1 bu2 wen4 ， xian2 shi2 yi2 shan1 liang2 ke3 xi3 。
- yun2 fei1 feng1 qi3 zuo4 qi4 shi4 ， ye3 wu4 shan1 hun1 yun4 gan1 mei3 。
- san1 chao2 sui4 zuo4 yan3 yan3 qi1 ， yi4 dian3 yi2 li4 bu2 sheng4 ji4 。
- xu1 jie1 er3 bei4 he2 xi1 ming4 ， huan1 hu1 ye1 ou3 wu3 yu4 si3 。
- you3 shen1 an1 de2 bu4 qiu2 sheng1 ， tian1 di4 zhi1 xin1 gu4 ru2 ci3 。
- cao3 mao2 li2 huo4 you3 yi2 ce4 ， yao2 shun4 shi4 yi4 ren2 er2 yi3 。
- duan1 ju1 lang2 miao4 tong2 ci3 shen1 ， ji2 ren2 ji2 wu4 wei2 tui1 ji3 。
- gong1 zhong1 sheng4 ren2 nian4 min2 wu4 ， chun1 bu4 zhe2 liu3 shu4 bi4 yi3 。
- lun4 dao4 xie4 li3 qi3 bu4 zhi1 ， yi4 fu1 bu2 huo4 gu3 suo3 chi3 。
- san1 nian2 geng1 you3 yi4 nian2 shi2 ， yao2 shui3 tang1 han4 wu2 si3 xi3 。
- you3 min2 xin1 ye3 wei4 min2 mou2 ， ci3 dao4 ru2 di3 zhi2 ru2 shi3 。

## 注释

## 译文

## 赏析
