---
id: chen-pu-cheng-zhu-zhi-xue-qi-er
title: 程朱之学  其二
titlePinyin: cheng2 zhu1 zhi1 xue2     qi2 er4
titleSlug: cheng-zhu-zhi-xue-qi-er
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 化工溥万物，不过亦不遗。
- 何以能不劳，一理以贯之。
- 寂然莫可迹，桴至鼓必随。
- 一朝十二牛，芒刃不少隳。
- 制度自恰好，形样咸无疑。
- 夭桃且灼灼，箓竹各猗猗。
- 有鳞尽渊跃，无翼不天飞。
- 人心正尔妙，动静悉如斯。
- 枢纽在方寸，运化斯为基。
- 眼前日万变，尧舜一无为。
- 此理无上下，大小随所知。
- 因物为顺应，欢然鸣埙箎。
- 何故天下人，利器不自持。
- 妄端忽一起，纷溃终难支。
- 天开真儒出，幽探万化机。
- 苍苍群生类，何事涂径迷。

## 拼音
- hua4 gong1 pu3 wan4 wu4 ， bu2 guo4 yi4 bu4 yi2 。
- he2 yi3 neng2 bu4 lao2 ， yi4 li3 yi3 guan4 zhi1 。
- ji4 ran2 mo4 ke3 ji4 ， fu2 zhi4 gu3 bi4 sui2 。
- yi4 chao2 shi2 er4 niu2 ， mang2 ren4 bu4 shao3 hui1 。
- zhi4 du4 zi4 qia4 hao3 ， xing2 yang4 xian2 wu2 yi2 。
- yao1 tao2 qie3 zhuo2 zhuo2 ， lu4 zhu2 ge4 yi1 yi1 。
- you3 lin2 jin4 yuan1 yue4 ， wu2 yi4 bu4 tian1 fei1 。
- ren2 xin1 zheng4 er3 miao4 ， dong4 jing4 xi1 ru2 si1 。
- shu1 niu3 zai4 fang1 cun4 ， yun4 hua4 si1 wei4 ji1 。
- yan3 qian2 ri4 wan4 bian4 ， yao2 shun4 yi4 wu2 wei2 。
- ci3 li3 wu2 shang4 xia4 ， da4 xiao3 sui2 suo3 zhi1 。
- yin1 wu4 wei4 shun4 ying4 ， huan1 ran2 ming2 xun1 chi2 。
- he2 gu4 tian1 xia4 ren2 ， li4 qi4 bu2 zi4 chi2 。
- wang4 duan1 hu1 yi4 qi3 ， fen1 kui4 zhong1 nan2 zhi1 。
- tian1 kai1 zhen1 ru2 chu1 ， you1 tan4 wan4 hua4 ji1 。
- cang1 cang1 qun2 sheng1 lei4 ， he2 shi4 tu2 jing4 mi2 。

## 注释

## 译文

## 赏析
