---
id: chen-pu-zhu-wen-gong
title: 朱文公
titlePinyin: zhu1 wen2 gong1
titleSlug: zhu-wen-gong
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝思紫阳翁，功德不下禹。
- 平生五人伦，叔世一天柱。
- 海岳久亭毓，二仪厚付与。
- 高明挂秋月，精细破毫缕。
- 举目无荀杨，浑身是伊吕。
- 百年嗣程邵，千载承邹鲁。
- 直上接勋华，益远益不御。
- 本原无不见，支派自循序。
- 遂令天叙秩，有目得再覩。
- 建绍干淳间，三纲散无主。
- 仇雠操太阿，利欲浸九土。
- 鞠躬上文石，谆谆正心语。
- 欲起君以雷，滂沱洗寰宇。
- 圣心不见答，浩浩翠烟去。
- 当时听其言，何但报千古。
- 廓清草莱辟，栉沐疮痍愈。
- 奕奕万世规，百年遽如许。
- 天意竟莫回，地气不可迕。
- 但留四部书，万世开尧禹。
- 深翠隔荒台，寥落招魂具。
- 夜半读中庸，横空挟风雨。

## 拼音
- chang2 si1 zi3 yang2 weng1 ， gong1 de2 bu2 xia4 yu3 。
- ping2 sheng1 wu3 ren2 lun2 ， shu1 shi4 yi4 tian1 zhu4 。
- hai3 yue4 jiu3 ting2 yu4 ， er4 yi2 hou4 fu4 yu3 。
- gao1 ming2 gua4 qiu1 yue4 ， jing1 xi4 po4 hao2 lü3 。
- ju3 mu4 wu2 xun2 yang2 ， hun2 shen1 shi4 yi1 lü3 。
- bai3 nian2 si4 cheng2 shao4 ， qian1 zai3 cheng2 zou1 lu3 。
- zhi2 shang4 jie1 xun1 hua2 ， yi4 yuan3 yi4 bu2 yu4 。
- ben3 yuan2 wu2 bu2 jian4 ， zhi1 pai4 zi4 xun2 xu4 。
- sui4 ling4 tian1 xu4 zhi4 ， you3 mu4 de2 zai4 du3 。
- jian4 shao4 gan1 chun2 jian1 ， san1 gang1 san4 wu2 zhu3 。
- chou2 chou2 cao1 tai4 a1 ， li4 yu4 jin4 jiu3 tu3 。
- ju1 gong1 shang4 wen2 shi2 ， zhun1 zhun1 zheng4 xin1 yu3 。
- yu4 qi3 jun1 yi3 lei2 ， pang1 tuo2 xi3 huan2 yu3 。
- sheng4 xin1 bu2 jian4 da2 ， hao4 hao4 cui4 yan1 qu4 。
- dang1 shi2 ting1 qi2 yan2 ， he2 dan4 bao4 qian1 gu3 。
- kuo4 qing1 cao3 lai2 pi4 ， zhi4 mu4 chuang1 yi2 yu4 。
- yi4 yi4 wan4 shi4 gui1 ， bai3 nian2 ju4 ru2 xu3 。
- tian1 yi4 jing4 mo4 hui2 ， di4 qi4 bu4 ke3 wu3 。
- dan4 liu2 si4 bu4 shu1 ， wan4 shi4 kai1 yao2 yu3 。
- shen1 cui4 ge2 huang1 tai2 ， liao2 luo4 zhao1 hun2 ju4 。
- ye4 ban4 du2 zhong1 yong1 ， heng2 kong1 xie2 feng1 yu3 。

## 注释

## 译文

## 赏析
