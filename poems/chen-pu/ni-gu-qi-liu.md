---
id: chen-pu-ni-gu-qi-liu
title: 拟古  其六
titlePinyin: ni3 gu3     qi2 liu4
titleSlug: ni-gu-qi-liu
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 共工昔暴怒，触折不周山。
- 此枢太室上，飘落三江间。
- 枢纽一飞播，满空悉颠翻。
- 北斗堕其柄，文昌失厥官。
- 彗星化为跖，搏人以为餐。
- 天狗行地上，头戴方山冠。
- 武夷有巨人，方持钓鱼竿。
- 中宵投袂起，容貌何桓桓。
- 欲扶紫薇坦，坐使天下安。
- 复逢驩兜来，被发据其关。
- 拂衣返空翠，弹琴弄潺湲。
- 烟霞别一天，回首谢髦蛮。

## 拼音
- gong4 gong1 xi1 bao4 nu4 ， chu4 zhe2 bu4 zhou1 shan1 。
- ci3 shu1 tai4 shi4 shang4 ， piao1 luo4 san1 jiang1 jian1 。
- shu1 niu3 yi4 fei1 bo1 ， man3 kong1 xi1 dian1 fan1 。
- bei3 dou4 duo4 qi2 bing3 ， wen2 chang1 shi1 jue2 guan1 。
- hui4 xing1 hua4 wei2 zhi2 ， bo2 ren2 yi3 wei2 can1 。
- tian1 gou3 xing2 di4 shang4 ， tou2 dai4 fang1 shan1 guan1 。
- wu3 yi2 you3 ju4 ren2 ， fang1 chi2 diao4 yu2 gan1 。
- zhong1 xiao1 tou2 mei4 qi3 ， rong2 mao4 he2 huan2 huan2 。
- yu4 fu2 zi3 wei1 tan3 ， zuo4 shi3 tian1 xia4 an1 。
- fu4 feng2 huan1 dou1 lai2 ， bei4 fa1 ju4 qi2 guan1 。
- fu2 yi1 fan3 kong1 cui4 ， tan2 qin2 nong4 chan2 yuan2 。
- yan1 xia2 bie2 yi4 tian1 ， hui2 shou3 xie4 mao2 man2 。

## 注释

## 译文

## 赏析
