---
id: chen-pu-gu-tian-nu-qi-er
title: 古田女  其二
titlePinyin: gu3 tian2 nü3     qi2 er4
titleSlug: gu-tian-nu-qi-er
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北人见飓风，掀簸嗟真差。
- 君子逢不若，白昼成黑夜。
- 日月同一天，宁复殊次舍。
- 礼义无华夷，悦心悉如蔗。
- 披沙欲出金，恶莠为害稼。
- 朝歌与胜母，贤者同回驾。
- 中为去偏倚，庸但无怪讶。
- 安敢亢亢方，却无伈伈下。
- 礼不虑咈违，义不恤怒骂。
- 恭惟秦汉前，礼乐止河华。
- 七闽底处所，目不覩韶夏。
- 食才美马甲，衣仅知压柘。
- 应无雁币聘，宁识枣修嫁。
- 历汉晋至唐，谈口无可藉。
- 令孜与思勖，畏作貂珰霸。
- 第从常衮来，始识不逆诈。
- 珠玉满面前，犹或迷光价。
- 一二百年来，骅骝渐知跨。
- 述古与介夫，各有诗书暇。
- 晦翁黄勉斋，遂以教天下。
- 昔时蛮隶国，今作齐鲁化。
- 沂风蔼莫春，弦诵殷长夏。
- 蹡蹡多规行，穆穆亲衡迓。
- 方知地无偏，又喜才不借。
- 独余男女俗，缺漏留微罅。
- 未能秣驹汉，颇碍雪馿灞。
- 有心即知礼，有口皆思炙。
- 男女既冠笄，屋宇仍台榭。
- 朝夕晓凊温，春秋能社蜡。
- 溱洧秉𫈉游，此日何可假。
- 礼自标枝来，心无倾盖乍。
- 风流与衣冠，犹当轶王谢。
- 田渔非女事，诗以告里社。

## 拼音
- bei3 ren2 jian4 ju4 feng1 ， xian1 bo4 jie1 zhen1 cha4 。
- jun1 zi3 feng2 bu2 ruo4 ， bai2 zhou4 cheng2 hei1 ye4 。
- ri4 yue4 tong2 yi4 tian1 ， ning2 fu4 shu1 ci4 she4 。
- li3 yi4 wu2 hua2 yi2 ， yue4 xin1 xi1 ru2 zhe4 。
- pi1 sha1 yu4 chu1 jin1 ， e4 you3 wei2 hai4 jia4 。
- chao2 ge1 yu3 sheng4 mu3 ， xian2 zhe3 tong2 hui2 jia4 。
- zhong1 wei4 qu4 pian1 yi3 ， yong1 dan4 wu2 guai4 ya4 。
- an1 gan3 kang4 kang4 fang1 ， que4 wu2 xin3 xin3 xia4 。
- li3 bu2 lü4 fu2 wei2 ， yi4 bu2 xu4 nu4 ma4 。
- gong1 wei2 qin2 han4 qian2 ， li3 yue4 zhi3 he2 hua2 。
- qi1 min3 di3 chu4 suo3 ， mu4 bu4 du3 shao2 xia4 。
- shi2 cai2 mei3 ma3 jia3 ， yi1 jin3 zhi1 ya1 zhe4 。
- ying4 wu2 yan4 bi4 pin4 ， ning2 shi2 zao3 xiu1 jia4 。
- li4 han4 jin4 zhi4 tang2 ， tan2 kou3 wu2 ke3 jie4 。
- ling4 zi1 yu3 si1 xu4 ， wei4 zuo4 diao1 dang1 ba4 。
- di4 cong2 chang2 gun3 lai2 ， shi3 shi2 bu2 ni4 zha4 。
- zhu1 yu4 man3 mian4 qian2 ， you2 huo4 mi2 guang1 jia4 。
- yi1 er4 bai3 nian2 lai2 ， hua2 liu2 jian4 zhi1 kua4 。
- shu4 gu3 yu3 jie4 fu1 ， ge4 you3 shi1 shu1 xia2 。
- hui4 weng1 huang2 mian3 zhai1 ， sui4 yi3 jiao4 tian1 xia4 。
- xi1 shi2 man2 li4 guo2 ， jin1 zuo4 qi2 lu3 hua4 。
- yi2 feng1 ai3 mo4 chun1 ， xian2 song4 yin1 chang2 xia4 。
- qiang1 qiang1 duo1 gui1 xing2 ， mu4 mu4 qin1 heng2 ya4 。
- fang1 zhi1 di4 wu2 pian1 ， you4 xi3 cai2 bu2 jie4 。
- du2 yu2 nan2 nü3 su2 ， que1 lou4 liu2 wei1 xia4 。
- wei4 neng2 mo4 ju1 han4 ， po1 ai4 xue3 lu2 ba4 。
- you3 xin1 ji2 zhi1 li3 ， you3 kou3 jie1 si1 zhi4 。
- nan2 nü3 ji4 guan1 ji1 ， wu1 yu3 reng2 tai2 xie4 。
- zhao1 xi1 xiao3 qing4 wen1 ， chun1 qiu1 neng2 she4 la4 。
- zhen1 wei3 bing3 𫈉 you2 ， ci3 ri4 he2 ke3 jia3 。
- li3 zi4 biao1 zhi1 lai2 ， xin1 wu2 qing1 gai4 zha4 。
- feng1 liu2 yu3 yi1 guan1 ， you2 dang1 yi4 wang2 xie4 。
- tian2 yu2 fei1 nü3 shi4 ， shi1 yi3 gao4 li3 she4 。

## 注释

## 译文

## 赏析
