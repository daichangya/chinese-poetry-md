---
id: chen-pu-chun-fu-jia-chi-shuang-tou-lian
title: 纯父家池双头莲
titlePinyin: chun2 fu4 jia1 chi2 shuang1 tou2 lian2
titleSlug: chun-fu-jia-chi-shuang-tou-lian
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地化育工，两致一为要。
- 对待管流行，并起非横矫。
- 亭亭南北枢，赫赫东西曜。
- 仁义与诚明，彼此相契约。
- 英皇即尧舜，丰姿巧相肖。
- 孤竹秀双仁，洛水濯二妙。
- 人生相遭处，亦有相感召。
- 莘挚自犂锄，尚父由渔钓。
- 共卧起烟波，鱼水兴蓬藋。
- 是为圣人偶，心胆何相照。
- 颜渊得仲尼，仲尼有荷筿。
- 考亭合朱祭，天津会程邵。
- 是为德不孤，气味何同调。
- 世间闲草木，不足充野烧。
- 惟莲出清水，植立独奇峭。
- 不染淤泥缁，不逐波流漂。
- 体骨中庸中，肌肉离骚皭。
- 玩花渴顿苏，食实饥足疗。
- 静中对君子，不语潜教诏。
- 一朝出莲枝，此事非人料。
- 将兴必有祥，事若太阿鞘。
- 兹化岂徒尔，可以观其徼。
- 上侍鹤发慈，齿高德弥劭。
- 下盼庭阶郎，一一凌风鹞。
- 平生所树蓺，不但供槱燎。
- 濯缨作君子，口不道羿浇。
- 此去事偶心，如风历众窍。
- 家居作曾闵，富贵当廊庙。
- 商汤不待干，重华不劳叫。
- 决无李广奇，起足即嫖姚。
- 伶俜老书生，家在千里桥。
- 有心多不符，蠹简徒窃剽。
- 年来始逢君，恨不年再少。
- 论心膝渐亲，讲理头不掉。
- 相逢路不异，握手穷深穾。
- 相磨道义出，不觉辞萤爝。
- 人生何如此，无际可窥眺。
- 共靡中孚爵，自发同人笑。
- 此卉信如人，对酒为之釂。
- 酌酒礼此花，敢醴不敢醮。

## 拼音
- tian1 di4 hua4 yu4 gong1 ， liang3 zhi4 yi2 wei4 yao4 。
- dui4 dai4 guan3 liu2 xing2 ， bing4 qi3 fei1 heng2 jiao3 。
- ting2 ting2 nan2 bei3 shu1 ， he4 he4 dong1 xi1 yao4 。
- ren2 yi4 yu3 cheng2 ming2 ， bi3 ci3 xiang1 qi4 yue1 。
- ying1 huang2 ji2 yao2 shun4 ， feng1 zi1 qiao3 xiang1 xiao4 。
- gu1 zhu2 xiu4 shuang1 ren2 ， luo4 shui3 zhuo2 er4 miao4 。
- ren2 sheng1 xiang1 zao1 chu4 ， yi4 you3 xiang1 gan3 zhao4 。
- shen1 zhi4 zi4 li2 chu2 ， shang4 fu4 you2 yu2 diao4 。
- gong4 wo4 qi3 yan1 bo1 ， yu2 shui3 xing1 peng2 diao4 。
- shi4 wei4 sheng4 ren2 ou3 ， xin1 dan3 he2 xiang1 zhao4 。
- yan2 yuan1 de2 zhong4 ni2 ， zhong4 ni2 you3 he2 xiao3 。
- kao3 ting2 he2 zhu1 ji4 ， tian1 jin1 hui4 cheng2 shao4 。
- shi4 wei4 de2 bu4 gu1 ， qi4 wei4 he2 tong2 diao4 。
- shi4 jian1 xian2 cao3 mu4 ， bu4 zu2 chong1 ye3 shao1 。
- wei2 lian2 chu1 qing1 shui3 ， zhi2 li4 du2 qi2 qiao4 。
- bu4 ran3 yu1 ni2 zi1 ， bu4 zhu2 bo1 liu2 piao1 。
- ti3 gu3 zhong1 yong1 zhong1 ， ji1 rou4 li2 sao1 jiao4 。
- wan2 hua1 ke3 dun4 su1 ， shi2 shi2 ji1 zu2 liao2 。
- jing4 zhong1 dui4 jun1 zi3 ， bu4 yu3 qian2 jiao4 zhao4 。
- yi4 chao2 chu1 lian2 zhi1 ， ci3 shi4 fei1 ren2 liao4 。
- jiang1 xing1 bi4 you3 xiang2 ， shi4 ruo4 tai4 a1 qiao4 。
- zi1 hua4 qi3 tu2 er3 ， ke3 yi3 guan1 qi2 jiao3 。
- shang4 shi4 he4 fa1 ci2 ， chi3 gao1 de2 mi2 shao4 。
- xia4 pan4 ting2 jie1 lang2 ， yi1 yi1 ling2 feng1 yao4 。
- ping2 sheng1 suo3 shu4 yi4 ， bu2 dan4 gong4 you3 liao2 。
- zhuo2 ying1 zuo4 jun1 zi3 ， kou3 bu2 dao4 yi4 jiao1 。
- ci3 qu4 shi4 ou3 xin1 ， ru2 feng1 li4 zhong4 qiao4 。
- jia1 ju1 zuo4 ceng2 min3 ， fu4 gui4 dang1 lang2 miao4 。
- shang1 tang1 bu2 dai4 gan1 ， zhong4 hua2 bu4 lao2 jiao4 。
- jue2 wu2 li3 guang3 qi2 ， qi3 zu2 ji2 piao2 yao2 。
- ling2 ping1 lao3 shu1 sheng1 ， jia1 zai4 qian1 li3 qiao2 。
- you3 xin1 duo1 bu4 fu2 ， du4 jian3 tu2 qie4 piao1 。
- nian2 lai2 shi3 feng2 jun1 ， hen4 bu4 nian2 zai4 shao3 。
- lun4 xin1 xi1 jian4 qin1 ， jiang3 li3 tou2 bu2 diao4 。
- xiang1 feng2 lu4 bu2 yi4 ， wo4 shou3 qiong2 shen1 yao4 。
- xiang1 mo2 dao4 yi4 chu1 ， bu4 jue2 ci2 ying2 jue2 。
- ren2 sheng1 he2 ru2 ci3 ， wu2 ji4 ke3 kui1 tiao4 。
- gong4 mi2 zhong1 fu2 jue2 ， zi4 fa1 tong2 ren2 xiao4 。
- ci3 hui4 xin4 ru2 ren2 ， dui4 jiu3 wei4 zhi1 jiao4 。
- zhuo2 jiu3 li3 ci3 hua1 ， gan3 li3 bu4 gan3 jiao4 。

## 注释

## 译文

## 赏析
