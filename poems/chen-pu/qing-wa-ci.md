---
id: chen-pu-qing-wa-ci
title: 青蛙辞
titlePinyin: qing1 wa1 ci2
titleSlug: qing-wa-ci
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古祠一区环槐榆，飞鼪在瓦狐树居。
- 铁炉缺裂死灰冷，箕坐一寸青蟾蜍。
- 平心定气详其来，颓垣古厕浊水渠。
- 蛇惊鼠骇得败壁，一跃乃是神王庐。
- 丹青神鬼非其乡，顾盼欲去聊踌蹰。
- 悾悾鄙夫见之走，争持衮冕加猨狙。
- 鸣钲考鼓动井邑，毳衣褴褴驱大车。
- 浮萍狎狎叱不开，遥瞻窃礼三欷歔。
- 吾闻臧氏之子不智，山节藻棁居蔡祠鶢鶋。
- 无端尊礼青虾蟆，圣门讥诮岂只且。
- 吾闻崇伯妖羽野，化为黄龙游羽潴。
- 厥子代之启九道，变作玄熊形狤{犭居}。
- 鬼神赫赫号威圣，当为龙虎为鲸鱼。
- 作云澍雨兴万化，翻江倒海洗九区。
- 咬囓妖狐咀封豕，眼光百步双骊珠。
- 当为不为为虾蟆，爬沙脚手何陋欤。
- 吾闻狄公焚烧江南一千七百所，只留夏禹泰伯季札伍子胥。
- 宋祖砀山负耒夫，吴楚淫祠为之墟。
- 轮囷大蟒鬰屈死，寸蟆何足污其𫓧。
- 人心不正至斯极，无药可以医籧篨。
- 只须正直如梁公，一日秉畀群疑祛。
- 鬼车豕涂满天下，收拾打并归太虚。
- 虾蟆无知听放去，荒沟野水乐有余。

## 拼音
- gu3 ci2 yi4 qu1 huan2 huai2 yu2 ， fei1 sheng1 zai4 wa3 hu2 shu4 ju1 。
- tie3 lu2 que1 lie4 si3 hui1 leng3 ， ji1 zuo4 yi2 cun4 qing1 chan2 chu2 。
- ping2 xin1 ding4 qi4 xiang2 qi2 lai2 ， tui2 yuan2 gu3 ce4 zhuo2 shui3 qu2 。
- she2 jing1 shu3 hai4 de2 bai4 bi4 ， yi2 yue4 nai3 shi4 shen2 wang2 lu2 。
- dan1 qing1 shen2 gui3 fei1 qi2 xiang1 ， gu4 pan4 yu4 qu4 liao2 chou2 chu2 。
- kong1 kong1 bi3 fu1 jian4 zhi1 zou3 ， zheng1 chi2 gun3 mian3 jia1 yuan2 ju1 。
- ming2 zheng1 kao3 gu3 dong4 jing3 yi4 ， cui4 yi1 lan2 lan2 qu1 da4 che1 。
- fu2 ping2 xia2 xia2 chi4 bu4 kai1 ， yao2 zhan1 qie4 li3 san1 xi1 xu1 。
- wu2 wen2 zang1 shi4 zhi1 zi3 bu2 zhi4 ， shan1 jie2 zao3 zhuo1 ju1 cai4 ci2 yuan2 ju1 。
- wu2 duan1 zun1 li3 qing1 ha2 ma2 ， sheng4 men2 ji1 qiao4 qi3 zhi1 qie3 。
- wu2 wen2 chong2 bo2 yao1 yu3 ye3 ， hua4 wei2 huang2 long2 you2 yu3 zhu1 。
- jue2 zi3 dai4 zhi1 qi3 jiu3 dao4 ， bian4 zuo4 xuan2 xiong2 xing2 jie2 { quan3 ju1 } 。
- gui3 shen2 he4 he4 hao4 wei1 sheng4 ， dang1 wei4 long2 hu3 wei4 jing1 yu2 。
- zuo4 yun2 shu4 yu3 xing1 wan4 hua4 ， fan1 jiang1 dao3 hai3 xi3 jiu3 qu1 。
- yao3 nie4 yao1 hu2 zui3 feng1 shi3 ， yan3 guang1 bai3 bu4 shuang1 li2 zhu1 。
- dang1 wei4 bu0 wei4 wei4 ha2 ma2 ， pa2 sha1 jiao3 shou3 he2 lou4 yu2 。
- wu2 wen2 di2 gong1 fen2 shao1 jiang1 nan2 yi4 qian1 qi1 bai3 suo3 ， zhi1 liu2 xia4 yu3 tai4 bo2 ji4 zha2 wu3 zi3 xu1 。
- song4 zu3 dang4 shan1 fu4 lei3 fu1 ， wu2 chu3 yin2 ci2 wei4 zhi1 xu1 。
- lun2 qun1 da4 mang3 yu4 qu1 si3 ， cun4 ma0 he2 zu2 wu1 qi2 fu1 。
- ren2 xin1 bu2 zheng4 zhi4 si1 ji2 ， wu2 yao4 ke3 yi3 yi1 qu2 chu2 。
- zhi1 xu1 zheng4 zhi2 ru2 liang2 gong1 ， yi2 ri4 bing3 bi4 qun2 yi2 qu1 。
- gui3 che1 shi3 tu2 man3 tian1 xia4 ， shou1 shi2 da3 bing4 gui1 tai4 xu1 。
- ha2 ma2 wu2 zhi1 ting1 fang4 qu4 ， huang1 gou1 ye3 shui3 le4 you3 yu2 。

## 注释

## 译文

## 赏析
