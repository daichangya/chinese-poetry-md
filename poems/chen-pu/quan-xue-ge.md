---
id: chen-pu-quan-xue-ge
title: 劝学歌
titlePinyin: quan4 xue2 ge1
titleSlug: quan-xue-ge
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太极肇判两仪生，其中人为万物灵。
- 人亦天地一物耳，独以道义超众形。
- 立为三才中宇宙，发挥天地经人伦。
- 兹事初非外烁伐，毫发皆备七尺身。
- 后生可畏如日出，千金之躯岂可轻。
- 寸阴可惜莫虚掷，百年安得长青春。
- 有力如虎当猛省，何况责望深父兄。
- 不通六籍不是学，未了三才未是人。
- 希圣必须志尧舜，希贤必用为颜曾。
- 义理彝伦精讲究，礼乐制度须详明。
- 体用源流务透彻，血脉文理仍流行。
- 会通两尽始无碍，范围未始离曲成。
- 无尘胸次贮万卷，拔山笔力扛千钧。
- 不用高枕卧丘壑，用之家齐国治天下平。
- 不但匹夫匹妇皆获所，草木鱼鼈咸清宁。
- 此皆后进本分事，不为干利与求名。
- 更须扫除谑浪傲惰态，打并嗜欲声色情。
- 一物一则同一敬，牢守孔孟张朱程。
- 吃紧工夫决有效，令闻广誉垂千龄。
- 英雄气概为则是，一变至道非难能。
- 君不见四十五十无闻不足观，总是惰而不学昏昏贸贸枉生天地间。

## 拼音
- tai4 ji2 zhao4 pan4 liang3 yi2 sheng1 ， qi2 zhong1 ren2 wei2 wan4 wu4 ling2 。
- ren2 yi4 tian1 di4 yi2 wu4 er3 ， du2 yi3 dao4 yi4 chao1 zhong4 xing2 。
- li4 wei4 san1 cai2 zhong1 yu3 zhou4 ， fa1 hui1 tian1 di4 jing1 ren2 lun2 。
- zi1 shi4 chu1 fei1 wai4 shuo4 fa2 ， hao2 fa1 jie1 bei4 qi1 chi3 shen1 。
- hou4 sheng1 ke3 wei4 ru2 ri4 chu1 ， qian1 jin1 zhi1 qu1 qi3 ke3 qing1 。
- cun4 yin1 ke3 xi1 mo4 xu1 zhi4 ， bai3 nian2 an1 de2 chang2 qing1 chun1 。
- you3 li4 ru2 hu3 dang1 meng3 sheng3 ， he2 kuang4 ze2 wang4 shen1 fu4 xiong1 。
- bu4 tong1 liu4 ji2 bu2 shi4 xue2 ， wei4 liao3 san1 cai2 wei4 shi4 ren2 。
- xi1 sheng4 bi4 xu1 zhi4 yao2 shun4 ， xi1 xian2 bi4 yong4 wei4 yan2 ceng2 。
- yi4 li3 yi2 lun2 jing1 jiang3 jiu1 ， li3 yue4 zhi4 du4 xu1 xiang2 ming2 。
- ti3 yong4 yuan2 liu2 wu4 tou4 che4 ， xue4 mai4 wen2 li3 reng2 liu2 xing2 。
- hui4 tong1 liang3 jin4 shi3 wu2 ai4 ， fan4 wei2 wei4 shi3 li2 qu3 cheng2 。
- wu2 chen2 xiong1 ci4 zhu4 wan4 juan4 ， ba2 shan1 bi3 li4 kang2 qian1 jun1 。
- bu2 yong4 gao1 zhen3 wo4 qiu1 he4 ， yong4 zhi1 jia1 qi2 guo2 zhi4 tian1 xia4 ping2 。
- bu2 dan4 pi3 fu1 pi3 fu4 jie1 huo4 suo3 ， cao3 mu4 yu2 bie1 xian2 qing1 ning2 。
- ci3 jie1 hou4 jin4 ben3 fen4 shi4 ， bu2 wei4 gan1 li4 yu3 qiu2 ming2 。
- geng4 xu1 sao3 chu2 xue4 lang4 ao4 duo4 tai4 ， da3 bing4 shi4 yu4 sheng1 se4 qing2 。
- yi2 wu4 yi4 ze2 tong2 yi2 jing4 ， lao2 shou3 kong3 meng4 zhang1 zhu1 cheng2 。
- chi1 jin3 gong1 fu1 jue2 you3 xiao4 ， ling4 wen2 guang3 yu4 chui2 qian1 ling2 。
- ying1 xiong2 qi4 gai4 wei4 ze2 shi4 ， yi2 bian4 zhi4 dao4 fei1 nan2 neng2 。
- jun1 bu2 jian4 si4 shi2 wu3 shi2 wu2 wen2 bu4 zu2 guan1 ， zong3 shi4 duo4 er2 bu4 xue2 hun1 hun1 mao4 mao4 wang3 sheng1 tian1 di4 jian1 。

## 注释

## 译文

## 赏析
