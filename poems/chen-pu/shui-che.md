---
id: chen-pu-shui-che
title: 水车
titlePinyin: shui3 che1
titleSlug: shui-che
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人为万物灵，无处不可见。
- 天地生物心，得人始周遍。
- 有心郑国渠，关中为富衍。
- 三十六陂流，江南谷为贱。
- 况如禹沟洫，流注周丘甸。
- 是皆人所能，区画固为善。
- 有力皆必为，有知悉能辨。
- 亦可展经纶，未足穷圣彦。
- 有如一隅地，同出天地奠。
- 未尝阻耒耜，亦堪致芬荐。
- 陂塘不能及，桔橰亦非便。
- 凿井设辘轳，祇益增疲倦。
- 何人静中眼，潜窥出灵变。
- 种种田器中，众美独车擅。
- 鸠集群朴樕，搆以天丝线。
- 纵交合散杂，骨节不凌僭。
- 相续同相生，如纽亦如辫。
- 三十幅一毂，体用无迷眩。
- 轧轧远有声，在田恍龙战。
- 吸吐皆自能，先后迭相禅。
- 形如先天图，运若坤灵扇。
- 东西隔参辰，出没递隠见。
- 升腾为银河，不足惟小欠。
- 长流尽碧涧，腑脏悉充羡。
- 金龙吐琼液，急速如过电。
- 合凑作波涛，飘洒余雨霰。
- 远观骤倾泻，近看避沼溅。
- 陂渠虽隔绝，流水足怜羡。
- 云雨尽虚无，千亩自葱蒨。
- 岂徒美粳稻，且复肥䲡鳝。
- 火轮亭午时，田头捩飞练。
- 老农茅屋中，华胥梦方晏。
- 逸逾他百倍，劳止岁一缮。
- 明代造化劳，幽无鬼神谴。
- 上帝安高居，赤子愈增眷。
- 冯夷被人使，独得无腼面。
- 人心一一妙，智巧弥宇县。
- 秦蜀想皆然，不但吾福建。
- 此物亦易知，何堪太夸衒。
- 闲居百无为，聊用娱笔砚。

## 拼音
- ren2 wei2 wan4 wu4 ling2 ， wu2 chu4 bu4 ke3 jian4 。
- tian1 di4 sheng1 wu4 xin1 ， de2 ren2 shi3 zhou1 bian4 。
- you3 xin1 zheng4 guo2 qu2 ， guan1 zhong1 wei4 fu4 yan3 。
- san1 shi2 liu4 bei1 liu2 ， jiang1 nan2 gu3 wei4 jian4 。
- kuang4 ru2 yu3 gou1 xu4 ， liu2 zhu4 zhou1 qiu1 dian4 。
- shi4 jie1 ren2 suo3 neng2 ， qu1 hua4 gu4 wei4 shan4 。
- you3 li4 jie1 bi4 wei4 ， you3 zhi1 xi1 neng2 bian4 。
- yi4 ke3 zhan3 jing1 lun2 ， wei4 zu2 qiong2 sheng4 yan4 。
- you3 ru2 yi1 yu2 di4 ， tong2 chu1 tian1 di4 dian4 。
- wei4 chang2 zu3 lei3 si4 ， yi4 kan1 zhi4 fen1 jian4 。
- bei1 tang2 bu4 neng2 ji2 ， ju2 gao1 yi4 fei1 bian4 。
- zao2 jing3 she4 lu4 lu2 ， qi2 yi4 zeng1 pi2 juan4 。
- he2 ren2 jing4 zhong1 yan3 ， qian2 kui1 chu1 ling2 bian4 。
- zhong3 zhong3 tian2 qi4 zhong1 ， zhong4 mei3 du2 che1 shan4 。
- jiu1 ji2 qun2 pu3 su4 ， gou4 yi3 tian1 si1 xian4 。
- zong4 jiao1 he2 san4 za2 ， gu3 jie2 bu4 ling2 jian4 。
- xiang1 xu4 tong2 xiang1 sheng1 ， ru2 niu3 yi4 ru2 bian4 。
- san1 shi2 fu2 yi4 gu1 ， ti3 yong4 wu2 mi2 xuan4 。
- ya4 ya4 yuan3 you3 sheng1 ， zai4 tian2 huang3 long2 zhan4 。
- xi1 tu3 jie1 zi4 neng2 ， xian1 hou4 die2 xiang1 chan2 。
- xing2 ru2 xian1 tian1 tu2 ， yun4 ruo4 kun1 ling2 shan4 。
- dong1 xi1 ge2 can1 chen2 ， chu1 mo4 di4 yin3 jian4 。
- sheng1 teng2 wei4 yin2 he2 ， bu4 zu2 wei2 xiao3 qian4 。
- chang2 liu2 jin4 bi4 jian4 ， fu3 zang1 xi1 chong1 xian4 。
- jin1 long2 tu3 qiong2 ye4 ， ji2 su4 ru2 guo4 dian4 。
- he2 cou4 zuo4 bo1 tao1 ， piao1 sa3 yu2 yu3 xian4 。
- yuan3 guan1 zhou4 qing1 xie4 ， jin4 kan4 bi4 zhao3 jian4 。
- bei1 qu2 sui1 ge2 jue2 ， liu2 shui3 zu2 lian2 xian4 。
- yun2 yu3 jin4 xu1 wu2 ， qian1 mu3 zi4 cong1 qian4 。
- qi3 tu2 mei3 jing1 dao4 ， qie3 fu4 fei2 䲡 shan4 。
- huo3 lun2 ting2 wu3 shi2 ， tian2 tou2 lie4 fei1 lian4 。
- lao3 nong2 mao2 wu1 zhong1 ， hua2 xu1 meng4 fang1 yan4 。
- yi4 yu2 ta1 bai3 bei4 ， lao2 zhi3 sui4 yi2 shan4 。
- ming2 dai4 zao4 hua4 lao2 ， you1 wu2 gui3 shen2 qian3 。
- shang4 di4 an1 gao1 ju1 ， chi4 zi3 yu4 zeng1 juan4 。
- feng2 yi2 bei4 ren2 shi3 ， du2 de2 wu2 mian3 mian4 。
- ren2 xin1 yi1 yi1 miao4 ， zhi4 qiao3 mi2 yu3 xian4 。
- qin2 shu3 xiang3 jie1 ran2 ， bu2 dan4 wu2 fu2 jian4 。
- ci3 wu4 yi4 yi4 zhi1 ， he2 kan1 tai4 kua1 xuan4 。
- xian2 ju1 bai3 wu2 wei2 ， liao2 yong4 yu2 bi3 yan4 。

## 注释

## 译文

## 赏析
