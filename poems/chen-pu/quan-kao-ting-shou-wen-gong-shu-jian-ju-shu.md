---
id: chen-pu-quan-kao-ting-shou-wen-gong-shu-jian-ju-shu
title: 劝考亭收文公书兼聚书
titlePinyin: quan4 kao3 ting2 shou1 wen2 gong1 shu1 jian1 ju4 shu1
titleSlug: quan-kao-ting-shou-wen-gong-shu-jian-ju-shu
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟氏继孔徂，凤鸟竟寂寞。
- 千年性命传，造化欲废阁。
- 生人无所之，死者不可作。
- 人心万山隔，治统千大落。
- 天生周与程，得手始撑拓。
- 百年复考亭，体用遂磅礴。
- 精密洗麤疏，深厚驱浅薄。
- 窾郤靡不周，混沌元无凿。
- 谁家不藏书，心目迷博约。
- 身为行秘书，所适常迷错。
- 考亭三十匣，独为百川壑。
- 万善始有条，列圣元非昨。
- 千派得一原，灵龟不劳灼。
- 卷帙浩无边，要处自如跃。
- 岁月荒苔生，风雨惟丹雘。
- 翁死六十年，辄起人哀乐。
- 同心在咫尺，闵此无声铎。
- 为推去后心，如受生前托。
- 倬彼得不磨，坏乎頼爰度。
- 人心已开辟，万象森冲漠。
- 重搆理斯文，同盟敢无诺。

## 拼音
- meng4 shi4 ji4 kong3 cu2 ， feng4 niao3 jing4 ji4 mo4 。
- qian1 nian2 xing4 ming4 chuan2 ， zao4 hua4 yu4 fei4 ge2 。
- sheng1 ren2 wu2 suo3 zhi1 ， si3 zhe3 bu4 ke3 zuo4 。
- ren2 xin1 wan4 shan1 ge2 ， zhi4 tong3 qian1 da4 luo4 。
- tian1 sheng1 zhou1 yu3 cheng2 ， de2 shou3 shi3 cheng1 tuo4 。
- bai3 nian2 fu4 kao3 ting2 ， ti3 yong4 sui4 bang4 bo2 。
- jing1 mi4 xi3 cu1 shu1 ， shen1 hou4 qu1 qian3 bo2 。
- kuan3 xi4 mi2 bu4 zhou1 ， hun4 dun4 yuan2 wu2 zao2 。
- shui2 jia1 bu4 cang2 shu1 ， xin1 mu4 mi2 bo2 yue1 。
- shen1 wei4 xing2 mi4 shu1 ， suo3 shi4 chang2 mi2 cuo4 。
- kao3 ting2 san1 shi2 xia2 ， du2 wei4 bai3 chuan1 he4 。
- wan4 shan4 shi3 you3 tiao2 ， lie4 sheng4 yuan2 fei1 zuo2 。
- qian1 pai4 de2 yi4 yuan2 ， ling2 gui1 bu4 lao2 zhuo2 。
- juan4 zhi4 hao4 wu2 bian1 ， yao4 chu4 zi4 ru2 yue4 。
- sui4 yue4 huang1 tai2 sheng1 ， feng1 yu3 wei2 dan1 huo4 。
- weng1 si3 liu4 shi2 nian2 ， zhe2 qi3 ren2 ai1 yue4 。
- tong2 xin1 zai4 zhi3 chi3 ， min3 ci3 wu2 sheng1 duo2 。
- wei4 tui1 qu4 hou4 xin1 ， ru2 shou4 sheng1 qian2 tuo1 。
- zhuo1 bi3 de2 bu4 mo2 ， huai4 hu1 lai4 yuan2 du4 。
- ren2 xin1 yi3 kai1 pi4 ， wan4 xiang4 sen1 chong1 mo4 。
- zhong4 gou4 li3 si1 wen2 ， tong2 meng2 gan3 wu2 nuo4 。

## 注释

## 译文

## 赏析
