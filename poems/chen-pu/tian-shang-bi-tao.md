---
id: chen-pu-tian-shang-bi-tao
title: 天上碧桃
titlePinyin: tian1 shang4 bi4 tao2
titleSlug: tian-shang-bi-tao
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春阶荡漾春日长，羽林飒飒勾陈苍。
- 钧天寥寥帝不康，一月震悚奔勾芒。
- 夜鸠众功和阴阳，粉白黛绿各一方。
- 铸作娟丽盈盈粧，金乌飞去东藩傍。
- 左右前后千毛嫱，青云衣兮白霓裳。
- 重重华盖十六行，琼林玉殿积缟霜。
- 气焰薰薄摇篮光，白云乡是碧云乡。
- 骑龙韩愈如渔郎，缑山仙子闻仙方。
- 坐鹤之背吹凤凰，穆子简子方来王。
- 气迷色眩成肆狂，执法叩阊夕抗章。
- 有一于此无不亡，言从谏听如禹汤。
- 斥罢脂泽去芬芳，各服毼衣事蚕娘。

## 拼音
- chun1 jie1 dang4 yang4 chun1 ri4 chang2 ， yu3 lin2 sa4 sa4 gou1 chen2 cang1 。
- jun1 tian1 liao2 liao2 di4 bu4 kang1 ， yi1 yue4 zhen4 song3 ben1 gou1 mang2 。
- ye4 jiu1 zhong4 gong1 he2 yin1 yang2 ， fen3 bai2 dai4 lü4 ge4 yi4 fang1 。
- zhu4 zuo4 juan1 li4 ying2 ying2 zhuang1 ， jin1 wu1 fei1 qu4 dong1 fan1 bang4 。
- zuo3 you4 qian2 hou4 qian1 mao2 qiang2 ， qing1 yun2 yi1 xi1 bai2 ni2 chang2 。
- chong2 chong2 hua2 gai4 shi2 liu4 hang2 ， qiong2 lin2 yu4 dian4 ji1 gao3 shuang1 。
- qi4 yan4 xun1 bao2 yao2 lan2 guang1 ， bai2 yun2 xiang1 shi4 bi4 yun2 xiang1 。
- qi2 long2 han2 yu4 ru2 yu2 lang2 ， gou1 shan1 xian1 zi3 wen2 xian1 fang1 。
- zuo4 he4 zhi1 bei4 chui1 feng4 huang2 ， mu4 zi3 jian3 zi3 fang1 lai2 wang2 。
- qi4 mi2 se4 xuan4 cheng2 si4 kuang2 ， zhi2 fa3 kou4 chang1 xi1 kang4 zhang1 。
- you3 yi4 yu2 ci3 wu2 bu4 wang2 ， yan2 cong2 jian4 ting1 ru2 yu3 tang1 。
- chi4 ba4 zhi1 ze2 qu4 fen1 fang1 ， ge4 fu2 he2 yi1 shi4 can2 niang2 。

## 注释

## 译文

## 赏析
