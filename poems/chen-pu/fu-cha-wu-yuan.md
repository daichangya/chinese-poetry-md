---
id: chen-pu-fu-cha-wu-yuan
title: 夫差伍员
titlePinyin: fu1 cha4 wu3 yuan2
titleSlug: fu-cha-wu-yuan
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 载籍几千年，相踵兴亡迹。
- 何国非自取，一一有来历。
- 亡必以失道，与必以有德。
- 有德无不兴，不在防寇贼。
- 大纲一端正，上下合于一。
- 左右无共鲧，小大皆益稷。
- 执此治天下，天下无与敌。
- 无道必自亡，不可容智力。
- 中心一不正，祸乱起不测。
- 计虑非不周，防闲非不密。
- 龙蛇起平陆，刀剑出袵席。
- 昔常恨吴王，不纳伍员策。
- 父雠不共天，吴越不两立。
- 败之于夫椒，足报檇李役。
- 杀心如未谢，灭越如呼吸。
- 五千栖会稽，甲楯尚流血。
- 一举而尽之，后患永绝息。
- 柰何仓卒中，鬼神夺其魄。
- 不信忠臣言，坐使良机失。
- 瞬息二十年，越兵破吴国。
- 遂令泰伯祚，一日不血食。
- 至今尘编中，见者皆叹息。
- 抑尝思其故，此事未足蹙。
- 吴亡自有端，灭越故无益。
- 夫差诚已误，伍员未为得。
- 万事理为准，万理心为宅。
- 好恶一毫偏，成败千里隔。
- 本正不忧末，主强不愁客。
- 病四百有四，最患膏肓疾。
- 外邪何足忧，内寇逾螟螣。
- 家不在藩篱，国不在城壁。
- 怨不在仇雠，忧不在夷狄。
- 最毒是小人，必亡惟女色。
- 百祸生骄矜，众怨丛苛刻。
- 灭用无仁恩，死由肆胸臆。
- 子兰为腹心，必灭芈社稷。
- 赵高侍幄帷，秦亡已无日。
- 鸿门杀沛公，终洒帐下血。
- 晋祸在贾充，了不关刘石。
- 平卢讨击使，尚不逃三尺。
- 华清羽衣曲，岂得无敌绩。
- 勾践诚可除，宰嚭犹在侧。
- 西施舞落日，吴宫已荆棘。
- 子胥计诚忠，无乃迷缓急。
- 夫差爽已夺，句践自千百。
- 杀一留其余，乱门岂可塞。
- 寄语伍子胥，善恶当详择。
- 乱亡所当念，心非最难格。

## 拼音
- zai3 ji2 ji3 qian1 nian2 ， xiang1 zhong3 xing1 wang2 ji4 。
- he2 guo2 fei1 zi4 qu3 ， yi1 yi1 you3 lai2 li4 。
- wang2 bi4 yi3 shi1 dao4 ， yu3 bi4 yi3 you3 de2 。
- you3 de2 wu2 bu4 xing1 ， bu2 zai4 fang2 kou4 zei2 。
- da4 gang1 yi4 duan1 zheng4 ， shang4 xia4 he2 yu2 yi1 。
- zuo3 you4 wu2 gong4 gun3 ， xiao3 da4 jie1 yi4 ji4 。
- zhi2 ci3 zhi4 tian1 xia4 ， tian1 xia4 wu2 yu3 di2 。
- wu2 dao4 bi4 zi4 wang2 ， bu4 ke3 rong2 zhi4 li4 。
- zhong1 xin1 yi2 bu2 zheng4 ， huo4 luan4 qi3 bu2 ce4 。
- ji4 lü4 fei1 bu4 zhou1 ， fang2 xian2 fei1 bu2 mi4 。
- long2 she2 qi3 ping2 lu4 ， dao1 jian4 chu1 ren4 xi2 。
- xi1 chang2 hen4 wu2 wang2 ， bu2 na4 wu3 yuan2 ce4 。
- fu4 chou2 bu2 gong4 tian1 ， wu2 yue4 bu4 liang3 li4 。
- bai4 zhi1 yu2 fu1 jiao1 ， zu2 bao4 zui4 li3 yi4 。
- sha1 xin1 ru2 wei4 xie4 ， mie4 yue4 ru2 hu1 xi1 。
- wu3 qian1 qi1 hui4 ji1 ， jia3 dun4 shang4 liu2 xue4 。
- yi4 ju3 er2 jin4 zhi1 ， hou4 huan4 yong3 jue2 xi1 。
- nai4 he2 cang1 cu4 zhong1 ， gui3 shen2 duo2 qi2 po4 。
- bu2 xin4 zhong1 chen2 yan2 ， zuo4 shi3 liang2 ji1 shi1 。
- shun4 xi1 er4 shi2 nian2 ， yue4 bing1 po4 wu2 guo2 。
- sui4 ling4 tai4 bo2 zuo4 ， yi2 ri4 bu2 xue4 shi2 。
- zhi4 jin1 chen2 bian1 zhong1 ， jian4 zhe3 jie1 tan4 xi1 。
- yi4 chang2 si1 qi2 gu4 ， ci3 shi4 wei4 zu2 cu4 。
- wu2 wang2 zi4 you3 duan1 ， mie4 yue4 gu4 wu2 yi4 。
- fu1 cha4 cheng2 yi3 wu4 ， wu3 yuan2 wei4 wei4 de2 。
- wan4 shi4 li3 wei2 zhun3 ， wan4 li3 xin1 wei4 zhai2 。
- hao4 wu4 yi4 hao2 pian1 ， cheng2 bai4 qian1 li3 ge2 。
- ben3 zheng4 bu4 you1 mo4 ， zhu3 qiang2 bu4 chou2 ke4 。
- bing4 si4 bai3 you3 si4 ， zui4 huan4 gao1 huang1 ji2 。
- wai4 xie2 he2 zu2 you1 ， nei4 kou4 yu2 ming2 teng2 。
- jia1 bu2 zai4 fan1 li2 ， guo2 bu2 zai4 cheng2 bi4 。
- yuan4 bu2 zai4 chou2 chou2 ， you1 bu2 zai4 yi2 di2 。
- zui4 du2 shi4 xiao3 ren2 ， bi4 wang2 wei2 nü3 se4 。
- bai3 huo4 sheng1 jiao1 jin1 ， zhong4 yuan4 cong2 ke1 ke4 。
- mie4 yong4 wu2 ren2 en1 ， si3 you2 si4 xiong1 yi4 。
- zi3 lan2 wei4 fu4 xin1 ， bi4 mie4 mi3 she4 ji4 。
- zhao4 gao1 shi4 wo4 wei2 ， qin2 wang2 yi3 wu2 ri4 。
- hong2 men2 sha1 pei4 gong1 ， zhong1 sa3 zhang4 xia4 xue4 。
- jin4 huo4 zai4 jia3 chong1 ， liao3 bu4 guan1 liu2 shi2 。
- ping2 lu2 tao3 ji1 shi3 ， shang4 bu4 tao2 san1 chi3 。
- hua2 qing1 yu3 yi1 qu3 ， qi3 de2 wu2 di2 ji4 。
- gou1 jian4 cheng2 ke3 chu2 ， zai3 pi3 you2 zai4 ce4 。
- xi1 shi1 wu3 luo4 ri4 ， wu2 gong1 yi3 jing1 ji2 。
- zi3 xu1 ji4 cheng2 zhong1 ， wu2 nai3 mi2 huan3 ji2 。
- fu1 cha4 shuang3 yi3 duo2 ， ju4 jian4 zi4 qian1 bai3 。
- sha1 yi4 liu2 qi2 yu2 ， luan4 men2 qi3 ke3 sai1 。
- ji4 yu3 wu3 zi3 xu1 ， shan4 e4 dang1 xiang2 ze2 。
- luan4 wang2 suo3 dang1 nian4 ， xin1 fei1 zui4 nan2 ge2 。

## 注释

## 译文

## 赏析
