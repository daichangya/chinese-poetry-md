---
id: chen-pu-li-dai-chuan-shou-ge
title: 历代传授歌
titlePinyin: li4 dai4 chuan2 shou4 ge1
titleSlug: li-dai-chuan-shou-ge
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伏羲神农黄帝氏，名曰三皇居上世。
- 少昊颛顼及高辛，唐虞尧舜为五帝。
- 夏商周兮曰三代，三王禹汤文武是。
- 尧舜传官禹传家，天与人与非私畀。
- 夏禹一传启以贤，少康兴夏灭猿𤡬。
- 十有七世至桀王，成汤放桀夏绪坠。
- 殷汤应天而顺人，兴王地方七十里。
- 太甲太戊及武丁，三宗有商为专美。
- 祖乙盘庚亦贤君，三十传纣覆商祀。
- 周兴积累由后稷，公刘太王及王季。
- 文王大勋武王集，伐纣牧野作牧誓。
- 成王嗣位在幼冲，周公辅政天下治。
- 成康措刑四十年，几移周鼎幽与厉。
- 夷王下堂王室卑，平王东迁春秋始。
- 至于威烈春秋终，二百四十二年尔。
- 鲁卫晋郑蔡燕曹，姬氏同姓皆兄弟。
- 异姓齐楚秦宋陈，春秋列国侯十二。
- 其间五霸相继兴，齐桓小白晋重耳。
- 宋襄秦穆及楚庄，名曰尊王假仁义。
- 战国七雄莫如秦，韩赵魏燕齐楚起。
- 秦灭六国吞二周，周祚至于赧王止。
- 天王三十有七传，八百余年属周纪。
- 秦帝始皇太暴虐，位传二世而已矣。
- 汉室龙兴灭秦项，高祖刘邦赤帝子。
- 末年国本几动摇，四皓一出回孝惠。
- 吕后临朝诸吕反，頼有平勃植赤帜。
- 文景之世比成康，武帝好大功伐喜。
- 霍光拥昭而立宣，江充诬谮太子戾。
- 厥后外戚多擅权，平帝新室莽篡位。
- 光武诛莽复中兴，汉为东汉炎运炽。
- 明章二帝世所称，至于灵献汉祚替。
- 前汉高文武宣朝，后汉光明章七制。
- 两汉相传二十四，禅魏曹丕窃神器。
- 分为三国魏蜀吴，鹬蚌相持真鼎峙。
- 魏则曹丕吴孙权，蜀则先主称刘备。
- 魏曹承汉才四传，天下权归司马氏。
- 晋室肇兴司马炎，三王追谥昭思懿。
- 两三传间至怀愍，群胡云扰如鼎沸。
- 五凉前后南北西，四燕前后南北异。
- 秦前后西赵前后，后蜀大夏相吞噬。
- 东晋元帝都建康，天下南北分形势。
- 南则晋宋齐梁陈，北则元魏东西魏。
- 北齐后周犹一隅，隋文混一朔南暨。
- 平陈禅周隋杨坚，夫何三世隋嗣毙。
- 李唐继之纂洪图，高祖太宗成功易。
- 武后易唐而为周，仁杰一言回睿意。
- 玄宗末载溺杨妃，禄山叛逆为子弑。
- 肃宗东征复两京，宪宗见弑陈洪志。
- 文宗有才诛克明，德宗猜忌任卢杞。
- 太宗玄宗及宪宗，号称三宗商可拟。
- 末后难制藩镇强，宦官奉立皆私议。
- 唐后迭兴有五代，梁唐晋汉周相继。
- 五代五十三年间，后有十国皆僭伪。
- 齐楚吴燕汉晋唐，周蜀吴越如蜂猬。
- 宋受周禅握干符，扫除僭伪皆风靡。
- 太祖姓赵都汴京，雪夜常幸赵普第。
- 太宗真仁英神哲，历代承平善继嗣。
- 至于徽钦金虏来，误国奸臣京与桧。
- 高宗南渡宋复兴，建都钱唐歌舞地。
- 孝及光宁守偏方，侂胄既诛由诸史。
- 在位历年四十余，前有仁宗后有理。
- 至于度宗宋祚微，皆由平章似道弃。
- 建隆德祐十六传，大元一统兴燕蓟。

## 拼音
- fu2 xi1 shen2 nong2 huang2 di4 shi4 ， ming2 yue1 san1 huang2 ju1 shang4 shi4 。
- shao3 hao4 zhuan1 xu1 ji2 gao1 xin1 ， tang2 yu2 yao2 shun4 wei4 wu3 di4 。
- xia4 shang1 zhou1 xi1 yue1 san1 dai4 ， san1 wang2 yu3 tang1 wen2 wu3 shi4 。
- yao2 shun4 chuan2 guan1 yu3 chuan2 jia1 ， tian1 yu3 ren2 yu3 fei1 si1 bi4 。
- xia4 yu3 yi4 chuan2 qi3 yi3 xian2 ， shao3 kang1 xing1 xia4 mie4 yuan2 𤡬 。
- shi2 you3 qi1 shi4 zhi4 jie2 wang2 ， cheng2 tang1 fang4 jie2 xia4 xu4 zhui4 。
- yin1 tang1 ying4 tian1 er2 shun4 ren2 ， xing1 wang2 di4 fang1 qi1 shi2 li3 。
- tai4 jia3 tai4 wu4 ji2 wu3 ding1 ， san1 zong1 you3 shang1 wei4 zhuan1 mei3 。
- zu3 yi3 pan2 geng1 yi4 xian2 jun1 ， san1 shi2 chuan2 zhou4 fu4 shang1 si4 。
- zhou1 xing1 ji1 lei3 you2 hou4 ji4 ， gong1 liu2 tai4 wang2 ji2 wang2 ji4 。
- wen2 wang2 da4 xun1 wu3 wang2 ji2 ， fa2 zhou4 mu4 ye3 zuo4 mu4 shi4 。
- cheng2 wang2 si4 wei4 zai4 you4 chong1 ， zhou1 gong1 fu3 zheng4 tian1 xia4 zhi4 。
- cheng2 kang1 cuo4 xing2 si4 shi2 nian2 ， ji3 yi2 zhou1 ding3 you1 yu3 li4 。
- yi2 wang2 xia4 tang2 wang2 shi4 bei1 ， ping2 wang2 dong1 qian1 chun1 qiu1 shi3 。
- zhi4 yu2 wei1 lie4 chun1 qiu1 zhong1 ， er4 bai3 si4 shi2 er4 nian2 er3 。
- lu3 wei4 jin4 zheng4 cai4 yan4 cao2 ， ji1 shi4 tong2 xing4 jie1 xiong1 di4 。
- yi4 xing4 qi2 chu3 qin2 song4 chen2 ， chun1 qiu1 lie4 guo2 hou2 shi2 er4 。
- qi2 jian1 wu3 ba4 xiang1 ji4 xing1 ， qi2 huan2 xiao3 bai2 jin4 zhong4 er3 。
- song4 xiang1 qin2 mu4 ji2 chu3 zhuang1 ， ming2 yue1 zun1 wang2 jia3 ren2 yi4 。
- zhan4 guo2 qi1 xiong2 mo4 ru2 qin2 ， han2 zhao4 wei4 yan4 qi2 chu3 qi3 。
- qin2 mie4 liu4 guo2 tun1 er4 zhou1 ， zhou1 zuo4 zhi4 yu2 nan3 wang2 zhi3 。
- tian1 wang2 san1 shi2 you3 qi1 chuan2 ， ba1 bai3 yu2 nian2 shu3 zhou1 ji4 。
- qin2 di4 shi3 huang2 tai4 bao4 nüe4 ， wei4 chuan2 er4 shi4 er2 yi3 yi3 。
- han4 shi4 long2 xing1 mie4 qin2 xiang4 ， gao1 zu3 liu2 bang1 chi4 di4 zi3 。
- mo4 nian2 guo2 ben3 ji3 dong4 yao2 ， si4 hao4 yi4 chu1 hui2 xiao4 hui4 。
- lü3 hou4 lin2 chao2 zhu1 lü3 fan3 ， lai4 you3 ping2 bo2 zhi2 chi4 zhi4 。
- wen2 jing3 zhi1 shi4 bi3 cheng2 kang1 ， wu3 di4 hao3 da4 gong1 fa2 xi3 。
- huo4 guang1 yong1 zhao1 er2 li4 xuan1 ， jiang1 chong1 wu1 zen4 tai4 zi3 li4 。
- jue2 hou4 wai4 qi1 duo1 shan4 quan2 ， ping2 di4 xin1 shi4 mang3 cuan4 wei4 。
- guang1 wu3 zhu1 mang3 fu4 zhong1 xing1 ， han4 wei4 dong1 han4 yan2 yun4 chi4 。
- ming2 zhang1 er4 di4 shi4 suo3 cheng1 ， zhi4 yu2 ling2 xian4 han4 zuo4 ti4 。
- qian2 han4 gao1 wen2 wu3 xuan1 chao2 ， hou4 han4 guang1 ming2 zhang1 qi1 zhi4 。
- liang3 han4 xiang1 chuan2 er4 shi2 si4 ， chan2 wei4 cao2 pi1 qie4 shen2 qi4 。
- fen1 wei2 san1 guo2 wei4 shu3 wu2 ， yu4 bang4 xiang1 chi2 zhen1 ding3 zhi4 。
- wei4 ze2 cao2 pi1 wu2 sun1 quan2 ， shu3 ze2 xian1 zhu3 cheng1 liu2 bei4 。
- wei4 cao2 cheng2 han4 cai2 si4 chuan2 ， tian1 xia4 quan2 gui1 si1 ma3 shi4 。
- jin4 shi4 zhao4 xing1 si1 ma3 yan2 ， san1 wang2 zhui1 shi4 zhao1 si1 yi4 。
- liang3 san1 chuan2 jian1 zhi4 huai2 min3 ， qun2 hu2 yun2 rao3 ru2 ding3 fei4 。
- wu3 liang2 qian2 hou4 nan2 bei3 xi1 ， si4 yan4 qian2 hou4 nan2 bei3 yi4 。
- qin2 qian2 hou4 xi1 zhao4 qian2 hou4 ， hou4 shu3 da4 xia4 xiang1 tun1 shi4 。
- dong1 jin4 yuan2 di4 du1 jian4 kang1 ， tian1 xia4 nan2 bei3 fen1 xing2 shi4 。
- nan2 ze2 jin4 song4 qi2 liang2 chen2 ， bei3 ze2 yuan2 wei4 dong1 xi1 wei4 。
- bei3 qi2 hou4 zhou1 you2 yi4 yu2 ， sui2 wen2 hun4 yi2 shuo4 nan2 ji4 。
- ping2 chen2 chan2 zhou1 sui2 yang2 jian1 ， fu1 he2 san1 shi4 sui2 si4 bi4 。
- li3 tang2 ji4 zhi1 zuan3 hong2 tu2 ， gao1 zu3 tai4 zong1 cheng2 gong1 yi4 。
- wu3 hou4 yi4 tang2 er2 wei4 zhou1 ， ren2 jie2 yi4 yan2 hui2 rui4 yi4 。
- xuan2 zong1 mo4 zai3 ni4 yang2 fei1 ， lu4 shan1 pan4 ni4 wei4 zi3 shi4 。
- su4 zong1 dong1 zheng1 fu4 liang3 jing1 ， xian4 zong1 jian4 shi4 chen2 hong2 zhi4 。
- wen2 zong1 you3 cai2 zhu1 ke4 ming2 ， de2 zong1 cai1 ji4 ren4 lu2 qi3 。
- tai4 zong1 xuan2 zong1 ji2 xian4 zong1 ， hao4 cheng1 san1 zong1 shang1 ke3 ni3 。
- mo4 hou4 nan2 zhi4 fan1 zhen4 qiang2 ， huan4 guan1 feng4 li4 jie1 si1 yi4 。
- tang2 hou4 die2 xing1 you3 wu3 dai4 ， liang2 tang2 jin4 han4 zhou1 xiang1 ji4 。
- wu3 dai4 wu3 shi2 san1 nian2 jian1 ， hou4 you3 shi2 guo2 jie1 jian4 wei3 。
- qi2 chu3 wu2 yan4 han4 jin4 tang2 ， zhou1 shu3 wu2 yue4 ru2 feng1 wei4 。
- song4 shou4 zhou1 chan2 wo4 gan1 fu2 ， sao3 chu2 jian4 wei3 jie1 feng1 mi3 。
- tai4 zu3 xing4 zhao4 dou1 bian4 jing1 ， xue3 ye4 chang2 xing4 zhao4 pu3 di4 。
- tai4 zong1 zhen1 ren2 ying1 shen2 zhe2 ， li4 dai4 cheng2 ping2 shan4 ji4 si4 。
- zhi4 yu2 hui1 qin1 jin1 lu3 lai2 ， wu4 guo2 jian1 chen2 jing1 yu3 gui4 。
- gao1 zong1 nan2 du4 song4 fu4 xing1 ， jian4 du1 qian2 tang2 ge1 wu3 di4 。
- xiao4 ji2 guang1 ning2 shou3 pian1 fang1 ， tuo1 zhou4 ji4 zhu1 you2 zhu1 shi3 。
- zai4 wei4 li4 nian2 si4 shi2 yu2 ， qian2 you3 ren2 zong1 hou4 you3 li3 。
- zhi4 yu2 du4 zong1 song4 zuo4 wei1 ， jie1 you2 ping2 zhang1 si4 dao4 qi4 。
- jian4 long2 de2 you4 shi2 liu4 chuan2 ， da4 yuan2 yi4 tong3 xing1 yan4 ji4 。

## 注释

## 译文

## 赏析
