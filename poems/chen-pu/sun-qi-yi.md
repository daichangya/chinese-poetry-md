---
id: chen-pu-sun-qi-yi
title: 笋  其一
titlePinyin: sun3     qi2 yi1
titleSlug: sun-qi-yi
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书窗媚幽独，万竹真我仪。
- 冰霜茂摧挫，生意自有时。
- 斐亹弄月阴，挺拔出风姿。
- 凤吟逐神鬰，春笋效珍奇。
- 山林足膏雨，土脉润以肥。
- 震雷摇蛰虺，千根同发机。
- 迸芽带珠露，裂地拆伏龟。
- 开窗见罗列，茧栗出扶藜。
- 艰难或避石，奋逸或攒篱。
- 森森麞鹿角，重重虎豹皮。
- 地力既莫御，天工亦不迟。
- 志气凌青云，风节比伯夷。
- 讵容荐清酒，但可供清诗。
- 呼童窃取小，不敢言馋饥。
- 含壳全其真，活火汤瀹之。
- 知心三两人，一樽留晚曦。
- 锦䙀去什袭，玉版参吾师。
- 似为伤恻隠，直是慰肝脾。
- 几为造化盗，何必邻童窥。
- 作桥周曲意，煮箦又何痴。
- 惟应厚墙壁，高插数丈篱。
- 护成碧琅玕，长似冰玉儿。
- 吾闻北人说，洛下价不低。
- 千金买一束，掉头更还疑。
- 南方信多此，吾党苦不知。
- 入山三尺童，俄顷满檐归。
- 作羹厚于菜，入市贱如泥。
- 敢为此暴殄，只为不思惟。
- 昔在燧人前，真风犹未漓。
- 人间珠抵鹊，天下凤为鸡。
- 南方即此宝，南人独尔迷。
- 朝吟渊明菊，夜诵首阳薇。
- 悠悠今古人，无复知德希。

## 拼音
- shu1 chuang1 mei4 you1 du2 ， wan4 zhu2 zhen1 wo3 yi2 。
- bing1 shuang1 mao4 cui1 cuo4 ， sheng1 yi4 zi4 you3 shi2 。
- fei3 wei3 nong4 yue4 yin1 ， ting3 ba2 chu1 feng1 zi1 。
- feng4 yin2 zhu2 shen2 yu4 ， chun1 sun3 xiao4 zhen1 qi2 。
- shan1 lin2 zu2 gao1 yu3 ， tu3 mai4 run4 yi3 fei2 。
- zhen4 lei2 yao2 zhe2 hui1 ， qian1 gen1 tong2 fa1 ji1 。
- beng4 ya2 dai4 zhu1 lu4 ， lie4 di4 chai1 fu2 gui1 。
- kai1 chuang1 jian4 luo2 lie4 ， jian3 li4 chu1 fu2 li2 。
- jian1 nan2 huo4 bi4 shi2 ， fen4 yi4 huo4 zan3 li2 。
- sen1 sen1 zhang1 lu4 jiao3 ， chong2 chong2 hu3 bao4 pi2 。
- di4 li4 ji4 mo4 yu4 ， tian1 gong1 yi4 bu4 chi2 。
- zhi4 qi4 ling2 qing1 yun2 ， feng1 jie2 bi3 bo2 yi2 。
- ju4 rong2 jian4 qing1 jiu3 ， dan4 ke3 gong4 qing1 shi1 。
- hu1 tong2 qie4 qu3 xiao3 ， bu4 gan3 yan2 chan2 ji1 。
- han2 ke2 quan2 qi2 zhen1 ， huo2 huo3 tang1 yue4 zhi1 。
- zhi1 xin1 san1 liang3 ren2 ， yi4 zun1 liu2 wan3 xi1 。
- jin3 䙀 qu4 shen2 xi2 ， yu4 ban3 can1 wu2 shi1 。
- si4 wei4 shang1 ce4 yin3 ， zhi2 shi4 wei4 gan1 pi2 。
- ji3 wei4 zao4 hua4 dao4 ， he2 bi4 lin2 tong2 kui1 。
- zuo4 qiao2 zhou1 qu1 yi4 ， zhu3 ze2 you4 he2 chi1 。
- wei2 ying4 hou4 qiang2 bi4 ， gao1 cha1 shu4 zhang4 li2 。
- hu4 cheng2 bi4 lang2 gan1 ， chang2 si4 bing1 yu4 er2 。
- wu2 wen2 bei3 ren2 shuo1 ， luo4 xia4 jia4 bu4 di1 。
- qian1 jin1 mai3 yi2 shu4 ， diao4 tou2 geng4 hai2 yi2 。
- nan2 fang1 xin4 duo1 ci3 ， wu2 dang3 ku3 bu4 zhi1 。
- ru4 shan1 san1 chi3 tong2 ， e2 qing3 man3 yan2 gui1 。
- zuo4 geng1 hou4 yu2 cai4 ， ru4 shi4 jian4 ru2 ni2 。
- gan3 wei4 ci3 bao4 tian3 ， zhi1 wei4 bu4 si1 wei2 。
- xi1 zai4 sui4 ren2 qian2 ， zhen1 feng1 you2 wei4 li2 。
- ren2 jian1 zhu1 di3 que4 ， tian1 xia4 feng4 wei4 ji1 。
- nan2 fang1 ji2 ci3 bao3 ， nan2 ren2 du2 er3 mi2 。
- chao2 yin2 yuan1 ming2 ju2 ， ye4 song4 shou3 yang2 wei1 。
- you1 you1 jin1 gu3 ren2 ， wu2 fu4 zhi1 de2 xi1 。

## 注释

## 译文

## 赏析
