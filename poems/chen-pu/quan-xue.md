---
id: chen-pu-quan-xue
title: 劝学
titlePinyin: quan4 xue2
titleSlug: quan-xue
author: 陈普
authorPinyin: chen2 pu3
authorSlug: chen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七闽四海东南曲，自有天地惟篁竹。
- 无诸曾拥汉入秦，归来依旧蛮夷俗。
- 未央长乐不诗书，何怪天涯构板屋。
- 人民稀少禽兽多，云盘雾结成烜燠。
- 楼船横海未入境，淮南早为愁蛇蝮。
- 自从居股徙江淮，鸟飞千里惟溪谷。
- 经历两世至孙氏，始闻种杏匝庐麓。
- 依然未识孔圣书，徒能使虎为收谷。
- 异端神怪非正学，但可出野惊麋鹿。
- 三分南北又几年，匹士单夫无可录。
- 开元天宝唐欲中，阑干始见盘中蓿。
- 日南韶石出名公，新罗二士非碌碌。
- 七闽转海即洙泗，仅有令孜与思勗。
- 令人不忍读唐书，不胜林壑溪山辱。
- 天心地气信有时，二三百年渐堪目。
- 述古大年创发迹，义理文章相接续。
- 蔡襄风任獬廌司，陈烈气压龙虎伏。
- 介夫当仁竟不让，了翁守义穷弥笃。
- 天开道统游杨胡，一气北来若兰馥。
- 了翁责沈先识程，子容闻风亦知肃。
- 剑龙化作李延平，道理益明仁益熟。
- 遂生考亭子朱子，撑拓三才开伭育。
- 植立纲常鳌戴地，开发蒙昧龙衔烛。
- 三胡三蔡与五刘，新安建安如一族。
- 直卿幸作东床客，照耀乾坤两冰玉。
- 四书才老多有见，楚辞全甫尤能读。
- 正叔安卿亲闻道，稍后景元亦私淑。
- 礼书身后得直卿，遗经未了留杨复。
- 奎宿分野忽在兹，神光秀气相追随。
- 灯窗眉宇辙不同，金玉满堂珠万斛。
- 遂令四书满天下，西被东渐出九服。
- 方将相与作齐鲁，迩来微觉忘梳沐。
- 贤良文学偶未设，墙角短檠弃何速。
- 相看一一皆凤麟，相薰渐渐随鸡鹜。
- 古今最重是习气，圣贤为此多颦蹙。
- 一落千丈不可回，坚冰都在坤初六。
- 诗书自古不误人，明经不但为干禄。
- 聪明才智万景春，家国子孙千百福。
- 吾言喋喋徒费辞，自昭拱看扶桑浴。

## 拼音
- qi1 min3 si4 hai3 dong1 nan2 qu3 ， zi4 you3 tian1 di4 wei2 huang2 zhu2 。
- wu2 zhu1 ceng2 yong1 han4 ru4 qin2 ， gui1 lai2 yi1 jiu4 man2 yi2 su2 。
- wei4 yang1 chang2 le4 bu4 shi1 shu1 ， he2 guai4 tian1 ya2 gou4 ban3 wu1 。
- ren2 min2 xi1 shao3 qin2 shou4 duo1 ， yun2 pan2 wu4 jie2 cheng2 xuan1 yu4 。
- lou2 chuan2 heng2 hai3 wei4 ru4 jing4 ， huai2 nan2 zao3 wei4 chou2 she2 fu4 。
- zi4 cong2 ju1 gu3 xi3 jiang1 huai2 ， niao3 fei1 qian1 li3 wei2 xi1 gu3 。
- jing1 li4 liang3 shi4 zhi4 sun1 shi4 ， shi3 wen2 zhong3 xing4 za1 lu2 lu4 。
- yi1 ran2 wei4 shi2 kong3 sheng4 shu1 ， tu2 neng2 shi3 hu3 wei4 shou1 gu3 。
- yi4 duan1 shen2 guai4 fei1 zheng4 xue2 ， dan4 ke3 chu1 ye3 jing1 mi2 lu4 。
- san1 fen1 nan2 bei3 you4 ji3 nian2 ， pi3 shi4 dan1 fu1 wu2 ke3 lu4 。
- kai1 yuan2 tian1 bao3 tang2 yu4 zhong1 ， lan2 gan1 shi3 jian4 pan2 zhong1 xu0 。
- ri4 nan2 shao2 shi2 chu1 ming2 gong1 ， xin1 luo2 er4 shi4 fei1 lu4 lu4 。
- qi1 min3 zhuan3 hai3 ji2 zhu1 si4 ， jin3 you3 ling4 zi1 yu3 si1 xu4 。
- ling4 ren2 bu4 ren3 du2 tang2 shu1 ， bu2 sheng4 lin2 he4 xi1 shan1 ru3 。
- tian1 xin1 di4 qi4 xin4 you3 shi2 ， er4 san1 bai3 nian2 jian4 kan1 mu4 。
- shu4 gu3 da4 nian2 chuang4 fa1 ji4 ， yi4 li3 wen2 zhang1 xiang1 jie1 xu4 。
- cai4 xiang1 feng1 ren4 xie4 zhi4 si1 ， chen2 lie4 qi4 ya1 long2 hu3 fu2 。
- jie4 fu1 dang1 ren2 jing4 bu2 rang4 ， liao3 weng1 shou3 yi4 qiong2 mi2 du3 。
- tian1 kai1 dao4 tong3 you2 yang2 hu2 ， yi2 qi4 bei3 lai2 ruo4 lan2 fu4 。
- liao3 weng1 ze2 shen3 xian1 shi2 cheng2 ， zi3 rong2 wen2 feng1 yi4 zhi1 su4 。
- jian4 long2 hua4 zuo4 li3 yan2 ping2 ， dao4 li3 yi4 ming2 ren2 yi4 shu2 。
- sui4 sheng1 kao3 ting2 zi0 zhu1 zi3 ， cheng1 tuo4 san1 cai2 kai1 xian2 yu4 。
- zhi2 li4 gang1 chang2 ao2 dai4 di4 ， kai1 fa1 meng2 mei4 long2 xian2 zhu2 。
- san1 hu2 san1 cai4 yu3 wu3 liu2 ， xin1 an1 jian4 an1 ru2 yi1 zu2 。
- zhi2 qing1 xing4 zuo4 dong1 chuang2 ke4 ， zhao4 yao4 qian2 kun1 liang3 bing1 yu4 。
- si4 shu1 cai2 lao3 duo1 you3 jian4 ， chu3 ci2 quan2 fu3 you2 neng2 du2 。
- zheng4 shu1 an1 qing1 qin1 wen2 dao4 ， shao1 hou4 jing3 yuan2 yi4 si1 shu1 。
- li3 shu1 shen1 hou4 de2 zhi2 qing1 ， yi2 jing1 wei4 liao3 liu2 yang2 fu4 。
- kui2 su4 fen1 ye3 hu1 zai4 zi1 ， shen2 guang1 xiu4 qi4 xiang1 zhui1 sui2 。
- deng1 chuang1 mei2 yu3 zhe2 bu4 tong2 ， jin1 yu4 man3 tang2 zhu1 wan4 hu2 。
- sui4 ling4 si4 shu1 man3 tian1 xia4 ， xi1 bei4 dong1 jian4 chu1 jiu3 fu2 。
- fang1 jiang4 xiang4 yu3 zuo4 qi2 lu3 ， er3 lai2 wei1 jue2 wang4 shu1 mu4 。
- xian2 liang2 wen2 xue2 ou3 wei4 she4 ， qiang2 jiao3 duan3 qing2 qi4 he2 su4 。
- xiang1 kan4 yi1 yi1 jie1 feng4 lin2 ， xiang1 xun1 jian4 jian4 sui2 ji1 wu4 。
- gu3 jin1 zui4 zhong4 shi4 xi2 qi4 ， sheng4 xian2 wei4 ci3 duo1 pin2 cu4 。
- yi2 luo4 qian1 zhang4 bu4 ke3 hui2 ， jian1 bing1 dou1 zai4 kun1 chu1 liu4 。
- shi1 shu1 zi4 gu3 bu2 wu4 ren2 ， ming2 jing1 bu2 dan4 wei4 gan1 lu4 。
- cong1 ming0 cai2 zhi4 wan4 jing3 chun1 ， jia1 guo2 zi3 sun1 qian1 bai3 fu2 。
- wu2 yan2 die2 die2 tu2 fei4 ci2 ， zi4 zhao1 gong3 kan4 fu2 sang1 yu4 。

## 注释

## 译文

## 赏析
