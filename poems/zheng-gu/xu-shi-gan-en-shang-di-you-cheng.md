---
id: zheng-gu-xu-shi-gan-en-shang-di-you-cheng
title: 叙事感恩上狄右丞
titlePinyin: xu4 shi4 gan3 en1 shang4 di2 you4 cheng2
titleSlug: xu-shi-gan-en-shang-di-you-cheng
author: 郑谷
authorPinyin: zheng4 gu3
authorSlug: zheng-gu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔岁曾投贽，关河在左冯。
- 庾公垂顾遇，王粲许从容。
- 首荐叨殊礼，全家寓近封。
- 白楼陪写望，青眼感遭逢。
- 顾念梁间燕，深怜涧底松。
- 岚光莲岳逼，酒味菊花浓。
- 寇难旋移国，漂离几听蛩。
- 半生悲逆旅，二纪间门墉。
- 蜀雪随僧蹋，荆烟逐雁冲。
- 凋零归两鬓，举止失前踪。
- 得事虽甘晚，陈诗未肯慵。
- 迩来趋九仞，又伴赏三峰。
- 栖托情何限，吹嘘意数重。
- 自兹俦侣内，无复叹龙钟。

## 拼音
- xi1 sui4 ceng2 tou2 zhi4 ， guan1 he2 zai4 zuo3 feng2 。
- yu3 gong1 chui2 gu4 yu4 ， wang2 can4 xu3 cong2 rong2 。
- shou3 jian4 dao1 shu1 li3 ， quan2 jia1 yu4 jin4 feng1 。
- bai2 lou2 pei2 xie3 wang4 ， qing1 yan3 gan3 zao1 feng2 。
- gu4 nian4 liang2 jian1 yan4 ， shen1 lian2 jian4 di3 song1 。
- lan2 guang1 lian2 yue4 bi1 ， jiu3 wei4 ju2 hua1 nong2 。
- kou4 nan2 xuan2 yi2 guo2 ， piao1 li2 ji3 ting1 qiong2 。
- ban4 sheng1 bei1 ni4 lü3 ， er4 ji4 jian1 men2 yong1 。
- shu3 xue3 sui2 seng1 ta4 ， jing1 yan1 zhu2 yan4 chong1 。
- diao1 ling2 gui1 liang3 bin4 ， ju3 zhi3 shi1 qian2 zong1 。
- de2 shi4 sui1 gan1 wan3 ， chen2 shi1 wei4 ken3 yong1 。
- er3 lai2 qu1 jiu3 ren4 ， you4 ban4 shang3 san1 feng1 。
- qi1 tuo1 qing2 he2 xian4 ， chui1 xu1 yi4 shu4 zhong4 。
- zi4 zi1 chou2 lü3 nei4 ， wu2 fu4 tan4 long2 zhong1 。

## 注释

## 译文

## 赏析
