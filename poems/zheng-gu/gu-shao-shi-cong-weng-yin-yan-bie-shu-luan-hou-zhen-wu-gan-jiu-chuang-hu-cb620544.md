---
id: zheng-gu-gu-shao-shi-cong-weng-yin-yan-bie-shu-luan-hou-zhen-wu-gan-jiu-chuang-hu-cb620544
title: 故少师从翁隐岩别墅乱后榛芜感旧怆怀遂有追纪
titlePinyin: gu4 shao3 shi1 cong2 weng1 yin3 yan2 bie2 shu4 luan4 hou4 zhen1 wu2 gan3 jiu4 chuang4 huai2 sui4 you3 zhui1 ji4
titleSlug: gu-shao-shi-cong-weng-yin-yan-bie-shu-luan-hou-zhen-wu-gan-jiu-chuang-hu-cb620544
author: 郑谷
authorPinyin: zheng4 gu3
authorSlug: zheng-gu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 风骚为主人，凡俗仰清尘。密行称闺阃，明诚动搢绅。
- 周旋居显重，内外掌丝纶。妙主蓬壶籍，忠为社稷臣。
- 大仪墙仞峻，东辖纪纲新。闻善常开口，推公岂为身。
- 立朝鸣佩重，归宅典衣贫。半醉看花晚，中餐煮菜春。
- 晴台随鹿上，幽墅结僧邻。理论知清越，生徒得李频。
- 药香沾笔砚，竹色染衣巾。寄鹤眠云叟，骑驴入室宾。
- 近将姚监比，僻与段卿亲。叶积池边路，茶迟雪后薪。
- 所难留著述，谁不秉陶钧。丧乱时多变，追思事已陈。
- 浮华重发作，雅正甚湮沦。宗从今何在，依栖素有因。
- 七松无影响，双泪益悲辛。犹喜于门秀，年来屈复伸。

## 拼音
- feng1 sao1 wei2 zhu3 ren2 ， fan2 su2 yang3 qing1 chen2 。 mi4 xing2 cheng1 gui1 kun3 ， ming2 cheng2 dong4 jin4 shen1 。
- zhou1 xuan2 ju1 xian3 zhong4 ， nei4 wai4 zhang3 si1 lun2 。 miao4 zhu3 peng2 hu2 ji2 ， zhong1 wei4 she4 ji4 chen2 。
- da4 yi2 qiang2 ren4 jun4 ， dong1 xia2 ji4 gang1 xin1 。 wen2 shan4 chang2 kai1 kou3 ， tui1 gong1 qi3 wei4 shen1 。
- li4 chao2 ming2 pei4 zhong4 ， gui1 zhai2 dian3 yi1 pin2 。 ban4 zui4 kan4 hua1 wan3 ， zhong1 can1 zhu3 cai4 chun1 。
- qing2 tai2 sui2 lu4 shang4 ， you1 shu4 jie2 seng1 lin2 。 li3 lun4 zhi1 qing1 yue4 ， sheng1 tu2 de2 li3 pin2 。
- yao4 xiang1 zhan1 bi3 yan4 ， zhu2 se4 ran3 yi1 jin1 。 ji4 he4 mian2 yun2 sou3 ， qi2 lü2 ru4 shi4 bin1 。
- jin4 jiang1 yao2 jian1 bi3 ， pi4 yu3 duan4 qing1 qin1 。 ye4 ji1 chi2 bian1 lu4 ， cha2 chi2 xue3 hou4 xin1 。
- suo3 nan2 liu2 zhu4 shu4 ， shui2 bu4 bing3 tao2 jun1 。 sang1 luan4 shi2 duo1 bian4 ， zhui1 si1 shi4 yi3 chen2 。
- fu2 hua2 zhong4 fa1 zuo4 ， ya3 zheng4 shen4 yan1 lun2 。 zong1 cong2 jin1 he2 zai4 ， yi1 qi1 su4 you3 yin1 。
- qi1 song1 wu2 ying3 xiang3 ， shuang1 lei4 yi4 bei1 xin1 。 you2 xi3 yu2 men2 xiu4 ， nian2 lai2 qu1 fu4 shen1 。

## 注释

## 译文

## 赏析
