---
id: zheng-gu-hua-shan
title: 华山
titlePinyin: hua4 shan1
titleSlug: hua-shan
author: 郑谷
authorPinyin: zheng4 gu3
authorSlug: zheng-gu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 峭仞耸巍巍，晴岚染近畿。孤高不可状，图写尽应非。
- 绝顶神仙会，半空鸾鹤归。云台分远霭，树谷隐斜晖。
- 坠石连村响，狂雷发庙威。气中寒渭阔，影外白楼微。
- 云对莲花落，泉横露掌飞。乳悬危磴滑，樵彻上方稀。
- 淡泊生真趣，逍遥息世机。野花明涧路，春藓涩松围。
- 远洞时闻磬，群僧昼掩扉。他年洗尘骨，香火愿相依。

## 拼音
- qiao4 ren4 song3 wei1 wei1 ， qing2 lan2 ran3 jin4 ji1 。 gu1 gao1 bu4 ke3 zhuang4 ， tu2 xie3 jin4 ying4 fei1 。
- jue2 ding3 shen2 xian1 hui4 ， ban4 kong1 luan2 he4 gui1 。 yun2 tai2 fen1 yuan3 ai3 ， shu4 gu3 yin3 xie2 hui1 。
- zhui4 shi2 lian2 cun1 xiang3 ， kuang2 lei2 fa1 miao4 wei1 。 qi4 zhong1 han2 wei4 kuo4 ， ying3 wai4 bai2 lou2 wei1 。
- yun2 dui4 lian2 hua1 lao4 ， quan2 heng2 lu4 zhang3 fei1 。 ru3 xuan2 wei1 deng4 hua2 ， qiao2 che4 shang4 fang1 xi1 。
- dan4 bo2 sheng1 zhen1 qu4 ， xiao1 yao2 xi1 shi4 ji1 。 ye3 hua1 ming2 jian4 lu4 ， chun1 xian3 se4 song1 wei2 。
- yuan3 dong4 shi2 wen2 qing4 ， qun2 seng1 zhou4 yan3 fei1 。 ta1 nian2 xi3 chen2 gu3 ， xiang1 huo3 yuan4 xiang1 yi1 。

## 注释

## 译文

## 赏析
