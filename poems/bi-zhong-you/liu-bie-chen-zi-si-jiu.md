---
id: bi-zhong-you-liu-bie-chen-zi-si-jiu
title: 留别陈子思舅
titlePinyin: liu2 bie2 chen2 zi3 si1 jiu4
titleSlug: liu-bie-chen-zi-si-jiu
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三载岂不长，回念如转烛。
- 南行在今夕，何以图款曲。
- 朱轮走岐路，夫子驾牛犊。
- 权门聚冠裳，夫子偃空谷。
- 甘贫分始定，乐道心乃足。
- 自怪离别间，凄然悲满目。
- 欲为商声操，操变不可复。
- 欲为秦声吟，吟短不可续。
- 杯行竟无语，慷慨遶空屋。
- 别后两如何，祇应保𫗴粥。

## 拼音
- san1 zai3 qi3 bu4 chang2 ， hui2 nian4 ru2 zhuan3 zhu2 。
- nan2 xing2 zai4 jin1 xi1 ， he2 yi3 tu2 kuan3 qu3 。
- zhu1 lun2 zou3 qi2 lu4 ， fu1 zi3 jia4 niu2 du2 。
- quan2 men2 ju4 guan1 shang0 ， fu1 zi3 yan3 kong1 gu3 。
- gan1 pin2 fen1 shi3 ding4 ， le4 dao4 xin1 nai3 zu2 。
- zi4 guai4 li2 bie2 jian1 ， qi1 ran2 bei1 man3 mu4 。
- yu4 wei4 shang1 sheng1 cao1 ， cao1 bian4 bu4 ke3 fu4 。
- yu4 wei4 qin2 sheng1 yin2 ， yin2 duan3 bu4 ke3 xu4 。
- bei1 xing2 jing4 wu2 yu3 ， kang1 kai3 rao4 kong1 wu1 。
- bie2 hou4 liang3 ru2 he2 ， qi2 ying4 bao3 zhan1 zhou1 。

## 注释

## 译文

## 赏析
