---
id: bi-zhong-you-ci-yun-he-ou-yang-ji-mo-guan-shu-ji-shi-zhi-zuo
title: 次韵和欧阳季默观书纪事之作
titlePinyin: ci4 yun4 he2 ou1 yang2 ji4 mo4 guan1 shu1 ji4 shi4 zhi1 zuo4
titleSlug: ci-yun-he-ou-yang-ji-mo-guan-shu-ji-shi-zhi-zuo
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欧阳季默年三十，处世虽艰心地吉。
- 居于颓垣坏屋偪仄之巷，而有倜傥慷慨汪洋之美质。
- 高才横骛若飞走，横野腾山漫罝毕。
- 吾懒居家病益生，絮帽蒙头造君室。
- 儿童惊窥前复后，笑我衰迟见风栗。
- 升堂发箧数百纸，烂锦繁华照初日。
- 怒生风云与神会，怪走龙蛇堪股栗。
- 奇踪虽在人已亡，今也源流苦萧瑟。
- 吾家绨囊亦三四，纵有名书未充实。
- 妻孥饥饿谓无用，谇语如蛩常唧唧。
- 黄签青缥才数种，若比君家百无一。
- 后会慇懃定若何，人生聚散胡能必。

## 拼音
- ou1 yang2 ji4 mo4 nian2 san1 shi2 ， chu3 shi4 sui1 jian1 xin1 di4 ji2 。
- ju1 yu2 tui2 yuan2 huai4 wu1 bi1 ze4 zhi1 xiang4 ， er2 you3 ti4 tang3 kang1 kai3 wang1 yang2 zhi1 mei3 zhi4 。
- gao1 cai2 heng2 wu4 ruo4 fei1 zou3 ， heng2 ye3 teng2 shan1 man4 ju1 bi4 。
- wu2 lan3 ju1 jia1 bing4 yi4 sheng1 ， xu4 mao4 meng2 tou2 zao4 jun1 shi4 。
- er2 tong2 jing1 kui1 qian2 fu4 hou4 ， xiao4 wo3 shuai1 chi2 jian4 feng1 li4 。
- sheng1 tang2 fa1 qie4 shu4 bai3 zhi3 ， lan4 jin3 fan2 hua2 zhao4 chu1 ri4 。
- nu4 sheng1 feng1 yun2 yu3 shen2 hui4 ， guai4 zou3 long2 she2 kan1 gu3 li4 。
- qi2 zong1 sui1 zai4 ren2 yi3 wang2 ， jin1 ye3 yuan2 liu2 ku3 xiao1 se4 。
- wu2 jia1 ti2 nang2 yi4 san1 si4 ， zong4 you3 ming2 shu1 wei4 chong1 shi2 。
- qi1 nu2 ji1 e4 wei4 wu2 yong4 ， sui4 yu3 ru2 qiong2 chang2 ji1 ji1 。
- huang2 qian1 qing1 piao3 cai2 shu4 zhong3 ， ruo4 bi3 jun1 jia1 bai3 wu2 yi1 。
- hou4 hui4 yin1 qin2 ding4 ruo4 he2 ， ren2 sheng1 ju4 san4 hu2 neng2 bi4 。

## 注释

## 译文

## 赏析
