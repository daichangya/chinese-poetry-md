---
id: bi-zhong-you-meng-chao-mei-shu-mi-jian-zhao-guan-shu-tie-ji-shi-chang-ju-ci-yun
title: 蒙晁美叔秘监召观书帖继示长句次韵
titlePinyin: meng2 chao2 mei3 shu1 mi4 jian1 zhao4 guan1 shu1 tie1 ji4 shi4 chang2 ju4 ci4 yun4
titleSlug: meng-chao-mei-shu-mi-jian-zhao-guan-shu-tie-ji-shi-chang-ju-ci-yun
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作官在闲地，而我不得闲。
- 有怀南阳书，三载愿未还。
- 驾言觐中郎，踊跃心桓桓。
- 软言慰孤寂，芳樽洁晨餐。
- 词妙编简动，理惬心意安。
- 期为高人知，匪效男女欢。
- 珍怪渐倾写，宝墨来三韩。
- 内愧无衣裾，腼面依门阑。
- 元匪白眉者，谬作青眼看。
- 古书罗异代，千百犹未殚。
- 如何二王迹，到今纸墨完。
- 若获摩尼珠，寘在承露盘。
- 开缄龙蛇踊，偃蹇风涛宽。
- 熟视已收卷，爱惜还重观。
- 笔意不可尽，始知学书难。
- 永惭出纳卑，敢近华省观。
- 珍重难再觌，出门犹据鞍。

## 拼音
- zuo4 guan1 zai4 xian2 di4 ， er2 wo3 bu4 de2 xian2 。
- you3 huai2 nan2 yang2 shu1 ， san1 zai3 yuan4 wei4 hai2 。
- jia4 yan2 jin4 zhong1 lang2 ， yong3 yue4 xin1 huan2 huan2 。
- ruan3 yan2 wei4 gu1 ji4 ， fang1 zun1 jie2 chen2 can1 。
- ci2 miao4 bian1 jian3 dong4 ， li3 qie4 xin1 yi4 an1 。
- qi1 wei4 gao1 ren2 zhi1 ， fei3 xiao4 nan2 nü3 huan1 。
- zhen1 guai4 jian4 qing1 xie3 ， bao3 mo4 lai2 san1 han2 。
- nei4 kui4 wu2 yi1 ju1 ， mian3 mian4 yi1 men2 lan2 。
- yuan2 fei3 bai2 mei2 zhe3 ， miu4 zuo4 qing1 yan3 kan4 。
- gu3 shu1 luo2 yi4 dai4 ， qian1 bai3 you2 wei4 dan1 。
- ru2 he2 er4 wang2 ji4 ， dao4 jin1 zhi3 mo4 wan2 。
- ruo4 huo4 mo2 ni2 zhu1 ， zhi4 zai4 cheng2 lu4 pan2 。
- kai1 jian1 long2 she2 yong3 ， yan3 jian3 feng1 tao1 kuan1 。
- shu2 shi4 yi3 shou1 juan4 ， ai4 xi1 hai2 zhong4 guan1 。
- bi3 yi4 bu4 ke3 jin4 ， shi3 zhi1 xue2 shu1 nan2 。
- yong3 can2 chu1 na4 bei1 ， gan3 jin4 hua2 sheng3 guan1 。
- zhen1 zhong4 nan2 zai4 di2 ， chu1 men2 you2 ju4 an1 。

## 注释

## 译文

## 赏析
