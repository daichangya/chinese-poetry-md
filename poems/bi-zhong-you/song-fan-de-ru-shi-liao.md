---
id: bi-zhong-you-song-fan-de-ru-shi-liao
title: 送范德孺使辽
titlePinyin: song4 fan4 de2 ru2 shi3 liao2
titleSlug: song-fan-de-ru-shi-liao
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 都门冠盖如云多，马头匼匝金盘陀。
- 平明三节出城去，使华已过桑干河。
- 桑干地寒毡作屋，冰霜满野飞鸿鹄。
- 道旁箫鼓动地迎，铁面蕃儿皆拭目。
- 金玦装成宝刀利，银鞍半露貂裘燠。
- 日高宾馆驻前旌，馈客往来随酪粥。
- 河间未弛新亭障，山后犹存旧风俗。
- 幽燕妇女白如脂，露面来觇汉冠服。
- 边风吹雪罨毡城，毡城在处为屯营。
- 黄沙行尽到靴淀，新年下马单于庭。
- 庭中之人识汉事，而公赫赫传家声。
- 君臣把酒重相劝，知有从来忠孝名。
- 好言天子神圣武，际天接地皆王土。
- 桑麻万里富中原，制作千年还太古。
- 白日亲观丹凤翔，黄河近报神鱼舞。
- 不须铁甲屯大荒，坐见长城倚天宇。
- 况君总发怀刚肠，往年司直中书堂。
- 单骑走马绝瀚海，而今复使天一方。
- 平时出入虽故事，男儿举足安可量。
- 鄙人再拜赠公语，北边射猎云雪冈。
- 平安烽火三万日，羽林超距闲金汤。
- 年年蕃马输汉地，后车碨礧牵玄黄。
- 愿持成效献天子，归来跃出尚书郎。
- 归来跃出尚书郎，锵金鸣玉趋明光。

## 拼音
- dou1 men2 guan1 gai4 ru2 yun2 duo1 ， ma3 tou2 ke1 za1 jin1 pan2 tuo2 。
- ping2 ming2 san1 jie2 chu1 cheng2 qu4 ， shi3 hua2 yi3 guo4 sang1 gan1 he2 。
- sang1 gan1 di4 han2 zhan1 zuo4 wu1 ， bing1 shuang1 man3 ye3 fei1 hong2 hu2 。
- dao4 pang2 xiao1 gu3 dong4 di4 ying2 ， tie3 mian4 fan1 er2 jie1 shi4 mu4 。
- jin1 jue2 zhuang1 cheng2 bao3 dao1 li4 ， yin2 an1 ban4 lu4 diao1 qiu2 yu4 。
- ri4 gao1 bin1 guan3 zhu4 qian2 jing1 ， kui4 ke4 wang3 lai2 sui2 lao4 zhou1 。
- he2 jian1 wei4 chi2 xin1 ting2 zhang4 ， shan1 hou4 you2 cun2 jiu4 feng1 su2 。
- you1 yan4 fu4 nü3 bai2 ru2 zhi1 ， lou4 mian4 lai2 chan1 han4 guan1 fu2 。
- bian1 feng1 chui1 xue3 yan3 zhan1 cheng2 ， zhan1 cheng2 zai4 chu4 wei4 tun2 ying2 。
- huang2 sha1 xing2 jin4 dao4 xue1 dian4 ， xin1 nian2 xia4 ma3 chan2 yu2 ting2 。
- ting2 zhong1 zhi1 ren2 shi2 han4 shi4 ， er2 gong1 he4 he4 chuan2 jia1 sheng1 。
- jun1 chen2 ba3 jiu3 zhong4 xiang1 quan4 ， zhi1 you3 cong2 lai2 zhong1 xiao4 ming2 。
- hao3 yan2 tian1 zi3 shen2 sheng4 wu3 ， ji4 tian1 jie1 di4 jie1 wang2 tu3 。
- sang1 ma2 wan4 li3 fu4 zhong1 yuan2 ， zhi4 zuo4 qian1 nian2 hai2 tai4 gu3 。
- bai2 ri4 qin1 guan1 dan1 feng4 xiang2 ， huang2 he2 jin4 bao4 shen2 yu2 wu3 。
- bu4 xu1 tie3 jia3 tun2 da4 huang1 ， zuo4 jian4 chang2 cheng2 yi3 tian1 yu3 。
- kuang4 jun1 zong3 fa1 huai2 gang1 chang2 ， wang3 nian2 si1 zhi2 zhong1 shu1 tang2 。
- dan1 qi2 zou3 ma3 jue2 han4 hai3 ， er2 jin1 fu4 shi3 tian1 yi4 fang1 。
- ping2 shi2 chu1 ru4 sui1 gu4 shi4 ， nan2 er2 ju3 zu2 an1 ke3 liang2 。
- bi3 ren2 zai4 bai4 zeng4 gong1 yu3 ， bei3 bian1 she4 lie4 yun2 xue3 gang1 。
- ping2 an1 feng1 huo3 san1 wan4 ri4 ， yu3 lin2 chao1 ju4 xian2 jin1 tang1 。
- nian2 nian2 fan1 ma3 shu1 han4 di4 ， hou4 che1 wei4 lei2 qian1 xuan2 huang2 。
- yuan4 chi2 cheng2 xiao4 xian4 tian1 zi3 ， gui1 lai2 yue4 chu1 shang4 shu1 lang2 。
- gui1 lai2 yue4 chu1 shang4 shu1 lang2 ， qiang1 jin1 ming2 yu4 qu1 ming2 guang1 。

## 注释

## 译文

## 赏析
