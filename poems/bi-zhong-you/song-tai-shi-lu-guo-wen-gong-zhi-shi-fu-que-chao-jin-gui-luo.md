---
id: bi-zhong-you-song-tai-shi-lu-guo-wen-gong-zhi-shi-fu-que-chao-jin-gui-luo
title: 送太师潞国文公致仕赴阙朝觐归洛
titlePinyin: song4 tai4 shi1 lu4 guo2 wen2 gong1 zhi4 shi4 fu4 que1 chao2 jin4 gui1 luo4
titleSlug: song-tai-shi-lu-guo-wen-gong-zhi-shi-fu-que-chao-jin-gui-luo
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 事业观前辈，河汾出异人。
- 擎天为柱石，盖代服经纶。
- 早岁登黄阁，群公会紫宸。
- 指挥平大盗，咳唾福生民。
- 契合由天意，威行静塞尘。
- 饱闻鸣𬸚𬸦，久已画麒麟。
- 阴德归宗社，昌言启圣神。
- 功成绝能口，道在不谋身。
- 自昔规模定，于今风俗淳。
- 立廷山不动，容物海无津。
- 文力挥南斗，台光拱北宸。
- 英姿元岌嶪，雄略只逡巡。
- 慷慨遗轩冕，光华被缙绅。
- 十年三册命，四海一师臣。
- 贵极多齐物，名高却任真。
- 气完神洒落，骨老石嶙峋。
- 正殿需云合，初筵醴酒淳。
- 异恩非故事，全美劝朝伦。
- 高卧鹓鸿集，忘怀鸟雀驯。
- 鬻熊心益壮，尚父德逾新。
- 行色严舟御，荣光照席珍。
- 二疏翻小节，九老尽佳宾。
- 坐上文章士，田间道义邻。
- 曹刘不难致，园绮会相亲。
- 颖脱居尘外，逍遥占水滨。
- 孔光灵寿杖，山简接䍠巾。
- 贱子登门晚，微官侍坐频。
- 倦游心落拓，多难骨酸辛。
- 怀古悲寥廓，低颜任屈伸。
- 邹裾羞扫地，墨突自营薪。
- 饿死犹思洛，当年偶过秦。
- 填沟知幸免，弹铗更何因。
- 宦况淳于贱，交情鲍叔贫。
- 废书顽度日，逃饮病酬春。
- 请谒衣冠弊，留连体貌均。
- 不堪名碌碌，尚辱诲谆谆。
- 器小甘无用，词繁耻重陈。
- 彩衣围鹤氅，寿酒吹鱼鳞。
- 江海新归计，乾坤旧化均。
- 终篇怀感激，肝胆觉轮囷。

## 拼音
- shi4 ye4 guan1 qian2 bei4 ， he2 fen2 chu1 yi4 ren2 。
- qing2 tian1 wei4 zhu4 shi2 ， gai4 dai4 fu2 jing1 lun2 。
- zao3 sui4 deng1 huang2 ge2 ， qun2 gong1 hui4 zi3 chen2 。
- zhi3 hui1 ping2 da4 dao4 ， hai1 tuo4 fu2 sheng1 min2 。
- qi4 he2 you2 tian1 yi4 ， wei1 xing2 jing4 sai1 chen2 。
- bao3 wen2 ming2 yue4 zhuo2 ， jiu3 yi3 hua4 qi2 lin2 。
- yin1 de2 gui1 zong1 she4 ， chang1 yan2 qi3 sheng4 shen2 。
- gong1 cheng2 jue2 neng2 kou3 ， dao4 zai4 bu4 mou2 shen1 。
- zi4 xi1 gui1 mo2 ding4 ， yu2 jin1 feng1 su2 chun2 。
- li4 ting2 shan1 bu2 dong4 ， rong2 wu4 hai3 wu2 jin1 。
- wen2 li4 hui1 nan2 dou4 ， tai2 guang1 gong3 bei3 chen2 。
- ying1 zi1 yuan2 ji2 ye4 ， xiong2 lüe4 zhi1 qun1 xun2 。
- kang1 kai3 yi2 xuan1 mian3 ， guang1 hua2 bei4 jin4 shen1 。
- shi2 nian2 san1 ce4 ming4 ， si4 hai3 yi4 shi1 chen2 。
- gui4 ji2 duo1 qi2 wu4 ， ming2 gao1 que4 ren4 zhen1 。
- qi4 wan2 shen2 sa3 luo4 ， gu3 lao3 shi2 lin2 xun2 。
- zheng4 dian4 xu1 yun2 he2 ， chu1 yan2 li3 jiu3 chun2 。
- yi4 en1 fei1 gu4 shi4 ， quan2 mei3 quan4 chao2 lun2 。
- gao1 wo4 yuan1 hong2 ji2 ， wang4 huai2 niao3 que4 xun4 。
- yu4 xiong2 xin1 yi4 zhuang4 ， shang4 fu4 de2 yu2 xin1 。
- xing2 se4 yan2 zhou1 yu4 ， rong2 guang1 zhao4 xi2 zhen1 。
- er4 shu1 fan1 xiao3 jie2 ， jiu3 lao3 jin4 jia1 bin1 。
- zuo4 shang4 wen2 zhang1 shi4 ， tian2 jian1 dao4 yi4 lin2 。
- cao2 liu2 bu4 nan2 zhi4 ， yuan2 qi3 hui4 xiang1 qin1 。
- ying3 tuo1 ju1 chen2 wai4 ， xiao1 yao2 zhan4 shui3 bin1 。
- kong3 guang1 ling2 shou4 zhang4 ， shan1 jian3 jie1 䍠 jin1 。
- jian4 zi3 deng1 men2 wan3 ， wei1 guan1 shi4 zuo4 pin2 。
- juan4 you2 xin1 luo4 tuo4 ， duo1 nan2 gu3 suan1 xin1 。
- huai2 gu3 bei1 liao2 kuo4 ， di1 yan2 ren4 qu1 shen1 。
- zou1 ju1 xiu1 sao3 di4 ， mo4 tu1 zi4 ying2 xin1 。
- e4 si3 you2 si1 luo4 ， dang1 nian2 ou3 guo4 qin2 。
- tian2 gou1 zhi1 xing4 mian3 ， tan2 jia2 geng4 he2 yin1 。
- huan4 kuang4 chun2 yu2 jian4 ， jiao1 qing2 bao4 shu1 pin2 。
- fei4 shu1 wan2 du4 ri4 ， tao2 yin3 bing4 chou2 chun1 。
- qing3 ye4 yi1 guan1 bi4 ， liu2 lian2 ti3 mao4 jun1 。
- bu4 kan1 ming2 lu4 lu4 ， shang4 ru3 hui4 zhun1 zhun1 。
- qi4 xiao3 gan1 wu2 yong4 ， ci2 fan2 chi3 zhong4 chen2 。
- cai3 yi1 wei2 he4 chang3 ， shou4 jiu3 chui1 yu2 lin2 。
- jiang1 hai3 xin1 gui1 ji4 ， qian2 kun1 jiu4 hua4 jun1 。
- zhong1 pian1 huai2 gan3 ji1 ， gan1 dan3 jue2 lun2 qun1 。

## 注释

## 译文

## 赏析
