---
id: bi-zhong-you-guan-wen-yu-ke-xue-shi-hua-ku-mu
title: 观文与可学士画枯木
titlePinyin: guan1 wen2 yu3 ke3 xue2 shi4 hua4 ku1 mu4
titleSlug: guan-wen-yu-ke-xue-shi-hua-ku-mu
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韦偃树石名天下，后日良工无及者。
- 任侯借我枯木图，石气苍茫若唐画。
- 画时只用床头笔，与可亲题是真迹。
- 霜皮合抱隠不彰，老盖支离存半壁。
- 梢摧骨朽心已穿，干烂龙鳞体犹瘠。
- 生意虽休根柢在，崛强杈牙倚天黑。
- 胶流断节文理深，笋枝剥落如针直。
- 坐久疑行古塞外，凌空惨淡千年色。
- 起身就视觉有神，不见笔痕惟淡墨。
- 岂徒挥洒无人似，苦节清风贫到死。
- 任侯珍重竟何如，不独画好心君子。
- 若使与可为俗流，枯木虽佳侯不收。

## 拼音
- wei2 yan3 shu4 shi2 ming2 tian1 xia4 ， hou4 ri4 liang2 gong1 wu2 ji2 zhe3 。
- ren4 hou2 jie4 wo3 ku1 mu4 tu2 ， shi2 qi4 cang1 mang2 ruo4 tang2 hua4 。
- hua4 shi2 zhi1 yong4 chuang2 tou2 bi3 ， yu3 ke3 qin1 ti2 shi4 zhen1 ji4 。
- shuang1 pi2 he2 bao4 yin3 bu4 zhang1 ， lao3 gai4 zhi1 li2 cun2 ban4 bi4 。
- shao1 cui1 gu3 xiu3 xin1 yi3 chuan1 ， gan1 lan4 long2 lin2 ti3 you2 ji2 。
- sheng1 yi4 sui1 xiu1 gen1 di3 zai4 ， jue2 qiang2 cha1 ya2 yi3 tian1 hei1 。
- jiao1 liu2 duan4 jie2 wen2 li3 shen1 ， sun3 zhi1 bao1 luo4 ru2 zhen1 zhi2 。
- zuo4 jiu3 yi2 xing2 gu3 sai4 wai4 ， ling2 kong1 can3 dan4 qian1 nian2 se4 。
- qi3 shen1 jiu4 shi4 jue2 you3 shen2 ， bu2 jian4 bi3 hen2 wei2 dan4 mo4 。
- qi3 tu2 hui1 sa3 wu2 ren2 si4 ， ku3 jie2 qing1 feng1 pin2 dao4 si3 。
- ren4 hou2 zhen1 zhong4 jing4 he2 ru2 ， bu4 du2 hua4 hao3 xin1 jun1 zi3 。
- ruo4 shi3 yu3 ke3 wei4 su2 liu2 ， ku1 mu4 sui1 jia1 hou2 bu4 shou1 。

## 注释

## 译文

## 赏析
