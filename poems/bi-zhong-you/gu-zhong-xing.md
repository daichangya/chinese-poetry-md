---
id: bi-zhong-you-gu-zhong-xing
title: 古冢行
titlePinyin: gu3 zhong3 xing2
titleSlug: gu-zhong-xing
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝行古冢东，暮行古冢西。
- 冢中古人骨已朽，冢外游子今何之。
- 朝食古道南，暮食古道北。
- 道傍古迹不可见，道上行人常役役。
- 古人居今人必爱，今有古人人不识。
- 面前和好儿女颜，背后往往张弓射。
- 拂衣归去非不会，无宅无田归未得。
- 长靴短笏随众人，敛首低颜为俗客。
- 深居晏坐尚恐喧，平路缓行犹恐蹶。
- 口中有声未尝吐，咽入喉咙化为血。
- 君不见谷口郑子真，又不见蜀中扬子云。
- 子真老死耕岩石，子云嗜酒惟醺醺。
- 丈夫穷达皆有命，万事得失非由人。
- 街头沽贩味虽薄，犹可赊来倾入唇。

## 拼音
- chao2 xing2 gu3 zhong3 dong1 ， mu4 xing2 gu3 zhong3 xi1 。
- zhong3 zhong1 gu3 ren2 gu3 yi3 xiu3 ， zhong3 wai4 you2 zi3 jin1 he2 zhi1 。
- chao2 shi2 gu3 dao4 nan2 ， mu4 shi2 gu3 dao4 bei3 。
- dao4 bang4 gu3 ji4 bu4 ke3 jian4 ， dao4 shang4 xing2 ren2 chang2 yi4 yi4 。
- gu3 ren2 ju1 jin1 ren2 bi4 ai4 ， jin1 you3 gu3 ren2 ren2 bu4 shi2 。
- mian4 qian2 he2 hao3 er2 nü3 yan2 ， bei4 hou4 wang3 wang3 zhang1 gong1 she4 。
- fu2 yi1 gui1 qu4 fei1 bu2 hui4 ， wu2 zhai2 wu2 tian2 gui1 wei4 de2 。
- chang2 xue1 duan3 hu4 sui2 zhong4 ren2 ， lian3 shou3 di1 yan2 wei4 su2 ke4 。
- shen1 ju1 yan4 zuo4 shang4 kong3 xuan1 ， ping2 lu4 huan3 xing2 you2 kong3 jue3 。
- kou3 zhong1 you3 sheng1 wei4 chang2 tu3 ， yan4 ru4 hou2 long2 hua4 wei2 xue4 。
- jun1 bu2 jian4 gu3 kou3 zheng4 zi3 zhen1 ， you4 bu2 jian4 shu3 zhong1 yang2 zi3 yun2 。
- zi3 zhen1 lao3 si3 geng1 yan2 shi2 ， zi3 yun2 shi4 jiu3 wei2 xun1 xun1 。
- zhang4 fu0 qiong2 da2 jie1 you3 ming4 ， wan4 shi4 de2 shi1 fei1 you2 ren2 。
- jie1 tou2 gu1 fan4 wei4 sui1 bao2 ， you2 ke3 she1 lai2 qing1 ru4 chun2 。

## 注释

## 译文

## 赏析
