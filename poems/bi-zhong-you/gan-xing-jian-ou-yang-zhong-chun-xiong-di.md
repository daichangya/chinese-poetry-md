---
id: bi-zhong-you-gan-xing-jian-ou-yang-zhong-chun-xiong-di
title: 感兴简欧阳仲纯兄弟
titlePinyin: gan3 xing1 jian3 ou1 yang2 zhong4 chun2 xiong1 di4
titleSlug: gan-xing-jian-ou-yang-zhong-chun-xiong-di
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我来颍州，系马西湖滨。
- 颍州绝褊小，所爱民心淳。
- 中间入南国，八载寄寿春。
- 去颍无十舍，土风已顽群。
- 从兹重所处，不敢择要津。
- 迁徙虽未固，常愿为颍民。
- 今者伯氏来，得官邑相邻。
- 民愚少鬭讼，所讯由饥贫。
- 吏戆不识字，况复能舞文。
- 惟有租与贷，未免劳躬亲。
- 而我无官事，独得颐精神。
- 日高偃空房，睡足方欠伸。
- 日暮近灯烛，诵书忘冠巾。
- 懒来起复坐，自在如闲云。
- 忆昨游京师，交友千百群。
- 贤否未可辨，正直惟仲纯。
- 仲纯年始壮，气概雄三军。
- 文章不待学，下笔如千钧。
- 饮酒或一醉，万物如埃尘。
- 近过颍州见，颜色弥清醇。
- 兄弟亦相遇，磊落皆奇人。
- 邀我上书堂，为我拂素茵。
- 呼奴正大案，食饮罗甘辛。
- 论议不惜口，彼此从天真。
- 夜川月色黑，笑语犹相闻。
- 丈夫各有志，大者思经纶。
- 其志苟未得，不如安其身。
- 何时买锄犁，耕凿颍水垠。
- 颍鲤如可钓，持竿就漪沦。
- 相逢俟头白，不复思淮濒。

## 拼音
- xi1 wo3 lai2 ying3 zhou1 ， xi4 ma3 xi1 hu2 bin1 。
- ying3 zhou1 jue2 bian3 xiao3 ， suo3 ai4 min2 xin1 chun2 。
- zhong1 jian1 ru4 nan2 guo2 ， ba1 zai3 ji4 shou4 chun1 。
- qu4 ying3 wu2 shi2 she4 ， tu3 feng1 yi3 wan2 qun2 。
- cong2 zi1 zhong4 suo3 chu4 ， bu4 gan3 ze2 yao4 jin1 。
- qian1 xi3 sui1 wei4 gu4 ， chang2 yuan4 wei4 ying3 min2 。
- jin1 zhe3 bo2 shi4 lai2 ， de2 guan1 yi4 xiang1 lin2 。
- min2 yu2 shao3 dou4 song4 ， suo3 xun4 you2 ji1 pin2 。
- li4 gang4 bu4 shi2 zi4 ， kuang4 fu4 neng2 wu3 wen2 。
- wei2 you3 zu1 yu3 dai4 ， wei4 mian3 lao2 gong1 qin1 。
- er2 wo3 wu2 guan1 shi4 ， du2 de2 yi2 jing1 shen2 。
- ri4 gao1 yan3 kong1 fang2 ， shui4 zu2 fang1 qian4 shen1 。
- ri4 mu4 jin4 deng1 zhu2 ， song4 shu1 wang4 guan1 jin1 。
- lan3 lai2 qi3 fu4 zuo4 ， zi4 zai4 ru2 xian2 yun2 。
- yi4 zuo2 you2 jing1 shi1 ， jiao1 you3 qian1 bai3 qun2 。
- xian2 fou3 wei4 ke3 bian4 ， zheng4 zhi2 wei2 zhong4 chun2 。
- zhong4 chun2 nian2 shi3 zhuang4 ， qi4 gai4 xiong2 san1 jun1 。
- wen2 zhang1 bu2 dai4 xue2 ， xia4 bi3 ru2 qian1 jun1 。
- yin3 jiu3 huo4 yi2 zui4 ， wan4 wu4 ru2 ai1 chen2 。
- jin4 guo4 ying3 zhou1 jian4 ， yan2 se4 mi2 qing1 chun2 。
- xiong1 di4 yi4 xiang1 yu4 ， lei3 luo4 jie1 qi2 ren2 。
- yao1 wo3 shang4 shu1 tang2 ， wei4 wo3 fu2 su4 yin1 。
- hu1 nu2 zheng4 da4 an4 ， shi2 yin3 luo2 gan1 xin1 。
- lun4 yi4 bu4 xi1 kou3 ， bi3 ci3 cong2 tian1 zhen1 。
- ye4 chuan1 yue4 se4 hei1 ， xiao4 yu3 you2 xiang1 wen2 。
- zhang4 fu0 ge4 you3 zhi4 ， da4 zhe3 si1 jing1 lun2 。
- qi2 zhi4 gou3 wei4 de2 ， bu4 ru2 an1 qi2 shen1 。
- he2 shi2 mai3 chu2 li2 ， geng1 zao2 ying3 shui3 yin2 。
- ying3 li3 ru2 ke3 diao4 ， chi2 gan1 jiu4 yi1 lun2 。
- xiang1 feng2 si4 tou2 bai2 ， bu2 fu4 si1 huai2 bin1 。

## 注释

## 译文

## 赏析
