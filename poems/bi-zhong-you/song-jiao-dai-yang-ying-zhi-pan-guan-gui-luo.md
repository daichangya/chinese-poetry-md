---
id: bi-zhong-you-song-jiao-dai-yang-ying-zhi-pan-guan-gui-luo
title: 送交代杨应之判官归洛
titlePinyin: song4 jiao1 dai4 yang2 ying4 zhi1 pan4 guan1 gui1 luo4
titleSlug: song-jiao-dai-yang-ying-zhi-pan-guan-gui-luo
author: 毕仲游
authorPinyin: bi4 zhong4 you2
authorSlug: bi-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 借问杨夫子，还家洛浦春。
- 两为黄绶吏，双健白头亲。
- 乌帽斜欹面，斑衣稳称身。
- 鹊灵方报喜，龟梦久方神。
- 高卧今贤相，居闲旧老臣。
- 上堂从隠几，侍坐好书绅。
- 存没空怀感，交游素耐贫。
- 先生坟上泪，御史甑中尘。
- 嵩顶饶穿屐，伊流惯幅巾。
- 直弦歌太尉，曲学笑平津。
- 自滞心元懒，偷闲味却真。
- 折腰陶靖节，散发屈灵均。
- 王屋风鸣籁，龙门月漾银。
- 白芽烹涧水，绿笋当江莼。
- 折鹿诸儒喜，骑馿大尹嗔。
- 赠人袍已弊，赊酒券常新。
- 小子元疏放，忘归任屈伸。
- 马肝嗟屡食，犬吠脱无因。
- 文史惭方朔，形骸谢伯伦。
- 耻同珠履客，宁作醉乡人。
- 瓜熟叨为代，情亲愿卜邻。
- 乞牋金踯躅，试研玉麒麟。
- 祖道无供帐，停车有吐茵。
- 心胸两倾倒，𫐖轕动星辰。

## 拼音
- jie4 wen4 yang2 fu1 zi3 ， hai2 jia1 luo4 pu3 chun1 。
- liang3 wei4 huang2 shou4 li4 ， shuang1 jian4 bai2 tou2 qin1 。
- wu1 mao4 xie2 qi1 mian4 ， ban1 yi1 wen3 cheng1 shen1 。
- que4 ling2 fang1 bao4 xi3 ， gui1 meng4 jiu3 fang1 shen2 。
- gao1 wo4 jin1 xian2 xiang1 ， ju1 xian2 jiu4 lao3 chen2 。
- shang4 tang2 cong2 yin3 ji3 ， shi4 zuo4 hao3 shu1 shen1 。
- cun2 mei2 kong4 huai2 gan3 ， jiao1 you2 su4 nai4 pin2 。
- xian1 sheng1 fen2 shang4 lei4 ， yu4 shi3 zeng4 zhong1 chen2 。
- song1 ding3 rao2 chuan1 ji1 ， yi1 liu2 guan4 fu2 jin1 。
- zhi2 xian2 ge1 tai4 wei4 ， qu3 xue2 xiao4 ping2 jin1 。
- zi4 zhi4 xin1 yuan2 lan3 ， tou1 xian2 wei4 que4 zhen1 。
- zhe2 yao1 tao2 jing4 jie2 ， san4 fa1 qu1 ling2 jun1 。
- wang2 wu1 feng1 ming2 lai4 ， long2 men2 yue4 yang4 yin2 。
- bai2 ya2 peng1 jian4 shui3 ， lü4 sun3 dang1 jiang1 chun2 。
- zhe2 lu4 zhu1 ru2 xi3 ， qi2 lu2 da4 yin3 chen1 。
- zeng4 ren2 pao2 yi3 bi4 ， she1 jiu3 quan4 chang2 xin1 。
- xiao3 zi0 yuan2 shu1 fang4 ， wang4 gui1 ren4 qu1 shen1 。
- ma3 gan1 jie1 lü3 shi2 ， quan3 fei4 tuo1 wu2 yin1 。
- wen2 shi3 can2 fang1 shuo4 ， xing2 hai2 xie4 bo2 lun2 。
- chi3 tong2 zhu1 lü3 ke4 ， ning2 zuo4 zui4 xiang1 ren2 。
- gua1 shu2 dao1 wei4 dai4 ， qing2 qin1 yuan4 bu3 lin2 。
- qi3 jian1 jin1 zhi2 zhu2 ， shi4 yan2 yu4 qi2 lin2 。
- zu3 dao4 wu2 gong4 zhang4 ， ting2 che1 you3 tu3 yin1 。
- xin1 xiong1 liang3 qing1 dao3 ， 𫐖 ge2 dong4 xing1 chen2 。

## 注释

## 译文

## 赏析
