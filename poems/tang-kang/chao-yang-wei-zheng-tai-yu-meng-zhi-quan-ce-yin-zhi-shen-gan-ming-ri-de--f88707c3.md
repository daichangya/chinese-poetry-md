---
id: tang-kang-chao-yang-wei-zheng-tai-yu-meng-zhi-quan-ce-yin-zhi-shen-gan-ming-ri-de--f88707c3
title: 潮阳尉郑太玉梦至泉侧饮之甚甘明日得之东山上作梦泉记令余作诗为赋此篇
titlePinyin: chao2 yang2 wei4 zheng4 tai4 yu4 meng4 zhi4 quan2 ce4 yin3 zhi1 shen4 gan1 ming2 ri4 de2 zhi1 dong1 shan1 shang4 zuo4 meng4 quan2 ji4 ling4 yu2 zuo4 shi1 wei4 fu4 ci3 pian1
titleSlug: chao-yang-wei-zheng-tai-yu-meng-zhi-quan-ce-yin-zhi-shen-gan-ming-ri-de--f88707c3
author: 唐康
authorPinyin: tang2 kang1
authorSlug: tang-kang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 入道肯著相，出神得佳泉。
- 起寻定中境，偶在山之巅。
- 四人蹋𪜎𧇠，数里闻潺湲。
- 循声到巉绝，满意流甘鲜。
- 虽深石可数，太察鱼难筌。
- 分为缟练长，溅作珠玑圆。
- 一窥宿酲解，三咽沉疴痊。
- 恍惚尚疑梦，欢呼欲成癫。
- 山涧短于井，海饮痰生涎。
- 那知道在迩，几作野遗贤。
- 事故由人兴，物为知己妍。
- 谁陪濠上游，谅携室中天。
- 虽无十丈华，中有一滴禅。
- 名酒觉殊胜，宜茶定常煎。
- 兰亭羽觞冷，鱼腹青个连。
- 新文来远矣，开卷犹淙然。
- 径欲抱琴去，临流听天全。
- 不但受以耳，庶几神者先。
- 写为梦泉操，第入乐府篇。
- 将前辄复却，万事付有缘。

## 拼音
- ru4 dao4 ken3 zhu4 xiang1 ， chu1 shen2 de2 jia1 quan2 。
- qi3 xun2 ding4 zhong1 jing4 ， ou3 zai4 shan1 zhi1 dian1 。
- si4 ren2 ta4 𪜎 𧇠 ， shu4 li3 wen2 chan2 yuan2 。
- xun2 sheng1 dao4 chan2 jue2 ， man3 yi4 liu2 gan1 xian1 。
- sui1 shen1 shi2 ke3 shu4 ， tai4 cha2 yu2 nan2 quan2 。
- fen1 wei2 gao3 lian4 chang2 ， jian4 zuo4 zhu1 ji1 yuan2 。
- yi4 kui1 su4 cheng2 jie3 ， san1 yan4 chen2 ke1 quan2 。
- huang3 hu1 shang4 yi2 meng4 ， huan1 hu1 yu4 cheng2 dian1 。
- shan1 jian4 duan3 yu2 jing3 ， hai3 yin3 tan2 sheng1 xian2 。
- na4 zhi1 dao4 zai4 er3 ， ji3 zuo4 ye3 yi2 xian2 。
- shi4 gu4 you2 ren2 xing1 ， wu4 wei4 zhi1 ji3 yan2 。
- shui2 pei2 hao2 shang4 you2 ， liang4 xie2 shi4 zhong1 tian1 。
- sui1 wu2 shi2 zhang4 hua2 ， zhong1 you3 yi4 di1 chan2 。
- ming2 jiu3 jue2 shu1 sheng4 ， yi2 cha2 ding4 chang2 jian1 。
- lan2 ting2 yu3 shang1 leng3 ， yu2 fu4 qing1 ge4 lian2 。
- xin1 wen2 lai2 yuan3 yi3 ， kai1 juan4 you2 cong2 ran2 。
- jing4 yu4 bao4 qin2 qu4 ， lin2 liu2 ting1 tian1 quan2 。
- bu2 dan4 shou4 yi3 er3 ， shu4 ji1 shen2 zhe3 xian1 。
- xie3 wei4 meng4 quan2 cao1 ， di4 ru4 yue4 fu3 pian1 。
- jiang1 qian2 zhe2 fu4 que4 ， wan4 shi4 fu4 you3 yuan2 。

## 注释

## 译文

## 赏析
