---
id: wei-zong-wu-xing-xi-qian-lu-zuo-guan-xing-yun-you-zuo
title: 星夕前露坐观行云有作
titlePinyin: xing1 xi1 qian2 lu4 zuo4 guan1 xing2 yun2 you3 zuo4
titleSlug: xing-xi-qian-lu-zuo-guan-xing-yun-you-zuo
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气有聚散，变化莫能测。
- 氤氲弥太虚，肤寸繇触石。
- 翕如华盖张，纷若纤纩擘。
- 缉缉鲸布鳞，翩翩凤展翼。
- 祥或旗为黄，祲或珥为赤。
- 友风而子雨，俄如翻墨汁。
- 白衣与苍狗，怪状殊不一。
- 露坐晚观天，时近双星夕。
- 霭霭从何来，于粲绚金碧。
- 突如怒涛涌，屹若奇峰立。
- 黼黻盛彰施，文绣烂组织。
- 良由天孙巧，匪自屏翳出。
- 我不为柳州，去拙有所乞。
- 我不效汾阳，荣进占所得。
- 但愿焕有章，落笔成五色。
- 毋使若贝锦，胥谗以作慝。
- 伤哉杼轴空，民力敝东国。
- 安得化为缯，散漫浩万匹。
- 衣被此一方，群黎徧尔德。
- 仍须语河鼓，牵牛勤负轭。
- 勉耕左角田，雨作蒸民粒。
- 穰穰俱满家，庶以给冗食。

## 拼音
- yi2 qi4 you3 ju4 san4 ， bian4 hua4 mo4 neng2 ce4 。
- yin1 yun1 mi2 tai4 xu1 ， fu1 cun4 yao2 chu4 shi2 。
- xi1 ru2 hua2 gai4 zhang1 ， fen1 ruo4 xian1 kuang4 bo4 。
- ji1 ji1 jing1 bu4 lin2 ， pian1 pian1 feng4 zhan3 yi4 。
- xiang2 huo4 qi2 wei4 huang2 ， jin4 huo4 er3 wei4 chi4 。
- you3 feng1 er2 zi3 yu3 ， e2 ru2 fan1 mo4 zhi1 。
- bai2 yi1 yu3 cang1 gou3 ， guai4 zhuang4 shu1 bu4 yi1 。
- lu4 zuo4 wan3 guan1 tian1 ， shi2 jin4 shuang1 xing1 xi1 。
- ai3 ai3 cong2 he2 lai2 ， yu2 can4 xuan4 jin1 bi4 。
- tu1 ru2 nu4 tao1 yong3 ， yi4 ruo4 qi2 feng1 li4 。
- fu3 fu2 sheng4 zhang1 shi1 ， wen2 xiu4 lan4 zu3 zhi1 。
- liang2 you2 tian1 sun1 qiao3 ， fei3 zi4 ping2 yi4 chu1 。
- wo3 bu2 wei4 liu3 zhou1 ， qu4 zhuo1 you3 suo3 qi3 。
- wo3 bu2 xiao4 fen2 yang2 ， rong2 jin4 zhan4 suo3 de2 。
- dan4 yuan4 huan4 you3 zhang1 ， luo4 bi3 cheng2 wu3 se4 。
- wu2 shi3 ruo4 bei4 jin3 ， xu1 chan2 yi3 zuo4 te4 。
- shang1 zai1 zhu4 zhou2 kong1 ， min2 li4 bi4 dong1 guo2 。
- an1 de2 hua4 wei2 zeng1 ， san3 man4 hao4 wan4 pi3 。
- yi1 bei4 ci3 yi4 fang1 ， qun2 li2 bian4 er3 de2 。
- reng2 xu1 yu3 he2 gu3 ， qian1 niu2 qin2 fu4 e4 。
- mian3 geng1 zuo3 jiao3 tian2 ， yu3 zuo4 zheng1 min2 li4 。
- rang2 rang2 ju4 man3 jia1 ， shu4 yi3 gei3 rong3 shi2 。

## 注释

## 译文

## 赏析
