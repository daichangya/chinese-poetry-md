---
id: wei-zong-wu-he-ye-du-fu-shuang-zhu-song-mei-gu-feng
title: 和野渡赋双竹松梅古风
titlePinyin: he2 ye3 du4 fu4 shuang1 zhu2 song1 mei2 gu3 feng1
titleSlug: he-ye-du-fu-shuang-zhu-song-mei-gu-feng
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 挺然昂霄蟠涧阿，彼美松者非凡槎。
- 千林摇落乃孤秀，舞春杨柳徒傞傞。
- 翛然照水溪一涯，彼美梅者非凡葩。
- 冰姿皎洁抱清独，漫山桃李徒繁华。
- 昔人品题信不苟，每以此木配此花。
- 伊谁挈置小盆盎，高标盘曲良可嗟。
- 然虽矫揉失真性，幽香贞色仍堪夸。
- 况分瑞竹与鼎立，岁寒之侣何以加。
- 竹尤挺特过二者，逸鞭吐秀如兰芽。
- 两枝撑出露头角，一类襁褓髻未丫。
- 于中此更拔其萃，似觉小异如孟嘉。
- 会从尺寸达寻丈，摩拂穹汉生云霞。
- 可亲雅与书帙称，相对慎勿肉食奢。
- 君之取友莫此尚，此友宁久留君家。
- 须知调鼎待佳实，岂但水影夸横斜。
- 须知大才作隆栋，岂但古干森虬蛇。
- 虚心劲节岂无用，宁在楚楚仪容佳。
- 为龙致雨行矣神，变化轰雷掣电与世驱奸邪。

## 拼音
- ting3 ran2 ang2 xiao1 pan2 jian4 a1 ， bi3 mei3 song1 zhe3 fei1 fan2 cha2 。
- qian1 lin2 yao2 luo4 nai3 gu1 xiu4 ， wu3 chun1 yang2 liu3 tu2 suo1 suo1 。
- xiao1 ran2 zhao4 shui3 xi1 yi4 ya2 ， bi3 mei3 mei2 zhe3 fei1 fan2 pa1 。
- bing1 zi1 jiao3 jie2 bao4 qing1 du2 ， man4 shan1 tao2 li3 tu2 fan2 hua2 。
- xi1 ren2 pin3 ti2 xin4 bu4 gou3 ， mei3 yi3 ci3 mu4 pei4 ci3 hua1 。
- yi1 shui2 qie4 zhi4 xiao3 pen2 ang4 ， gao1 biao1 pan2 qu3 liang2 ke3 jie1 。
- ran2 sui1 jiao3 rou2 shi1 zhen1 xing4 ， you1 xiang1 zhen1 se4 reng2 kan1 kua1 。
- kuang4 fen1 rui4 zhu2 yu3 ding3 li4 ， sui4 han2 zhi1 lü3 he2 yi3 jia1 。
- zhu2 you2 ting3 te4 guo4 er4 zhe3 ， yi4 bian1 tu3 xiu4 ru2 lan2 ya2 。
- liang3 zhi1 cheng1 chu1 lu4 tou2 jiao3 ， yi2 lei4 qiang3 bao3 ji4 wei4 ya1 。
- yu2 zhong1 ci3 geng4 ba2 qi2 cui4 ， si4 jue2 xiao3 yi4 ru2 meng4 jia1 。
- hui4 cong2 chi3 cun4 da2 xun2 zhang4 ， mo2 fu2 qiong2 han4 sheng1 yun2 xia2 。
- ke3 qin1 ya3 yu3 shu1 zhi4 cheng1 ， xiang1 dui4 shen4 wu4 rou4 shi2 she1 。
- jun1 zhi1 qu3 you3 mo4 ci3 shang4 ， ci3 you3 ning2 jiu3 liu2 jun1 jia1 。
- xu1 zhi1 tiao2 ding3 dai4 jia1 shi2 ， qi3 dan4 shui3 ying3 kua1 heng2 xie2 。
- xu1 zhi1 da4 cai2 zuo4 long2 dong4 ， qi3 dan4 gu3 gan1 sen1 qiu2 she2 。
- xu1 xin1 jin4 jie2 qi3 wu2 yong4 ， ning2 zai4 chu3 chu3 yi2 rong2 jia1 。
- wei4 long2 zhi4 yu3 xing2 yi3 shen2 ， bian4 hua4 hong1 lei2 che4 dian4 yu3 shi4 qu1 jian1 xie2 。

## 注释

## 译文

## 赏析
