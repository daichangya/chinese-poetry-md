---
id: wei-zong-wu-ci-sui-xue-hou-zuo
title: 次岁雪后作
titlePinyin: ci4 sui4 xue3 hou4 zuo4
titleSlug: ci-sui-xue-hou-zuo
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊耆令将行，玄冥车载辖。
- 玉律岁肇新，一白至再白。
- 三冬望上瑞，犹喜在穷腊。
- 霅然冲气布，潜可弭凶札。
- 积之近盈尺，岂但宜黍麦。
- 化工尤善幻，散集总奇特。
- 飞飏漫天来，龙凤相摆掷。
- 万殊无两色，大地总明洁。
- 初疑散花女，空中碎裂帛。
- 俄成古佛居，移下烂银阙。
- 玲珑千万林，一一如玉刻。
- 梁园曾未春，纷纷徧游蝶。
- 飞鸟迷所栖，狡兔失其穴。
- 乾坤净无尘，川原互清发。
- 我辈当此时，意气倍轩豁。
- 顾惭海上夫，馁欲和旃啮。
- 滨死气不衰，挺挺抱奇节。
- 且非迈古才，闭门眠自若。
- 藏器以待用，内蕴经济业。
- 祇有健吟哦，舍此无他说。
- 雅欲访古梅，一笑邀皓月。
- 开樽约胜践，共对此三绝。
- 夫何见𪾢消，非久即变灭。
- 是固雪负予，抑亦予负雪。

## 拼音
- yi1 qi2 ling4 jiang1 xing2 ， xuan2 ming2 che1 zai4 xia2 。
- yu4 lü4 sui4 zhao4 xin1 ， yi4 bai2 zhi4 zai4 bai2 。
- san1 dong1 wang4 shang4 rui4 ， you2 xi3 zai4 qiong2 la4 。
- zha4 ran2 chong1 qi4 bu4 ， qian2 ke3 mi3 xiong1 zha2 。
- ji1 zhi1 jin4 ying2 chi3 ， qi3 dan4 yi2 shu3 mai4 。
- hua4 gong1 you2 shan4 huan4 ， san4 ji2 zong3 qi2 te4 。
- fei1 yang2 man4 tian1 lai2 ， long2 feng4 xiang1 bai3 zhi4 。
- wan4 shu1 wu2 liang3 se4 ， da4 di4 zong3 ming2 jie2 。
- chu1 yi2 san4 hua1 nü3 ， kong1 zhong1 sui4 lie4 bo2 。
- e2 cheng2 gu3 fo2 ju1 ， yi2 xia4 lan4 yin2 que1 。
- ling2 long2 qian1 wan4 lin2 ， yi1 yi1 ru2 yu4 ke4 。
- liang2 yuan2 ceng2 wei4 chun1 ， fen1 fen1 bian4 you2 die2 。
- fei1 niao3 mi2 suo3 qi1 ， jiao3 tu4 shi1 qi2 xue2 。
- qian2 kun1 jing4 wu2 chen2 ， chuan1 yuan2 hu4 qing1 fa1 。
- wo3 bei4 dang1 ci3 shi2 ， yi4 qi4 bei4 xuan1 huo1 。
- gu4 can2 hai3 shang4 fu1 ， nei3 yu4 he2 zhan1 nie4 。
- bin1 si3 qi4 bu4 shuai1 ， ting3 ting3 bao4 qi2 jie2 。
- qie3 fei1 mai4 gu3 cai2 ， bi4 men2 mian2 zi4 ruo4 。
- cang2 qi4 yi3 dai4 yong4 ， nei4 yun4 jing1 ji4 ye4 。
- qi2 you3 jian4 yin2 e2 ， she4 ci3 wu2 ta1 shuo1 。
- ya3 yu4 fang3 gu3 mei2 ， yi2 xiao4 yao1 hao4 yue4 。
- kai1 zun1 yue1 sheng4 jian4 ， gong4 dui4 ci3 san1 jue2 。
- fu1 he2 jian4 xian4 xiao1 ， fei1 jiu3 ji2 bian4 mie4 。
- shi4 gu4 xue3 fu4 yu3 ， yi4 yi4 yu3 fu4 xue3 。

## 注释

## 译文

## 赏析
