---
id: wei-zong-wu-wei-zhang-shi-shan-you-zi-wang
title: 慰张石山幼子亡
titlePinyin: wei4 zhang1 shi2 shan1 you4 zi3 wang2
titleSlug: wei-zhang-shi-shan-you-zi-wang
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无子虽可悲，有子未为喜。
- 断以释子言，莫非假合耳。
- 杜陵咏为麟，瑞物能有几。
- 昌黎谓之枭，恶德乃类是。
- 无之恐无后，有之亦为累。
- 苟非弗克肖，曷若听其逝。
- 颜路之亡回，宣尼之丧鲤。
- 此皆长而贤，痛甚于幼死。
- 夷甫虽尝云，情钟在我辈。
- 过哀亦奚为，安有复生理。
- 子夏空失明，季札号知礼。
- 吾友方盛年，何忧乏良嗣。

## 拼音
- wu2 zi3 sui1 ke3 bei1 ， you3 zi3 wei4 wei4 xi3 。
- duan4 yi3 shi4 zi3 yan2 ， mo4 fei1 jia3 he2 er3 。
- du4 ling2 yong3 wei4 lin2 ， rui4 wu4 neng2 you3 ji3 。
- chang1 li2 wei4 zhi1 xiao1 ， e4 de2 nai3 lei4 shi4 。
- wu2 zhi1 kong3 wu2 hou4 ， you3 zhi1 yi4 wei4 lei4 。
- gou3 fei1 fu2 ke4 xiao4 ， he2 ruo4 ting1 qi2 shi4 。
- yan2 lu4 zhi1 wang2 hui2 ， xuan1 ni2 zhi1 sang4 li3 。
- ci3 jie1 chang2 er2 xian2 ， tong4 shen4 yu2 you4 si3 。
- yi2 fu3 sui1 chang2 yun2 ， qing2 zhong1 zai4 wo3 bei4 。
- guo4 ai1 yi4 xi1 wei4 ， an1 you3 fu4 sheng1 li3 。
- zi3 xia4 kong1 shi1 ming2 ， ji4 zha2 hao4 zhi1 li3 。
- wu2 you3 fang1 sheng4 nian2 ， he2 you1 fa2 liang2 si4 。

## 注释

## 译文

## 赏析
