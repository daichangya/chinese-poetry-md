---
id: wei-zong-wu-xiao-yuan-bi-shu
title: 小园避暑
titlePinyin: xiao3 yuan2 bi4 shu3
titleSlug: xiao-yuan-bi-shu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六月畏酷热，簟枕依林塘。
- 古木同臭味，幽鸟含宫商。
- 天孙云锦机，丹碧交荐香。
- 晴澜泛清薰，襟袂生微凉。
- 巉巉万石间，修筠间新篁。
- 羽葆列千挺，滟滟浮绿光。
- 林飚一戛击，环珮声铿锵。
- 披衣独危坐，意气超羲黄。
- 岂惟热恼除，冰雪置我肠。
- 却愁林外人，久苦炎威张。
- 天瓢忽倾倒，旱魃宜消亡。
- 是月已火流，不日占金穰。
- 时虽厌兵革，人或饱稻粱。
- 此园仅如握，无径不就荒。
- 犹喜卉木存，弗为斤斧戕。
- 扬扬桂吐芬，粲粲菊有芳。
- 清赏备四时，花辰复青阳。
- 太平本无象，嗣岁或小康。
- 于焉盍朋簪，一笑传清觞。

## 拼音
- liu4 yue4 wei4 ku4 re4 ， dian4 zhen3 yi1 lin2 tang2 。
- gu3 mu4 tong2 chou4 wei4 ， you1 niao3 han2 gong1 shang1 。
- tian1 sun1 yun2 jin3 ji1 ， dan1 bi4 jiao1 jian4 xiang1 。
- qing2 lan2 fan4 qing1 xun1 ， jin1 mei4 sheng1 wei1 liang2 。
- chan2 chan2 wan4 shi2 jian1 ， xiu1 yun2 jian1 xin1 huang2 。
- yu3 bao3 lie4 qian1 ting3 ， yan4 yan4 fu2 lü4 guang1 。
- lin2 biao1 yi4 jia2 ji1 ， huan2 pei4 sheng1 keng1 qiang1 。
- pi1 yi1 du2 wei1 zuo4 ， yi4 qi4 chao1 xi1 huang2 。
- qi3 wei2 re4 nao3 chu2 ， bing1 xue3 zhi4 wo3 chang2 。
- que4 chou2 lin2 wai4 ren2 ， jiu3 ku3 yan2 wei1 zhang1 。
- tian1 piao2 hu1 qing1 dao3 ， han4 ba2 yi2 xiao1 wang2 。
- shi4 yue4 yi3 huo3 liu2 ， bu2 ri4 zhan4 jin1 rang2 。
- shi2 sui1 yan4 bing1 ge2 ， ren2 huo4 bao3 dao4 liang2 。
- ci3 yuan2 jin3 ru2 wo4 ， wu2 jing4 bu2 jiu4 huang1 。
- you2 xi3 hui4 mu4 cun2 ， fu2 wei4 jin1 fu3 qiang1 。
- yang2 yang2 gui4 tu3 fen1 ， can4 can4 ju2 you3 fang1 。
- qing1 shang3 bei4 si4 shi2 ， hua1 chen2 fu4 qing1 yang2 。
- tai4 ping2 ben3 wu2 xiang4 ， si4 sui4 huo4 xiao3 kang1 。
- yu2 yan1 he2 peng2 zan1 ， yi2 xiao4 chuan2 qing1 shang1 。

## 注释

## 译文

## 赏析
