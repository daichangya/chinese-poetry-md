---
id: wei-zong-wu-he-nan-tang-yong-mei
title: 和南塘咏梅
titlePinyin: he2 nan2 tang2 yong3 mei2
titleSlug: he-nan-tang-yong-mei
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剥极大冶如死灰，潜阳初动生意回。
- 冲融一脉贯万汇，物有清气拂斗魁。
- 嘉植几世培其栽，孤芳欲折犹裴回。
- 此花消得酒百杯，料君耻与红紫偎。
- 祇应两屐磨苍苔，豪饮岂惜玉山颓。
- 醉中两手敲复推，句成不假击钵催。
- 青皇襟量何恢恢，任教残腊偷春来。
- 暗香明艳无纤埃，俯视众植为陪台。
- 纷纷盆盎见古罍，千花锦绣徒成堆。
- 天然不假冰玉裁，岁岁为渠青眼开。

## 拼音
- bao1 ji2 da4 ye3 ru2 si3 hui1 ， qian2 yang2 chu1 dong4 sheng1 yi4 hui2 。
- chong1 rong2 yi2 mai4 guan4 wan4 hui4 ， wu4 you3 qing1 qi4 fu2 dou4 kui2 。
- jia1 zhi2 ji3 shi4 pei2 qi2 zai1 ， gu1 fang1 yu4 zhe2 you2 pei2 hui2 。
- ci3 hua1 xiao1 de2 jiu3 bai3 bei1 ， liao4 jun1 chi3 yu3 hong2 zi3 wei1 。
- qi2 ying4 liang3 ji1 mo2 cang1 tai2 ， hao2 yin3 qi3 xi1 yu4 shan1 tui2 。
- zui4 zhong1 liang3 shou3 qiao1 fu4 tui1 ， ju4 cheng2 bu4 jia3 ji1 bo1 cui1 。
- qing1 huang2 jin1 liang2 he2 hui1 hui1 ， ren4 jiao4 can2 la4 tou1 chun1 lai2 。
- an4 xiang1 ming2 yan4 wu2 xian1 ai1 ， fu3 shi4 zhong4 zhi2 wei4 pei2 tai2 。
- fen1 fen1 pen2 ang4 jian4 gu3 lei2 ， qian1 hua1 jin3 xiu4 tu2 cheng2 dui1 。
- tian1 ran2 bu4 jia3 bing1 yu4 cai2 ， sui4 sui4 wei4 qu2 qing1 yan3 kai1 。

## 注释

## 译文

## 赏析
