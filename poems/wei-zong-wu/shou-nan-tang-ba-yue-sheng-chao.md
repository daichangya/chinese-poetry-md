---
id: wei-zong-wu-shou-nan-tang-ba-yue-sheng-chao
title: 寿南塘八月生朝
titlePinyin: shou4 nan2 tang2 ba1 yue4 sheng1 chao2
titleSlug: shou-nan-tang-ba-yue-sheng-chao
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一年最好八月月，此月迥与寻常别。
- 君于厥月乃诞弥，天一之精所凝结。
- 涵精毓秀宜不凡，神如秋水肤如雪。
- 蜚英腾茂载宦途，所至光明而炜晔。
- 一帘莹彻照今古，妙凝夜气冰霜洁。
- 芬芳满腹贮天香，吐出篇章更奇绝。
- 所存者厚养者深，晚岁丰姿尤发越。
- 不知何物敢相干，屡月光华似消歇。
- 直疑苍狗互掩蔽，恨无长躯可手抉。
- 又类妖蟇初啗餠，恨无利剑可歼厥。
- 一朝天为扫妖邪，银轮烂烂仍高揭。
- 久嗟湮晦忽清明，俨若身居广寒阙。
- 相将诞节纪祥弧，连夕金波倍澄澈。
- 谁云弦望有盈亏，须知本体原无缺。
- 满堂子女竞称觞，比似常年更懽悦。
- 月中自有药长生，不劳复问长生诀。
- 从今夜夜长辉光，年年月月无磨折。
- 刀圭无惜惠仝人，使我颓龄起疲苶。

## 拼音
- yi4 nian2 zui4 hao3 ba1 yue4 yue4 ， ci3 yue4 jiong3 yu3 xun2 chang2 bie2 。
- jun1 yu2 jue2 yue4 nai3 dan4 mi2 ， tian1 yi1 zhi1 jing1 suo3 ning2 jie2 。
- han2 jing1 yu4 xiu4 yi2 bu4 fan2 ， shen2 ru2 qiu1 shui3 fu1 ru2 xue3 。
- fei1 ying1 teng2 mao4 zai3 huan4 tu2 ， suo3 zhi4 guang1 ming2 er2 wei3 ye4 。
- yi4 lian2 ying2 che4 zhao4 jin1 gu3 ， miao4 ning2 ye4 qi4 bing1 shuang1 jie2 。
- fen1 fang1 man3 fu4 zhu4 tian1 xiang1 ， tu3 chu1 pian1 zhang1 geng4 qi2 jue2 。
- suo3 cun2 zhe3 hou4 yang3 zhe3 shen1 ， wan3 sui4 feng1 zi1 you2 fa1 yue4 。
- bu4 zhi1 he2 wu4 gan3 xiang1 gan1 ， lü3 yue4 guang1 hua2 si4 xiao1 xie1 。
- zhi2 yi2 cang1 gou3 hu4 yan3 bi4 ， hen4 wu2 chang2 qu1 ke3 shou3 jue2 。
- you4 lei4 yao1 ma2 chu1 dan4 bing3 ， hen4 wu2 li4 jian4 ke3 jian1 jue2 。
- yi4 chao2 tian1 wei4 sao3 yao1 xie2 ， yin2 lun2 lan4 lan4 reng2 gao1 jie1 。
- jiu3 jie1 yan1 hui4 hu1 qing1 ming2 ， yan3 ruo4 shen1 ju1 guang3 han2 que1 。
- xiang1 jiang1 dan4 jie2 ji4 xiang2 hu2 ， lian2 xi1 jin1 bo1 bei4 cheng2 che4 。
- shui2 yun2 xian2 wang4 you3 ying2 kui1 ， xu1 zhi1 ben3 ti3 yuan2 wu2 que1 。
- man3 tang2 zi3 nü3 jing4 cheng1 shang1 ， bi3 si4 chang2 nian2 geng4 huan1 yue4 。
- yue4 zhong1 zi4 you3 yao4 chang2 sheng1 ， bu4 lao2 fu4 wen4 chang2 sheng1 jue2 。
- cong2 jin1 ye4 ye4 chang2 hui1 guang1 ， nian2 nian2 yue4 yue4 wu2 mo2 zhe2 。
- dao1 gui1 wu2 xi1 hui4 tong2 ren2 ， shi3 wo3 tui2 ling2 qi3 pi2 nie2 。

## 注释

## 译文

## 赏析
