---
id: wei-zong-wu-yong-yun-zai-zuo
title: 用韵再作
titlePinyin: yong4 yun4 zai4 zuo4
titleSlug: yong-yun-zai-zuo
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气运行于虚空，有形孰不归陶镕。
- 燠寒燥湿互为用，功被草木并昆虫。
- 胡然阳亢乃作沴，丰隆屏翳俱潜踪。
- 炎炎赫赫势太甚，烹煎万有何殊铜。
- 田畴龟坼河港断，水车不运骨挂龙。
- 俄惊片云变反掌，宇宙未剖犹鸿蒙。
- 初如线溜气才应，继若瓴建声何洪。
- 岂徒神力能致此，意者高厚悲人穷。
- 丰凶由数亦匪数，厥有造化行其中。
- 年来五谷亦狼戾，曾孙之庾高于墉。
- 祇今户户叹赤立，富者恨不为耕农。
- 要知千人万人心，心心默与天相通。
- 熙熙田畯争荐喜，烹葵剥枣追豳风。
- 更看十月场圃筑，黄鸡白酒村村同。
- 但祈田祖去螟螣，愿如荆叟歌元丰。

## 拼音
- yi2 qi4 yun4 xing2 yu2 xu1 kong1 ， you3 xing2 shu2 bu4 gui1 tao2 rong2 。
- yu4 han2 zao4 shi1 hu4 wei4 yong4 ， gong1 bei4 cao3 mu4 bing4 kun1 chong2 。
- hu2 ran2 yang2 kang4 nai3 zuo4 li4 ， feng1 long2 ping2 yi4 ju4 qian2 zong1 。
- yan2 yan2 he4 he4 shi4 tai4 shen4 ， peng1 jian1 wan4 you3 he2 shu1 tong2 。
- tian2 chou2 gui1 che4 he2 gang3 duan4 ， shui3 che1 bu2 yun4 gu3 gua4 long2 。
- e2 jing1 pian4 yun2 bian4 fan3 zhang3 ， yu3 zhou4 wei4 pou1 you2 hong2 meng2 。
- chu1 ru2 xian4 liu1 qi4 cai2 ying4 ， ji4 ruo4 ling2 jian4 sheng1 he2 hong2 。
- qi3 tu2 shen2 li4 neng2 zhi4 ci3 ， yi4 zhe3 gao1 hou4 bei1 ren2 qiong2 。
- feng1 xiong1 you2 shu4 yi4 fei3 shu4 ， jue2 you3 zao4 hua4 xing2 qi2 zhong1 。
- nian2 lai2 wu3 gu3 yi4 lang2 li4 ， zeng1 sun1 zhi1 yu3 gao1 yu2 yong1 。
- qi2 jin1 hu4 hu4 tan4 chi4 li4 ， fu4 zhe3 hen4 bu2 wei4 geng1 nong2 。
- yao4 zhi1 qian1 ren2 wan4 ren2 xin1 ， xin1 xin1 mo4 yu3 tian1 xiang1 tong1 。
- xi1 xi1 tian2 jun4 zheng1 jian4 xi3 ， peng1 kui2 bao1 zao3 zhui1 bin1 feng1 。
- geng4 kan4 shi2 yue4 chang3 pu3 zhu4 ， huang2 ji1 bai2 jiu3 cun1 cun1 tong2 。
- dan4 qi2 tian2 zu3 qu4 ming2 teng2 ， yuan4 ru2 jing1 sou3 ge1 yuan2 feng1 。

## 注释

## 译文

## 赏析
