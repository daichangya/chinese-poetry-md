---
id: wei-zong-wu-zhi-zha-bai-wan-ze-bu-ru-tang-cun
title: 至霅白莞泽步入唐村
titlePinyin: zhi4 zha4 bai2 wan3 ze2 bu4 ru4 tang2 cun1
titleSlug: zhi-zha-bai-wan-ze-bu-ru-tang-cun
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舍舟而从陆，逦迤步巑岏。
- 绿畦平野宽，青嶂四面还。
- 春容千万状，平挹跬步间。
- 行行二十里，窈窕入我山。
- 故山迎故人，禽鸟俱懽颜。
- 清泉响琚珮，列峰拥髻鬟。
- 回视尘嚣廛，相去隔几关。
- 幽谷多白云，可与相对闲。
- 不妨自吟哦，但恐好句悭。
- 更须穷胜事，尚喜两脚顽。
- 皇皇欲何之，并游当忘还。

## 拼音
- she4 zhou1 er2 cong2 lu4 ， li3 yi3 bu4 cuan2 wan2 。
- lü4 qi2 ping2 ye3 kuan1 ， qing1 zhang4 si4 mian4 hai2 。
- chun1 rong2 qian1 wan4 zhuang4 ， ping2 yi4 kui3 bu4 jian1 。
- xing2 xing2 er4 shi2 li3 ， yao3 tiao3 ru4 wo3 shan1 。
- gu4 shan1 ying2 gu4 ren2 ， qin2 niao3 ju4 huan1 yan2 。
- qing1 quan2 xiang3 ju1 pei4 ， lie4 feng1 yong1 ji4 huan2 。
- hui2 shi4 chen2 ao2 chan2 ， xiang1 qu4 ge2 ji3 guan1 。
- you1 gu3 duo1 bai2 yun2 ， ke3 yu3 xiang1 dui4 xian2 。
- bu4 fang2 zi4 yin2 e2 ， dan4 kong3 hao3 ju4 qian1 。
- geng4 xu1 qiong2 sheng4 shi4 ， shang4 xi3 liang3 jiao3 wan2 。
- huang2 huang2 yu4 he2 zhi1 ， bing4 you2 dang1 wang4 hai2 。

## 注释

## 译文

## 赏析
