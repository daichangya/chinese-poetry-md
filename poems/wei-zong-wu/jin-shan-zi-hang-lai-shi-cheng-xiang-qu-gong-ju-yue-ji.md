---
id: wei-zong-wu-jin-shan-zi-hang-lai-shi-cheng-xiang-qu-gong-ju-yue-ji
title: 锦山自杭来诗呈乡曲共举月集
titlePinyin: jin3 shan1 zi4 hang2 lai2 shi1 cheng2 xiang1 qu3 gong4 ju3 yue4 ji2
titleSlug: jin-shan-zi-hang-lai-shi-cheng-xiang-qu-gong-ju-yue-ji
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁月易以迈，羲娥不停旋。
- 忆昔聚嬉戏，缟发今盈颠。
- 日往而月来，壮逝老至焉。
- 交情贵浃洽，良辰忍弃捐。
- 簪舄要时集，尊俎宜相先。
- 闻风益所无，议论攻其偏。
- 急难援心勇，友助劳斯宣。
- 里闾皆吾与，疾苦毋吝言。
- 惠利苟可及，念勿遗颠连。
- 杜门惟独善，此见恐未然。
- 良朋去七载，归锦荣山川。
- 盟鸥思海上，访鹤来云边。
- 胸中五千卷，笔下琳琅篇。
- 尤当会以文，雅好庶不愆。
- 真率月有集，旧典犹可沿。
- 洛社多尚齿，尚齿则未便。
- 何如倣修禊，少长无拘挛。
- 光风猎猎长，万象皆暄妍。
- 四时有佳致，陵谷纵变迁。
- 山巅或水际，竹下并花前。
- 高吟吐风月，逸气嘘云烟。
- 烦襟可洗除，芳景宜留连。
- 毋徒嗟百罹，一笑觞互传。

## 拼音
- sui4 yue4 yi4 yi3 mai4 ， xi1 e2 bu4 ting2 xuan2 。
- yi4 xi1 ju4 xi1 xi4 ， gao3 fa1 jin1 ying2 dian1 。
- ri4 wang3 er2 yue4 lai2 ， zhuang4 shi4 lao3 zhi4 yan1 。
- jiao1 qing2 gui4 jia1 qia4 ， liang2 chen2 ren3 qi4 juan1 。
- zan1 xi4 yao4 shi2 ji2 ， zun1 zu3 yi2 xiang1 xian1 。
- wen2 feng1 yi4 suo3 wu2 ， yi4 lun4 gong1 qi2 pian1 。
- ji2 nan2 yuan2 xin1 yong3 ， you3 zhu4 lao2 si1 xuan1 。
- li3 lü2 jie1 wu2 yu3 ， ji2 ku3 wu2 lin4 yan2 。
- hui4 li4 gou3 ke3 ji2 ， nian4 wu4 yi2 dian1 lian2 。
- du4 men2 wei2 du2 shan4 ， ci3 jian4 kong3 wei4 ran2 。
- liang2 peng2 qu4 qi1 zai3 ， gui1 jin3 rong2 shan1 chuan1 。
- meng2 ou1 si1 hai3 shang4 ， fang3 he4 lai2 yun2 bian1 。
- xiong1 zhong1 wu3 qian1 juan4 ， bi3 xia4 lin2 lang2 pian1 。
- you2 dang1 hui4 yi3 wen2 ， ya3 hao3 shu4 bu4 qian1 。
- zhen1 lü4 yue4 you3 ji2 ， jiu4 dian3 you2 ke3 yan2 。
- luo4 she4 duo1 shang4 chi3 ， shang4 chi3 ze2 wei4 bian4 。
- he2 ru2 fang3 xiu1 xi4 ， shao3 chang2 wu2 ju1 luan2 。
- guang1 feng1 lie4 lie4 chang2 ， wan4 xiang4 jie1 xuan1 yan2 。
- si4 shi2 you3 jia1 zhi4 ， ling2 gu3 zong4 bian4 qian1 。
- shan1 dian1 huo4 shui3 ji4 ， zhu2 xia4 bing4 hua1 qian2 。
- gao1 yin2 tu3 feng1 yue4 ， yi4 qi4 xu1 yun2 yan1 。
- fan2 jin1 ke3 xi3 chu2 ， fang1 jing3 yi2 liu2 lian2 。
- wu2 tu2 jie1 bai3 li2 ， yi2 xiao4 shang1 hu4 chuan2 。

## 注释

## 译文

## 赏析
