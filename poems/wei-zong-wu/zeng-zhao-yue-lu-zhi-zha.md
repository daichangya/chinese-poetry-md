---
id: wei-zong-wu-zeng-zhao-yue-lu-zhi-zha
title: 赠赵月麓之霅
titlePinyin: zeng4 zhao4 yue4 lu4 zhi1 zha4
titleSlug: zeng-zhao-yue-lu-zhi-zha
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乍合成乍离，岁月何飘忽。
- 重来吾愈老，喜复遂良觌。
- 月麓号新改，簪裳亦殊昔。
- 议论羲皇前，咳唾烟霞出。
- 囊中诗一编，语到不可及。
- 清圆粲珠玑，雅正谐吕律。
- 新吟多感慨，能使鬼神泣。
- 洗耳听谈玄，有言皆造极。
- 豁然启其蒙，不觉膝欲屈。
- 一碧涵千峰，吴兴山水窟。
- 来办结构资，丹砂铸僊骨。
- 鲁公千载祠，已仆谁复植。
- 新宇傥落成，端庄厉忠直。
- 滔滔奸佞夫，见使心怵惕。
- 虽为老氏徒，未废儒者术。
- 我有招隠庐，亦足以栖白。
- 安能挽之留，共勘先天易。

## 拼音
- zha4 he2 cheng2 zha4 li2 ， sui4 yue4 he2 piao1 hu1 。
- chong2 lai2 wu2 yu4 lao3 ， xi3 fu4 sui4 liang2 di2 。
- yue4 lu4 hao4 xin1 gai3 ， zan1 shang0 yi4 shu1 xi1 。
- yi4 lun4 xi1 huang2 qian2 ， hai1 tuo4 yan1 xia2 chu1 。
- nang2 zhong1 shi1 yi4 bian1 ， yu3 dao4 bu4 ke3 ji2 。
- qing1 yuan2 can4 zhu1 ji1 ， ya3 zheng4 xie2 lü3 lü4 。
- xin1 yin2 duo1 gan3 kai3 ， neng2 shi3 gui3 shen2 qi4 。
- xi3 er3 ting1 tan2 xuan2 ， you3 yan2 jie1 zao4 ji2 。
- huo1 ran2 qi3 qi2 meng2 ， bu4 jue2 xi1 yu4 qu1 。
- yi2 bi4 han2 qian1 feng1 ， wu2 xing1 shan1 shui3 ku1 。
- lai2 ban4 jie2 gou4 zi1 ， dan1 sha1 zhu4 xian1 gu3 。
- lu3 gong1 qian1 zai3 ci2 ， yi3 pu2 shui2 fu4 zhi2 。
- xin1 yu3 tang3 luo4 cheng2 ， duan1 zhuang1 li4 zhong1 zhi2 。
- tao1 tao1 jian1 ning4 fu1 ， jian4 shi3 xin1 chu4 ti4 。
- sui1 wei4 lao3 shi4 tu2 ， wei4 fei4 ru2 zhe3 shu4 。
- wo3 you3 zhao1 yin3 lu2 ， yi4 zu2 yi3 qi1 bai2 。
- an1 neng2 wan3 zhi1 liu2 ， gong4 kan1 xian1 tian1 yi4 。

## 注释

## 译文

## 赏析
