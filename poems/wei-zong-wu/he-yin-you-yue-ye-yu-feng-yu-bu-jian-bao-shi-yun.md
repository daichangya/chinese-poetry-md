---
id: wei-zong-wu-he-yin-you-yue-ye-yu-feng-yu-bu-jian-bao-shi-yun
title: 和吟友月夜遇风雨不见薄蚀韵
titlePinyin: he2 yin2 you3 yue4 ye4 yu4 feng1 yu3 bu2 jian4 bao2 shi2 yun4
titleSlug: he-yin-you-yue-ye-yu-feng-yu-bu-jian-bao-shi-yun
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麟经纪载浩岁月，天家妖祥互分别。
- 所书薄蚀三十六，独于黑夜泯无说。
- 岂以为阳义所崇，可略者阴辞遂辍。
- 曩年月蚀无风雨，风雨胡为为月设。
- 三百六旬惟此宵，羞使望舒颜面缺。
- 第怪飞廉逞怒号，摆撼广寒枝欲折。
- 海涛助势卷地来，万户千门一时撤。
- 天目臲卼秦望摇，奚问区区小丘垤。
- 明朝揭日出虞渊，疑是天工手亲挈。
- 群阴散駮世清夷，蛟螭那复为妖孽。
- 我欲作诗颂阳明，文思久枯笔屡掣。
- 但愿合璧常光明，年谷顺成风雨节。
- 中秋把酒对嫦娥，处处团圆天下悦。

## 拼音
- lin2 jing1 ji4 zai3 hao4 sui4 yue4 ， tian1 jia1 yao1 xiang2 hu4 fen1 bie2 。
- suo3 shu1 bao2 shi2 san1 shi2 liu4 ， du2 yu2 hei1 ye4 min3 wu2 shuo1 。
- qi3 yi3 wei2 yang2 yi4 suo3 chong2 ， ke3 lüe4 zhe3 yin1 ci2 sui4 chuo4 。
- nang3 nian2 yue4 shi2 wu2 feng1 yu3 ， feng1 yu3 hu2 wei4 wei4 yue4 she4 。
- san1 bai3 liu4 xun2 wei2 ci3 xiao1 ， xiu1 shi3 wang4 shu1 yan2 mian4 que1 。
- di4 guai4 fei1 lian2 cheng3 nu4 hao2 ， bai3 han4 guang3 han2 zhi1 yu4 zhe2 。
- hai3 tao1 zhu4 shi4 juan4 di4 lai2 ， wan4 hu4 qian1 men2 yi4 shi2 che4 。
- tian1 mu4 nie4 wu4 qin2 wang4 yao2 ， xi1 wen4 qu1 qu1 xiao3 qiu1 die2 。
- ming2 chao2 jie1 ri4 chu1 yu2 yuan1 ， yi2 shi4 tian1 gong1 shou3 qin1 qie4 。
- qun2 yin1 san4 bo2 shi4 qing1 yi2 ， jiao1 chi1 na4 fu4 wei4 yao1 nie4 。
- wo3 yu4 zuo4 shi1 song4 yang2 ming2 ， wen2 si1 jiu3 ku1 bi3 lü3 che4 。
- dan4 yuan4 he2 bi4 chang2 guang1 ming2 ， nian2 gu3 shun4 cheng2 feng1 yu3 jie2 。
- zhong1 qiu1 ba3 jiu3 dui4 chang2 e2 ， chu4 chu4 tuan2 yuan2 tian1 xia4 yue4 。

## 注释

## 译文

## 赏析
