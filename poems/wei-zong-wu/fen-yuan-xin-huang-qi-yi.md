---
id: wei-zong-wu-fen-yuan-xin-huang-qi-yi
title: 坟院新篁  其一
titlePinyin: fen2 yuan4 xin1 huang2     qi2 yi1
titleSlug: fen-yuan-xin-huang-qi-yi
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 琅玕挺秀径尺盈，森森直上摩苍冥。
- 封培保护犹重器，岁余二十林方成。
- 绳绳孙子更杰出，远过鼻祖尤轮囷。
- 蔚然翠羽渐成葆，稚者碧玉初抽簪。
- 泥涂甫见露头角，意气已欲生风云。
- 繁枝会致凤栖止，修干能作龙飞腾。
- 我来其下避新暑，洒若涧壑涵层冰。
- 清高直亮异凡种，愿言世与山长青。
- 绿漪岂但为目玩，于焉观德知修身。
- 吾宗叡圣所宜法，如圭如璧扬休声。

## 拼音
- lang2 gan1 ting3 xiu4 jing4 chi3 ying2 ， sen1 sen1 zhi2 shang4 mo2 cang1 ming2 。
- feng1 pei2 bao3 hu4 you2 zhong4 qi4 ， sui4 yu2 er4 shi2 lin2 fang1 cheng2 。
- sheng2 sheng2 sun1 zi0 geng4 jie2 chu1 ， yuan3 guo4 bi2 zu3 you2 lun2 qun1 。
- wei4 ran2 cui4 yu3 jian4 cheng2 bao3 ， zhi4 zhe3 bi4 yu4 chu1 chou1 zan1 。
- ni2 tu2 fu3 jian4 lu4 tou2 jiao3 ， yi4 qi4 yi3 yu4 sheng1 feng1 yun2 。
- fan2 zhi1 hui4 zhi4 feng4 qi1 zhi3 ， xiu1 gan1 neng2 zuo4 long2 fei1 teng2 。
- wo3 lai2 qi2 xia4 bi4 xin1 shu3 ， sa3 ruo4 jian4 he4 han2 ceng2 bing1 。
- qing1 gao1 zhi2 liang4 yi4 fan2 zhong3 ， yuan4 yan2 shi4 yu3 shan1 chang2 qing1 。
- lü4 yi1 qi3 dan4 wei4 mu4 wan2 ， yu2 yan1 guan1 de2 zhi1 xiu1 shen1 。
- wu2 zong1 rui4 sheng4 suo3 yi2 fa3 ， ru2 gui1 ru2 bi4 yang2 xiu1 sheng1 。

## 注释

## 译文

## 赏析
