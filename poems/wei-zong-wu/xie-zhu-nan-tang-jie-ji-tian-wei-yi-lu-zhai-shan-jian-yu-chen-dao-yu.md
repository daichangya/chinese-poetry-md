---
id: wei-zong-wu-xie-zhu-nan-tang-jie-ji-tian-wei-yi-lu-zhai-shan-jian-yu-chen-dao-yu
title: 谢朱南塘借己田为易陆宅山建玉宸道宇
titlePinyin: xie4 zhu1 nan2 tang2 jie4 ji3 tian2 wei4 yi4 lu4 zhai2 shan1 jian4 yu4 chen2 dao4 yu3
titleSlug: xie-zhu-nan-tang-jie-ji-tian-wei-yi-lu-zhai-shan-jian-yu-chen-dao-yu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好山未易得，况此不多山。
- 靡迤八九丘，远眎犹弹丸。
- 几载谋一区，经营何其艰。
- 尺求而寸予，往往人所悭。
- 丙舍西复西，一岑颇巑岏。
- 其坡委蛇垂，宛若萦带鞶。
- 又类立大纛，转帜风飞翻。
- 其中似掌平，可为宫与坛。
- 荷君割膏腴，易置为我懽。
- 斯举昔罕闻，岂但今所难。
- 得以奉帝尊，峻阁而危栏。
- 顾惟匪陶顿，奚以役倕般。
- 盖由心愿欲，宁恤家殚残。
- 于兹延真侣，亦足化世顽。
- 报乏千镒金，感著方寸丹。
- 每嗟隶黔首，孰若侪黄冠。
- 惟弗叛宣尼，何妨师老聃。
- 斯宇傥落成，屈致居其间。
- 玄玄五千言，言言推其端。
- 看生白室光，相对清昼闲。
- 学道能造极，何必三神峦。

## 拼音
- hao3 shan1 wei4 yi4 de2 ， kuang4 ci3 bu4 duo1 shan1 。
- mi2 yi3 ba1 jiu3 qiu1 ， yuan3 shi4 you2 dan4 wan2 。
- ji3 zai3 mou2 yi4 qu1 ， jing1 ying2 he2 qi2 jian1 。
- chi3 qiu2 er2 cun4 yu3 ， wang3 wang3 ren2 suo3 qian1 。
- bing3 she4 xi1 fu4 xi1 ， yi4 cen2 po1 cuan2 wan2 。
- qi2 po1 wei3 she2 chui2 ， wan3 ruo4 ying2 dai4 pan2 。
- you4 lei4 li4 da4 dao4 ， zhuan3 zhi4 feng1 fei1 fan1 。
- qi2 zhong1 si4 zhang3 ping2 ， ke3 wei4 gong1 yu3 tan2 。
- he2 jun1 ge1 gao1 yu2 ， yi4 zhi4 wei4 wo3 huan1 。
- si1 ju3 xi1 han3 wen2 ， qi3 dan4 jin1 suo3 nan2 。
- de2 yi3 feng4 di4 zun1 ， jun4 ge2 er2 wei1 lan2 。
- gu4 wei2 fei3 tao2 dun4 ， xi1 yi3 yi4 chui2 ban1 。
- gai4 you2 xin1 yuan4 yu4 ， ning2 xu4 jia1 dan1 can2 。
- yu2 zi1 yan2 zhen1 lü3 ， yi4 zu2 hua4 shi4 wan2 。
- bao4 fa2 qian1 yi4 jin1 ， gan3 zhu4 fang1 cun4 dan1 。
- mei3 jie1 li4 qian2 shou3 ， shu2 ruo4 chai2 huang2 guan1 。
- wei2 fu2 pan4 xuan1 ni2 ， he2 fang2 shi1 lao3 dan1 。
- si1 yu3 tang3 luo4 cheng2 ， qu1 zhi4 ju1 qi2 jian1 。
- xuan2 xuan2 wu3 qian1 yan2 ， yan2 yan2 tui1 qi2 duan1 。
- kan4 sheng1 bai2 shi4 guang1 ， xiang1 dui4 qing1 zhou4 xian2 。
- xue2 dao4 neng2 zao4 ji2 ， he2 bi4 san1 shen2 luan2 。

## 注释

## 译文

## 赏析
