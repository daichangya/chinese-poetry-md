---
id: wei-zong-wu-sui-dong-zhi-tang-cun-fen-shan-sao-song
title: 岁冬至唐村坟山扫松
titlePinyin: sui4 dong1 zhi4 tang2 cun1 fen2 shan1 sao3 song1
titleSlug: sui-dong-zhi-tang-cun-fen-shan-sao-song
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔入此山，首夏接春季。
- 谷鸟正嚘嘤，芬芳尤妩媚。
- 青青交道杉，森鬰互参倚。
- 谁乎一叱咤，斩艾如草薙。
- 遂令墟墓间，常抱斧斤耻。
- 仅存盘涧松，绰有虬龙势。
- 矫矫千岁姿，昂霄犹舞翠。
- 我来省松槚，适当谷之昧。
- 石齿咽残流，鸣族息群喙。
- 木石缩羽鳞，风霜翦菑翳。
- 豁然眼界清，如至人境外。
- 意行步崎岖，白云生屐履。
- 林光渍欲流，冉冉湿衣袂。
- 僧来入画图，人行绝毡毳。
- 风尘不可到，心迹两无秽。
- 追寻得良俦，清吟可相配。
- 不效互唱酬，日与青山对。
- 兹游拟畅情，俄值风雨晦。
- 渐喜迫新阳，天地宁久闭。
- 屋角数点明，冰花送春意。

## 拼音
- yi4 xi1 ru4 ci3 shan1 ， shou3 xia4 jie1 chun1 ji4 。
- gu3 niao3 zheng4 you1 ying1 ， fen1 fang1 you2 wu3 mei4 。
- qing1 qing1 jiao1 dao4 shan1 ， sen1 yu4 hu4 can1 yi3 。
- shui2 hu1 yi2 chi4 zha4 ， zhan3 ai4 ru2 cao3 ti4 。
- sui4 ling4 xu1 mu4 jian1 ， chang2 bao4 fu3 jin1 chi3 。
- jin3 cun2 pan2 jian4 song1 ， chuo4 you3 qiu2 long2 shi4 。
- jiao3 jiao3 qian1 sui4 zi1 ， ang2 xiao1 you2 wu3 cui4 。
- wo3 lai2 sheng3 song1 jia3 ， shi4 dang4 gu3 zhi1 mei4 。
- shi2 chi3 yan4 can2 liu2 ， ming2 zu2 xi1 qun2 hui4 。
- mu4 shi2 suo1 yu3 lin2 ， feng1 shuang1 jian3 zi1 yi4 。
- huo1 ran2 yan3 jie4 qing1 ， ru2 zhi4 ren2 jing4 wai4 。
- yi4 xing2 bu4 qi2 qu1 ， bai2 yun2 sheng1 ji1 lü3 。
- lin2 guang1 zi4 yu4 liu2 ， ran3 ran3 shi1 yi1 mei4 。
- seng1 lai2 ru4 hua4 tu2 ， ren2 xing2 jue2 zhan1 cui4 。
- feng1 chen2 bu4 ke3 dao4 ， xin1 ji4 liang3 wu2 hui4 。
- zhui1 xun2 de2 liang2 chou2 ， qing1 yin2 ke3 xiang1 pei4 。
- bu2 xiao4 hu4 chang4 chou2 ， ri4 yu3 qing1 shan1 dui4 。
- zi1 you2 ni3 chang4 qing2 ， e2 zhi2 feng1 yu3 hui4 。
- jian4 xi3 po4 xin1 yang2 ， tian1 di4 ning2 jiu3 bi4 。
- wu1 jiao3 shu4 dian3 ming2 ， bing1 hua1 song4 chun1 yi4 。

## 注释

## 译文

## 赏析
