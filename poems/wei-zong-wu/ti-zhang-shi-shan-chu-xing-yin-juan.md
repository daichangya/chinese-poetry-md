---
id: wei-zong-wu-ti-zhang-shi-shan-chu-xing-yin-juan
title: 题张石山出行吟卷
titlePinyin: ti2 zhang1 shi2 shan1 chu1 xing2 yin2 juan4
titleSlug: ti-zhang-shi-shan-chu-xing-yin-juan
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峩峩章甫冠，飘飘凌云气。
- 安肯鬰鬰居，乃试远游履。
- 风云负壮图，川原穷雅志。
- 槐竹憩幽深，草木仝臭味。
- 沧溟浩八极，呼吸入胸次。
- 物怪千万状，参错入吟思。
- 一篇复一篇，亹亹至百纸。
- 芳菲迷目睫，璀璨照窗几。
- 展玩三过读，殆类噉蔗美。
- 渐可造冲澹，岂特衒巧丽。
- 章句亦何有，尚辞尤尚理。
- 风行自成文，止于所宜止。
- 熟之而精之，循能造极致。
- 老我力已衰，不复竞吟事。
- 羡君年尚壮，进进殊未已。
- 骎骎班前修，挺挺俯时辈。
- 岂但蓟北传，可使鸡林至。

## 拼音
- e2 e2 zhang1 fu3 guan1 ， piao1 piao1 ling2 yun2 qi4 。
- an1 ken3 yu4 yu4 ju1 ， nai3 shi4 yuan3 you2 lü3 。
- feng1 yun2 fu4 zhuang4 tu2 ， chuan1 yuan2 qiong2 ya3 zhi4 。
- huai2 zhu2 qi4 you1 shen1 ， cao3 mu4 tong2 chou4 wei4 。
- cang1 ming2 hao4 ba1 ji2 ， hu1 xi1 ru4 xiong1 ci4 。
- wu4 guai4 qian1 wan4 zhuang4 ， can1 cuo4 ru4 yin2 si1 。
- yi4 pian1 fu4 yi4 pian1 ， wei3 wei3 zhi4 bai3 zhi3 。
- fang1 fei1 mi2 mu4 jie2 ， cui3 can4 zhao4 chuang1 ji3 。
- zhan3 wan2 san1 guo4 du2 ， dai4 lei4 dan4 zhe4 mei3 。
- jian4 ke3 zao4 chong1 dan4 ， qi3 te4 xuan4 qiao3 li4 。
- zhang1 ju4 yi4 he2 you3 ， shang4 ci2 you2 shang4 li3 。
- feng1 xing2 zi4 cheng2 wen2 ， zhi3 yu2 suo3 yi2 zhi3 。
- shu2 zhi1 er2 jing1 zhi1 ， xun2 neng2 zao4 ji2 zhi4 。
- lao3 wo3 li4 yi3 shuai1 ， bu2 fu4 jing4 yin2 shi4 。
- xian4 jun1 nian2 shang4 zhuang4 ， jin4 jin4 shu1 wei4 yi3 。
- qin1 qin1 ban1 qian2 xiu1 ， ting3 ting3 fu3 shi2 bei4 。
- qi3 dan4 ji4 bei3 chuan2 ， ke3 shi3 ji1 lin2 zhi4 。

## 注释

## 译文

## 赏析
