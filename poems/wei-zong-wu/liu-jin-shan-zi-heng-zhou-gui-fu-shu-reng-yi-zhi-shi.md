---
id: wei-zong-wu-liu-jin-shan-zi-heng-zhou-gui-fu-shu-reng-yi-zhi-shi
title: 刘锦山自衡州归复书仍贻之诗
titlePinyin: liu2 jin3 shan1 zi4 heng2 zhou1 gui1 fu4 shu1 reng2 yi2 zhi1 shi1
titleSlug: liu-jin-shan-zi-heng-zhou-gui-fu-shu-reng-yi-zhi-shi
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渺渺湘水波，浩浩衡山云。
- 悠悠我之思，皎皎兮美人。
- 美人不可见，陵谷日迁变。
- 风尘方纷攘，意者生死判。
- 鴈来信可通，岂若重会逢。
- 恨无健羽翮，万里飞相从。
- 腰下黄金佩，人间紫马贵。
- 还疑衮绣身，易夺丘园志。
- 鹤发几七旬，年与君为邻。
- 交至老弥笃，恨弗时相亲。
- 急流中勇退，一舸归私第。
- 俄传尺素书，读之喜不寐。
- 愿坚如兰心，共缔松菊盟。
- 毋贻林涧愧，复动轩冕情。
- 皓首金石契，何异园与绮。
- 昔日良友朋，今为老兄弟。

## 拼音
- miao3 miao3 xiang1 shui3 bo1 ， hao4 hao4 heng2 shan1 yun2 。
- you1 you1 wo3 zhi1 si1 ， jiao3 jiao3 xi1 mei3 ren2 。
- mei3 ren2 bu4 ke3 jian4 ， ling2 gu3 ri4 qian1 bian4 。
- feng1 chen2 fang1 fen1 rang3 ， yi4 zhe3 sheng1 si3 pan4 。
- yan4 lai2 xin4 ke3 tong1 ， qi3 ruo4 zhong4 hui4 feng2 。
- hen4 wu2 jian4 yu3 he2 ， wan4 li3 fei1 xiang1 cong2 。
- yao1 xia4 huang2 jin1 pei4 ， ren2 jian1 zi3 ma3 gui4 。
- hai2 yi2 gun3 xiu4 shen1 ， yi4 duo2 qiu1 yuan2 zhi4 。
- he4 fa1 ji3 qi1 xun2 ， nian2 yu3 jun1 wei4 lin2 。
- jiao1 zhi4 lao3 mi2 du3 ， hen4 fu2 shi2 xiang1 qin1 。
- ji2 liu2 zhong1 yong3 tui4 ， yi4 ge3 gui1 si1 di4 。
- e2 chuan2 chi3 su4 shu1 ， du2 zhi1 xi3 bu2 mei4 。
- yuan4 jian1 ru2 lan2 xin1 ， gong4 di4 song1 ju2 meng2 。
- wu2 yi2 lin2 jian4 kui4 ， fu4 dong4 xuan1 mian3 qing2 。
- hao4 shou3 jin1 shi2 qi4 ， he2 yi4 yuan2 yu3 qi3 。
- xi1 ri4 liang2 you3 peng2 ， jin1 wei4 lao3 xiong1 di4 。

## 注释

## 译文

## 赏析
