---
id: wei-zong-wu-he-lu-xiang-weng-yi-mei-pei-zhu
title: 和陆象翁以梅配竹
titlePinyin: he2 lu4 xiang4 weng1 yi3 mei2 pei4 zhu2
titleSlug: he-lu-xiang-weng-yi-mei-pei-zhu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骈头始生为箨龙，森然而立列群玉。
- 琮琤有韵天籁鸣，蓊鬰成阴云气簇。
- 楚楚少年来自河，猗猗君子瞻彼澳。
- 其实曾致雏鹓来，其枝可留栖凤宿。
- 月香水影犹更奇，弹压春花千万属。
- 羞为西子事涂抹，喜作道韫淡粧束。
- 不居驿路即溪桥，好傍岩腰与山腹。
- 谓宜作妃以相从，雅韵幽姿俱不俗。
- 此君何以待美人，翠帷重重富罗縠。
- 美人何以奉此君，碎玉明珠不论斛。
- 于中更有无价香，迥胜龙涎与麝馥。
- 此君挺特气不凡，美人窈窕姿尤淑。
- 执柯者友秦大夫，不烦月老绳纡足。
- 且善为醪以合欢，味过蒲萄及醽醁。
- 梅之所见乃不然，谓恐为人所指目。
- 从来洁白不可溷，每鄙仙人华萼绿。
- 彼固无慊为丈夫，予宁屈体而雌伏。
- 不如仍作岁寒交，永为贞女甘幽独。

## 拼音
- pian2 tou2 shi3 sheng1 wei4 tuo4 long2 ， sen1 ran2 er2 li4 lie4 qun2 yu4 。
- cong2 cheng1 you3 yun4 tian1 lai4 ming2 ， weng3 yu4 cheng2 yin1 yun2 qi4 cu4 。
- chu3 chu3 shao4 nian2 lai2 zi4 he2 ， yi1 yi1 jun1 zi3 zhan1 bi3 ao4 。
- qi2 shi2 ceng2 zhi4 chu2 yuan1 lai2 ， qi2 zhi1 ke3 liu2 qi1 feng4 su4 。
- yue4 xiang1 shui3 ying3 you2 geng4 qi2 ， tan2 ya1 chun1 hua1 qian1 wan4 shu3 。
- xiu1 wei4 xi1 zi3 shi4 tu2 mo3 ， xi3 zuo4 dao4 yun4 dan4 zhuang1 shu4 。
- bu4 ju1 yi4 lu4 ji2 xi1 qiao2 ， hao3 bang4 yan2 yao1 yu3 shan1 fu4 。
- wei4 yi2 zuo4 fei1 yi3 xiang1 cong2 ， ya3 yun4 you1 zi1 ju4 bu4 su2 。
- ci3 jun1 he2 yi3 dai4 mei3 ren2 ， cui4 wei2 chong2 chong2 fu4 luo2 hu2 。
- mei3 ren2 he2 yi3 feng4 ci3 jun1 ， sui4 yu4 ming2 zhu1 bu2 lun4 hu2 。
- yu2 zhong1 geng4 you3 wu2 jia4 xiang1 ， jiong3 sheng4 long2 xian2 yu3 she4 fu4 。
- ci3 jun1 ting3 te4 qi4 bu4 fan2 ， mei3 ren2 yao3 tiao3 zi1 you2 shu1 。
- zhi2 ke1 zhe3 you3 qin2 dai4 fu0 ， bu4 fan2 yue4 lao3 sheng2 yu1 zu2 。
- qie3 shan4 wei4 lao2 yi3 he2 huan1 ， wei4 guo4 pu2 tao2 ji2 ling2 lu4 。
- mei2 zhi1 suo3 jian4 nai3 bu4 ran2 ， wei4 kong3 wei4 ren2 suo3 zhi3 mu4 。
- cong2 lai2 jie2 bai2 bu4 ke3 hun4 ， mei3 bi3 xian1 ren2 hua2 e4 lü4 。
- bi3 gu4 wu2 qie4 wei4 zhang4 fu0 ， yu3 ning2 qu1 ti3 er2 ci2 fu2 。
- bu4 ru2 reng2 zuo4 sui4 han2 jiao1 ， yong3 wei4 zhen1 nü3 gan1 you1 du2 。

## 注释

## 译文

## 赏析
