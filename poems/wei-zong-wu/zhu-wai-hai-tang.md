---
id: wei-zong-wu-zhu-wai-hai-tang
title: 竹外海棠
titlePinyin: zhu2 wai4 hai3 tang2
titleSlug: zhu-wai-hai-tang
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我有三径园，今为牛马皂。
- 傍家寻丈地，昔未长荼蓼。
- 琅玕数十挺，新培岁可考。
- 幻出一庭阴，咫尺成深窈。
- 客来可款延，友至或径造。
- 于时正芳菲，所欠花缭绕。
- 隔篱旧封植，一种媚而好。
- 卷翠护春姿，娇红衒天巧。
- 折来侑清尊，嫣然为一笑。
- 绝胜歌舞群，声容托幻眇。
- 久欲构小亭，为计恨不早。
- 金屋延阿娇，祇恐人易老。
- 此花擅春妍，独恨易荣槁。
- 岂若对此君，四时森羽葆。
- 不惟祛尘俗，端可助吟啸。
- 良辰集朋簪，杯柈惭草草。
- 于焉小徜徉，即此是幽讨。

## 拼音
- wo3 you3 san1 jing4 yuan2 ， jin1 wei4 niu2 ma3 zao4 。
- bang4 jia1 xun2 zhang4 di4 ， xi1 wei4 chang2 tu2 liao3 。
- lang2 gan1 shu4 shi2 ting3 ， xin1 pei2 sui4 ke3 kao3 。
- huan4 chu1 yi4 ting2 yin1 ， zhi3 chi3 cheng2 shen1 yao3 。
- ke4 lai2 ke3 kuan3 yan2 ， you3 zhi4 huo4 jing4 zao4 。
- yu2 shi2 zheng4 fang1 fei1 ， suo3 qian4 hua1 liao2 rao4 。
- ge2 li2 jiu4 feng1 zhi2 ， yi4 zhong3 mei4 er2 hao3 。
- juan4 cui4 hu4 chun1 zi1 ， jiao1 hong2 xuan4 tian1 qiao3 。
- zhe2 lai2 you4 qing1 zun1 ， yan1 ran2 wei4 yi2 xiao4 。
- jue2 sheng4 ge1 wu3 qun2 ， sheng1 rong2 tuo1 huan4 miao3 。
- jiu3 yu4 gou4 xiao3 ting2 ， wei4 ji4 hen4 bu4 zao3 。
- jin1 wu1 yan2 a1 jiao1 ， qi2 kong3 ren2 yi4 lao3 。
- ci3 hua1 shan4 chun1 yan2 ， du2 hen4 yi4 rong2 gao3 。
- qi3 ruo4 dui4 ci3 jun1 ， si4 shi2 sen1 yu3 bao3 。
- bu4 wei2 qu1 chen2 su2 ， duan1 ke3 zhu4 yin2 xiao4 。
- liang2 chen2 ji2 peng2 zan1 ， bei1 pan2 can2 cao3 cao3 。
- yu2 yan1 xiao3 chang2 yang2 ， ji2 ci3 shi4 you1 tao3 。

## 注释

## 译文

## 赏析
