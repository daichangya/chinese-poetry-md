---
id: wei-zong-wu-xia-qiu-ji-yu-sui-yong-da-jin-chang-yan-ji-shi
title: 夏秋积雨岁用大祲长言纪实
titlePinyin: xia4 qiu1 ji1 yu3 sui4 yong4 da4 jin4 chang2 yan2 ji4 shi2
titleSlug: xia-qiu-ji-yu-sui-yong-da-jin-chang-yan-ji-shi
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四月五月淫涝积，噬啮丘垤吞原隰。
- 匪惟为沼荡为陂，万顷秧云泯无迹。
- 攒鸦联尾空飞翻，化鳌为城难障塞。
- 五湖三泖欲贯通，浪接重江势洄潏。
- 茅茨比屋何可存，谷麦千金不论直。
- 懦夫全室葬鱼腹，强者呼俦作蟊贼。
- 闭籴成风牢莫回，劝分有令徒无益。
- 间存垅亩护余苗，曾不什一于千百。
- 旱赤坚栗刈未齐，晚红𫁂䅉苞欲实。
- 饥农竞喜新谷收，一饱充肠云可必。
- 夫何八月天瓢倾，其来震荡而飘忽。
- 势如阵马奔不停，银溜浪浪欲穿石。
- 直疑群龙翻九河，小山摇撼大山兀。
- 须臾泛溢满中庭，平地如渊深计尺。
- 明朝清野变白波，浩浩汤汤弥甚昔。
- 积阴为冷不堪收，殆类鸿蒙未开辟。
- 又如历代政昏蒙，熏如宇宙成幽墨。
- 飚旋雾塞昼冥冥，常俾苍生气湮鬰。
- 簷间点滴无时干，犹幸滂沱间霂霡。
- 登场惟苦禾耳生，栖亩尚有禾头出。
- 深虞衮衮倾盆来，已坏垂成俱灭没。
- 大家盖藏悉已空，犹恐有司征敛急。
- 若使租无斗斛收，卒岁输官何自给。
- 贫家薪桂米逾珠，待哺嗸嗸并日食。
- 若使粒价更涌腾，宁不枕藉为沟瘠。
- 彼苍亦必悯时艰，忍视斯民至斯极。
- 我念民穷作此歌，歌此能令鬼神泣。
- 鬼神为我诉之天，天岂不惟民是恤。
- 似闻诰下驱六丁，翦夷水怪歼群慝。
- 怒霆笑电悉屏除，抉云推上红轮日。
- 更愿阳乌溥至仁，大放光明照幽仄。
- 鬰者斯通枉者伸，顿苏民气舒民力。
- 洪波卷空九土晞，多稼穰穰登黍稷。
- 庶令千里免阻饥，可反愁邦为乐国。

## 拼音
- si4 yue4 wu3 yue4 yin2 lao4 ji1 ， shi4 nie4 qiu1 die2 tun1 yuan2 xi2 。
- fei3 wei2 wei4 zhao3 dang4 wei4 bei1 ， wan4 qing3 yang1 yun2 min3 wu2 ji4 。
- zan3 ya1 lian2 wei3 kong1 fei1 fan1 ， hua4 ao2 wei4 cheng2 nan2 zhang4 sai1 。
- wu3 hu2 san1 mao3 yu4 guan4 tong1 ， lang4 jie1 zhong4 jiang1 shi4 hui2 yu4 。
- mao2 ci2 bi3 wu1 he2 ke3 cun2 ， gu3 mai4 qian1 jin1 bu2 lun4 zhi2 。
- nuo4 fu1 quan2 shi4 zang4 yu2 fu4 ， qiang2 zhe3 hu1 chou2 zuo4 mao2 zei2 。
- bi4 di2 cheng2 feng1 lao2 mo4 hui2 ， quan4 fen1 you3 ling4 tu2 wu2 yi4 。
- jian1 cun2 long3 mu3 hu4 yu2 miao2 ， ceng2 bu4 shen2 yi4 yu2 qian1 bai3 。
- han4 chi4 jian1 li4 yi4 wei4 qi2 ， wan3 hong2 𫁂 䅉 bao1 yu4 shi2 。
- ji1 nong2 jing4 xi3 xin1 gu3 shou1 ， yi4 bao3 chong1 chang2 yun2 ke3 bi4 。
- fu1 he2 ba1 yue4 tian1 piao2 qing1 ， qi2 lai2 zhen4 dang4 er2 piao1 hu1 。
- shi4 ru2 zhen4 ma3 ben1 bu4 ting2 ， yin2 liu1 lang4 lang4 yu4 chuan1 shi2 。
- zhi2 yi2 qun2 long2 fan1 jiu3 he2 ， xiao3 shan1 yao2 han4 da4 shan1 wu4 。
- xu1 yu2 fan4 yi4 man3 zhong1 ting2 ， ping2 di4 ru2 yuan1 shen1 ji4 chi3 。
- ming2 chao2 qing1 ye3 bian4 bai2 bo1 ， hao4 hao4 shang1 shang1 mi2 shen4 xi1 。
- ji1 yin1 wei4 leng3 bu4 kan1 shou1 ， dai4 lei4 hong2 meng2 wei4 kai1 pi4 。
- you4 ru2 li4 dai4 zheng4 hun1 meng2 ， xun1 ru2 yu3 zhou4 cheng2 you1 mo4 。
- biao1 xuan2 wu4 sai1 zhou4 ming2 ming2 ， chang2 bi3 cang1 sheng1 qi4 yan1 yu4 。
- yan2 jian1 dian3 di1 wu2 shi2 gan1 ， you2 xing4 pang1 tuo2 jian1 mu4 mai4 。
- deng1 chang3 wei2 ku3 he2 er3 sheng1 ， qi1 mu3 shang4 you3 he2 tou2 chu1 。
- shen1 yu2 gun3 gun3 qing1 pen2 lai2 ， yi3 huai4 chui2 cheng2 ju4 mie4 mei2 。
- da4 jia1 gai4 cang2 xi1 yi3 kong1 ， you2 kong3 you3 si1 zheng1 lian3 ji2 。
- ruo4 shi3 zu1 wu2 dou4 hu2 shou1 ， zu2 sui4 shu1 guan1 he2 zi4 ji3 。
- pin2 jia1 xin1 gui4 mi3 yu2 zhu1 ， dai4 bu3 ao2 ao2 bing4 ri4 shi2 。
- ruo4 shi3 li4 jia4 geng4 yong3 teng2 ， ning2 bu4 zhen3 jie4 wei4 gou1 ji2 。
- bi3 cang1 yi4 bi4 min3 shi2 jian1 ， ren3 shi4 si1 min2 zhi4 si1 ji2 。
- wo3 nian4 min2 qiong2 zuo4 ci3 ge1 ， ge1 ci3 neng2 ling4 gui3 shen2 qi4 。
- gui3 shen2 wei4 wo3 su4 zhi1 tian1 ， tian1 qi3 bu4 wei2 min2 shi4 xu4 。
- si4 wen2 gao4 xia4 qu1 liu4 ding1 ， jian3 yi2 shui3 guai4 jian1 qun2 te4 。
- nu4 ting2 xiao4 dian4 xi1 ping2 chu2 ， jue2 yun2 tui1 shang4 hong2 lun2 ri4 。
- geng4 yuan4 yang2 wu1 pu3 zhi4 ren2 ， da4 fang4 guang1 ming2 zhao4 you1 ze4 。
- yu4 zhe3 si1 tong1 wang3 zhe3 shen1 ， dun4 su1 min2 qi4 shu1 min2 li4 。
- hong2 bo1 juan4 kong1 jiu3 tu3 xi1 ， duo1 jia4 rang2 rang2 deng1 shu3 ji4 。
- shu4 ling4 qian1 li3 mian3 zu3 ji1 ， ke3 fan3 chou2 bang1 wei4 le4 guo2 。

## 注释

## 译文

## 赏析
