---
id: wei-zong-wu-da-ye-du-dian-bin-bing-qi-zi-he-pian
title: 答野渡垫宾并其子和篇
titlePinyin: da2 ye3 du4 dian4 bin1 bing4 qi2 zi3 he2 pian1
titleSlug: da-ye-du-dian-bin-bing-qi-zi-he-pian
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐人尚五言，秀句推柳塘。
- 复有善鸣者，鸡鸣传远商。
- 氏名几百载，郁若兰芷香。
- 诗来破余暑，如挹风露凉。
- 芬敷富辞藻，鲜碧逾丛篁。
- 铺张几案间，蔚为前修光。
- 读之律吕谐，击拊鸟声锵。
- 可踵翰林白，未逊太史黄。
- 东屏斯文主，书传撑满肠。
- 固宜苏门客，而有晁与张。
- 岂但如昔人，风雅能补亡。
- 胸中千万篇，浩若五谷穰。
- 况复有小坡，气习遗膏粱。
- 书林惟日涉，艺圃无时荒。
- 内有芳润融，外蔑声色戕。
- 篇章虽后至，岩菊擅晚芳。
- 又类秋芙蕖，水镜临夕阳。
- 顾惟糠粃扬，凛负荆棘芒。
- 叹予以诗隠，货药犹韩康。
- 何时天朗清，共泛兰亭觞。

## 拼音
- tang2 ren2 shang4 wu3 yan2 ， xiu4 ju4 tui1 liu3 tang2 。
- fu4 you3 shan4 ming2 zhe3 ， ji1 ming2 chuan2 yuan3 shang1 。
- shi4 ming2 ji3 bai3 zai3 ， yu4 ruo4 lan2 zhi3 xiang1 。
- shi1 lai2 po4 yu2 shu3 ， ru2 yi4 feng1 lu4 liang2 。
- fen1 fu1 fu4 ci2 zao3 ， xian1 bi4 yu2 cong2 huang2 。
- pu1 zhang1 ji1 an4 jian1 ， wei4 wei4 qian2 xiu1 guang1 。
- du2 zhi1 lü4 lü3 xie2 ， ji1 fu3 niao3 sheng1 qiang1 。
- ke3 zhong3 han4 lin2 bai2 ， wei4 xun4 tai4 shi3 huang2 。
- dong1 ping2 si1 wen2 zhu3 ， shu1 chuan2 cheng1 man3 chang2 。
- gu4 yi2 su1 men2 ke4 ， er2 you3 chao2 yu3 zhang1 。
- qi3 dan4 ru2 xi1 ren2 ， feng1 ya3 neng2 bu3 wang2 。
- xiong1 zhong1 qian1 wan4 pian1 ， hao4 ruo4 wu3 gu3 rang2 。
- kuang4 fu4 you3 xiao3 po1 ， qi4 xi2 yi2 gao1 liang2 。
- shu1 lin2 wei2 ri4 she4 ， yi4 pu3 wu2 shi2 huang1 。
- nei4 you3 fang1 run4 rong2 ， wai4 mie4 sheng1 se4 qiang1 。
- pian1 zhang1 sui1 hou4 zhi4 ， yan2 ju2 shan4 wan3 fang1 。
- you4 lei4 qiu1 fu2 qu2 ， shui3 jing4 lin2 xi1 yang2 。
- gu4 wei2 kang1 bi3 yang2 ， lin3 fu4 jing1 ji2 mang2 。
- tan4 yu3 yi3 shi1 yin3 ， huo4 yao4 you2 han2 kang1 。
- he2 shi2 tian1 lang3 qing1 ， gong4 fan4 lan2 ting2 shang1 。

## 注释

## 译文

## 赏析
