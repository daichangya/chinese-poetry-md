---
id: wei-zong-wu-mu-song-ji-yi-suo-yu-wu-ji-fang-zhi-song-yang-zi-fu
title: 墓松既夷所余无几方植松秧自赋
titlePinyin: mu4 song1 ji4 yi2 suo3 yu2 wu2 ji3 fang1 zhi2 song1 yang1 zi4 fu4
titleSlug: mu-song-ji-yi-suo-yu-wu-ji-fang-zhi-song-yang-zi-fu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重来丙舍岁三易，翠𪩘插空仍兀突。
- 乔林鬰蓊歼斧斨，一二仅存于百亿。
- 参差历落更孤秀，不假依凭而挺立。
- 宛如九老瑞唐朝，又类耆英隆宋室。
- 合兹异代众君子，仙去一朝于此集。
- 千夫束手何敢向，万牛回首难容力。
- 已芟嘉植勿复论，寿此佺期不朽骨。
- 稚松匝地散新秧，头角森森纷羽翼。
- 他年雨露饱沾濡，满鼻珠玑香习习。
- 会须百尺长龙身，仍复层林森凤翼。
- 作诗聊记角弓章，子子孙孙永培植。

## 拼音
- chong2 lai2 bing3 she4 sui4 san1 yi4 ， cui4 yan3 cha1 kong1 reng2 wu4 tu1 。
- qiao2 lin2 yu4 weng3 jian1 fu3 qiang1 ， yi1 er4 jin3 cun2 yu2 bai3 yi4 。
- cen1 ci1 li4 luo4 geng4 gu1 xiu4 ， bu4 jia3 yi1 ping2 er2 ting3 li4 。
- wan3 ru2 jiu3 lao3 rui4 tang2 chao2 ， you4 lei4 qi2 ying1 long2 song4 shi4 。
- he2 zi1 yi4 dai4 zhong4 jun1 zi3 ， xian1 qu4 yi4 chao2 yu2 ci3 ji2 。
- qian1 fu1 shu4 shou3 he2 gan3 xiang4 ， wan4 niu2 hui2 shou3 nan2 rong2 li4 。
- yi3 shan1 jia1 zhi2 wu4 fu4 lun4 ， shou4 ci3 quan2 qi1 bu4 xiu3 gu3 。
- zhi4 song1 za1 di4 san4 xin1 yang1 ， tou2 jiao3 sen1 sen1 fen1 yu3 yi4 。
- ta1 nian2 yu3 lu4 bao3 zhan1 ru2 ， man3 bi2 zhu1 ji1 xiang1 xi2 xi2 。
- hui4 xu1 bai3 chi3 chang2 long2 shen1 ， reng2 fu4 ceng2 lin2 sen1 feng4 yi4 。
- zuo4 shi1 liao2 ji4 jiao3 gong1 zhang1 ， zi3 zi3 sun1 sun1 yong3 pei2 zhi2 。

## 注释

## 译文

## 赏析
