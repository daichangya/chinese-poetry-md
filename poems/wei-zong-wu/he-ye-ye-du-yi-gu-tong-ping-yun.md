---
id: wei-zong-wu-he-ye-ye-du-yi-gu-tong-ping-yun
title: 和叶野渡易古铜瓶韵
titlePinyin: he2 ye4 ye3 du4 yi4 gu3 tong2 ping2 yun4
titleSlug: he-ye-ye-du-yi-gu-tong-ping-yun
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此方而彼圆，何异冰与炭。
- 彼工而此朴，土簋眎玉瓒。
- 达人以道观，万殊等一贯。
- 我有四耳尊，自谓今之冠。
- 刻画尽精微，光泽加璀璨。
- 流传知几年，器不减周汉。
- 肯使居水湄，敬用如始盥。
- 殆类古罍洗，盆盎不可乱。
- 以好易所好，在昔有公案。
- 张砚晋卿石，坡老诗可按。
- 于以笃心盟，岂但荣目观。
- 缅思古之人，未尝不三叹。
- 君家螭文壶，相去未能半。
- 痴儿厌家鸡，咄咄求互换。
- 四美欲其并，片言为之赞。
- 慨然湖海襟，弗以锱铢算。
- 捷于响斯答，不宝己所玩。
- 折简墨未干，订金言靡叛。
- 信云义易利，殆类耕逊畔。
- 将以舂容篇，溢目珠玑粲。
- 捧持簪春花，恨无双玉腕。
- 凡物各有匹，以时而合散。
- 干将与莫邪，蛟龙可水断。
- 方其埋丰城，雌雄元未判。
- 神光射斗牛，如烈山以爨。
- 方册纪载详，晋史稽所窜。
- 一谓归张华，一谓属雷焕。
- 变化复成偶，奔逸不可绊。
- 嗟予欠义方，所谓亦云谩。
- 求得既膺铭，负惭尤汗涣。
- 命之谨所藏，珍重勿亵玩。
- 子孙其永怀，岂但目前看。

## 拼音
- ci3 fang1 er2 bi3 yuan2 ， he2 yi4 bing1 yu3 tan4 。
- bi3 gong1 er2 ci3 pu3 ， tu3 gui3 shi4 yu4 zan4 。
- da2 ren2 yi3 dao4 guan4 ， wan4 shu1 deng3 yi2 guan4 。
- wo3 you3 si4 er3 zun1 ， zi4 wei4 jin1 zhi1 guan1 。
- ke4 hua4 jin4 jing1 wei1 ， guang1 ze2 jia1 cui3 can4 。
- liu2 chuan2 zhi1 ji3 nian2 ， qi4 bu4 jian3 zhou1 han4 。
- ken3 shi3 ju1 shui3 mei2 ， jing4 yong4 ru2 shi3 guan4 。
- dai4 lei4 gu3 lei2 xi3 ， pen2 ang4 bu4 ke3 luan4 。
- yi3 hao3 yi4 suo3 hao3 ， zai4 xi1 you3 gong1 an4 。
- zhang1 yan4 jin4 qing1 shi2 ， po1 lao3 shi1 ke3 an4 。
- yu2 yi3 du3 xin1 meng2 ， qi3 dan4 rong2 mu4 guan1 。
- mian3 si1 gu3 zhi1 ren2 ， wei4 chang2 bu4 san1 tan4 。
- jun1 jia1 chi1 wen2 hu2 ， xiang1 qu4 wei4 neng2 ban4 。
- chi1 er2 yan4 jia1 ji1 ， duo1 duo1 qiu2 hu4 huan4 。
- si4 mei3 yu4 qi2 bing4 ， pian4 yan2 wei4 zhi1 zan4 。
- kai3 ran2 hu2 hai3 jin1 ， fu2 yi3 zi1 zhu1 suan4 。
- jie2 yu2 xiang3 si1 da2 ， bu4 bao3 ji3 suo3 wan2 。
- zhe2 jian3 mo4 wei4 gan1 ， ding4 jin1 yan2 mi2 pan4 。
- xin4 yun2 yi4 yi4 li4 ， dai4 lei4 geng1 xun4 pan4 。
- jiang1 yi3 chong1 rong2 pian1 ， yi4 mu4 zhu1 ji1 can4 。
- peng3 chi2 zan1 chun1 hua1 ， hen4 wu2 shuang1 yu4 wan4 。
- fan2 wu4 ge4 you3 pi3 ， yi3 shi2 er2 he2 san4 。
- gan1 jiang1 yu3 mo4 xie2 ， jiao1 long2 ke3 shui3 duan4 。
- fang1 qi2 mai2 feng1 cheng2 ， ci2 xiong2 yuan2 wei4 pan4 。
- shen2 guang1 she4 dou4 niu2 ， ru2 lie4 shan1 yi3 cuan4 。
- fang1 ce4 ji4 zai3 xiang2 ， jin4 shi3 ji1 suo3 cuan4 。
- yi2 wei4 gui1 zhang1 hua2 ， yi2 wei4 shu3 lei2 huan4 。
- bian4 hua4 fu4 cheng2 ou3 ， ben1 yi4 bu4 ke3 ban4 。
- jie1 yu3 qian4 yi4 fang1 ， suo3 wei4 yi4 yun2 man4 。
- qiu2 de2 ji4 ying1 ming2 ， fu4 can2 you2 han4 huan4 。
- ming4 zhi1 jin3 suo3 cang2 ， zhen1 zhong4 wu4 xie4 wan2 。
- zi3 sun1 qi2 yong3 huai2 ， qi3 dan4 mu4 qian2 kan4 。

## 注释

## 译文

## 赏析
