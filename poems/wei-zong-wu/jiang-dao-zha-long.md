---
id: wei-zong-wu-jiang-dao-zha-long
title: 将到霅陇
titlePinyin: jiang1 dao4 zha4 long3
titleSlug: jiang-dao-zha-long
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春峦如佳宾，应接何敢暇。
- 我来日与对，不觉迫初夏。
- 繁林涌翠雾，经综密无罅。
- 鸣鸟间啼鶑，郑音忽奏雅。
- 萋萋碧草间，晔晔赪紫亚。
- 幽栖绝俗交，燕坐陪僧话。
- 论事核古今，谈禅悟生化。
- 新茗瀹云涛，迥胜酒新醡。
- 嘉蔬煮玉版，可鄙食肉者。
- 时诵渊明诗，万虑足陶写。
- 芳春背人去，归舟行步驾。
- 好山不可载，写入无声画。

## 拼音
- chun1 luan2 ru2 jia1 bin1 ， ying4 jie1 he2 gan3 xia2 。
- wo3 lai2 ri4 yu3 dui4 ， bu4 jue2 po4 chu1 xia4 。
- fan2 lin2 yong3 cui4 wu4 ， jing1 zong1 mi4 wu2 xia4 。
- ming2 niao3 jian1 ti2 ying1 ， zheng4 yin1 hu1 zou4 ya3 。
- qi1 qi1 bi4 cao3 jian1 ， ye4 ye4 cheng1 zi3 ya4 。
- you1 qi1 jue2 su2 jiao1 ， yan4 zuo4 pei2 seng1 hua4 。
- lun4 shi4 he2 gu3 jin1 ， tan2 chan2 wu4 sheng1 hua4 。
- xin1 ming2 yue4 yun2 tao1 ， jiong3 sheng4 jiu3 xin1 zha4 。
- jia1 shu1 zhu3 yu4 ban3 ， ke3 bi3 shi2 rou4 zhe3 。
- shi2 song4 yuan1 ming2 shi1 ， wan4 lü4 zu2 tao2 xie3 。
- fang1 chun1 bei4 ren2 qu4 ， gui1 zhou1 xing2 bu4 jia4 。
- hao3 shan1 bu4 ke3 zai3 ， xie3 ru4 wu2 sheng1 hua4 。

## 注释

## 译文

## 赏析
