---
id: wei-zong-wu-he-cui-xue
title: 和催雪
titlePinyin: he2 cui1 xue3
titleSlug: he-cui-xue
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我欲问天天穹窿，岁卜其有于岁终。
- 胡然玄律欲遒尽，燠乎一岁融而冲。
- 冻肤未起玉楼粟，寒力尚怯珠槽红。
- 腊前三见瑞盈尺，九土斯农之望同。
- 沍寒虽以云布濩，合影尚欠宵通胧。
- 梁园徒聚为赋客，灞桥更误能诗翁。
- 倩谁剪下银潢水，六花人代天施工。
- 不必作威藉风伯，不必布势劳丰隆。
- 预占多稼满周亩，首验小麦连崆峒。
- 尝闻玉妃从者万，要看羽卫来仙宫。
- 未多刘子比西阆，抑陋卫人歌北风。
- 撑肠吐出冰雪句，清辉交映弥寒空。
- 列岑银铸增突兀，千林楮刻森玲珑。
- 瑶芝一望千万顷，不辨田上田中中。
- 忆昔腊霙点予须，至今皓首如飞蓬。
- 自怜老朽难用世，祇堪把耒勤农功。
- 行天须见度有马，入地庶使潜无螽。
- 年丰常愿颂秋报，岂止击壤歌三农。

## 拼音
- wo3 yu4 wen4 tian1 tian1 qiong2 long2 ， sui4 bu3 qi2 you3 yu2 sui4 zhong1 。
- hu2 ran2 xuan2 lü4 yu4 qiu2 jin4 ， yu4 hu1 yi2 sui4 rong2 er2 chong1 。
- dong4 fu1 wei4 qi3 yu4 lou2 su4 ， han2 li4 shang4 qie4 zhu1 cao2 hong2 。
- la4 qian2 san1 jian4 rui4 ying2 chi3 ， jiu3 tu3 si1 nong2 zhi1 wang4 tong2 。
- hu4 han2 sui1 yi3 yun2 bu4 hu4 ， he2 ying3 shang4 qian4 xiao1 tong1 long2 。
- liang2 yuan2 tu2 ju4 wei4 fu4 ke4 ， ba4 qiao2 geng4 wu4 neng2 shi1 weng1 。
- qian4 shui2 jian3 xia4 yin2 huang2 shui3 ， liu4 hua1 ren2 dai4 tian1 shi1 gong1 。
- bu2 bi4 zuo4 wei1 jie4 feng1 bo2 ， bu2 bi4 bu4 shi4 lao2 feng1 long2 。
- yu4 zhan4 duo1 jia4 man3 zhou1 mu3 ， shou3 yan4 xiao3 mai4 lian2 kong1 tong2 。
- chang2 wen2 yu4 fei1 cong2 zhe3 wan4 ， yao4 kan4 yu3 wei4 lai2 xian1 gong1 。
- wei4 duo1 liu2 zi3 bi3 xi1 lang2 ， yi4 lou4 wei4 ren2 ge1 bei3 feng1 。
- cheng1 chang2 tu3 chu1 bing1 xue3 ju4 ， qing1 hui1 jiao1 ying4 mi2 han2 kong1 。
- lie4 cen2 yin2 zhu4 zeng1 tu1 wu4 ， qian1 lin2 chu3 ke4 sen1 ling2 long2 。
- yao2 zhi1 yi2 wang4 qian1 wan4 qing3 ， bu2 bian4 tian2 shang4 tian2 zhong1 zhong1 。
- yi4 xi1 la4 ying1 dian3 yu3 xu1 ， zhi4 jin1 hao4 shou3 ru2 fei1 peng2 。
- zi4 lian2 lao3 xiu3 nan2 yong4 shi4 ， qi2 kan1 ba3 lei3 qin2 nong2 gong1 。
- xing2 tian1 xu1 jian4 du4 you3 ma3 ， ru4 di4 shu4 shi3 qian2 wu2 zhong1 。
- nian2 feng1 chang2 yuan4 song4 qiu1 bao4 ， qi3 zhi3 ji1 rang3 ge1 san1 nong2 。

## 注释

## 译文

## 赏析
