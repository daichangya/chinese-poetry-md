---
id: wei-zong-wu-wei-hu-zhou-zhao-cun-jing-miao-an-zhu-seng-fu
title: 为湖州赵村净妙庵主僧赋
titlePinyin: wei4 hu2 zhou1 zhao4 cun1 jing4 miao4 an1 zhu3 seng1 fu4
titleSlug: wei-hu-zhou-zhao-cun-jing-miao-an-zhu-seng-fu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自披五戒如来佛，十年面壁坐天目。
- 归来满袖唯白云，徒得声名喧世俗。
- 碧玉嶙峋烟雾堆，凿开混沌架突兀。
- 不鞭而来争献助，斩木指囷人不惜。
- 僧寮佛屋俱落成，撑空只欠涂金碧。
- 精庐不独为安身，海纳诸方禅悦食。
- 上人湛然一太虚，真觉端由真净得。
- 是心已证涅槃心，妙处岂容言语诘。
- 故于题扁发其机，要使人人个中觅。
- 学徒释侣有能然，从兹作祖而成佛。
- 大展坐具阐道场，胜地名山须卓锡。
- 法筵乃见龙象尊，天池且作鹍鹏息。
- 书来谓逮菊花期，莲社绅緌应毕集。
- 远师如肯致渊明，亦拟袖香跻丈室。

## 拼音
- zi4 pi1 wu3 jie4 ru2 lai2 fo2 ， shi2 nian2 mian4 bi4 zuo4 tian1 mu4 。
- gui1 lai2 man3 xiu4 wei2 bai2 yun2 ， tu2 de2 sheng1 ming2 xuan1 shi4 su2 。
- bi4 yu4 lin2 xun2 yan1 wu4 dui1 ， zao2 kai1 hun4 dun4 jia4 tu1 wu4 。
- bu4 bian1 er2 lai2 zheng1 xian4 zhu4 ， zhan3 mu4 zhi3 qun1 ren2 bu4 xi1 。
- seng1 liao2 fo2 wu1 ju4 luo4 cheng2 ， cheng1 kong1 zhi1 qian4 tu2 jin1 bi4 。
- jing1 lu2 bu4 du2 wei4 an1 shen1 ， hai3 na4 zhu1 fang1 chan2 yue4 shi2 。
- shang4 ren2 zhan4 ran2 yi2 tai4 xu1 ， zhen1 jue2 duan1 you2 zhen1 jing4 de2 。
- shi4 xin1 yi3 zheng4 nie4 pan2 xin1 ， miao4 chu4 qi3 rong2 yan2 yu3 jie2 。
- gu4 yu2 ti2 bian3 fa1 qi2 ji1 ， yao4 shi3 ren2 ren2 ge4 zhong1 mi4 。
- xue2 tu2 shi4 lü3 you3 neng2 ran2 ， cong2 zi1 zuo4 zu3 er2 cheng2 fo2 。
- da4 zhan3 zuo4 ju4 chan3 dao4 chang3 ， sheng4 di4 ming2 shan1 xu1 zhuo2 xi1 。
- fa3 yan2 nai3 jian4 long2 xiang4 zun1 ， tian1 chi2 qie3 zuo4 kun1 peng2 xi1 。
- shu1 lai2 wei4 dai3 ju2 hua1 qi1 ， lian2 she4 shen1 rui2 ying4 bi4 ji2 。
- yuan3 shi1 ru2 ken3 zhi4 yuan1 ming2 ， yi4 ni3 xiu4 xiang1 ji1 zhang4 shi4 。

## 注释

## 译文

## 赏析
