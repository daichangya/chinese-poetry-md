---
id: wei-zong-wu-he-jia-ze-tang-yun-zeng-gao-jiao-zhi-bei
title: 和家则堂韵赠高教之北
titlePinyin: he2 jia1 ze2 tang2 yun4 zeng4 gao1 jiao4 zhi1 bei3
titleSlug: he-jia-ze-tang-yun-zeng-gao-jiao-zhi-bei
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别时欠折苏堤柳，西方美人无恙否。
- 子卿啮雪十九年，何似生前一杯酒。
- 麒麟胡可系而羁，要使为祥在郊薮。
- 当年谁擅西湖春，公闾遗臭千载后。
- 但知金屋醉蛾眉，簸弄威权翻覆手。
- 徒劳吉士远有行，令人骄骄赋维莠。
- 君今重整燕蓟辕，老子跫然欣得偶。
- 殷勤为我问平安，司马深衣想如旧。

## 拼音
- bie2 shi2 qian4 zhe2 su1 di1 liu3 ， xi1 fang1 mei3 ren2 wu2 yang4 fou3 。
- zi3 qing1 nie4 xue3 shi2 jiu3 nian2 ， he2 si4 sheng1 qian2 yi4 bei1 jiu3 。
- qi2 lin2 hu2 ke3 xi4 er2 ji1 ， yao4 shi3 wei4 xiang2 zai4 jiao1 sou3 。
- dang1 nian2 shui2 shan4 xi1 hu2 chun1 ， gong1 lü2 yi2 chou4 qian1 zai3 hou4 。
- dan4 zhi1 jin1 wu1 zui4 e2 mei2 ， bo4 nong4 wei1 quan2 fan1 fu4 shou3 。
- tu2 lao2 ji2 shi4 yuan3 you3 xing2 ， ling4 ren2 jiao1 jiao1 fu4 wei2 you3 。
- jun1 jin1 chong2 zheng3 yan4 ji4 yuan2 ， lao3 zi3 qiong2 ran2 xin1 de2 ou3 。
- yin1 qin2 wei4 wo3 wen4 ping2 an1 ， si1 ma3 shen1 yi1 xiang3 ru2 jiu4 。

## 注释

## 译文

## 赏析
