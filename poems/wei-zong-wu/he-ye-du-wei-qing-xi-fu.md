---
id: wei-zong-wu-he-ye-du-wei-qing-xi-fu
title: 和野渡为青溪赋
titlePinyin: he2 ye3 du4 wei4 qing1 xi1 fu4
titleSlug: he-ye-du-wei-qing-xi-fu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好士不论亲与疎，绝甘分少宁求余。
- 孔程一见便倾盖，懽如故旧其非欤。
- 世多奇俊无南北，平昔可曾致佳客。
- 吾乡良友无出君，二仲之交犹欠一。
- 青溪人瑞名闻扬，剑气上射牛斗光。
- 淋漓笔下走风雨，其势浩浩声浪浪。
- 双鹄俱堪侪野鹤，宜与翺翔天地廓。
- 一为羁羽一仝巢，羁者飞来慰寥寞。
- 人生遇合天实为，远方朋来从尔思。
- 但亲益友非损友，何间新知与旧知。
- 吾侪气臭在投合，有来馆粲须延纳。
- 不妨北海常开樽，岂但休源乃施榻。
- 我家有竹门可款，植此不徒悦俗眼。
- 批风抹月待嘉宾，绝胜肉食供朝晚。
- 嵇吕交情虽似漆，千里相遇难再得。
- 何如耆俊里社仝，时得亲薰才学识。

## 拼音
- hao3 shi4 bu2 lun4 qin1 yu3 shu1 ， jue2 gan1 fen1 shao3 ning2 qiu2 yu2 。
- kong3 cheng2 yi2 jian4 bian4 qing1 gai4 ， huan1 ru2 gu4 jiu4 qi2 fei1 yu2 。
- shi4 duo1 qi2 jun4 wu2 nan2 bei3 ， ping2 xi1 ke3 ceng2 zhi4 jia1 ke4 。
- wu2 xiang1 liang2 you3 wu2 chu1 jun1 ， er4 zhong4 zhi1 jiao1 you2 qian4 yi1 。
- qing1 xi1 ren2 rui4 ming2 wen2 yang2 ， jian4 qi4 shang4 she4 niu2 dou4 guang1 。
- lin2 li2 bi3 xia4 zou3 feng1 yu3 ， qi2 shi4 hao4 hao4 sheng1 lang4 lang4 。
- shuang1 hu2 ju4 kan1 chai2 ye3 he4 ， yi2 yu3 ao2 xiang2 tian1 di4 kuo4 。
- yi2 wei4 ji1 yu3 yi4 tong2 chao2 ， ji1 zhe3 fei1 lai2 wei4 liao2 mo4 。
- ren2 sheng1 yu4 he2 tian1 shi2 wei4 ， yuan3 fang1 peng2 lai2 cong2 er3 si1 。
- dan4 qin1 yi4 you3 fei1 sun3 you3 ， he2 jian1 xin1 zhi1 yu3 jiu4 zhi1 。
- wu2 chai2 qi4 chou4 zai4 tou2 he2 ， you3 lai2 guan3 can4 xu1 yan2 na4 。
- bu4 fang2 bei3 hai3 chang2 kai1 zun1 ， qi3 dan4 xiu1 yuan2 nai3 shi1 ta4 。
- wo3 jia1 you3 zhu2 men2 ke3 kuan3 ， zhi2 ci3 bu4 tu2 yue4 su2 yan3 。
- pi1 feng1 mo3 yue4 dai4 jia1 bin1 ， jue2 sheng4 rou4 shi2 gong4 chao2 wan3 。
- ji1 lü3 jiao1 qing2 sui1 si4 qi1 ， qian1 li3 xiang1 yu4 nan4 zai4 de2 。
- he2 ru2 qi2 jun4 li3 she4 tong2 ， shi2 de2 qin1 xun1 cai2 xue2 shi2 。

## 注释

## 译文

## 赏析
