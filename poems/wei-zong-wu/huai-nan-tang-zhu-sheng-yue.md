---
id: wei-zong-wu-huai-nan-tang-zhu-sheng-yue
title: 怀南塘朱省阅
titlePinyin: huai2 nan2 tang2 zhu1 sheng3 yue4
titleSlug: huai-nan-tang-zhu-sheng-yue
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我如蛰户居，跬步不可移。
- 君有远行役，暑途方驱驰。
- 觇知所如往，谓已杭双溪。
- 人苟怀忠信，蛮貊其行之。
- 平生玉雪襟，节行所素持。
- 督运奉省檄，迨今已数期。
- 故牍出袖间，数不差毫厘。
- 皓皓其可污，皎若明鉴垂。
- 堂堂大司存，肯计铢与锱。
- 往事等尘埃，意者穷奸欺。
- 奸欺固莫逃，赏识必见奇。
- 岂惟忧责无，可以歌啸归。
- 独念行路难，蕴隆丁斯时。
- 野有暍死夫，何以当炎曦。
- 越山未易登，其上号狐狸。
- 越水不可厉，其下多蛟螭。
- 鬼魅常瞰人，往者来者稀。
- 毋为岩壑娱，返旆因迟迟。
- 粤从轸既东，一日肠九回。
- 桂秋俄已近，数日盼归期。

## 拼音
- wo3 ru2 zhe2 hu4 ju1 ， kui3 bu4 bu4 ke3 yi2 。
- jun1 you3 yuan3 xing2 yi4 ， shu3 tu2 fang1 qu1 chi2 。
- chan1 zhi1 suo3 ru2 wang3 ， wei4 yi3 hang2 shuang1 xi1 。
- ren2 gou3 huai2 zhong1 xin4 ， man2 mo4 qi2 xing2 zhi1 。
- ping2 sheng1 yu4 xue3 jin1 ， jie2 xing2 suo3 su4 chi2 。
- du1 yun4 feng4 sheng3 xi2 ， dai4 jin1 yi3 shu4 qi1 。
- gu4 du2 chu1 xiu4 jian1 ， shu4 bu2 cha4 hao2 li2 。
- hao4 hao4 qi2 ke3 wu1 ， jiao3 ruo4 ming2 jian4 chui2 。
- tang2 tang2 da4 si1 cun2 ， ken3 ji4 zhu1 yu3 zi1 。
- wang3 shi4 deng3 chen2 ai1 ， yi4 zhe3 qiong2 jian1 qi1 。
- jian1 qi1 gu4 mo4 tao2 ， shang3 shi2 bi4 jian4 qi2 。
- qi3 wei2 you1 ze2 wu2 ， ke3 yi3 ge1 xiao4 gui1 。
- du2 nian4 xing2 lu4 nan2 ， yun4 long2 ding1 si1 shi2 。
- ye3 you3 ye1 si3 fu1 ， he2 yi3 dang1 yan2 xi1 。
- yue4 shan1 wei4 yi4 deng1 ， qi2 shang4 hao4 hu2 li0 。
- yue4 shui3 bu4 ke3 li4 ， qi2 xia4 duo1 jiao1 chi1 。
- gui3 mei4 chang2 kan4 ren2 ， wang3 zhe3 lai2 zhe3 xi1 。
- wu2 wei4 yan2 he4 yu2 ， fan3 pei4 yin1 chi2 chi2 。
- yue4 cong2 zhen3 ji4 dong1 ， yi2 ri4 chang2 jiu3 hui2 。
- gui4 qiu1 e2 yi3 jin4 ， shu4 ri4 pan4 gui1 qi1 。

## 注释

## 译文

## 赏析
