---
id: wei-zong-wu-shu-lou-chun-ji-ci-ri-he-er-bei-yun
title: 塾楼春集次日和儿辈韵
titlePinyin: shu2 lou2 chun1 ji2 ci4 ri4 he2 er2 bei4 yun4
titleSlug: shu-lou-chun-ji-ci-ri-he-er-bei-yun
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊耆嘘至和，薰播弥大地。
- 有声沸候禽，有色衒名卉。
- 丽景接川原，浩万历岁几。
- 于时不得乐，夫人自暴弃。
- 卑官徒劳人，忆昔续宾戏。
- 继忝隶部曹，厕迹于朝市。
- 未几乘汉鄣，归来从绮里。
- 誓当守衡茅，不复问行李。
- 方开陶径荒，遽惊周室毁。
- 时艰慨适逢，身存良自喜。
- 筑庐傍山栖，视家如客邸。
- 虽存蓬荜居，仅为燕雀芘。
- 兹辰薄游衍，携友忘汝尔。
- 书楼舒远眺，林芳犹蜕委。
- 麦陇连蔬畦，青黄错成绮。
- 野色入杯棬，山光浮屐底。
- 阳春艳欲流，霁景浩无际。
- 献酬乐佳宾，续广頼吾子。
- 朝来补吟事，粗不忝诗礼。
- 顾余八十叟，忘我忘忘世。
- 醺余扶杖归，笑语喧童稚。
- 斯游固已适，未足穷乐意。
- 九峰苇可杭，相望在尺咫。
- 忧先天下忧，乐岂果在是。
- 忧乐存诸心，尚堪追禊事。

## 拼音
- yi1 qi2 xu1 zhi4 he2 ， xun1 bo1 mi2 da4 di4 。
- you3 sheng1 fei4 hou4 qin2 ， you3 se4 xuan4 ming2 hui4 。
- li4 jing3 jie1 chuan1 yuan2 ， hao4 wan4 li4 sui4 ji3 。
- yu2 shi2 bu4 de2 le4 ， fu1 ren2 zi4 bao4 qi4 。
- bei1 guan1 tu2 lao2 ren2 ， yi4 xi1 xu4 bin1 xi4 。
- ji4 tian3 li4 bu4 cao2 ， ce4 ji4 yu2 chao2 shi4 。
- wei4 ji3 cheng2 han4 zhang1 ， gui1 lai2 cong2 qi3 li3 。
- shi4 dang1 shou3 heng2 mao2 ， bu2 fu4 wen4 xing2 li0 。
- fang1 kai1 tao2 jing4 huang1 ， ju4 jing1 zhou1 shi4 hui3 。
- shi2 jian1 kai3 shi4 feng2 ， shen1 cun2 liang2 zi4 xi3 。
- zhu4 lu2 bang4 shan1 qi1 ， shi4 jia1 ru2 ke4 di3 。
- sui1 cun2 peng2 bi4 ju1 ， jin3 wei4 yan4 que4 pi2 。
- zi1 chen2 bao2 you2 yan3 ， xie2 you3 wang4 ru3 er3 。
- shu1 lou2 shu1 yuan3 tiao4 ， lin2 fang1 you2 tui4 wei3 。
- mai4 long3 lian2 shu1 qi2 ， qing1 huang2 cuo4 cheng2 qi3 。
- ye3 se4 ru4 bei1 quan1 ， shan1 guang1 fu2 ji1 di3 。
- yang2 chun1 yan4 yu4 liu2 ， ji4 jing3 hao4 wu2 ji4 。
- xian4 chou2 le4 jia1 bin1 ， xu4 guang3 lai4 wu2 zi3 。
- chao2 lai2 bu3 yin2 shi4 ， cu1 bu4 tian3 shi1 li3 。
- gu4 yu2 ba1 shi2 sou3 ， wang4 wo3 wang4 wang4 shi4 。
- xun1 yu2 fu2 zhang4 gui1 ， xiao4 yu3 xuan1 tong2 zhi4 。
- si1 you2 gu4 yi3 shi4 ， wei4 zu2 qiong2 le4 yi4 。
- jiu3 feng1 wei3 ke3 hang2 ， xiang1 wang4 zai4 chi3 zhi3 。
- you1 xian1 tian1 xia4 you1 ， le4 qi3 guo3 zai4 shi4 。
- you1 le4 cun2 zhu1 xin1 ， shang4 kan1 zhui1 xi4 shi4 。

## 注释

## 译文

## 赏析
