---
id: wei-zong-wu-zai-yu-xue
title: 再遇雪
titlePinyin: zai4 yu4 xue3
titleSlug: zai-yu-xue
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷冬滞空山，风雨何凄迷。
- 冯夷工剪水，有技不肯施。
- 俄于夜未分，六出纷葳蕤。
- 但见草壤间，叠叠生玉枝。
- 须臾遂弥满，匼匝生四围。
- 突兀千丈高，浩无肤寸遗。
- 寒林远映带，一色相参差。
- 天工呈大巧，幻出此段奇。
- 遂令翳荟间，琐碎玉作姿。
- 安得借化冶，烹炼如银为。
- 勿使见𪾢消，有若朝露晞。
- 巨灵与夸娥，负挟从我归。
- 以此几嵯峨，森列置八维。
- 为民除热恼，盛夏袪炎威。
- 金石可流烁，天瑞无变移。
- 良宵著明蟾，遶以波琉璃。
- 四时照吟笔，千古凝清辉。

## 拼音
- qiong2 dong1 zhi4 kong1 shan1 ， feng1 yu3 he2 qi1 mi2 。
- feng2 yi2 gong1 jian3 shui3 ， you3 ji4 bu4 ken3 shi1 。
- e2 yu2 ye4 wei4 fen1 ， liu4 chu1 fen1 wei1 rui2 。
- dan4 jian4 cao3 rang3 jian1 ， die2 die2 sheng1 yu4 zhi1 。
- xu1 yu2 sui4 mi2 man3 ， ke1 za1 sheng1 si4 wei2 。
- tu1 wu4 qian1 zhang4 gao1 ， hao4 wu2 fu1 cun4 yi2 。
- han2 lin2 yuan3 ying4 dai4 ， yi2 se4 xiang4 cen1 ci1 。
- tian1 gong1 cheng2 da4 qiao3 ， huan4 chu1 ci3 duan4 qi2 。
- sui4 ling4 yi4 hui4 jian1 ， suo3 sui4 yu4 zuo4 zi1 。
- an1 de2 jie4 hua4 ye3 ， peng1 lian4 ru2 yin2 wei4 。
- wu4 shi3 jian4 xian4 xiao1 ， you3 ruo4 chao2 lu4 xi1 。
- ju4 ling2 yu3 kua1 e2 ， fu4 xie2 cong2 wo3 gui1 。
- yi3 ci3 ji3 cuo2 e2 ， sen1 lie4 zhi4 ba1 wei2 。
- wei4 min2 chu2 re4 nao3 ， sheng4 xia4 qu1 yan2 wei1 。
- jin1 shi2 ke3 liu2 shuo4 ， tian1 rui4 wu2 bian4 yi2 。
- liang2 xiao1 zhu4 ming2 chan2 ， rao4 yi3 bo1 liu2 li2 。
- si4 shi2 zhao4 yin2 bi3 ， qian1 gu3 ning2 qing1 hui1 。

## 注释

## 译文

## 赏析
