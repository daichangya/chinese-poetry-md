---
id: wei-zong-wu-qiu-shan
title: 秋山
titlePinyin: qiu1 shan1
titleSlug: qiu-shan
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋山抱奇姿，不肯事妩媚。
- 犹夫尘外士，飘然有仙气。
- 霜风肃宇宙，林壤去菑翳。
- 皮毛剥落尽，玉骨乃挺异。
- 独存岁寒枝，虬髯倚天翠。
- 我来一事无，兀兀惟坐对。
- 挟策咏圣涯，援琴奏流水。
- 方寸如太虚，物类无点缀。
- 但欠渊明菊，得酒莫与醉。
- 頼有坡仙竹，无肉可忘味。
- 老怀藉陶写，俗好非所嗜。
- 平生爱山癖，每见如久契。
- 勿云丘垤如，泰华所眇视。
- 吾心与境融，小大无异致。
- 行行陟其巅，天地特一指。
- 忽动九辨悲，清愁飞海外。

## 拼音
- qiu1 shan1 bao4 qi2 zi1 ， bu4 ken3 shi4 wu3 mei4 。
- you2 fu1 chen2 wai4 shi4 ， piao1 ran2 you3 xian1 qi4 。
- shuang1 feng1 su4 yu3 zhou4 ， lin2 rang3 qu4 zi1 yi4 。
- pi2 mao2 bao1 luo4 jin4 ， yu4 gu3 nai3 ting3 yi4 。
- du2 cun2 sui4 han2 zhi1 ， qiu2 ran2 yi3 tian1 cui4 。
- wo3 lai2 yi2 shi4 wu2 ， wu4 wu4 wei2 zuo4 dui4 。
- xie2 ce4 yong3 sheng4 ya2 ， yuan2 qin2 zou4 liu2 shui3 。
- fang1 cun4 ru2 tai4 xu1 ， wu4 lei4 wu2 dian3 zhui4 。
- dan4 qian4 yuan1 ming2 ju2 ， de2 jiu3 mo4 yu3 zui4 。
- lai4 you3 po1 xian1 zhu2 ， wu2 rou4 ke3 wang4 wei4 。
- lao3 huai2 jie4 tao2 xie3 ， su2 hao3 fei1 suo3 shi4 。
- ping2 sheng1 ai4 shan1 pi3 ， mei3 jian4 ru2 jiu3 qi4 。
- wu4 yun2 qiu1 die2 ru2 ， tai4 hua2 suo3 miao3 shi4 。
- wu2 xin1 yu3 jing4 rong2 ， xiao3 da4 wu2 yi4 zhi4 。
- xing2 xing2 zhi4 qi2 dian1 ， tian1 di4 te4 yi4 zhi3 。
- hu1 dong4 jiu3 bian4 bei1 ， qing1 chou2 fei1 hai3 wai4 。

## 注释

## 译文

## 赏析
