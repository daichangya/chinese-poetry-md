---
id: wei-zong-wu-yu-qing-yu-deng-duo-jing-lou-kou-zhan-li-cheng
title: 与卿寓登多景楼口占立成
titlePinyin: yu3 qing1 yu4 deng1 duo1 jing3 lou2 kou3 zhan4 li4 cheng2
titleSlug: yu-qing-yu-deng-duo-jing-lou-kou-zhan-li-cheng
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世称斯楼天下奇，雨余振履此游适。
- 埋头旅舍气弗苏，一见端能洗湮鬰。
- 连冈三面作襟袖，洪流千里在履舄。
- 俯窥万井若棋布，前阅千帆似梭掷。
- 银涛涌出丹碧居，金焦两山相对立。
- 群阴解駮宿霭收，放出修眉数峰碧。
- 景名多景名不虚，似此江山何处觅。
- 凭栏一笑问波神，欲举归帆在何日。

## 拼音
- shi4 cheng1 si1 lou2 tian1 xia4 qi2 ， yu3 yu2 zhen4 lü3 ci3 you2 shi4 。
- mai2 tou2 lü3 she4 qi4 fu2 su1 ， yi2 jian4 duan1 neng2 xi3 yan1 yu4 。
- lian2 gang1 san1 mian4 zuo4 jin1 xiu4 ， hong2 liu2 qian1 li3 zai4 lü3 xi4 。
- fu3 kui1 wan4 jing3 ruo4 qi2 bu4 ， qian2 yue4 qian1 fan1 si4 suo1 zhi4 。
- yin2 tao1 yong3 chu1 dan1 bi4 ju1 ， jin1 jiao1 liang3 shan1 xiang1 dui4 li4 。
- qun2 yin1 jie3 bo2 su4 ai3 shou1 ， fang4 chu1 xiu1 mei2 shu4 feng1 bi4 。
- jing3 ming2 duo1 jing3 ming2 bu4 xu1 ， si4 ci3 jiang1 shan1 he2 chu4 mi4 。
- ping2 lan2 yi2 xiao4 wen4 bo1 shen2 ， yu4 ju3 gui1 fan1 zai4 he2 ri4 。

## 注释

## 译文

## 赏析
