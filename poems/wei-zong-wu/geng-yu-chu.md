---
id: wei-zong-wu-geng-yu-chu
title: 耕渔处
titlePinyin: geng1 yu2 chu4
titleSlug: geng-yu-chu
author: 卫宗武
authorPinyin: wei4 zong1 wu3
authorSlug: wei-zong-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清涟万顷渟为湖，湛湛一镜涵太虚。
- 其旁鳞次田莓莓，四望沃若皆膏腴。
- 蔬畦麦陇间碧树，洲苹岸蓼连平芜。
- 水村落照晚钟寺，中有一山成画图。
- 郑谷无此宽闲野，严濑无此浩渺区。
- 更于何所堪下钓，更于何所堪荷锄。
- 谁与卜筑于此居，峨然其冠孔氏徒。
- 时哉不偶堪遯世，垂缗把耒以自娱。
- 兴来风月入吟啸，错落吐出鲛盘珠。
- 人惟内省有足乐，眇视外物刍狗如。
- 膏粱于此且不愿，况为鳣鲔而施罛。
- 则知之子命名者，是特寄意耕与渔。
- 岂亦伯成子高之在野，庄周濠上之观鱼。

## 拼音
- qing1 lian2 wan4 qing3 ting2 wei4 hu2 ， zhan4 zhan4 yi2 jing4 han2 tai4 xu1 。
- qi2 pang2 lin2 ci4 tian2 mei2 mei2 ， si4 wang4 wo4 ruo4 jie1 gao1 yu2 。
- shu1 qi2 mai4 long3 jian1 bi4 shu4 ， zhou1 ping2 an4 liao3 lian2 ping2 wu2 。
- shui3 cun1 luo4 zhao4 wan3 zhong1 si4 ， zhong1 you3 yi4 shan1 cheng2 hua4 tu2 。
- zheng4 gu3 wu2 ci3 kuan1 xian2 ye3 ， yan2 lai4 wu2 ci3 hao4 miao3 qu1 。
- geng4 yu2 he2 suo3 kan1 xia4 diao4 ， geng4 yu2 he2 suo3 kan1 he2 chu2 。
- shui2 yu3 bu3 zhu4 yu2 ci3 ju1 ， e2 ran2 qi2 guan1 kong3 shi4 tu2 。
- shi2 zai1 bu4 ou3 kan1 dun4 shi4 ， chui2 min2 ba3 lei3 yi3 zi4 yu2 。
- xing1 lai2 feng1 yue4 ru4 yin2 xiao4 ， cuo4 luo4 tu3 chu1 jiao1 pan2 zhu1 。
- ren2 wei2 nei4 xing3 you3 zu2 le4 ， miao3 shi4 wai4 wu4 chu2 gou3 ru2 。
- gao1 liang2 yu2 ci3 qie3 bu2 yuan4 ， kuang4 wei4 zhan1 wei3 er2 shi1 gu1 。
- ze2 zhi1 zhi1 zi3 ming4 ming2 zhe3 ， shi4 te4 ji4 yi4 geng1 yu3 yu2 。
- qi3 yi4 bo2 cheng2 zi3 gao1 zhi1 zai4 ye3 ， zhuang1 zhou1 hao2 shang4 zhi1 guan1 yu2 。

## 注释

## 译文

## 赏析
