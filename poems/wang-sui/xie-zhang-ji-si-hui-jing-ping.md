---
id: wang-sui-xie-zhang-ji-si-hui-jing-ping
title: 谢章季思惠镜屏
titlePinyin: xie4 zhang1 ji4 si1 hui4 jing4 ping2
titleSlug: xie-zhang-ji-si-hui-jing-ping
author: 王遂
authorPinyin: wang2 sui4
authorSlug: wang-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客从东南西，遗我古镜屏。
- 圆明绝点滓，表里无遁形。
- 云是旧太守，思之我为铭。
- 吾惛不能进，何敢陈诸庭。
- 我闻生民初，五常具函灵。
- 器质欠推广，物欲加凋零。
- 眉睫近莫睹，稍远何能听。
- 君子抱明德，止善湛中扃。
- 静如昼有夜，动若渭流泾。
- 坐令方寸地，目睫何晶荧。
- 上天方于昭，皎彼垂日星。
- 五官属宰制，万化随指令。
- 留之千百载，犹足存典刑。
- 余心岂昧此，一念存芳馨。
- 在昔圣敬主，丹书刻方棂。
- 近者摩镜帖，字字炳丹青。
- 夫君往教意，大寐如得醒。
- 置之敬义堂，与世犹说铃。

## 拼音
- ke4 cong2 dong1 nan2 xi1 ， yi2 wo3 gu3 jing4 ping2 。
- yuan2 ming2 jue2 dian3 zi3 ， biao3 li3 wu2 dun4 xing2 。
- yun2 shi4 jiu4 tai4 shou3 ， si1 zhi1 wo3 wei4 ming2 。
- wu2 hun1 bu4 neng2 jin4 ， he2 gan3 chen2 zhu1 ting2 。
- wo3 wen2 sheng1 min2 chu1 ， wu3 chang2 ju4 han2 ling2 。
- qi4 zhi4 qian4 tui1 guang3 ， wu4 yu4 jia1 diao1 ling2 。
- mei2 jie2 jin4 mo4 du3 ， shao1 yuan3 he2 neng2 ting1 。
- jun1 zi3 bao4 ming2 de2 ， zhi3 shan4 zhan4 zhong1 jiong1 。
- jing4 ru2 zhou4 you3 ye4 ， dong4 ruo4 wei4 liu2 jing1 。
- zuo4 ling4 fang1 cun4 di4 ， mu4 jie2 he2 jing1 ying2 。
- shang4 tian1 fang1 yu2 zhao1 ， jiao3 bi3 chui2 ri4 xing1 。
- wu3 guan1 shu3 zai3 zhi4 ， wan4 hua4 sui2 zhi3 ling4 。
- liu2 zhi1 qian1 bai3 zai3 ， you2 zu2 cun2 dian3 xing2 。
- yu2 xin1 qi3 mei4 ci3 ， yi2 nian4 cun2 fang1 xin1 。
- zai4 xi1 sheng4 jing4 zhu3 ， dan1 shu1 ke4 fang1 ling2 。
- jin4 zhe3 mo2 jing4 tie1 ， zi4 zi4 bing3 dan1 qing1 。
- fu1 jun1 wang3 jiao4 yi4 ， da4 mei4 ru2 de2 xing3 。
- zhi4 zhi1 jing4 yi4 tang2 ， yu3 shi4 you2 shuo1 ling2 。

## 注释

## 译文

## 赏析
