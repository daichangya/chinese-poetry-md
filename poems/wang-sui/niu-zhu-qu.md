---
id: wang-sui-niu-zhu-qu
title: 牛渚曲
titlePinyin: niu2 zhu3 qu3
titleSlug: niu-zhu-qu
author: 王遂
authorPinyin: wang2 sui4
authorSlug: wang-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷江赴东海，牛渚镇中流。
- 古来济渡处，落日迷沧洲。
- 江东名胜士，清谈付悠悠。
- 氛埃更五闰，毒烈遍九州。
- 六龙起当天，爝火不敢留。
- 长绳系佛塔，铁缆济王舟。
- 执玉朝群后，职方登九丘。
- 民生三代后，不数李与刘。
- 太平二百年，内宁忘外忧。
- 一马飞渡江，王气东南浮。
- 谁为逆胡计，敢作明神羞。
- 饮水昧佛狸，投鞭效坚头。
- 萧萧杨林渡，寒日风飕飗。
- 烟雨出蒙冲，霜雪挥戈矛。
- 夜半虏帐惊，明日无胡酋。
- 笑谈折樽俎，心胆落毡裘。
- 诸夷戒谋夏，三边罢防秋。
- 时从老校问，吃吃谈不休。
- 创业道何盛，中兴德几侔。
- 禹绩渺千载，武功待人收。
- 天方厌此虏，吾忍忘其仇。
- 偷安固大患，幸胜非良筹。
- 外防固难弛，内政何当修。
- 两山点蛾眉，攒此千古愁。
- 小臣乏长策，何以裨前流。
- 请因受邑地，为赋艰难由。

## 拼音
- min2 jiang1 fu4 dong1 hai3 ， niu2 zhu3 zhen4 zhong1 liu2 。
- gu3 lai2 ji4 du4 chu4 ， luo4 ri4 mi2 cang1 zhou1 。
- jiang1 dong1 ming2 sheng4 shi4 ， qing1 tan2 fu4 you1 you1 。
- fen1 ai1 geng4 wu3 run4 ， du2 lie4 bian4 jiu3 zhou1 。
- liu4 long2 qi3 dang1 tian1 ， jue2 huo3 bu4 gan3 liu2 。
- chang2 sheng2 xi4 fo2 ta3 ， tie3 lan3 ji4 wang2 zhou1 。
- zhi2 yu4 chao2 qun2 hou4 ， zhi2 fang1 deng1 jiu3 qiu1 。
- min2 sheng1 san1 dai4 hou4 ， bu2 shu4 li3 yu3 liu2 。
- tai4 ping2 er4 bai3 nian2 ， nei4 ning2 wang4 wai4 you1 。
- yi4 ma3 fei1 du4 jiang1 ， wang2 qi4 dong1 nan2 fu2 。
- shui2 wei4 ni4 hu2 ji4 ， gan3 zuo4 ming2 shen2 xiu1 。
- yin3 shui3 mei4 fo2 li2 ， tou2 bian1 xiao4 jian1 tou2 。
- xiao1 xiao1 yang2 lin2 du4 ， han2 ri4 feng1 sou1 liu2 。
- yan1 yu3 chu1 meng2 chong1 ， shuang1 xue3 hui1 ge1 mao2 。
- ye4 ban4 lu3 zhang4 jing1 ， ming2 ri4 wu2 hu2 qiu2 。
- xiao4 tan2 zhe2 zun1 zu3 ， xin1 dan3 luo4 zhan1 qiu2 。
- zhu1 yi2 jie4 mou2 xia4 ， san1 bian1 ba4 fang2 qiu1 。
- shi2 cong2 lao3 xiao4 wen4 ， chi1 chi1 tan2 bu4 xiu1 。
- chuang4 ye4 dao4 he2 sheng4 ， zhong1 xing1 de2 ji3 mou2 。
- yu3 ji4 miao3 qian1 zai3 ， wu3 gong1 dai4 ren2 shou1 。
- tian1 fang1 yan4 ci3 lu3 ， wu2 ren3 wang4 qi2 chou2 。
- tou1 an1 gu4 da4 huan4 ， xing4 sheng4 fei1 liang2 chou2 。
- wai4 fang2 gu4 nan2 chi2 ， nei4 zheng4 he2 dang1 xiu1 。
- liang3 shan1 dian3 e2 mei2 ， zan3 ci3 qian1 gu3 chou2 。
- xiao3 chen2 fa2 chang2 ce4 ， he2 yi3 bi4 qian2 liu2 。
- qing3 yin1 shou4 yi4 di4 ， wei4 fu4 jian1 nan2 you2 。

## 注释

## 译文

## 赏析
