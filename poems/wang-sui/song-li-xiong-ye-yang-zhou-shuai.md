---
id: wang-sui-song-li-xiong-ye-yang-zhou-shuai
title: 送李兄谒扬州帅
titlePinyin: song4 li3 xiong1 ye4 yang2 zhou1 shuai4
titleSlug: song-li-xiong-ye-yang-zhou-shuai
author: 王遂
authorPinyin: wang2 sui4
authorSlug: wang-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天生忠定公，为宋作柱石。
- 扶日起东南，擎天补西北。
- 戎和不肯受，国蹙欲日辟。
- 坐收两河心，可制百年狄。
- 谁能七十日，有此功赫奕。
- 汪黄信血指，老桧甘愧色。
- 云胡张赵间，不使虎而翼。
- 循环起丁未，运至丁未极。
- 成书遗后代，曰此寄庵力。
- 思皇陈了翁，直谏少与匹。
- 大科得闻孙，不救元符阨。
- 谠议竟莫伸，嗟哉有何益。
- 令人读遗事，一饭三叹息。
- 某昔守樵川，尊俎折群贼。
- 乌洲聚名胜，花阴满光泽。
- 通鉴揭纲目，国录为刊刻。
- 嗟嗟斯文丧，吾道有余脉。
- 感伤念理乱，同事异今昔。
- 新从姑苏归，疾病久成癖。
- 齐云标杰阁，鹊桥记归宅。
- 伟哉子章子，为我得佳客。
- 母是了翁孙，身为寄庵适。
- 相求不相值，访我茅山侧。
- 父昔仕九江，横金悲易箦。
- 藁葬官路旁，过者为心恻。
- 指囷与倒廪，纵性何所得。
- 顾予把钓竿，欲子将焉获。
- 世岂无忠宣，顾此舟中麦。

## 拼音
- tian1 sheng1 zhong1 ding4 gong1 ， wei4 song4 zuo4 zhu4 shi2 。
- fu2 ri4 qi3 dong1 nan2 ， qing2 tian1 bu3 xi1 bei3 。
- rong2 he2 bu4 ken3 shou4 ， guo2 cu4 yu4 ri4 pi4 。
- zuo4 shou1 liang3 he2 xin1 ， ke3 zhi4 bai3 nian2 di2 。
- shui2 neng2 qi1 shi2 ri4 ， you3 ci3 gong1 he4 yi4 。
- wang1 huang2 xin4 xue4 zhi3 ， lao3 gui4 gan1 kui4 se4 。
- yun2 hu2 zhang1 zhao4 jian1 ， bu4 shi3 hu3 er2 yi4 。
- xun2 huan2 qi3 ding1 wei4 ， yun4 zhi4 ding1 wei4 ji2 。
- cheng2 shu1 yi2 hou4 dai4 ， yue1 ci3 ji4 an1 li4 。
- si1 huang2 chen2 le0 weng1 ， zhi2 jian4 shao3 yu3 pi3 。
- da4 ke1 de2 wen2 sun1 ， bu2 jiu4 yuan2 fu2 e4 。
- dang3 yi4 jing4 mo4 shen1 ， jie1 zai1 you3 he2 yi4 。
- ling4 ren2 du2 yi2 shi4 ， yi2 fan4 san1 tan4 xi1 。
- mou3 xi1 shou3 qiao2 chuan1 ， zun1 zu3 zhe2 qun2 zei2 。
- wu1 zhou1 ju4 ming2 sheng4 ， hua1 yin1 man3 guang1 ze2 。
- tong1 jian4 jie1 gang1 mu4 ， guo2 lu4 wei4 kan1 ke4 。
- jie1 jie1 si1 wen2 sang4 ， wu2 dao4 you3 yu2 mai4 。
- gan3 shang1 nian4 li3 luan4 ， tong2 shi4 yi4 jin1 xi1 。
- xin1 cong2 gu1 su1 gui1 ， ji2 bing4 jiu3 cheng2 pi3 。
- qi2 yun2 biao1 jie2 ge2 ， que4 qiao2 ji4 gui1 zhai2 。
- wei3 zai1 zi3 zhang1 zi3 ， wei4 wo3 de2 jia1 ke4 。
- mu3 shi4 le0 weng1 sun1 ， shen1 wei4 ji4 an1 shi4 。
- xiang1 qiu2 bu4 xiang1 zhi2 ， fang3 wo3 mao2 shan1 ce4 。
- fu4 xi1 shi4 jiu3 jiang1 ， heng2 jin1 bei1 yi4 ze2 。
- gao3 zang4 guan1 lu4 pang2 ， guo4 zhe3 wei4 xin1 ce4 。
- zhi3 qun1 yu3 dao3 lin3 ， zong4 xing4 he2 suo3 de2 。
- gu4 yu3 ba3 diao4 gan1 ， yu4 zi3 jiang1 yan1 huo4 。
- shi4 qi3 wu2 zhong1 xuan1 ， gu4 ci3 zhou1 zhong1 mai4 。

## 注释

## 译文

## 赏析
