---
id: li-xian-yong-he-yin-ya-tui-chun-lin-ji-shi
title: 和殷衙推春霖即事
titlePinyin: he2 yin1 ya2 tui1 chun1 lin2 ji2 shi4
titleSlug: he-yin-ya-tui-chun-lin-ji-shi
author: 李咸用
authorPinyin: li3 xian2 yong4
authorSlug: li-xian-yong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东风吹暖雨，润下不能休。古道云横白，移时客共愁。
- 绿沈莎似藻，红泛叶为舟。忽起江湖兴，疑邻畎浍流。
- 此时无胜会，何处滞奇游。阵急如酣战，点粗成乱沤。
- 竹因添洒落，松得长飕飗。花惨闲庭晚，兰深曲径幽。
- 丝牵汀鸟足，线挂岳猿头。天地昏同醉，寰区浩欲浮。
- 柳眉低带泣，蒲剑锐初抽。石燕翻空重，虫罗缀滴稠。
- 荷倾蛟泪尽，岩拆电鞭收。岂直望尧喜，却怀微禹忧。
- 树滋堪采菌，矶没懒垂钩。腥觉闻龙气，寒宜拥豹裘。
- 名膏那作沴，思稔必通侯。蚌鹬徒喧竞，笙歌罢献酬。
- 山川藏秀媚，草木逞调柔。极目非吾意，行吟独下楼。

## 拼音
- dong1 feng1 chui1 nuan3 yu3 ， run4 xia4 bu4 neng2 xiu1 。 gu3 dao4 yun2 heng2 bai2 ， yi2 shi2 ke4 gong4 chou2 。
- lü4 shen3 sha1 si4 zao3 ， hong2 fan4 ye4 wei4 zhou1 。 hu1 qi3 jiang1 hu2 xing1 ， yi2 lin2 quan3 hui4 liu2 。
- ci3 shi2 wu2 sheng4 hui4 ， he2 chu4 zhi4 qi2 you2 。 zhen4 ji2 ru2 han1 zhan4 ， dian3 cu1 cheng2 luan4 ou1 。
- zhu2 yin1 tian1 sa3 luo4 ， song1 de2 chang2 sou1 liu2 。 hua1 can3 xian2 ting2 wan3 ， lan2 shen1 qu1 jing4 you1 。
- si1 qian1 ting1 niao3 zu2 ， xian4 gua4 yue4 yuan2 tou2 。 tian1 di4 hun1 tong2 zui4 ， huan2 qu1 hao4 yu4 fu2 。
- liu3 mei2 di1 dai4 qi4 ， pu2 jian4 rui4 chu1 chou1 。 shi2 yan4 fan1 kong1 zhong4 ， chong2 luo2 zhui4 di1 chou2 。
- he2 qing1 jiao1 lei4 jin4 ， yan2 chai1 dian4 bian1 shou1 。 qi3 zhi2 wang4 yao2 xi3 ， que4 huai2 wei1 yu3 you1 。
- shu4 zi1 kan1 cai3 jun1 ， ji1 mei2 lan3 chui2 gou1 。 xing1 jue2 wen2 long2 qi4 ， han2 yi2 yong1 bao4 qiu2 。
- ming2 gao1 na4 zuo4 li4 ， si1 ren3 bi4 tong1 hou2 。 bang4 yu4 tu2 xuan1 jing4 ， sheng1 ge1 ba4 xian4 chou2 。
- shan1 chuan1 cang2 xiu4 mei4 ， cao3 mu4 cheng3 tiao2 rou2 。 ji2 mu4 fei1 wu2 yi4 ， xing2 yin2 du2 xia4 lou2 。

## 注释

## 译文

## 赏析
