---
id: li-xian-yong-he-wu-chu-shi-ti-cun-sou-bi
title: 和吴处士题村叟壁
titlePinyin: he2 wu2 chu3 shi4 ti2 cun1 sou3 bi4
titleSlug: he-wu-chu-shi-ti-cun-sou-bi
author: 李咸用
authorPinyin: li3 xian2 yong4
authorSlug: li-xian-yong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 因阅乡居景，归心寸火然。吾家依碧嶂，小槛枕清川。
- 远雨笼孤戍，斜阳隔断烟。沙虚遗虎迹，水洑聚蛟涎。
- 粝曲芟汀蓼，甘茶挈石泉。霜朝巡栗树，风夜探渔船。
- 戏日鱼呈腹，翘滩鹭并肩。棋寻磐石净，酒傍野花妍。
- 器以锄为利，家惟竹直钱。饭香同豆熟，汤暖摘松煎。
- 睡岛凫藏足，攀藤狖冻拳。浅茅鸣斗雉，曲枿啸寒鸢。
- 秋果楂梨涩，晨羞笋蕨鲜。衣蓑留冷阁，席草种闲田。
- 椎髻担铺饷，庞眉识稔年。吓鹰刍戴笠，驱犊筱充鞭。
- 不重官于社，常尊食作天。谷深青霭蔽，峰迥白云缠。
- 每忆关魂梦，长夸表爱怜。览君书壁句，诱我率成篇。

## 拼音
- yin1 yue4 xiang1 ju1 jing3 ， gui1 xin1 cun4 huo3 ran2 。 wu2 jia1 yi1 bi4 zhang4 ， xiao3 kan3 zhen3 qing1 chuan1 。
- yuan3 yu3 long2 gu1 shu4 ， xie2 yang2 ge2 duan4 yan1 。 sha1 xu1 yi2 hu3 ji4 ， shui3 fu2 ju4 jiao1 xian2 。
- li4 qu3 shan1 ting1 liao3 ， gan1 cha2 qie4 shi2 quan2 。 shuang1 chao2 xun2 li4 shu4 ， feng1 ye4 tan4 yu2 chuan2 。
- xi4 ri4 yu2 cheng2 fu4 ， qiao4 tan1 lu4 bing4 jian1 。 qi2 xun2 pan2 shi2 jing4 ， jiu3 bang4 ye3 hua1 yan2 。
- qi4 yi3 chu2 wei4 li4 ， jia1 wei2 zhu2 zhi2 qian2 。 fan4 xiang1 tong2 dou4 shu2 ， tang1 nuan3 zhai1 song1 jian1 。
- shui4 dao3 fu2 cang2 zu2 ， pan1 teng2 you4 dong4 quan2 。 qian3 mao2 ming2 dou4 zhi4 ， qu3 nie4 xiao4 han2 yuan1 。
- qiu1 guo3 zha1 li2 se4 ， chen2 xiu1 sun3 jue2 xian1 。 yi1 suo1 liu2 leng3 ge2 ， xi2 cao3 zhong3 xian2 tian2 。
- zhui1 ji4 dan1 pu4 xiang3 ， pang2 mei2 shi2 ren3 nian2 。 xia4 ying1 chu2 dai4 li4 ， qu1 du2 xiao3 chong1 bian1 。
- bu2 zhong4 guan1 yu2 she4 ， chang2 zun1 shi2 zuo4 tian1 。 gu3 shen1 qing1 ai3 bi4 ， feng1 jiong3 bai2 yun2 chan2 。
- mei3 yi4 guan1 hun2 meng4 ， chang2 kua1 biao3 ai4 lian2 。 lan3 jun1 shu1 bi4 ju4 ， you4 wo3 lü4 cheng2 pian1 。

## 注释

## 译文

## 赏析
