---
id: mu-yan-bai-sheng-liang-shi-jian-qian-sui-zhong-bu-da-han-zi-ze-yu-yi-zhi-ping-d-a8ced87f
title: 柏生两石间千岁终不大韩子则欲移之平地以遂其生柏生两石间天命本如此苏子则欲安之石间以全其生二说若异然韩子爱惜人物以有用者也故又曰伤根柏不死千丈不难至苏子爱惜名节以自保者也故曰虽云生之艰与石相终始爱柏一也虽然处险难而出险尤难金华倪君老儒也以柏山自号因取二公意赋诗寄之
titlePinyin: bai3 sheng1 liang3 shi2 jian1 qian1 sui4 zhong1 bu2 da4 han2 zi3 ze2 yu4 yi2 zhi1 ping2 di4 yi3 sui4 qi2 sheng1 bai3 sheng1 liang3 shi2 jian1 tian1 ming4 ben3 ru2 ci3 su1 zi3 ze2 yu4 an1 zhi1 shi2 jian1 yi3 quan2 qi2 sheng1 er4 shuo1 ruo4 yi4 ran2 han2 zi3 ai4 xi1 ren2 wu4 yi3 you3 yong4 zhe3 ye3 gu4 you4 yue1 shang1 gen1 bai3 bu4 si3 qian1 zhang4 bu4 nan2 zhi4 su1 zi3 ai4 xi1 ming2 jie2 yi3 zi4 bao3 zhe3 ye3 gu4 yue1 sui1 yun2 sheng1 zhi1 jian1 yu3 shi2 xiang1 zhong1 shi3 ai4 bai3 yi1 ye3 sui1 ran2 chu4 xian3 nan2 er2 chu1 xian3 you2 nan2 jin1 hua2 ni2 jun1 lao3 ru2 ye3 yi3 bai3 shan1 zi4 hao4 yin1 qu3 er4 gong1 yi4 fu4 shi1 ji4 zhi1
titleSlug: bai-sheng-liang-shi-jian-qian-sui-zhong-bu-da-han-zi-ze-yu-yi-zhi-ping-d-a8ced87f
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柏生两石间，平地盍移置。
- 平地岂不好，又恐伤生意。
- 两翁为柏谋，其虑各已至。
- 受命独也正，固与凡木异。
- 夷险犹尔殊，而我本一致。
- 但能全其天，所择不在地。
- 我闻柏山名，抱艺久不试。
- 自种秋柏实，离离满山翠。
- 石碍曾不伤，地平亦不肆。
- 岁月渐婉娩，冰雪几凌厉。
- 此柏初不知，老大见根柢。
- 一笑谢两翁，何省为荣悴。

## 拼音
- bai3 sheng1 liang3 shi2 jian1 ， ping2 di4 he2 yi2 zhi4 。
- ping2 di4 qi3 bu4 hao3 ， you4 kong3 shang1 sheng1 yi4 。
- liang3 weng1 wei4 bai3 mou2 ， qi2 lü4 ge4 yi3 zhi4 。
- shou4 ming4 du2 ye3 zheng4 ， gu4 yu3 fan2 mu4 yi4 。
- yi2 xian3 you2 er3 shu1 ， er2 wo3 ben3 yi2 zhi4 。
- dan4 neng2 quan2 qi2 tian1 ， suo3 ze2 bu2 zai4 di4 。
- wo3 wen2 bai3 shan1 ming2 ， bao4 yi4 jiu3 bu2 shi4 。
- zi4 zhong3 qiu1 bai3 shi2 ， li2 li2 man3 shan1 cui4 。
- shi2 ai4 ceng2 bu4 shang1 ， di4 ping2 yi4 bu2 si4 。
- sui4 yue4 jian4 wan3 mian3 ， bing1 xue3 ji3 ling2 li4 。
- ci3 bai3 chu1 bu4 zhi1 ， lao3 da4 jian4 gen1 di3 。
- yi2 xiao4 xie4 liang3 weng1 ， he2 sheng3 wei4 rong2 cui4 。

## 注释

## 译文

## 赏析
