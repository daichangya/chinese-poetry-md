---
id: mu-yan-xi-yan-shi-jun-shang-zhong-guo-zha-shou-fang-bi-lu-you-hui-neng-jing-hua-c329c0b2
title: 西岩使君上冢过霅首访敝庐又会能静话旧感慨情见于辞所以道别
titlePinyin: xi1 yan2 shi3 jun1 shang4 zhong3 guo4 zha4 shou3 fang3 bi4 lu2 you4 hui4 neng2 jing4 hua4 jiu4 gan3 kai3 qing2 jian4 yu2 ci2 suo3 yi3 dao4 bie2
titleSlug: xi-yan-shi-jun-shang-zhong-guo-zha-shou-fang-bi-lu-you-hui-neng-jing-hua-c329c0b2
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自为旴江行，最声日飞驰。
- 赤子问襦袴，白云满鬓髭。
- 苕边重会晤，握手慰所思。
- 旧有泷冈表，三读起懦衰。
- 乃翁平生志，正在造膝时。
- 曾击戚畹悍，曾疏公田欺。
- 曾陈岘山急，或讶话太危。
- 移疾逃相印，何忍张悌为。
- 全归干戈际，一致视险夷。
- 象贤有令子，纪实无溢辞。
- 刻之并纂疏，自足永久垂。
- 忆昔姑孰守，欲碎脱𫖇碑。
- 博士何伟哉，奋身力护持。
- 粗沙与大石，彼计竟莫施。
- 遂令两图在，留作千载奇。
- 此事关世道，矶激我匪私。
- 他时记先友，要当附见之。
- 顾我穷未死，仅存骨裹皮。
- 殷勤绨衣贶，古道其在斯。
- 无物当赠策，远大以为期。
- 愿勿忘吾州，岁晚托茅茨。

## 拼音
- zi4 wei4 xu1 jiang1 xing2 ， zui4 sheng1 ri4 fei1 chi2 。
- chi4 zi3 wen4 ru2 ku4 ， bai2 yun2 man3 bin4 zi1 。
- tiao2 bian1 zhong4 hui4 wu4 ， wo4 shou3 wei4 suo3 si1 。
- jiu4 you3 long2 gang1 biao3 ， san1 du2 qi3 nuo4 shuai1 。
- nai3 weng1 ping2 sheng1 zhi4 ， zheng4 zai4 zao4 xi1 shi2 。
- ceng2 ji1 qi1 wan3 han4 ， ceng2 shu1 gong1 tian2 qi1 。
- ceng2 chen2 xian4 shan1 ji2 ， huo4 ya4 hua4 tai4 wei1 。
- yi2 ji2 tao2 xiang1 yin4 ， he2 ren3 zhang1 ti4 wei4 。
- quan2 gui1 gan1 ge1 ji4 ， yi2 zhi4 shi4 xian3 yi2 。
- xiang4 xian2 you3 ling4 zi3 ， ji4 shi2 wu2 yi4 ci2 。
- ke4 zhi1 bing4 zuan3 shu1 ， zi4 zu2 yong3 jiu3 chui2 。
- yi4 xi1 gu1 shu2 shou3 ， yu4 sui4 tuo1 𫖇 bei1 。
- bo2 shi4 he2 wei3 zai1 ， fen4 shen1 li4 hu4 chi2 。
- cu1 sha1 yu3 da4 shi2 ， bi3 ji4 jing4 mo4 shi1 。
- sui4 ling4 liang3 tu2 zai4 ， liu2 zuo4 qian1 zai3 qi2 。
- ci3 shi4 guan1 shi4 dao4 ， ji1 ji1 wo3 fei3 si1 。
- ta1 shi2 ji4 xian1 you3 ， yao4 dang1 fu4 jian4 zhi1 。
- gu4 wo3 qiong2 wei4 si3 ， jin3 cun2 gu3 guo3 pi2 。
- yin1 qin2 ti2 yi1 kuang4 ， gu3 dao4 qi2 zai4 si1 。
- wu2 wu4 dang1 zeng4 ce4 ， yuan3 da4 yi3 wei2 qi1 。
- yuan4 wu4 wang4 wu2 zhou1 ， sui4 wan3 tuo1 mao2 ci2 。

## 注释

## 译文

## 赏析
