---
id: mu-yan-zhen-yin-shi
title: 真隠诗
titlePinyin: zhen1 yin3 shi1
titleSlug: zhen-yin-shi
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 招隠费招呼，习隠聊习步。
- 素隠为素餐，充隠似充数。
- 悠悠千载内，罕与真隠遇。
- 少小慕真隠，每诵坡老句。
- 朅来法华游，正在题诗处。
- 真境忽在前，更慕坡所慕。
- 真则思虑泯，不真精爽骛。
- 真则光尘合，不真圭角露。
- 真书无欹仄，真味无反恶。
- 真乐无安排，真逸无疲苦。
- 所以要任真，从其讶箕踞。
- 所以贵葆真，从他笑椎鲁。
- 但看真隠庐，萧然只环堵。
- 青山以为屏，白云常在户。
- 随宜种花药，快意扫庭宇。
- 可作真率会，可说真实语。
- 可饮真一酒，何者非天趣。
- 玄真乃诗流，季真是仙侣。
- 拉之相与俱，巾屦此容与。
- 坐闻雏鹤鸣，时看苍虬舞。
- 疏散略边幅，谁客复谁主。
- 吾亦忘吾真，酣歌下山去。

## 拼音
- zhao1 yin3 fei4 zhao1 hu1 ， xi2 yin3 liao2 xi2 bu4 。
- su4 yin3 wei4 su4 can1 ， chong1 yin3 si4 chong1 shu4 。
- you1 you1 qian1 zai3 nei4 ， han3 yu3 zhen1 yin3 yu4 。
- shao3 xiao3 mu4 zhen1 yin3 ， mei3 song4 po1 lao3 ju4 。
- qie4 lai2 fa3 hua2 you2 ， zheng4 zai4 ti2 shi1 chu4 。
- zhen1 jing4 hu1 zai4 qian2 ， geng4 mu4 po1 suo3 mu4 。
- zhen1 ze2 si1 lü4 min3 ， bu4 zhen1 jing1 shuang3 wu4 。
- zhen1 ze2 guang1 chen2 he2 ， bu4 zhen1 gui1 jiao3 lu4 。
- zhen1 shu1 wu2 qi1 ze4 ， zhen1 wei4 wu2 fan3 e4 。
- zhen1 le4 wu2 an1 pai2 ， zhen1 yi4 wu2 pi2 ku3 。
- suo3 yi3 yao4 ren4 zhen1 ， cong2 qi2 ya4 ji1 ju4 。
- suo3 yi3 gui4 bao3 zhen1 ， cong2 ta1 xiao4 zhui1 lu3 。
- dan4 kan4 zhen1 yin3 lu2 ， xiao1 ran2 zhi1 huan2 du3 。
- qing1 shan1 yi3 wei2 ping2 ， bai2 yun2 chang2 zai4 hu4 。
- sui2 yi2 zhong3 hua1 yao4 ， kuai4 yi4 sao3 ting2 yu3 。
- ke3 zuo4 zhen1 lü4 hui4 ， ke3 shuo1 zhen1 shi2 yu3 。
- ke3 yin3 zhen1 yi4 jiu3 ， he2 zhe3 fei1 tian1 qu4 。
- xuan2 zhen1 nai3 shi1 liu2 ， ji4 zhen1 shi4 xian1 lü3 。
- la1 zhi1 xiang1 yu3 ju4 ， jin1 ju4 ci3 rong2 yu3 。
- zuo4 wen2 chu2 he4 ming2 ， shi2 kan4 cang1 qiu2 wu3 。
- shu1 san4 lüe4 bian1 fu2 ， shui2 ke4 fu4 shui2 zhu3 。
- wu2 yi4 wang4 wu2 zhen1 ， han1 ge1 xia4 shan1 qu4 。

## 注释

## 译文

## 赏析
