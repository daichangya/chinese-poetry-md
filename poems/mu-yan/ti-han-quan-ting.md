---
id: mu-yan-ti-han-quan-ting
title: 题喊泉亭
titlePinyin: ti2 han3 quan2 ting2
titleSlug: ti-han-quan-ting
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大龙小龙天下绝，水帘高挂三千尺。
- 吕梁悬水那复言，便应压倒栖贤峡。
- 我来觅水洗双眵，怪底老崖枯欲裂。
- 龙公何处抱宝眠，閟蓄精枯未渠泄。
- 谁知水火本无根，重阴可以阳气彻。
- 倚空长啸山为开，以虚为感感尤烈。
- 千山屭赑方沍寒，钟乳淙流忽飞发。
- 珠玑喷薄杂霏雾，琼瑶倾泻溅白日。
- 若非卷取银河水，那得变幻在呼吸。
- 看泉须看无泉时，自无而有乃奇特。
- 龙公作事真狡狯，吾侪用意亦奇崛。
- 经营小立看未了，洞门忽已云霏湿。
- 龙公龙公可以止，何如翻手作飞雪。
- 便将丰年报明主，苍生赤子俱函活。
- 火云六月汗如浆，更为渠侬洗炎热。
- 一笑回首谢龙公，神用俱停天地寂。

## 拼音
- da4 long2 xiao3 long2 tian1 xia4 jue2 ， shui3 lian2 gao1 gua4 san1 qian1 chi3 。
- lü3 liang2 xuan2 shui3 na4 fu4 yan2 ， bian4 ying4 ya1 dao3 qi1 xian2 xia2 。
- wo3 lai2 mi4 shui3 xi3 shuang1 chi1 ， guai4 di3 lao3 ya2 ku1 yu4 lie4 。
- long2 gong1 he2 chu4 bao4 bao3 mian2 ， bi4 xu4 jing1 ku1 wei4 qu2 xie4 。
- shui2 zhi1 shui3 huo3 ben3 wu2 gen1 ， zhong4 yin1 ke3 yi3 yang2 qi4 che4 。
- yi3 kong1 chang2 xiao4 shan1 wei4 kai1 ， yi3 xu1 wei4 gan3 gan3 you2 lie4 。
- qian1 shan1 xi4 bi4 fang1 hu4 han2 ， zhong1 ru3 cong2 liu2 hu1 fei1 fa1 。
- zhu1 ji1 pen1 bao2 za2 fei1 wu4 ， qiong2 yao2 qing1 xie4 jian4 bai2 ri4 。
- ruo4 fei1 juan4 qu3 yin2 he2 shui3 ， na4 de2 bian4 huan4 zai4 hu1 xi1 。
- kan4 quan2 xu1 kan4 wu2 quan2 shi2 ， zi4 wu2 er2 you3 nai3 qi2 te4 。
- long2 gong1 zuo4 shi4 zhen1 jiao3 kuai4 ， wu2 chai2 yong4 yi4 yi4 qi2 jue2 。
- jing1 ying2 xiao3 li4 kan4 wei4 liao3 ， dong4 men2 hu1 yi3 yun2 fei1 shi1 。
- long2 gong1 long2 gong1 ke3 yi3 zhi3 ， he2 ru2 fan1 shou3 zuo4 fei1 xue3 。
- bian4 jiang1 feng1 nian2 bao4 ming2 zhu3 ， cang1 sheng1 chi4 zi3 ju4 han2 huo2 。
- huo3 yun2 liu4 yue4 han4 ru2 jiang1 ， geng4 wei2 qu2 nong2 xi3 yan2 re4 。
- yi2 xiao4 hui2 shou3 xie4 long2 gong1 ， shen2 yong4 ju4 ting2 tian1 di4 ji4 。

## 注释

## 译文

## 赏析
