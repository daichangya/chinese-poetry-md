---
id: mu-yan-jian-zhao-zi-ang
title: 简赵子昂
titlePinyin: jian3 zhao4 zi3 ang2
titleSlug: jian-zhao-zi-ang
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君维大雅姿，被服蔼兰荪。
- 胸次综流略，本本又元元。
- 手追七子作，凌厉气所吞。
- 余事到翰墨，借甚声价喧。
- 居然难自藏，珠玉走中原。
- 四年郎省户，小滞当高𬸣。
- 肯来为多士，复除布春温。
- 力争吾道回，中流收崩奔。
- 眷言维桑旧，从容驻𬨎轩。
- 我亦喜再见，一笑略寒暄。
- 首诵新诗章，两耳为君尊。
- 高情殊磊落，俗子何足论。
- 顾我寂寞地，无物当赠言。
- 乃复携尺纸，看君醉墨翻。
- 霜木石共老，野竹翠不蕃。
- 落笔频申顷，岁晚古色存。
- 思君时一把，此意期勿谖。

## 拼音
- jun1 wei2 da4 ya3 zi1 ， bei4 fu2 ai3 lan2 sun1 。
- xiong1 ci4 zong1 liu2 lüe4 ， ben3 ben3 you4 yuan2 yuan2 。
- shou3 zhui1 qi1 zi3 zuo4 ， ling2 li4 qi4 suo3 tun1 。
- yu2 shi4 dao4 han4 mo4 ， jie4 shen4 sheng1 jia4 xuan1 。
- ju1 ran2 nan2 zi4 cang2 ， zhu1 yu4 zou3 zhong1 yuan2 。
- si4 nian2 lang2 sheng3 hu4 ， xiao3 zhi4 dang1 gao1 xian1 。
- ken3 lai2 wei4 duo1 shi4 ， fu4 chu2 bu4 chun1 wen1 。
- li4 zheng1 wu2 dao4 hui2 ， zhong1 liu2 shou1 beng1 ben1 。
- juan4 yan2 wei2 sang1 jiu4 ， cong2 rong2 zhu4 you2 xuan1 。
- wo3 yi4 xi3 zai4 jian4 ， yi2 xiao4 lüe4 han2 xuan1 。
- shou3 song4 xin1 shi1 zhang1 ， liang3 er3 wei4 jun1 zun1 。
- gao1 qing2 shu1 lei3 luo4 ， su2 zi3 he2 zu2 lun4 。
- gu4 wo3 ji4 mo4 di4 ， wu2 wu4 dang1 zeng4 yan2 。
- nai3 fu4 xie2 chi3 zhi3 ， kan4 jun1 zui4 mo4 fan1 。
- shuang1 mu4 shi2 gong4 lao3 ， ye3 zhu2 cui4 bu4 fan1 。
- luo4 bi3 pin2 shen1 qing3 ， sui4 wan3 gu3 se4 cun2 。
- si1 jun1 shi2 yi4 ba3 ， ci3 yi4 qi1 wu4 xuan1 。

## 注释

## 译文

## 赏析
