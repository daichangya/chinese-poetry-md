---
id: mu-yan-qi-zi-yun-xiu-shi-jian-guo-qie-du-xu-xian-ji-jiu-yu-xian-ren-tong-chao-z-689dc9a1
title: 戚子云袖诗见过且笃叙先祭酒与先人同朝之雅意甚古用韵为谢
titlePinyin: qi1 zi3 yun2 xiu4 shi1 jian4 guo4 qie3 du3 xu4 xian1 ji4 jiu3 yu3 xian1 ren2 tong2 chao2 zhi1 ya3 yi4 shen4 gu3 yong4 yun4 wei4 xie4
titleSlug: qi-zi-yun-xiu-shi-jian-guo-qie-du-xu-xian-ji-jiu-yu-xian-ren-tong-chao-z-689dc9a1
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白发祭酒公，仪刑古君子。
- 多士所共敬，岂独桑与梓。
- 吾翁幸同朝，辇路时并辔。
- 流风日以邈，追慨徒倚徙。
- 子云笃世谊，朅来自槜李。
- 念我一破庐，落落荒城址。
- 遗以五朵云，置之五云里。
- 我是老祠官，未忘镜湖水。
- 握手更细论，书味渊以旨。
- 嘉问有青衿，十载诗千纸。

## 拼音
- bai2 fa4 ji4 jiu3 gong1 ， yi2 xing2 gu3 jun1 zi3 。
- duo1 shi4 suo3 gong4 jing4 ， qi3 du2 sang1 yu3 zi3 。
- wu2 weng1 xing4 tong2 chao2 ， nian3 lu4 shi2 bing4 pei4 。
- liu2 feng1 ri4 yi3 miao3 ， zhui1 kai3 tu2 yi3 xi3 。
- zi3 yun2 du3 shi4 yi4 ， qie4 lai2 zi4 zui4 li3 。
- nian4 wo3 yi2 po4 lu2 ， luo4 luo4 huang1 cheng2 zhi3 。
- yi2 yi3 wu3 duo3 yun2 ， zhi4 zhi1 wu3 yun2 li3 。
- wo3 shi4 lao3 ci2 guan1 ， wei4 wang4 jing4 hu2 shui3 。
- wo4 shou3 geng4 xi4 lun4 ， shu1 wei4 yuan1 yi3 zhi3 。
- jia1 wen4 you3 qing1 jin1 ， shi2 zai3 shi1 qian1 zhi3 。

## 注释

## 译文

## 赏析
