---
id: mu-yan-he-cheng-yu-zhuang-jiu-yan
title: 和程渔庄救燕
titlePinyin: he2 cheng2 yu2 zhuang1 jiu4 yan4
titleSlug: he-cheng-yu-zhuang-jiu-yan
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 燕巢屹高垒，蛇行危折罄。
- 不虞猝见侵，怪事发轩屏。
- 黄口养渐大，紫翮翻相映。
- 雌雄力难护，吞噬气方盛。
- 岂不避戊己，天意特未定。
- 主人勇赴救，为惠固当竟。
- 蜿蜒堕尺箠，折首甘所迎。
- 古人致阴类，嗜好用其性。
- 此族遭炮燔，往往多夭横。
- 人固异于物，纵暴胡忍听。
- 试看自古来，善者终必胜。
- 羿殒莽亦屠，曾莫保躯命。
- 报应各以类，岂不信可证。
- 驱而放之菹，是乃三代政。
- 姑用柳子言，锄吾草莱径。

## 拼音
- yan4 chao2 yi4 gao1 lei3 ， she2 xing2 wei1 zhe2 qing4 。
- bu4 yu2 cu4 jian4 qin1 ， guai4 shi4 fa1 xuan1 ping2 。
- huang2 kou3 yang3 jian4 da4 ， zi3 he2 fan1 xiang1 ying4 。
- ci2 xiong2 li4 nan2 hu4 ， tun1 shi4 qi4 fang1 sheng4 。
- qi3 bu2 bi4 wu4 ji3 ， tian1 yi4 te4 wei4 ding4 。
- zhu3 ren2 yong3 fu4 jiu4 ， wei4 hui4 gu4 dang1 jing4 。
- wan1 yan2 duo4 chi3 chui2 ， zhe2 shou3 gan1 suo3 ying2 。
- gu3 ren2 zhi4 yin1 lei4 ， shi4 hao4 yong4 qi2 xing4 。
- ci3 zu2 zao1 pao4 fan2 ， wang3 wang3 duo1 yao1 heng2 。
- ren2 gu4 yi4 yu2 wu4 ， zong4 bao4 hu2 ren3 ting1 。
- shi4 kan4 zi4 gu3 lai2 ， shan4 zhe3 zhong1 bi4 sheng4 。
- yi4 yun3 mang3 yi4 tu2 ， ceng2 mo4 bao3 qu1 ming4 。
- bao4 ying4 ge4 yi3 lei4 ， qi3 bu2 xin4 ke3 zheng4 。
- qu1 er2 fang4 zhi1 zu1 ， shi4 nai3 san1 dai4 zheng4 。
- gu1 yong4 liu3 zi3 yan2 ， chu2 wu2 cao3 lai2 jing4 。

## 注释

## 译文

## 赏析
