---
id: mu-yan-zhong-shi-shi-zhong-qiu-shi-shen-hen-bu-tong-ci-le-yong-yun-yi-xiao-bing-7874fe09
title: 仲实示中秋诗甚恨不同此乐用韵一笑病中殊无思也
titlePinyin: zhong4 shi2 shi4 zhong1 qiu1 shi1 shen4 hen4 bu4 tong2 ci3 le4 yong4 yun4 yi2 xiao4 bing4 zhong1 shu1 wu2 si1 ye3
titleSlug: zhong-shi-shi-zhong-qiu-shi-shen-hen-bu-tong-ci-le-yong-yun-yi-xiao-bing-7874fe09
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁其持冰炭，晨夕闯我庭。
- 遥哉水帝后，乃有此宁馨。
- 不受百药镌，奈何顽且冥。
- 是时八月半，无云天正清。
- 居然作灾怪，流汗如翻瓶。
- 捕逐出八荒，弱步愁□□。
- 而子方寘酒，宾主更醉醒。
- 作诗调明月，顾兔下乞灵。
- 饮量闻小减，犹能吸南溟。
- 客疾扫已空，荡荡白云扃。
- 何必傚渊明，苦问神影形。
- 吾生七望八，朏朒知几经。
- 不乐复奚为，羡子鬓未星。
- 何时定一来，眼中见鸾停。
- 软语到夜阑，发火烹中泠。
- 诵子新诗篇，我亦能静听。

## 拼音
- shui2 qi2 chi2 bing1 tan4 ， chen2 xi1 chuang3 wo3 ting2 。
- yao2 zai1 shui3 di4 hou4 ， nai3 you3 ci3 ning2 xin1 。
- bu2 shou4 bai3 yao4 juan1 ， nai4 he2 wan2 qie3 ming2 。
- shi4 shi2 ba1 yue4 ban4 ， wu2 yun2 tian1 zheng4 qing1 。
- ju1 ran2 zuo4 zai1 guai4 ， liu2 han4 ru2 fan1 ping2 。
- bu3 zhu2 chu1 ba1 huang1 ， ruo4 bu4 chou2 □ □ 。
- er2 zi3 fang1 zhi4 jiu3 ， bin1 zhu3 geng4 zui4 xing3 。
- zuo4 shi1 tiao2 ming2 yue4 ， gu4 tu4 xia4 qi3 ling2 。
- yin3 liang2 wen2 xiao3 jian3 ， you2 neng2 xi1 nan2 ming2 。
- ke4 ji2 sao3 yi3 kong1 ， dang4 dang4 bai2 yun2 jiong1 。
- he2 bi4 xiao4 yuan1 ming2 ， ku3 wen4 shen2 ying3 xing2 。
- wu2 sheng1 qi1 wang4 ba1 ， fei3 nü4 zhi1 ji3 jing1 。
- bu2 le4 fu4 xi1 wei4 ， xian4 zi3 bin4 wei4 xing1 。
- he2 shi2 ding4 yi4 lai2 ， yan3 zhong1 jian4 luan2 ting2 。
- ruan3 yu3 dao4 ye4 lan2 ， fa1 huo3 peng1 zhong1 ling2 。
- song4 zi3 xin1 shi1 pian1 ， wo3 yi4 neng2 jing4 ting1 。

## 注释

## 译文

## 赏析
