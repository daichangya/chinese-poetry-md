---
id: mu-yan-zhang-yan-qing-xue-shi-yi-shi-shi-lai-hang-fang-wen-zhong-lie-wang-zi-su-27c2223b
title: 张彦清学士以使事来杭访问忠烈王子孙盖其先皆自保定原系实同乃合二谱聚族谒庙叙拜厥谊甚古仲实赋诗以纪录寄山中辄和之
titlePinyin: zhang1 yan4 qing1 xue2 shi4 yi3 shi3 shi4 lai2 hang2 fang3 wen4 zhong1 lie4 wang2 zi3 sun1 gai4 qi2 xian1 jie1 zi4 bao3 ding4 yuan2 xi4 shi2 tong2 nai3 he2 er4 pu3 ju4 zu2 ye4 miao4 xu4 bai4 jue2 yi4 shen4 gu3 zhong4 shi2 fu4 shi1 yi3 ji4 lu4 ji4 shan1 zhong1 zhe2 he2 zhi1
titleSlug: zhang-yan-qing-xue-shi-yi-shi-shi-lai-hang-fang-wen-zhong-lie-wang-zi-su-27c2223b
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有伟秦咸望，厥初保定人。
- 风云际兴运，茅土褒勋臣。
- 端自积余庆，非徒荣一身。
- 闻孙蔼令誉，抗志矫秋旻。
- 嗜学今该古，问安昏复晨。
- 金方感义气，内谱存宗亲。
- 肤使光华盛，𬨎轩采访频。
- 乃知清庙器，俱是昆山珍。
- 分派既同出，驰声尤绝伦。
- 仙班重典领，宥府久弥纶。
- 揭节方宣化，挥毫看爽神。
- 应嗟远俗薄，欲挽古风淳。
- 巨族同三眷，高情隘八垠。
- 焚香肃遗像，序拜欣嘉辰。
- 颇屈彦清贵，宁嫌仲实贫。
- 绵延百年绪，翕合一家春。
- 乐只饮此酒，勤哉书尔绅。
- 寻盟谅愈笃，踏道毋胥沦。
- 暂别山河阻，终期事业新。
- 相从万里去，伐鼓起通津。

## 拼音
- you3 wei3 qin2 xian2 wang4 ， jue2 chu1 bao3 ding4 ren2 。
- feng1 yun2 ji4 xing1 yun4 ， mao2 tu3 bao1 xun1 chen2 。
- duan1 zi4 ji1 yu2 qing4 ， fei1 tu2 rong2 yi4 shen1 。
- wen2 sun1 ai3 ling4 yu4 ， kang4 zhi4 jiao3 qiu1 min2 。
- shi4 xue2 jin1 gai1 gu3 ， wen4 an1 hun1 fu4 chen2 。
- jin1 fang1 gan3 yi4 qi4 ， nei4 pu3 cun2 zong1 qin1 。
- fu1 shi3 guang1 hua2 sheng4 ， you2 xuan1 cai3 fang3 pin2 。
- nai3 zhi1 qing1 miao4 qi4 ， ju4 shi4 kun1 shan1 zhen1 。
- fen1 pai4 ji4 tong2 chu1 ， chi2 sheng1 you2 jue2 lun2 。
- xian1 ban1 zhong4 dian3 ling3 ， you4 fu3 jiu3 mi2 lun2 。
- jie1 jie2 fang1 xuan1 hua4 ， hui1 hao2 kan4 shuang3 shen2 。
- ying4 jie1 yuan3 su2 bao2 ， yu4 wan3 gu3 feng1 chun2 。
- ju4 zu2 tong2 san1 juan4 ， gao1 qing2 ai4 ba1 yin2 。
- fen2 xiang1 su4 yi2 xiang4 ， xu4 bai4 xin1 jia1 chen2 。
- po1 qu1 yan4 qing1 gui4 ， ning2 xian2 zhong4 shi2 pin2 。
- mian2 yan2 bai3 nian2 xu4 ， xi1 he2 yi1 jia1 chun1 。
- le4 zhi1 yin3 ci3 jiu3 ， qin2 zai1 shu1 er3 shen1 。
- xun2 meng2 liang4 yu4 du3 ， ta4 dao4 wu2 xu1 lun2 。
- zan4 bie2 shan1 he2 zu3 ， zhong1 qi1 shi4 ye4 xin1 。
- xiang1 cong2 wan4 li3 qu4 ， fa2 gu3 qi3 tong1 jin1 。

## 注释

## 译文

## 赏析
