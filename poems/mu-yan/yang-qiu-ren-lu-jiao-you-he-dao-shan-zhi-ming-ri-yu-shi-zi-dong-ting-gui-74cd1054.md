---
id: mu-yan-yang-qiu-ren-lu-jiao-you-he-dao-shan-zhi-ming-ri-yu-shi-zi-dong-ting-gui-74cd1054
title: 杨求仁路教游何道山之明日余始自洞庭归恨不与隽游漫趁韵一笑
titlePinyin: yang2 qiu2 ren2 lu4 jiao4 you2 he2 dao4 shan1 zhi1 ming2 ri4 yu2 shi3 zi4 dong4 ting2 gui1 hen4 bu4 yu3 jun4 you2 man4 chen4 yun4 yi2 xiao4
titleSlug: yang-qiu-ren-lu-jiao-you-he-dao-shan-zhi-ming-ri-yu-shi-zi-dong-ting-gui-74cd1054
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君能匝腊过苕水，我正绝湖寻橘里。
- 人生有数会不免，先后差池数日耳。
- 天教新年暂相见，握手如获丹与砥。
- 略似德公上冢回，径入就谈倾底里。
- 如闻前月清兴发，杖藜晓对南山起。
- 苍官掀髯自虹举，清流照影时鹄峙。
- 我归已晚不得陪，脚中平生信有鬼。
- 独留诗卷使我和，思枯预怕搜脂髓。
- 小溪深处是何山，藏机一句无多子。
- 当时言下谁领会，只认泉石为对履。
- 至今遗迹记东坡，遂使此山同畏垒。
- 拟议固已输一筹，跻攀锐欲穷寸晷。
- 真境不乐有无间，更使高人为标指。
- 先生醉归方熟睡，冻蝇一任钻故纸。

## 拼音
- jun1 neng2 za1 la4 guo4 tiao2 shui3 ， wo3 zheng4 jue2 hu2 xun2 ju2 li3 。
- ren2 sheng1 you3 shu4 hui4 bu4 mian3 ， xian1 hou4 cha1 chi2 shu4 ri4 er3 。
- tian1 jiao4 xin1 nian2 zan4 xiang1 jian4 ， wo4 shou3 ru2 huo4 dan1 yu3 di3 。
- lüe4 si4 de2 gong1 shang4 zhong3 hui2 ， jing4 ru4 jiu4 tan2 qing1 di3 li3 。
- ru2 wen2 qian2 yue4 qing1 xing1 fa1 ， zhang4 li2 xiao3 dui4 nan2 shan1 qi3 。
- cang1 guan1 xian1 ran2 zi4 hong2 ju3 ， qing1 liu2 zhao4 ying3 shi2 hu2 zhi4 。
- wo3 gui1 yi3 wan3 bu4 de2 pei2 ， jiao3 zhong1 ping2 sheng1 xin4 you3 gui3 。
- du2 liu2 shi1 juan4 shi3 wo3 he2 ， si1 ku1 yu4 pa4 sou1 zhi1 sui3 。
- xiao3 xi1 shen1 chu4 shi4 he2 shan1 ， cang2 ji1 yi2 ju4 wu2 duo1 zi3 。
- dang1 shi2 yan2 xia4 shui2 ling3 hui4 ， zhi1 ren4 quan2 shi2 wei4 dui4 lü3 。
- zhi4 jin1 yi2 ji4 ji4 dong1 po1 ， sui4 shi3 ci3 shan1 tong2 wei4 lei3 。
- ni3 yi4 gu4 yi3 shu1 yi4 chou2 ， ji1 pan1 rui4 yu4 qiong2 cun4 gui3 。
- zhen1 jing4 bu2 le4 you3 wu2 jian4 ， geng4 shi3 gao1 ren2 wei2 biao1 zhi3 。
- xian1 sheng1 zui4 gui1 fang1 shu2 shui4 ， dong4 ying2 yi2 ren4 zuan4 gu4 zhi3 。

## 注释

## 译文

## 赏析
