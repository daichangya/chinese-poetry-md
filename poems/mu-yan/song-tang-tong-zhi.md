---
id: mu-yan-song-tang-tong-zhi
title: 送唐同知
titlePinyin: song4 tang2 tong2 zhi1
titleSlug: song-tang-tong-zhi
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生一寸心，神游梦华录。
- 喜君晚相遇，风景宛在目。
- 肯为此邦来，大是渠侬福。
- 我但饮若水，生意已俱复。
- 轧轧寒女手，何事嗟空轴。
- 欲去复停车，为尔两眉蹙。
- 犹是前叔度，五袴回余燠。
- 千家万家喜，吾意始云足。
- 路稳驱车去，祖帐纷相属。
- 贺下不贺上，此语传古俗。
- 况携善颂归，亲舍喜可掬。
- 炰羔倾家酿，欢声动邻曲。
- 麾节愿早还，春风棠树绿。

## 拼音
- ping2 sheng1 yi2 cun4 xin1 ， shen2 you2 meng4 hua2 lu4 。
- xi3 jun1 wan3 xiang1 yu4 ， feng1 jing3 wan3 zai4 mu4 。
- ken3 wei4 ci3 bang1 lai2 ， da4 shi4 qu2 nong2 fu2 。
- wo3 dan4 yin3 ruo4 shui3 ， sheng1 yi4 yi3 ju4 fu4 。
- ya4 ya4 han2 nü3 shou3 ， he2 shi4 jie1 kong1 zhou2 。
- yu4 qu4 fu4 ting2 che1 ， wei4 er3 liang3 mei2 cu4 。
- you2 shi4 qian2 shu1 du4 ， wu3 ku4 hui2 yu2 yu4 。
- qian1 jia1 wan4 jia1 xi3 ， wu2 yi4 shi3 yun2 zu2 。
- lu4 wen3 qu1 che1 qu4 ， zu3 zhang4 fen1 xiang1 shu3 。
- he4 xia4 bu2 he4 shang4 ， ci3 yu3 chuan2 gu3 su2 。
- kuang4 xie2 shan4 song4 gui1 ， qin1 she4 xi3 ke3 ju1 。
- pao2 gao1 qing1 jia1 niang4 ， huan1 sheng1 dong4 lin2 qu3 。
- hui1 jie2 yuan4 zao3 hai2 ， chun1 feng1 tang2 shu4 lü4 。

## 注释

## 译文

## 赏析
