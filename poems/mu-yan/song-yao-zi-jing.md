---
id: mu-yan-song-yao-zi-jing
title: 送姚子敬
titlePinyin: song4 yao2 zi3 jing4
titleSlug: song-yao-zi-jing
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方闻兴秀孝，久矣无令举。
- 公车冷于冰，吾已弃如土。
- 提书向孔墙，万代礼乐主。
- 而与先簿正，厥有圣法寓。
- 士也得所归，至穷亦云遇。
- 于惟京頖旧，幸不生蒿穞。
- 斯文谅在兹，天意岂轻付。
- 之子抱渊静，萧然守环堵。
- 光彩难自閟，珠玉满囊楮。
- 一从鹗表飞，诸公共称许。
- 如何但熟睨，引鼎力不武。
- 栖迟冷掾间，无乃太廉取。
- 相縻共升斗，端欲重黉宇。
- 勿嫌屋打头，硉兀气未吐。
- 六月取一息，千里始跬步。
- 期君在远业，看君即轩翥。
- 风雨忽道别，悢悢寡悰绪。
- 从今闭柴荆，何以慰衰暮。

## 拼音
- fang1 wen2 xing1 xiu4 xiao4 ， jiu3 yi3 wu2 ling4 ju3 。
- gong1 che1 leng3 yu2 bing1 ， wu2 yi3 qi4 ru2 tu3 。
- ti2 shu1 xiang4 kong3 qiang2 ， wan4 dai4 li3 yue4 zhu3 。
- er2 yu3 xian1 bo2 zheng4 ， jue2 you3 sheng4 fa3 yu4 。
- shi4 ye3 de2 suo3 gui1 ， zhi4 qiong2 yi4 yun2 yu4 。
- yu2 wei2 jing1 pan4 jiu4 ， xing4 bu4 sheng1 hao1 lu3 。
- si1 wen2 liang4 zai4 zi1 ， tian1 yi4 qi3 qing1 fu4 。
- zhi1 zi3 bao4 yuan1 jing4 ， xiao1 ran2 shou3 huan2 du3 。
- guang1 cai3 nan2 zi4 bi4 ， zhu1 yu4 man3 nang2 chu3 。
- yi4 cong2 e4 biao3 fei1 ， zhu1 gong1 gong4 cheng1 xu3 。
- ru2 he2 dan4 shu2 ni4 ， yin3 ding3 li4 bu4 wu3 。
- qi1 chi2 leng3 yuan4 jian1 ， wu2 nai3 tai4 lian2 qu3 。
- xiang1 mi2 gong4 sheng1 dou4 ， duan1 yu4 zhong4 hong2 yu3 。
- wu4 xian2 wu1 da3 tou2 ， lu4 wu4 qi4 wei4 tu3 。
- liu4 yue4 qu3 yi4 xi1 ， qian1 li3 shi3 kui3 bu4 。
- qi1 jun1 zai4 yuan3 ye4 ， kan4 jun1 ji2 xuan1 zhu4 。
- feng1 yu3 hu1 dao4 bie2 ， liang4 liang4 gua3 cong2 xu4 。
- cong2 jin1 bi4 chai2 jing1 ， he2 yi3 wei4 shuai1 mu4 。

## 注释

## 译文

## 赏析
