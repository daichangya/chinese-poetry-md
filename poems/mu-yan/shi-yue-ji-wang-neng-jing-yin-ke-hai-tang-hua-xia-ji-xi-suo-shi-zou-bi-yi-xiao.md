---
id: mu-yan-shi-yue-ji-wang-neng-jing-yin-ke-hai-tang-hua-xia-ji-xi-suo-shi-zou-bi-yi-xiao
title: 十月既望能静饮客海棠花下即席索诗走笔一笑
titlePinyin: shi2 yue4 ji4 wang4 neng2 jing4 yin3 ke4 hai3 tang2 hua1 xia4 ji2 xi2 suo3 shi1 zou3 bi3 yi2 xiao4
titleSlug: shi-yue-ji-wang-neng-jing-yin-ke-hai-tang-hua-xia-ji-xi-suo-shi-zou-bi-yi-xiao
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久闻使君归，扁舟欲自载。
- 竟负九日约，吾意良有待。
- 今朝得得来，适与佳辰会。
- 名园盛众卉，摇落不少爱。
- 为语玉林神，无乃风景杀。
- 春葩发霜枝，一夜作奇怪。
- 此花红湿处，无如锦城最。
- 衔来定鸿鹄，万里从雪外。
- 高情相暖热，置酒出花背。
- 固知是乡人，岂不在我辈。
- 西庄见西产，一笑心领解。
- 主人独妙年，有花正宜戴。
- 胡为亦见分，无乃嘲老大。
- 谁令开非时，故遣白发对。
- 君勿轻白发，发白老更耐。
- 洛阳刘伯寿，耆英典型在。
- 醉帽仍插花，岂是儿女态。
- 还以寿主人，风流更耆艾。

## 拼音
- jiu3 wen2 shi3 jun1 gui1 ， pian1 zhou1 yu4 zi4 zai3 。
- jing4 fu4 jiu3 ri4 yue1 ， wu2 yi4 liang2 you3 dai4 。
- jin1 chao2 de2 de2 lai2 ， shi4 yu3 jia1 chen2 hui4 。
- ming2 yuan2 sheng4 zhong4 hui4 ， yao2 luo4 bu4 shao3 ai4 。
- wei4 yu3 yu4 lin2 shen2 ， wu2 nai3 feng1 jing3 sha1 。
- chun1 pa1 fa1 shuang1 zhi1 ， yi2 ye4 zuo4 qi2 guai4 。
- ci3 hua1 hong2 shi1 chu4 ， wu2 ru2 jin3 cheng2 zui4 。
- xian2 lai2 ding4 hong2 hu2 ， wan4 li3 cong2 xue3 wai4 。
- gao1 qing2 xiang1 nuan3 re4 ， zhi4 jiu3 chu1 hua1 bei4 。
- gu4 zhi1 shi4 xiang1 ren2 ， qi3 bu2 zai4 wo3 bei4 。
- xi1 zhuang1 jian4 xi1 chan3 ， yi2 xiao4 xin1 ling3 jie3 。
- zhu3 ren2 du2 miao4 nian2 ， you3 hua1 zheng4 yi2 dai4 。
- hu2 wei4 yi4 jian4 fen1 ， wu2 nai3 chao2 lao3 da4 。
- shui2 ling4 kai1 fei1 shi2 ， gu4 qian3 bai2 fa4 dui4 。
- jun1 wu4 qing1 bai2 fa4 ， fa1 bai2 lao3 geng4 nai4 。
- luo4 yang2 liu2 bo2 shou4 ， qi2 ying1 dian3 xing2 zai4 。
- zui4 mao4 reng2 cha1 hua1 ， qi3 shi4 er2 nü3 tai4 。
- hai2 yi3 shou4 zhu3 ren2 ， feng1 liu2 geng4 qi2 ai4 。

## 注释

## 译文

## 赏析
