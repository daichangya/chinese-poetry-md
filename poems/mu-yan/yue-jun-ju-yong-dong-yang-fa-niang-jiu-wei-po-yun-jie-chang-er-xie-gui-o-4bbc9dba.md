---
id: mu-yan-yue-jun-ju-yong-dong-yang-fa-niang-jiu-wei-po-yun-jie-chang-er-xie-gui-o-4bbc9dba
title: 岳君举用东阳法酿酒味颇蕴藉长儿携归偶得数语
titlePinyin: yue4 jun1 ju3 yong4 dong1 yang2 fa3 niang4 jiu3 wei4 po1 yun4 jie4 chang2 er2 xie2 gui1 ou3 de2 shu4 yu3
titleSlug: yue-jun-ju-yong-dong-yang-fa-niang-jiu-wei-po-yun-jie-chang-er-xie-gui-o-4bbc9dba
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔屡饮东阳，往往错认水。
- 次公似少猛，汲生终戆耳。
- 知我野心性，雅不便软美。
- 契阔二十年，那复此风味。
- 饮酒真饮蜜，直欲呕心胃。
- 儿从南塘归，殷勤有佳遗。
- 公等久要在，相看犹故意。
- 曲江加蕴藉，郑公殊妩媚。
- 一见极倾倒，吻渴不能止。
- 正性固自存，遽莫测其际。
- 徐觉和以诤，虽劲还可喜。
- 酒固未易知，知酒亦非易。
- 酩酊何适从，不夷而不惠。

## 拼音
- xi1 lü3 yin3 dong1 yang2 ， wang3 wang3 cuo4 ren4 shui3 。
- ci4 gong1 si4 shao3 meng3 ， ji2 sheng1 zhong1 gang4 er3 。
- zhi1 wo3 ye3 xin1 xing4 ， ya3 bu2 bian4 ruan3 mei3 。
- qi4 kuo4 er4 shi2 nian2 ， na4 fu4 ci3 feng1 wei4 。
- yin3 jiu3 zhen1 yin3 mi4 ， zhi2 yu4 ou3 xin1 wei4 。
- er2 cong2 nan2 tang2 gui1 ， yin1 qin2 you3 jia1 yi2 。
- gong1 deng3 jiu3 yao4 zai4 ， xiang1 kan4 you2 gu4 yi4 。
- qu3 jiang1 jia1 yun4 jie4 ， zheng4 gong1 shu1 wu3 mei4 。
- yi2 jian4 ji2 qing1 dao3 ， wen3 ke3 bu4 neng2 zhi3 。
- zheng4 xing4 gu4 zi4 cun2 ， ju4 mo4 ce4 qi2 ji4 。
- xu2 jue2 he2 yi3 zheng4 ， sui1 jin4 hai2 ke3 xi3 。
- jiu3 gu4 wei4 yi4 zhi1 ， zhi1 jiu3 yi4 fei1 yi4 。
- ming3 ding1 he2 shi4 cong2 ， bu4 yi2 er2 bu2 hui4 。

## 注释

## 译文

## 赏析
