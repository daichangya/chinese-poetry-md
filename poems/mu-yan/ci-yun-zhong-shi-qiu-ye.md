---
id: mu-yan-ci-yun-zhong-shi-qiu-ye
title: 次韵仲实秋夜
titlePinyin: ci4 yun4 zhong4 shi2 qiu1 ye4
titleSlug: ci-yun-zhong-shi-qiu-ye
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 空庭两犀株，吹香满前轩。
- 颇疑顾虎头，幻此金粟繁。
- 或是乘鸾女，月窟分天根。
- 更与泻浩露，尽洗蜂蝶喧。
- 苦无好事者，为我载一尊。
- 而我子张子，古谊夙所敦。
- 肯将新诗句，到我罗雀门。
- 何殊小山赋，欲招楚客魂。
- 犀首累佩印，陋矣不足论。
- 老我罕出户，东墙甘曝暄。
- 应同花下醉，式副我愿言。

## 拼音
- kong1 ting2 liang3 xi1 zhu1 ， chui1 xiang1 man3 qian2 xuan1 。
- po1 yi2 gu4 hu3 tou2 ， huan4 ci3 jin1 su4 fan2 。
- huo4 shi4 cheng2 luan2 nü3 ， yue4 ku1 fen1 tian1 gen1 。
- geng4 yu3 xie4 hao4 lu4 ， jin4 xi3 feng1 die2 xuan1 。
- ku3 wu2 hao3 shi4 zhe3 ， wei4 wo3 zai3 yi4 zun1 。
- er2 wo3 zi3 zhang1 zi3 ， gu3 yi4 su4 suo3 dun1 。
- ken3 jiang1 xin1 shi1 ju4 ， dao4 wo3 luo2 que4 men2 。
- he2 shu1 xiao3 shan1 fu4 ， yu4 zhao1 chu3 ke4 hun2 。
- xi1 shou3 lei4 pei4 yin4 ， lou4 yi3 bu4 zu2 lun4 。
- lao3 wo3 han3 chu1 hu4 ， dong1 qiang2 gan1 pu4 xuan1 。
- ying4 tong2 hua1 xia4 zui4 ， shi4 fu4 wo3 yuan4 yan2 。

## 注释

## 译文

## 赏析
