---
id: mu-yan-ju-xing-tang
title: 聚星堂
titlePinyin: ju4 xing1 tang2
titleSlug: ju-xing-tang
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建武重名节，狂奴态犹故。
- 客星复何事，一夕感干度。
- 风声激末造，骈首死党锢。
- 而五百里内，乃有贤人聚。
- 行行望德星，高阳里中去。
- 德隆则星晷，时网不足与。
- 元气之所全，政在簪盍处。
- 乃知忠贤类，天每下其顾。
- 二老甘隠沦，四海起尊慕。
- 有如子孙行，已是廊庙具。
- 深期任世道，相期扶国步。
- 皇路方险岩，倾辀当急赴。
- 赤手徒捧块，讵障奔流怒。
- 濡迹本捄时，其忍诿诸数。
- 事盖有至难，竟乖天所付。
- 汝南榜堂皇，考亭绘缣素。
- 室有聚星事，四远竞传布。
- 老眼苦昏暗，见画如隔雾。
- 卷还坐太息，冰炭扰百虑。

## 拼音
- jian4 wu3 zhong4 ming2 jie2 ， kuang2 nu2 tai4 you2 gu4 。
- ke4 xing1 fu4 he2 shi4 ， yi4 xi1 gan3 gan1 du4 。
- feng1 sheng1 ji1 mo4 zao4 ， pian2 shou3 si3 dang3 gu4 。
- er2 wu3 bai3 li3 nei4 ， nai3 you3 xian2 ren2 ju4 。
- xing2 xing2 wang4 de2 xing1 ， gao1 yang2 li3 zhong1 qu4 。
- de2 long2 ze2 xing1 gui3 ， shi2 wang3 bu4 zu2 yu3 。
- yuan2 qi4 zhi1 suo3 quan2 ， zheng4 zai4 zan1 he2 chu4 。
- nai3 zhi1 zhong1 xian2 lei4 ， tian1 mei3 xia4 qi2 gu4 。
- er4 lao3 gan1 yin3 lun2 ， si4 hai3 qi3 zun1 mu4 。
- you3 ru2 zi3 sun1 xing2 ， yi3 shi4 lang2 miao4 ju4 。
- shen1 qi1 ren4 shi4 dao4 ， xiang1 qi1 fu2 guo2 bu4 。
- huang2 lu4 fang1 xian3 yan2 ， qing1 zhou1 dang1 ji2 fu4 。
- chi4 shou3 tu2 peng3 kuai4 ， ju4 zhang4 ben1 liu2 nu4 。
- ru2 ji4 ben3 jiu4 shi2 ， qi2 ren3 wei3 zhu1 shu4 。
- shi4 gai4 you3 zhi4 nan2 ， jing4 guai1 tian1 suo3 fu4 。
- ru3 nan2 bang3 tang2 huang2 ， kao3 ting2 hui4 jian1 su4 。
- shi4 you3 ju4 xing1 shi4 ， si4 yuan3 jing4 chuan2 bu4 。
- lao3 yan3 ku3 hun1 an4 ， jian4 hua4 ru2 ge2 wu4 。
- juan4 hai2 zuo4 tai4 xi1 ， bing1 tan4 rao3 bai3 lü4 。

## 注释

## 译文

## 赏析
