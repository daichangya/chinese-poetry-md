---
id: mu-yan-zai-he-yang-qiu-ren-he-dao-er-shan-yun
title: 再和杨求仁何道二山韵
titlePinyin: zai4 he2 yang2 qiu2 ren2 he2 dao4 er4 shan1 yun4
titleSlug: zai-he-yang-qiu-ren-he-dao-er-shan-yun
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪堂西席雪江水，广文先生是乡里。
- 此翁平生事崛奇，欲上虚空鞭𫘧耳。
- 迩来深藏老锋锷，未许容易试越砥。
- 插天光气尚历历，若为著渠岩石里。
- 仲华本愿郡文学，百年功名一日起。
- 峥嵘今不少自贬，吾道毋乃太孤峙。
- 苦将新句调山灵，不遣陈迹蹋死鬼。
- 世俗贵耳不贵目，谁得其皮兼得髓。
- 翰林主人墨客卿，会将此事全付子。
- 吾衰正复何所用，两钱之锥漫苴履。
- 固知梅老难抵当，夜半偏师来研垒。
- 襆砚囊笔俱坚坐，尔以不战淹客晷。
- 天地冻合万木僵，军中颇怪多堕指。
- 春风呼酒为解严，十部从事贤一纸。

## 拼音
- xue3 tang2 xi1 xi2 xue3 jiang1 shui3 ， guang3 wen2 xian1 sheng0 shi4 xiang1 li3 。
- ci3 weng1 ping2 sheng1 shi4 jue2 qi2 ， yu4 shang4 xu1 kong1 bian1 lu4 er3 。
- er3 lai2 shen1 cang2 lao3 feng1 e4 ， wei4 xu3 rong2 yi4 shi4 yue4 di3 。
- cha1 tian1 guang1 qi4 shang4 li4 li4 ， ruo4 wei4 zhu4 qu2 yan2 shi2 li3 。
- zhong4 hua2 ben3 yuan4 jun4 wen2 xue2 ， bai3 nian2 gong1 ming2 yi2 ri4 qi3 。
- zheng1 rong2 jin1 bu4 shao3 zi4 bian3 ， wu2 dao4 wu2 nai3 tai4 gu1 zhi4 。
- ku3 jiang1 xin1 ju4 tiao2 shan1 ling2 ， bu4 qian3 chen2 ji4 ta4 si3 gui3 。
- shi4 su2 gui4 er3 bu2 gui4 mu4 ， shui2 de2 qi2 pi2 jian1 de2 sui3 。
- han4 lin2 zhu3 ren2 mo4 ke4 qing1 ， hui4 jiang1 ci3 shi4 quan2 fu4 zi3 。
- wu2 shuai1 zheng4 fu4 he2 suo3 yong4 ， liang3 qian2 zhi1 zhui1 man4 ju1 lü3 。
- gu4 zhi1 mei2 lao3 nan2 di3 dang1 ， ye4 ban4 pian1 shi1 lai2 yan2 lei3 。
- fu2 yan4 nang2 bi3 ju4 jian1 zuo4 ， er3 yi3 bu2 zhan4 yan1 ke4 gui3 。
- tian1 di4 dong4 he2 wan4 mu4 jiang1 ， jun1 zhong1 po1 guai4 duo1 duo4 zhi3 。
- chun1 feng1 hu1 jiu3 wei4 jie3 yan2 ， shi2 bu4 cong2 shi4 xian2 yi4 zhi3 。

## 注释

## 译文

## 赏析
