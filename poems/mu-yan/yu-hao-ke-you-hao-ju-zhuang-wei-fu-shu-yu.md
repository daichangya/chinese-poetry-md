---
id: mu-yan-yu-hao-ke-you-hao-ju-zhuang-wei-fu-shu-yu
title: 俞好客又号菊庄为赋数语
titlePinyin: yu2 hao4 ke4 you4 hao4 ju2 zhuang1 wei4 fu4 shu4 yu3
titleSlug: yu-hao-ke-you-hao-ju-zhuang-wei-fu-shu-yu
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生自作计，北屋连南庄。
- 其间复何有，积粟埋屋梁。
- 敢村有退士，用意独异常。
- 种菊一万株，规作岁晚粮。
- 老农与老圃，工勤略相当。
- 春雨茁陈根，柔荑绿于秧。
- 剪翳披厥颖，叶盛在本昌。
- 啜之付茗椀，聊诳藜苋肠。
- 秋高饱风露，粲粲枝间黄。
- 使天而雨金，不可以为粮。
- 此赐何敢慢，再拜然后尝。
- 挼挲不劳咀，迸入牙颊香。
- 三咽下丹田，字之曰黄粱。
- 其情性具烈，毋以他馈伤。
- 为尔制颓龄，使尔寿而康。
- 彭泽有公田，秫种半顷强。
- 正使及秋成，所得亦已凉。
- 奈何不少忍，决去惊鸿翔。
- 百匝绕东篱，采采不盈筐。
- 高吟发清饿，持此送一觞。
- 珠玉实其腹，千载有耿光。
- 子亦慕陶者，闭户歌慨慷。
- 但得三径存，何虑一庄荒。
- 老我饥不死，谁与辟谷方。
- 作诗聊以赠，一笑为发棠。

## 拼音
- ren2 sheng1 zi4 zuo4 ji4 ， bei3 wu1 lian2 nan2 zhuang1 。
- qi2 jian1 fu4 he2 you3 ， ji1 su4 mai2 wu1 liang2 。
- gan3 cun1 you3 tui4 shi4 ， yong4 yi4 du2 yi4 chang2 。
- zhong3 ju2 yi2 wan4 zhu1 ， gui1 zuo4 sui4 wan3 liang2 。
- lao3 nong2 yu3 lao3 pu3 ， gong1 qin2 lüe4 xiang1 dang1 。
- chun1 yu3 zhuo2 chen2 gen1 ， rou2 yi2 lü4 yu2 yang1 。
- jian3 yi4 pi1 jue2 ying3 ， ye4 sheng4 zai4 ben3 chang1 。
- chuo4 zhi1 fu4 ming2 wan3 ， liao2 kuang2 li2 xian4 chang2 。
- qiu1 gao1 bao3 feng1 lu4 ， can4 can4 zhi1 jian1 huang2 。
- shi3 tian1 er2 yu3 jin1 ， bu4 ke3 yi3 wei2 liang2 。
- ci3 ci4 he2 gan3 man4 ， zai4 bai4 ran2 hou4 chang2 。
- ruo2 sa1 bu4 lao2 zui3 ， beng4 ru4 ya2 jia2 xiang1 。
- san1 yan4 xia4 dan1 tian2 ， zi4 zhi1 yue1 huang2 liang2 。
- qi2 qing2 xing4 ju4 lie4 ， wu2 yi3 ta1 kui4 shang1 。
- wei4 er3 zhi4 tui2 ling2 ， shi3 er3 shou4 er2 kang1 。
- peng2 ze2 you3 gong1 tian2 ， shu2 zhong3 ban4 qing3 qiang2 。
- zheng4 shi3 ji2 qiu1 cheng2 ， suo3 de2 yi4 yi3 liang2 。
- nai4 he2 bu4 shao3 ren3 ， jue2 qu4 jing1 hong2 xiang2 。
- bai3 za1 rao4 dong1 li2 ， cai3 cai3 bu4 ying2 kuang1 。
- gao1 yin2 fa1 qing1 e4 ， chi2 ci3 song4 yi4 shang1 。
- zhu1 yu4 shi2 qi2 fu4 ， qian1 zai3 you3 geng3 guang1 。
- zi3 yi4 mu4 tao2 zhe3 ， bi4 hu4 ge1 kai3 kang1 。
- dan4 de2 san1 jing4 cun2 ， he2 lü4 yi4 zhuang1 huang1 。
- lao3 wo3 ji1 bu4 si3 ， shui2 yu3 bi4 gu3 fang1 。
- zuo4 shi1 liao2 yi3 zeng4 ， yi2 xiao4 wei4 fa1 tang2 。

## 注释

## 译文

## 赏析
