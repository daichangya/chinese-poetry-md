---
id: mu-yan-shi-an-zhai
title: 适安斋
titlePinyin: shi4 an1 zhai1
titleSlug: shi-an-zhai
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天圆如旋磨，万古几曾息。
- 日毂环之走，西坠俄东出。
- 圣贤法天运，所以长汲汲。
- 大禹生胼胝，孔弗遑煖席。
- 客寝何太康，人或规不及。
- 亦有功名者，斋内运甓百。
- 不放身暂闲，苦欲劳筋骨。
- 如何适安斋，燕处甘暇佚。
- 此斋匪侈丽，易安取容膝。
- 竹几对藜床，左右置书册。
- 有时值佳友，从容遂竟日。
- 体适任屈伸，意适任语默。
- 惟其适之安，适且忘吾适。
- 向来孤山老，保此逾耄耋。
- 以安遗子孙，此计固已得。
- 人生天地间，何事非吾职。
- 夜思昼所为，然后安可即。
- 况君抱修能，当念踵前业。
- 相期在万里，无从守一室。
- 精义以致用，龙蛇岂其蛰。

## 拼音
- tian1 yuan2 ru2 xuan2 mo2 ， wan4 gu3 ji3 ceng2 xi1 。
- ri4 gu1 huan2 zhi1 zou3 ， xi1 zhui4 e2 dong1 chu1 。
- sheng4 xian2 fa3 tian1 yun4 ， suo3 yi3 chang2 ji2 ji2 。
- da4 yu3 sheng1 pian2 zhi1 ， kong3 fu2 huang2 xuan1 xi2 。
- ke4 qin3 he2 tai4 kang1 ， ren2 huo4 gui1 bu4 ji2 。
- yi4 you3 gong1 ming2 zhe3 ， zhai1 nei4 yun4 pi4 bai3 。
- bu2 fang4 shen1 zan4 xian2 ， ku3 yu4 lao2 jin1 gu3 。
- ru2 he2 shi4 an1 zhai1 ， yan4 chu4 gan1 xia2 yi4 。
- ci3 zhai1 fei3 chi3 li4 ， yi4 an1 qu3 rong2 xi1 。
- zhu2 ji3 dui4 li2 chuang2 ， zuo3 you4 zhi4 shu1 ce4 。
- you3 shi2 zhi2 jia1 you3 ， cong2 rong2 sui4 jing4 ri4 。
- ti3 shi4 ren4 qu1 shen1 ， yi4 shi4 ren4 yu3 mo4 。
- wei2 qi2 shi4 zhi1 an1 ， shi4 qie3 wang4 wu2 shi4 。
- xiang4 lai2 gu1 shan1 lao3 ， bao3 ci3 yu2 mao4 die2 。
- yi3 an1 yi2 zi3 sun1 ， ci3 ji4 gu4 yi3 de2 。
- ren2 sheng1 tian1 di4 jian1 ， he2 shi4 fei1 wu2 zhi2 。
- ye4 si1 zhou4 suo3 wei4 ， ran2 hou4 an1 ke3 ji2 。
- kuang4 jun1 bao4 xiu1 neng2 ， dang1 nian4 zhong3 qian2 ye4 。
- xiang1 qi1 zai4 wan4 li3 ， wu2 cong2 shou3 yi2 shi4 。
- jing1 yi4 yi3 zhi4 yong4 ， long2 she2 qi3 qi2 zhe2 。

## 注释

## 译文

## 赏析
