---
id: mu-yan-song-jia-zi-zhao-chang-ci-hu
title: 送家自昭长慈湖
titlePinyin: song4 jia1 zi4 zhao1 chang2 ci2 hu2
titleSlug: song-jia-zi-zhao-chang-ci-hu
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眉山钟神秀，翁季天下伟。
- 直到仲虎辈，奕奕殊未已。
- 家为文章家，百年兼两侍。
- 存翁名侍从，颐山古肤使。
- 秘书性具存，文脉益演迤。
- 前除罗玉树，乃复有令子。
- 超趋夐不群，老气压纨绮。
- 早岁瑟僴篇，短檠午夜几。
- 要渠绍编刬，教示正勤止。
- 家宝未轻出，吾侪方侧耳。
- 一朝著斑衣，束书事行李。
- 堂上白发翁，为尔颜色喜。
- 涛江日日静，酒酣可以起。
- 慈湖在何许，精庐屹其沚。
- 我欲鼓枻游，浩渺曷涯涘。
- 长风驾高浪，瞥忽可千里。
- 如此宁不超，踔厉前无比。
- 须知归宿处，其道元甚迩。
- 鲤庭尊所闻，固自有源委。
- 愿毋厌凡近，读书愈穷理。
- 修程与远业，亦从今日始。
- 合沓来众誉，烜赫继世美。
- 持以贻家尊，良足当甘旨。

## 拼音
- mei2 shan1 zhong1 shen2 xiu4 ， weng1 ji4 tian1 xia4 wei3 。
- zhi2 dao4 zhong4 hu3 bei4 ， yi4 yi4 shu1 wei4 yi3 。
- jia1 wei4 wen2 zhang1 jia1 ， bai3 nian2 jian1 liang3 shi4 。
- cun2 weng1 ming2 shi4 cong2 ， yi2 shan1 gu3 fu1 shi3 。
- mi4 shu1 xing4 ju4 cun2 ， wen2 mai4 yi4 yan3 yi3 。
- qian2 chu2 luo2 yu4 shu4 ， nai3 fu4 you3 ling4 zi3 。
- chao1 qu1 xuan4 bu4 qun2 ， lao3 qi4 ya1 wan2 qi3 。
- zao3 sui4 se4 xian4 pian1 ， duan3 qing2 wu3 ye4 ji3 。
- yao4 qu2 shao4 bian1 chan3 ， jiao4 shi4 zheng4 qin2 zhi3 。
- jia1 bao3 wei4 qing1 chu1 ， wu2 chai2 fang1 ce4 er3 。
- yi4 chao2 zhu4 ban1 yi1 ， shu4 shu1 shi4 xing2 li0 。
- tang2 shang4 bai2 fa4 weng1 ， wei4 er3 yan2 se4 xi3 。
- tao1 jiang1 ri4 ri4 jing4 ， jiu3 han1 ke3 yi3 qi3 。
- ci2 hu2 zai4 he2 xu3 ， jing1 lu2 yi4 qi2 zhi3 。
- wo3 yu4 gu3 yi4 you2 ， hao4 miao3 he2 ya2 si4 。
- chang2 feng1 jia4 gao1 lang4 ， pie1 hu1 ke3 qian1 li3 。
- ru2 ci3 ning2 bu4 chao1 ， chuo1 li4 qian2 wu2 bi3 。
- xu1 zhi1 gui1 su4 chu4 ， qi2 dao4 yuan2 shen4 er3 。
- li3 ting2 zun1 suo3 wen2 ， gu4 zi4 you3 yuan2 wei3 。
- yuan4 wu2 yan4 fan2 jin4 ， du2 shu1 yu4 qiong2 li3 。
- xiu1 cheng2 yu3 yuan3 ye4 ， yi4 cong2 jin1 ri4 shi3 。
- he2 ta4 lai2 zhong4 yu4 ， xuan1 he4 ji4 shi4 mei3 。
- chi2 yi3 yi2 jia1 zun1 ， liang2 zu2 dang1 gan1 zhi3 。

## 注释

## 译文

## 赏析
