---
id: mu-yan-song-lou-bo-gao-you-wu
title: 送娄伯高游吴
titlePinyin: song4 lou2 bo2 gao1 you2 wu2
titleSlug: song-lou-bo-gao-you-wu
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃花水暖清明前，长堤柳色青如烟。
- 男儿年少重意气，春风买醉吴江船。
- 西湖三月春更好，笙歌锦绣神仙鸟。
- 紫燕楼深翠黛间，碧罗天净杨花老。
- 兴亡往事置勿论，千金不惜酬歌尊。
- 酒酣莫作后庭曲，游人思断江南魂。
- 去去知君访陈迹，吴山吴水青历历。
- 花残钿碎馆娃空，春草年年为谁碧。
- 君行正乐我为愁，白发送君思旧游。
- 平生漫浪无似我，努力功名须黑头。

## 拼音
- tao2 hua1 shui3 nuan3 qing1 ming2 qian2 ， chang2 di1 liu3 se4 qing1 ru2 yan1 。
- nan2 er2 nian2 shao4 zhong4 yi4 qi4 ， chun1 feng1 mai3 zui4 wu2 jiang1 chuan2 。
- xi1 hu2 san1 yue4 chun1 geng4 hao3 ， sheng1 ge1 jin3 xiu4 shen2 xian1 niao3 。
- zi3 yan4 lou2 shen1 cui4 dai4 jian1 ， bi4 luo2 tian1 jing4 yang2 hua1 lao3 。
- xing1 wang2 wang3 shi4 zhi4 wu4 lun4 ， qian1 jin1 bu4 xi1 chou2 ge1 zun1 。
- jiu3 han1 mo4 zuo4 hou4 ting2 qu3 ， you2 ren2 si1 duan4 jiang1 nan2 hun2 。
- qu4 qu4 zhi1 jun1 fang3 chen2 ji4 ， wu2 shan1 wu2 shui3 qing1 li4 li4 。
- hua1 can2 dian4 sui4 guan3 wa2 kong1 ， chun1 cao3 nian2 nian2 wei4 shui2 bi4 。
- jun1 xing2 zheng4 le4 wo3 wei4 chou2 ， bai2 fa4 song4 jun1 si1 jiu4 you2 。
- ping2 sheng1 man4 lang4 wu2 si4 wo3 ， nu3 li4 gong1 ming2 xu1 hei1 tou2 。

## 注释

## 译文

## 赏析
