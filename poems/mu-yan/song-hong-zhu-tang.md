---
id: mu-yan-song-hong-zhu-tang
title: 送洪竹堂
titlePinyin: song4 hong2 zhu2 tang2
titleSlug: song-hong-zhu-tang
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家住西湖西，爱吟仍爱竹。
- 富贵岂不好，变灭如转烛。
- 一昨流落后，破垣竹犹绿。
- 往事何用访，得此良自足。
- 胡为被书误，弹冠向苕曲。
- 三年饭脱粟，不饱而况肉。
- 颇有青衿子，对之寻旧读。
- 时复吐佳句，家山如在目。
- 不知竹是伴，谁护苍玉束。
- 官满还滞留，欲归未可卜。
- 无钱买扁舟，迁居更勿促。
- 悠然谢此君，行止任迟速。
- 新年雨雪深，忽已归期告。
- 天公似有意，为尔开晴旭。
- 士固不可料，穷久理当复。
- 东风吹浩荡，万里奔鸿鹄。

## 拼音
- jia1 zhu4 xi1 hu2 xi1 ， ai4 yin2 reng2 ai4 zhu2 。
- fu4 gui4 qi3 bu4 hao3 ， bian4 mie4 ru2 zhuan3 zhu2 。
- yi4 zuo2 liu2 luo4 hou4 ， po4 yuan2 zhu2 you2 lü4 。
- wang3 shi4 he2 yong4 fang3 ， de2 ci3 liang2 zi4 zu2 。
- hu2 wei4 bei4 shu1 wu4 ， tan2 guan1 xiang4 tiao2 qu3 。
- san1 nian2 fan4 tuo1 su4 ， bu4 bao3 er2 kuang4 rou4 。
- po1 you3 qing1 jin1 zi3 ， dui4 zhi1 xun2 jiu4 du2 。
- shi2 fu4 tu3 jia1 ju4 ， jia1 shan1 ru2 zai4 mu4 。
- bu4 zhi1 zhu2 shi4 ban4 ， shui2 hu4 cang1 yu4 shu4 。
- guan1 man3 hai2 zhi4 liu2 ， yu4 gui1 wei4 ke3 bu3 。
- wu2 qian2 mai3 pian1 zhou1 ， qian1 ju1 geng4 wu4 cu4 。
- you1 ran2 xie4 ci3 jun1 ， xing2 zhi3 ren4 chi2 su4 。
- xin1 nian2 yu3 xue3 shen1 ， hu1 yi3 gui1 qi1 gao4 。
- tian1 gong1 si4 you3 yi4 ， wei4 er3 kai1 qing2 xu4 。
- shi4 gu4 bu4 ke3 liao4 ， qiong2 jiu3 li3 dang1 fu4 。
- dong1 feng1 chui1 hao4 dang4 ， wan4 li3 ben1 hong2 hu2 。

## 注释

## 译文

## 赏析
