---
id: mu-yan-jiu-ri
title: 九日
titlePinyin: jiu3 ri4
titleSlug: jiu-ri
author: "牟\U0002AA58"
authorPinyin: mu4 yan3
authorSlug: mu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风飒以至，今日重阳日。
- 明明对南山，尚想陶彭泽。
- 向来建威幕，颇见有此客。
- 驱车不少留，驾言公田秫。
- 如何又弃去，此意谁能识。
- 寄奴趣殊礼，风旨来自北。
- 只今王江州，建白功第一。
- 故是僧弥孙，举动殊足惜。
- 饮媿望柴桑，稍欲自湔涤。
- 殷勤白衣饷，犹恐不我即。
- 中路候篮舆，要致已甚迫。
- 葛巾赤两脚，颓然向州宅。
- 此翁本坦荡，焉能苦违物。
- 一时可计取，中实未易屈。
- 华轩有何羡，自载返蓬荜。
- 终身书甲子，凛凛义形色。
- 如使磷且缁，安得为玉雪。
- 篱边有佳菊，弄黄正堪摘。
- 我方持空觞，千载高风激。

## 拼音
- qiu1 feng1 sa4 yi3 zhi4 ， jin1 ri4 chong2 yang2 ri4 。
- ming2 ming2 dui4 nan2 shan1 ， shang4 xiang3 tao2 peng2 ze2 。
- xiang4 lai2 jian4 wei1 mu4 ， po1 jian4 you3 ci3 ke4 。
- qu1 che1 bu4 shao3 liu2 ， jia4 yan2 gong1 tian2 shu2 。
- ru2 he2 you4 qi4 qu4 ， ci3 yi4 shui2 neng2 shi2 。
- ji4 nu2 qu4 shu1 li3 ， feng1 zhi3 lai2 zi4 bei3 。
- zhi1 jin1 wang2 jiang1 zhou1 ， jian4 bai2 gong1 di4 yi1 。
- gu4 shi4 seng1 mi2 sun1 ， ju3 dong4 shu1 zu2 xi1 。
- yin3 kui4 wang4 chai2 sang1 ， shao1 yu4 zi4 jian1 di2 。
- yin1 qin2 bai2 yi1 xiang3 ， you2 kong3 bu4 wo3 ji2 。
- zhong1 lu4 hou4 lan2 yu2 ， yao4 zhi4 yi3 shen4 po4 。
- ge3 jin1 chi4 liang3 jiao3 ， tui2 ran2 xiang4 zhou1 zhai2 。
- ci3 weng1 ben3 tan3 dang4 ， yan1 neng2 ku3 wei2 wu4 。
- yi4 shi2 ke3 ji4 qu3 ， zhong1 shi2 wei4 yi4 qu1 。
- hua2 xuan1 you3 he2 xian4 ， zi4 zai3 fan3 peng2 bi4 。
- zhong1 shen1 shu1 jia3 zi3 ， lin3 lin3 yi4 xing2 se4 。
- ru2 shi3 lin2 qie3 zi1 ， an1 de2 wei4 yu4 xue3 。
- li2 bian1 you3 jia1 ju2 ， nong4 huang2 zheng4 kan1 zhai1 。
- wo3 fang1 chi2 kong1 shang1 ， qian1 zai3 gao1 feng1 ji1 。

## 注释

## 译文

## 赏析
