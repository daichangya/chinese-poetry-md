---
id: shi-de-hong-jin-hua-chao-bu-qun-yong-qian-yun-zuo-shi-jian-zeng-yi-he-san-shou-chao--bef523c9
title: 金华超不群用前韵作诗见赠亦和三首超不群剪髪参黄蘗  其一
titlePinyin: jin1 hua2 chao1 bu4 qun2 yong4 qian2 yun4 zuo4 shi1 jian4 zeng4 yi4 he2 san1 shou3 chao1 bu4 qun2 jian3 fa4 can1 huang2 bo4     qi2 yi1
titleSlug: jin-hua-chao-bu-qun-yong-qian-yun-zuo-shi-jian-zeng-yi-he-san-shou-chao--bef523c9
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胸中蓄奇为谁吐，闲卧湘西云一坞。
- 兴来落笔如崩云，五字凭凌气吞楚。
- 我诗望见倒降旗，攻之何必更鸣鼓。
- 独对湘山夜色晴，万壑千岩最幽处。
- 卧要明月听松风，为君哦此文中虎。
- 此生身世付一戏，安用声名照千古。
- 知君大用参黄蘗，三篾束腰随处住。
- 何当峰顶结茅庐，要看掀髯呵佛祖。

## 拼音
- xiong1 zhong1 xu4 qi2 wei4 shui2 tu3 ， xian2 wo4 xiang1 xi1 yun2 yi2 wu4 。
- xing1 lai2 luo4 bi3 ru2 beng1 yun2 ， wu3 zi4 ping2 ling2 qi4 tun1 chu3 。
- wo3 shi1 wang4 jian4 dao3 jiang4 qi2 ， gong1 zhi1 he2 bi4 geng4 ming2 gu3 。
- du2 dui4 xiang1 shan1 ye4 se4 qing2 ， wan4 he4 qian1 yan2 zui4 you1 chu4 。
- wo4 yao4 ming2 yue4 ting1 song1 feng1 ， wei4 jun1 o4 ci3 wen2 zhong1 hu3 。
- ci3 sheng1 shen1 shi4 fu4 yi2 xi4 ， an1 yong4 sheng1 ming2 zhao4 qian1 gu3 。
- zhi1 jun1 da4 yong4 can1 huang2 bo4 ， san1 mie4 shu4 yao1 sui2 chu4 zhu4 。
- he2 dang1 feng1 ding3 jie2 mao2 lu2 ， yao4 kan4 xian1 ran2 he1 fo2 zu3 。

## 注释

## 译文

## 赏析
