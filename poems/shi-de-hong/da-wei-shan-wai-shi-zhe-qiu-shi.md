---
id: shi-de-hong-da-wei-shan-wai-shi-zhe-qiu-shi
title: 大沩山外侍者求诗
titlePinyin: da4 wei2 shan1 wai4 shi4 zhe3 qiu2 shi1
titleSlug: da-wei-shan-wai-shi-zhe-qiu-shi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湘南古丛林，钟梵百世传。
- 大圆百丈来，缚屋岩石边。
- 焕然成宝坊，服用如诸天。
- 经今成几何，已逾三百年。
- 谁为中兴者，卓哉空印贤。
- 大钟日夕撞，圆音答山川。
- 衲子自成群，昼诵而夜禅。
- 道人旧未识，眉目何渊然。
- 乞诗亦不恶，篝灯临网牋。
- 人生等浮云，达者无后先。
- 我亦一戏耳，走笔成长篇。

## 拼音
- xiang1 nan2 gu3 cong2 lin2 ， zhong1 fan4 bai3 shi4 chuan2 。
- da4 yuan2 bai3 zhang4 lai2 ， fu4 wu1 yan2 shi2 bian1 。
- huan4 ran2 cheng2 bao3 fang1 ， fu2 yong4 ru2 zhu1 tian1 。
- jing1 jin1 cheng2 ji3 he2 ， yi3 yu2 san1 bai3 nian2 。
- shui2 wei4 zhong1 xing1 zhe3 ， zhuo2 zai1 kong1 yin4 xian2 。
- da4 zhong1 ri4 xi1 zhuang4 ， yuan2 yin1 da2 shan1 chuan1 。
- na4 zi3 zi4 cheng2 qun2 ， zhou4 song4 er2 ye4 chan2 。
- dao4 ren2 jiu4 wei4 shi2 ， mei2 mu4 he2 yuan1 ran2 。
- qi3 shi1 yi4 bu2 e4 ， gou1 deng1 lin2 wang3 jian1 。
- ren2 sheng1 deng3 fu2 yun2 ， da2 zhe3 wu2 hou4 xian1 。
- wo3 yi4 yi2 xi4 er3 ， zou3 bi3 cheng2 zhang3 pian1 。

## 注释

## 译文

## 赏析
