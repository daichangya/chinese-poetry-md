---
id: shi-de-hong-ji-ti-peng-si-yu-shui-ming-lou
title: 寄题彭思禹水明楼
titlePinyin: ji4 ti2 peng2 si1 yu3 shui3 ming2 lou2
titleSlug: ji-ti-peng-si-yu-shui-ming-lou
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 议郎诗眼发天藏，咄嗟办楼临汝水。
- 遥知残夜笙歌散，月出东南人独倚。
- 纤云灭尽光下彻，微波不兴天著底。
- 忽惊白昼在轩窗，试数游鱼见鳞尾。
- 平生肮脏笑伊优，官冷对人言少味。
- 但余清境得厌饫，天应用此相偿耳。
- 我当兴发竟相觅，一棹西风健行李。
- 登临尚能为君赋，要使江山增胜气。

## 拼音
- yi4 lang2 shi1 yan3 fa1 tian1 cang2 ， duo1 jie1 ban4 lou2 lin2 ru3 shui3 。
- yao2 zhi1 can2 ye4 sheng1 ge1 san4 ， yue4 chu1 dong1 nan2 ren2 du2 yi3 。
- xian1 yun2 mie4 jin4 guang1 xia4 che4 ， wei1 bo1 bu4 xing1 tian1 zhu4 di3 。
- hu1 jing1 bai2 zhou4 zai4 xuan1 chuang1 ， shi4 shu4 you2 yu2 jian4 lin2 wei3 。
- ping2 sheng1 ang1 zang1 xiao4 yi1 you1 ， guan1 leng3 dui4 ren2 yan2 shao3 wei4 。
- dan4 yu2 qing1 jing4 de2 yan4 yu4 ， tian1 ying4 yong4 ci3 xiang1 chang2 er3 。
- wo3 dang1 xing1 fa1 jing4 xiang1 mi4 ， yi2 zhao4 xi1 feng1 jian4 xing2 li0 。
- deng1 lin2 shang4 neng2 wei4 jun1 fu4 ， yao4 shi3 jiang1 shan1 zeng1 sheng4 qi4 。

## 注释

## 译文

## 赏析
