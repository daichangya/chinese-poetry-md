---
id: shi-de-hong-ci-yun-peng-zi-chang-liu-yuan-jian-hua
title: 次韵彭子长刘园见花
titlePinyin: ci4 yun4 peng2 zi3 chang2 liu2 yuan2 jian4 hua1
titleSlug: ci-yun-peng-zi-chang-liu-yuan-jian-hua
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔海山度寒食，虽有花看非故园。
- 今年寒食花又见，已在故园疑梦魂。
- 虚弦丧气念前痛，瘴面敢辞增唾痕。
- 此生流落坐旷达，晚悔坦率加辛勤。
- 觉城老子天乞我，人品秀拔高摩云。
- 定应分身在绛阙，想见珮珰裙褶𫄸。
- 君看翰墨吐秀句，绿杨春重含朝暾。
- 袖中功名未暇探，且复行乐追幽欣。
- 陋邦忽见洛阳面，为谁扶头清露翻。
- 残春风日太醇酽，发粧初罢争迎门。
- 丰肌忍调獭髓医，笑涡尚初红朝温。
- 谪仙点笔风雨疾，少陵眼寒烟雾昏。
- 公独寓之一戏耳，宁用解语方佐尊。
- 夜深秉烛花不睡，饮到落月窥金盆。
- 情钟耳热意一折，赋诗遶纸风雷奔。
- 诗成我读辄起舞，自忘首秃衣绁袢。
- 泠然驭风欲仙去，引手便觉天可扪。
- 归来僵卧数屋角，万象困顿天不言。

## 拼音
- wo3 xi1 hai3 shan1 du4 han2 shi2 ， sui1 you3 hua1 kan4 fei1 gu4 yuan2 。
- jin1 nian2 han2 shi2 hua1 you4 jian4 ， yi3 zai4 gu4 yuan2 yi2 meng4 hun2 。
- xu1 xian2 sang4 qi4 nian4 qian2 tong4 ， zhang4 mian4 gan3 ci2 zeng1 tuo4 hen2 。
- ci3 sheng1 liu2 luo4 zuo4 kuang4 da2 ， wan3 hui3 tan3 shuai4 jia1 xin1 qin2 。
- jue2 cheng2 lao3 zi3 tian1 qi3 wo3 ， ren2 pin3 xiu4 ba2 gao1 mo2 yun2 。
- ding4 ying4 fen1 shen1 zai4 jiang4 que1 ， xiang3 jian4 pei4 dang1 qun2 zhe3 xun1 。
- jun1 kan4 han4 mo4 tu3 xiu4 ju4 ， lü4 yang2 chun1 zhong4 han2 chao2 tun1 。
- xiu4 zhong1 gong1 ming2 wei4 xia2 tan4 ， qie3 fu4 xing2 le4 zhui1 you1 xin1 。
- lou4 bang1 hu1 jian4 luo4 yang2 mian4 ， wei4 shui2 fu2 tou2 qing1 lu4 fan1 。
- can2 chun1 feng1 ri4 tai4 chun2 yan4 ， fa1 zhuang1 chu1 ba4 zheng1 ying2 men2 。
- feng1 ji1 ren3 tiao2 ta3 sui3 yi1 ， xiao4 wo1 shang4 chu1 hong2 chao2 wen1 。
- zhe2 xian1 dian3 bi3 feng1 yu3 ji2 ， shao3 ling2 yan3 han2 yan1 wu4 hun1 。
- gong1 du2 yu4 zhi1 yi1 xi4 er3 ， ning2 yong4 jie3 yu3 fang1 zuo3 zun1 。
- ye4 shen1 bing3 zhu2 hua1 bu2 shui4 ， yin3 dao4 luo4 yue4 kui1 jin1 pen2 。
- qing2 zhong1 er3 re4 yi4 yi4 zhe2 ， fu4 shi1 rao4 zhi3 feng1 lei2 ben1 。
- shi1 cheng2 wo3 du2 zhe2 qi3 wu3 ， zi4 wang4 shou3 tu1 yi1 xie4 pan4 。
- ling2 ran2 yu4 feng1 yu4 xian1 qu4 ， yin3 shou3 bian4 jue2 tian1 ke3 men2 。
- gui1 lai2 jiang1 wo4 shu4 wu1 jiao3 ， wan4 xiang4 kun4 dun4 tian1 bu4 yan2 。

## 注释

## 译文

## 赏析
