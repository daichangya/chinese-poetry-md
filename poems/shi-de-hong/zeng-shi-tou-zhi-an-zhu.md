---
id: shi-de-hong-zeng-shi-tou-zhi-an-zhu
title: 赠石头志庵主
titlePinyin: zeng4 shi2 tou0 zhi4 an1 zhu3
titleSlug: zeng-shi-tou-zhi-an-zhu
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陜西道人最声价，自与老南相逼亚。
- 常恐清尘补缀难，那知乃有如君者。
- 争传绝似余杭标，十年梦想空飘飖。
- 迩来衡岳祝融下，一见便令人意消。
- 道骨清闲神秀彻，湛湛光风磨霁月。
- 高谈未了山日斜，篆烟已灭灰如雪。
- 平生安得情相似，可怜投分今如此。
- 且作山中盛事传，我忘朴陋君忘年。

## 拼音
- xia2 xi1 dao4 ren2 zui4 sheng1 jia4 ， zi4 yu3 lao3 nan2 xiang1 bi1 ya4 。
- chang2 kong3 qing1 chen2 bu3 zhui4 nan2 ， na4 zhi1 nai3 you3 ru2 jun1 zhe3 。
- zheng1 chuan2 jue2 si4 yu2 hang2 biao1 ， shi2 nian2 meng4 xiang3 kong1 piao1 yao2 。
- er3 lai2 heng2 yue4 zhu4 rong2 xia4 ， yi2 jian4 bian4 ling4 ren2 yi4 xiao1 。
- dao4 gu3 qing1 xian2 shen2 xiu4 che4 ， zhan4 zhan4 guang1 feng1 mo2 ji4 yue4 。
- gao1 tan2 wei4 liao3 shan1 ri4 xie2 ， zhuan4 yan1 yi3 mie4 hui1 ru2 xue3 。
- ping2 sheng1 an1 de2 qing2 xiang1 si4 ， ke3 lian2 tou2 fen1 jin1 ru2 ci3 。
- qie3 zuo4 shan1 zhong1 sheng4 shi4 chuan2 ， wo3 wang4 pu3 lou4 jun1 wang4 nian2 。

## 注释

## 译文

## 赏析
