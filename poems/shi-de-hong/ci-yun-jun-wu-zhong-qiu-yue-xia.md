---
id: shi-de-hong-ci-yun-jun-wu-zhong-qiu-yue-xia
title: 次韵君武中秋月下
titlePinyin: ci4 yun4 jun1 wu3 zhong1 qiu1 yue4 xia4
titleSlug: ci-yun-jun-wu-zhong-qiu-yue-xia
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋光一半去无迹，万里阴晴占此夕。
- 书生醉语哦月诗，想见看朱眩成碧。
- 白公初携佳句归，便觉草露寒沾衣。
- 夜晴兰室亦怀古，领略太白怀玄晖。
- 千字一挥才瞬息，流珠走盘纷的皪。
- 故应奇韵自天成，此诗如女有正色。
- 风鉴从来别俗氛，吐词句句含烟云。
- 坐令一日传万口，不减长吉题高轩。
- 君家客皆天下士，放意高谈饮文字。
- 江左风流扫地空，今日追游可无媿。
- 嗟予秃鬓欲逃名，朅来百虑霜雪凝。
- 世间垢习揩磨尽，但余猨鹤哀吟声。
- 刘生餐痂亦何美，玄德结𦙤应有旨。
- 平生清境吾所嗜，正如翔鸾饮须醴。
- 君看清河夜升镜，微云灭尽如磨莹。
- 定当先生度青冥，思冷魂澄亦幽兴。
- 笑中笔阵横词锋，照人秀色烟茸茸。
- 调高未数紫芝曲，酒味且卧黄金钟。
- 人生一笑如电掣，岂特山舟藏岁月。
- 自慙陋句类无盐，敢并高人天下白。

## 拼音
- qiu1 guang1 yi2 ban4 qu4 wu2 ji4 ， wan4 li3 yin1 qing2 zhan4 ci3 xi1 。
- shu1 sheng1 zui4 yu3 o4 yue4 shi1 ， xiang3 jian4 kan4 zhu1 xuan4 cheng2 bi4 。
- bai2 gong1 chu1 xie2 jia1 ju4 gui1 ， bian4 jue2 cao3 lu4 han2 zhan1 yi1 。
- ye4 qing2 lan2 shi4 yi4 huai2 gu3 ， ling3 lüe4 tai4 bai2 huai2 xuan2 hui1 。
- qian1 zi4 yi4 hui1 cai2 shun4 xi1 ， liu2 zhu1 zou3 pan2 fen1 de0 li4 。
- gu4 ying4 qi2 yun4 zi4 tian1 cheng2 ， ci3 shi1 ru2 nü3 you3 zheng4 se4 。
- feng1 jian4 cong2 lai2 bie2 su2 fen1 ， tu3 ci2 ju4 ju4 han2 yan1 yun2 。
- zuo4 ling4 yi2 ri4 chuan2 wan4 kou3 ， bu4 jian3 chang2 ji2 ti2 gao1 xuan1 。
- jun1 jia1 ke4 jie1 tian1 xia4 shi4 ， fang4 yi4 gao1 tan2 yin3 wen2 zi4 。
- jiang1 zuo3 feng1 liu2 sao3 di4 kong1 ， jin1 ri4 zhui1 you2 ke3 wu2 kui4 。
- jie1 yu3 tu1 bin4 yu4 tao2 ming2 ， qie4 lai2 bai3 lü4 shuang1 xue3 ning2 。
- shi4 jian1 gou4 xi2 kai1 mo2 jin4 ， dan4 yu2 yuan2 he4 ai1 yin2 sheng1 。
- liu2 sheng1 can1 jia1 yi4 he2 mei3 ， xuan2 de2 jie2 𦙤 ying1 you3 zhi3 。
- ping2 sheng1 qing1 jing4 wu2 suo3 shi4 ， zheng4 ru2 xiang2 luan2 yin3 xu1 li3 。
- jun1 kan4 qing1 he2 ye4 sheng1 jing4 ， wei1 yun2 mie4 jin4 ru2 mo2 ying2 。
- ding4 dang1 xian1 sheng1 du4 qing1 ming2 ， si1 leng3 hun2 cheng2 yi4 you1 xing1 。
- xiao4 zhong1 bi3 zhen4 heng2 ci2 feng1 ， zhao4 ren2 xiu4 se4 yan1 rong2 rong2 。
- tiao2 gao1 wei4 shu4 zi3 zhi1 qu3 ， jiu3 wei4 qie3 wo4 huang2 jin1 zhong1 。
- ren2 sheng1 yi2 xiao4 ru2 dian4 che4 ， qi3 te4 shan1 zhou1 cang2 sui4 yue4 。
- zi4 can2 lou4 ju4 lei4 wu2 yan2 ， gan3 bing4 gao1 ren2 tian1 xia4 bai2 。

## 注释

## 译文

## 赏析
