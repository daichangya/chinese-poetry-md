---
id: shi-de-hong-ci-yun-ping-wu-deng-sui-mu-you-huai
title: 次韵平无等岁暮有怀
titlePinyin: ci4 yun4 ping2 wu2 deng3 sui4 mu4 you3 huai2
titleSlug: ci-yun-ping-wu-deng-sui-mu-you-huai
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章有神惊颖脱，风雷先听毫端落。
- 穷年秀气不知休，此盖道余德之粕。
- 大人见世当有驭，一枝区区何足托。
- 此语令君意自消，双眸新退重重膜。
- 鼻端余地大于天，挥斤请看无沾垩。
- 吟诗写字到骨清，寓意乃佳工折莫。
- 我年十五恃豪伟，废食忘眠専制作。
- 人令瑕玷混吞声，将使骇世驱时恶。
- 那知任已返吾病，迩来猛省能自薄。
- 默唇僻处兀聋痴，十问烦人慵一答。
- 聚呵随骂嗟愚狂，不详乃背初心约。
- 我不怪君亦不嗔，君独何心惟喜跃。
- 人生异趣各有谋，分定那可相更博。
- 君不见谪仙历落解全真，月下一尊堂独酌。
- 又不见渊明坦率从所好，闷遭五斗相纒缚。
- 矧予于世百无求，纷纷固可俱抛却。
- 岁月更如秋晚池，草木向枯泉欲涸。
- 行看东风颠沛来，又丽繁红入斜蕚。

## 拼音
- wen2 zhang1 you3 shen2 jing1 ying3 tuo1 ， feng1 lei2 xian1 ting1 hao2 duan1 luo4 。
- qiong2 nian2 xiu4 qi4 bu4 zhi1 xiu1 ， ci3 gai4 dao4 yu2 de2 zhi1 po4 。
- da4 ren2 jian4 shi4 dang1 you3 yu4 ， yi4 zhi1 qu1 qu1 he2 zu2 tuo1 。
- ci3 yu3 ling4 jun1 yi4 zi4 xiao1 ， shuang1 mou2 xin1 tui4 chong2 chong2 mo2 。
- bi2 duan1 yu2 di4 da4 yu2 tian1 ， hui1 jin1 qing3 kan4 wu2 zhan1 e4 。
- yin2 shi1 xie3 zi4 dao4 gu3 qing1 ， yu4 yi4 nai3 jia1 gong1 zhe2 mo4 。
- wo3 nian2 shi2 wu3 shi4 hao2 wei3 ， fei4 shi2 wang4 mian2 zhuan1 zhi4 zuo4 。
- ren2 ling4 xia2 dian4 hun4 tun1 sheng1 ， jiang1 shi3 hai4 shi4 qu1 shi2 e4 。
- na4 zhi1 ren4 yi3 fan3 wu2 bing4 ， er3 lai2 meng3 sheng3 neng2 zi4 bao2 。
- mo4 chun2 pi4 chu4 wu4 long2 chi1 ， shi2 wen4 fan2 ren2 yong1 yi4 da2 。
- ju4 he1 sui2 ma4 jie1 yu2 kuang2 ， bu4 xiang2 nai3 bei4 chu1 xin1 yue1 。
- wo3 bu2 guai4 jun1 yi4 bu4 chen1 ， jun1 du2 he2 xin1 wei2 xi3 yue4 。
- ren2 sheng1 yi4 qu4 ge4 you3 mou2 ， fen1 ding4 na4 ke3 xiang1 geng4 bo2 。
- jun1 bu2 jian4 zhe2 xian1 li4 luo4 jie3 quan2 zhen1 ， yue4 xia4 yi4 zun1 tang2 du2 zhuo2 。
- you4 bu2 jian4 yuan1 ming2 tan3 shuai4 cong2 suo3 hao3 ， men1 zao1 wu3 dou3 xiang1 chan2 fu4 。
- shen3 yu3 yu2 shi4 bai3 wu2 qiu2 ， fen1 fen1 gu4 ke3 ju4 pao1 que4 。
- sui4 yue4 geng4 ru2 qiu1 wan3 chi2 ， cao3 mu4 xiang4 ku1 quan2 yu4 he2 。
- xing2 kan4 dong1 feng1 dian1 pei4 lai2 ， you4 li4 fan2 hong2 ru4 xie2 e4 。

## 注释

## 译文

## 赏析
