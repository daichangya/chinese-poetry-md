---
id: shi-de-hong-fu-yong-qian-yun-song-bu-qun-gui-huang-nie-jian-yin-chan-shi
title: 复用前韵送不群归黄蘖见因禅师
titlePinyin: fu4 yong4 qian2 yun4 song4 bu4 qun2 gui1 huang2 nie4 jian4 yin1 chan2 shi1
titleSlug: fu-yong-qian-yun-song-bu-qun-gui-huang-nie-jian-yin-chan-shi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽寻忽觉暗香吐，竹西知有梅花坞。
- 一枝试摘与君看，念君明日当离楚。
- 戞然飞去若惊鸿，弃掷自嗟如卧鼓。
- 遥知旅枕生清梦，梦到江南春好处。
- 苍杉拂云烟翠深，为吊大雄山下虎。
- 我识山中因褊头，骨目清坚貌淳古。
- 便欲闲提折脚铛，柏子庵边结茅住。
- 行看谈笑起云门，海上横行如乃祖。

## 拼音
- you1 xun2 hu1 jue2 an4 xiang1 tu3 ， zhu2 xi1 zhi1 you3 mei2 hua1 wu4 。
- yi4 zhi1 shi4 zhai1 yu3 jun1 kan4 ， nian4 jun1 ming2 ri4 dang1 li2 chu3 。
- jia2 ran2 fei1 qu4 ruo4 jing1 hong2 ， qi4 zhi4 zi4 jie1 ru2 wo4 gu3 。
- yao2 zhi1 lü3 zhen3 sheng1 qing1 meng4 ， meng4 dao4 jiang1 nan2 chun1 hao3 chu4 。
- cang1 shan1 fu2 yun2 yan1 cui4 shen1 ， wei4 diao4 da4 xiong2 shan1 xia4 hu3 。
- wo3 shi2 shan1 zhong1 yin1 bian3 tou2 ， gu3 mu4 qing1 jian1 mao4 chun2 gu3 。
- bian4 yu4 xian2 ti2 zhe2 jiao3 dang1 ， bai3 zi3 an1 bian1 jie2 mao2 zhu4 。
- xing2 kan4 tan2 xiao4 qi3 yun2 men2 ， hai3 shang4 heng2 xing2 ru2 nai3 zu3 。

## 注释

## 译文

## 赏析
