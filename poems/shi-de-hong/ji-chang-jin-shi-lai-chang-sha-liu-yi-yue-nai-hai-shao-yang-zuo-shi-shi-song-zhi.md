---
id: shi-de-hong-ji-chang-jin-shi-lai-chang-sha-liu-yi-yue-nai-hai-shao-yang-zuo-shi-shi-song-zhi
title: 季长尽室来长沙留一月乃还邵阳作是诗送之
titlePinyin: ji4 chang2 jin4 shi4 lai2 chang2 sha1 liu2 yi1 yue4 nai3 hai2 shao4 yang2 zuo4 shi4 shi1 song4 zhi1
titleSlug: ji-chang-jin-shi-lai-chang-sha-liu-yi-yue-nai-hai-shao-yang-zuo-shi-shi-song-zhi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邵阳归去知几里，万顷斜阳渡湘水。
- 一叶扁舟共看山，伯鸾德耀俱风味。
- 山中信宿不忍去，班草松间呼不起。
- 波心月出卧不知，但爱松风吹醉耳。
- 朝来拾得浩荡春，雪英红雨纷桃李。
- 大钟横撞山答响，遥知有寺藏层翠。
- 想见道人出迎客，犀颅戢戢三千指。
- 王事得从方外乐，佳处迟留固其理。
- 何当更和宿山诗，要看云泉生逸气。

## 拼音
- shao4 yang2 gui1 qu4 zhi1 ji3 li3 ， wan4 qing3 xie2 yang2 du4 xiang1 shui3 。
- yi2 ye4 pian1 zhou1 gong4 kan4 shan1 ， bo2 luan2 de2 yao4 ju4 feng1 wei4 。
- shan1 zhong1 xin4 su4 bu4 ren3 qu4 ， ban1 cao3 song1 jian1 hu1 bu4 qi3 。
- bo1 xin1 yue4 chu1 wo4 bu4 zhi1 ， dan4 ai4 song1 feng1 chui1 zui4 er3 。
- chao2 lai2 shi2 de2 hao4 dang4 chun1 ， xue3 ying1 hong2 yu3 fen1 tao2 li3 。
- da4 zhong1 heng2 zhuang4 shan1 da2 xiang3 ， yao2 zhi1 you3 si4 cang2 ceng2 cui4 。
- xiang3 jian4 dao4 ren2 chu1 ying2 ke4 ， xi1 lu2 ji2 ji2 san1 qian1 zhi3 。
- wang2 shi4 de2 cong2 fang1 wai4 le4 ， jia1 chu4 chi2 liu2 gu4 qi2 li3 。
- he2 dang1 geng4 he2 su4 shan1 shi1 ， yao4 kan4 yun2 quan2 sheng1 yi4 qi4 。

## 注释

## 译文

## 赏析
