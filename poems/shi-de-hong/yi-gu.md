---
id: shi-de-hong-yi-gu
title: 义牯
titlePinyin: yi4 gu3
titleSlug: yi-gu
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 快山山浅亦有虎，时时妥尾过行路。
- 一竖地坐牧两牯，以箠捶地不知顾。
- 虎搏竖如鹰搦兔，两牯来奔虎弃去。
- 回往荷庠挨老树，牯相喘视同守护。
- 虎竟不能得此竖，竖虽不救牯无负。
- 一村嚣传共鸣鼓，而虎已逃不知处。
- 嗟乎异哉两大武，高义可与贯高伍。
- 令走仁义名好古，临事真情乃愧汝。
- 此事可信文公语，为君落笔敏风雨。

## 拼音
- kuai4 shan1 shan1 qian3 yi4 you3 hu3 ， shi2 shi2 tuo3 wei3 guo4 xing2 lu4 。
- yi2 shu4 di4 zuo4 mu4 liang3 gu3 ， yi3 chui2 chui2 di4 bu4 zhi1 gu4 。
- hu3 bo2 shu4 ru2 ying1 nuo4 tu4 ， liang3 gu3 lai2 ben1 hu3 qi4 qu4 。
- hui2 wang3 he2 xiang2 ai1 lao3 shu4 ， gu3 xiang1 chuan3 shi4 tong2 shou3 hu4 。
- hu3 jing4 bu4 neng2 de2 ci3 shu4 ， shu4 sui1 bu2 jiu4 gu3 wu2 fu4 。
- yi4 cun1 ao2 chuan2 gong4 ming2 gu3 ， er2 hu3 yi3 tao2 bu4 zhi1 chu4 。
- jie1 hu1 yi4 zai1 liang3 da4 wu3 ， gao1 yi4 ke3 yu3 guan4 gao1 wu3 。
- ling4 zou3 ren2 yi4 ming2 hao3 gu3 ， lin2 shi4 zhen1 qing2 nai3 kui4 ru3 。
- ci3 shi4 ke3 xin4 wen2 gong1 yu3 ， wei4 jun1 luo4 bi3 min3 feng1 yu3 。

## 注释

## 译文

## 赏析
