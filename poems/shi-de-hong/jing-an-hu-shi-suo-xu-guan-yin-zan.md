---
id: shi-de-hong-jing-an-hu-shi-suo-xu-guan-yin-zan
title: 靖安胡氏所蓄观音赞
titlePinyin: jing4 an1 hu2 shi4 suo3 xu4 guan1 yin1 zan4
titleSlug: jing-an-hu-shi-suo-xu-guan-yin-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首净智甘露门，稽首无碍悲愿海。
- 稽首紫金光聚山，稽首心精遗闻地。
- 愿赐威光加被我，摧灭一切夙障山。
- 令我一切刹尘中，见此百福如月面。
- 菩萨常念诸众生，譬如慈母忆怜子。
- 子若昼夜常念母，母子百劫必相见。
- 如针之契诸磁石，如雷之文于象牙。
- 皆即自然如是应，非诸心识可思量。
- 鹰巢现形蚌中出，化为画女并鱼师。
- 皆随众生心所变，一一成办无遗余。
- 妙哉三十二应身，一十四种无畏力。
- 愿于一念浄心现，譬如秋月现止水。
- 一切众生见者闻，皆入圆通三昧海。

## 拼音
- qi3 shou3 jing4 zhi4 gan1 lu4 men2 ， qi3 shou3 wu2 ai4 bei1 yuan4 hai3 。
- qi3 shou3 zi3 jin1 guang1 ju4 shan1 ， qi3 shou3 xin1 jing1 yi2 wen2 di4 。
- yuan4 ci4 wei1 guang1 jia1 bei4 wo3 ， cui1 mie4 yi2 qie4 su4 zhang4 shan1 。
- ling4 wo3 yi2 qie4 cha4 chen2 zhong1 ， jian4 ci3 bai3 fu2 ru2 yue4 mian4 。
- pu2 sa4 chang2 nian4 zhu1 zhong4 sheng1 ， pi4 ru2 ci2 mu3 yi4 lian2 zi3 。
- zi3 ruo4 zhou4 ye4 chang2 nian4 mu3 ， mu3 zi3 bai3 jie2 bi4 xiang1 jian4 。
- ru2 zhen1 zhi1 qi4 zhu1 ci2 shi2 ， ru2 lei2 zhi1 wen2 yu2 xiang4 ya2 。
- jie1 ji2 zi4 ran2 ru2 shi4 ying4 ， fei1 zhu1 xin1 shi2 ke3 si1 liang0 。
- ying1 chao2 xian4 xing2 bang4 zhong1 chu1 ， hua4 wei2 hua4 nü3 bing4 yu2 shi1 。
- jie1 sui2 zhong4 sheng1 xin1 suo3 bian4 ， yi1 yi1 cheng2 ban4 wu2 yi2 yu2 。
- miao4 zai1 san1 shi2 er4 ying4 shen1 ， yi1 shi2 si4 zhong3 wu2 wei4 li4 。
- yuan4 yu2 yi2 nian4 jing4 xin1 xian4 ， pi4 ru2 qiu1 yue4 xian4 zhi3 shui3 。
- yi2 qie4 zhong4 sheng1 jian4 zhe3 wen2 ， jie1 ru4 yuan2 tong1 san1 mei4 hai3 。

## 注释

## 译文

## 赏析
