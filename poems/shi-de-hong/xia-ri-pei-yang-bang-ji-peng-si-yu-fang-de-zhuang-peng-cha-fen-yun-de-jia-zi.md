---
id: shi-de-hong-xia-ri-pei-yang-bang-ji-peng-si-yu-fang-de-zhuang-peng-cha-fen-yun-de-jia-zi
title: 夏日陪杨邦基彭思禹访德庄烹茶分韵得嘉字
titlePinyin: xia4 ri4 pei2 yang2 bang1 ji1 peng2 si1 yu3 fang3 de2 zhuang1 peng1 cha2 fen1 yun4 de2 jia1 zi4
titleSlug: xia-ri-pei-yang-bang-ji-peng-si-yu-fang-de-zhuang-peng-cha-fen-yun-de-jia-zi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎炎三伏过中伏，秋光先到幽人家。
- 闭门积雨藓封径，寒塘白藕晴开花。
- 吾侪酷爱真乐妙，笑谈相对兴无涯。
- 山童解烹蟹眼汤，先生自试鹰爪芽。
- 清香玉乳沃诗脾，抨纸落笔惊龙蛇。
- 源长浩与春涨激，力健清将秋气嘉。
- 须臾沓幅乱书几，环观朗诵交惊夸。
- 一声渔笛意不尽，夕阳归去还西斜。

## 拼音
- yan2 yan2 san1 fu2 guo4 zhong1 fu2 ， qiu1 guang1 xian1 dao4 you1 ren2 jia1 。
- bi4 men2 ji1 yu3 xian3 feng1 jing4 ， han2 tang2 bai2 ou3 qing2 kai1 hua1 。
- wu2 chai2 ku4 ai4 zhen1 le4 miao4 ， xiao4 tan2 xiang1 dui4 xing1 wu2 ya2 。
- shan1 tong2 jie3 peng1 xie4 yan3 tang1 ， xian1 sheng1 zi4 shi4 ying1 zhao3 ya2 。
- qing1 xiang1 yu4 ru3 wo4 shi1 pi2 ， peng1 zhi3 luo4 bi3 jing1 long2 she2 。
- yuan2 chang2 hao4 yu3 chun1 zhang3 ji1 ， li4 jian4 qing1 jiang1 qiu1 qi4 jia1 。
- xu1 yu2 ta4 fu2 luan4 shu1 ji3 ， huan2 guan1 lang3 song4 jiao1 jing1 kua1 。
- yi4 sheng1 yu2 di2 yi4 bu2 jin4 ， xi1 yang2 gui1 qu4 hai2 xi1 xie2 。

## 注释

## 译文

## 赏析
