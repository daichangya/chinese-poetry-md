---
id: shi-de-hong-zeng-xu-bang-ji
title: 赠许邦基
titlePinyin: zeng4 xu3 bang1 ji1
titleSlug: zeng-xu-bang-ji
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邦基今年方十九，美如濯濯春月柳。
- 龙章凤姿绝世无，金马玉堂如故有。
- 酒阑爱捉玉麈尾，玉色正同批诰手。
- 高烧银烛拥新粧，看君落笔龙蛇走。
- 欲驱清景入秀句，万象奔趋不敢后。
- 人疑锦绣纒肺肠，不然笔端应有口。
- 谪仙风流今复见，况亦仿佛外尘垢。
- 但恐功名纒缚人，未放青山挂窗牖。

## 拼音
- bang1 ji1 jin1 nian2 fang1 shi2 jiu3 ， mei3 ru2 zhuo2 zhuo2 chun1 yue4 liu3 。
- long2 zhang1 feng4 zi1 jue2 shi4 wu2 ， jin1 ma3 yu4 tang2 ru2 gu4 you3 。
- jiu3 lan2 ai4 zhuo1 yu4 zhu3 wei3 ， yu4 se4 zheng4 tong2 pi1 gao4 shou3 。
- gao1 shao1 yin2 zhu2 yong1 xin1 zhuang1 ， kan4 jun1 luo4 bi3 long2 she2 zou3 。
- yu4 qu1 qing1 jing3 ru4 xiu4 ju4 ， wan4 xiang4 ben1 qu1 bu4 gan3 hou4 。
- ren2 yi2 jin3 xiu4 chan2 fei4 chang2 ， bu4 ran2 bi3 duan1 ying1 you3 kou3 。
- zhe2 xian1 feng1 liu2 jin1 fu4 jian4 ， kuang4 yi4 fang3 fu2 wai4 chen2 gou4 。
- dan4 kong3 gong1 ming2 chan2 fu4 ren2 ， wei4 fang4 qing1 shan1 gua4 chuang1 you3 。

## 注释

## 译文

## 赏析
