---
id: shi-de-hong-ci-yun-dao-lin-hui-gui-fang-wai
title: 次韵道林会规方外
titlePinyin: ci4 yun4 dao4 lin2 hui4 gui1 fang1 wai4
titleSlug: ci-yun-dao-lin-hui-gui-fang-wai
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湘山半夜雨，断我西湖梦。
- 卧看读书灯，花作扶头重。
- 晓窗晴泼眼，倒挂闻么凤。
- 起寻殿寒梅，小立幽香喷。
- 柳丝不胜绾，笋庭春脉动。
- 春色已如许，乐事非一种。
- 平生所怀人，忽此笑语共。
- 云轩为谁停，危坐山衲拥。
- 眼高空丛林，志大骨森耸。
- 开怀见赤心，亹亹饱谈诵。
- 坐客鹤脑侧，我亦快心孔。
- 袖中出新诗，笔力发豪纵。
- 风日丽醇酽，黄泥初扬瓮。
- 舌根有沧海，潮辩自掀涌。
- 何当横枯藤，啮镞追两本。
- 吾宗欲颠覆，支者例阘茸。
- 君能为我起，逸足王良控。
- 我诗如石田，疏理终无用。
- 朝来强鉏垦，秃笔时呵冻。
- 摩挲铜鍱腹，博君一笑捧。

## 拼音
- xiang1 shan1 ban4 ye4 yu3 ， duan4 wo3 xi1 hu2 meng4 。
- wo4 kan4 du2 shu1 deng1 ， hua1 zuo4 fu2 tou2 zhong4 。
- xiao3 chuang1 qing2 po1 yan3 ， dao3 gua4 wen2 me0 feng4 。
- qi3 xun2 dian4 han2 mei2 ， xiao3 li4 you1 xiang1 pen1 。
- liu3 si1 bu2 sheng4 wan3 ， sun3 ting2 chun1 mai4 dong4 。
- chun1 se4 yi3 ru2 xu3 ， le4 shi4 fei1 yi4 zhong3 。
- ping2 sheng1 suo3 huai2 ren2 ， hu1 ci3 xiao4 yu3 gong4 。
- yun2 xuan1 wei4 shui2 ting2 ， wei1 zuo4 shan1 na4 yong1 。
- yan3 gao1 kong1 cong2 lin2 ， zhi4 da4 gu3 sen1 song3 。
- kai1 huai2 jian4 chi4 xin1 ， wei3 wei3 bao3 tan2 song4 。
- zuo4 ke4 he4 nao3 ce4 ， wo3 yi4 kuai4 xin1 kong3 。
- xiu4 zhong1 chu1 xin1 shi1 ， bi3 li4 fa1 hao2 zong4 。
- feng1 ri4 li4 chun2 yan4 ， huang2 ni2 chu1 yang2 weng4 。
- she2 gen1 you3 cang1 hai3 ， chao2 bian4 zi4 xian1 yong3 。
- he2 dang1 heng2 ku1 teng2 ， nie4 zu2 zhui1 liang3 ben3 。
- wu2 zong1 yu4 dian1 fu4 ， zhi1 zhe3 li4 ta4 rong2 。
- jun1 neng2 wei4 wo3 qi3 ， yi4 zu2 wang2 liang2 kong4 。
- wo3 shi1 ru2 shi2 tian2 ， shu1 li3 zhong1 wu2 yong4 。
- chao2 lai2 qiang2 chu2 ken3 ， tu1 bi3 shi2 he1 dong4 。
- mo2 suo1 tong2 ye4 fu4 ， bo2 jun1 yi2 xiao4 peng3 。

## 注释

## 译文

## 赏析
