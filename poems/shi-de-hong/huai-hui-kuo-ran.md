---
id: shi-de-hong-huai-hui-kuo-ran
title: 怀慧廓然
titlePinyin: huai2 hui4 kuo4 ran2
titleSlug: huai-hui-kuo-ran
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧萧暑雨过，空山成夜晴。
- 月出东南峰，娟娟风露清。
- 飞萤自开合，寒蝉亦悲鸣。
- 兴来忽独往，听此落涧声。
- 永怀西湖上，绝景玉壶明。
- 松际翛然姿，振策自经行。
- 即欲呼就语，忽隔千里程。
- 何时径寻子，夜航过临平。
- 呼猿何足道，摩云亦虚名。
- 未若择法眼，能识廓然兄。
- 应知像教末，大法欲欹倾。
- 谈笑复一出，要使万世惊。
- 灯火作朝夕，已有相似情。
- 愿随人天会，仰看辩纵横。

## 拼音
- xiao1 xiao1 shu3 yu3 guo4 ， kong1 shan1 cheng2 ye4 qing2 。
- yue4 chu1 dong1 nan2 feng1 ， juan1 juan1 feng1 lu4 qing1 。
- fei1 ying2 zi4 kai1 he2 ， han2 chan2 yi4 bei1 ming2 。
- xing1 lai2 hu1 du2 wang3 ， ting1 ci3 luo4 jian4 sheng1 。
- yong3 huai2 xi1 hu2 shang4 ， jue2 jing3 yu4 hu2 ming2 。
- song1 ji4 xiao1 ran2 zi1 ， zhen4 ce4 zi4 jing1 xing2 。
- ji2 yu4 hu1 jiu4 yu3 ， hu1 ge2 qian1 li3 cheng2 。
- he2 shi2 jing4 xun2 zi3 ， ye4 hang2 guo4 lin2 ping2 。
- hu1 yuan2 he2 zu2 dao4 ， mo2 yun2 yi4 xu1 ming2 。
- wei4 ruo4 ze2 fa3 yan3 ， neng2 shi2 kuo4 ran2 xiong1 。
- ying4 zhi1 xiang4 jiao4 mo4 ， da4 fa3 yu4 qi1 qing1 。
- tan2 xiao4 fu4 yi4 chu1 ， yao4 shi3 wan4 shi4 jing1 。
- deng1 huo3 zuo4 zhao1 xi1 ， yi3 you3 xiang1 si4 qing2 。
- yuan4 sui2 ren2 tian1 hui4 ， yang3 kan4 bian4 zong4 heng2 。

## 注释

## 译文

## 赏析
