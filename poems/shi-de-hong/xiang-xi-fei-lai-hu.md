---
id: shi-de-hong-xiang-xi-fei-lai-hu
title: 湘西飞来湖
titlePinyin: xiang1 xi1 fei1 lai2 hu2
titleSlug: xiang-xi-fei-lai-hu
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武林散烟鬟，一峰螺髻孤。
- 烟云有奇态，华木秋不枯。
- 理公何许来，望见辄轩渠。
- 曰此灵鹫峰，何年来飞乎。
- 个中有白猿，为子抵掌呼。
- 至今呼猿涧，飞波跳碎珠。
- 朅来楚国南，万山争走趋。
- 精庐开横塘，清可照眉须。
- 高人家武林，致此从东吴。
- 那知湘水西，乃有飞来湖。
- 连荡满秋色，小艇藏菰蒲。
- 闲来倚危槛，对立鸥烱如。
- 我与湘峰色，俱堪入画图。

## 拼音
- wu3 lin2 san4 yan1 huan2 ， yi4 feng1 luo2 ji4 gu1 。
- yan1 yun2 you3 qi2 tai4 ， hua2 mu4 qiu1 bu4 ku1 。
- li3 gong1 he2 xu3 lai2 ， wang4 jian4 zhe2 xuan1 qu2 。
- yue1 ci3 ling2 jiu4 feng1 ， he2 nian2 lai2 fei1 hu1 。
- ge4 zhong1 you3 bai2 yuan2 ， wei4 zi3 di3 zhang3 hu1 。
- zhi4 jin1 hu1 yuan2 jian4 ， fei1 bo1 tiao4 sui4 zhu1 。
- qie4 lai2 chu3 guo2 nan2 ， wan4 shan1 zheng1 zou3 qu1 。
- jing1 lu2 kai1 heng2 tang2 ， qing1 ke3 zhao4 mei2 xu1 。
- gao1 ren2 jia1 wu3 lin2 ， zhi4 ci3 cong2 dong1 wu2 。
- na4 zhi1 xiang1 shui3 xi1 ， nai3 you3 fei1 lai2 hu2 。
- lian2 dang4 man3 qiu1 se4 ， xiao3 ting3 cang2 gu1 pu2 。
- xian2 lai2 yi3 wei1 kan3 ， dui4 li4 ou1 jiong3 ru2 。
- wo3 yu3 xiang1 feng1 se4 ， ju4 kan1 ru4 hua4 tu2 。

## 注释

## 译文

## 赏析
