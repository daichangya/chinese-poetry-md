---
id: shi-de-hong-ci-yun-sheng-ren-bing-zhong-zuo
title: 次韵圣任病中作
titlePinyin: ci4 yun4 sheng4 ren4 bing4 zhong1 zuo4
titleSlug: ci-yun-sheng-ren-bing-zhong-zuo
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君诗素雄放，出语秀不俗。
- 更读病中吟，清婉犹可录。
- 自愧鲁钝者，文字毎见辱。
- 有取定乡闾，余事亦何足。
- 夫子饱书史，屡晒便便腹。
- 蓄深故发远，诗成惊众目。
- 我诗虽不少，俗马空多肉。
- 赖遇秃毛发，苟仕安得禄。
- 所至有青山，是处堪藏育。
- 行当拂衣去，此志吾已卜。
- 君须更勉旃，当以谦自牧。
- 功成还故乡，竹杖巾一幅。
- 永从林下游，此诗无厌读。

## 拼音
- jun1 shi1 su4 xiong2 fang4 ， chu1 yu3 xiu4 bu4 su2 。
- geng4 du2 bing4 zhong1 yin2 ， qing1 wan3 you2 ke3 lu4 。
- zi4 kui4 lu3 dun4 zhe3 ， wen2 zi4 mei3 jian4 ru3 。
- you3 qu3 ding4 xiang1 lü2 ， yu2 shi4 yi4 he2 zu2 。
- fu1 zi3 bao3 shu1 shi3 ， lü3 shai4 bian4 bian4 fu4 。
- xu4 shen1 gu4 fa1 yuan3 ， shi1 cheng2 jing1 zhong4 mu4 。
- wo3 shi1 sui1 bu4 shao3 ， su2 ma3 kong1 duo1 rou4 。
- lai4 yu4 tu1 mao2 fa4 ， gou3 shi4 an1 de2 lu4 。
- suo3 zhi4 you3 qing1 shan1 ， shi4 chu4 kan1 cang2 yu4 。
- hang2 dang0 fu2 yi1 qu4 ， ci3 zhi4 wu2 yi3 bu3 。
- jun1 xu1 geng4 mian3 zhan1 ， dang1 yi3 qian1 zi4 mu4 。
- gong1 cheng2 hai2 gu4 xiang1 ， zhu2 zhang4 jin1 yi4 fu2 。
- yong3 cong2 lin2 xia4 you2 ， ci3 shi1 wu2 yan4 du2 。

## 注释

## 译文

## 赏析
