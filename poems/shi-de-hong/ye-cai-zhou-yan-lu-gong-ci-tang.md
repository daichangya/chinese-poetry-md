---
id: shi-de-hong-ye-cai-zhou-yan-lu-gong-ci-tang
title: 谒蔡州颜鲁公祠堂
titlePinyin: ye4 cai4 zhou1 yan2 lu3 gong1 ci2 tang2
titleSlug: ye-cai-zhou-yan-lu-gong-ci-tang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开元天宝政多暇，孽臣奸骄浊清化。
- 尺八横吹入醉乡，国柄倒持与人把。
- 渔阳番将易汉官，在廷之臣无谏者。
- 吴绫蜀锦光照眼，更觉霓裳韵和雅。
- 叛书夜到华清宫，狩吕骨惊天子讶。
- 二十四城陷同日，长嗟乃尔忠臣寡。
- 閙传平原城壁坚，穴鼻可以牿牛马。
- 譬如灔滪屹中流，江势远来波倒射。
- 吾知守职事主耳，行藏初不较用舍。
- 公时风姿入睿想，贯日精诚震天下。
- 我行上蔡黄犬门，惊风急雪吹平野。
- 娇鸦暮集村不嚣，古祠窈窕连桑柘。
- 圣朝亦旌异代忠，轩然眉须入图画。
- 和如戏泚卢杞题，俨若梦令希烈怕。
- 至今握拳透爪地，想见怒词犹慢骂。
- 声光自与日月争，事之成败其天也。
- 此诗我欲扫东壁，入字端宜擘窠写。
- 便觉云收六合阴，春随喜色生晴野。

## 拼音
- kai1 yuan2 tian1 bao3 zheng4 duo1 xia2 ， nie4 chen2 jian1 jiao1 zhuo2 qing1 hua4 。
- chi3 ba1 heng2 chui1 ru4 zui4 xiang1 ， guo2 bing3 dao3 chi2 yu3 ren2 ba3 。
- yu2 yang2 fan1 jiang1 yi4 han4 guan1 ， zai4 ting2 zhi1 chen2 wu2 jian4 zhe3 。
- wu2 ling2 shu3 jin3 guang1 zhao4 yan3 ， geng4 jue2 ni2 chang2 yun4 he2 ya3 。
- pan4 shu1 ye4 dao4 hua2 qing1 gong1 ， shou4 lü3 gu3 jing1 tian1 zi3 ya4 。
- er4 shi2 si4 cheng2 xian4 tong2 ri4 ， chang2 jie1 nai3 er3 zhong1 chen2 gua3 。
- nao4 chuan2 ping2 yuan2 cheng2 bi4 jian1 ， xue2 bi2 ke3 yi3 gu4 niu2 ma3 。
- pi4 ru2 yan4 yu4 yi4 zhong1 liu2 ， jiang1 shi4 yuan3 lai2 bo1 dao3 she4 。
- wu2 zhi1 shou3 zhi2 shi4 zhu3 er3 ， xing2 cang2 chu1 bu2 jiao4 yong4 she4 。
- gong1 shi2 feng1 zi1 ru4 rui4 xiang3 ， guan4 ri4 jing1 cheng2 zhen4 tian1 xia4 。
- wo3 xing2 shang4 cai4 huang2 quan3 men2 ， jing1 feng1 ji2 xue3 chui1 ping2 ye3 。
- jiao1 ya1 mu4 ji2 cun1 bu4 ao2 ， gu3 ci2 yao3 tiao3 lian2 sang1 zhe4 。
- sheng4 chao2 yi4 jing1 yi4 dai4 zhong1 ， xuan1 ran2 mei2 xu1 ru4 tu2 hua4 。
- he2 ru2 xi4 ci3 lu2 qi3 ti2 ， yan3 ruo4 meng4 ling4 xi1 lie4 pa4 。
- zhi4 jin1 wo4 quan2 tou4 zhao3 di4 ， xiang3 jian4 nu4 ci2 you2 man4 ma4 。
- sheng1 guang1 zi4 yu3 ri4 yue4 zheng1 ， shi4 zhi1 cheng2 bai4 qi2 tian1 ye3 。
- ci3 shi1 wo3 yu4 sao3 dong1 bi4 ， ru4 zi4 duan1 yi2 bo4 ke1 xie3 。
- bian4 jue2 yun2 shou1 liu4 he2 yin1 ， chun1 sui2 xi3 se4 sheng1 qing2 ye3 。

## 注释

## 译文

## 赏析
