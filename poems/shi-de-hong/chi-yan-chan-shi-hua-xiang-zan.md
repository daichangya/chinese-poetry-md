---
id: shi-de-hong-chi-yan-chan-shi-hua-xiang-zan
title: 赤眼禅师画像赞
titlePinyin: chi4 yan3 chan2 shi1 hua4 xiang4 zan4
titleSlug: chi-yan-chan-shi-hua-xiang-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 森森禅林，公特秀出。
- 轻世急道，不可跂及。
- 遗风至今，秋霜烈日。
- 我初瞻像，再拜稽首。
- 一室严冷，如虎方吼。
- 嗟余寡助，乃生公后。
- 忍视大法，陵夷末运。
- 奴婢小人，利欲迫窘。
- 冀公一咤，脑破胆陨。
- 呜呼公乎，再见无由。
- 冗攘方炽，何时云休。
- 愿起公死，从之以游。

## 拼音
- sen1 sen1 chan2 lin2 ， gong1 te4 xiu4 chu1 。
- qing1 shi4 ji2 dao4 ， bu4 ke3 qi2 ji2 。
- yi2 feng1 zhi4 jin1 ， qiu1 shuang1 lie4 ri4 。
- wo3 chu1 zhan1 xiang4 ， zai4 bai4 qi3 shou3 。
- yi2 shi4 yan2 leng3 ， ru2 hu3 fang1 hou3 。
- jie1 yu2 gua3 zhu4 ， nai3 sheng1 gong1 hou4 。
- ren3 shi4 da4 fa3 ， ling2 yi2 mo4 yun4 。
- nu2 bi4 xiao3 ren2 ， li4 yu4 po4 jiong3 。
- ji4 gong1 yi2 zha4 ， nao3 po4 dan3 yun3 。
- wu1 hu1 gong1 hu1 ， zai4 jian4 wu2 you2 。
- rong3 rang3 fang1 chi4 ， he2 shi2 yun2 xiu1 。
- yuan4 qi3 gong1 si3 ， cong2 zhi1 yi3 you2 。

## 注释

## 译文

## 赏析
