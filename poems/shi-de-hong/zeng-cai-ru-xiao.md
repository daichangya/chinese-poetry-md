---
id: shi-de-hong-zeng-cai-ru-xiao
title: 赠蔡儒効
titlePinyin: zeng4 cai4 ru2 xiao4
titleSlug: zeng-cai-ru-xiao
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家与君邻屋居，君昔未生先长我。
- 君髪齐眉我总角，竹居读书供日课。
- 君诵盘庚如注瓶，我读孝经如转磨。
- 长老奇君王佐才，拭目颙颙观长大。
- 十三环坐同赋诗，出语已能惊怯懦。
- 风雷遶纸成千篇，弃遗不惜如零唾。
- 神思义表文融明，清绝如珠不受涴。
- 江左相传纸价增，东坡一读不复和。
- 怀高识远不可屈，功成回首破甑堕。
- 家贫口众难自安，出图斗粟充饥饿。
- 閙闻笔阵扫万人，上国英雄胆先破。
- 殿前作赋声摩空，盛名四海争掀播。
- 华裾如葱马如龙，九衢突若流星过。
- 我经忧患早衰微，生怕虚名招实祸。
- 方衣童首住江村，饱饭爱寻闲处卧。
- 睡余信手摸书看，会意起来行复坐。
- 林泉成趣亦题诗，年来藁帙成堆垛。
- 仙郎开卷面发光，夸我雄词惊李贺。
- 相期他日同此游，先买邻庵山数朵。
- 青松白石闻此言，共作庐山二十个。

## 拼音
- wo3 jia1 yu3 jun1 lin2 wu1 ju1 ， jun1 xi1 wei4 sheng1 xian1 chang2 wo3 。
- jun1 fa4 qi2 mei2 wo3 zong3 jiao3 ， zhu2 ju1 du2 shu1 gong4 ri4 ke4 。
- jun1 song4 pan2 geng1 ru2 zhu4 ping2 ， wo3 du2 xiao4 jing1 ru2 zhuan3 mo2 。
- zhang3 lao3 qi2 jun1 wang2 zuo3 cai2 ， shi4 mu4 yong2 yong2 guan1 zhang3 da4 。
- shi2 san1 huan2 zuo4 tong2 fu4 shi1 ， chu1 yu3 yi3 neng2 jing1 qie4 nuo4 。
- feng1 lei2 rao4 zhi3 cheng2 qian1 pian1 ， qi4 yi2 bu4 xi1 ru2 ling2 tuo4 。
- shen2 si1 yi4 biao3 wen2 rong2 ming2 ， qing1 jue2 ru2 zhu1 bu2 shou4 wo4 。
- jiang1 zuo3 xiang1 chuan2 zhi3 jia4 zeng1 ， dong1 po1 yi4 du2 bu2 fu4 he2 。
- huai2 gao1 shi2 yuan3 bu4 ke3 qu1 ， gong1 cheng2 hui2 shou3 po4 zeng4 duo4 。
- jia1 pin2 kou3 zhong4 nan2 zi4 an1 ， chu1 tu2 dou4 su4 chong1 ji1 e4 。
- nao4 wen2 bi3 zhen4 sao3 wan4 ren2 ， shang4 guo2 ying1 xiong2 dan3 xian1 po4 。
- dian4 qian2 zuo4 fu4 sheng1 mo2 kong1 ， sheng4 ming2 si4 hai3 zheng1 xian1 bo1 。
- hua2 ju1 ru2 cong1 ma3 ru2 long2 ， jiu3 qu2 tu1 ruo4 liu2 xing1 guo4 。
- wo3 jing1 you1 huan4 zao3 shuai1 wei1 ， sheng1 pa4 xu1 ming2 zhao1 shi2 huo4 。
- fang1 yi1 tong2 shou3 zhu4 jiang1 cun1 ， bao3 fan4 ai4 xun2 xian2 chu4 wo4 。
- shui4 yu2 xin4 shou3 mo1 shu1 kan4 ， hui4 yi4 qi3 lai2 xing2 fu4 zuo4 。
- lin2 quan2 cheng2 qu4 yi4 ti2 shi1 ， nian2 lai2 gao3 zhi4 cheng2 dui1 duo4 。
- xian1 lang2 kai1 juan4 mian4 fa1 guang1 ， kua1 wo3 xiong2 ci2 jing1 li3 he4 。
- xiang1 qi1 ta1 ri4 tong2 ci3 you2 ， xian1 mai3 lin2 an1 shan1 shu4 duo3 。
- qing1 song1 bai2 shi2 wen2 ci3 yan2 ， gong4 zuo4 lu2 shan1 er4 shi2 ge4 。

## 注释

## 译文

## 赏析
