---
id: shi-de-hong-ci-yun-cao-shi-chen-gong-ti-lai-gong-ci-tang
title: 次韵漕使陈公题莱公祠堂
titlePinyin: ci4 yun4 cao2 shi3 chen2 gong1 ti2 lai2 gong1 ci2 tang2
titleSlug: ci-yun-cao-shi-chen-gong-ti-lai-gong-ci-tang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莱公少年日，逸气生云泉。
- 定策清东宫，天子为矍然。
- 奇豪不世出，获一以当千。
- 亲征功第一，尚记破虏年。
- 想见和易姿，垂柳春风前。
- 我公嗣前列，刚特才亦全。
- 方持使者节，眉宇秀而渊。
- 高楼独自登，爱公能补天。
- 高情吊陈迹，妙语吐新篇。
- 如风行水上，涣然成漪涟。
- 乃心在王室，何时朝日边。
- 正坐霖雨手，丰年自留连。
- 何必羡遗像，公自当济川。

## 拼音
- lai2 gong1 shao4 nian2 ri4 ， yi4 qi4 sheng1 yun2 quan2 。
- ding4 ce4 qing1 dong1 gong1 ， tian1 zi3 wei4 jue2 ran2 。
- qi2 hao2 bu2 shi4 chu1 ， huo4 yi4 yi3 dang1 qian1 。
- qin1 zheng1 gong1 di4 yi1 ， shang4 ji4 po4 lu3 nian2 。
- xiang3 jian4 he2 yi4 zi1 ， chui2 liu3 chun1 feng1 qian2 。
- wo3 gong1 si4 qian2 lie4 ， gang1 te4 cai2 yi4 quan2 。
- fang1 chi2 shi3 zhe3 jie2 ， mei2 yu3 xiu4 er2 yuan1 。
- gao1 lou2 du2 zi4 deng1 ， ai4 gong1 neng2 bu3 tian1 。
- gao1 qing2 diao4 chen2 ji4 ， miao4 yu3 tu3 xin1 pian1 。
- ru2 feng1 xing2 shui3 shang4 ， huan4 ran2 cheng2 yi1 lian2 。
- nai3 xin1 zai4 wang2 shi4 ， he2 shi2 chao2 ri4 bian1 。
- zheng4 zuo4 lin2 yu3 shou3 ， feng1 nian2 zi4 liu2 lian2 。
- he2 bi4 xian4 yi2 xiang4 ， gong1 zi4 dang1 ji4 chuan1 。

## 注释

## 译文

## 赏析
