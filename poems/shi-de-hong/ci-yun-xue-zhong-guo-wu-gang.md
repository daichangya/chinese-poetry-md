---
id: shi-de-hong-ci-yun-xue-zhong-guo-wu-gang
title: 次韵雪中过武冈
titlePinyin: ci4 yun4 xue3 zhong1 guo4 wu3 gang1
titleSlug: ci-yun-xue-zhong-guo-wu-gang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年湘山三尺雪，大松夜倒苍崖冽。
- 晓惊谁推华藏界，堕我坐前光不灭。
- 驼裘石丞鄣泥马，壮士甲趋花洒铁。
- 空斋夜对故人榻，妙语霏霏如锯屑。
- 窗寒雾暗日生东，恍疑珥笔明光宫。
- 蹁跹欲点朱蓝袂，一声云斧山玲珑。
- 明年麦秋歌岁丰，夜香横目祠上穹。
- 太平无象天有道，塞尘蛮雨长蒙蒙。
- 归来笑卧北窗下，侍儿簇花閙清夜。
- 老寻清境几成癖，一觥满引酬讥骂。
- 应思和月踏层冰，快意暗惊梦犹怕。
- 诗成字字如贯珠，乞与人间不知价。

## 拼音
- jin1 nian2 xiang1 shan1 san1 chi3 xue3 ， da4 song1 ye4 dao3 cang1 ya2 lie4 。
- xiao3 jing1 shui2 tui1 hua2 cang2 jie4 ， duo4 wo3 zuo4 qian2 guang1 bu2 mie4 。
- tuo2 qiu2 shi2 cheng2 zhang1 ni2 ma3 ， zhuang4 shi4 jia3 qu1 hua1 sa3 tie3 。
- kong1 zhai1 ye4 dui4 gu4 ren2 ta4 ， miao4 yu3 fei1 fei1 ru2 ju4 xie4 。
- chuang1 han2 wu4 an4 ri4 sheng1 dong1 ， huang3 yi2 er3 bi3 ming2 guang1 gong1 。
- pian2 xian1 yu4 dian3 zhu1 lan2 mei4 ， yi4 sheng1 yun2 fu3 shan1 ling2 long2 。
- ming2 nian2 mai4 qiu1 ge1 sui4 feng1 ， ye4 xiang1 heng2 mu4 ci2 shang4 qiong2 。
- tai4 ping2 wu2 xiang4 tian1 you3 dao4 ， sai1 chen2 man2 yu3 chang2 meng2 meng2 。
- gui1 lai2 xiao4 wo4 bei3 chuang1 xia4 ， shi4 er2 cu4 hua1 nao4 qing1 ye4 。
- lao3 xun2 qing1 jing4 ji3 cheng2 pi3 ， yi4 gong1 man3 yin3 chou2 ji1 ma4 。
- ying4 si1 he2 yue4 ta4 ceng2 bing1 ， kuai4 yi4 an4 jing1 meng4 you2 pa4 。
- shi1 cheng2 zi4 zi4 ru2 guan4 zhu1 ， qi3 yu3 ren2 jian1 bu4 zhi1 jia4 。

## 注释

## 译文

## 赏析
