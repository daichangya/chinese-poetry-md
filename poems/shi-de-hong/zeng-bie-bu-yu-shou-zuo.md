---
id: shi-de-hong-zeng-bie-bu-yu-shou-zuo
title: 赠别不愚首座
titlePinyin: zeng4 bie2 bu4 yu2 shou3 zuo4
titleSlug: zeng-bie-bu-yu-shou-zuo
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人貂蝉后，骨面远瞻视。
- 少年憎俗子，竟以须髪毁。
- 形骸已变尽，终不没豪气。
- 君看谈笑时，时复出奇伟。
- 湘西松下见，班草问行李。
- 问侬归何许，披须开笑齿。
- 名山皆吾家，况复生如寄。
- 意行吾车驰，身止吾驾税。
- 吾生天地间，大仓一稊米。
- 只今相会面，宁知非寄耳。
- 思归固偶然，吾诗聊一戏。

## 拼音
- dao4 ren2 diao1 chan2 hou4 ， gu3 mian4 yuan3 zhan1 shi4 。
- shao4 nian2 zeng1 su2 zi3 ， jing4 yi3 xu1 fa4 hui3 。
- xing2 hai2 yi3 bian4 jin4 ， zhong1 bu4 mei2 hao2 qi4 。
- jun1 kan4 tan2 xiao4 shi2 ， shi2 fu4 chu1 qi2 wei3 。
- xiang1 xi1 song1 xia4 jian4 ， ban1 cao3 wen4 xing2 li0 。
- wen4 nong2 gui1 he2 xu3 ， pi1 xu1 kai1 xiao4 chi3 。
- ming2 shan1 jie1 wu2 jia1 ， kuang4 fu4 sheng1 ru2 ji4 。
- yi4 xing2 wu2 che1 chi2 ， shen1 zhi3 wu2 jia4 shui4 。
- wu2 sheng1 tian1 di4 jian1 ， da4 cang1 yi4 ti2 mi3 。
- zhi1 jin1 xiang1 hui4 mian4 ， ning2 zhi1 fei1 ji4 er3 。
- si1 gui1 gu4 ou3 ran2 ， wu2 shi1 liao2 yi2 xi4 。

## 注释

## 译文

## 赏析
