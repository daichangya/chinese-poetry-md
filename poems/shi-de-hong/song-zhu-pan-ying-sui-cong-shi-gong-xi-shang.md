---
id: shi-de-hong-song-zhu-pan-ying-sui-cong-shi-gong-xi-shang
title: 送朱泮英随从事公西上
titlePinyin: song4 zhu1 pan4 ying1 sui2 cong2 shi4 gong1 xi1 shang4
titleSlug: song-zhu-pan-ying-sui-cong-shi-gong-xi-shang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文如水行川，气如春在花。
- 挟书随乃翁，千里游京华。
- 人生少年乐，于子何以加。
- 上庠阅英俊，过目知等差。
- 君才固逸群，如金浑泥沙。
- 明年对殿陛，落笔翻龙蛇。
- 遥怜绿槐阴，绛帐张红霞。
- 金门看跃马，芦鞭作横斜。
- 滔滔九衢中，懽情浩无涯。
- 驭吏亦傲睨，隐语相嘲夸。
- 红粧莺燕语，拭目兴叹嗟。
- 知谁乞佳句，骏墨字如鸦。

## 拼音
- wen2 ru2 shui3 xing2 chuan1 ， qi4 ru2 chun1 zai4 hua1 。
- xie2 shu1 sui2 nai3 weng1 ， qian1 li3 you2 jing1 hua2 。
- ren2 sheng1 shao4 nian2 le4 ， yu2 zi3 he2 yi3 jia1 。
- shang4 xiang2 yue4 ying1 jun4 ， guo4 mu4 zhi1 deng3 cha4 。
- jun1 cai2 gu4 yi4 qun2 ， ru2 jin1 hun2 ni2 sha1 。
- ming2 nian2 dui4 dian4 bi4 ， luo4 bi3 fan1 long2 she2 。
- yao2 lian2 lü4 huai2 yin1 ， jiang4 zhang4 zhang1 hong2 xia2 。
- jin1 men2 kan4 yue4 ma3 ， lu2 bian1 zuo4 heng2 xie2 。
- tao1 tao1 jiu3 qu2 zhong1 ， huan1 qing2 hao4 wu2 ya2 。
- yu4 li4 yi4 ao4 ni4 ， yin3 yu3 xiang1 chao2 kua1 。
- hong2 zhuang1 ying1 yan4 yu3 ， shi4 mu4 xing1 tan4 jie1 。
- zhi1 shui2 qi3 jia1 ju4 ， jun4 mo4 zi4 ru2 ya1 。

## 注释

## 译文

## 赏析
