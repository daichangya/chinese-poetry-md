---
id: shi-de-hong-he-ceng-feng-yuan-shi-cha-lian-yun
title: 和曾逢原试茶连韵
titlePinyin: he2 ceng2 feng2 yuan2 shi4 cha2 lian2 yun4
titleSlug: he-ceng-feng-yuan-shi-cha-lian-yun
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜须瘴面豁齿牙，门前小舟尝自拏。
- 茅茨丛竹依垅畬，君来游时方采茶。
- 传呼部曲江路賖，迎门颠倒披袈裟。
- 仙风照人虔敬加，秀如春露湿兰芽。
- 和如东风吹奇葩，马蹄归路冲飞花。
- 青松转壑登龙蛇，路人聚观不敢哗。
- 诗筒复肯来山家，想见戟门兵衞遮。
- 湘江玉展无纤瑕，但闻江空响钓车。
- 嗟予生计唯摝𫚥，安识醉墨翻侧麻。
- 喜如小儿抱秋爪，宣和官焙囊绛纱。
- 见之美如痒初爬，爱客自试懽无涯。
- 身世都忘是长沙，院落日长蜂趁衙。
- 园林雨足鸣池蛙，诗成句法规正邪。
- 细窥不容铢两差，逸群翰墨争传夸。
- 坡谷非子前身耶，沅湘万古一长嗟。
- 明年夜直趋东华，应有佳句怀烟霞。

## 拼音
- shuang1 xu1 zhang4 mian4 huo1 chi3 ya2 ， men2 qian2 xiao3 zhou1 chang2 zi4 na2 。
- mao2 ci2 cong2 zhu2 yi1 long3 she1 ， jun1 lai2 you2 shi2 fang1 cai3 cha2 。
- chuan2 hu1 bu4 qu3 jiang1 lu4 she1 ， ying2 men2 dian1 dao3 pi1 jia1 sha1 。
- xian1 feng1 zhao4 ren2 qian2 jing4 jia1 ， xiu4 ru2 chun1 lu4 shi1 lan2 ya2 。
- he2 ru2 dong1 feng1 chui1 qi2 pa1 ， ma3 ti2 gui1 lu4 chong1 fei1 hua1 。
- qing1 song1 zhuan3 he4 deng1 long2 she2 ， lu4 ren2 ju4 guan1 bu4 gan3 hua2 。
- shi1 tong3 fu4 ken3 lai2 shan1 jia1 ， xiang3 jian4 ji3 men2 bing1 wei4 zhe1 。
- xiang1 jiang1 yu4 zhan3 wu2 xian1 xia2 ， dan4 wen2 jiang1 kong1 xiang3 diao4 che1 。
- jie1 yu3 sheng1 ji4 wei2 lu4 𫚥 ， an1 shi2 zui4 mo4 fan1 ce4 ma2 。
- xi3 ru2 xiao3 er2 bao4 qiu1 zhua3 ， xuan1 he2 guan1 bei4 nang2 jiang4 sha1 。
- jian4 zhi1 mei3 ru2 yang3 chu1 pa2 ， ai4 ke4 zi4 shi4 huan1 wu2 ya2 。
- shen1 shi4 dou1 wang4 shi4 chang2 sha1 ， yuan4 luo4 ri4 chang2 feng1 chen4 ya2 。
- yuan2 lin2 yu3 zu2 ming2 chi2 wa1 ， shi1 cheng2 ju4 fa3 gui1 zheng4 xie2 。
- xi4 kui1 bu4 rong2 zhu1 liang3 cha4 ， yi4 qun2 han4 mo4 zheng1 chuan2 kua1 。
- po1 gu3 fei1 zi3 qian2 shen1 ye1 ， yuan2 xiang1 wan4 gu3 yi4 chang2 jie1 。
- ming2 nian2 ye4 zhi2 qu1 dong1 hua2 ， ying1 you3 jia1 ju4 huai2 yan1 xia2 。

## 注释

## 译文

## 赏析
