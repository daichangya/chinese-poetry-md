---
id: shi-de-hong-song-tao-shang-ren-ben-mu-sang
title: 送瑫上人奔母丧
titlePinyin: song4 tao1 shang4 ren2 ben1 mu3 sang4
titleSlug: song-tao-shang-ren-ben-mu-sang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄梅为法去，睦州缘母归。
- 两事世难兼，二老其敢违。
- 君看去留意，日月争光辉。
- 子方童牙中，已喜家翠微。
- 既长游四方，万里孤云飞。
- 方将追新丰，冰雪横锋机。
- 讣音輙僵卧，声吞泪沾衣。
- 平生哺乌情，栖风无定枝。
- 大江浪如山，飞棹不可追。
- 要当济安流，龙神严真威。
- 一杯春露香，仰荐天地慈。
- 更期办白业，慰此罔极悲。

## 拼音
- huang2 mei2 wei4 fa3 qu4 ， mu4 zhou1 yuan2 mu3 gui1 。
- liang3 shi4 shi4 nan2 jian1 ， er4 lao3 qi2 gan3 wei2 。
- jun1 kan4 qu4 liu2 yi4 ， ri4 yue4 zheng1 guang1 hui1 。
- zi3 fang1 tong2 ya2 zhong1 ， yi3 xi3 jia1 cui4 wei1 。
- ji4 chang2 you2 si4 fang1 ， wan4 li3 gu1 yun2 fei1 。
- fang1 jiang1 zhui1 xin1 feng1 ， bing1 xue3 heng2 feng1 ji1 。
- fu4 yin1 zhe2 jiang1 wo4 ， sheng1 tun1 lei4 zhan1 yi1 。
- ping2 sheng1 bu3 wu1 qing2 ， qi1 feng1 wu2 ding4 zhi1 。
- da4 jiang1 lang4 ru2 shan1 ， fei1 zhao4 bu4 ke3 zhui1 。
- yao4 dang1 ji4 an1 liu2 ， long2 shen2 yan2 zhen1 wei1 。
- yi4 bei1 chun1 lu4 xiang1 ， yang3 jian4 tian1 di4 ci2 。
- geng4 qi1 ban4 bai2 ye4 ， wei4 ci3 wang3 ji2 bei1 。

## 注释

## 译文

## 赏析
