---
id: shi-de-hong-lian-shui-guan-yin-xiang-zan
title: 涟水观音像赞
titlePinyin: lian2 shui3 guan1 yin1 xiang4 zan4
titleSlug: lian-shui-guan-yin-xiang-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 声音语言形体绝，何以称为光世音。
- 声音语言生灭法，何以又称寂静音。
- 凡有声音语言法，是耳所触非眼境。
- 而此菩萨名观音，是以眼观声音相。
- 声音若能到眼处，则耳能见诸色法。
- 若耳实不可以见，则眼观声是寂灭。
- 见闻既不能分隔，清浄宝觉自圆融。
- 以无执故则有光，虽有千臂如两手。
- 以无分别故寂灭，虽有千手如一身。
- 既无分别亦无执，虽有千眼两目同。
- 故称光音寂静音，及观世音三种异。
- 稽首对现妙色身，徧一切处如虚空。
- 妙哉此像非笔画，厌足佛子欣慕心。
- 藕丝铢衣春雾白，覆此随好光明聚。
- 一切众生热恼灭，我手方舍甘露枝。
- 唯佛子因心清浄，如水澄澈月清亮。
- 借于画工百巧技，如暗室眼以灯见。
- 了知此画非工有，谓灯能见其可哉。
- 我无此像乃能赞，如眼见物不自见。
- 自能说偈不蓄像，眼有见矣灯亦可。
- 愿持此大解脱门，施众生作无所畏。
- 世世但无碍辩才，称赞观世音功德。

## 拼音
- sheng1 yin1 yu3 yan2 xing2 ti3 jue2 ， he2 yi3 cheng1 wei2 guang1 shi4 yin1 。
- sheng1 yin1 yu3 yan2 sheng1 mie4 fa3 ， he2 yi3 you4 cheng1 ji4 jing4 yin1 。
- fan2 you3 sheng1 yin1 yu3 yan2 fa3 ， shi4 er3 suo3 chu4 fei1 yan3 jing4 。
- er2 ci3 pu2 sa4 ming2 guan1 yin1 ， shi4 yi3 yan3 guan1 sheng1 yin1 xiang1 。
- sheng1 yin1 ruo4 neng2 dao4 yan3 chu4 ， ze2 er3 neng2 jian4 zhu1 se4 fa3 。
- ruo4 er3 shi2 bu4 ke3 yi3 jian4 ， ze2 yan3 guan1 sheng1 shi4 ji4 mie4 。
- jian4 wen2 ji4 bu4 neng2 fen1 ge2 ， qing1 jing4 bao3 jue2 zi4 yuan2 rong2 。
- yi3 wu2 zhi2 gu4 ze2 you3 guang1 ， sui1 you3 qian1 bi4 ru2 liang3 shou3 。
- yi3 wu2 fen1 bie2 gu4 ji4 mie4 ， sui1 you3 qian1 shou3 ru2 yi1 shen1 。
- ji4 wu2 fen1 bie2 yi4 wu2 zhi2 ， sui1 you3 qian1 yan3 liang3 mu4 tong2 。
- gu4 cheng1 guang1 yin1 ji4 jing4 yin1 ， ji2 guan1 shi4 yin1 san1 zhong3 yi4 。
- qi3 shou3 dui4 xian4 miao4 se4 shen1 ， bian4 yi2 qie4 chu4 ru2 xu1 kong1 。
- miao4 zai1 ci3 xiang4 fei1 bi3 hua4 ， yan4 zu2 fo2 zi3 xin1 mu4 xin1 。
- ou3 si1 zhu1 yi1 chun1 wu4 bai2 ， fu4 ci3 sui2 hao3 guang1 ming2 ju4 。
- yi2 qie4 zhong4 sheng1 re4 nao3 mie4 ， wo3 shou3 fang1 she4 gan1 lu4 zhi1 。
- wei2 fo2 zi3 yin1 xin1 qing1 jing4 ， ru2 shui3 cheng2 che4 yue4 qing1 liang4 。
- jie4 yu2 hua4 gong1 bai3 qiao3 ji4 ， ru2 an4 shi4 yan3 yi3 deng1 jian4 。
- liao3 zhi1 ci3 hua4 fei1 gong1 you3 ， wei4 deng1 neng2 jian4 qi2 ke3 zai1 。
- wo3 wu2 ci3 xiang4 nai3 neng2 zan4 ， ru2 yan3 jian4 wu4 bu2 zi4 jian4 。
- zi4 neng2 shuo1 ji4 bu2 xu4 xiang4 ， yan3 you3 jian4 yi3 deng1 yi4 ke3 。
- yuan4 chi2 ci3 da4 jie3 tuo1 men2 ， shi1 zhong4 sheng1 zuo4 wu2 suo3 wei4 。
- shi4 shi4 dan4 wu2 ai4 bian4 cai2 ， cheng1 zan4 guan1 shi4 yin1 gong1 de2 。

## 注释

## 译文

## 赏析
