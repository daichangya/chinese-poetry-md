---
id: shi-de-hong-li-bo-shi-hua-mi-tuo-xiang-zan
title: 李伯时画弥陀像赞
titlePinyin: li3 bo2 shi2 hua4 mi2 tuo2 xiang4 zan4
titleSlug: li-bo-shi-hua-mi-tuo-xiang-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 以慈为室，以忍为衣。
- 法空为座，示同体悲。
- 四十八愿，为世所归。
- 如日没时，鸟接翅飞。
- 大哉甘露，妙法縂持。
- 令我观门，洞开坦夷。
- 谛见自心，妙绝知思。
- 是皈依处，真不思议。
- 律我意马，使不妄驰。
- 光明现前，见白莲池。
- 不假中阴，屈伸顷时。
- 欣然化生，如八岁儿。
- 何以至此，请审思之。
- 皆我精进，想力所持。
- 稽首妙湛，不动巍巍。
- 令一切众，绝痴暗疑。
- 有同愿者，但瞻导师。
- 脱然蝉蜕，出五浊泥。

## 拼音
- yi3 ci2 wei4 shi4 ， yi3 ren3 wei4 yi1 。
- fa3 kong1 wei4 zuo4 ， shi4 tong2 ti3 bei1 。
- si4 shi2 ba1 yuan4 ， wei4 shi4 suo3 gui1 。
- ru2 ri4 mei2 shi2 ， niao3 jie1 chi4 fei1 。
- da4 zai1 gan1 lu4 ， miao4 fa3 zong3 chi2 。
- ling4 wo3 guan1 men2 ， dong4 kai1 tan3 yi2 。
- di4 jian4 zi4 xin1 ， miao4 jue2 zhi1 si1 。
- shi4 gui1 yi1 chu4 ， zhen1 bu4 si1 yi4 。
- lü4 wo3 yi4 ma3 ， shi3 bu2 wang4 chi2 。
- guang1 ming2 xian4 qian2 ， jian4 bai2 lian2 chi2 。
- bu4 jia3 zhong1 yin1 ， qu1 shen1 qing3 shi2 。
- xin1 ran2 hua4 sheng1 ， ru2 ba1 sui4 er2 。
- he2 yi3 zhi4 ci3 ， qing3 shen3 si1 zhi1 。
- jie1 wo3 jing1 jin4 ， xiang3 li4 suo3 chi2 。
- qi3 shou3 miao4 zhan4 ， bu2 dong4 wei1 wei1 。
- ling4 yi2 qie4 zhong4 ， jue2 chi1 an4 yi2 。
- you3 tong2 yuan4 zhe3 ， dan4 zhan1 dao3 shi1 。
- tuo1 ran2 chan2 tui4 ， chu1 wu3 zhuo2 ni2 。

## 注释

## 译文

## 赏析
