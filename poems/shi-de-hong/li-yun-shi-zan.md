---
id: shi-de-hong-li-yun-shi-zan
title: 李运使赞
titlePinyin: li3 yun4 shi3 zan4
titleSlug: li-yun-shi-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风度凝远，和气如春。
- 绿髪授道，精敏绝伦。
- 名冠缙绅，挺然忠义。
- 知国知兵，如唐陆贽。
- 顷者天府，奉使江南。
- 昼锦之荣，父老聚观。
- 顿节西州，盗发江浙。
- 提师百万，荡其窟穴。
- 凯旋而还，口不言功。
- 但欲使民，生于死中。
- 重临南楚，化行郡邑。
- 如春在花，不见痕迹。
- 恢躁坦夷，易亲难忘。
- 眎其胸次，山包海藏。
- 宜宿玉堂，宜在黄阁。
- 跬步可待，昂霄耸壑。
- 长沙之民，自怀其私。
- 龛此画像，饮食必祠。

## 拼音
- feng1 du4 ning2 yuan3 ， he2 qi4 ru2 chun1 。
- lü4 fa4 shou4 dao4 ， jing1 min3 jue2 lun2 。
- ming2 guan1 jin4 shen1 ， ting3 ran2 zhong1 yi4 。
- zhi1 guo2 zhi1 bing1 ， ru2 tang2 lu4 zhi4 。
- qing3 zhe3 tian1 fu3 ， feng4 shi3 jiang1 nan2 。
- zhou4 jin3 zhi1 rong2 ， fu4 lao3 ju4 guan1 。
- dun4 jie2 xi1 zhou1 ， dao4 fa1 jiang1 zhe4 。
- ti2 shi1 bai3 wan4 ， dang4 qi2 ku1 xue2 。
- kai3 xuan2 er2 hai2 ， kou3 bu4 yan2 gong1 。
- dan4 yu4 shi3 min2 ， sheng1 yu2 si3 zhong1 。
- zhong4 lin2 nan2 chu3 ， hua4 xing2 jun4 yi4 。
- ru2 chun1 zai4 hua1 ， bu2 jian4 hen2 ji4 。
- hui1 zao4 tan3 yi2 ， yi4 qin1 nan2 wang4 。
- shi4 qi2 xiong1 ci4 ， shan1 bao1 hai3 cang2 。
- yi2 su4 yu4 tang2 ， yi2 zai4 huang2 ge2 。
- kui3 bu4 ke3 dai4 ， ang2 xiao1 song3 he4 。
- chang2 sha1 zhi1 min2 ， zi4 huai2 qi2 si1 。
- kan1 ci3 hua4 xiang4 ， yin3 shi2 bi4 ci2 。

## 注释

## 译文

## 赏析
