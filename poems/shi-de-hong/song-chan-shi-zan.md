---
id: shi-de-hong-song-chan-shi-zan
title: 嵩禅师赞
titlePinyin: song1 chan2 shi1 zan4
titleSlug: song-chan-shi-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欧阳之学，师宗于世。
- 其徒喧阗，攻我以喙。
- 童首儒林，气索力屈。
- 公于是时，粹然一出。
- 天縦之辩，武库纵横。
- 璜玑捍我，如护目睛。
- 义如串肉，理如析薪。
- 一时名誉，耸动缙绅。
- 世尊举身，毛孔俱笑。
- 如公语言，笔下皆妙。
- 六物不坏，未易致诘。
- 岂其践履，明验之力。
- 宗教之衰，河坏山摧。
- 冠巾缁衲，其寒如灰。
- 拂拭尘翳，见冰雪容。
- 拜起而喟，涕落无从。

## 拼音
- ou1 yang2 zhi1 xue2 ， shi1 zong1 yu2 shi4 。
- qi2 tu2 xuan1 tian2 ， gong1 wo3 yi3 hui4 。
- tong2 shou3 ru2 lin2 ， qi4 suo3 li4 qu1 。
- gong1 yu2 shi4 shi2 ， cui4 ran2 yi4 chu1 。
- tian1 zong4 zhi1 bian4 ， wu3 ku4 zong4 heng2 。
- huang2 ji1 han4 wo3 ， ru2 hu4 mu4 jing1 。
- yi4 ru2 chuan4 rou4 ， li3 ru2 xi1 xin1 。
- yi4 shi2 ming2 yu4 ， song3 dong4 jin4 shen1 。
- shi4 zun1 ju3 shen1 ， mao2 kong3 ju4 xiao4 。
- ru2 gong1 yu3 yan2 ， bi3 xia4 jie1 miao4 。
- liu4 wu4 bu2 huai4 ， wei4 yi4 zhi4 jie2 。
- qi3 qi2 jian4 lü3 ， ming2 yan4 zhi1 li4 。
- zong1 jiao4 zhi1 shuai1 ， he2 huai4 shan1 cui1 。
- guan1 jin1 zi1 na4 ， qi2 han2 ru2 hui1 。
- fu2 shi4 chen2 yi4 ， jian4 bing1 xue3 rong2 。
- bai4 qi3 er2 kui4 ， ti4 luo4 wu2 cong2 。

## 注释

## 译文

## 赏析
