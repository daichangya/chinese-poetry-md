---
id: shi-de-hong-chen-ying-zhong-you-zuo-si-jian-zhe-lian-xiang-jian-yu-xing-hua-tong-du--dd1d080e
title: 陈莹中由左司谏谪廉相见于兴化同渡湘江宿道林寺夜论华严宗
titlePinyin: chen2 ying2 zhong1 you2 zuo3 si1 jian4 zhe2 lian2 xiang1 jian4 yu2 xing1 hua4 tong2 du4 xiang1 jiang1 su4 dao4 lin2 si4 ye4 lun4 hua2 yan2 zong1
titleSlug: chen-ying-zhong-you-zuo-si-jian-zhe-lian-xiang-jian-yu-xing-hua-tong-du--dd1d080e
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 范韩醉倒眠荒丘，撼之不应民始愁。
- 天生公副天下望，雷霆声名塞九州。
- 立朝严冷传铁面，坐令鼠辈惊鱼头。
- 上前论事伤太直，逆鳞投笏来南陬。
- 长沙共渡一水碧，中流笑语惊沙鸥。
- 湘西古寺夜对榻，高论自破千人浮。
- 华藏法界在掌握，遇缘即宗甘自由。
- 世惊海隅在万里，我视阎浮同一沤。
- 坐中忽举毗卢印，印海印毛皆徧周。
- 大哉此法本无碍，从公一游容我不。

## 拼音
- fan4 han2 zui4 dao3 mian2 huang1 qiu1 ， han4 zhi1 bu2 ying4 min2 shi3 chou2 。
- tian1 sheng1 gong1 fu4 tian1 xia4 wang4 ， lei2 ting2 sheng1 ming2 sai1 jiu3 zhou1 。
- li4 chao2 yan2 leng3 chuan2 tie3 mian4 ， zuo4 ling4 shu3 bei4 jing1 yu2 tou2 。
- shang4 qian2 lun4 shi4 shang1 tai4 zhi2 ， ni4 lin2 tou2 hu4 lai2 nan2 zou1 。
- chang2 sha1 gong4 du4 yi4 shui3 bi4 ， zhong1 liu2 xiao4 yu3 jing1 sha1 ou1 。
- xiang1 xi1 gu3 si4 ye4 dui4 ta4 ， gao1 lun4 zi4 po4 qian1 ren2 fu2 。
- hua2 cang2 fa3 jie4 zai4 zhang3 wo4 ， yu4 yuan2 ji2 zong1 gan1 zi4 you2 。
- shi4 jing1 hai3 yu2 zai4 wan4 li3 ， wo3 shi4 yan2 fu2 tong2 yi4 ou1 。
- zuo4 zhong1 hu1 ju3 pi2 lu2 yin4 ， yin4 hai3 yin4 mao2 jie1 bian4 zhou1 。
- da4 zai1 ci3 fa3 ben3 wu2 ai4 ， cong2 gong1 yi4 you2 rong2 wo3 bu4 。

## 注释

## 译文

## 赏析
