---
id: shi-de-hong-tong-chao-ran-wu-chen-fan-bo-lin-si-fen-ti-de-bai-zi
title: 同超然无尘饭柏林寺分题得柏字
titlePinyin: tong2 chao1 ran2 wu2 chen2 fan4 bo2 lin2 si4 fen1 ti2 de2 bai3 zi4
titleSlug: tong-chao-ran-wu-chen-fan-bo-lin-si-fen-ti-de-bai-zi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沙村宿雨余，炊烟淡寒色。
- 山墟蚕市休，野饭渔舟隔。
- 忽逢柳际门，知有道人宅。
- 扣扉山答响，童子出迎客。
- 空庭竟何有，冻死千岁柏。
- 钟鸣食时至，老僧揖就席。
- 香秔定宿舂，露葵应晓摘。
- 羌饥一饭美，何啻万钱直。
- 风轩纳山翠，引手扪石壁。
- 爱此玉崔嵬，岁久自崩拆。
- 下有洄涡泉，甘凉冰齿颊。
- 勿轻一脉微，去涨万顷泽。
- 吾行无疾徐，住佳去亦得。
- 欲收有声画，绝景为摹刻。
- 兴来勿复缓，转顾成陈迹。

## 拼音
- sha1 cun1 su4 yu3 yu2 ， chui1 yan1 dan4 han2 se4 。
- shan1 xu1 can2 shi4 xiu1 ， ye3 fan4 yu2 zhou1 ge2 。
- hu1 feng2 liu3 ji4 men2 ， zhi1 you3 dao4 ren2 zhai2 。
- kou4 fei1 shan1 da2 xiang3 ， tong2 zi3 chu1 ying2 ke4 。
- kong1 ting2 jing4 he2 you3 ， dong4 si3 qian1 sui4 bai3 。
- zhong1 ming2 shi2 shi2 zhi4 ， lao3 seng1 yi1 jiu4 xi2 。
- xiang1 jing1 ding4 su4 chong1 ， lu4 kui2 ying4 xiao3 zhai1 。
- qiang1 ji1 yi2 fan4 mei3 ， he2 chi4 wan4 qian2 zhi2 。
- feng1 xuan1 na4 shan1 cui4 ， yin3 shou3 men2 shi2 bi4 。
- ai4 ci3 yu4 cui1 wei2 ， sui4 jiu3 zi4 beng1 chai1 。
- xia4 you3 hui2 wo1 quan2 ， gan1 liang2 bing1 chi3 jia2 。
- wu4 qing1 yi2 mai4 wei1 ， qu4 zhang3 wan4 qing3 ze2 。
- wu2 xing2 wu2 ji2 xu2 ， zhu4 jia1 qu4 yi4 de2 。
- yu4 shou1 you3 sheng1 hua4 ， jue2 jing3 wei4 mo2 ke4 。
- xing1 lai2 wu4 fu4 huan3 ， zhuan3 gu4 cheng2 chen2 ji4 。

## 注释

## 译文

## 赏析
