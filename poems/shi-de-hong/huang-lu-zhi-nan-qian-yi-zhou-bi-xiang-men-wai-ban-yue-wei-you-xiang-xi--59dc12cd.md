---
id: shi-de-hong-huang-lu-zhi-nan-qian-yi-zhou-bi-xiang-men-wai-ban-yue-wei-you-xiang-xi--59dc12cd
title: 黄鲁直南迁舣舟碧湘门外半月未游湘西作此招之
titlePinyin: huang2 lu3 zhi2 nan2 qian1 yi3 zhou1 bi4 xiang1 men2 wai4 ban4 yue4 wei4 you2 xiang1 xi1 zuo4 ci3 zhao1 zhi1
titleSlug: huang-lu-zhi-nan-qian-yi-zhou-bi-xiang-men-wai-ban-yue-wei-you-xiang-xi--59dc12cd
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江夏无双果无双，子云赋工未必尔。
- 那知一饭在家僧，真是潜山癞居士。
- 春湖白鸥未入手，衣冠林中作蝉蜕。
- 平生俯视造物儿，儿顽不省犹相戏。
- 罗浮旧游今再游，一念去来开眼睡。
- 泊舟隔岸望湘山，应爱烟霏浮幕翠。
- 快当著屐上千岩，要看松风迎笑齿。
- 公虽妍蚩付一目，定自胸中有泾渭。
- 我非破头山下人，闻弦赏音亦风味。
- 知君不传西土衣，一龙一蛇聊玩世。

## 拼音
- jiang1 xia4 wu2 shuang1 guo3 wu2 shuang1 ， zi3 yun2 fu4 gong1 wei4 bi4 er3 。
- na4 zhi1 yi2 fan4 zai4 jia1 seng1 ， zhen1 shi4 qian2 shan1 lai4 ju1 shi4 。
- chun1 hu2 bai2 ou1 wei4 ru4 shou3 ， yi1 guan1 lin2 zhong1 zuo4 chan2 tui4 。
- ping2 sheng1 fu3 shi4 zao4 wu4 er2 ， er2 wan2 bu4 sheng3 you2 xiang1 xi4 。
- luo2 fu2 jiu4 you2 jin1 zai4 you2 ， yi2 nian4 qu4 lai2 kai1 yan3 shui4 。
- bo2 zhou1 ge2 an4 wang4 xiang1 shan1 ， ying4 ai4 yan1 fei1 fu2 mu4 cui4 。
- kuai4 dang1 zhu4 ji1 shang4 qian1 yan2 ， yao4 kan4 song1 feng1 ying2 xiao4 chi3 。
- gong1 sui1 yan2 chi1 fu4 yi2 mu4 ， ding4 zi4 xiong1 zhong1 you3 jing1 wei4 。
- wo3 fei1 po4 tou2 shan1 xia4 ren2 ， wen2 xian2 shang3 yin1 yi4 feng1 wei4 。
- zhi1 jun1 bu4 chuan2 xi1 tu3 yi1 ， yi4 long2 yi4 she2 liao2 wan2 shi4 。

## 注释

## 译文

## 赏析
