---
id: shi-de-hong-ci-yun-ceng-yun-ju-you-shan
title: 次韵曾韵句游山
titlePinyin: ci4 yun4 ceng2 yun4 ju4 you2 shan1
titleSlug: ci-yun-ceng-yun-ju-you-shan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子谪仙隐于儒，仲连太白真其徒。
- 栴檀林间法檀度，翰墨场中行秘书。
- 譬如山川有珪璧，光被草木蒙碔砆。
- 又如羽毛有麟凤，瑞照百鸟藏鹗鼯。
- 玉堂金马未入手，公不自叹旁人吁。
- 猒看朱门森画戟，暇日聊为山水娱。
- 下车褰衣却部曲，纵望林壑情忻愉。
- 朱陵洞口见落石，引手匊云跳明珠。
- 诗成万象在掌握，磨琢无玷如瑾瑜。
- 旁观十吏不驻足，一日万口传荆湖。
- 南山道人纷□□，摹写磬石烦丹朱。
- 归来尽以录寄我，意句不尽情有无。
- 为公长哦立风槛，明月满轩时卷舒。
- 吾闻骏马日千里，未遭剪拂随盐车。
- 嗟余驽钝世鄙笑，分甘垂耳同骡驴。
- 世间安得支遁眼，画作嘶风神骏图。

## 拼音
- fu1 zi3 zhe2 xian1 yin3 yu2 ru2 ， zhong4 lian2 tai4 bai2 zhen1 qi2 tu2 。
- zhan1 tan2 lin2 jian1 fa3 tan2 du4 ， han4 mo4 chang3 zhong1 hang2 mi4 shu1 。
- pi4 ru2 shan1 chuan1 you3 gui1 bi4 ， guang1 bei4 cao3 mu4 meng2 wu3 fu1 。
- you4 ru2 yu3 mao2 you3 lin2 feng4 ， rui4 zhao4 bai3 niao3 cang2 e4 wu2 。
- yu4 tang2 jin1 ma3 wei4 ru4 shou3 ， gong1 bu2 zi4 tan4 pang2 ren2 xu1 。
- yan4 kan4 zhu1 men2 sen1 hua4 ji3 ， xia2 ri4 liao2 wei4 shan1 shui3 yu2 。
- xia4 che1 qian1 yi1 que4 bu4 qu3 ， zong4 wang4 lin2 he4 qing2 xin1 yu2 。
- zhu1 ling2 dong4 kou3 jian4 luo4 shi2 ， yin3 shou3 ju1 yun2 tiao4 ming2 zhu1 。
- shi1 cheng2 wan4 xiang4 zai4 zhang3 wo4 ， mo2 zhuo2 wu2 dian4 ru2 jin3 yu2 。
- pang2 guan1 shi2 li4 bu2 zhu4 zu2 ， yi2 ri4 wan4 kou3 chuan2 jing1 hu2 。
- nan2 shan1 dao4 ren2 fen1 □ □ ， mo2 xie3 qing4 shi2 fan2 dan1 zhu1 。
- gui1 lai2 jin4 yi3 lu4 ji4 wo3 ， yi4 ju4 bu2 jin4 qing2 you3 wu2 。
- wei4 gong1 chang2 o4 li4 feng1 kan3 ， ming2 yue4 man3 xuan1 shi2 juan4 shu1 。
- wu2 wen2 jun4 ma3 ri4 qian1 li3 ， wei4 zao1 jian3 fu2 sui2 yan2 che1 。
- jie1 yu2 nu2 dun4 shi4 bi3 xiao4 ， fen1 gan1 chui2 er3 tong2 luo2 lü2 。
- shi4 jian1 an1 de2 zhi1 dun4 yan3 ， hua4 zuo4 si1 feng1 shen2 jun4 tu2 。

## 注释

## 译文

## 赏析
