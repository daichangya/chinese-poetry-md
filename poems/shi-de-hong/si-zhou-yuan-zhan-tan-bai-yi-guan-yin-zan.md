---
id: shi-de-hong-si-zhou-yuan-zhan-tan-bai-yi-guan-yin-zan
title: 泗州院旃檀白衣观音赞
titlePinyin: si4 zhou1 yuan4 zhan1 tan2 bai2 yi1 guan1 yin1 zan4
titleSlug: si-zhou-yuan-zhan-tan-bai-yi-guan-yin-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻菩萨昔因地，所供养佛名观音。
- 从闻思修入悟心，心精遗闻而得道。
- 见闻觉知不可易，譬如西北与东南。
- 而此乃曰闻可遗，令人罔然堕疑网。
- 龙本无耳闻以神，蛇亦无耳闻以眼。
- 牛无耳故闻以鼻，蝼蚁无耳闻以身。
- 六根互用乃如此，闻不可遗岂理哉。
- 彼于异类昧劣中，而亦精妙不间断。
- 况我自在慈忍力，无畏解脱独不然。
- 钟鼓俱击声不同，知其不同是生灭。
- 而二种声不相参，即是同时寂灭法。
- 稽首浄智功德聚，广大庄严悲愿海。
- 悯我心明力不逮，时时种子发现行。
- 如人因酒而发狂，戒饮輙复逢佳酝。
- 愿灭颠倒痴暗障，愿获辩才智慧藏。
- 游戏十方微尘刹，亦施无畏利众生。
- 凡曰有心能闻者，同入圆通三昧海。

## 拼音
- wo3 wen2 pu2 sa4 xi1 yin1 di4 ， suo3 gong4 yang3 fo2 ming2 guan1 yin1 。
- cong2 wen2 si1 xiu1 ru4 wu4 xin1 ， xin1 jing1 yi2 wen2 er2 de2 dao4 。
- jian4 wen2 jue2 zhi1 bu4 ke3 yi4 ， pi4 ru2 xi1 bei3 yu3 dong1 nan2 。
- er2 ci3 nai3 yue1 wen2 ke3 yi2 ， ling4 ren2 wang3 ran2 duo4 yi2 wang3 。
- long2 ben3 wu2 er3 wen2 yi3 shen2 ， she2 yi4 wu2 er3 wen2 yi3 yan3 。
- niu2 wu2 er3 gu4 wen2 yi3 bi2 ， lou2 yi3 wu2 er3 wen2 yi3 shen1 。
- liu4 gen1 hu4 yong4 nai3 ru2 ci3 ， wen2 bu4 ke3 yi2 qi3 li3 zai1 。
- bi3 yu2 yi4 lei4 mei4 lie4 zhong1 ， er2 yi4 jing1 miao4 bu4 jian4 duan4 。
- kuang4 wo3 zi4 zai4 ci2 ren3 li4 ， wu2 wei4 jie3 tuo1 du2 bu4 ran2 。
- zhong1 gu3 ju4 ji1 sheng1 bu4 tong2 ， zhi1 qi2 bu4 tong2 shi4 sheng1 mie4 。
- er2 er4 zhong3 sheng1 bu4 xiang1 can1 ， ji2 shi4 tong2 shi2 ji4 mie4 fa3 。
- qi3 shou3 jing4 zhi4 gong1 de2 ju4 ， guang3 da4 zhuang1 yan2 bei1 yuan4 hai3 。
- min3 wo3 xin1 ming2 li4 bu4 dai3 ， shi2 shi2 zhong3 zi0 fa1 xian4 xing2 。
- ru2 ren2 yin1 jiu3 er2 fa1 kuang2 ， jie4 yin3 zhe2 fu4 feng2 jia1 yun4 。
- yuan4 mie4 dian1 dao3 chi1 an4 zhang4 ， yuan4 huo4 bian4 cai2 zhi4 hui4 cang2 。
- you2 xi4 shi2 fang1 wei1 chen2 cha4 ， yi4 shi1 wu2 wei4 li4 zhong4 sheng1 。
- fan2 yue1 you3 xin1 neng2 wen2 zhe3 ， tong2 ru4 yuan2 tong1 san1 mei4 hai3 。

## 注释

## 译文

## 赏析
