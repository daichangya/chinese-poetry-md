---
id: shi-de-hong-tong-you-yun-gai-fen-ti-de-yun-zi
title: 同游云盖分题得云字
titlePinyin: tong2 you2 yun2 gai4 fen1 ti2 de2 yun2 zi4
titleSlug: tong-you-yun-gai-fen-ti-de-yun-zi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公才如天骥，超绝气逸群。
- 低摧簿书中，一笑置勿论。
- 我如剪翎鹤，俛啄穷朝昏。
- 生涯无窖子，乞食尝扣门。
- 但为口腹累，乖隔如参辰。
- 此夕复何夕，共宿湘山云。
- 境清藏胜气，情高发幽欣。
- 天风吹笑语，乞与人间闻。
- 念公翰墨场，少年策奇勋。
- 世味如嚼蜡，喜著磨衲裙。
- 裴公师黄蘗，圆泽友李憕。
- 因法偶相逢，则以法为亲。
- 安知我与子，夙昔非弟昆。
- 吾闻三生石，曾歌旧精魂。
- 他年葛洪陂，相寻定烦君。
- 先当理故事，过山寻老仁。
- 要同夏口村，发瓮惊前身。

## 拼音
- gong1 cai2 ru2 tian1 ji4 ， chao1 jue2 qi4 yi4 qun2 。
- di1 cui1 bo2 shu1 zhong1 ， yi2 xiao4 zhi4 wu4 lun4 。
- wo3 ru2 jian3 ling2 he4 ， fu3 zhuo2 qiong2 chao2 hun1 。
- sheng1 ya2 wu2 jiao4 zi3 ， qi3 shi2 chang2 kou4 men2 。
- dan4 wei4 kou3 fu4 lei4 ， guai1 ge2 ru2 can1 chen2 。
- ci3 xi1 fu4 he2 xi1 ， gong4 su4 xiang1 shan1 yun2 。
- jing4 qing1 cang2 sheng4 qi4 ， qing2 gao1 fa1 you1 xin1 。
- tian1 feng1 chui1 xiao4 yu3 ， qi3 yu3 ren2 jian1 wen2 。
- nian4 gong1 han4 mo4 chang3 ， shao4 nian2 ce4 qi2 xun1 。
- shi4 wei4 ru2 jiao2 la4 ， xi3 zhu4 mo2 na4 qun2 。
- pei2 gong1 shi1 huang2 bo4 ， yuan2 ze2 you3 li3 cheng2 。
- yin1 fa3 ou3 xiang1 feng2 ， ze2 yi3 fa3 wei4 qin1 。
- an1 zhi1 wo3 yu3 zi3 ， su4 xi1 fei1 di4 kun1 。
- wu2 wen2 san1 sheng1 shi2 ， ceng2 ge1 jiu4 jing1 hun2 。
- ta1 nian2 ge3 hong2 bei1 ， xiang1 xun2 ding4 fan2 jun1 。
- xian1 dang1 li3 gu4 shi4 ， guo4 shan1 xun2 lao3 ren2 。
- yao4 tong2 xia4 kou3 cun1 ， fa1 weng4 jing1 qian2 shen1 。

## 注释

## 译文

## 赏析
