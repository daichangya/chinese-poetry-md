---
id: shi-de-hong-quan-xue-ci-xu-shi-chuan-yun
title: 劝学次徐师川韵
titlePinyin: quan4 xue2 ci4 xu2 shi1 chuan1 yun4
titleSlug: quan-xue-ci-xu-shi-chuan-yun
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 掲阳滨瘴海，苦雾搏蛮烟。
- 自古无衣冠，安得礼义传。
- 韩子见而叹，岂是终弃捐。
- 选士得赵德，讲学与周旋。
- 遂为乡里荣，士慕旧而先。
- 却后三十载，才者森排肩。
- 东瓯赘华夏，西汉为边沿。
- 民俗号殷富，亦有佳林泉。
- 黠者事商贩，朴者工力田。
- 自隋迄于唐，稍知慕华轩。
- 乃有欧阳生，粹然而出焉。
- 古文有师法，学问知渊源。
- 其后贤者至，杂遝盛中原。
- 至今号多士，富贵争熏天。
- 江南佳丽地，南昌富山川。
- 幽谷抱欧峰，西山秀气连。
- 地灵秘奇运，当有命世贤。
- 山辉玉韬石，水媚珠怀渊。
- 君看乌衣里，俊雅争清妍。
- 治朝开三舍，精拣无遗篇。
- 幸当勤灯火，无忘临简编。
- 会看起白屋，宁遭犯青钱。
- 大当到三事，小当步八砖。
- 赵德欧阳生，岂独令居前。
- 努力各自励，请视徐子言。
- 穷耕有恶岁，惰农无丰年。
- 言小可喻大，岁晏宜勉旃。

## 拼音
- jie1 yang2 bin1 zhang4 hai3 ， ku3 wu4 bo2 man2 yan1 。
- zi4 gu3 wu2 yi1 guan1 ， an1 de2 li3 yi4 chuan2 。
- han2 zi3 jian4 er2 tan4 ， qi3 shi4 zhong1 qi4 juan1 。
- xuan3 shi4 de2 zhao4 de2 ， jiang3 xue2 yu3 zhou1 xuan2 。
- sui4 wei4 xiang1 li3 rong2 ， shi4 mu4 jiu4 er2 xian1 。
- que4 hou4 san1 shi2 zai3 ， cai2 zhe3 sen1 pai2 jian1 。
- dong1 ou1 zhui4 hua2 xia4 ， xi1 han4 wei4 bian1 yan2 。
- min2 su2 hao4 yin1 fu4 ， yi4 you3 jia1 lin2 quan2 。
- xia2 zhe3 shi4 shang1 fan4 ， pu3 zhe3 gong1 li4 tian2 。
- zi4 sui2 qi4 yu2 tang2 ， shao1 zhi1 mu4 hua2 xuan1 。
- nai3 you3 ou1 yang2 sheng1 ， cui4 ran2 er2 chu1 yan1 。
- gu3 wen2 you3 shi1 fa3 ， xue2 wen4 zhi1 yuan1 yuan2 。
- qi2 hou4 xian2 zhe3 zhi4 ， za2 ta4 sheng4 zhong1 yuan2 。
- zhi4 jin1 hao4 duo1 shi4 ， fu4 gui4 zheng1 xun1 tian1 。
- jiang1 nan2 jia1 li4 di4 ， nan2 chang1 fu4 shan1 chuan1 。
- you1 gu3 bao4 ou1 feng1 ， xi1 shan1 xiu4 qi4 lian2 。
- di4 ling2 mi4 qi2 yun4 ， dang1 you3 ming4 shi4 xian2 。
- shan1 hui1 yu4 tao1 shi2 ， shui3 mei4 zhu1 huai2 yuan1 。
- jun1 kan4 wu1 yi1 li3 ， jun4 ya3 zheng1 qing1 yan2 。
- zhi4 chao2 kai1 san1 she4 ， jing1 jian3 wu2 yi2 pian1 。
- xing4 dang1 qin2 deng1 huo3 ， wu2 wang4 lin2 jian3 bian1 。
- hui4 kan4 qi3 bai2 wu1 ， ning2 zao1 fan4 qing1 qian2 。
- da4 dang1 dao4 san1 shi4 ， xiao3 dang1 bu4 ba1 zhuan1 。
- zhao4 de2 ou1 yang2 sheng1 ， qi3 du2 ling4 ju1 qian2 。
- nu3 li4 ge4 zi4 li4 ， qing3 shi4 xu2 zi3 yan2 。
- qiong2 geng1 you3 e4 sui4 ， duo4 nong2 wu2 feng1 nian2 。
- yan2 xiao3 ke3 yu4 da4 ， sui4 yan4 yi2 mian3 zhan1 。

## 注释

## 译文

## 赏析
