---
id: shi-de-hong-yu-you-hou-bo-shou-si-ru-zhi-jian-jiu-yi-er-wei-shi-ji-chang-zuo-ri-jian-d37a71f2
title: 余游侯伯寿思儒之间久矣而未识季长昨日见之夜归作此寄之
titlePinyin: yu2 you2 hou2 bo2 shou4 si1 ru2 zhi1 jian1 jiu3 yi3 er2 wei4 shi2 ji4 chang2 zuo2 ri4 jian4 zhi1 ye4 gui1 zuo4 ci3 ji4 zhi1
titleSlug: yu-you-hou-bo-shou-si-ru-zhi-jian-jiu-yi-er-wei-shi-ji-chang-zuo-ri-jian-d37a71f2
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公家兄弟俱秀杰，人言不减河东薛。
- 凤皇𬸚𬸦虽见之，闻有鹓雏更超绝。
- 周郎坐中见新作，天葩奇芬众口愕。
- 君看气焰遮缙绅，想见精神映台阁。
- 我穷岁晚犹奔走，小邑那知有邂后。
- 堂堂合置明光宫，簿书堆中不宜有。
- 功名偶然耳是寄，故应随流坎而止。
- 且置袖中批诰手，下帘弦歌聊尔耳。
- 此诗摹写见标格，晴湖无风照春色。
- 沧海遗珠果见之，邵阳他日如彭泽。

## 拼音
- gong1 jia0 xiong1 di4 ju4 xiu4 jie2 ， ren2 yan2 bu4 jian3 he2 dong1 xue1 。
- feng4 huang2 yue4 zhuo2 sui1 jian4 zhi1 ， wen2 you3 yuan1 chu2 geng4 chao1 jue2 。
- zhou1 lang2 zuo4 zhong1 jian4 xin1 zuo4 ， tian1 pa1 qi2 fen1 zhong4 kou3 e4 。
- jun1 kan4 qi4 yan4 zhe1 jin4 shen1 ， xiang3 jian4 jing1 shen2 ying4 tai2 ge2 。
- wo3 qiong2 sui4 wan3 you2 ben1 zou3 ， xiao3 yi4 na4 zhi1 you3 xie4 hou4 。
- tang2 tang2 he2 zhi4 ming2 guang1 gong1 ， bo2 shu1 dui1 zhong1 bu4 yi2 you3 。
- gong1 ming2 ou3 ran2 er3 shi4 ji4 ， gu4 ying4 sui2 liu2 kan3 er2 zhi3 。
- qie3 zhi4 xiu4 zhong1 pi1 gao4 shou3 ， xia4 lian2 xian2 ge1 liao2 er3 er3 。
- ci3 shi1 mo2 xie3 jian4 biao1 ge2 ， qing2 hu2 wu2 feng1 zhao4 chun1 se4 。
- cang1 hai3 yi2 zhu1 guo3 jian4 zhi1 ， shao4 yang2 ta1 ri4 ru2 peng2 ze2 。

## 注释

## 译文

## 赏析
