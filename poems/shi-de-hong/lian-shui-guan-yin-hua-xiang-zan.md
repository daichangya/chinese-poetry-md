---
id: shi-de-hong-lian-shui-guan-yin-hua-xiang-zan
title: 涟水观音画像赞
titlePinyin: lian2 shui3 guan1 yin1 hua4 xiang4 zan4
titleSlug: lian-shui-guan-yin-hua-xiang-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首浄圣甘露门，无量胜身徧沙界。
- 应诸众生心所求，譬如春色花万卉。
- 西方肃杀忧愁地，故住宝陀落伽山。
- 此方教体在音闻，故称名者得解脱。
- 一切众生杀心盛，痴暗不见不发心。
- 故现鹰巢蚌蛤中，亦作画师画其像。
- 菩萨岂有种种心，皆其悲愿力如是。
- 何人毫端寄逸想，幻出百福庄严身。
- 屹然欲动千光集，譬如将回紫金山。
- 了然欲瞬众生好，譬如欲坼青莲花。
- 蛮奴水王来献诚，想见细雨天花落。
- 众生五浊热恼中，色欲爱见所熏炙。
- 忽然覩此宝月相，一切毛孔皆清浄。
- 成此不思议功德，皆因上人心所献。
- 愿我早熏知见香，愿我常披慈忍服。
- 愿魔障山速崩裂，愿大智慧常现前。
- 心精遗闻证圆通，自然静极光通达。
- 我当定如观世音，一切众生愿如我。

## 拼音
- qi3 shou3 jing4 sheng4 gan1 lu4 men2 ， wu2 liang4 sheng4 shen1 bian4 sha1 jie4 。
- ying4 zhu1 zhong4 sheng1 xin1 suo3 qiu2 ， pi4 ru2 chun1 se4 hua1 wan4 hui4 。
- xi1 fang1 su4 sha1 you1 chou2 di4 ， gu4 zhu4 bao3 tuo2 luo4 jia1 shan1 。
- ci3 fang1 jiao4 ti3 zai4 yin1 wen2 ， gu4 cheng1 ming2 zhe3 de2 jie3 tuo1 。
- yi2 qie4 zhong4 sheng1 sha1 xin1 sheng4 ， chi1 an4 bu2 jian4 bu4 fa1 xin1 。
- gu4 xian4 ying1 chao2 bang4 ha2 zhong1 ， yi4 zuo4 hua4 shi1 hua4 qi2 xiang4 。
- pu2 sa4 qi3 you3 zhong3 zhong3 xin1 ， jie1 qi2 bei1 yuan4 li4 ru2 shi4 。
- he2 ren2 hao2 duan1 ji4 yi4 xiang3 ， huan4 chu1 bai3 fu2 zhuang1 yan2 shen1 。
- yi4 ran2 yu4 dong4 qian1 guang1 ji2 ， pi4 ru2 jiang1 hui2 zi3 jin1 shan1 。
- liao3 ran2 yu4 shun4 zhong4 sheng1 hao3 ， pi4 ru2 yu4 che4 qing1 lian2 hua1 。
- man2 nu2 shui3 wang2 lai2 xian4 cheng2 ， xiang3 jian4 xi4 yu3 tian1 hua1 luo4 。
- zhong4 sheng1 wu3 zhuo2 re4 nao3 zhong1 ， se4 yu4 ai4 jian4 suo3 xun1 zhi4 。
- hu1 ran2 du3 ci3 bao3 yue4 xiang4 ， yi2 qie4 mao2 kong3 jie1 qing1 jing4 。
- cheng2 ci3 bu4 si1 yi4 gong1 de2 ， jie1 yin1 shang4 ren2 xin1 suo3 xian4 。
- yuan4 wo3 zao3 xun1 zhi1 jian4 xiang1 ， yuan4 wo3 chang2 pi1 ci2 ren3 fu2 。
- yuan4 mo2 zhang4 shan1 su4 beng1 lie4 ， yuan4 da4 zhi4 hui4 chang2 xian4 qian2 。
- xin1 jing1 yi2 wen2 zheng4 yuan2 tong1 ， zi4 ran2 jing4 ji2 guang1 tong1 da2 。
- wo3 dang1 ding4 ru2 guan1 shi4 yin1 ， yi2 qie4 zhong4 sheng1 yuan4 ru2 wo3 。

## 注释

## 译文

## 赏析
