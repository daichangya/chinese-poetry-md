---
id: shi-de-hong-zhe-zhu
title: 浙竹
titlePinyin: zhe4 zhu2
titleSlug: zhe-zhu
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙孙初长浙江曲，疏影萧萧濯寒玉。
- 平生知爱足风流，只有山阴王子猷。
- 而今流落苍崖顶，暗换年光乡路永。
- 冰敲雪压未应衰，鸾凤不栖空故枝。
- 坚干犹堪制长笛，最合宫商胜金石。
- 为君吹动镜湖秋，惊起双龙翼小舟。

## 拼音
- long2 sun1 chu1 chang2 zhe4 jiang1 qu3 ， shu1 ying3 xiao1 xiao1 zhuo2 han2 yu4 。
- ping2 sheng1 zhi1 ai4 zu2 feng1 liu2 ， zhi3 you3 shan1 yin1 wang2 zi3 you2 。
- er2 jin1 liu2 luo4 cang1 ya2 ding3 ， an4 huan4 nian2 guang1 xiang1 lu4 yong3 。
- bing1 qiao1 xue3 ya1 wei4 ying4 shuai1 ， luan2 feng4 bu4 qi1 kong1 gu4 zhi1 。
- jian1 gan1 you2 kan1 zhi4 chang2 di2 ， zui4 he2 gong1 shang1 sheng4 jin1 shi2 。
- wei4 jun1 chui1 dong4 jing4 hu2 qiu1 ， jing1 qi3 shuang1 long2 yi4 xiao3 zhou1 。

## 注释

## 译文

## 赏析
