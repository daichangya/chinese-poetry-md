---
id: shi-de-hong-dong-po-ju-shi-zan
title: 东坡居士赞
titlePinyin: dong1 po1 ju1 shi4 zan4
titleSlug: dong-po-ju-shi-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家孝友以为乡，塾道德以为基。
- 横忠义之劲气，吐刚方之谈辞。
- 视阎浮其一沤，而寄梦境于儋耳。
- 开胸次之八荒，而露幻影如蛾眉，此其大凡也。
- 属熙丰之勃兴，追舜禹之有为。
- 常一出而事悮，则袖手悠然而去之。
- 如凤如麟，而瑞冠一世。
- 非雷非霆，而名震四夷。
- 造禆贩之中伤，嗟妒忌之何知。
- 方其茹拳而微醉，以翰墨为娱嬉。
- 则倒用祖师之印，檄万古而疾驰。
- 如河汉之流，无有穷极。
- 如烟云之出，无有定姿。
- 欲录之以藏，则惧六丁之窃取。
- 要当以日月为字，而天为碑。
- 可乎。

## 拼音
- jia1 xiao4 you3 yi3 wei2 xiang1 ， shu2 dao4 de2 yi3 wei2 ji1 。
- heng2 zhong1 yi4 zhi1 jin4 qi4 ， tu3 gang1 fang1 zhi1 tan2 ci2 。
- shi4 yan2 fu2 qi2 yi1 ou1 ， er2 ji4 meng4 jing4 yu2 dan1 er3 。
- kai1 xiong1 ci4 zhi1 ba1 huang1 ， er2 lu4 huan4 ying3 ru2 e2 mei2 ， ci3 qi2 da4 fan2 ye3 。
- shu3 xi1 feng1 zhi1 bo2 xing1 ， zhui1 shun4 yu3 zhi1 you3 wei4 。
- chang2 yi4 chu1 er2 shi4 wu4 ， ze2 xiu4 shou3 you1 ran2 er2 qu4 zhi1 。
- ru2 feng4 ru2 lin2 ， er2 rui4 guan1 yi2 shi4 。
- fei1 lei2 fei1 ting2 ， er2 ming2 zhen4 si4 yi2 。
- zao4 bi4 fan4 zhi1 zhong1 shang1 ， jie1 du4 ji4 zhi1 he2 zhi1 。
- fang1 qi2 ru2 quan2 er2 wei1 zui4 ， yi3 han4 mo4 wei4 yu2 xi1 。
- ze2 dao3 yong4 zu3 shi1 zhi1 yin4 ， xi2 wan4 gu3 er2 ji2 chi2 。
- ru2 he2 han4 zhi1 liu2 ， wu2 you3 qiong2 ji2 。
- ru2 yan1 yun2 zhi1 chu1 ， wu2 you3 ding4 zi1 。
- yu4 lu4 zhi1 yi3 cang2 ， ze2 ju4 liu4 ding1 zhi1 qie4 qu3 。
- yao4 dang1 yi3 ri4 yue4 wei4 zi4 ， er2 tian1 wei4 bei1 。
- ke3 hu1 。

## 注释

## 译文

## 赏析
