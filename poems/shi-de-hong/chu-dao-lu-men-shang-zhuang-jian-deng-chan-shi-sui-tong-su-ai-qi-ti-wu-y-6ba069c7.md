---
id: shi-de-hong-chu-dao-lu-men-shang-zhuang-jian-deng-chan-shi-sui-tong-su-ai-qi-ti-wu-y-6ba069c7
title: 初到鹿门上庄见灯禅师遂同宿爱其体物欲托迹以避世戏作此诗
titlePinyin: chu1 dao4 lu4 men2 shang4 zhuang1 jian4 deng1 chan2 shi1 sui4 tong2 su4 ai4 qi2 ti3 wu4 yu4 tuo1 ji4 yi3 bi4 shi4 xi4 zuo4 ci3 shi1
titleSlug: chu-dao-lu-men-shang-zhuang-jian-deng-chan-shi-sui-tong-su-ai-qi-ti-wu-y-6ba069c7
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上庄俯汉江，古木杂桑柘。
- 槐衙阴广陌，麦浪涨平野。
- 连云对囷廪，用谷量牛马。
- 我来二月破，解鞍绿阴下。
- 纵望烟霏中，领略见楯瓦。
- 耆年骨柴崖，迎客意倾写。
- 干戈争夺余，身在相惊诧。
- 山空啼杜鹃，龛灯自清夜。
- 歛眉问儋州，亟口谈江夏。
- 以余游二公，老大知识寡。
- 暮归逢醉人，往往遭捶骂。
- 鹿门有余地，贤矧如君者。
- 为连修竹林，规以构茅舍。
- 伏舂旧所能，犁鉏当学把。
- 相见水过膝，蓑苙清入画。

## 拼音
- shang4 zhuang1 fu3 han4 jiang1 ， gu3 mu4 za2 sang1 zhe4 。
- huai2 ya2 yin1 guang3 mo4 ， mai4 lang4 zhang3 ping2 ye3 。
- lian2 yun2 dui4 qun1 lin3 ， yong4 gu3 liang2 niu2 ma3 。
- wo3 lai2 er4 yue4 po4 ， jie3 an1 lü4 yin1 xia4 。
- zong4 wang4 yan1 fei1 zhong1 ， ling3 lüe4 jian4 dun4 wa3 。
- qi2 nian2 gu3 chai2 ya2 ， ying2 ke4 yi4 qing1 xie3 。
- gan1 ge1 zheng1 duo2 yu2 ， shen1 zai4 xiang1 jing1 cha4 。
- shan1 kong1 ti2 du4 juan1 ， kan1 deng1 zi4 qing1 ye4 。
- lian3 mei2 wen4 dan1 zhou1 ， ji2 kou3 tan2 jiang1 xia4 。
- yi3 yu2 you2 er4 gong1 ， lao3 da4 zhi1 shi0 gua3 。
- mu4 gui1 feng2 zui4 ren2 ， wang3 wang3 zao1 chui2 ma4 。
- lu4 men2 you3 yu2 di4 ， xian2 shen3 ru2 jun1 zhe3 。
- wei4 lian2 xiu1 zhu2 lin2 ， gui1 yi3 gou4 mao2 she4 。
- fu2 chong1 jiu4 suo3 neng2 ， li2 chu2 dang1 xue2 ba3 。
- xiang1 jian4 shui3 guo4 xi1 ， suo1 li4 qing1 ru4 hua4 。

## 注释

## 译文

## 赏析
