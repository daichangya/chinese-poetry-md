---
id: shi-de-hong-qi-xi-wo-bing-dun-su-bao-yun-dao-fu-yi-zhi-bei-shan-chi-chi-wei-ru-cheng-12a2e955
title: 七夕卧病敦素报云道夫已至北山迟迟未入城其意耽酒用其说作诗促之
titlePinyin: qi1 xi1 wo4 bing4 dun1 su4 bao4 yun2 dao4 fu1 yi3 zhi4 bei3 shan1 chi2 chi2 wei4 ru4 cheng2 qi2 yi4 dan1 jiu3 yong4 qi2 shuo1 zuo4 shi1 cu4 zhi1
titleSlug: qi-xi-wo-bing-dun-su-bao-yun-dao-fu-yi-zhi-bei-shan-chi-chi-wei-ru-cheng-12a2e955
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年钟山今夕晴，二豪兴发来扣扃。
- 开轩咄嗟办法供，一味万壑松风声。
- 颓然意适相枕卧，便觉语笑纷先争。
- 我方小立倚风槛，君忽蹶起孤髻撑。
- 今年此乐堕渺莽，维摩卧疾毗耶城。
- 乌衣郎亦憎俗子，闭户卧看星河横。
- 美髯和易坐畏暑，扁舟散髪歌月明。
- 遥知君定宿浮玉，诗狂欲跨横海鲸。
- 传闻已至蒋陵坞，留滞未归宜一抨。
- 连床夜语久不理，砚席忍垢珠网生。
- 乃尔弥日复信宿，不为万顷无浊清。
- 推挤不去有深意，恋此百瓮郎官清。
- 瓮边被缚真有道，酒后耳热良高情。
- 不嫌折简苦招唤，要看款段兀醉酲。

## 拼音
- qu4 nian2 zhong1 shan1 jin1 xi1 qing2 ， er4 hao2 xing4 fa1 lai2 kou4 jiong1 。
- kai1 xuan1 duo1 jie1 ban4 fa3 gong4 ， yi2 wei4 wan4 he4 song1 feng1 sheng1 。
- tui2 ran2 yi4 shi4 xiang1 zhen3 wo4 ， bian4 jue2 yu3 xiao4 fen1 xian1 zheng1 。
- wo3 fang1 xiao3 li4 yi3 feng1 kan3 ， jun1 hu1 jue3 qi3 gu1 ji4 cheng1 。
- jin1 nian2 ci3 le4 duo4 miao3 mang3 ， wei2 mo2 wo4 ji2 pi2 ye1 cheng2 。
- wu1 yi1 lang2 yi4 zeng1 su2 zi3 ， bi4 hu4 wo4 kan4 xing1 he2 heng2 。
- mei3 ran2 he2 yi4 zuo4 wei4 shu3 ， pian1 zhou1 san4 fa4 ge1 yue4 ming2 。
- yao2 zhi1 jun1 ding4 su4 fu2 yu4 ， shi1 kuang2 yu4 kua4 heng2 hai3 jing1 。
- chuan2 wen2 yi3 zhi4 jiang3 ling2 wu4 ， liu2 zhi4 wei4 gui1 yi2 yi4 peng1 。
- lian2 chuang2 ye4 yu3 jiu3 bu4 li3 ， yan4 xi2 ren3 gou4 zhu1 wang3 sheng1 。
- nai3 er3 mi2 ri4 fu4 xin4 su4 ， bu2 wei4 wan4 qing3 wu2 zhuo2 qing1 。
- tui1 ji3 bu2 qu4 you3 shen1 yi4 ， lian4 ci3 bai3 weng4 lang2 guan1 qing1 。
- weng4 bian1 bei4 fu4 zhen1 you3 dao4 ， jiu3 hou4 er3 re4 liang2 gao1 qing2 。
- bu4 xian2 zhe2 jian3 ku3 zhao1 huan4 ， yao4 kan4 kuan3 duan4 wu4 zui4 cheng2 。

## 注释

## 译文

## 赏析
