---
id: shi-de-hong-du-qing-chang-shi-zhou
title: 读庆长诗轴
titlePinyin: du2 qing4 chang2 shi1 zhou2
titleSlug: du-qing-chang-shi-zhou
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韵如春水初含风，秀如兰芽新出丛。
- 人间何从有此客，坐令衰老忘龙钟。
- 新词锵金纷满眼，妙语屑玉霏无穷。
- 读之置卷欲仙去，风度绝似欧阳公。
- 儒生寒酸不上眼，江南风流翻手空。
- 那知此郎蹶然起，笔端五色回春工。
- 只今陛下固天纵，文章星斗悬高穹。
- 天生尧舜稷契主，君宜置在明光宫。
- 雪中呵手研破砚，诗成一笑天开容。

## 拼音
- yun4 ru2 chun1 shui3 chu1 han2 feng1 ， xiu4 ru2 lan2 ya2 xin1 chu1 cong2 。
- ren2 jian1 he2 cong2 you3 ci3 ke4 ， zuo4 ling4 shuai1 lao3 wang4 long2 zhong1 。
- xin1 ci2 qiang1 jin1 fen1 man3 yan3 ， miao4 yu3 xie4 yu4 fei1 wu2 qiong2 。
- du2 zhi1 zhi4 juan4 yu4 xian1 qu4 ， feng1 du4 jue2 si4 ou1 yang2 gong1 。
- ru2 sheng1 han2 suan1 bu2 shang4 yan3 ， jiang1 nan2 feng1 liu2 fan1 shou3 kong1 。
- na4 zhi1 ci3 lang2 jue3 ran2 qi3 ， bi3 duan1 wu3 se4 hui2 chun1 gong1 。
- zhi1 jin1 bi4 xia4 gu4 tian1 zong4 ， wen2 zhang1 xing1 dou4 xuan2 gao1 qiong2 。
- tian1 sheng1 yao2 shun4 ji4 qi4 zhu3 ， jun1 yi2 zhi4 zai4 ming2 guang1 gong1 。
- xue3 zhong1 he1 shou3 yan2 po4 yan4 ， shi1 cheng2 yi2 xiao4 tian1 kai1 rong2 。

## 注释

## 译文

## 赏析
