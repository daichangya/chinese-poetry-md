---
id: shi-de-hong-ci-yun-zhou-da-dao-yun-ju-er-shou-qi-er
title: 次韵周达道运句二首  其二
titlePinyin: ci4 yun4 zhou1 da2 dao4 yun4 ju4 er4 shou3     qi2 er4
titleSlug: ci-yun-zhou-da-dao-yun-ju-er-shou-qi-er
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱门连大藩，知是故人宅。
- 登门一笑懽，忘其身是客。
- 丛林断岸西，聚落一水隔。
- 欲知往来数，鸡犬亦相识。
- 人情改朝夕，世议苦迫窄。
- 公辈月轮高，不涴浊流色。
- 拨书卧清晓，井汲闻余滴。
- 职严宾谒少，境静意自适。
- 嗟余眷闾里，边风马嘶北。
- 公贤义当亲，此外吾何择。
- 瘴疴苏昼簟，小寝喧鼻息。
- 梦惊哦公诗，清懽洗岑寂。

## 拼音
- zhu1 men2 lian2 da4 fan1 ， zhi1 shi4 gu4 ren2 zhai2 。
- deng1 men2 yi2 xiao4 huan1 ， wang4 qi2 shen1 shi4 ke4 。
- cong2 lin2 duan4 an4 xi1 ， ju4 luo4 yi4 shui3 ge2 。
- yu4 zhi1 wang3 lai2 shu4 ， ji1 quan3 yi4 xiang1 shi2 。
- ren2 qing2 gai3 zhao1 xi1 ， shi4 yi4 ku3 po4 zhai3 。
- gong1 bei4 yue4 lun2 gao1 ， bu2 wo4 zhuo2 liu2 se4 。
- bo1 shu1 wo4 qing1 xiao3 ， jing3 ji2 wen2 yu2 di1 。
- zhi2 yan2 bin1 ye4 shao3 ， jing4 jing4 yi4 zi4 shi4 。
- jie1 yu2 juan4 lü2 li3 ， bian1 feng1 ma3 si1 bei3 。
- gong1 xian2 yi4 dang1 qin1 ， ci3 wai4 wu2 he2 ze2 。
- zhang4 ke1 su1 zhou4 dian4 ， xiao3 qin3 xuan1 bi2 xi1 。
- meng4 jing1 o4 gong1 shi1 ， qing1 huan1 xi3 cen2 ji4 。

## 注释

## 译文

## 赏析
