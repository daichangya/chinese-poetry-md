---
id: shi-de-hong-zeng-ou-yang-sheng-shan-xiang
title: 赠欧阳生善相
titlePinyin: zeng4 ou1 yang2 sheng1 shan4 xiang1
titleSlug: zeng-ou-yang-sheng-shan-xiang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薛公衣尚敝，饥肠转鸣雷。
- 天子征辽东，细君笑靥开。
- 吾夫虽奇蹇，要是高世材。
- 发必藉时耳，今岂其时哉。
- 往见张将军，喜曰真吾侪。
- 三矢定天山，英声驰九垓。
- 房杜未肉食，席门蒙积埃。
- 但余王氏子，文字相追陪。
- 贤哉太夫人，智鉴照襟怀。
- 尝自抚其子，国鼎真盐梅。
- 但未识其友，试与俱而来。
- 窥窗见之喜，亟使罗尊罍。
- 果见贞观间，相逐登三台。
- 予尝阅旧史，至此尝徘徊。
- 数子初未贵，踽踽蒿与莱。
- 而彼一女子，底蕴遭窥猜。
- 何知娄师德，硕大非栽培。
- 譬之万顷波，但见瑠璃堆。
- 倔强如梁公，包抚等婴孩。
- 掩卷发长想，鄙吝为崩颓。
- 吾今著田衣，百念如冷灰。
- 功名一破甑，掉臂首不回。
- 颇怪欧阳生，谀语坐差排。
- 人生如逆旅，岁月苦逼催。
- 悬知贤与愚，终作土一抔。
- 美恶何足道，君亦真恢谐。
- 愚贤君勿取，吾肯罪形骸。
- 不肖君谓贤，是适为吾咍。
- 重轻宁在子，意子定痴呆。
- 所喜亦清散，时时过茅斋。
- 明日念当行，引纸研松煤。
- 诗成极醇酽，蒲萄初泼醅。

## 拼音
- xue1 gong1 yi1 shang4 bi4 ， ji1 chang2 zhuan3 ming2 lei2 。
- tian1 zi3 zheng1 liao2 dong1 ， xi4 jun1 xiao4 ye4 kai1 。
- wu2 fu1 sui1 qi2 jian3 ， yao4 shi0 gao1 shi4 cai2 。
- fa1 bi4 jie4 shi2 er3 ， jin1 qi3 qi2 shi2 zai1 。
- wang3 jian4 zhang1 jiang1 jun1 ， xi3 yue1 zhen1 wu2 chai2 。
- san1 shi3 ding4 tian1 shan1 ， ying1 sheng1 chi2 jiu3 gai1 。
- fang2 du4 wei4 rou4 shi2 ， xi2 men2 meng2 ji1 ai1 。
- dan4 yu2 wang2 shi4 zi3 ， wen2 zi4 xiang1 zhui1 pei2 。
- xian2 zai1 tai4 fu1 ren2 ， zhi4 jian4 zhao4 jin1 huai2 。
- chang2 zi4 fu3 qi2 zi3 ， guo2 ding3 zhen1 yan2 mei2 。
- dan4 wei4 shi2 qi2 you3 ， shi4 yu3 ju4 er2 lai2 。
- kui1 chuang1 jian4 zhi1 xi3 ， ji2 shi3 luo2 zun1 lei2 。
- guo3 jian4 zhen1 guan1 jian1 ， xiang1 zhu2 deng1 san1 tai2 。
- yu3 chang2 yue4 jiu4 shi3 ， zhi4 ci3 chang2 pai2 huai2 。
- shu4 zi3 chu1 wei4 gui4 ， ju3 ju3 hao1 yu3 lai2 。
- er2 bi3 yi4 nü3 zi3 ， di3 yun4 zao1 kui1 cai1 。
- he2 zhi1 lou2 shi1 de2 ， shuo4 da4 fei1 zai1 pei2 。
- pi4 zhi1 wan4 qing3 bo1 ， dan4 jian4 liu2 li2 dui1 。
- jue2 jiang4 ru2 liang2 gong1 ， bao1 fu3 deng3 ying1 hai2 。
- yan3 juan3 fa4 chang2 xiang3 ， bi3 lin4 wei4 beng1 tui2 。
- wu2 jin1 zhu4 tian2 yi1 ， bai3 nian4 ru2 leng3 hui1 。
- gong1 ming2 yi2 po4 zeng4 ， diao4 bi4 shou3 bu4 hui2 。
- po1 guai4 ou1 yang2 sheng1 ， yu2 yu3 zuo4 cha4 pai2 。
- ren2 sheng1 ru2 ni4 lü3 ， sui4 yue4 ku3 bi1 cui1 。
- xuan2 zhi1 xian2 yu3 yu2 ， zhong1 zuo4 tu3 yi4 pou2 。
- mei3 e4 he2 zu2 dao4 ， jun1 yi4 zhen1 hui1 xie2 。
- yu2 xian2 jun1 wu4 qu3 ， wu2 ken3 zui4 xing2 hai2 。
- bu2 xiao4 jun1 wei4 xian2 ， shi4 shi4 wei4 wu2 hai1 。
- zhong4 qing1 ning2 zai4 zi3 ， yi4 zi3 ding4 chi1 dai1 。
- suo3 xi3 yi4 qing1 san4 ， shi2 shi2 guo4 mao2 zhai1 。
- ming2 ri4 nian4 dang1 xing2 ， yin3 zhi3 yan2 song1 mei2 。
- shi1 cheng2 ji2 chun2 yan4 ， pu2 tao2 chu1 po1 pei1 。

## 注释

## 译文

## 赏析
