---
id: shi-de-hong-ci-yun-si-yu-si-hui-jian-ji-er-shou-qi-er
title: 次韵思禹思晦见寄二首  其二
titlePinyin: ci4 yun4 si1 yu3 si1 hui4 jian4 ji4 er4 shou3     qi2 er4
titleSlug: ci-yun-si-yu-si-hui-jian-ji-er-shou-qi-er
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 多生垢习消磨尽，一念定光空五蕴。
- 尚能弄笔戏题诗，如钟殷床有余韵。
- 南台烟霭隔重滩，城廓遥应认刹竿。
- 湘西六月失三伏，一枕窗风午簟寒。
- 年来懒复嫌山浅，更欲移庵藏僻远。
- 又思喧寂不相妨，卧念当年三语阮。
- 镜里朱颜岂长对，岁月去人宁少待。
- 是身已作梦幻观，肯复经营此身外。
- 议郎材志堪逆鳞，笑谈解生寒谷春。
- 会看为天作喉舌，愿听高风淮海滨。
- 要知未必与世合，载之诣世世不答。
- 譬如瓶中有渑淄，虽与世混终不杂。

## 拼音
- duo1 sheng1 gou4 xi2 xiao1 mo2 jin4 ， yi2 nian4 ding4 guang1 kong1 wu3 yun4 。
- shang4 neng2 nong4 bi3 xi4 ti2 shi1 ， ru2 zhong1 yin1 chuang2 you3 yu2 yun4 。
- nan2 tai2 yan1 ai3 ge2 zhong4 tan1 ， cheng2 kuo4 yao2 ying4 ren4 cha4 gan1 。
- xiang1 xi1 liu4 yue4 shi1 san1 fu2 ， yi4 zhen3 chuang1 feng1 wu3 dian4 han2 。
- nian2 lai2 lan3 fu4 xian2 shan1 qian3 ， geng4 yu4 yi2 an1 cang2 pi4 yuan3 。
- you4 si1 xuan1 ji4 bu4 xiang1 fang2 ， wo4 nian4 dang1 nian2 san1 yu3 ruan3 。
- jing4 li3 zhu1 yan2 qi3 chang2 dui4 ， sui4 yue4 qu4 ren2 ning2 shao3 dai4 。
- shi4 shen1 yi3 zuo4 meng4 huan4 guan1 ， ken3 fu4 jing1 ying2 ci3 shen1 wai4 。
- yi4 lang2 cai2 zhi4 kan1 ni4 lin2 ， xiao4 tan2 jie3 sheng1 han2 gu3 chun1 。
- hui4 kan4 wei4 tian1 zuo4 hou2 she2 ， yuan4 ting1 gao1 feng1 huai2 hai3 bin1 。
- yao4 zhi1 wei4 bi4 yu3 shi4 he2 ， zai3 zhi1 yi4 shi4 shi4 bu4 da2 。
- pi4 ru2 ping2 zhong1 you3 mian3 zi1 ， sui1 yu3 shi4 hun4 zhong1 bu4 za2 。

## 注释

## 译文

## 赏析
