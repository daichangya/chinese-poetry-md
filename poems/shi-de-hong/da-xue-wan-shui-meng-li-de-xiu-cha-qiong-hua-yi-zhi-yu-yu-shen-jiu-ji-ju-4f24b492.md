---
id: shi-de-hong-da-xue-wan-shui-meng-li-de-xiu-cha-qiong-hua-yi-zhi-yu-yu-shen-jiu-ji-ju-4f24b492
title: 大雪晚睡梦李德修插琼花一枝与语甚久既觉作此诗时在洞山
titlePinyin: da4 xue3 wan3 shui4 meng4 li3 de2 xiu1 cha1 qiong2 hua1 yi4 zhi1 yu3 yu3 shen4 jiu3 ji4 jue2 zuo4 ci3 shi1 shi2 zai4 dong4 shan1
titleSlug: da-xue-wan-shui-meng-li-de-xiu-cha-qiong-hua-yi-zhi-yu-yu-shen-jiu-ji-ju-4f24b492
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷年踏黄尘，旅卧每自鄙。
- 此山颇岑寂，饮食亦清美。
- 瘦藤当一折，且作终老计。
- 晓堂看春雪，秀色浄窗几。
- 炉暖倚蒲圑，颓然成坐睡。
- 君从何所来，会我清梦里。
- 琼花斜袅帽，眸子湛秋水。
- 伊予杂懽笑，应阿竟何事。
- 忽然长揖去，惊觉在千里。
- 人生孰非梦，安有昏旦异。
- 心知目所见，历历皆虚伪。
- 他日或相逢，何殊开睫寐。
- 此诗当见渠，一展笑相视。

## 拼音
- qiong2 nian2 ta4 huang2 chen2 ， lü3 wo4 mei3 zi4 bi3 。
- ci3 shan1 po1 cen2 ji4 ， yin3 shi2 yi4 qing1 mei3 。
- shou4 teng2 dang1 yi4 zhe2 ， qie3 zuo4 zhong1 lao3 ji4 。
- xiao3 tang2 kan4 chun1 xue3 ， xiu4 se4 jing4 chuang1 ji3 。
- lu2 nuan3 yi3 pu2 pu3 ， tui2 ran2 cheng2 zuo4 shui4 。
- jun1 cong2 he2 suo3 lai2 ， hui4 wo3 qing1 meng4 li3 。
- qiong2 hua1 xie2 niao3 mao4 ， mou2 zi3 zhan4 qiu1 shui3 。
- yi1 yu3 za2 huan1 xiao4 ， ying4 a1 jing4 he2 shi4 。
- hu1 ran2 chang2 yi1 qu4 ， jing1 jue2 zai4 qian1 li3 。
- ren2 sheng1 shu2 fei1 meng4 ， an1 you3 hun1 dan4 yi4 。
- xin1 zhi1 mu4 suo3 jian4 ， li4 li4 jie1 xu1 wei3 。
- ta1 ri4 huo4 xiang1 feng2 ， he2 shu1 kai1 jie2 mei4 。
- ci3 shi1 dang1 jian4 qu2 ， yi4 zhan3 xiao4 xiang1 shi4 。

## 注释

## 译文

## 赏析
