---
id: shi-de-hong-ye-di-liang-gong-miao
title: 谒狄梁公庙
titlePinyin: ye4 di2 liang2 gong1 miao4
titleSlug: ye-di-liang-gong-miao
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九江浪粘天，气势必东下。
- 万山勒回之，到此竟倾泻。
- 如公廷诤时，一快那顾借。
- 君看洗日光，正色甚闲暇。
- 使唐不敢周，谁复如公者。
- 古祠苍烟根，碧草上屋瓦。
- 我来春雨余，瞻叹香火罢。
- 一读老范碑，顿尘看奔马。
- 斯文如贯珠，字字光照夜。
- 整帆更迟留，风正不忍挂。

## 拼音
- jiu3 jiang1 lang4 nian2 tian1 ， qi4 shi4 bi4 dong1 xia4 。
- wan4 shan1 le4 hui2 zhi1 ， dao4 ci3 jing4 qing1 xie4 。
- ru2 gong1 ting2 zheng4 shi2 ， yi2 kuai4 na4 gu4 jie4 。
- jun1 kan4 xi3 ri4 guang1 ， zheng4 se4 shen4 xian2 xia2 。
- shi3 tang2 bu4 gan3 zhou1 ， shui2 fu4 ru2 gong1 zhe3 。
- gu3 ci2 cang1 yan1 gen1 ， bi4 cao3 shang4 wu1 wa3 。
- wo3 lai2 chun1 yu3 yu2 ， zhan1 tan4 xiang1 huo3 ba4 。
- yi4 du2 lao3 fan4 bei1 ， dun4 chen2 kan4 ben1 ma3 。
- si1 wen2 ru2 guan4 zhu1 ， zi4 zi4 guang1 zhao4 ye4 。
- zheng3 fan1 geng4 chi2 liu2 ， feng1 zheng4 bu4 ren3 gua4 。

## 注释

## 译文

## 赏析
