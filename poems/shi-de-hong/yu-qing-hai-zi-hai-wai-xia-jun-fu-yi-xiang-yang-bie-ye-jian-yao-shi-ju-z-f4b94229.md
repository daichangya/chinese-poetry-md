---
id: shi-de-hong-yu-qing-hai-zi-hai-wai-xia-jun-fu-yi-xiang-yang-bie-ye-jian-yao-shi-ju-z-f4b94229
title: 予顷还自海外夏均父以襄阳别业见要使居之后六年均父谪祁阳酒官余自长沙往谢之夜语感而作
titlePinyin: yu3 qing3 hai2 zi4 hai3 wai4 xia4 jun1 fu4 yi3 xiang1 yang2 bie2 ye4 jian4 yao4 shi3 ju1 zhi1 hou4 liu4 nian2 jun1 fu4 zhe2 qi2 yang2 jiu3 guan1 yu2 zi4 chang2 sha1 wang3 xie4 zhi1 ye4 yu3 gan3 er2 zuo4
titleSlug: yu-qing-hai-zi-hai-wai-xia-jun-fu-yi-xiang-yang-bie-ye-jian-yao-shi-ju-z-f4b94229
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一昨游京华，坏裓变尘土。
- 思归念云山，夜梦亦成趣。
- 故人骤登庸，时时宿西府。
- 如鸟得所栖，倦适忘飞去。
- 从中奇祸作，失声惊破釜。
- 三年王海南，放意吐佳句。
- 归来骇丛林，冠巾呵佛祖。
- 突兀刺世眼，所至遭背数。
- 夫子独凛然，高谊照寰宇。
- 哀怜欲收拾，奋髯排众怒。
- 岂惟子义世，独有孔文举。
- 此恩无陈鲜，岁月有今古。
- 朅来湘楚游，坐阅六寒暑。
- 今年中秋夕，水宿青苹渚。
- 谁持一纸书，剥啄叩蓬户。
- 呼灯得款识，扶床喜而舞。
- 开书有新诗，喜事遽如许。
- 丽如春湖晓，月映蔷薇露。
- 笔力回春工，仿佛失风度。
- 湘江三百里，款段沿江路。
- 岳色满征鞍，疾驱那敢顾。
- 朝来真见之，了非梦时遇。
- 堂堂千人英，要是干国具。
- 龙蛇吁莫测，涔蹄聊蹇寓。
- 道固有晦显，会看跨云雨。
- 天下张荆州，四海陈合浦。
- 当时寂寞滨，皆获陪杖屦。
- 今又从公游，楚山更佳处。
- 诗成倚峿台，天风吹笑语。

## 拼音
- yi4 zuo2 you2 jing1 hua2 ， huai4 jie1 bian4 chen2 tu3 。
- si1 gui1 nian4 yun2 shan1 ， ye4 meng4 yi4 cheng2 qu4 。
- gu4 ren2 zhou4 deng1 yong1 ， shi2 shi2 su4 xi1 fu3 。
- ru2 niao3 de2 suo3 qi1 ， juan4 shi4 wang4 fei1 qu4 。
- cong2 zhong1 qi2 huo4 zuo4 ， shi1 sheng1 jing1 po4 fu3 。
- san1 nian2 wang2 hai3 nan2 ， fang4 yi4 tu3 jia1 ju4 。
- gui1 lai2 hai4 cong2 lin2 ， guan1 jin1 he1 fo2 zu3 。
- tu1 wu4 ci4 shi4 yan3 ， suo3 zhi4 zao1 bei4 shu4 。
- fu1 zi3 du2 lin3 ran2 ， gao1 yi4 zhao4 huan2 yu3 。
- ai1 lian2 yu4 shou1 shi2 ， fen4 ran2 pai2 zhong4 nu4 。
- qi3 wei2 zi3 yi4 shi4 ， du2 you3 kong3 wen2 ju3 。
- ci3 en1 wu2 chen2 xian1 ， sui4 yue4 you3 jin1 gu3 。
- qie4 lai2 xiang1 chu3 you2 ， zuo4 yue4 liu4 han2 shu3 。
- jin1 nian2 zhong1 qiu1 xi1 ， shui3 su4 qing1 ping2 zhu3 。
- shui2 chi2 yi4 zhi3 shu1 ， bao1 zhuo2 kou4 peng2 hu4 。
- hu1 deng1 de2 kuan3 zhi4 ， fu2 chuang2 xi3 er2 wu3 。
- kai1 shu1 you3 xin1 shi1 ， xi3 shi4 ju4 ru2 xu3 。
- li4 ru2 chun1 hu2 xiao3 ， yue4 ying4 qiang2 wei1 lu4 。
- bi3 li4 hui2 chun1 gong1 ， fang3 fu2 shi1 feng1 du4 。
- xiang1 jiang1 san1 bai3 li3 ， kuan3 duan4 yan2 jiang1 lu4 。
- yue4 se4 man3 zheng1 an1 ， ji2 qu1 na4 gan3 gu4 。
- chao2 lai2 zhen1 jian4 zhi1 ， liao3 fei1 meng4 shi2 yu4 。
- tang2 tang2 qian1 ren2 ying1 ， yao4 shi0 gan1 guo2 ju4 。
- long2 she2 xu1 mo4 ce4 ， cen2 ti2 liao2 jian3 yu4 。
- dao4 gu4 you3 hui4 xian3 ， hui4 kan4 kua4 yun2 yu3 。
- tian1 xia4 zhang1 jing1 zhou1 ， si4 hai3 chen2 he2 pu3 。
- dang1 shi2 ji4 mo4 bin1 ， jie1 huo4 pei2 zhang4 ju4 。
- jin1 you4 cong2 gong1 you2 ， chu3 shan1 geng4 jia1 chu4 。
- shi1 cheng2 yi3 wu2 tai2 ， tian1 feng1 chui1 xiao4 yu3 。

## 注释

## 译文

## 赏析
