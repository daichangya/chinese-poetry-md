---
id: shi-de-hong-ci-yun-ceng-bo-rong-ku-xia-jun-fu
title: 次韵曾伯容哭夏均父
titlePinyin: ci4 yun4 ceng2 bo2 rong2 ku1 xia4 jun1 fu4
titleSlug: ci-yun-ceng-bo-rong-ku-xia-jun-fu
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青松傲霜雪，事悮亦迍邅。
- 或脱斧斤厄，则遭藤蔓缠。
- 北渠材砢礧，耸壑色芳鲜。
- 不作千楹栋，终为万斛船。
- 那知过华屋，长恸摇空鞭。
- 增击疑仙去，超摇弃我先。
- 但余殷枕泪，无复对床眠。
- 忆昨游湓浦，曾同上紫烟。
- 春光随杖履，咲响落云泉。
- 尚想登临处，仍哦唱和篇。
- 暗惊生死隔，默数十三年。
- 台宪登群彦，秋风吹一鹯。
- 诛奸志未舍，谋国疏空传。
- 醉驭毛车度，谁推日毂旋。
- 岁时嗟易得，力命古难全。
- 报施徒云尔，功名信偶然。
- 清忠光竹帛，英气歛山川。
- 哭子如临敌，当勾失短鋋。

## 拼音
- qing1 song1 ao4 shuang1 xue3 ， shi4 wu4 yi4 zhun1 zhan1 。
- huo4 tuo1 fu3 jin1 e4 ， ze2 zao1 teng2 wan4 chan2 。
- bei3 qu2 cai2 luo3 lei2 ， song3 he4 se4 fang1 xian1 。
- bu2 zuo4 qian1 ying2 dong4 ， zhong1 wei4 wan4 hu2 chuan2 。
- na4 zhi1 guo4 hua2 wu1 ， chang2 tong4 yao2 kong1 bian1 。
- zeng1 ji1 yi2 xian1 qu4 ， chao1 yao2 qi4 wo3 xian1 。
- dan4 yu2 yin1 zhen3 lei4 ， wu2 fu4 dui4 chuang2 mian2 。
- yi4 zuo2 you2 pen2 pu3 ， ceng2 tong2 shang4 zi3 yan1 。
- chun1 guang1 sui2 zhang4 lü3 ， xiao4 xiang3 luo4 yun2 quan2 。
- shang4 xiang3 deng1 lin2 chu4 ， reng2 o4 chang4 he4 pian1 。
- an4 jing1 sheng1 si3 ge2 ， mo4 shu4 shi2 san1 nian2 。
- tai2 xian4 deng1 qun2 yan4 ， qiu1 feng1 chui1 yi4 zhan1 。
- zhu1 jian1 zhi4 wei4 she4 ， mou2 guo2 shu1 kong1 chuan2 。
- zui4 yu4 mao2 che1 du4 ， shui2 tui1 ri4 gu1 xuan2 。
- sui4 shi2 jie1 yi4 de2 ， li4 ming4 gu3 nan2 quan2 。
- bao4 shi1 tu2 yun2 er3 ， gong1 ming2 xin4 ou3 ran2 。
- qing1 zhong1 guang1 zhu2 bo2 ， ying1 qi4 lian3 shan1 chuan1 。
- ku1 zi3 ru2 lin2 di2 ， dang1 gou1 shi1 duan3 chan2 。

## 注释

## 译文

## 赏析
