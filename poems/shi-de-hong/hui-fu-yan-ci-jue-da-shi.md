---
id: shi-de-hong-hui-fu-yan-ci-jue-da-shi
title: 会福严慈觉大师
titlePinyin: hui4 fu2 yan2 ci2 jue2 da4 shi1
titleSlug: hui-fu-yan-ci-jue-da-shi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 慈觉初见我，背呼仰而应。
- 遂同宿湘上，夜语如建瓴。
- 犀颅气不詟，虎颔目有棱。
- 精彩类澄观，突兀掩万僧。
- 乔岳占南极，寒翠知几层。
- 此老家此山，亲分漳水灯。
- 宝坊天雨华，午梵盘清冥。
- 欲知法席盛，但看道价增。
- 破夏出山来，乃尔忘规绳。
- 盖皮为之灾，公卿慕声称。
- 我幸无子累，痴钝人所憎。
- 平生寝饭外，摩挲一枝藤。
- 少年入三吴，题诗徧西兴。
- 归来舟彭蠡，浪山雪崩腾。
- 匡庐落笑中，万叠横空青。
- 又尝游并汾，趼足渡河冰。
- 冲虎上太行，鸡鸣见日升。
- 此乐堕渺莽，坐睡头鬅鬙。
- 朅来湘西坞，倦鹤整羽翎。
- 只待秋风健，祝融期再登。

## 拼音
- ci2 jue2 chu1 jian4 wo3 ， bei4 hu1 yang3 er2 ying4 。
- sui4 tong2 su4 xiang1 shang4 ， ye4 yu3 ru2 jian4 ling2 。
- xi1 lu2 qi4 bu4 zhe2 ， hu3 han4 mu4 you3 leng2 。
- jing1 cai3 lei4 cheng2 guan1 ， tu1 wu4 yan3 wan4 seng1 。
- qiao2 yue4 zhan4 nan2 ji2 ， han2 cui4 zhi1 ji3 ceng2 。
- ci3 lao3 jia1 ci3 shan1 ， qin1 fen1 zhang1 shui3 deng1 。
- bao3 fang1 tian1 yu3 hua2 ， wu3 fan4 pan2 qing1 ming2 。
- yu4 zhi1 fa3 xi2 sheng4 ， dan4 kan4 dao4 jia4 zeng1 。
- po4 xia4 chu1 shan1 lai2 ， nai3 er3 wang4 gui1 sheng2 。
- gai4 pi2 wei4 zhi1 zai1 ， gong1 qing1 mu4 sheng1 cheng1 。
- wo3 xing4 wu2 zi3 lei4 ， chi1 dun4 ren2 suo3 zeng1 。
- ping2 sheng1 qin3 fan4 wai4 ， mo2 suo1 yi4 zhi1 teng2 。
- shao4 nian2 ru4 san1 wu2 ， ti2 shi1 bian4 xi1 xing1 。
- gui1 lai2 zhou1 peng2 li2 ， lang4 shan1 xue3 beng1 teng2 。
- kuang1 lu2 luo4 xiao4 zhong1 ， wan4 die2 heng2 kong1 qing1 。
- you4 chang2 you2 bing4 fen2 ， jian3 zu2 du4 he2 bing1 。
- chong1 hu3 shang4 tai4 hang2 ， ji1 ming2 jian4 ri4 sheng1 。
- ci3 le4 duo4 miao3 mang3 ， zuo4 shui4 tou2 peng2 seng1 。
- qie4 lai2 xiang1 xi1 wu4 ， juan4 he4 zheng3 yu3 ling2 。
- zhi1 dai4 qiu1 feng1 jian4 ， zhu4 rong2 qi1 zai4 deng1 。

## 注释

## 译文

## 赏析
