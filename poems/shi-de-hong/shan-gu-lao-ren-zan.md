---
id: shi-de-hong-shan-gu-lao-ren-zan
title: 山谷老人赞
titlePinyin: shan1 gu3 lao3 ren2 zan4
titleSlug: shan-gu-lao-ren-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盖九州以醉眼，而其气如神。
- 藻万物以妙语，而应手生春。
- 排黄龙之三关，则凡圣之情不敢呵止。
- 竖宝觉之一拳，则背触之意不立鲜陈。
- 世波虽怒，而难移砥柱之操。
- 诗名虽富，而不救卓锥之贫。
- 情如维摩诘，而欠散花之天女。
- 心如赤头璨，而著折角之幅巾。
- 岂平章佛法之宰相，乃檀越丛林之韵人也耶。

## 拼音
- gai4 jiu3 zhou1 yi3 zui4 yan3 ， er2 qi2 qi4 ru2 shen2 。
- zao3 wan4 wu4 yi3 miao4 yu3 ， er2 ying4 shou3 sheng1 chun1 。
- pai2 huang2 long2 zhi1 san1 guan1 ， ze2 fan2 sheng4 zhi1 qing2 bu4 gan3 he1 zhi3 。
- shu4 bao3 jue2 zhi1 yi1 quan2 ， ze2 bei4 chu4 zhi1 yi4 bu2 li4 xian1 chen2 。
- shi4 bo1 sui1 nu4 ， er2 nan2 yi2 di3 zhu4 zhi1 cao1 。
- shi1 ming2 sui1 fu4 ， er2 bu2 jiu4 zhuo2 zhui1 zhi1 pin2 。
- qing2 ru2 wei2 mo2 jie2 ， er2 qian4 san4 hua1 zhi1 tian1 nü3 。
- xin1 ru2 chi4 tou2 can4 ， er2 zhu4 zhe2 jiao3 zhi1 fu2 jin1 。
- qi3 ping2 zhang1 fo2 fa3 zhi1 zai3 xiang4 ， nai3 tan2 yue4 cong2 lin2 zhi1 yun4 ren2 ye3 ye1 。

## 注释

## 译文

## 赏析
