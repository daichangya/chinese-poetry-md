---
id: shi-de-hong-ji-si-shou-qi-yi
title: 偈四首  其一
titlePinyin: ji4 si4 shou3     qi2 yi1
titleSlug: ji-si-shou-qi-yi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 举手炷香，而供养佛。
- 其心自知，应念获福。
- 举手操刀，恣行杀戮。
- 其心自知，死入地狱。
- 或杀或供，一手之功。
- 云何业报，罪福不同。
- 皆自横计，有如是事。
- 是故从来，枉沈生死。
- 雷长芭蕉，銕转磁石。
- 俱无作者，而有是力。
- 心不取境，境亦自寂。
- 故如来藏，不许有识。

## 拼音
- ju3 shou3 zhu4 xiang1 ， er2 gong4 yang3 fo2 。
- qi2 xin1 zi4 zhi1 ， ying4 nian4 huo4 fu2 。
- ju3 shou3 cao1 dao1 ， zi4 xing2 sha1 lu4 。
- qi2 xin1 zi4 zhi1 ， si3 ru4 di4 yu4 。
- huo4 sha1 huo4 gong4 ， yi4 shou3 zhi1 gong1 。
- yun2 he2 ye4 bao4 ， zui4 fu2 bu4 tong2 。
- jie1 zi4 heng2 ji4 ， you3 ru2 shi4 shi4 。
- shi4 gu4 cong2 lai2 ， wang3 shen3 sheng1 si3 。
- lei2 chang2 ba1 jiao1 ， tie3 zhuan3 ci2 shi2 。
- ju4 wu2 zuo4 zhe3 ， er2 you3 shi4 li4 。
- xin1 bu4 qu3 jing4 ， jing4 yi4 zi4 ji4 。
- gu4 ru2 lai2 cang2 ， bu4 xu3 you3 shi2 。

## 注释

## 译文

## 赏析
