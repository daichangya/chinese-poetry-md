---
id: shi-de-hong-fei-lai-feng
title: 飞来峰
titlePinyin: fei1 lai2 feng1
titleSlug: fei-lai-feng
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 意行忽出门，欲留聊植杖。
- 云开飞来峰，岿然眉睫上。
- 气势欲翔舞，秀色无千嶂。
- 万物皆我造，何从有来往。
- 大千等毫末，古今归俯仰。
- 心知目所见，皆即自幻妄。
- 如窥镜中容，容岂他人像。
- 颇怪胡阿师，乃作去来想。
- 此意果是非，一笑声輙放。
- 且复临冷泉，举手弄清涨。

## 拼音
- yi4 xing2 hu1 chu1 men2 ， yu4 liu2 liao2 zhi2 zhang4 。
- yun2 kai1 fei1 lai2 feng1 ， kui1 ran2 mei2 jie2 shang4 。
- qi4 shi4 yu4 xiang2 wu3 ， xiu4 se4 wu2 qian1 zhang4 。
- wan4 wu4 jie1 wo3 zao4 ， he2 cong2 you3 lai2 wang3 。
- da4 qian1 deng3 hao2 mo4 ， gu3 jin1 gui1 fu3 yang3 。
- xin1 zhi1 mu4 suo3 jian4 ， jie1 ji2 zi4 huan4 wang4 。
- ru2 kui1 jing4 zhong1 rong2 ， rong2 qi3 ta1 ren2 xiang4 。
- po1 guai4 hu2 a1 shi1 ， nai3 zuo4 qu4 lai2 xiang3 。
- ci3 yi4 guo3 shi4 fei1 ， yi2 xiao4 sheng1 zhe2 fang4 。
- qie3 fu4 lin2 leng3 quan2 ， ju3 shou3 nong4 qing1 zhang3 。

## 注释

## 译文

## 赏析
