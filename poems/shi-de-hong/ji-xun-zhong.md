---
id: shi-de-hong-ji-xun-zhong
title: 寄巽中
titlePinyin: ji4 xun4 zhong1
titleSlug: ji-xun-zhong
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 熏风度南枝，余芳委红绿。
- 微云生晚阴，梅雨净林麓。
- 穿花莺语迟，翻泥燕飞速。
- 遐想幽人居，梦过剡溪曲。
- 清声久绝耳，斯怀抱烦燠。
- 仰道思弥高，哦诗出凡俗。
- 脱屦满户外，轮蹄日相逐。
- 吾徒不得人，大法世陵叔。
- 智刃剪蒿蓬，利锋挥朴樕。
- 念往造前席，初筮不我卜。
- 别来空相思，徙倚苍山木。
- 悬知清兴多，银钩堕盈轴。
- 愿得三百篇，遗我藏诸椟。
- 如彼知音知，价不低金玉。

## 拼音
- xun1 feng1 du4 nan2 zhi1 ， yu2 fang1 wei3 hong2 lü4 。
- wei1 yun2 sheng1 wan3 yin1 ， mei2 yu3 jing4 lin2 lu4 。
- chuan1 hua1 ying1 yu3 chi2 ， fan1 ni2 yan4 fei1 su4 。
- xia2 xiang3 you1 ren2 ju1 ， meng4 guo4 yan3 xi1 qu3 。
- qing1 sheng1 jiu3 jue2 er3 ， si1 huai2 bao4 fan2 yu4 。
- yang3 dao4 si1 mi2 gao1 ， o4 shi1 chu1 fan2 su2 。
- tuo1 ju4 man3 hu4 wai4 ， lun2 ti2 ri4 xiang1 zhu2 。
- wu2 tu2 bu4 de2 ren2 ， da4 fa3 shi4 ling2 shu1 。
- zhi4 ren4 jian3 hao1 peng2 ， li4 feng1 hui1 pu3 su4 。
- nian4 wang3 zao4 qian2 xi2 ， chu1 shi4 bu4 wo3 bu3 。
- bie2 lai2 kong1 xiang1 si1 ， xi3 yi3 cang1 shan1 mu4 。
- xuan2 zhi1 qing1 xing1 duo1 ， yin2 gou1 duo4 ying2 zhou2 。
- yuan4 de2 san1 bai3 pian1 ， yi2 wo3 cang2 zhu1 du2 。
- ru2 bi3 zhi1 yin1 zhi1 ， jia4 bu4 di1 jin1 yu4 。

## 注释

## 译文

## 赏析
