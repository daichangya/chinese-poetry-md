---
id: shi-de-hong-long-shang-ren-gui-sheng-jin-liu-long-shan-wei-yu-xie-qi-xin-lun-zuo-ci-xie-zhi
title: 隆上人归省觐留龙山为予写起信论作此谢之
titlePinyin: long2 shang4 ren2 gui1 sheng3 jin4 liu2 long2 shan1 wei4 yu3 xie3 qi3 xin4 lun4 zuo4 ci3 xie4 zhi1
titleSlug: long-shang-ren-gui-sheng-jin-liu-long-shan-wei-yu-xie-qi-xin-lun-zuo-ci-xie-zhi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芙蓉阿隆耽两耳，急性天然缓如苇。
- 怀亲径归不肯留，少留龙山今月矣。
- 新交未数故人稀，睡足明窗临棐几。
- 管城落帽为微笑，便觉金光走龙尾。
- 试校鹅经拂硬黄，传此宝书千余纸。
- 纸光叶叶揭筠膜，字工戢戢行冻螘。
- 胜公昔读龙宫文，百本妙谈此其髓。
- 流落人间今几年，此去西天十万里。
- 我寄闲房古寺中，阆风著毡自当止。
- 自非道人三昧力，此书何以能至此。
- 炷香一读万缘空，海印发光初按指。
- 愿君垢尽鸡出𬊈，亦于此法信根起。
- 生生要续无尽灯，照了无明痴种子。

## 拼音
- fu2 rong2 a1 long2 dan1 liang3 er3 ， ji2 xing4 tian1 ran2 huan3 ru2 wei3 。
- huai2 qin1 jing4 gui1 bu4 ken3 liu2 ， shao3 liu2 long2 shan1 jin1 yue4 yi3 。
- xin1 jiao1 wei4 shu4 gu4 ren2 xi1 ， shui4 zu2 ming2 chuang1 lin2 fei3 ji3 。
- guan3 cheng2 luo4 mao4 wei4 wei1 xiao4 ， bian4 jue2 jin1 guang1 zou3 long2 wei3 。
- shi4 xiao4 e2 jing1 fu2 ying4 huang2 ， chuan2 ci3 bao3 shu1 qian1 yu2 zhi3 。
- zhi3 guang1 ye4 ye4 jie1 yun2 mo2 ， zi4 gong1 ji2 ji2 xing2 dong4 yi3 。
- sheng4 gong1 xi1 du2 long2 gong1 wen2 ， bai3 ben3 miao4 tan2 ci3 qi2 sui3 。
- liu2 luo4 ren2 jian1 jin1 ji3 nian2 ， ci3 qu4 xi1 tian1 shi2 wan4 li3 。
- wo3 ji4 xian2 fang2 gu3 si4 zhong1 ， lang2 feng1 zhu4 zhan1 zi4 dang1 zhi3 。
- zi4 fei1 dao4 ren2 san1 mei4 li4 ， ci3 shu1 he2 yi3 neng2 zhi4 ci3 。
- zhu4 xiang1 yi4 du2 wan4 yuan2 kong1 ， hai3 yin4 fa1 guang1 chu1 an4 zhi3 。
- yuan4 jun1 gou4 jin4 ji1 chu1 xun2 ， yi4 yu2 ci3 fa3 xin4 gen1 qi3 。
- sheng1 sheng1 yao4 xu4 wu2 jin4 deng1 ， zhao4 le0 wu2 ming2 chi1 zhong3 zi0 。

## 注释

## 译文

## 赏析
