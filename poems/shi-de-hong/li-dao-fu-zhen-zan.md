---
id: shi-de-hong-li-dao-fu-zhen-zan
title: 李道夫真赞
titlePinyin: li3 dao4 fu1 zhen1 zan4
titleSlug: li-dao-fu-zhen-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眼盖九州，韵高一世。
- 俨玉山富贵之豪，洗士林寒乞之气。
- 挫万化于笔端，置八荒于胸次。
- 迈往不屑，不可犯干。
- 意轻邴吉，情追谢安。
- 轩特秀发，乃尔秃巾椹褐。
- 婆娑步趋，合在玉堂金銮。
- 山泽不可窥测，所以纳垢污。
- 麒麟不可系羁，所以异犬羊。
- 正恐横风月之笛，披云锦之裳。
- 骑元气之背，而游无何有之乡。

## 拼音
- yan3 gai4 jiu3 zhou1 ， yun4 gao1 yi2 shi4 。
- yan3 yu4 shan1 fu4 gui4 zhi1 hao2 ， xi3 shi4 lin2 han2 qi3 zhi1 qi4 。
- cuo4 wan4 hua4 yu2 bi3 duan1 ， zhi4 ba1 huang1 yu2 xiong1 ci4 。
- mai4 wang3 bu2 xie4 ， bu4 ke3 fan4 gan1 。
- yi4 qing1 bing3 ji2 ， qing2 zhui1 xie4 an1 。
- xuan1 te4 xiu4 fa1 ， nai3 er3 tu1 jin1 shen4 he4 。
- po2 suo1 bu4 qu1 ， he2 zai4 yu4 tang2 jin1 luan2 。
- shan1 ze2 bu4 ke3 kui1 ce4 ， suo3 yi3 na4 gou4 wu1 。
- qi2 lin2 bu4 ke3 xi4 ji1 ， suo3 yi3 yi4 quan3 yang2 。
- zheng4 kong3 heng2 feng1 yue4 zhi1 di2 ， pi1 yun2 jin3 zhi1 shang0 。
- qi2 yuan2 qi4 zhi1 bei4 ， er2 you2 wu2 he2 you3 zhi1 xiang1 。

## 注释

## 译文

## 赏析
