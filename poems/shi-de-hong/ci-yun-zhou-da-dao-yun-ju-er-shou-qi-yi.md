---
id: shi-de-hong-ci-yun-zhou-da-dao-yun-ju-er-shou-qi-yi
title: 次韵周达道运句二首  其一
titlePinyin: ci4 yun4 zhou1 da2 dao4 yun4 ju4 er4 shou3     qi2 yi1
titleSlug: ci-yun-zhou-da-dao-yun-ju-er-shou-qi-yi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 问人欲买山，便应知官情。
- 诗眼艶秋水，袖手望空青。
- 家蓄不贪宝，寸田常自耕。
- 永怀柴桑归，悠然见真诚。
- 不甘口腹累，折腰求乳腥。
- 偶题五字句，醉墨半欹倾。
- 麒麟入图画，鼎彞书姓名。
- 何如瘿瓢中，独酌郎官清。
- 鸟啼春寂寂，院静花冥冥。
- 悬知睡足处，衾暖纸窗明。

## 拼音
- wen4 ren2 yu4 mai3 shan1 ， bian4 ying4 zhi1 guan1 qing2 。
- shi1 yan3 yan4 qiu1 shui3 ， xiu4 shou3 wang4 kong1 qing1 。
- jia1 xu4 bu4 tan1 bao3 ， cun4 tian2 chang2 zi4 geng1 。
- yong3 huai2 chai2 sang1 gui1 ， you1 ran2 jian4 zhen1 cheng2 。
- bu4 gan1 kou3 fu4 lei4 ， zhe2 yao1 qiu2 ru3 xing1 。
- ou3 ti2 wu3 zi4 ju4 ， zui4 mo4 ban4 qi1 qing1 。
- qi2 lin2 ru4 tu2 hua4 ， ding3 yi2 shu1 xing4 ming2 。
- he2 ru2 ying3 piao2 zhong1 ， du2 zhuo2 lang2 guan1 qing1 。
- niao3 ti2 chun1 ji4 ji4 ， yuan4 jing4 hua1 ming2 ming2 。
- xuan2 zhi1 shui4 zu2 chu4 ， qin1 nuan3 zhi3 chuang1 ming2 。

## 注释

## 译文

## 赏析
