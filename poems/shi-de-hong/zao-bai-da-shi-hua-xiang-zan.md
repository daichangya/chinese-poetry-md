---
id: shi-de-hong-zao-bai-da-shi-hua-xiang-zan
title: 枣柏大士画像赞
titlePinyin: zao3 bai3 da4 shi4 hua4 xiang4 zan4
titleSlug: zao-bai-da-shi-hua-xiang-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 须眉如画颀而美，风神如秋气奇伟。
- 平生归宿东北方，长劳动中寂而止。
- 翛然跣足散衣行，智智用中不乖体。
- 帝王家生得自在，寿量不书绝终始。
- 虎受使令心境空，女为伴助憎爱弃。
- 冠巾传心即俗真，方隅示法即事理。
- 只将枣柏荐斋钵，我来阎浮非著味。
- 自然光明生齿牙，我谈辞章皆实义。
- 佛子授汝以显诀，一言便足超十地。
- 随顺无明起诸有，若不随顺有离异。
- 圣贤酪生凡乳中，只由观照戒定慧。
- 是谓大士同体悲，令我顿入一切智。
- 作大佛事徧尘刹，华藏界中容顿辔。
- 以空为坐礼十身，以愿为舌说千偈。
- 如以花说无边春，如以滴说大海味。
- 稽首世间妙莲华，愿常清净出泥滓。

## 拼音
- xu1 mei2 ru2 hua4 qi2 er2 mei3 ， feng1 shen2 ru2 qiu1 qi4 qi2 wei3 。
- ping2 sheng1 gui1 su4 dong1 bei3 fang1 ， chang2 lao2 dong4 zhong1 ji4 er2 zhi3 。
- xiao1 ran2 xian3 zu2 san4 yi1 xing2 ， zhi4 zhi4 yong4 zhong1 bu4 guai1 ti3 。
- di4 wang2 jia1 sheng1 de2 zi4 zai4 ， shou4 liang2 bu4 shu1 jue2 zhong1 shi3 。
- hu3 shou4 shi3 ling4 xin1 jing4 kong1 ， nü3 wei4 ban4 zhu4 zeng1 ai4 qi4 。
- guan1 jin1 chuan2 xin1 ji2 su2 zhen1 ， fang1 yu2 shi4 fa3 ji2 shi4 li3 。
- zhi1 jiang1 zao3 bai3 jian4 zhai1 bo1 ， wo3 lai2 yan2 fu2 fei1 zhu4 wei4 。
- zi4 ran2 guang1 ming2 sheng1 chi3 ya2 ， wo3 tan2 ci2 zhang1 jie1 shi2 yi4 。
- fo2 zi3 shou4 ru3 yi3 xian3 jue2 ， yi4 yan2 bian4 zu2 chao1 shi2 di4 。
- sui2 shun4 wu2 ming2 qi3 zhu1 you3 ， ruo4 bu4 sui2 shun4 you3 li2 yi4 。
- sheng4 xian2 lao4 sheng1 fan2 ru3 zhong1 ， zhi1 you2 guan1 zhao4 jie4 ding4 hui4 。
- shi4 wei4 da4 shi4 tong2 ti3 bei1 ， ling4 wo3 dun4 ru4 yi2 qie4 zhi4 。
- zuo4 da4 fo2 shi4 bian4 chen2 cha4 ， hua2 cang2 jie4 zhong1 rong2 dun4 pei4 。
- yi3 kong1 wei4 zuo4 li3 shi2 shen1 ， yi3 yuan4 wei4 she2 shuo1 qian1 ji4 。
- ru2 yi3 hua1 shuo1 wu2 bian1 chun1 ， ru2 yi3 di1 shuo1 da4 hai3 wei4 。
- qi3 shou3 shi4 jian1 miao4 lian2 hua2 ， yuan4 chang2 qing1 jing4 chu1 ni2 zi3 。

## 注释

## 译文

## 赏析
