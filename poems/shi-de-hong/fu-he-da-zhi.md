---
id: shi-de-hong-fu-he-da-zhi
title: 复和答之
titlePinyin: fu4 he2 da2 zhi1
titleSlug: fu-he-da-zhi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见功名欲致砚磨鐡，桑公人间驹汗血。
- 五季干戈争夺中，低摧几不保臣节。
- 又不见相如赋工合骚雅，九重偶有赏音者。
- 及见但为上林令，断国反在淄川下。
- 长笑两事俱外物，自怜不是封侯骨。
- 独爱华亭百袖师，小艇横蓑一竿竹。
- 久住湘江谙水脉，掲蓬惯看湘西月。
- 闻道公眠画戟丛，相寻长恨城𬮱隔。
- 去年卜居城北地，客心每有悲笳碎。
- 惭愧诗筒走老兵，病眼那容见新制。
- 老来情绪那忍说，夙瘴乘之觉疲薾。
- 此生梦幻姑置之，半掩残经香篆灭。
- 湘中清境享已饫，湘山多情慰心素。
- 年来更欲学睦州，古寺闭门工织屦。

## 拼音
- jun1 bu2 jian4 gong1 ming2 yu4 zhi4 yan4 mo2 tie3 ， sang1 gong1 ren2 jian1 ju1 han4 xue4 。
- wu3 ji4 gan1 ge1 zheng1 duo2 zhong1 ， di1 cui1 ji3 bu4 bao3 chen2 jie2 。
- you4 bu2 jian4 xiang1 ru2 fu4 gong1 he2 sao1 ya3 ， jiu3 chong2 ou3 you3 shang3 yin1 zhe3 。
- ji2 jian4 dan4 wei4 shang4 lin2 ling4 ， duan4 guo2 fan3 zai4 zi1 chuan1 xia4 。
- chang2 xiao4 liang3 shi4 ju4 wai4 wu4 ， zi4 lian2 bu2 shi4 feng1 hou2 gu3 。
- du2 ai4 hua2 ting2 bai3 xiu4 shi1 ， xiao3 ting3 heng2 suo1 yi4 gan1 zhu2 。
- jiu3 zhu4 xiang1 jiang1 an1 shui3 mai4 ， jie1 peng2 guan4 kan4 xiang1 xi1 yue4 。
- wen2 dao4 gong1 mian2 hua4 ji3 cong2 ， xiang1 xun2 chang2 hen4 cheng2 yin1 ge2 。
- qu4 nian2 bu3 ju1 cheng2 bei3 di4 ， ke4 xin1 mei3 you3 bei1 jia1 sui4 。
- can2 kui4 shi1 tong3 zou3 lao3 bing1 ， bing4 yan3 na4 rong2 jian4 xin1 zhi4 。
- lao3 lai2 qing2 xu4 na4 ren3 shuo1 ， su4 zhang4 cheng2 zhi1 jue2 pi2 er3 。
- ci3 sheng1 meng4 huan4 gu1 zhi4 zhi1 ， ban4 yan3 can2 jing1 xiang1 zhuan4 mie4 。
- xiang1 zhong1 qing1 jing4 xiang3 yi3 yu4 ， xiang1 shan1 duo1 qing2 wei4 xin1 su4 。
- nian2 lai2 geng4 yu4 xue2 mu4 zhou1 ， gu3 si4 bi4 men2 gong1 zhi1 ju4 。

## 注释

## 译文

## 赏析
