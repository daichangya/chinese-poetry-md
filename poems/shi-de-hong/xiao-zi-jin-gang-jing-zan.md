---
id: shi-de-hong-xiao-zi-jin-gang-jing-zan
title: 小字金刚经赞
titlePinyin: xiao3 zi4 jin1 gang1 jing1 zan4
titleSlug: xiao-zi-jin-gang-jing-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔有佛子根猛利，能观空性则是色。
- 欲显空色不思议，仰空书此金刚句。
- 至今风雨被原野，诸樵牧者集其下。
- 乃知肉眼不能见，譬如水中有盐味。
- 唯道人琼思精奇，能观色性即是空。
- 视此纤管大如椽，挥翰如行九轨道。
- 故于兼寸环中备，足广大言说身世。
- 人可见，不可读，譬如婴儿亲崖蜜。
- 我于此经能证入，初中后善三法门。
- 忽然落笔如建瓴，不复现行生倒想。
- 由色空观入诸境，奏刀肯綮无全牛。
- 尽持此法施群生，甚微细智愿同证。

## 拼音
- xi1 you3 fo2 zi3 gen1 meng3 li4 ， neng2 guan1 kong1 xing4 ze2 shi4 se4 。
- yu4 xian3 kong1 se4 bu4 si1 yi4 ， yang3 kong1 shu1 ci3 jin1 gang1 ju4 。
- zhi4 jin1 feng1 yu3 bei4 yuan2 ye3 ， zhu1 qiao2 mu4 zhe3 ji2 qi2 xia4 。
- nai3 zhi1 rou4 yan3 bu4 neng2 jian4 ， pi4 ru2 shui3 zhong1 you3 yan2 wei4 。
- wei2 dao4 ren2 qiong2 si1 jing1 qi2 ， neng2 guan1 se4 xing4 ji2 shi4 kong1 。
- shi4 ci3 xian1 guan3 da4 ru2 chuan2 ， hui1 han4 ru2 xing2 jiu3 gui3 dao4 。
- gu4 yu2 jian1 cun4 huan2 zhong1 bei4 ， zu2 guang3 da4 yan2 shuo1 shen1 shi4 。
- ren2 ke3 jian4 ， bu4 ke3 du2 ， pi4 ru2 ying1 er2 qin1 ya2 mi4 。
- wo3 yu2 ci3 jing1 neng2 zheng4 ru4 ， chu1 zhong1 hou4 shan4 san1 fa3 men2 。
- hu1 ran2 luo4 bi3 ru2 jian4 ling2 ， bu2 fu4 xian4 xing2 sheng1 dao3 xiang3 。
- you2 se4 kong1 guan1 ru4 zhu1 jing4 ， zou4 dao1 ken3 qing4 wu2 quan2 niu2 。
- jin4 chi2 ci3 fa3 shi1 qun2 sheng1 ， shen4 wei1 xi4 zhi4 yuan4 tong2 zheng4 。

## 注释

## 译文

## 赏析
