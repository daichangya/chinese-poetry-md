---
id: shi-de-hong-chong-yang-hou-tong-zou-tian-xi-deng-teng-wang-ge
title: 重阳后同邹天锡登滕王阁
titlePinyin: chong2 yang2 hou4 tong2 zou1 tian1 xi1 deng1 teng2 wang2 ge2
titleSlug: chong-yang-hou-tong-zou-tian-xi-deng-teng-wang-ge
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲中过却重阳节，江城风雨吹黄叶。
- 与君来游亦偶然，聚立西偏读丰碣。
- 凭栏眼界得天多，雨脚明边飞鸟灭。
- 西山向人亦倾倒，犯云争来献层疉。
- 未归负负无可言，相视心知惭在颊。
- 会当却立云生处，纵望晴江生雉堞。
- 尚喜清游不属人，故作此诗相暖热。

## 拼音
- xian2 zhong1 guo4 que4 chong2 yang2 jie2 ， jiang1 cheng2 feng1 yu3 chui1 huang2 ye4 。
- yu3 jun1 lai2 you2 yi4 ou3 ran2 ， ju4 li4 xi1 pian1 du2 feng1 jie2 。
- ping2 lan2 yan3 jie4 de2 tian1 duo1 ， yu3 jiao3 ming2 bian1 fei1 niao3 mie4 。
- xi1 shan1 xiang4 ren2 yi4 qing1 dao3 ， fan4 yun2 zheng1 lai2 xian4 ceng2 die2 。
- wei4 gui1 fu4 fu4 wu2 ke3 yan2 ， xiang1 shi4 xin1 zhi1 can2 zai4 jia2 。
- hui4 dang1 que4 li4 yun2 sheng1 chu4 ， zong4 wang4 qing2 jiang1 sheng1 zhi4 die2 。
- shang4 xi3 qing1 you2 bu4 shu3 ren2 ， gu4 zuo4 ci3 shi1 xiang1 nuan3 re4 。

## 注释

## 译文

## 赏析
