---
id: shi-de-hong-jian-cai-ru-xiao
title: 见蔡儒效
titlePinyin: jian4 cai4 ru2 xiao4
titleSlug: jian-cai-ru-xiao
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一昨海外归，尽见故山侣。
- 夫子独未见，梦想识风度。
- 今日复何日，乃获抵掌语。
- 犹疑是梦中，惊定无所覩。
- 欣然诵新句，句法杂今古。
- 初如涉微波，沙石俯可数。
- 忽惊锋刃攒，凛然为毛竖。
- 可读不可识，森严开武库。
- 百态出俄顷，春破赖缀补。
- 词高殆天得，那借江山助。
- 人间有此客，而使衣涴土。
- 君看绛阙姿，矫不受控御。
- 大言惷上商，坐此得龃龉。
- 天公聊戏之，一官良蹇寓。
- 天风吹绿鬓，醉眼盖寰宇。
- 阎浮一沤耳，是身等唾雾。
- 功名付揶揄，富贵我剧具。
- 道山弱水上，凝睇隔烟雨。
- 夜晴觉天多，月好笑起舞。
- 引手挽醉袂，恐骑紫云去。

## 拼音
- yi4 zuo2 hai3 wai4 gui1 ， jin4 jian4 gu4 shan1 lü3 。
- fu1 zi3 du2 wei4 jian4 ， meng4 xiang3 shi2 feng1 du4 。
- jin1 ri4 fu4 he2 ri4 ， nai3 huo4 di3 zhang3 yu3 。
- you2 yi2 shi4 meng4 zhong1 ， jing1 ding4 wu2 suo3 du3 。
- xin1 ran2 song4 xin1 ju4 ， ju4 fa3 za2 jin1 gu3 。
- chu1 ru2 she4 wei1 bo1 ， sha1 shi2 fu3 ke3 shu4 。
- hu1 jing1 feng1 ren4 zan3 ， lin3 ran2 wei4 mao2 shu4 。
- ke3 du2 bu4 ke3 shi2 ， sen1 yan2 kai1 wu3 ku4 。
- bai3 tai4 chu1 e2 qing3 ， chun1 po4 lai4 zhui4 bu3 。
- ci2 gao1 dai4 tian1 de2 ， na4 jie4 jiang1 shan1 zhu4 。
- ren2 jian1 you3 ci3 ke4 ， er2 shi3 yi1 wo4 tu3 。
- jun1 kan4 jiang4 que1 zi1 ， jiao3 bu2 shou4 kong4 yu4 。
- da4 yan2 chun3 shang4 shang1 ， zuo4 ci3 de2 ju3 yu3 。
- tian1 gong1 liao2 xi4 zhi1 ， yi4 guan1 liang2 jian3 yu4 。
- tian1 feng1 chui1 lü4 bin4 ， zui4 yan3 gai4 huan2 yu3 。
- yan2 fu2 yi4 ou1 er3 ， shi4 shen1 deng3 tuo4 wu4 。
- gong1 ming2 fu4 ye2 yu2 ， fu4 gui4 wo3 ju4 ju4 。
- dao4 shan1 ruo4 shui3 shang4 ， ning2 di4 ge2 yan1 yu3 。
- ye4 qing2 jue2 tian1 duo1 ， yue4 hao3 xiao4 qi3 wu3 。
- yin3 shou3 wan3 zui4 mei4 ， kong3 qi2 zi3 yun2 qu4 。

## 注释

## 译文

## 赏析
