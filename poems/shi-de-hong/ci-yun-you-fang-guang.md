---
id: shi-de-hong-ci-yun-you-fang-guang
title: 次韵游方广
titlePinyin: ci4 yun4 you2 fang1 guang3
titleSlug: ci-yun-you-fang-guang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万峰缠烟霏，一线盘空路。
- 丹楹出翔舞，半在生云处。
- 海人猨臂上，哀湍不堪溯。
- 夫子英特人，自是干国具。
- 醉耳厌丝竹，来此良有故。
- 临高赋新诗，妙语发奇趣。
- 便欲抱琴书，亦作东家住。
- 山灵应拊掌，笑公入窘步。
- 自当眠玉堂，莲烛夜枉顾。
- 偶此爱山尔，戏语亦瓦注。
- 富贵本缚公，云泉宁可付。
- 置卷发遐想，湘月微云度。

## 拼音
- wan4 feng1 chan2 yan1 fei1 ， yi2 xian4 pan2 kong1 lu4 。
- dan1 ying2 chu1 xiang2 wu3 ， ban4 zai4 sheng1 yun2 chu4 。
- hai3 ren2 yuan2 bi4 shang4 ， ai1 tuan1 bu4 kan1 su4 。
- fu1 zi3 ying1 te4 ren2 ， zi4 shi4 gan1 guo2 ju4 。
- zui4 er3 yan4 si1 zhu2 ， lai2 ci3 liang2 you3 gu4 。
- lin2 gao1 fu4 xin1 shi1 ， miao4 yu3 fa1 qi2 qu4 。
- bian4 yu4 bao4 qin2 shu1 ， yi4 zuo4 dong1 jia1 zhu4 。
- shan1 ling2 ying4 fu3 zhang3 ， xiao4 gong1 ru4 jiong3 bu4 。
- zi4 dang1 mian2 yu4 tang2 ， lian2 zhu2 ye4 wang3 gu4 。
- ou3 ci3 ai4 shan1 er3 ， xi4 yu3 yi4 wa3 zhu4 。
- fu4 gui4 ben3 fu4 gong1 ， yun2 quan2 ning4 ke3 fu4 。
- zhi4 juan3 fa4 xia2 xiang3 ， xiang1 yue4 wei1 yun2 du4 。

## 注释

## 译文

## 赏析
