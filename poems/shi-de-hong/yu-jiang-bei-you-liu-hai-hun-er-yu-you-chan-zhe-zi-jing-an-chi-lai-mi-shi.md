---
id: shi-de-hong-yu-jiang-bei-you-liu-hai-hun-er-yu-you-chan-zhe-zi-jing-an-chi-lai-mi-shi
title: 余将北游留海昏而余祐禅者自靖安驰来觅诗
titlePinyin: yu2 jiang1 bei3 you2 liu2 hai3 hun1 er2 yu2 you4 chan2 zhe3 zi4 jing4 an1 chi2 lai2 mi4 shi1
titleSlug: yu-jiang-bei-you-liu-hai-hun-er-yu-you-chan-zhe-zi-jing-an-chi-lai-mi-shi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暮烟重山翠，微风壮松悲。
- 吾为五顶游，税驾修水湄。
- 阿余幽国来，细路盘颠危。
- 褁饭夜兼程，杖笠寒相追。
- 入门一调笑，如获璧与珪。
- 问来何所欲，雅意在诗词。
- 念余绿发日，不减子辈痴。
- 是中有何好，迷著不自知。
- 败煤磨破砚，冻笔时呵之。
- 诗成思掀豁，熟读忘倦疲。
- 乃知少年病，根蒂老未移。
- 双林古禅宇，檀越多孝慈。
- 明年东游还，买山缚茅茨。
- 市蔬近易致，红饭熟夜炊。
- 得饱即甘寝，万事付儿嬉。
- 子辈当从我，林麓相追随。
- 十年何足道，乐死以为期。

## 拼音
- mu4 yan1 chong2 shan1 cui4 ， wei1 feng1 zhuang4 song1 bei1 。
- wu2 wei4 wu3 ding3 you2 ， shui4 jia4 xiu1 shui3 mei2 。
- a1 yu2 you1 guo2 lai2 ， xi4 lu4 pan2 dian1 wei1 。
- guo3 fan4 ye4 jian1 cheng2 ， zhang4 li4 han2 xiang1 zhui1 。
- ru4 men2 yi4 tiao2 xiao4 ， ru2 huo4 bi4 yu3 gui1 。
- wen4 lai2 he2 suo3 yu4 ， ya3 yi4 zai4 shi1 ci2 。
- nian4 yu2 lü4 fa1 ri4 ， bu4 jian3 zi3 bei4 chi1 。
- shi4 zhong1 you3 he2 hao3 ， mi2 zhu4 bu2 zi4 zhi1 。
- bai4 mei2 mo2 po4 yan4 ， dong4 bi3 shi2 he1 zhi1 。
- shi1 cheng2 si1 xian1 huo1 ， shu2 du2 wang4 juan4 pi2 。
- nai3 zhi1 shao4 nian2 bing4 ， gen1 di4 lao3 wei4 yi2 。
- shuang1 lin2 gu3 chan2 yu3 ， tan2 yue4 duo1 xiao4 ci2 。
- ming2 nian2 dong1 you2 hai2 ， mai3 shan1 fu4 mao2 ci2 。
- shi4 shu1 jin4 yi4 zhi4 ， hong2 fan4 shu2 ye4 chui1 。
- de2 bao3 ji2 gan1 qin3 ， wan4 shi4 fu4 er2 xi1 。
- zi3 bei4 dang1 cong2 wo3 ， lin2 lu4 xiang1 zhui1 sui2 。
- shi2 nian2 he2 zu2 dao4 ， le4 si3 yi3 wei2 qi1 。

## 注释

## 译文

## 赏析
