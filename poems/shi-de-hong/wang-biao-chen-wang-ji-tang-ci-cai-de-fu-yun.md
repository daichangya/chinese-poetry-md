---
id: shi-de-hong-wang-biao-chen-wang-ji-tang-ci-cai-de-fu-yun
title: 王表臣忘机堂次蔡德符韵
titlePinyin: wang2 biao3 chen2 wang4 ji1 tang2 ci4 cai4 de2 fu2 yun4
titleSlug: wang-biao-chen-wang-ji-tang-ci-cai-de-fu-yun
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风埃九陌吹冠巾，冻蚁旋磨无富贫。
- 忧患著人骨肉隔，奔势熏天吴楚亲。
- 何妨社栎神其拙，壑舟不暇供岁月。
- 句法不医霜鬓秋，迩来览镜茎茎雪。
- 蔡侯大家言不诬，笔端五色图空虚。
- 酒阑耳热题诗处，豪放超逸先锋车。
- 古来百局坐奇智，并头暗中争射利。
- 对人含笑真含沙，幻影浮屠同一世。
- 世味甘于涴蜜刀，舐之割利那可逃。
- 痴儿坐守忘啼哭，乃欲避就空勤劳。
- 君看秋风秀江叟，枯木形骸外尘垢。
- 屋下沙鸥交友同，耳边胜利蚊雷吼。
- 水光绿静山青葱，意行回反遭路穷。
- 莞然一笑答山谷，忽见幽林小径通。
- 我诗赠君无杰句，碧湾明月不可取。
- 游人欲上忘机堂，请哦蔡侯醉时语。

## 拼音
- feng1 ai1 jiu3 mo4 chui1 guan1 jin1 ， dong4 yi3 xuan2 mo2 wu2 fu4 pin2 。
- you1 huan4 zhu4 ren2 gu3 rou4 ge2 ， ben1 shi4 xun1 tian1 wu2 chu3 qin1 。
- he2 fang2 she4 li4 shen2 qi2 zhuo1 ， he4 zhou1 bu4 xia2 gong4 sui4 yue4 。
- ju4 fa3 bu4 yi1 shuang1 bin4 qiu1 ， er3 lai2 lan3 jing4 jing1 jing1 xue3 。
- cai4 hou2 da4 jia1 yan2 bu4 wu1 ， bi3 duan1 wu3 se4 tu2 kong1 xu1 。
- jiu3 lan2 er3 re4 ti2 shi1 chu4 ， hao2 fang4 chao1 yi4 xian1 feng1 che1 。
- gu3 lai2 bai3 ju2 zuo4 qi2 zhi4 ， bing4 tou2 an4 zhong1 zheng1 she4 li4 。
- dui4 ren2 han2 xiao4 zhen1 han2 sha1 ， huan4 ying3 fu2 tu2 tong2 yi2 shi4 。
- shi4 wei4 gan1 yu2 wo4 mi4 dao1 ， shi4 zhi1 ge1 li4 na4 ke3 tao2 。
- chi1 er2 zuo4 shou3 wang4 ti2 ku1 ， nai3 yu4 bi4 jiu4 kong1 qin2 lao2 。
- jun1 kan4 qiu1 feng1 xiu4 jiang1 sou3 ， ku1 mu4 xing2 hai2 wai4 chen2 gou4 。
- wu1 xia4 sha1 ou1 jiao1 you3 tong2 ， er3 bian1 sheng4 li4 wen2 lei2 hou3 。
- shui3 guang1 lü4 jing4 shan1 qing1 cong1 ， yi4 xing2 hui2 fan3 zao1 lu4 qiong2 。
- wan3 ran2 yi2 xiao4 da2 shan1 gu3 ， hu1 jian4 you1 lin2 xiao3 jing4 tong1 。
- wo3 shi1 zeng4 jun1 wu2 jie2 ju4 ， bi4 wan1 ming2 yue4 bu4 ke3 qu3 。
- you2 ren2 yu4 shang4 wang4 ji1 tang2 ， qing3 o4 cai4 hou2 zui4 shi2 yu3 。

## 注释

## 译文

## 赏析
