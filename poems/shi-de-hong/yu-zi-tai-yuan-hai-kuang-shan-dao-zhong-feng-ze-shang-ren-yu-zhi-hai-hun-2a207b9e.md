---
id: shi-de-hong-yu-zi-tai-yuan-hai-kuang-shan-dao-zhong-feng-ze-shang-ren-yu-zhi-hai-hun-2a207b9e
title: 余自太原还匡山道中逢泽上人与至海昏山店有作
titlePinyin: yu2 zi4 tai4 yuan2 hai2 kuang1 shan1 dao4 zhong1 feng2 ze2 shang4 ren2 yu3 zhi4 hai3 hun1 shan1 dian4 you3 zuo4
titleSlug: yu-zi-tai-yuan-hai-kuang-shan-dao-zhong-feng-ze-shang-ren-yu-zhi-hai-hun-2a207b9e
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凶衰不祥忧患变，卧念余生真自厌。
- 向时衣裓识天香，朅来唾痕余瘴面。
- 故人诃讥岂忍闻，新交推挤不容喘。
- 子独心翔异众人，追逐南来不辞远。
- 重逢难取梦中物，一懽且喜身俱健。
- 忽忆南荒海外时，敢料北山松下见。
- 莺唇清滑柳困顿，醉人春色初醇酽。
- 莫凉香雾满村落，轩包到榻眠山店。
- 我已归休万事足，但余老眼遮黄卷。
- 静时颀绍痛诫我，先须从此焚破砚。
- 念子怀亲渡大江，枝叶行复登淮甸。
- 分携一语有精神，行藏直使珪无玷。

## 拼音
- xiong1 shuai1 bu4 xiang2 you1 huan4 bian4 ， wo4 nian4 yu2 sheng1 zhen1 zi4 yan4 。
- xiang4 shi2 yi1 jie1 shi2 tian1 xiang1 ， qie4 lai2 tuo4 hen2 yu2 zhang4 mian4 。
- gu4 ren2 he1 ji1 qi3 ren3 wen2 ， xin1 jiao1 tui1 ji3 bu4 rong2 chuan3 。
- zi3 du2 xin1 xiang2 yi4 zhong4 ren2 ， zhui1 zhu2 nan2 lai2 bu4 ci2 yuan3 。
- chong2 feng2 nan2 qu3 meng4 zhong1 wu4 ， yi4 huan1 qie3 xi3 shen1 ju4 jian4 。
- hu1 yi4 nan2 huang1 hai3 wai4 shi2 ， gan3 liao4 bei3 shan1 song1 xia4 jian4 。
- ying1 chun2 qing1 hua2 liu3 kun4 dun4 ， zui4 ren2 chun1 se4 chu1 chun2 yan4 。
- mo4 liang2 xiang1 wu4 man3 cun1 luo4 ， xuan1 bao1 dao4 ta4 mian2 shan1 dian4 。
- wo3 yi3 gui1 xiu1 wan4 shi4 zu2 ， dan4 yu2 lao3 yan3 zhe1 huang2 juan4 。
- jing4 shi2 qi2 shao4 tong4 jie4 wo3 ， xian1 xu1 cong2 ci3 fen2 po4 yan4 。
- nian4 zi3 huai2 qin1 du4 da4 jiang1 ， zhi1 ye4 xing2 fu4 deng1 huai2 dian4 。
- fen1 xie2 yi4 yu3 you3 jing1 shen2 ， xing2 cang2 zhi2 shi3 gui1 wu2 dian4 。

## 注释

## 译文

## 赏析
