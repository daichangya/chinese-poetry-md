---
id: shi-de-hong-pei-zhang-kuo-ran-jiao-shou-you-shan-fen-ti-de-shan-zi
title: 陪张廓然教授游山分题得山字
titlePinyin: pei2 zhang1 kuo4 ran2 jiao4 shou4 you2 shan1 fen1 ti2 de2 shan1 zi4
titleSlug: pei-zhang-kuo-ran-jiao-shou-you-shan-fen-ti-de-shan-zi
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生如梁鸿，德耀亦爱山。
- 湘西十日留，笑语烟云间。
- 弄泉石梅坞，唤舟青苹湾。
- 藉草饮松下，松风当吹弹。
- 二妙生清妍，山花插云鬟。
- 粲然起为寿，舞袖相翩翻。
- 先生堕帻醉，颇觉天地寛。
- 醉语忽成诗，为题苍壁颜。
- 城郭遥相望，但见千峰寒。

## 拼音
- xian1 sheng1 ru2 liang2 hong2 ， de2 yao4 yi4 ai4 shan1 。
- xiang1 xi1 shi2 ri4 liu2 ， xiao4 yu3 yan1 yun2 jian1 。
- nong4 quan2 shi2 mei2 wu4 ， huan4 zhou1 qing1 ping2 wan1 。
- jie4 cao3 yin3 song1 xia4 ， song1 feng1 dang1 chui1 tan2 。
- er4 miao4 sheng1 qing1 yan2 ， shan1 hua1 cha1 yun2 huan2 。
- can4 ran2 qi3 wei4 shou4 ， wu3 xiu4 xiang1 pian1 fan1 。
- xian1 sheng1 duo4 ze2 zui4 ， po1 jue2 tian1 di4 kuan1 。
- zui4 yu3 hu1 cheng2 shi1 ， wei4 ti2 cang1 bi4 yan2 。
- cheng2 guo1 yao2 xiang1 wang4 ， dan4 jian4 qian1 feng1 han2 。

## 注释

## 译文

## 赏析
