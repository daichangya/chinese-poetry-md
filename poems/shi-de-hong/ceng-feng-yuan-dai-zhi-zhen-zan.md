---
id: shi-de-hong-ceng-feng-yuan-dai-zhi-zhen-zan
title: 曾逢原待制真赞
titlePinyin: ceng2 feng2 yuan2 dai4 zhi4 zhen1 zan4
titleSlug: ceng-feng-yuan-dai-zhi-zhen-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冠冕道德，被服文武。
- 所临有声，最宜荆楚。
- 果于去恶，发奸破柱。
- 为国金汤，折冲尊爼。
- 广平南海，乖崕西蜀。
- 如雪中春，和而严肃。
- 名闻乳儿，威被草木。
- 能作丰年，茂我百谷。
- 笔下烟云，胸次丘壑。
- 风流余韵，与世酬酢。
- 至于谈禅，气压诸衲。
- 戏以法界，玩于掌握。
- 补衮之线，调鼎之手。
- 笑而不言，置之怀袖。
- 咨尔邦民，再拜稽首。
- 潭非久留，归相明后。

## 拼音
- guan1 mian3 dao4 de2 ， bei4 fu2 wen2 wu3 。
- suo3 lin2 you3 sheng1 ， zui4 yi2 jing1 chu3 。
- guo3 yu2 qu4 e4 ， fa1 jian1 po4 zhu4 。
- wei4 guo2 jin1 tang1 ， zhe2 chong1 zun1 zu3 。
- guang3 ping2 nan2 hai3 ， guai1 ya2 xi1 shu3 。
- ru2 xue3 zhong1 chun1 ， he2 er2 yan2 su4 。
- ming2 wen2 ru3 er2 ， wei1 bei4 cao3 mu4 。
- neng2 zuo4 feng1 nian2 ， mao4 wo3 bai3 gu3 。
- bi3 xia4 yan1 yun2 ， xiong1 ci4 qiu1 he4 。
- feng1 liu2 yu2 yun4 ， yu3 shi4 chou2 cu4 。
- zhi4 yu2 tan2 chan2 ， qi4 ya1 zhu1 na4 。
- xi4 yi3 fa3 jie4 ， wan2 yu2 zhang3 wo4 。
- bu3 gun3 zhi1 xian4 ， tiao2 ding3 zhi1 shou3 。
- xiao4 er2 bu4 yan2 ， zhi4 zhi1 huai2 xiu4 。
- zi1 er3 bang1 min2 ， zai4 bai4 qi3 shou3 。
- tan2 fei1 jiu3 liu2 ， gui1 xiang1 ming2 hou4 。

## 注释

## 译文

## 赏析
