---
id: shi-de-hong-ti-li-shuo-hua-xiang
title: 题李愬画像
titlePinyin: ti2 li3 shuo4 hua4 xiang4
titleSlug: ti-li-shuo-hua-xiang
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮阴北面师广武，其气岂止吞项羽。
- 君得李祐不肯诛，便知元济在掌股。
- 羊公德化行悍夫，卧鼓不战良骄吴。
- 公方沈鸷诸将底，又笑元济无头颅。
- 雪中行师等儿戏，夜取蔡州藏袖里。
- 远人信宿犹未知，大类西平击朱泚。
- 锦袍玉带仍父风，拄颐长剑大梁公。
- 君看鞬櫜见丞相，此意与天相始终。

## 拼音
- huai2 yin1 bei3 mian4 shi1 guang3 wu3 ， qi2 qi4 qi3 zhi3 tun1 xiang4 yu3 。
- jun1 de2 li3 you4 bu4 ken3 zhu1 ， bian4 zhi1 yuan2 ji4 zai4 zhang3 gu3 。
- yang2 gong1 de2 hua4 xing2 han4 fu1 ， wo4 gu3 bu2 zhan4 liang2 jiao1 wu2 。
- gong1 fang1 shen3 zhi4 zhu1 jiang1 di3 ， you4 xiao4 yuan2 ji4 wu2 tou2 lu2 。
- xue3 zhong1 hang2 shi1 deng3 er2 xi4 ， ye4 qu3 cai4 zhou1 cang2 xiu4 li3 。
- yuan3 ren2 xin4 su4 you2 wei4 zhi1 ， da4 lei4 xi1 ping2 ji1 zhu1 ci3 。
- jin3 pao2 yu4 dai4 reng2 fu4 feng1 ， zhu3 yi2 chang2 jian4 da4 liang2 gong1 。
- jun1 kan4 jian1 gao1 jian4 cheng2 xiang4 ， ci3 yi4 yu3 tian1 xiang1 shi3 zhong1 。

## 注释

## 译文

## 赏析
