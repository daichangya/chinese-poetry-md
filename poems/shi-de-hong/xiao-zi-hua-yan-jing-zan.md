---
id: shi-de-hong-xiao-zi-hua-yan-jing-zan
title: 小字华严经赞
titlePinyin: xiao3 zi4 hua2 yan2 jing1 zan4
titleSlug: xiao-zi-hua-yan-jing-zan
author: 释德洪
authorPinyin: shi4 de2 hong2
authorSlug: shi-de-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻尊者龙胜师，应供曾入娑竭海。
- 龙宫微尘妙章句，目所一瞥輙能诵。
- 流于五天及震旦，为热恼中甘露门。
- 唯道人栖出其后，愿力猛利思精特。
- 能于方策纸墨间，书此大经十万偈。
- 诵于蜗舍巢庵中，了然如在龙宫见。
- 观者种性有差别，爱慕皆生殊异想。
- 要当谛观一尘中，亦有无边妙经卷。
- 昔有智人破此尘，十方世界一切说。
- 以名尘故非断空，而可破故非实有。
- 了此两宗妙法门，亦摄一切契经海。
- 譬如困卧俄顷际，梦中所历更千载。
- 乃知一念圆古今，真实际中法如是。
- 一微尘妙不可测，当知一一尘亦然。
- 譬如天帝网明珠，珠体莹然俱照彻。
- 一珠具足诸网珠，一一珠中同徧入。
- 我今以此金刚句，坏灭彼众下劣想。
- 使悟尘中含此经，奚方策中乃惊异。
- 咨尔山君河树神，各各当忆本愿力。
- 要当勇猛勤守护，勿令邪念輙蠧侵。
- 毗蓝风吹须弥卢，劫火焚烧大千界。
- 为摊此经一切处，使其凉曝各得所。
- 我此现前佛子等，作是观者名正观。
- 稽首十方调御师，刹刹尘尘为作证。

## 拼音
- wo3 wen2 zun1 zhe3 long2 sheng4 shi1 ， ying4 gong4 ceng2 ru4 suo1 jie2 hai3 。
- long2 gong1 wei1 chen2 miao4 zhang1 ju4 ， mu4 suo3 yi4 pie1 zhe2 neng2 song4 。
- liu2 yu2 wu3 tian1 ji2 zhen4 dan4 ， wei4 re4 nao3 zhong1 gan1 lu4 men2 。
- wei2 dao4 ren2 qi1 chu1 qi2 hou4 ， yuan4 li4 meng3 li4 si1 jing1 te4 。
- neng2 yu2 fang1 ce4 zhi3 mo4 jian1 ， shu1 ci3 da4 jing1 shi2 wan4 ji4 。
- song4 yu2 wo1 she4 chao2 an1 zhong1 ， liao3 ran2 ru2 zai4 long2 gong1 jian4 。
- guan1 zhe3 zhong3 xing4 you3 cha1 bie2 ， ai4 mu4 jie1 sheng1 shu1 yi4 xiang3 。
- yao4 dang1 di4 guan1 yi4 chen2 zhong1 ， yi4 you3 wu2 bian1 miao4 jing1 juan4 。
- xi1 you3 zhi4 ren2 po4 ci3 chen2 ， shi2 fang1 shi4 jie4 yi2 qie4 shuo1 。
- yi3 ming2 chen2 gu4 fei1 duan4 kong1 ， er2 ke3 po4 gu4 fei1 shi2 you3 。
- liao3 ci3 liang3 zong1 miao4 fa3 men2 ， yi4 she4 yi2 qie4 qi4 jing1 hai3 。
- pi4 ru2 kun4 wo4 e2 qing3 ji4 ， meng4 zhong1 suo3 li4 geng4 qian1 zai3 。
- nai3 zhi1 yi2 nian4 yuan2 gu3 jin1 ， zhen1 shi2 ji4 zhong1 fa3 ru2 shi4 。
- yi4 wei1 chen2 miao4 bu4 ke3 ce4 ， dang1 zhi1 yi1 yi1 chen2 yi4 ran2 。
- pi4 ru2 tian1 di4 wang3 ming2 zhu1 ， zhu1 ti3 ying2 ran2 ju4 zhao4 che4 。
- yi4 zhu1 ju4 zu2 zhu1 wang3 zhu1 ， yi1 yi1 zhu1 zhong1 tong2 bian4 ru4 。
- wo3 jin1 yi3 ci3 jin1 gang1 ju4 ， huai4 mie4 bi3 zhong4 xia4 lie4 xiang3 。
- shi3 wu4 chen2 zhong1 han2 ci3 jing1 ， xi1 fang1 ce4 zhong1 nai3 jing1 yi4 。
- zi1 er3 shan1 jun1 he2 shu4 shen2 ， ge4 ge4 dang1 yi4 ben3 yuan4 li4 。
- yao4 dang1 yong3 meng3 qin2 shou3 hu4 ， wu4 ling4 xie2 nian4 zhe2 du4 qin1 。
- pi2 lan2 feng1 chui1 xu1 mi2 lu2 ， jie2 huo3 fen2 shao1 da4 qian1 jie4 。
- wei4 tan1 ci3 jing1 yi2 qie4 chu4 ， shi3 qi2 liang2 pu4 ge4 de2 suo3 。
- wo3 ci3 xian4 qian2 fo2 zi3 deng3 ， zuo4 shi4 guan1 zhe3 ming2 zheng4 guan1 。
- qi3 shou3 shi2 fang1 tiao2 yu4 shi1 ， cha4 cha4 chen2 chen2 wei4 zuo4 zheng4 。

## 注释

## 译文

## 赏析
