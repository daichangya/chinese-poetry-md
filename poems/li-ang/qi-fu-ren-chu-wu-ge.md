---
id: li-ang-qi-fu-ren-chu-wu-ge
title: 戚夫人楚舞歌
titlePinyin: qi1 fu1 ren2 chu3 wu3 ge1
titleSlug: qi-fu-ren-chu-wu-ge
author: 李昂
authorPinyin: li3 ang2
authorSlug: li-ang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 定陶城中是妾家，妾年二八颜如花。
- 闺中歌舞未终曲，天下死人如乱麻。
- 汉王此地因征战，未出帘栊人已荐。
- 风花菡萏落辕门，云雨徘徊入行殿。
- 日夕悠悠非旧乡，飘飖处处逐君王。
- 玉闺门里通归梦，银烛迎来在战场。
- 从来顾恩不顾己，何异浮萍寄深水。
- 逐战曾迷只轮下，随君几陷重围里。
- 此时平楚复平齐，咸阳宫阙到关西。
- 珠帘夕殿闻钟漏，白日秋天忆鼓鼙。
- 且矜容色长自持，且遇乘舆恩幸时。
- 香罗侍寝双龙殿，玉辇看花百子池。
- 君王纵恣翻成误，吕后由来有深妒。
- 不奈君王容发衰，相存相顾能几时。
- 黄泉白骨不可报，雀钗翠羽从此辞。
- 君楚歌兮妾楚舞，脉脉相看两心苦。
- 曲未终兮袂更扬，君流涕兮妾断肠。
- 已见谋臣归惠帝，徒留爱子付周昌。
- （《才调集》卷三、伯二五六七卷）（按：伯二五六七卷存此诗之后半篇，今参《才调集》补足之。
- 《全唐诗》卷一二○收此诗，缺「且矜容色长自持」以下四句，故重录之。
- 此则承汤华泉同志见告。
- ）。

## 拼音
- ding4 tao2 cheng2 zhong1 shi4 qie4 jia1 ， qie4 nian2 er4 ba1 yan2 ru2 hua1 。
- gui1 zhong1 ge1 wu3 wei4 zhong1 qu3 ， tian1 xia4 si3 ren2 ru2 luan4 ma2 。
- han4 wang2 ci3 di4 yin1 zheng1 zhan4 ， wei4 chu1 lian2 long2 ren2 yi3 jian4 。
- feng1 hua1 han4 dan4 luo4 yuan2 men2 ， yun2 yu3 pai2 huai2 ru4 hang2 dian4 。
- ri4 xi1 you1 you1 fei1 jiu4 xiang1 ， piao1 yao2 chu4 chu4 zhu2 jun1 wang2 。
- yu4 gui1 men2 li3 tong1 gui1 meng4 ， yin2 zhu2 ying2 lai2 zai4 zhan4 chang3 。
- cong2 lai2 gu4 en1 bu2 gu4 ji3 ， he2 yi4 fu2 ping2 ji4 shen1 shui3 。
- zhu2 zhan4 ceng2 mi2 zhi1 lun2 xia4 ， sui2 jun1 ji3 xian4 chong2 wei2 li3 。
- ci3 shi2 ping2 chu3 fu4 ping2 qi2 ， xian2 yang2 gong1 que1 dao4 guan1 xi1 。
- zhu1 lian2 xi1 dian4 wen2 zhong1 lou4 ， bai2 ri4 qiu1 tian1 yi4 gu3 pi2 。
- qie3 jin1 rong2 se4 chang2 zi4 chi2 ， qie3 yu4 cheng2 yu2 en1 xing4 shi2 。
- xiang1 luo2 shi4 qin3 shuang1 long2 dian4 ， yu4 nian3 kan4 hua1 bai3 zi3 chi2 。
- jun1 wang2 zong4 zi4 fan1 cheng2 wu4 ， lü3 hou4 you2 lai2 you3 shen1 du4 。
- bu2 nai4 jun1 wang2 rong2 fa1 shuai1 ， xiang1 cun2 xiang1 gu4 neng2 ji3 shi2 。
- huang2 quan2 bai2 gu3 bu4 ke3 bao4 ， que4 chai1 cui4 yu3 cong2 ci3 ci2 。
- jun1 chu3 ge1 xi1 qie4 chu3 wu3 ， mo4 mo4 xiang1 kan4 liang3 xin1 ku3 。
- qu3 wei4 zhong1 xi1 mei4 geng4 yang2 ， jun1 liu2 ti4 xi1 qie4 duan4 chang2 。
- yi3 jian4 mou2 chen2 gui1 hui4 di4 ， tu2 liu2 ai4 zi3 fu4 zhou1 chang1 。
- （ 《 cai2 diao4 ji2 》 juan4 san1 、 bo2 er4 wu3 liu4 qi1 juan4 ） （ an4 ： bo2 er4 wu3 liu4 qi1 juan4 cun2 ci3 shi1 zhi1 hou4 ban4 pian1 ， jin1 can1 《 cai2 diao4 ji2 》 bu3 zu2 zhi1 。
- 《 quan2 tang2 shi1 》 juan4 yi1 er4 ○ shou1 ci3 shi1 ， que1 「 qie3 jin1 rong2 se4 chang2 zi4 chi2 」 yi3 xia4 si4 ju4 ， gu4 zhong4 lu4 zhi1 。
- ci3 ze2 cheng2 tang1 hua2 quan2 tong2 zhi4 jian4 gao4 。
- ） 。

## 注释

## 译文

## 赏析
