---
id: bo-teng-wang-ge-xu
title: 滕王阁序
titlePinyin: teng2 wang2 ge2 xu4
titleSlug: teng-wang-ge-xu
author: 勃
authorPinyin: bo2
authorSlug: bo
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电清霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡)
- 时维九月，序属三秋。潦水尽而寒潭清，烟光凝而暮山紫。俨骖𬴂于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（层峦 一作：层台；即冈 一作：列冈；仙人 一作：天人；飞阁流丹 一作：飞阁翔丹）
- 披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(轴 通：舳；迷津 一作：弥津；云销雨霁，彩彻区明 一作：虹销雨霁，彩彻云衢)
- 遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)
- 嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫)
- 勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？
- 呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：
- 滕王高阁临江渚，佩玉鸣鸾罢歌舞。
- 画栋朝飞南浦云，珠帘暮卷西山雨。
- 闲云潭影日悠悠，物换星移几度秋。
- 阁中帝子今何在？槛外长江空自流。

## 拼音
- yu4 zhang1 gu4 jun4 ， hong2 dou1 xin1 fu3 。 xing1 fen1 yi4 zhen3 ， di4 jie1 heng2 lu2 。 jin1 san1 jiang1 er2 dai4 wu3 hu2 ， kong4 man2 jing1 er2 yin3 ou1 yue4 。 wu4 hua2 tian1 bao3 ， long2 guang1 she4 niu2 dou4 zhi1 xu1 ； ren2 jie2 di4 ling2 ， xu2 ru2 xia4 chen2 fan1 zhi1 ta4 。 xiong2 zhou1 wu4 lie4 ， jun4 cai3 xing1 chi2 。 tai2 huang2 zhen3 yi2 xia4 zhi1 jiao1 ， bin1 zhu3 jin4 dong1 nan2 zhi1 mei3 。 du1 du0 yan2 gong1 zhi1 ya3 wang4 ， qi3 ji3 yao2 lin2 ； yu3 wen2 xin1 zhou1 zhi1 yi4 fan4 ， chan1 wei2 zan4 zhu4 。 shi2 xun2 xiu1 jia4 ， sheng4 you3 ru2 yun2 ； qian1 li3 feng2 ying2 ， gao1 peng2 man3 zuo4 。 teng2 jiao1 qi3 feng4 ， meng4 xue2 shi4 zhi1 ci2 zong1 ； zi3 dian4 qing1 shuang1 ， wang2 jiang1 jun1 zhi1 wu3 ku4 。 jia1 jun1 zuo4 zai3 ， lu4 chu1 ming2 qu1 ； tong2 zi3 he2 zhi1 ， gong1 feng2 sheng4 jian4 。 ( yu4 zhang1 gu4 jun4   yi2 zuo4 ： nan2 chang1 gu4 jun4 )
- shi2 wei2 jiu3 yue4 ， xu4 shu3 san1 qiu1 。 liao2 shui3 jin4 er2 han2 tan2 qing1 ， yan1 guang1 ning2 er2 mu4 shan1 zi3 。 yan3 can1 fei1 yu2 shang4 lu4 ， fang3 feng1 jing3 yu2 chong2 a1 。 lin2 di4 zi3 zhi1 chang2 zhou1 ， de2 xian1 ren2 zhi1 jiu4 guan3 。 ceng2 luan2 song3 cui4 ， shang4 chu1 zhong4 xiao1 ； fei1 ge2 liu2 dan1 ， xia4 lin2 wu2 di4 。 he4 ting1 fu2 zhu3 ， qiong2 dao3 yu3 zhi1 ying2 hui2 ； gui4 dian4 lan2 gong1 ， ji2 gang1 luan2 zhi1 ti3 shi4 。 （ ceng2 luan2   yi2 zuo4 ： ceng2 tai2 ； ji2 gang1   yi2 zuo4 ： lie4 gang1 ； xian1 ren2   yi2 zuo4 ： tian1 ren2 ； fei1 ge2 liu2 dan1   yi2 zuo4 ： fei1 ge2 xiang2 dan1 ）
- pi1 xiu4 ta4 ， fu3 diao1 meng2 ， shan1 yuan2 kuang4 qi2 ying2 shi4 ， chuan1 ze2 yu1 qi2 hai4 zhu3 。 lü2 yan2 pu1 di4 ， zhong1 ming2 ding3 shi2 zhi1 jia1 ； ge3 jian4 mi2 jin1 ， qing1 que4 huang2 long2 zhi1 zhu2 。 yun2 xiao1 yu3 ji4 ， cai3 che4 qu1 ming2 。 luo4 xia2 yu3 gu1 wu4 qi2 fei1 ， qiu1 shui3 gong4 chang2 tian1 yi2 se4 。 yu2 zhou1 chang4 wan3 ， xiang3 qiong2 peng2 li2 zhi1 bin1 ， yan4 zhen4 jing1 han2 ， sheng1 duan4 heng2 yang2 zhi1 pu3 。 ( zhou2   tong1 ： zhu2 ； mi2 jin1   yi2 zuo4 ： mi2 jin1 ； yun2 xiao1 yu3 ji4 ， cai3 che4 qu1 ming2   yi2 zuo4 ： hong2 xiao1 yu3 ji4 ， cai3 che4 yun2 qu2 )
- yao2 jin1 fu3 chang4 ， yi4 xing4 chuan2 fei1 。 shuang3 lai4 fa1 er2 qing1 feng1 sheng1 ， xian1 ge1 ning2 er2 bai2 yun2 e4 。 sui1 yuan2 lü4 zhu2 ， qi4 ling2 peng2 ze2 zhi1 zun1 ； ye4 shui3 zhu1 hua2 ， guang1 zhao4 lin2 chuan1 zhi1 bi3 。 si4 mei3 ju4 ， er4 nan2 bing4 。 qiong2 di4 mian3 yu2 zhong1 tian1 ， ji2 yu2 you2 yu2 xia2 ri4 。 tian1 gao1 di4 jiong3 ， jue2 yu3 zhou4 zhi1 wu2 qiong2 ； xing1 jin4 bei1 lai2 ， shi2 ying2 xu1 zhi1 you3 shu4 。 wang4 chang2 an1 yu2 ri4 xia4 ， mu4 wu2 hui4 yu2 yun2 jian1 。 di4 shi4 ji2 er2 nan2 ming2 shen1 ， tian1 zhu4 gao1 er2 bei3 chen2 yuan3 。 guan1 shan1 nan2 yue4 ， shui2 bei1 shi1 lu4 zhi1 ren2 ； ping2 shui3 xiang1 feng2 ， jin4 shi4 ta1 xiang1 zhi1 ke4 。 huai2 di4 hun1 er2 bu2 jian4 ， feng4 xuan1 shi4 yi3 he2 nian2 ？ ( yao2 jin1 fu3 chang4   yi2 zuo4 ： yao2 yin2 fu3 chang4 )
- jie1 hu1 ！ shi2 yun4 bu4 qi2 ， ming4 tu2 duo1 chuan3 。 feng2 tang2 yi4 lao3 ， li3 guang3 nan2 feng1 。 qu1 jia3 yi4 yu2 chang2 sha1 ， fei1 wu2 sheng4 zhu3 ； cuan4 liang2 hong2 yu2 hai3 qu3 ， qi3 fa2 ming2 shi2 ？ suo3 lai4 jun1 zi3 jian4 ji1 ， da2 ren2 zhi1 ming4 。 lao3 dang1 yi4 zhuang4 ， ning2 yi2 bai2 shou3 zhi1 xin1 ？ qiong2 qie3 yi4 jian1 ， bu2 zhui4 qing1 yun2 zhi1 zhi4 。 zhuo2 tan1 quan2 er2 jue2 shuang3 ， chu4 he2 zhe2 yi3 you2 huan1 。 bei3 hai3 sui1 she1 ， fu2 yao2 ke3 jie1 ； dong1 yu2 yi3 shi4 ， sang1 yu2 fei1 wan3 。 meng4 chang2 gao1 jie2 ， kong4 yu2 bao4 guo2 zhi1 qing2 ； ruan3 ji2 chang1 kuang2 ， qi3 xiao4 qiong2 tu2 zhi1 ku1 ！ ( jian4 ji1   yi2 zuo4 ： an1 pin2 )
- bo2 ， san1 chi3 wei1 ming4 ， yi2 jie4 shu1 sheng1 。 wu2 lu4 qing3 ying1 ， deng3 zhong1 jun1 zhi1 ruo4 guan4 ； you3 huai2 tou2 bi3 ， mu4 zong1 que4 zhi1 chang2 feng1 。 she4 zan1 hu4 yu2 bai3 ling2 ， feng4 chen2 hun1 yu2 wan4 li3 。 fei1 xie4 jia1 zhi1 bao3 shu4 ， jie1 meng4 shi4 zhi1 fang1 lin2 。 ta1 ri4 qu1 ting2 ， dao1 pei2 li3 dui4 ； jin1 zi1 peng3 mei4 ， xi3 tuo1 long2 men2 。 yang2 yi4 bu4 feng2 ， fu3 ling2 yun2 er2 zi4 xi1 ； zhong1 qi1 ji4 yu4 ， zou4 liu2 shui3 yi3 he2 can2 ？
- wu1 hu1 ！ sheng4 di4 bu4 chang2 ， sheng4 yan2 nan2 zai4 ； lan2 ting2 yi3 yi3 ， zi3 ze2 qiu1 xu1 。 lin2 bie2 zeng4 yan2 ， xing4 cheng2 en1 yu2 wei3 jian4 ； deng1 gao1 zuo4 fu4 ， shi4 suo3 wang4 yu2 qun2 gong1 。 gan3 jie2 bi3 huai2 ， gong1 shu1 duan3 yin3 ； yi4 yan2 jun1 fu4 ， si4 yun4 ju4 cheng2 。 qing3 sa3 pan1 jiang1 ， ge4 qing1 lu4 hai3 yun2 er3 ：
- teng2 wang2 gao1 ge2 lin2 jiang1 zhu3 ， pei4 yu4 ming2 luan2 ba4 ge1 wu3 。
- hua4 dong4 chao2 fei1 nan2 pu3 yun2 ， zhu1 lian2 mu4 juan4 xi1 shan1 yu3 。
- xian2 yun2 tan2 ying3 ri4 you1 you1 ， wu4 huan4 xing1 yi2 ji3 du4 qiu1 。
- ge2 zhong1 di4 zi3 jin1 he2 zai4 ？ kan3 wai4 zhang3 jiang1 kong1 zi4 liu2 。

## 注释

## 译文

## 赏析
