---
id: shi-xian-wan-su-xian-zhai
title: 苏仙宅
titlePinyin: su1 xian1 zhai2
titleSlug: su-xian-zhai
author: 释显万
authorPinyin: shi4 xian3 wan4
authorSlug: shi-xian-wan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苏君善养志，以孝格神明。
- 一朝蜕尘鞅，通籍赤霞城。
- 相看疑梦寐，去若鹅毛轻。
- 玉笙堕哀响，烟髦错霓旌。
- 丹井愈沈屙，橘叶通仙灵。
- 至今华屋底，想像双眉青。
- 云装挹飞袖，蕊佩敲风鸣。
- 兹事既茫邈，无阶接蓬瀛。
- 掬月漱吟齿，餐霞寿颓龄。
- 蕴真思远托，何从保长生。
- 汉武梓棺朽，秦皇鲍鱼腥。
- 空山鹤未归，花发春冥冥。

## 拼音
- su1 jun1 shan4 yang3 zhi4 ， yi3 xiao4 ge2 shen2 ming2 。
- yi4 chao2 tui4 chen2 yang1 ， tong1 ji2 chi4 xia2 cheng2 。
- xiang1 kan4 yi2 meng4 mei4 ， qu4 ruo4 e2 mao2 qing1 。
- yu4 sheng1 duo4 ai1 xiang3 ， yan1 mao2 cuo4 ni2 jing1 。
- dan1 jing3 yu4 shen3 e1 ， ju2 ye4 tong1 xian1 ling2 。
- zhi4 jin1 hua2 wu1 di3 ， xiang3 xiang4 shuang1 mei2 qing1 。
- yun2 zhuang1 yi4 fei1 xiu4 ， rui3 pei4 qiao1 feng1 ming2 。
- zi1 shi4 ji4 mang2 miao3 ， wu2 jie1 jie1 peng2 ying2 。
- ju1 yue4 shu4 yin2 chi3 ， can1 xia2 shou4 tui2 ling2 。
- yun4 zhen1 si1 yuan3 tuo1 ， he2 cong2 bao3 zhang3 sheng1 。
- han4 wu3 zi3 guan1 xiu3 ， qin2 huang2 bao4 yu2 xing1 。
- kong1 shan1 he4 wei4 gui1 ， hua1 fa1 chun1 ming2 ming2 。

## 注释

## 译文

## 赏析
