---
id: yuan-shuo-you-xiao-dong-po-cong-ou-yang-gong-yong-xue-ti-bu-yong-yan-yu-he-lu-xu-die-f-e2dbe426
title: 傚东坡从欧阳公咏雪体不用盐玉鹤鹭絮蝶飞舞为比不使皓白洁素等字
titlePinyin: xiao4 dong1 po1 cong2 ou1 yang2 gong1 yong3 xue3 ti3 bu2 yong4 yan2 yu4 he4 lu4 xu4 die2 fei1 wu3 wei4 bi3 bu4 shi3 hao4 bai2 jie2 su4 deng3 zi4
titleSlug: xiao-dong-po-cong-ou-yang-gong-yong-xue-ti-bu-yong-yan-yu-he-lu-xu-die-f-e2dbe426
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楼头一夜寒声促，但怪重衾惯藏六。
- 小窗起听枯叶鸣，更觉凝寒透肌粟。
- 乃知龙公修故事，幻作轻细巧翻覆。
- 抟空积势欺簷楹，过眼随风满坑谷。
- 云涛衮衮浩无际，顷刻庭前三万斛。
- 小山爱我已霜鬓，老尽苍崖垂布瀑。
- 儿童爱雪不爱身，堆削形橅笑盈掬。
- 风梢袅娜困无奈，一一扶头恣敲朴。
- 我来苕霅四寒暑，破漏怜渠数间屋。
- 无人推户起僵卧，漫把清风继前躅。
- 寒炉夜拨终不焰，冻笔呵吟已先秃。
- 人间忧乐有定分，隣家乃奏琵琶曲。
- 回飚落屑点翠袖，纷纷花映花奴肉。
- 杜陵老眼不禁寒，只有诗筒再三读。
- 请君早办雪儿歌，唤取诗翁醉醽醁。

## 拼音
- lou2 tou2 yi2 ye4 han2 sheng1 cu4 ， dan4 guai4 zhong4 qin1 guan4 cang2 liu4 。
- xiao3 chuang1 qi3 ting1 ku1 ye4 ming2 ， geng4 jue2 ning2 han2 tou4 ji1 su4 。
- nai3 zhi1 long2 gong1 xiu1 gu4 shi4 ， huan4 zuo4 qing1 xi4 qiao3 fan1 fu4 。
- tuan2 kong1 ji1 shi4 qi1 yan2 ying2 ， guo4 yan3 sui2 feng1 man3 keng1 gu3 。
- yun2 tao1 gun3 gun3 hao4 wu2 ji4 ， qing3 ke4 ting2 qian2 san1 wan4 hu2 。
- xiao3 shan1 ai4 wo3 yi3 shuang1 bin4 ， lao3 jin4 cang1 ya2 chui2 bu4 pu4 。
- er2 tong2 ai4 xue3 bu2 ai4 shen1 ， dui1 xiao1 xing2 mo2 xiao4 ying2 ju1 。
- feng1 shao1 niao3 nuo2 kun4 wu2 nai4 ， yi1 yi1 fu2 tou2 zi4 qiao1 pu3 。
- wo3 lai2 tiao2 zha4 si4 han2 shu3 ， po4 lou4 lian2 qu2 shu4 jian1 wu1 。
- wu2 ren2 tui1 hu4 qi3 jiang1 wo4 ， man4 ba3 qing1 feng1 ji4 qian2 zhu2 。
- han2 lu2 ye4 bo1 zhong1 bu2 yan4 ， dong4 bi3 he1 yin2 yi3 xian1 tu1 。
- ren2 jian1 you1 le4 you3 ding4 fen1 ， lin2 jia1 nai3 zou4 pi2 pa0 qu3 。
- hui2 biao1 luo4 xie4 dian3 cui4 xiu4 ， fen1 fen1 hua1 ying4 hua1 nu2 rou4 。
- du4 ling2 lao3 yan3 bu4 jin1 han2 ， zhi3 you3 shi1 tong3 zai4 san1 du2 。
- qing3 jun1 zao3 ban4 xue3 er2 ge1 ， huan4 qu3 shi1 weng1 zui4 ling2 lu4 。

## 注释

## 译文

## 赏析
