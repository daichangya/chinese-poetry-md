---
id: yuan-shuo-you-zhi-you-tang-er-shou-qi-er
title: 至游堂二首  其二
titlePinyin: zhi4 you2 tang2 er4 shou3     qi2 er4
titleSlug: zhi-you-tang-er-shou-qi-er
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟哉予少年，学志如蒙泉。
- 区区指漫血，未识方与圆。
- 晚于方册间，再拜予公先。
- 琳琅粲珠玑，意公真其僊。
- 寒窗手不停，朝暮披云天。
- 已办膺门登，肯放边腹便。
- 一身落宦海，去若不系船。
- 怀此日月长，岁晚而夤缘。
- 长安初拜公，抠趋立庭偏。
- 一见意未尽，愦愦如醉眠。
- 春闱接从容，拜赐喜欲颠。
- 夜半呼论文，不复怀官联。
- 此身愿持似，稽首从公贤。
- 一意门墙归，稍却名利愆。
- 寻幽并湖山，百计一未全。
- 而公亦倦游，卜筑方怡然。
- 把酒问明月，诲我诗成编。
- 淋浪身上衣，归喜那更湔。
- 雄篇富褒拂，字字华衮鲜。
- 吾侪一瓣香，斯文今有传。

## 拼音
- jie1 zai1 yu3 shao4 nian2 ， xue2 zhi4 ru2 meng2 quan2 。
- qu1 qu1 zhi3 man4 xue4 ， wei4 shi2 fang1 yu3 yuan2 。
- wan3 yu2 fang1 ce4 jian1 ， zai4 bai4 yu3 gong1 xian1 。
- lin2 lang2 can4 zhu1 ji1 ， yi4 gong1 zhen1 qi2 xian1 。
- han2 chuang1 shou3 bu4 ting2 ， chao2 mu4 pi1 yun2 tian1 。
- yi3 ban4 ying1 men2 deng1 ， ken3 fang4 bian1 fu4 bian4 。
- yi4 shen1 luo4 huan4 hai3 ， qu4 ruo4 bu2 xi4 chuan2 。
- huai2 ci3 ri4 yue4 chang2 ， sui4 wan3 er2 yin2 yuan2 。
- chang2 an1 chu1 bai4 gong1 ， kou1 qu1 li4 ting2 pian1 。
- yi2 jian4 yi4 wei4 jin4 ， kui4 kui4 ru2 zui4 mian2 。
- chun1 wei2 jie1 cong2 rong2 ， bai4 ci4 xi3 yu4 dian1 。
- ye4 ban4 hu1 lun4 wen2 ， bu2 fu4 huai2 guan1 lian2 。
- ci3 shen1 yuan4 chi2 si4 ， qi3 shou3 cong2 gong1 xian2 。
- yi2 yi4 men2 qiang2 gui1 ， shao1 que4 ming2 li4 qian1 。
- xun2 you1 bing4 hu2 shan1 ， bai3 ji4 yi2 wei4 quan2 。
- er2 gong1 yi4 juan4 you2 ， bu3 zhu4 fang1 yi2 ran2 。
- ba3 jiu3 wen4 ming2 yue4 ， hui4 wo3 shi1 cheng2 bian1 。
- lin2 lang4 shen1 shang4 yi1 ， gui1 xi3 na4 geng4 jian1 。
- xiong2 pian1 fu4 bao1 fu2 ， zi4 zi4 hua2 gun3 xian1 。
- wu2 chai2 yi2 ban4 xiang1 ， si1 wen2 jin1 you3 chuan2 。

## 注释

## 译文

## 赏析
