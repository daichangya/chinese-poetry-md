---
id: yuan-shuo-you-da-shi
title: 大石
titlePinyin: da4 shi2
titleSlug: da-shi
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 困卧篮舆中，醒视人影直。
- 伸头起四望，不断山环碧。
- 羊肠路百转，当面一蹲石。
- 高广不可际，隆重谁与匹。
- 宛如百楹屋，玄缯四笼羃。
- 又如龙虎踞，烟云绕其侧。
- 突出众山间，旁无他石立。
- 古今岁年久，光彩净如拭。
- 儿童梯级上，群聚相戏剧。
- 伟哉殊特观，我来聊扣击。
- 汝从何代有，长养成大质。
- 汝今阅世多，几见陵谷易。
- 汉王欲东时，曾经车马迹。
- 武侯三顾后，曾见王师出。
- 衮衮千万载，人与事如织。
- 兴亡竟何在，而汝独如昔。
- 古有石能言，今乃不可诘。
- 徘徊不忍去，抚掌重太息。
- 安得李将军，一箭夸雄力。

## 拼音
- kun4 wo4 lan2 yu2 zhong1 ， xing3 shi4 ren2 ying3 zhi2 。
- shen1 tou2 qi3 si4 wang4 ， bu2 duan4 shan1 huan2 bi4 。
- yang2 chang2 lu4 bai3 zhuan3 ， dang1 mian4 yi4 dun1 shi2 。
- gao1 guang3 bu4 ke3 ji4 ， long2 zhong4 shui2 yu3 pi3 。
- wan3 ru2 bai3 ying2 wu1 ， xuan2 zeng1 si4 long2 mi4 。
- you4 ru2 long2 hu3 ju4 ， yan1 yun2 rao4 qi2 ce4 。
- tu1 chu1 zhong4 shan1 jian1 ， pang2 wu2 ta1 shi2 li4 。
- gu3 jin1 sui4 nian2 jiu3 ， guang1 cai3 jing4 ru2 shi4 。
- er2 tong2 ti1 ji2 shang4 ， qun2 ju4 xiang1 xi4 ju4 。
- wei3 zai1 shu1 te4 guan1 ， wo3 lai2 liao2 kou4 ji1 。
- ru3 cong2 he2 dai4 you3 ， chang2 yang3 cheng2 da4 zhi4 。
- ru3 jin1 yue4 shi4 duo1 ， ji3 jian4 ling2 gu3 yi4 。
- han4 wang2 yu4 dong1 shi2 ， ceng2 jing1 che1 ma3 ji4 。
- wu3 hou2 san1 gu4 hou4 ， ceng2 jian4 wang2 shi1 chu1 。
- gun3 gun3 qian1 wan4 zai3 ， ren2 yu3 shi4 ru2 zhi1 。
- xing1 wang2 jing4 he2 zai4 ， er2 ru3 du2 ru2 xi1 。
- gu3 you3 shi2 neng2 yan2 ， jin1 nai3 bu4 ke3 jie2 。
- pai2 huai2 bu4 ren3 qu4 ， fu3 zhang3 zhong4 tai4 xi1 。
- an1 de2 li3 jiang1 jun1 ， yi2 jian4 kua1 xiong2 li4 。

## 注释

## 译文

## 赏析
