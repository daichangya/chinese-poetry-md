---
id: yuan-shuo-you-li-jian-ji-fen-jiao-jiang-yin
title: 李兼济分教江阴
titlePinyin: li3 jian1 ji4 fen1 jiao4 jiang1 yin1
titleSlug: li-jian-ji-fen-jiao-jiang-yin
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结交不在久，但问交者谁。
- 相从何用频，要以道谊期。
- 我初未识君，已诵班马辞。
- 太学金薤篇，烂若琳琅垂。
- 妙理溯家学，雄文想英姿。
- 天乎慰此心，而获亲芝眉。
- 一见语未尽，觉我骄气移。
- 荷君偶过听，得我嗟何迟。
- 我方缚微官，君亦居所疑。
- 于今五六年，见日常差池。
- 有时适相逢，一语不及私。
- 往往从容间，百篇惟新诗。
- 归来念所得，如日身亲之。
- 君将抱停涵，一洒澄江缁。
- 想君车马至，短褐环旌旗。
- 万口如一词，是曰得所师。
- 一斑见稍稍，士气今虹霓。
- 江城见儒英，而我失所资。
- 自惭索米久，不去今何为。
- 及瓜早归欤，问舍江之湄。
- 政须迩门墙，作意频追随。
- 穷达于其天，纷纷徒自欺。
- 买羊沽酒日，剖此胸中奇。

## 拼音
- jie2 jiao1 bu2 zai4 jiu3 ， dan4 wen4 jiao1 zhe3 shui2 。
- xiang1 cong2 he2 yong4 pin2 ， yao4 yi3 dao4 yi4 qi1 。
- wo3 chu1 wei4 shi2 jun1 ， yi3 song4 ban1 ma3 ci2 。
- tai4 xue2 jin1 xie4 pian1 ， lan4 ruo4 lin2 lang2 chui2 。
- miao4 li3 su4 jia1 xue2 ， xiong2 wen2 xiang3 ying1 zi1 。
- tian1 hu1 wei4 ci3 xin1 ， er2 huo4 qin1 zhi1 mei2 。
- yi2 jian4 yu3 wei4 jin4 ， jue2 wo3 jiao1 qi4 yi2 。
- he2 jun1 ou3 guo4 ting1 ， de2 wo3 jie1 he2 chi2 。
- wo3 fang1 fu4 wei1 guan1 ， jun1 yi4 ju1 suo3 yi2 。
- yu2 jin1 wu3 liu4 nian2 ， jian4 ri4 chang2 cha1 chi2 。
- you3 shi2 shi4 xiang1 feng2 ， yi4 yu3 bu4 ji2 si1 。
- wang3 wang3 cong2 rong2 jian1 ， bai3 pian1 wei2 xin1 shi1 。
- gui1 lai2 nian4 suo3 de2 ， ru2 ri4 shen1 qin1 zhi1 。
- jun1 jiang1 bao4 ting2 han2 ， yi4 sa3 cheng2 jiang1 zi1 。
- xiang3 jun1 che1 ma3 zhi4 ， duan3 he4 huan2 jing1 qi2 。
- wan4 kou3 ru2 yi1 ci2 ， shi4 yue1 de2 suo3 shi1 。
- yi4 ban1 jian4 shao1 shao1 ， shi4 qi4 jin1 hong2 ni2 。
- jiang1 cheng2 jian4 ru2 ying1 ， er2 wo3 shi1 suo3 zi1 。
- zi4 can2 suo3 mi3 jiu3 ， bu2 qu4 jin1 he2 wei4 。
- ji2 gua1 zao3 gui1 yu2 ， wen4 she4 jiang1 zhi1 mei2 。
- zheng4 xu1 er3 men2 qiang2 ， zuo4 yi4 pin2 zhui1 sui2 。
- qiong2 da2 yu2 qi2 tian1 ， fen1 fen1 tu2 zi4 qi1 。
- mai3 yang2 gu1 jiu3 ri4 ， pou1 ci3 xiong1 zhong1 qi2 。

## 注释

## 译文

## 赏析
