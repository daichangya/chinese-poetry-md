---
id: yuan-shuo-you-yang-zhou-bao-zhai
title: 扬州堡寨
titlePinyin: yang2 zhou1 bao3 zhai4
titleSlug: yang-zhou-bao-zhai
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风一舸来扬州，疋马直上新城头。
- 环城九里十六步，一一峭壁临深沟。
- 俄焉唯喏两军士，众手指示陈其由。
- 扬鞭试问筑城意，曰堡曰寨何所谋。
- 诵言长淮十六郡，天险地利兹其尤。
- 江横万里限南北，借此屏翰屯咽喉。
- 向来强敌蹈此境，夜半一叱遭虔刘。
- 平畴旷野不可限，一城未足防侵牟。
- 高城西北古城后，因势决策成楚丘。
- 四门大开楼橹备，中有万甲藏戈矛。
- 譬如一铠何足恃，被之重铠前无忧。
- 乃知旧臣建议仅出此，我亦策马嗟去休。
- 不知城二势则一，添足画蛇真赘疣。
- 君不见紫岩先生昔经理，钓桥深堑先防秋。
- 当时方略岂不究，而使浪策为今羞。
- 吁哉成事不复说，只恐说计无时酬。
- 书生衔命偶经履，一见敢谓可与不。
- 世间万事一笑里，轻帆送我催行舟。

## 拼音
- xi1 feng1 yi4 ge3 lai2 yang2 zhou1 ， pi3 ma3 zhi2 shang4 xin1 cheng2 tou2 。
- huan2 cheng2 jiu3 li3 shi2 liu4 bu4 ， yi1 yi1 qiao4 bi4 lin2 shen1 gou1 。
- e2 yan1 wei2 nuo4 liang3 jun1 shi4 ， zhong4 shou3 zhi3 shi4 chen2 qi2 you2 。
- yang2 bian1 shi4 wen4 zhu4 cheng2 yi4 ， yue1 bao3 yue1 zhai4 he2 suo3 mou2 。
- song4 yan2 chang2 huai2 shi2 liu4 jun4 ， tian1 xian3 di4 li4 zi1 qi2 you2 。
- jiang1 heng2 wan4 li3 xian4 nan2 bei3 ， jie4 ci3 ping2 han4 tun2 yan1 hou2 。
- xiang4 lai2 qiang2 di2 dao3 ci3 jing4 ， ye4 ban4 yi2 chi4 zao1 qian2 liu2 。
- ping2 chou2 kuang4 ye3 bu4 ke3 xian4 ， yi4 cheng2 wei4 zu2 fang2 qin1 mu4 。
- gao1 cheng2 xi1 bei3 gu3 cheng2 hou4 ， yin1 shi4 jue2 ce4 cheng2 chu3 qiu1 。
- si4 men2 da4 kai1 lou2 lu3 bei4 ， zhong1 you3 wan4 jia3 cang2 ge1 mao2 。
- pi4 ru2 yi1 kai3 he2 zu2 shi4 ， bei4 zhi1 zhong4 kai3 qian2 wu2 you1 。
- nai3 zhi1 jiu4 chen2 jian4 yi4 jin3 chu1 ci3 ， wo3 yi4 ce4 ma3 jie1 qu4 xiu1 。
- bu4 zhi1 cheng2 er4 shi4 ze2 yi1 ， tian1 zu2 hua4 she2 zhen1 zhui4 you2 。
- jun1 bu2 jian4 zi3 yan2 xian1 sheng1 xi1 jing1 li3 ， diao4 qiao2 shen1 qian4 xian1 fang2 qiu1 。
- dang1 shi2 fang1 lüe4 qi3 bu4 jiu1 ， er2 shi3 lang4 ce4 wei4 jin1 xiu1 。
- xu1 zai1 cheng2 shi4 bu2 fu4 shuo1 ， zhi1 kong3 shuo1 ji4 wu2 shi2 chou2 。
- shu1 sheng1 xian2 ming4 ou3 jing1 lü3 ， yi2 jian4 gan3 wei4 ke3 yu3 bu4 。
- shi4 jian1 wan4 shi4 yi2 xiao4 li3 ， qing1 fan1 song4 wo3 cui1 xing2 zhou1 。

## 注释

## 译文

## 赏析
