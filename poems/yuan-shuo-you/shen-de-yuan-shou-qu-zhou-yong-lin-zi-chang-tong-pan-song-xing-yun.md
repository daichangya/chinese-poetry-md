---
id: yuan-shuo-you-shen-de-yuan-shou-qu-zhou-yong-lin-zi-chang-tong-pan-song-xing-yun
title: 沈德远守衢州用林子长通判送行韵
titlePinyin: shen3 de2 yuan3 shou3 qu2 zhou1 yong4 lin2 zi0 chang2 tong1 pan4 song4 xing2 yun4
titleSlug: shen-de-yuan-shou-qu-zhou-yong-lin-zi-chang-tong-pan-song-xing-yun
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宦海足风波，汹涌百态动。
- 更嗟为郡难，一木支桡栋。
- 利害秦越瘠，谤讟邹鲁哄。
- 区区美众口，于道竟何用。
- 一堕怨憎机，玉毁石可贡。
- 乡来羞染指，负此淮阳重。
- 公今上柯山，威望压群众。
- 州横车马冲，吏黠机巧共。
- 宽猛叹何适，往事成一梦。
- 利孔百已竭，举手下辄讼。
- 其难皆如此，要以人折衷。
- 如公补天子，轻重识抱瓮。
- 善刀而藏之，游刃真总总。
- 政成余啸坐，事定略衔控。
- 人生五马贵，愿公还旧供。
- 归来佐雄略，一洗潢池弄。
- 我方烟霞痼，尔若丹霄凤。
- 傥知下愚贤，应笑臧文仲。

## 拼音
- huan4 hai3 zu2 feng1 bo1 ， xiong1 yong3 bai3 tai4 dong4 。
- geng4 jie1 wei4 jun4 nan2 ， yi2 mu4 zhi1 rao2 dong4 。
- li4 hai4 qin2 yue4 ji2 ， bang4 du2 zou1 lu3 hong3 。
- qu1 qu1 mei3 zhong4 kou3 ， yu2 dao4 jing4 he2 yong4 。
- yi2 duo4 yuan4 zeng1 ji1 ， yu4 hui3 shi2 ke3 gong4 。
- xiang1 lai2 xiu1 ran3 zhi3 ， fu4 ci3 huai2 yang2 zhong4 。
- gong1 jin1 shang4 ke1 shan1 ， wei1 wang4 ya1 qun2 zhong4 。
- zhou1 heng2 che1 ma3 chong1 ， li4 xia2 ji1 qiao3 gong4 。
- kuan1 meng3 tan4 he2 shi4 ， wang3 shi4 cheng2 yi2 meng4 。
- li4 kong3 bai3 yi3 jie2 ， ju3 shou3 xia4 zhe2 song4 。
- qi2 nan2 jie1 ru2 ci3 ， yao4 yi3 ren2 zhe2 zhong1 。
- ru2 gong1 bu3 tian1 zi3 ， qing1 zhong4 shi2 bao4 weng4 。
- shan4 dao1 er2 cang2 zhi1 ， you2 ren4 zhen1 zong3 zong3 。
- zheng4 cheng2 yu2 xiao4 zuo4 ， shi4 ding4 lüe4 xian2 kong4 。
- ren2 sheng1 wu3 ma3 gui4 ， yuan4 gong1 hai2 jiu4 gong4 。
- gui1 lai2 zuo3 xiong2 lüe4 ， yi4 xi3 huang2 chi2 nong4 。
- wo3 fang1 yan1 xia2 gu4 ， er3 ruo4 dan1 xiao1 feng4 。
- tang3 zhi1 xia4 yu2 xian2 ， ying4 xiao4 zang1 wen2 zhong4 。

## 注释

## 译文

## 赏析
