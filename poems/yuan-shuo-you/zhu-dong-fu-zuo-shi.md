---
id: yuan-shuo-you-zhu-dong-fu-zuo-shi
title: 朱东父作室
titlePinyin: zhu1 dong1 fu4 zuo4 shi4
titleSlug: zhu-dong-fu-zuo-shi
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贪夫筑室齐云湄，满溢既死不可持。
- 佳哉高人世念薄，丈室缉缀如茧丝。
- 门前流水照明月，门里有诗清更绝。
- 汲泉欲漱齿怯寒，携杖先登腰易劣。
- 客不待速来往频，剥啄扣门有谁譍。
- 主人酌酒要客醉，坐客见花心自醒。
- 长松古柏垂杨岸，为萁一亩酒无算。
- 花开诗酒足逢迎，花谢蝶蜂漫零乱。
- 万物荣枯付达观，我欲从君著眼看。
- 傥能剩扫床头金，笑彼人间痴死汉。

## 拼音
- tan1 fu1 zhu4 shi4 qi2 yun2 mei2 ， man3 yi4 ji4 si3 bu4 ke3 chi2 。
- jia1 zai1 gao1 ren2 shi4 nian4 bao2 ， zhang4 shi4 ji1 zhui4 ru2 jian3 si1 。
- men2 qian2 liu2 shui3 zhao4 ming2 yue4 ， men2 li3 you3 shi1 qing1 geng4 jue2 。
- ji2 quan2 yu4 shu4 chi3 qie4 han2 ， xie2 zhang4 xian1 deng1 yao1 yi4 lie4 。
- ke4 bu2 dai4 su4 lai2 wang3 pin2 ， bao1 zhuo2 kou4 men2 you3 shui2 ying1 。
- zhu3 ren2 zhuo2 jiu3 yao4 ke4 zui4 ， zuo4 ke4 jian4 hua1 xin1 zi4 xing3 。
- chang2 song1 gu3 bai3 chui2 yang2 an4 ， wei4 qi2 yi4 mu3 jiu3 wu2 suan4 。
- hua1 kai1 shi1 jiu3 zu2 feng2 ying2 ， hua1 xie4 die2 feng1 man4 ling2 luan4 。
- wan4 wu4 rong2 ku1 fu4 da2 guan1 ， wo3 yu4 cong2 jun1 zhu4 yan3 kan4 。
- tang3 neng2 sheng4 sao3 chuang2 tou2 jin1 ， xiao4 bi3 ren2 jian1 chi1 si3 han4 。

## 注释

## 译文

## 赏析
