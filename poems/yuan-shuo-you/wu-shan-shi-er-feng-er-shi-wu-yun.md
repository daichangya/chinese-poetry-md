---
id: yuan-shuo-you-wu-shan-shi-er-feng-er-shi-wu-yun
title: 巫山十二峰二十五韵
titlePinyin: wu1 shan1 shi2 er4 feng1 er4 shi2 wu3 yun4
titleSlug: wu-shan-shi-er-feng-er-shi-wu-yun
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巫山磊块山林姿，一邱一壑贪成痴。
- 寸峰拳石瞥眼过，张皇攫觅惟忧迟。
- 东南佳山多秀丽，就中所欠雄与奇。
- 饱闻巫山冠巴峡，奇峰十二相参差。
- 昔年图画常一见，欲见此山无路之。
- 扁舟西溯上三峡，千岩万壑争追随。
- 终朝应接已不暇，心目洞骇俱忘疲。
- 蓦然钟鼓高唐上，峰峦二六排旌旗。
- 一峰霞彩迥在望，一峰展翠开屏帷。
- 无心出岫云吐色，偃盖平峦松并枝。
- 仙踪鹤驾羽衣近，坛石瑶台阊阖低。
- 白云一起凤皇下，清泉四合蛟龙嬉。
- 群峰角立变态异，一一大巧乾坤为。
- 外堪击拊试声律，中含造化分四时。
- 天下名山亦多矣，未有列岫奇如兹。
- 九华一景固天巧，惜与江流相背驰。
- 南北两峰喧众口，妆抹却恨同西施。
- 何如此峰无限好，行行列列临江湄。
- 烟云漠漠出寸碧，风雨时时横黛眉。
- 舟人渔子漫回首，骚士墨客劳支颐。
- 我来穿水入天去，貂裘章甫生尘缁。
- 昂头见此大奇特，跻攀不上空嗟嘻。
- 吾将欲访三岛登九嶷，上蓬莱道山之壁，绝泰华终南之嵋。
- 飞凫去舄啸沧海，却来巫峡温前诗。

## 拼音
- wu1 shan1 lei3 kuai4 shan1 lin2 zi1 ， yi4 qiu1 yi2 he4 tan1 cheng2 chi1 。
- cun4 feng1 quan2 shi2 pie1 yan3 guo4 ， zhang1 huang2 jue2 mi4 wei2 you1 chi2 。
- dong1 nan2 jia1 shan1 duo1 xiu4 li4 ， jiu4 zhong1 suo3 qian4 xiong2 yu3 qi2 。
- bao3 wen2 wu1 shan1 guan1 ba1 xia2 ， qi2 feng1 shi2 er4 xiang1 cen1 ci1 。
- xi1 nian2 tu2 hua4 chang2 yi2 jian4 ， yu4 jian4 ci3 shan1 wu2 lu4 zhi1 。
- pian1 zhou1 xi1 su4 shang4 san1 xia2 ， qian1 yan2 wan4 he4 zheng1 zhui1 sui2 。
- zhong1 chao2 ying4 jie1 yi3 bu4 xia2 ， xin1 mu4 dong4 hai4 ju4 wang4 pi2 。
- mo4 ran2 zhong1 gu3 gao1 tang2 shang4 ， feng1 luan2 er4 liu4 pai2 jing1 qi2 。
- yi4 feng1 xia2 cai3 jiong3 zai4 wang4 ， yi4 feng1 zhan3 cui4 kai1 ping2 wei2 。
- wu2 xin1 chu1 xiu4 yun2 tu3 se4 ， yan3 gai4 ping2 luan2 song1 bing4 zhi1 。
- xian1 zong1 he4 jia4 yu3 yi1 jin4 ， tan2 shi2 yao2 tai2 chang1 he2 di1 。
- bai2 yun2 yi4 qi3 feng4 huang2 xia4 ， qing1 quan2 si4 he2 jiao1 long2 xi1 。
- qun2 feng1 jiao3 li4 bian4 tai4 yi4 ， yi1 yi1 da4 qiao3 qian2 kun1 wei4 。
- wai4 kan1 ji1 fu3 shi4 sheng1 lü4 ， zhong1 han2 zao4 hua4 fen1 si4 shi2 。
- tian1 xia4 ming2 shan1 yi4 duo1 yi3 ， wei4 you3 lie4 xiu4 qi2 ru2 zi1 。
- jiu3 hua2 yi4 jing3 gu4 tian1 qiao3 ， xi1 yu3 jiang1 liu2 xiang1 bei4 chi2 。
- nan2 bei3 liang3 feng1 xuan1 zhong4 kou3 ， zhuang1 mo3 que4 hen4 tong2 xi1 shi1 。
- he2 ru2 ci3 feng1 wu2 xian4 hao3 ， xing2 hang2 lie4 lie4 lin2 jiang1 mei2 。
- yan1 yun2 mo4 mo4 chu1 cun4 bi4 ， feng1 yu3 shi2 shi2 heng2 dai4 mei2 。
- zhou1 ren2 yu2 zi3 man4 hui2 shou3 ， sao1 shi4 mo4 ke4 lao2 zhi1 yi2 。
- wo3 lai2 chuan1 shui3 ru4 tian1 qu4 ， diao1 qiu2 zhang1 fu3 sheng1 chen2 zi1 。
- ang2 tou2 jian4 ci3 da4 qi2 te4 ， ji1 pan1 bu2 shang4 kong1 jie1 xi1 。
- wu2 jiang1 yu4 fang3 san1 dao3 deng1 jiu3 yi2 ， shang4 peng2 lai2 dao4 shan1 zhi1 bi4 ， jue2 tai4 hua2 zhong1 nan2 zhi1 mei2 。
- fei1 fu2 qu4 xi4 xiao4 cang1 hai3 ， que4 lai2 wu1 xia2 wen1 qian2 shi1 。

## 注释

## 译文

## 赏析
