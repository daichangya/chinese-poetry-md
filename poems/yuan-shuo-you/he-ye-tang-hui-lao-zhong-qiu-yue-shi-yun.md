---
id: yuan-shuo-you-he-ye-tang-hui-lao-zhong-qiu-yue-shi-yun
title: 和野堂惠老中秋月蚀韵
titlePinyin: he2 ye3 tang2 hui4 lao3 zhong1 qiu1 yue4 shi2 yun4
titleSlug: he-ye-tang-hui-lao-zhong-qiu-yue-shi-yun
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一年清绝中秋时，仰天高欲攀桂枝。
- 乾坤镕入玉奁鉴，万象一扫光芒垂。
- 今年不见今宵月，有物噉之倾且仄。
- 惜哉至此狼狈凶，空效玉川歌月蚀。
- 一杯相嘱三更夜，安得飞来明月借。
- 明年应解胜今年，莫使诗人愁笔下。
- 吁嗟今夕知何夕，且对孤灯照窗隙。
- 夜阑搔首独翻书，且喜灯前双眼碧。

## 拼音
- yi4 nian2 qing1 jue2 zhong1 qiu1 shi2 ， yang3 tian1 gao1 yu4 pan1 gui4 zhi1 。
- qian2 kun1 rong2 ru4 yu4 lian2 jian4 ， wan4 xiang4 yi4 sao3 guang1 mang2 chui2 。
- jin1 nian2 bu2 jian4 jin1 xiao1 yue4 ， you3 wu4 dan4 zhi1 qing1 qie3 ze4 。
- xi1 zai1 zhi4 ci3 lang2 bei4 xiong1 ， kong1 xiao4 yu4 chuan1 ge1 yue4 shi2 。
- yi4 bei1 xiang1 zhu3 san1 geng1 ye4 ， an1 de2 fei1 lai2 ming2 yue4 jie4 。
- ming2 nian2 ying4 jie3 sheng4 jin1 nian2 ， mo4 shi3 shi1 ren2 chou2 bi3 xia4 。
- xu1 jie1 jin1 xi1 zhi1 he2 xi1 ， qie3 dui4 gu1 deng1 zhao4 chuang1 xi4 。
- ye4 lan2 sao1 shou3 du2 fan1 shu1 ， qie3 xi3 deng1 qian2 shuang1 yan3 bi4 。

## 注释

## 译文

## 赏析
