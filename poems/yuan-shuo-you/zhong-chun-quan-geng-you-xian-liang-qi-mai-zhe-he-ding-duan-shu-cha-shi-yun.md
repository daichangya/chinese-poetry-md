---
id: yuan-shuo-you-zhong-chun-quan-geng-you-xian-liang-qi-mai-zhe-he-ding-duan-shu-cha-shi-yun
title: 仲春劝耕有献两岐麦者和丁端叔茶使韵
titlePinyin: zhong4 chun1 quan4 geng1 you3 xian4 liang3 qi2 mai4 zhe3 he2 ding1 duan1 shu1 cha2 shi3 yun4
titleSlug: zhong-chun-quan-geng-you-xian-liang-qi-mai-zhe-he-ding-duan-shu-cha-shi-yun
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 周原膴膴侔歌颂，我访春郊届羲仲。
- 市桥曲屈古招提，媚日暄风傍鞯鞚。
- 布宣德意父老喜，醉饱盘餐儿女共。
- 眼看秀色垄头多，风落轻花枝穗重。
- 东皇生意满阡陌，不待池塘春草梦。
- 道傍瑞麦献者谁，秀出双枝骇群众。
- 春风和气下披拂，产出祯祥呈妙用。
- 我思昔岁旱为虐，几度牋天香火供。
- 悬知政拙漫心劳，自惭弗称甘泉从。
- 今年春到一犁雨，是处膏腴饱耕种。
- 举趾于耜竞东作，剥枣烹葵弭田讼。
- 三农傥遂富庶乐，四体如忘疴痒痛。
- 只今贻此来牟喜，大手铺张烦屈宋。
- 崆峒有咏拾遗语，茂陵作颂相如讽。
- 诗成岂待击钵催，句恶自惭操管弄。
- 与君拍手颂丰年，姑置别离倾酒瓮。

## 拼音
- zhou1 yuan2 wu3 wu3 mou2 ge1 song4 ， wo3 fang3 chun1 jiao1 jie4 xi1 zhong4 。
- shi4 qiao2 qu3 qu1 gu3 zhao1 ti2 ， mei4 ri4 xuan1 feng1 bang4 jian1 kong4 。
- bu4 xuan1 de2 yi4 fu4 lao3 xi3 ， zui4 bao3 pan2 can1 er2 nü3 gong4 。
- yan3 kan4 xiu4 se4 long3 tou2 duo1 ， feng1 luo4 qing1 hua1 zhi1 sui4 zhong4 。
- dong1 huang2 sheng1 yi4 man3 qian1 mo4 ， bu2 dai4 chi2 tang2 chun1 cao3 meng4 。
- dao4 bang4 rui4 mai4 xian4 zhe3 shui2 ， xiu4 chu1 shuang1 zhi1 hai4 qun2 zhong4 。
- chun1 feng1 he2 qi4 xia4 pi1 fu2 ， chan3 chu1 zhen1 xiang2 cheng2 miao4 yong4 。
- wo3 si1 xi1 sui4 han4 wei4 nüe4 ， ji3 du4 jian1 tian1 xiang1 huo3 gong4 。
- xuan2 zhi1 zheng4 zhuo1 man4 xin1 lao2 ， zi4 can2 fu2 cheng1 gan1 quan2 cong2 。
- jin1 nian2 chun1 dao4 yi4 li2 yu3 ， shi4 chu4 gao1 yu2 bao3 geng1 zhong4 。
- ju3 zhi3 yu2 si4 jing4 dong1 zuo4 ， bao1 zao3 peng1 kui2 mi3 tian2 song4 。
- san1 nong2 tang3 sui4 fu4 shu4 le4 ， si4 ti3 ru2 wang4 ke1 yang3 tong4 。
- zhi1 jin1 yi2 ci3 lai2 mu4 xi3 ， da4 shou3 pu1 zhang1 fan2 qu1 song4 。
- kong1 tong2 you3 yong3 shi2 yi2 yu3 ， mao4 ling2 zuo4 song4 xiang1 ru2 feng3 。
- shi1 cheng2 qi3 dai4 ji1 bo1 cui1 ， ju4 e4 zi4 can2 cao1 guan3 nong4 。
- yu3 jun1 pai1 shou3 song4 feng1 nian2 ， gu1 zhi4 bie2 li2 qing1 jiu3 weng4 。

## 注释

## 译文

## 赏析
