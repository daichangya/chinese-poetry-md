---
id: yuan-shuo-you-song-zhou-ke-da-shou-tong-zhou
title: 送周可大守通州
titlePinyin: song4 zhou1 ke3 da4 shou3 tong1 zhou1
titleSlug: song-zhou-ke-da-shou-tong-zhou
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丈夫忧国如忧身，疴痒疾痛均伤生。
- 胸中百药寒凉明，有疾一试真权衡。
- 我观周郎真豪英，落落磊磊通而清。
- 少年志欲天下平，夜光无因匹夫惊。
- 万卷堆胸兀相撑，尚论千载欣谈兵。
- 不堪北首瞻神京，抵掌不平中屡鸣。
- 老来符竹疏新荣，捧檄正须堪一行。
- 舌翻衮衮倾波瀛，察讥之说何铿鍧。
- 龙头悦怿意若迎，领略健论心为倾。
- 朱轓好去方北征，黄堂暇日烦经营。
- 老狐恋恋巢穴成，两雏竞鬭夸纷争。
- 料公志略须纵横，边尘一洗诛长鲸。
- 片言定可攻聊城，覆巢熏穴无余氓。
- 牢盆细务毋太萦，簿书期会毋留情。
- 只今了却功与名，大副昔年梁楚声。
- 我来踪迹水上萍，与公相望几连甍。
- 交情契合逾弟兄，颉颃上下相嘲评。
- 有时立论披腹呈，彼此浩气俱峥嵘。
- 公今事业行轩轰，我怀礧磈方聋盲。
- 愿公不负忠与诚，归来阔步名公卿。
- 愿我百念一羽轻，公乎访我惟岩耕。

## 拼音
- zhang4 fu0 you1 guo2 ru2 you1 shen1 ， ke1 yang3 ji2 tong4 jun1 shang1 sheng1 。
- xiong1 zhong1 bai3 yao4 han2 liang2 ming2 ， you3 ji2 yi2 shi4 zhen1 quan2 heng2 。
- wo3 guan1 zhou1 lang2 zhen1 hao2 ying1 ， luo4 luo4 lei3 lei3 tong1 er2 qing1 。
- shao4 nian2 zhi4 yu4 tian1 xia4 ping2 ， ye4 guang1 wu2 yin1 pi3 fu1 jing1 。
- wan4 juan4 dui1 xiong1 wu4 xiang1 cheng1 ， shang4 lun4 qian1 zai3 xin1 tan2 bing1 。
- bu4 kan1 bei3 shou3 zhan1 shen2 jing1 ， di3 zhang3 bu4 ping2 zhong1 lü3 ming2 。
- lao3 lai2 fu2 zhu2 shu1 xin1 rong2 ， peng3 xi2 zheng4 xu1 kan1 yi4 hang2 。
- she2 fan1 gun3 gun3 qing1 bo1 ying2 ， cha2 ji1 zhi1 shuo1 he2 keng1 hong1 。
- long2 tou2 yue4 yi4 yi4 ruo4 ying2 ， ling3 lüe4 jian4 lun4 xin1 wei4 qing1 。
- zhu1 fan1 hao3 qu4 fang1 bei3 zheng1 ， huang2 tang2 xia2 ri4 fan2 jing1 ying2 。
- lao3 hu2 lian4 lian4 chao2 xue2 cheng2 ， liang3 chu2 jing4 dou4 kua1 fen1 zheng1 。
- liao4 gong1 zhi4 lüe4 xu1 zong4 heng2 ， bian1 chen2 yi4 xi3 zhu1 chang2 jing1 。
- pian4 yan2 ding4 ke3 gong1 liao2 cheng2 ， fu4 chao2 xun1 xue2 wu2 yu2 mang2 。
- lao2 pen2 xi4 wu4 wu2 tai4 ying2 ， bo2 shu1 qi1 hui4 wu2 liu2 qing2 。
- zhi1 jin1 liao3 que4 gong1 yu3 ming2 ， da4 fu4 xi1 nian2 liang2 chu3 sheng1 。
- wo3 lai2 zong1 ji4 shui3 shang4 ping2 ， yu3 gong1 xiang1 wang4 ji3 lian2 meng2 。
- jiao1 qing2 qi4 he2 yu2 di4 xiong0 ， jie2 hang2 shang4 xia4 xiang1 chao2 ping2 。
- you3 shi2 li4 lun4 pi1 fu4 cheng2 ， bi3 ci3 hao4 qi4 ju4 zheng1 rong2 。
- gong1 jin1 shi4 ye4 xing2 xuan1 hong1 ， wo3 huai2 lei2 wei3 fang1 long2 mang2 。
- yuan4 gong1 bu2 fu4 zhong1 yu3 cheng2 ， gui1 lai2 kuo4 bu4 ming2 gong1 qing1 。
- yuan4 wo3 bai3 nian4 yi4 yu3 qing1 ， gong1 hu1 fang3 wo3 wei2 yan2 geng1 。

## 注释

## 译文

## 赏析
