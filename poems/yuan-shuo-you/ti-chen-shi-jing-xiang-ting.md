---
id: yuan-shuo-you-ti-chen-shi-jing-xiang-ting
title: 题陈氏净香亭
titlePinyin: ti2 chen2 shi4 jing4 xiang1 ting2
titleSlug: ti-chen-shi-jing-xiang-ting
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生乐事难，清节视险夷。
- 遇坎而履坦，讵以得丧亏。
- 我观万物间，独此琅玕宜。
- 颀然挺冰操，得之风雨时。
- 秋风桐飞翻，夏雨民怨咨。
- 怵迫真乃见，嗟物如一岐。
- 此君岂其然，风雨而不移。
- 娟娟净明月，细细香浮漪。
- 此理固千载，俗士难与知。
- 洮湖著危亭，千亩胸中奇。
- 植此凛凛节，照公堂堂姿。
- 仕已轻浮云，喜愠不一施。
- 山高空翠湿，草劲便疾吹。
- 此风此雨至，公乎无磷缁。
- 我方索米久，官事成痴儿。
- 望公潇洒中，粪壤与菌芝。
- 何当亭上游，细诵简斋诗。

## 拼音
- ren2 sheng1 le4 shi4 nan2 ， qing1 jie2 shi4 xian3 yi2 。
- yu4 kan3 er2 lü3 tan3 ， ju4 yi3 de2 sang4 kui1 。
- wo3 guan1 wan4 wu4 jian1 ， du2 ci3 lang2 gan1 yi2 。
- qi2 ran2 ting3 bing1 cao1 ， de2 zhi1 feng1 yu3 shi2 。
- qiu1 feng1 tong2 fei1 fan1 ， xia4 yu3 min2 yuan4 zi1 。
- chu4 po4 zhen1 nai3 jian4 ， jie1 wu4 ru2 yi1 qi2 。
- ci3 jun1 qi3 qi2 ran2 ， feng1 yu3 er2 bu4 yi2 。
- juan1 juan1 jing4 ming2 yue4 ， xi4 xi4 xiang1 fu2 yi1 。
- ci3 li3 gu4 qian1 zai3 ， su2 shi4 nan2 yu3 zhi1 。
- tao2 hu2 zhu4 wei1 ting2 ， qian1 mu3 xiong1 zhong1 qi2 。
- zhi2 ci3 lin3 lin3 jie2 ， zhao4 gong1 tang2 tang2 zi1 。
- shi4 yi3 qing1 fu2 yun2 ， xi3 yun4 bu4 yi4 shi1 。
- shan1 gao1 kong1 cui4 shi1 ， cao3 jin4 bian4 ji2 chui1 。
- ci3 feng1 ci3 yu3 zhi4 ， gong1 hu1 wu2 lin2 zi1 。
- wo3 fang1 suo3 mi3 jiu3 ， guan1 shi4 cheng2 chi1 er2 。
- wang4 gong1 xiao1 sa3 zhong1 ， fen4 rang3 yu3 jun1 zhi1 。
- he2 dang1 ting2 shang4 you2 ， xi4 song4 jian3 zhai1 shi1 。

## 注释

## 译文

## 赏析
