---
id: yuan-shuo-you-jiang-zhou-qian-fu-you-chang-hu-zhou-ge-zhe-shu-dong-jia-shan-zhi-xiang--fef485b0
title: 江舟撁夫有唱湖州歌者殊动家山之想赋吴歌行
titlePinyin: jiang1 zhou1 qian1 fu1 you3 chang4 hu2 zhou1 ge1 zhe3 shu1 dong4 jia1 shan1 zhi1 xiang3 fu4 wu2 ge1 xing2
titleSlug: jiang-zhou-qian-fu-you-chang-hu-zhou-ge-zhe-shu-dong-jia-shan-zhi-xiang--fef485b0
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家苕霅边，更更闻夜船。
- 夜船声欵乃，肠断愁不眠。
- 一声三四咽，掩抑含凄切。
- 宛转断复连，尽是伤离别。
- 两月江头程，杳不闻此声。
- 身游荆渚路，梦到湖州城。
- 但闻空山女儿呼，不见前溪渔父鸣。
- 今朝撁头上，忽作吴歌唱。
- 初声与后声，一一浑悲怆。
- 问汝何所得，昔棹吴中航。
- 吟得溪女曲，动君思故乡。
- 我方西上夜，夜夜家山侧。
- 声声劝早归，霅水年年碧。

## 拼音
- wo3 jia1 tiao2 zha4 bian1 ， geng4 geng4 wen2 ye4 chuan2 。
- ye4 chuan2 sheng1 kuan3 nai3 ， chang2 duan4 chou2 bu4 mian2 。
- yi4 sheng1 san1 si4 yan4 ， yan3 yi4 han2 qi1 qie4 。
- wan3 zhuan3 duan4 fu4 lian2 ， jin4 shi4 shang1 li2 bie2 。
- liang3 yue4 jiang1 tou2 cheng2 ， yao3 bu4 wen2 ci3 sheng1 。
- shen1 you2 jing1 zhu3 lu4 ， meng4 dao4 hu2 zhou1 cheng2 。
- dan4 wen2 kong1 shan1 nü3 er2 hu1 ， bu2 jian4 qian2 xi1 yu2 fu4 ming2 。
- jin1 chao2 qian1 tou2 shang4 ， hu1 zuo4 wu2 ge1 chang4 。
- chu1 sheng1 yu3 hou4 sheng1 ， yi1 yi1 hun2 bei1 chuang4 。
- wen4 ru3 he2 suo3 de2 ， xi1 zhao4 wu2 zhong1 hang2 。
- yin2 de2 xi1 nü3 qu3 ， dong4 jun1 si1 gu4 xiang1 。
- wo3 fang1 xi1 shang4 ye4 ， ye4 ye4 jia1 shan1 ce4 。
- sheng1 sheng1 quan4 zao3 gui1 ， zha4 shui3 nian2 nian2 bi4 。

## 注释

## 译文

## 赏析
