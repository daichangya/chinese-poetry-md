---
id: yuan-shuo-you-he-dong-xian-shu-yun
title: 和董显叔韵
titlePinyin: he2 dong3 xian3 shu1 yun4
titleSlug: he-dong-xian-shu-yun
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南人物在觌面，足以慰予畴昔念。
- 识公只在文字间，君子若人今子贱。
- 江湖路远睽言谈，八年于外自亦闲。
- 有时拂拭旧珠玉，端欲论诗伯仲间。
- 公怀席珍方就聘，一航我欲长安近。
- 只知喜接故人欢，宁羡官高如斗印。
- 羁怀寂寞逢春光，未著语意何可当。
- 下帷诸孙出新句，如茧抽绪思无疆。
- 一诗杰出骇奇创，陡觉诗坛群胆丧。
- 自怜老退无好怀，语不惊人惭少壮。
- 宦情不绝真如丝，有愤莫吐谁与咨。
- 只今犹得斯人语，剩有风骚同激推。
- 不堪人事长乖处，闻说扁舟复西去。
- 十年一见意匆匆，更写潇湘别离句。
- 男儿气节天所资，道大何计合与违。
- 但读诗书谈世事，看公衣锦他年归。

## 拼音
- jiang1 nan2 ren2 wu4 zai4 di2 mian4 ， zu2 yi3 wei4 yu3 chou2 xi1 nian4 。
- shi2 gong1 zhi1 zai4 wen2 zi4 jian1 ， jun1 zi3 ruo4 ren2 jin1 zi3 jian4 。
- jiang1 hu2 lu4 yuan3 kui2 yan2 tan2 ， ba1 nian2 yu2 wai4 zi4 yi4 xian2 。
- you3 shi2 fu2 shi4 jiu4 zhu1 yu4 ， duan1 yu4 lun4 shi1 bo2 zhong4 jian1 。
- gong1 huai2 xi2 zhen1 fang1 jiu4 pin4 ， yi4 hang2 wo3 yu4 chang2 an1 jin4 。
- zhi1 zhi1 xi3 jie1 gu4 ren2 huan1 ， ning2 xian4 guan1 gao1 ru2 dou4 yin4 。
- ji1 huai2 ji4 mo4 feng2 chun1 guang1 ， wei4 zhu4 yu3 yi4 he2 ke3 dang1 。
- xia4 wei2 zhu1 sun1 chu1 xin1 ju4 ， ru2 jian3 chou1 xu4 si1 wu2 jiang1 。
- yi4 shi1 jie2 chu1 hai4 qi2 chuang4 ， dou3 jue2 shi1 tan2 qun2 dan3 sang4 。
- zi4 lian2 lao3 tui4 wu2 hao3 huai2 ， yu3 bu4 jing1 ren2 can2 shao4 zhuang4 。
- huan4 qing2 bu4 jue2 zhen1 ru2 si1 ， you3 fen4 mo4 tu3 shui2 yu3 zi1 。
- zhi1 jin1 you2 de2 si1 ren2 yu3 ， sheng4 you3 feng1 sao1 tong2 ji1 tui1 。
- bu4 kan1 ren2 shi4 chang2 guai1 chu4 ， wen2 shuo1 pian1 zhou1 fu4 xi1 qu4 。
- shi2 nian2 yi2 jian4 yi4 cong1 cong1 ， geng4 xie3 xiao1 xiang1 bie2 li2 ju4 。
- nan2 er2 qi4 jie2 tian1 suo3 zi1 ， dao4 da4 he2 ji4 he2 yu3 wei2 。
- dan4 du2 shi1 shu1 tan2 shi4 shi4 ， kan4 gong1 yi1 jin3 ta1 nian2 gui1 。

## 注释

## 译文

## 赏析
