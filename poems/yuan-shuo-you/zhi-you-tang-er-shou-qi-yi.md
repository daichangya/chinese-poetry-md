---
id: yuan-shuo-you-zhi-you-tang-er-shou-qi-yi
title: 至游堂二首  其一
titlePinyin: zhi4 you2 tang2 er4 shou3     qi2 yi1
titleSlug: zhi-you-tang-er-shou-qi-yi
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 力田须逢年，掘井须及泉。
- 学者志于道，如以规正圆。
- 及其见道时，揽辔谁争先。
- 筌蹄蜕陈迹，羽化而登僊。
- 是中时反观，一一人之天。
- 森然众妙现，所见惟所便。
- 猗与至游者，日运万里船。
- 胸中三景轴，与道相因缘。
- 道大心以悟，心远见孰偏。
- 一室景象存，物物随餐眠。
- 不游以为游，至乐无冥颠。
- 游非在山水，默与山水联。
- 天下有至游，得道有至贤。
- 贤者以道游，百游不一愆。
- 至于游俱忘，公与道独全。
- 谈笑出清风，樽罍益欣然。
- 张扁诧中郎，训记增雄编。
- 嗟予幸升堂，顿觉尘垢湔。
- 从公至游境，左右余芳鲜。
- 归来欲语人，心知口难传。

## 拼音
- li4 tian2 xu1 feng2 nian2 ， jue2 jing3 xu1 ji2 quan2 。
- xue2 zhe3 zhi4 yu2 dao4 ， ru2 yi3 gui1 zheng4 yuan2 。
- ji2 qi2 jian4 dao4 shi2 ， lan3 pei4 shui2 zheng1 xian1 。
- quan2 ti2 tui4 chen2 ji4 ， yu3 hua4 er2 deng1 xian1 。
- shi4 zhong1 shi2 fan3 guan1 ， yi1 yi1 ren2 zhi1 tian1 。
- sen1 ran2 zhong4 miao4 xian4 ， suo3 jian4 wei2 suo3 bian4 。
- yi1 yu3 zhi4 you2 zhe3 ， ri4 yun4 wan4 li3 chuan2 。
- xiong1 zhong1 san1 jing3 zhou2 ， yu3 dao4 xiang1 yin1 yuan2 。
- dao4 da4 xin1 yi3 wu4 ， xin1 yuan3 jian4 shu2 pian1 。
- yi2 shi4 jing3 xiang4 cun2 ， wu4 wu4 sui2 can1 mian2 。
- bu4 you2 yi3 wei2 you2 ， zhi4 le4 wu2 ming2 dian1 。
- you2 fei1 zai4 shan1 shui3 ， mo4 yu3 shan1 shui3 lian2 。
- tian1 xia4 you3 zhi4 you2 ， de2 dao4 you3 zhi4 xian2 。
- xian2 zhe3 yi3 dao4 you2 ， bai3 you2 bu4 yi4 qian1 。
- zhi4 yu2 you2 ju4 wang4 ， gong1 yu3 dao4 du2 quan2 。
- tan2 xiao4 chu1 qing1 feng1 ， zun1 lei2 yi4 xin1 ran2 。
- zhang1 bian3 cha4 zhong1 lang2 ， xun4 ji4 zeng1 xiong2 bian1 。
- jie1 yu3 xing4 sheng1 tang2 ， dun4 jue2 chen2 gou4 jian1 。
- cong2 gong1 zhi4 you2 jing4 ， zuo3 you4 yu2 fang1 xian1 。
- gui1 lai2 yu4 yu3 ren2 ， xin1 zhi1 kou3 nan2 chuan2 。

## 注释

## 译文

## 赏析
