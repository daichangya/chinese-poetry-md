---
id: yuan-shuo-you-guo-xin-tan-bai-li-xiao-zhu-xia-zhou-cheng
title: 过新滩百里小驻峡州城
titlePinyin: guo4 xin1 tan1 bai3 li3 xiao3 zhu4 xia2 zhou1 cheng2
titleSlug: guo-xin-tan-bai-li-xiao-zhu-xia-zhou-cheng
author: 袁说友
authorPinyin: yuan2 shuo1 you3
authorSlug: yuan-shuo-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明朝上巴江，日日峡中行。
- 天险三峡路，峡险滩头程。
- 就中十二滩，新滩尤可惊。
- 父老记往时，此地江流平。
- 一朝陵谷变，崩裂山峥嵘。
- 大崖江里卧，小石江心横。
- 作此一大滩，水石相吞并。
- 涛雷殷昼夜，浪雪鸣轩轰。
- 空山十里遥，已接千鼓声。
- 末流到山尾，犹作汹涌鸣。
- 朝家忧病涉，遣使劳经营。
- 辇石竟无谋，舟至不敢征。
- 东来西上者，因有盘滩名。
- 我来滩水傍，滚沸如煎烹。
- 众畏岂不畏，稚耋栖簷楹。
- 遐观一舟来，掀浪嘈鼓钲。
- 群夫山下蚁，百丈风中筝。
- 冲涛已飐滟，转柁犹欹倾。
- 戛戛到龙门，艰苦如颉羹。
- 须臾近平峡，便觉天地清。
- 携孥稳乘舟，相庆如更生。
- 蜀道登天难，于此论始明。
- 况我衰病余，怀此忧惧情。
- 国恩念未报，一叶身为轻。
- 小臣抱孤忠，思有称使令。
- 举酒望星河，作诗聊自评。

## 拼音
- ming2 chao2 shang4 ba1 jiang1 ， ri4 ri4 xia2 zhong1 hang2 。
- tian1 xian3 san1 xia2 lu4 ， xia2 xian3 tan1 tou2 cheng2 。
- jiu4 zhong1 shi2 er4 tan1 ， xin1 tan1 you2 ke3 jing1 。
- fu4 lao3 ji4 wang3 shi2 ， ci3 di4 jiang1 liu2 ping2 。
- yi4 chao2 ling2 gu3 bian4 ， beng1 lie4 shan1 zheng1 rong2 。
- da4 ya2 jiang1 li3 wo4 ， xiao3 shi2 jiang1 xin1 heng2 。
- zuo4 ci3 yi2 da4 tan1 ， shui3 shi2 xiang1 tun1 bing4 。
- tao1 lei2 yin1 zhou4 ye4 ， lang4 xue3 ming2 xuan1 hong1 。
- kong1 shan1 shi2 li3 yao2 ， yi3 jie1 qian1 gu3 sheng1 。
- mo4 liu2 dao4 shan1 wei3 ， you2 zuo4 xiong1 yong3 ming2 。
- chao2 jia1 you1 bing4 she4 ， qian3 shi3 lao2 jing1 ying2 。
- nian3 shi2 jing4 wu2 mou2 ， zhou1 zhi4 bu4 gan3 zheng1 。
- dong1 lai2 xi1 shang4 zhe3 ， yin1 you3 pan2 tan1 ming2 。
- wo3 lai2 tan1 shui3 bang4 ， gun3 fei4 ru2 jian1 peng1 。
- zhong4 wei4 qi3 bu2 wei4 ， zhi4 die2 qi1 yan2 ying2 。
- xia2 guan1 yi4 zhou1 lai2 ， xian1 lang4 cao2 gu3 zheng1 。
- qun2 fu1 shan1 xia4 yi3 ， bai3 zhang4 feng1 zhong1 zheng1 。
- chong1 tao1 yi3 zhan3 yan4 ， zhuan3 tuo2 you2 qi1 qing1 。
- jia2 jia2 dao4 long2 men2 ， jian1 ku3 ru2 jie2 geng1 。
- xu1 yu2 jin4 ping2 xia2 ， bian4 jue2 tian1 di4 qing1 。
- xie2 nu2 wen3 cheng2 zhou1 ， xiang1 qing4 ru2 geng1 sheng1 。
- shu3 dao4 deng1 tian1 nan2 ， yu2 ci3 lun4 shi3 ming2 。
- kuang4 wo3 shuai1 bing4 yu2 ， huai2 ci3 you1 ju4 qing2 。
- guo2 en1 nian4 wei4 bao4 ， yi2 ye4 shen1 wei4 qing1 。
- xiao3 chen2 bao4 gu1 zhong1 ， si1 you3 cheng1 shi3 ling4 。
- ju3 jiu3 wang4 xing1 he2 ， zuo4 shi1 liao2 zi4 ping2 。

## 注释

## 译文

## 赏析
