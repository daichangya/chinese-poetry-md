---
id: yang-fang-he-kui-zhou-li-yue-zhai-deng-xiao
title: 和夔州李约斋灯宵
titlePinyin: he2 kui2 zhou1 li3 yue1 zhai1 deng1 xiao1
titleSlug: he-kui-zhou-li-yue-zhai-deng-xiao
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蚕丛今岁看灯宵，可人只有峡中州。
- 白帝纶巾隠敌国，胜势蜀尾连吴头。
- 竹枝歌舞喧城市，春声泛鸥臈浮蚁。
- 府主山村耕稼心，挈客衔杯聊尔尔。
- 咿哑蛮唱杂𪔳冬，老者前导幼者从。
- 不贪嬉惰乐游冶，只记时序还桑农。
- 村村蓑笠儿童队，桑上鸡声花底吠。
- 春归野烧雪初融，日上高峰寒早退。
- 生意著人人莫知，但见绿草生清凄。
- 雪戍坐敛荆江北，月华静照峨眉西。
- 此意洪蒙不可道，张皇恐被春风恼。
- 酒浇象滪石无言，春不生荣冬不槁。
- 穿花燕曲弄繁弦，来寻故垒画堂前。
- 呢喃似与游人语，今宵行乐宁徒然。
- 得贤千里只须一，大公方寸无他术。
- 厚地不填无底谷，万流岂涨沧溟溢。
- 我谈此语费形容，有似樵声个个同。
- 野蚕作茧自缠缚，拈弄轻丝大巧中。
- 君不见隣女效颦人爱少，万目睽睽分丑好。

## 拼音
- can2 cong2 jin1 sui4 kan4 deng1 xiao1 ， ke3 ren2 zhi3 you3 xia2 zhong1 zhou1 。
- bai2 di4 lun2 jin1 yin3 di2 guo2 ， sheng4 shi4 shu3 wei3 lian2 wu2 tou2 。
- zhu2 zhi1 ge1 wu3 xuan1 cheng2 shi4 ， chun1 sheng1 fan4 ou1 la4 fu2 yi3 。
- fu3 zhu3 shan1 cun1 geng1 jia4 xin1 ， qie4 ke4 xian2 bei1 liao2 er3 er3 。
- yi1 ya3 man2 chang4 za2 𪔳 dong1 ， lao3 zhe3 qian2 dao3 you4 zhe3 cong2 。
- bu4 tan1 xi1 duo4 le4 you2 ye3 ， zhi1 ji4 shi2 xu4 hai2 sang1 nong2 。
- cun1 cun1 suo1 li4 er2 tong2 dui4 ， sang1 shang4 ji1 sheng1 hua1 di3 fei4 。
- chun1 gui1 ye3 shao1 xue3 chu1 rong2 ， ri4 shang4 gao1 feng1 han2 zao3 tui4 。
- sheng1 yi4 zhu4 ren2 ren2 mo4 zhi1 ， dan4 jian4 lü4 cao3 sheng1 qing1 qi1 。
- xue3 shu4 zuo4 lian3 jing1 jiang1 bei3 ， yue4 hua2 jing4 zhao4 e2 mei2 xi1 。
- ci3 yi4 hong2 meng2 bu4 ke3 dao4 ， zhang1 huang2 kong3 bei4 chun1 feng1 nao3 。
- jiu3 jiao1 xiang4 yu4 shi2 wu2 yan2 ， chun1 bu4 sheng1 rong2 dong1 bu4 gao3 。
- chuan1 hua1 yan4 qu3 nong4 fan2 xian2 ， lai2 xun2 gu4 lei3 hua4 tang2 qian2 。
- ni2 nan2 si4 yu3 you2 ren2 yu3 ， jin1 xiao1 xing2 le4 ning2 tu2 ran2 。
- de2 xian2 qian1 li3 zhi1 xu1 yi1 ， da4 gong1 fang1 cun4 wu2 ta1 shu4 。
- hou4 di4 bu4 tian2 wu2 di3 gu3 ， wan4 liu2 qi3 zhang3 cang1 ming2 yi4 。
- wo3 tan2 ci3 yu3 fei4 xing2 rong2 ， you3 si4 qiao2 sheng1 ge4 ge4 tong2 。
- ye3 can2 zuo4 jian3 zi4 chan2 fu4 ， nian1 nong4 qing1 si1 da4 qiao3 zhong1 。
- jun1 bu2 jian4 lin2 nü3 xiao4 pin2 ren2 ai4 shao3 ， wan4 mu4 kui2 kui2 fen1 chou3 hao3 。

## 注释

## 译文

## 赏析
