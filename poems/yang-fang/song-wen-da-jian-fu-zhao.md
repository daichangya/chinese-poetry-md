---
id: yang-fang-song-wen-da-jian-fu-zhao
title: 送文大监赴召
titlePinyin: song4 wen2 da4 jian1 fu4 zhao4
titleSlug: song-wen-da-jian-fu-zhao
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云门大卷声铿锵，不比寒谷号蛩螀。
- 长笑归来书满床，著眼不用垂簪裳。
- 夤缘仕版亦逢场，一鼎热处元清凉。
- 年来道心包干刚，鉴净水止无迎将。
- 付物大公齐混茫，玲珑窗牖开八荒。
- 霁月海东悬秋霜，照破蒙昧横津梁。
- 不才赋资如点狂，柱倚宝瑟心陶唐。
- 冰轮玉井情徜徉，祥云丽日希余光。
- 布帛菽粟味尤长，寻绎此乐徒激昂。
- 颀然美人天西方，许我立雪来其旁。
- 欲坐春风吸余芳，听说夜话摅中膓。
- 又闻催归侍玉皇，挈提北斗斟天浆。
- 净洗世表尘昏黄，席此广宇归康庄。
- 起舞掉头帆飞扬，誓鸣急桨随乌樯，参同希传魏伯阳。

## 拼音
- yun2 men2 da4 juan4 sheng1 keng1 qiang1 ， bu4 bi3 han2 gu3 hao4 qiong2 jiang1 。
- chang2 xiao4 gui1 lai2 shu1 man3 chuang2 ， zhu4 yan3 bu2 yong4 chui2 zan1 shang0 。
- yin2 yuan2 shi4 ban3 yi4 feng2 chang3 ， yi4 ding3 re4 chu4 yuan2 qing1 liang2 。
- nian2 lai2 dao4 xin1 bao1 gan1 gang1 ， jian4 jing4 shui3 zhi3 wu2 ying2 jiang1 。
- fu4 wu4 da4 gong1 qi2 hun4 mang2 ， ling2 long2 chuang1 you3 kai1 ba1 huang1 。
- ji4 yue4 hai3 dong1 xuan2 qiu1 shuang1 ， zhao4 po4 meng2 mei4 heng2 jin1 liang2 。
- bu4 cai2 fu4 zi1 ru2 dian3 kuang2 ， zhu4 yi3 bao3 se4 xin1 tao2 tang2 。
- bing1 lun2 yu4 jing3 qing2 chang2 yang2 ， xiang2 yun2 li4 ri4 xi1 yu2 guang1 。
- bu4 bo2 shu1 su4 wei4 you2 chang2 ， xun2 yi4 ci3 le4 tu2 ji1 ang2 。
- qi2 ran2 mei3 ren2 tian1 xi1 fang1 ， xu3 wo3 li4 xue3 lai2 qi2 pang2 。
- yu4 zuo4 chun1 feng1 xi1 yu2 fang1 ， ting1 shuo1 ye4 hua4 shu1 zhong1 chang2 。
- you4 wen2 cui1 gui1 shi4 yu4 huang2 ， qie4 ti2 bei3 dou4 zhen1 tian1 jiang1 。
- jing4 xi3 shi4 biao3 chen2 hun1 huang2 ， xi2 ci3 guang3 yu3 gui1 kang1 zhuang1 。
- qi3 wu3 diao4 tou2 fan1 fei1 yang2 ， shi4 ming2 ji2 jiang3 sui2 wu1 qiang2 ， can1 tong2 xi1 chuan2 wei4 bo2 yang2 。

## 注释

## 译文

## 赏析
