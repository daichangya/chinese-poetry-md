---
id: yang-fang-fu-zhao-shou-jie-zhu-yin-yan-quan
title: 赋赵守接竹引岩泉
titlePinyin: fu4 zhao4 shou3 jie1 zhu2 yin3 yan2 quan2
titleSlug: fu-zhao-shou-jie-zhu-yin-yan-quan
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冰丝宝瑟无胶柱，事省庭空引泉注。
- 为爱心随水色清，从教竹傍山腰去。
- 循除㶁㶁听潺湲，华襟湛彻生灵根。
- 纵使波深池自满，尚嫌鲤跃圆荷翻。
- 破除崖岸非落泊，虚室融融自出白。
- 通塞默知个里心，媸妍各付水中色。
- 自来道体如泉流，昼夜不舍无春秋。
- 希音解入幽人听，世间俗耳徒箜篌。
- 沈沈夜永寒声出，宫商寡和鸣琮璧。
- 山高月冷天地空，寸地希夷无畛域。
- 架竹主人还记年，山下出泉常不干。
- 凡物有本自无息，对泉玩理高怀宽。
- 先生仁念泉初达，苍生镇尔铜乌渴。
- 太空一滴著人清，生意汪洋湖海阔。
- 野人不作名利贪，饮水曲肱心自甘。
- 时乞一瓯空煮茗，快读羲经井九三。

## 拼音
- bing1 si1 bao3 se4 wu2 jiao1 zhu4 ， shi4 sheng3 ting2 kong1 yin3 quan2 zhu4 。
- wei4 ai4 xin1 sui2 shui3 se4 qing1 ， cong2 jiao4 zhu2 bang4 shan1 yao1 qu4 。
- xun2 chu2 㶁 㶁 ting1 chan2 yuan2 ， hua2 jin1 zhan4 che4 sheng1 ling2 gen1 。
- zong4 shi3 bo1 shen1 chi2 zi4 man3 ， shang4 xian2 li3 yue4 yuan2 he2 fan1 。
- po4 chu2 ya2 an4 fei1 luo4 bo2 ， xu1 shi4 rong2 rong2 zi4 chu1 bai2 。
- tong1 sai1 mo4 zhi1 ge4 li3 xin1 ， chi1 yan2 ge4 fu4 shui3 zhong1 se4 。
- zi4 lai2 dao4 ti3 ru2 quan2 liu2 ， zhou4 ye4 bu2 she4 wu2 chun1 qiu1 。
- xi1 yin1 jie3 ru4 you1 ren2 ting1 ， shi4 jian1 su2 er3 tu2 kong1 hou2 。
- shen3 shen3 ye4 yong3 han2 sheng1 chu1 ， gong1 shang1 gua3 he2 ming2 cong2 bi4 。
- shan1 gao1 yue4 leng3 tian1 di4 kong1 ， cun4 di4 xi1 yi2 wu2 zhen3 yu4 。
- jia4 zhu2 zhu3 ren2 hai2 ji4 nian2 ， shan1 xia4 chu1 quan2 chang2 bu4 gan1 。
- fan2 wu4 you3 ben3 zi4 wu2 xi1 ， dui4 quan2 wan2 li3 gao1 huai2 kuan1 。
- xian1 sheng1 ren2 nian4 quan2 chu1 da2 ， cang1 sheng1 zhen4 er3 tong2 wu1 ke3 。
- tai4 kong1 yi4 di1 zhu4 ren2 qing1 ， sheng1 yi4 wang1 yang2 hu2 hai3 kuo4 。
- ye3 ren2 bu2 zuo4 ming2 li4 tan1 ， yin3 shui3 qu1 gong1 xin1 zi4 gan1 。
- shi2 qi3 yi4 ou1 kong1 zhu3 ming2 ， kuai4 du2 xi1 jing1 jing3 jiu3 san1 。

## 注释

## 译文

## 赏析
