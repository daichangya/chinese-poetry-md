---
id: yang-fang-he-zhao-jing-xian-shi-jun-ru-chang-xi-ji-shi
title: 和赵景贤使君入昌溪即事
titlePinyin: he2 zhao4 jing3 xian2 shi3 jun1 ru4 chang1 xi1 ji2 shi4
titleSlug: he-zhao-jing-xian-shi-jun-ru-chang-xi-ji-shi
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东出峡如筒，北行溪似线。
- 晨发怯春寒，午炊喜破𬀪。
- 滩高石嵚𡼭，浪急珠玑溅。
- 平生忧患心，对此倍兢战。
- 棹夫捷如风，舞篙接飞纤。
- 昔观武陵图，今见武陵面。
- 岩丛放斧斤，挂壁发葱蒨。
- 半天矗乱峰，横烟锁寒练。
- 猿鸟生意深，诗笔写豪健。
- 先生岩壑姿，对此聊自厌。
- 险极复推奇，一览嗟未遍。
- 老眼仰贪看，花生浑欲焰。
- 人唤不回头，决眦强自勉。
- 造化藏秘奇，人生能几见。
- 夙昔困尘埃，比来得清玩。
- 异境延高吟，胜览惬幽念。
- 直疑紫雾深，秘隠丰城剑。
- 便欲于此中，遯世真无闷。
- 朝餐色䰐𩭹𩭹，暮游光潋滟。
- 还恐利名牵，回首成健羡。

## 拼音
- dong1 chu1 xia2 ru2 tong3 ， bei3 xing2 xi1 si4 xian4 。
- chen2 fa1 qie4 chun1 han2 ， wu3 chui1 xi3 po4 xian4 。
- tan1 gao1 shi2 qin1 𡼭 ， lang4 ji2 zhu1 ji1 jian4 。
- ping2 sheng1 you1 huan4 xin1 ， dui4 ci3 bei4 jing1 zhan4 。
- zhao4 fu1 jie2 ru2 feng1 ， wu3 gao1 jie1 fei1 xian1 。
- xi1 guan1 wu3 ling2 tu2 ， jin1 jian4 wu3 ling2 mian4 。
- yan2 cong2 fang4 fu3 jin1 ， gua4 bi4 fa1 cong1 qian4 。
- ban4 tian1 chu4 luan4 feng1 ， heng2 yan1 suo3 han2 lian4 。
- yuan2 niao3 sheng1 yi4 shen1 ， shi1 bi3 xie3 hao2 jian4 。
- xian1 sheng1 yan2 he4 zi1 ， dui4 ci3 liao2 zi4 yan4 。
- xian3 ji2 fu4 tui1 qi2 ， yi4 lan3 jie1 wei4 bian4 。
- lao3 yan3 yang3 tan1 kan4 ， hua1 sheng1 hun2 yu4 yan4 。
- ren2 huan4 bu4 hui2 tou2 ， jue2 zi4 qiang2 zi4 mian3 。
- zao4 hua4 cang2 mi4 qi2 ， ren2 sheng1 neng2 ji3 jian4 。
- su4 xi1 kun4 chen2 ai1 ， bi3 lai2 de0 qing1 wan2 。
- yi4 jing4 yan2 gao1 yin2 ， sheng4 lan3 qie4 you1 nian4 。
- zhi2 yi2 zi3 wu4 shen1 ， mi4 yin3 feng1 cheng2 jian4 。
- bian4 yu4 yu2 ci3 zhong1 ， dun4 shi4 zhen1 wu2 men1 。
- chao2 can1 se4 䰐 𩭹 𩭹 ， mu4 you2 guang1 lian4 yan4 。
- hai2 kong3 li4 ming2 qian1 ， hui2 shou3 cheng2 jian4 xian4 。

## 注释

## 译文

## 赏析
