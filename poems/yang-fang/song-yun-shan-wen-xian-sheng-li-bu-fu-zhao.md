---
id: yang-fang-song-yun-shan-wen-xian-sheng-li-bu-fu-zhao
title: 送云山文先生吏部赴召
titlePinyin: song4 yun2 shan1 wen2 xian1 sheng1 li4 bu4 fu4 zhao4
titleSlug: song-yun-shan-wen-xian-sheng-li-bu-fu-zhao
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云山至宝非和璧，光耀烛天难毖密。
- 一朝天子阐坤珍，此宝肯为蜀人出。
- 宝生蜀东六十年，蜀势关吴妙陈述。
- 蜀为头目吴腹心，头目清明腹心佚。
- 蜀为藩篱吴奥堂，藩篱坚固奥堂实。
- 蜀若颠危忧在吴，夔峡岂能遏迸溢。
- 自从蜀口弃三关，托里金城更崷崒。
- 戎马冲奔二十年，此城处处皆屹立。
- 虔刘俘掠技已穷，群聚宝峰频出入。
- 抵碍坚城不得战，转攻云诏谋虚袭。
- 欲践辰沅闯广南，后顾有蜀还恧尼。
- 留屯汉中缀秘师，计俟万全无一失。
- 我向嘉渝增重屯，大理垂军须缩绖。
- 夷陵近闻列守戍，似谓蜀险为难必。
- 或言东晋不用蜀，是时南北只守一。
- 如今敌人斡腹来，不思保蜀更何术。
- 莫虞海道要先防，云涛涌沸蛟鼋栗。
- 臣宝一战振天威，至今敌胆犹惕怵。
- 莫忧淮堧近建康，万柁舟师人素习。
- 踏车横江臣世忠，北人言之魂凛凓。
- 荆南虽云瞰大江，曹瞒百万几禽执。
- 赵公堰匮孟公湖，有如弱水蓬莱岌。
- 当今重势在蜀川，蜀事艰难今转急。
- 井络丘墟烟火空，荆棘漫弥虎窟室。
- 频年旱暵民流亡，褚无完裳瓶无粒。
- 兵将愿战民效死，彼此交病财不给。
- 就中活着犹可为，民心戴宋元一日。
- 益兵降财劳蜀民，旒冕周咨宜委悉。
- 射干狼毒漫战吻，芝术参苓难愈疾。
- 恳切深惟保蜀方，蜀苟措安国宁谧。

## 拼音
- yun2 shan1 zhi4 bao3 fei1 he2 bi4 ， guang1 yao4 zhu2 tian1 nan2 bi4 mi4 。
- yi4 chao2 tian1 zi3 chan3 kun1 zhen1 ， ci3 bao3 ken3 wei4 shu3 ren2 chu1 。
- bao3 sheng1 shu3 dong1 liu4 shi2 nian2 ， shu3 shi4 guan1 wu2 miao4 chen2 shu4 。
- shu3 wei4 tou2 mu4 wu2 fu4 xin1 ， tou2 mu4 qing1 ming2 fu4 xin1 yi4 。
- shu3 wei4 fan1 li2 wu2 ao4 tang2 ， fan1 li2 jian1 gu4 ao4 tang2 shi2 。
- shu3 ruo4 dian1 wei1 you1 zai4 wu2 ， kui2 xia2 qi3 neng2 e4 beng4 yi4 。
- zi4 cong2 shu3 kou3 qi4 san1 guan1 ， tuo1 li3 jin1 cheng2 geng4 qiu2 zu2 。
- rong2 ma3 chong1 ben1 er4 shi2 nian2 ， ci3 cheng2 chu4 chu4 jie1 yi4 li4 。
- qian2 liu2 fu2 lüe4 ji4 yi3 qiong2 ， qun2 ju4 bao3 feng1 pin2 chu1 ru4 。
- di3 ai4 jian1 cheng2 bu4 de2 zhan4 ， zhuan3 gong1 yun2 zhao4 mou2 xu1 xi2 。
- yu4 jian4 chen2 yuan2 chuang3 guang3 nan2 ， hou4 gu4 you3 shu3 hai2 nü4 ni2 。
- liu2 tun2 han4 zhong1 zhui4 mi4 shi1 ， ji4 si4 wan4 quan2 wu2 yi4 shi1 。
- wo3 xiang4 jia1 yu2 zeng1 zhong4 tun2 ， da4 li3 chui2 jun1 xu1 suo1 die2 。
- yi2 ling2 jin4 wen2 lie4 shou3 shu4 ， si4 wei4 shu3 xian3 wei2 nan2 bi4 。
- huo4 yan2 dong1 jin4 bu2 yong4 shu3 ， shi4 shi2 nan2 bei3 zhi1 shou3 yi1 。
- ru2 jin1 di2 ren2 wo4 fu4 lai2 ， bu4 si1 bao3 shu3 geng4 he2 shu4 。
- mo4 yu2 hai3 dao4 yao4 xian1 fang2 ， yun2 tao1 yong3 fei4 jiao1 yuan2 li4 。
- chen2 bao3 yi2 zhan4 zhen4 tian1 wei1 ， zhi4 jin1 di2 dan3 you2 ti4 chu4 。
- mo4 you1 huai2 ruan2 jin4 jian4 kang1 ， wan4 tuo2 zhou1 shi1 ren2 su4 xi2 。
- ta4 che1 heng2 jiang1 chen2 shi4 zhong1 ， bei3 ren2 yan2 zhi1 hun2 lin3 li4 。
- jing1 nan2 sui1 yun2 kan4 da4 jiang1 ， cao2 man2 bai3 wan4 ji3 qin2 zhi2 。
- zhao4 gong1 yan4 kui4 meng4 gong1 hu2 ， you3 ru2 ruo4 shui3 peng2 lai2 ji2 。
- dang1 jin1 zhong4 shi4 zai4 shu3 chuan1 ， shu3 shi4 jian1 nan2 jin1 zhuan3 ji2 。
- jing3 luo4 qiu1 xu1 yan1 huo3 kong1 ， jing1 ji2 man4 mi2 hu3 ku1 shi4 。
- pin2 nian2 han4 han4 min2 liu2 wang2 ， chu3 wu2 wan2 shang0 ping2 wu2 li4 。
- bing1 jiang1 yuan4 zhan4 min2 xiao4 si3 ， bi3 ci3 jiao1 bing4 cai2 bu4 gei3 。
- jiu4 zhong1 huo2 zhe0 you2 ke3 wei4 ， min2 xin1 dai4 song4 yuan2 yi2 ri4 。
- yi4 bing1 jiang4 cai2 lao2 shu3 min2 ， liu2 mian3 zhou1 zi1 yi2 wei3 xi1 。
- she4 gan4 lang2 du2 man4 zhan4 wen3 ， zhi1 shu4 can1 ling2 nan2 yu4 ji2 。
- ken3 qie4 shen1 wei2 bao3 shu3 fang1 ， shu3 gou3 cuo4 an1 guo2 ning2 mi4 。

## 注释

## 译文

## 赏析
