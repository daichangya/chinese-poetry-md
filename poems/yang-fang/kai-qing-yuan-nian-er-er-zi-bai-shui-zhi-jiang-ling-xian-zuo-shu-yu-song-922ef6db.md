---
id: yang-fang-kai-qing-yuan-nian-er-er-zi-bai-shui-zhi-jiang-ling-xian-zuo-shu-yu-song-922ef6db
title: 开庆元年二儿自白水之江陵闲作数语送行且劝归也
titlePinyin: kai1 qing4 yuan2 nian2 er4 er2 zi4 bai2 shui3 zhi1 jiang1 ling2 xian2 zuo4 shu4 yu3 song4 xing2 qie3 quan4 gui1 ye3
titleSlug: kai-qing-yuan-nian-er-er-zi-bai-shui-zhi-jiang-ling-xian-zuo-shu-yu-song-922ef6db
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 举家出三峡，去乡二千里。
- 卜筑罄囊资，苟全留白水。
- 诛茅炊赤稻，稊稗日嵌齿。
- 芥根充鼎实，屡空啜清泚。
- 残编发空箱，矮窗聊复尔。
- 昼诵夜无灯，早寝接晏起。
- 江国多雪霜，木火谢司毁。
- 冻沍袭重茅，刮肌复侵髓。
- 瓶储斗升粒，食聚三百指。
- 子行其谓何，艰难急生理。
- 轻财性则然，苦节此时矣。
- 荆江萃交朋，酬答宁容已。
- 长语废百事，频游迷短晷。
- 接䍠防倒著，拍手儿童耻。
- 食息在顾养，交抨系金柅。
- 有怀赵乙囊，勿错孟尝履。
- 泉竭云自中，风惊吹戍垒。
- 廪粟不可縻，市门亦难倚。
- 我老惊太衰，孙稚要提耳。
- 来岁属庚申，上旬逢丙子。
- 人事顾天时，沟壑虞近止。
- 梅腊早还家，浊醪同酌兕。

## 拼音
- ju3 jia1 chu1 san1 xia2 ， qu4 xiang1 er4 qian1 li3 。
- bu3 zhu4 qing4 nang2 zi1 ， gou3 quan2 liu2 bai2 shui3 。
- zhu1 mao2 chui1 chi4 dao4 ， ti2 bai4 ri4 qian4 chi3 。
- jie4 gen1 chong1 ding3 shi2 ， lü3 kong1 chuo4 qing1 ci3 。
- can2 bian1 fa1 kong1 xiang1 ， ai3 chuang1 liao2 fu4 er3 。
- zhou4 song4 ye4 wu2 deng1 ， zao3 qin3 jie1 yan4 qi3 。
- jiang1 guo2 duo1 xue3 shuang1 ， mu4 huo3 xie4 si1 hui3 。
- dong4 hu4 xi2 zhong4 mao2 ， gua1 ji1 fu4 qin1 sui3 。
- ping2 chu3 dou4 sheng1 li4 ， shi2 ju4 san1 bai3 zhi3 。
- zi3 xing2 qi2 wei4 he2 ， jian1 nan2 ji2 sheng1 li3 。
- qing1 cai2 xing4 ze2 ran2 ， ku3 jie2 ci3 shi2 yi3 。
- jing1 jiang1 cui4 jiao1 peng2 ， chou2 da2 ning2 rong2 yi3 。
- chang2 yu3 fei4 bai3 shi4 ， pin2 you2 mi2 duan3 gui3 。
- jie1 䍠 fang2 dao3 zhu4 ， pai1 shou3 er2 tong2 chi3 。
- shi2 xi1 zai4 gu4 yang3 ， jiao1 peng1 xi4 jin1 ni3 。
- you3 huai2 zhao4 yi3 nang2 ， wu4 cuo4 meng4 chang2 lü3 。
- quan2 jie2 yun2 zi4 zhong1 ， feng1 jing1 chui1 shu4 lei3 。
- lin3 su4 bu4 ke3 mi2 ， shi4 men2 yi4 nan2 yi3 。
- wo3 lao3 jing1 tai4 shuai1 ， sun1 zhi4 yao4 ti2 er3 。
- lai2 sui4 shu3 geng1 shen1 ， shang4 xun2 feng2 bing3 zi3 。
- ren2 shi4 gu4 tian1 shi2 ， gou1 he4 yu2 jin4 zhi3 。
- mei2 la4 zao3 hai2 jia1 ， zhuo2 lao2 tong2 zhuo2 si4 。

## 注释

## 译文

## 赏析
