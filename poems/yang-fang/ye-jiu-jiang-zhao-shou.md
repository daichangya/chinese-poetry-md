---
id: yang-fang-ye-jiu-jiang-zhao-shou
title: 谒九江赵守
titlePinyin: ye4 jiu3 jiang1 zhao4 shou3
titleSlug: ye-jiu-jiang-zhao-shou
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮舟湓浦春，民谣举欣欣。
- 问民宁底乐，州有贤使君。
- 帝胄擢清班，江国烦慇懃。
- 仪型金玉相，肝肠锦绣纹。
- 周南蔼忠厚，大雅卓不群。
- 固本屹磐石，理兵无丝棼。
- 城坚万里长，气壮三边军。
- 短吟亟搜枯，弄斧当郢斤。
- 聊此窥一斑，所见谐所闻。
- 愿公慨神州，边腹久中分。
- 五岳判地气，三光离天文。
- 倒竭五湖波，一洗九陵氛。
- 钟彝勒伟晔，汗史照芳芬。
- 此烈丈夫耳，循常奚足云。

## 拼音
- fu2 zhou1 pen2 pu3 chun1 ， min2 yao2 ju3 xin1 xin1 。
- wen4 min2 ning2 di3 le4 ， zhou1 you3 xian2 shi3 jun1 。
- di4 zhou4 zhuo2 qing1 ban1 ， jiang1 guo2 fan2 yin1 qin2 。
- yi2 xing2 jin1 yu4 xiang1 ， gan1 chang2 jin3 xiu4 wen2 。
- zhou1 nan2 ai3 zhong1 hou4 ， da4 ya3 zhuo2 bu4 qun2 。
- gu4 ben3 yi4 pan2 shi2 ， li3 bing1 wu2 si1 fen2 。
- cheng2 jian1 wan4 li3 chang2 ， qi4 zhuang4 san1 bian1 jun1 。
- duan3 yin2 ji2 sou1 ku1 ， nong4 fu3 dang1 ying3 jin1 。
- liao2 ci3 kui1 yi4 ban1 ， suo3 jian4 xie2 suo3 wen2 。
- yuan4 gong1 kai3 shen2 zhou1 ， bian1 fu4 jiu3 zhong1 fen1 。
- wu3 yue4 pan4 di4 qi4 ， san1 guang1 li2 tian1 wen2 。
- dao3 jie2 wu3 hu2 bo1 ， yi4 xi3 jiu3 ling2 fen1 。
- zhong1 yi2 le4 wei3 ye4 ， han4 shi3 zhao4 fang1 fen1 。
- ci3 lie4 zhang4 fu0 er3 ， xun2 chang2 xi1 zu2 yun2 。

## 注释

## 译文

## 赏析
