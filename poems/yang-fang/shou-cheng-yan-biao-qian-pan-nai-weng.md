---
id: yang-fang-shou-cheng-yan-biao-qian-pan-nai-weng
title: 寿程彦彪签判乃翁
titlePinyin: shou4 cheng2 yan4 biao1 qian1 pan4 nai3 weng1
titleSlug: shou-cheng-yan-biao-qian-pan-nai-weng
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄钟宫动夏秋分，夜来一雨如倾盆。
- 炎云洗尽金天浑，老人星见程家门。
- 老人降生叙南村，昔日闻名今共论。
- 耆英侍坐聆嘉言，八窗玲珑笑语温。
- 千载一朝逢漆园，夹拶小涧开窗轩。
- 云鸡月犬闻朝昏，衰情晚态常相存。
- 翠竹紫凤高腾骞，梧枝袅娜栖雏鹓。
- 琴弹碧玉箜篌蕃，炉养白砂贤弟昆。
- 胎仙三叠舞翩翻，玉液九转朝昆仑。
- 沆瀣为饮霞为餐，菊酒酌客香盈樽。
- 欲随枕石漱潺湲，只恐鼎养归天阍。
- 九老图中姓字尊，月倦指点诗轻扪。
- 莫学刘阮穷溪源，尽教亲见眼前七世森仍孙。

## 拼音
- huang2 zhong1 gong1 dong4 xia4 qiu1 fen1 ， ye4 lai2 yi4 yu3 ru2 qing1 pen2 。
- yan2 yun2 xi3 jin4 jin1 tian1 hun2 ， lao3 ren2 xing1 jian4 cheng2 jia1 men2 。
- lao3 ren2 jiang4 sheng1 xu4 nan2 cun1 ， xi1 ri4 wen2 ming2 jin1 gong4 lun4 。
- qi2 ying1 shi4 zuo4 ling2 jia1 yan2 ， ba1 chuang1 ling2 long2 xiao4 yu3 wen1 。
- qian1 zai3 yi4 chao2 feng2 qi1 yuan2 ， jia2 za1 xiao3 jian4 kai1 chuang1 xuan1 。
- yun2 ji1 yue4 quan3 wen2 chao2 hun1 ， shuai1 qing2 wan3 tai4 chang2 xiang1 cun2 。
- cui4 zhu2 zi3 feng4 gao1 teng2 qian1 ， wu2 zhi1 niao3 nuo2 qi1 chu2 yuan1 。
- qin2 tan2 bi4 yu4 kong1 hou2 fan1 ， lu2 yang3 bai2 sha1 xian2 di4 kun1 。
- tai1 xian1 san1 die2 wu3 pian1 fan1 ， yu4 ye4 jiu3 zhuan3 chao2 kun1 lun2 。
- hang4 xie4 wei4 yin3 xia2 wei4 can1 ， ju2 jiu3 zhuo2 ke4 xiang1 ying2 zun1 。
- yu4 sui2 zhen3 shi2 shu4 chan2 yuan2 ， zhi1 kong3 ding3 yang3 gui1 tian1 hun1 。
- jiu3 lao3 tu2 zhong1 xing4 zi4 zun1 ， yue4 juan4 zhi3 dian3 shi1 qing1 men2 。
- mo4 xue2 liu2 ruan3 qiong2 xi1 yuan2 ， jin4 jiao4 qin1 jian4 yan3 qian2 qi1 shi4 sen1 reng2 sun1 。

## 注释

## 译文

## 赏析
