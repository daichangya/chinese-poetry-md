---
id: yang-fang-song-xie-fang-bo-fu-shi
title: 送谢方伯赴试
titlePinyin: song4 xie4 fang1 bo2 fu4 shi4
titleSlug: song-xie-fang-bo-fu-shi
author: 阳枋
authorPinyin: yang2 fang1
authorSlug: yang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春桑催蚕日迟迟，春蚕食叶开文闱。
- 桃源虽好不可住，高人梦绕故山薇。
- 金鸡啁哳唤出日，轻舟短棹风吹衣。
- 莫问虹梁春燕入，莫吟西堂春草萋。
- 水光山色二千里，助君笔底龙蛇飞。
- 丹成九转天上去，五云胶轕黄金扉。
- 回首故乡烟霭暮，城郭如故人民非。
- 年来世事转头改，不见华表丁令威。
- 送君南浦祝此语，伫立江干背夕晖。

## 拼音
- chun1 sang1 cui1 can2 ri4 chi2 chi2 ， chun1 can2 shi2 ye4 kai1 wen2 wei2 。
- tao2 yuan2 sui1 hao3 bu4 ke3 zhu4 ， gao1 ren2 meng4 rao4 gu4 shan1 wei1 。
- jin1 ji1 zhou1 zha1 huan4 chu1 ri4 ， qing1 zhou1 duan3 zhao4 feng1 chui1 yi1 。
- mo4 wen4 hong2 liang2 chun1 yan4 ru4 ， mo4 yin2 xi1 tang2 chun1 cao3 qi1 。
- shui3 guang1 shan1 se4 er4 qian1 li3 ， zhu4 jun1 bi3 di3 long2 she2 fei1 。
- dan1 cheng2 jiu3 zhuan3 tian1 shang4 qu4 ， wu3 yun2 jiao1 ge2 huang2 jin1 fei1 。
- hui2 shou3 gu4 xiang1 yan1 ai3 mu4 ， cheng2 guo1 ru2 gu4 ren2 min2 fei1 。
- nian2 lai2 shi4 shi4 zhuan3 tou2 gai3 ， bu2 jian4 hua2 biao3 ding1 ling4 wei1 。
- song4 jun1 nan2 pu3 zhu4 ci3 yu3 ， zhu4 li4 jiang1 gan1 bei4 xi1 hui1 。

## 注释

## 译文

## 赏析
