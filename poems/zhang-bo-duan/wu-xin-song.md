---
id: zhang-bo-duan-wu-xin-song
title: 无心颂
titlePinyin: wu2 xin1 song4
titleSlug: wu-xin-song
author: 张伯端
authorPinyin: zhang1 bo2 duan1
authorSlug: zhang-bo-duan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堪笑我心，如顽如鄙。
- 兀兀腾腾，任物安委。
- 不解修行，亦不造罪。
- 不曾利人，亦不私己。
- 不持戒律，不徇忌讳。
- 不知礼乐，不行仁义。
- 人间所能，百无一会。
- 饥来吃饭，渴来饮水。
- 困则打睡，觉则行履。
- 热则单衣，寒则盖被。
- 无思无量，何忧何喜。
- 不悔不谋，无念无意。
- 凡生荣辱，逆旅而已。
- 林木栖鸟，亦可为比。
- 来且不禁，去亦不止。
- 不避不来，无赞无毁。
- 不厌丑恶，不羡善美。
- 不趣静室，不远闹市。
- 不说人非，不夸己是。
- 不厚尊崇，不薄贱稚。
- 亲爱冤仇，大小内外。
- 哀乐得丧，钦侮险易。
- 心无两睹，坦然一揆。
- 不为福先，不为祸始。
- 感而后应，迫而后起。
- 不畏锋刀，焉怕虎兕。
- 随物称呼，岂拘名字。
- 眼不就色，声不来耳。
- 凡所有相，皆属妄伪。
- 男女形声，悉非定体。
- 体相无心，不染不碍。
- 自在逍遥，物莫能累。
- 妙觉光圆，映彻表里。
- 包裹六极，无有遐迩。
- 光兮非光，如月在水。
- 取舍既难，复何比拟。
- 了兹妙用，迥然超彼。
- 或问所宗，此而已矣。

## 拼音
- kan1 xiao4 wo3 xin1 ， ru2 wan2 ru2 bi3 。
- wu4 wu4 teng2 teng2 ， ren4 wu4 an1 wei3 。
- bu4 jie3 xiu1 xing2 ， yi4 bu2 zao4 zui4 。
- bu4 ceng2 li4 ren2 ， yi4 bu4 si1 ji3 。
- bu4 chi2 jie4 lü4 ， bu2 xun4 ji4 hui4 。
- bu4 zhi1 li3 yue4 ， bu4 xing2 ren2 yi4 。
- ren2 jian1 suo3 neng2 ， bai3 wu2 yi2 hui4 。
- ji1 lai2 chi1 fan4 ， ke3 lai2 yin3 shui3 。
- kun4 ze2 da3 shui4 ， jue2 ze2 xing2 lü3 。
- re4 ze2 dan1 yi1 ， han2 ze2 gai4 bei4 。
- wu2 si1 wu2 liang4 ， he2 you1 he2 xi3 。
- bu4 hui3 bu4 mou2 ， wu2 nian4 wu2 yi4 。
- fan2 sheng1 rong2 ru3 ， ni4 lü3 er2 yi3 。
- lin2 mu4 qi1 niao3 ， yi4 ke3 wei4 bi3 。
- lai2 qie3 bu4 jin1 ， qu4 yi4 bu4 zhi3 。
- bu2 bi4 bu4 lai2 ， wu2 zan4 wu2 hui3 。
- bu2 yan4 chou3 e4 ， bu2 xian4 shan4 mei3 。
- bu2 qu4 jing4 shi4 ， bu4 yuan3 nao4 shi4 。
- bu4 shuo1 ren2 fei1 ， bu4 kua1 ji3 shi4 。
- bu2 hou4 zun1 chong2 ， bu4 bao2 jian4 zhi4 。
- qin1 ai4 yuan1 chou2 ， da4 xiao3 nei4 wai4 。
- ai1 yue4 de2 sang4 ， qin1 wu3 xian3 yi4 。
- xin1 wu2 liang3 du3 ， tan3 ran2 yi4 kui2 。
- bu2 wei4 fu2 xian1 ， bu2 wei4 huo4 shi3 。
- gan3 er2 hou4 ying4 ， po4 er2 hou4 qi3 。
- bu2 wei4 feng1 dao1 ， yan1 pa4 hu3 si4 。
- sui2 wu4 cheng1 hu0 ， qi3 ju1 ming2 zi4 。
- yan3 bu2 jiu4 se4 ， sheng1 bu4 lai2 er3 。
- fan2 suo3 you3 xiang1 ， jie1 shu3 wang4 wei3 。
- nan2 nü3 xing2 sheng1 ， xi1 fei1 ding4 ti3 。
- ti3 xiang1 wu2 xin1 ， bu4 ran3 bu2 ai4 。
- zi4 zai4 xiao1 yao2 ， wu4 mo4 neng2 lei4 。
- miao4 jue2 guang1 yuan2 ， ying4 che4 biao3 li3 。
- bao1 guo3 liu4 ji2 ， wu2 you3 xia2 er3 。
- guang1 xi1 fei1 guang1 ， ru2 yue4 zai4 shui3 。
- qu3 she3 ji4 nan2 ， fu4 he2 bi3 ni3 。
- liao3 zi1 miao4 yong4 ， jiong3 ran2 chao1 bi3 。
- huo4 wen4 suo3 zong1 ， ci3 er2 yi3 yi3 。

## 注释

## 译文

## 赏析
