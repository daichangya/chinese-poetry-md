---
id: zhang-bo-duan-du-xue-dou-chan-shi-zu-ying-ji
title: 读雪窦禅师祖英集
titlePinyin: du2 xue3 dou4 chan2 shi1 zu3 ying1 ji2
titleSlug: du-xue-dou-chan-shi-zu-ying-ji
author: 张伯端
authorPinyin: zhang1 bo2 duan1
authorSlug: zhang-bo-duan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曹溪一水分千派，照古澄今无滞碍。
- 近来学者不穷源，妄指蹄漥为大海。
- 雪窦老师达真趣，大震雷音椎法鼓。
- 狮王哮吼出窟来，百兽千邪皆恐惧。
- 或歌诗，或语句，丁宁指引迷人路。
- 言辞磊落义高深，击玉敲金响千古。
- 争奈迷人逐境留，却将言相寻名数。
- 真如实相本无言，无下无高无有边。
- 非色非空非二体，十方尘刹一轮圆。
- 正定何曾分语默，取不得兮舍不得。
- 但于诸相不留心，即是如来真轨则。
- 为除妄相将真对，妄若不生真亦晦。
- 能知真妄两俱非，方得真心无罣碍。
- 无罣碍兮能自在，一悟顿消穷劫罪。
- 不施功力证菩提，从此永离生死海。
- 吾师近而言语畅，留在世间为榜样。
- 昨宵被我唤将来，把鼻孔穿放杖上。
- 问他第一义如何，却道有言皆是谤。

## 拼音
- cao2 xi1 yi4 shui3 fen4 qian1 pai4 ， zhao4 gu3 cheng2 jin1 wu2 zhi4 ai4 。
- jin4 lai2 xue2 zhe3 bu4 qiong2 yuan2 ， wang4 zhi3 ti2 wa1 wei4 da4 hai3 。
- xue3 dou4 lao3 shi1 da2 zhen1 qu4 ， da4 zhen4 lei2 yin1 zhui1 fa3 gu3 。
- shi1 wang2 xiao4 hou3 chu1 ku1 lai2 ， bai3 shou4 qian1 xie2 jie1 kong3 ju4 。
- huo4 ge1 shi1 ， huo4 yu3 ju4 ， ding1 ning2 zhi3 yin3 mi2 ren2 lu4 。
- yan2 ci2 lei3 luo4 yi4 gao1 shen1 ， ji1 yu4 qiao1 jin1 xiang3 qian1 gu3 。
- zheng1 nai4 mi2 ren2 zhu2 jing4 liu2 ， que4 jiang1 yan2 xiang1 xun2 ming2 shu4 。
- zhen1 ru2 shi2 xiang1 ben3 wu2 yan2 ， wu2 xia4 wu2 gao1 wu2 you3 bian1 。
- fei1 se4 fei1 kong1 fei1 er4 ti3 ， shi2 fang1 chen2 cha4 yi4 lun2 yuan2 。
- zheng4 ding4 he2 ceng2 fen1 yu3 mo4 ， qu3 bu4 de2 xi1 she4 bu4 de2 。
- dan4 yu2 zhu1 xiang1 bu4 liu2 xin1 ， ji2 shi4 ru2 lai2 zhen1 gui3 ze2 。
- wei4 chu2 wang4 xiang1 jiang1 zhen1 dui4 ， wang4 ruo4 bu4 sheng1 zhen1 yi4 hui4 。
- neng2 zhi1 zhen1 wang4 liang3 ju4 fei1 ， fang1 de2 zhen1 xin1 wu2 gua4 ai4 。
- wu2 gua4 ai4 xi1 neng2 zi4 zai4 ， yi2 wu4 dun4 xiao1 qiong2 jie2 zui4 。
- bu4 shi1 gong1 li4 zheng4 pu2 ti2 ， cong2 ci3 yong3 li2 sheng1 si3 hai3 。
- wu2 shi1 jin4 er2 yan2 yu3 chang4 ， liu2 zai4 shi4 jian1 wei4 bang3 yang4 。
- zuo2 xiao1 bei4 wo3 huan4 jiang1 lai2 ， ba3 bi2 kong3 chuan1 fang4 zhang4 shang4 。
- wen4 ta1 di4 yi1 yi4 ru2 he2 ， que4 dao4 you3 yan2 jie1 shi4 bang4 。

## 注释

## 译文

## 赏析
