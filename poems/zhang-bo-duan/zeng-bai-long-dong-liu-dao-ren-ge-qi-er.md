---
id: zhang-bo-duan-zeng-bai-long-dong-liu-dao-ren-ge-qi-er
title: 赠白龙洞刘道人歌  其二
titlePinyin: zeng4 bai2 long2 dong4 liu2 dao4 ren2 ge1     qi2 er4
titleSlug: zeng-bai-long-dong-liu-dao-ren-ge-qi-er
author: 张伯端
authorPinyin: zhang1 bo2 duan1
authorSlug: zhang-bo-duan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 却成恩爱转牵缠。
- 及乎精竭身枯朽，谁解教君暂驻延。
- 暂驻延，既无计，不免将身归水逝。
- 但看古往圣贤人，几个解留身在世。
- 身在世，也有方，祗为时人没度量。
- 竞向山中寻草木，伏铅制汞点丹阳。
- 点丹阳，事迥别，须向坎中求赤血。
- 捉来离位制阴精，配合调和有时节。
- 时节正，用媒人，金公姹女结亲姻。
- 金公偏好骑白虎，姹女常驾赤龙身。
- 虎来静坐秋山里，龙向碧潭奋身起。
- 两兽相逢战一场，波浪奔腾如鼎沸。
- 黄婆丁老助威灵，撼动乾坤走神鬼。
- 须臾战罢云雨收，种个玄珠在泥底。
- 从此根芽渐长成，随时灌溉抱真精。
- 十月脱胎吞入口，不觉凡身已有灵。
- 此个事，世间稀，不是等闲人得知。
- 夙世若无仙骨分，容易如何得遇之。
- 得遇之，宜便炼，都缘光景急如箭。
- 要取鱼时须结罾，莫待临渊空叹羡。
- 闻君知药已多年，何不收心炼汞铅。
- 休教烛被风吹灭，六道轮回莫怨天。
- 近来世上人多诈，尽著布衣称道者。
- 问他金木是何般，噤口无言如害哑。
- 却去伏气与休粮，别有门庭道路长。
- 君不见破迷歌里说，太乙含真法最良。
- 莫怪言辞多狂劣，只教时人难鉴别。
- 惟君心与我心同，方敢倾怀向君说。

## 拼音
- que4 cheng2 en1 ai4 zhuan3 qian1 chan2 。
- ji2 hu1 jing1 jie2 shen1 ku1 xiu3 ， shui2 jie3 jiao4 jun1 zan4 zhu4 yan2 。
- zan4 zhu4 yan2 ， ji4 wu2 ji4 ， bu4 mian3 jiang1 shen1 gui1 shui3 shi4 。
- dan4 kan4 gu3 wang3 sheng4 xian2 ren2 ， ji3 ge4 jie3 liu2 shen1 zai4 shi4 。
- shen1 zai4 shi4 ， ye3 you3 fang1 ， zhi1 wei4 shi2 ren2 mei2 du4 liang4 。
- jing4 xiang4 shan1 zhong1 xun2 cao3 mu4 ， fu2 qian1 zhi4 gong3 dian3 dan1 yang2 。
- dian3 dan1 yang2 ， shi4 jiong3 bie2 ， xu1 xiang4 kan3 zhong1 qiu2 chi4 xue4 。
- zhuo1 lai2 li2 wei4 zhi4 yin1 jing1 ， pei4 he2 tiao2 he2 you3 shi2 jie2 。
- shi2 jie2 zheng4 ， yong4 mei2 ren2 ， jin1 gong1 cha4 nü3 jie2 qin1 yin1 。
- jin1 gong1 pian1 hao3 qi2 bai2 hu3 ， cha4 nü3 chang2 jia4 chi4 long2 shen1 。
- hu3 lai2 jing4 zuo4 qiu1 shan1 li3 ， long2 xiang4 bi4 tan2 fen4 shen1 qi3 。
- liang3 shou4 xiang1 feng2 zhan4 yi4 chang3 ， bo1 lang4 ben1 teng2 ru2 ding3 fei4 。
- huang2 po2 ding1 lao3 zhu4 wei1 ling2 ， han4 dong4 qian2 kun1 zou3 shen2 gui3 。
- xu1 yu2 zhan4 ba4 yun2 yu3 shou1 ， zhong3 ge4 xuan2 zhu1 zai4 ni2 di3 。
- cong2 ci3 gen1 ya2 jian4 chang2 cheng2 ， sui2 shi2 guan4 gai4 bao4 zhen1 jing1 。
- shi2 yue4 tuo1 tai1 tun1 ru4 kou3 ， bu4 jue2 fan2 shen1 yi3 you3 ling2 。
- ci3 ge4 shi4 ， shi4 jian1 xi1 ， bu2 shi4 deng3 xian2 ren2 de2 zhi1 。
- su4 shi4 ruo4 wu2 xian1 gu3 fen1 ， rong2 yi4 ru2 he2 de2 yu4 zhi1 。
- de2 yu4 zhi1 ， yi2 bian4 lian4 ， dou1 yuan2 guang1 jing3 ji2 ru2 jian4 。
- yao4 qu3 yu2 shi2 xu1 jie2 zeng1 ， mo4 dai4 lin2 yuan1 kong1 tan4 xian4 。
- wen2 jun1 zhi1 yao4 yi3 duo1 nian2 ， he2 bu4 shou1 xin1 lian4 gong3 qian1 。
- xiu1 jiao4 zhu2 bei4 feng1 chui1 mie4 ， liu4 dao4 lun2 hui2 mo4 yuan4 tian1 。
- jin4 lai2 shi4 shang4 ren2 duo1 zha4 ， jin4 zhu4 bu4 yi1 cheng1 dao4 zhe3 。
- wen4 ta1 jin1 mu4 shi4 he2 ban1 ， jin4 kou3 wu2 yan2 ru2 hai4 ya3 。
- que4 qu4 fu2 qi4 yu3 xiu1 liang2 ， bie2 you3 men2 ting2 dao4 lu4 chang2 。
- jun1 bu2 jian4 po4 mi2 ge1 li3 shuo1 ， tai4 yi3 han2 zhen1 fa3 zui4 liang2 。
- mo4 guai4 yan2 ci2 duo1 kuang2 lie4 ， zhi1 jiao4 shi2 ren2 nan2 jian4 bie2 。
- wei2 jun1 xin1 yu3 wo3 xin1 tong2 ， fang1 gan3 qing1 huai2 xiang4 jun1 shuo1 。

## 注释

## 译文

## 赏析
