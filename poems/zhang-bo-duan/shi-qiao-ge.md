---
id: zhang-bo-duan-shi-qiao-ge
title: 石桥歌
titlePinyin: shi2 qiao2 ge1
titleSlug: shi-qiao-ge
author: 张伯端
authorPinyin: zhang1 bo2 duan1
authorSlug: zhang-bo-duan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家本住石桥北，山镇水关森古木。
- 桥下涧水彻昆仑，山下有泉香馥郁。
- 吾居山内实堪夸，遍地均栽不谢花。
- 山北穴中藏猛虎，出窟哮吼生风霞。
- 山南潭底隠蛟龙，腾云降雨山蒙蒙。
- 二兽相逢斗一场，玄味隠伏皆真祥。
- 景堪美，吾暗喜，自斟自酌醺醺醉。
- 醉弹一曲无弦琴，琴里声声教仔细。
- 可煞醉后没人知，昏昏默默恰如痴。
- 仰观造化工夫妙，日还西出月东归。
- 天是地，地是天，反复阴阳合自然。
- 识得五行颠倒处，指日升霞归洞天。
- 黄金屋，白玉椽，玉女金童日侍前。
- 南辰北斗分明布，森罗万象现无边。
- 无昼夜，要绵绵，聚散周天火候全。
- 若问金丹端的处，寻师指破水中铅。
- 木生火，金生水，水火须分前后队。
- 要辨浮沉识主宾，铅银砂汞方交会。
- 有刚柔，莫逸意，知足常足归本位。
- 万神齐贺太平年，恁时国富民欢喜。
- 此个事，好推理，同道之人知此义。
- 后来一辈学修真，只说存养并行气。
- 在眼前，甚容易，得服之人妙难比。
- 先且去病更延年，用火烹煎变阳体。
- 学道人，去思已，休问旁门小法制。
- 只知目下哄得人，不觉自身暗憔悴。
- 劝后学，须猛絷，莫徒抛家住他地。
- 妙道不离自家身，岂在千山并万水。
- 莫因循，自贪鄙，火急寻师觅玄旨。
- 在生若不学修行，未必来生甚胎里。
- 既有心，要终始，人生大事惟生死。
- 皇天若负道心人，令我三涂为下鬼。

## 拼音
- wu2 jia1 ben3 zhu4 shi2 qiao2 bei3 ， shan1 zhen4 shui3 guan1 sen1 gu3 mu4 。
- qiao2 xia4 jian4 shui3 che4 kun1 lun2 ， shan1 xia4 you3 quan2 xiang1 fu4 yu4 。
- wu2 ju1 shan1 nei4 shi2 kan1 kua1 ， bian4 di4 jun1 zai1 bu2 xie4 hua1 。
- shan1 bei3 xue2 zhong1 cang2 meng3 hu3 ， chu1 ku1 xiao4 hou3 sheng1 feng1 xia2 。
- shan1 nan2 tan2 di3 yin3 jiao1 long2 ， teng2 yun2 jiang4 yu3 shan1 meng2 meng2 。
- er4 shou4 xiang1 feng2 dou4 yi4 chang3 ， xuan2 wei4 yin3 fu2 jie1 zhen1 xiang2 。
- jing3 kan1 mei3 ， wu2 an4 xi3 ， zi4 zhen1 zi4 zhuo2 xun1 xun1 zui4 。
- zui4 tan2 yi4 qu3 wu2 xian2 qin2 ， qin2 li3 sheng1 sheng1 jiao4 zi3 xi4 。
- ke3 sha4 zui4 hou4 mei2 ren2 zhi1 ， hun1 hun1 mo4 mo4 qia4 ru2 chi1 。
- yang3 guan1 zao4 hua4 gong1 fu1 miao4 ， ri4 hai2 xi1 chu1 yue4 dong1 gui1 。
- tian1 shi4 di4 ， di4 shi4 tian1 ， fan3 fu4 yin1 yang2 he2 zi4 ran2 。
- shi2 de2 wu3 hang2 dian1 dao3 chu4 ， zhi3 ri4 sheng1 xia2 gui1 dong4 tian1 。
- huang2 jin1 wu1 ， bai2 yu4 chuan2 ， yu4 nü3 jin1 tong2 ri4 shi4 qian2 。
- nan2 chen2 bei3 dou4 fen1 ming2 bu4 ， sen1 luo2 wan4 xiang4 xian4 wu2 bian1 。
- wu2 zhou4 ye4 ， yao4 mian2 mian2 ， ju4 san4 zhou1 tian1 huo3 hou4 quan2 。
- ruo4 wen4 jin1 dan1 duan1 de0 chu4 ， xun2 shi1 zhi3 po4 shui3 zhong1 qian1 。
- mu4 sheng1 huo3 ， jin1 sheng1 shui3 ， shui3 huo3 xu1 fen1 qian2 hou4 dui4 。
- yao4 bian4 fu2 chen2 shi2 zhu3 bin1 ， qian1 yin2 sha1 gong3 fang1 jiao1 hui4 。
- you3 gang1 rou2 ， mo4 yi4 yi4 ， zhi1 zu2 chang2 zu2 gui1 ben3 wei4 。
- wan4 shen2 qi2 he4 tai4 ping2 nian2 ， nen4 shi2 guo2 fu4 min2 huan1 xi3 。
- ci3 ge4 shi4 ， hao3 tui1 li3 ， tong2 dao4 zhi1 ren2 zhi1 ci3 yi4 。
- hou4 lai2 yi2 bei4 xue2 xiu1 zhen1 ， zhi1 shuo1 cun2 yang3 bing4 xing2 qi4 。
- zai4 yan3 qian2 ， shen4 rong2 yi4 ， de2 fu2 zhi1 ren2 miao4 nan2 bi3 。
- xian1 qie3 qu4 bing4 geng4 yan2 nian2 ， yong4 huo3 peng1 jian1 bian4 yang2 ti3 。
- xue2 dao4 ren2 ， qu4 si1 yi3 ， xiu1 wen4 pang2 men2 xiao3 fa3 zhi4 。
- zhi1 zhi1 mu4 xia4 hong3 de2 ren2 ， bu4 jue2 zi4 shen1 an4 qiao2 cui4 。
- quan4 hou4 xue2 ， xu1 meng3 zhi2 ， mo4 tu2 pao1 jia1 zhu4 ta1 di4 。
- miao4 dao4 bu4 li2 zi4 jia1 shen1 ， qi3 zai4 qian1 shan1 bing4 wan4 shui3 。
- mo4 yin1 xun2 ， zi4 tan1 bi3 ， huo3 ji2 xun2 shi1 mi4 xuan2 zhi3 。
- zai4 sheng1 ruo4 bu4 xue2 xiu1 xing2 ， wei4 bi4 lai2 sheng1 shen4 tai1 li3 。
- ji4 you3 xin1 ， yao4 zhong1 shi3 ， ren2 sheng1 da4 shi4 wei2 sheng1 si3 。
- huang2 tian1 ruo4 fu4 dao4 xin1 ren2 ， ling4 wo3 san1 tu2 wei4 xia4 gui3 。

## 注释

## 译文

## 赏析
