---
id: xu-shi-shu-dui-po-shi
title: 堆婆石
titlePinyin: dui1 po2 shi2
titleSlug: dui-po-shi
author: 许仕叔
authorPinyin: xu3 shi4 shu1
authorSlug: xu-shi-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 撑空叠石何嵯峨，世传其名曰堆婆。
- 乃在淛岭之巅，吴山之阿。
- 我来于此少憩息，借问父老元如何。
- 父老为言五代时，有婆姓方氏结茅岭巅两鬓皤。
- 为念往来渴，均施汤水无偏颇。
- 行人以此尽感激，婆言吾亦期无他。
- 早晚吾骨只堆此，愿将一石堆吾坡。
- 尔来迄今四百载，行人堆石不少差。
- 我亦拾石堆其冢，既行且叹复逶迤。
- 今冢之高过百尺，堆石亦已岂虚过。
- 乃知一饮一滴水，恩至久远不可磨。
- 古人一饮在必报，如此传说夫岂讹。
- 吁嗟俗世人，乃道无恩波。
- 反恩以为雠，此语愚已多。
- 我适来此秋向晚，满屦霜叶仍吟哦。
- 因笔记此堆婆石，慷慨为赋堆婆歌。

## 拼音
- cheng1 kong1 die2 shi2 he2 cuo2 e2 ， shi4 chuan2 qi2 ming2 yue1 dui1 po2 。
- nai3 zai4 zhe4 ling3 zhi1 dian1 ， wu2 shan1 zhi1 a1 。
- wo3 lai2 yu2 ci3 shao3 qi4 xi1 ， jie4 wen4 fu4 lao3 yuan2 ru2 he2 。
- fu4 lao3 wei4 yan2 wu3 dai4 shi2 ， you3 po2 xing4 fang1 shi4 jie2 mao2 ling3 dian1 liang3 bin4 po2 。
- wei4 nian4 wang3 lai2 ke3 ， jun1 shi1 tang1 shui3 wu2 pian1 po1 。
- xing2 ren2 yi3 ci3 jin4 gan3 ji1 ， po2 yan2 wu2 yi4 qi1 wu2 ta1 。
- zao3 wan3 wu2 gu3 zhi1 dui1 ci3 ， yuan4 jiang1 yi4 shi2 dui1 wu2 po1 。
- er3 lai2 qi4 jin1 si4 bai3 zai3 ， xing2 ren2 dui1 shi2 bu4 shao3 cha4 。
- wo3 yi4 shi2 shi2 dui1 qi2 zhong3 ， ji4 xing2 qie3 tan4 fu4 wei1 yi2 。
- jin1 zhong3 zhi1 gao1 guo4 bai3 chi3 ， dui1 shi2 yi4 yi3 qi3 xu1 guo4 。
- nai3 zhi1 yi4 yin3 yi4 di1 shui3 ， en1 zhi4 jiu3 yuan3 bu4 ke3 mo2 。
- gu3 ren2 yi4 yin3 zai4 bi4 bao4 ， ru2 ci3 chuan2 shuo1 fu1 qi3 e2 。
- xu1 jie1 su2 shi4 ren2 ， nai3 dao4 wu2 en1 bo1 。
- fan3 en1 yi3 wei2 chou2 ， ci3 yu3 yu2 yi3 duo1 。
- wo3 shi4 lai2 ci3 qiu1 xiang4 wan3 ， man3 ju4 shuang1 ye4 reng2 yin2 e2 。
- yin1 bi3 ji4 ci3 dui1 po2 shi2 ， kang1 kai3 wei4 fu4 dui1 po2 ge1 。

## 注释

## 译文

## 赏析
