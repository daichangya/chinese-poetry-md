---
id: wei-zhong-hang-deng-shi-san-feng
title: 登石伞峰
titlePinyin: deng1 shi2 san3 feng1
titleSlug: deng-shi-san-feng
author: 卫中行
authorPinyin: wei4 zhong1 hang2
authorSlug: wei-zhong-hang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 威凤昔未起，兹山嘉气深。
- 逶迤抱川阜，萝茑方沈沈。
- 龙节稍岩径，星轩伴幽寻。
- 尝闻谢公事，今嘉昭旷心。
- 绝顶上巍峨，秋晨好登临。
- 芦洲辨微色，天籁闻虚吟。
- 支策睇归湖，舒情凝远岑。
- 徘徊绕灵伞，登坐延芳襟。
- 溪路鏁重扃，松门交翠阴。
- 贞姿在空谷，瑞色仍栖林。
- 晚霭覆回汀，轻桡环碧浔。
- 探奇幸陪唱，愿继咸池音。
- （见《会稽掇英总集》卷四）。

## 拼音
- wei1 feng4 xi1 wei4 qi3 ， zi1 shan1 jia1 qi4 shen1 。
- wei1 yi2 bao4 chuan1 fu4 ， luo2 niao3 fang1 shen3 shen3 。
- long2 jie2 shao1 yan2 jing4 ， xing1 xuan1 ban4 you1 xun2 。
- chang2 wen2 xie4 gong1 shi4 ， jin1 jia1 zhao1 kuang4 xin1 。
- jue2 ding3 shang4 wei1 e2 ， qiu1 chen2 hao3 deng1 lin2 。
- lu2 zhou1 bian4 wei1 se4 ， tian1 lai4 wen2 xu1 yin2 。
- zhi1 ce4 di4 gui1 hu2 ， shu1 qing2 ning2 yuan3 cen2 。
- pai2 huai2 rao4 ling2 san3 ， deng1 zuo4 yan2 fang1 jin1 。
- xi1 lu4 suo3 zhong4 jiong1 ， song1 men2 jiao1 cui4 yin1 。
- zhen1 zi1 zai4 kong1 gu3 ， rui4 se4 reng2 qi1 lin2 。
- wan3 ai3 fu4 hui2 ting1 ， qing1 rao2 huan2 bi4 xun2 。
- tan4 qi2 xing4 pei2 chang4 ， yuan4 ji4 xian2 chi2 yin1 。
- （ jian4 《 hui4 ji1 duo1 ying1 zong3 ji2 》 juan4 si4 ） 。

## 注释

## 译文

## 赏析
