---
id: pi-ri-xiu-lin-dun-wei-wu-zhong-pian-sheng-zhi-di-lu-lu-wang-ju-zhi-bu-chu-fu-guo-k-082e48ee
title: 临顿为吴中偏胜之地陆鲁望居之不出郛郭旷若郊墅余每相访欸然惜去因成五言十首奉题屋壁
titlePinyin: lin2 dun4 wei4 wu2 zhong1 pian1 sheng4 zhi1 di4 lu4 lu3 wang4 ju1 zhi1 bu4 chu1 fu2 guo1 kuang4 ruo4 jiao1 shu4 yu2 mei3 xiang1 fang3 ai3 ran2 xi1 qu4 yin1 cheng2 wu3 yan2 shi2 shou3 feng4 ti2 wu1 bi4
titleSlug: lin-dun-wei-wu-zhong-pian-sheng-zhi-di-lu-lu-wang-ju-zhi-bu-chu-fu-guo-k-082e48ee
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一方萧洒地，之子独深居。绕屋亲栽竹，堆床手写书。
- 高风翔砌鸟，暴雨失池鱼。暗识归山计，村边买鹿车。
- 篱疏从绿槿，簷乱任黄茅。压酒移溪石，煎茶拾野巢。
- 静窗悬雨笠，闲壁挂烟匏。支遁今无骨，谁为世外交。
- 茧稀初上簇，醅尽未干床。尽日留蚕母，移时祭麹王。
- 趁泉浇竹急，候雨种莲忙。更葺园中景，应为顾辟疆。
- 静僻无人到，幽深每自知。鹤来添口数，琴到益家资。
- 坏堑生鱼沫，颓簷落燕儿。空将绿蕉叶，来往寄闲诗。
- 夏过无担石，日高开板扉。僧虽与筒簟，人不典蕉衣。
- 鹤静共眠觉，鹭驯同钓归。生公石上月，何夕约谭微。
- 经岁岸乌纱，读书三十车。水痕侵病竹，蛛网上衰花。
- 诗任传渔客，衣从递酒家。知君秋晚事，白帻刈胡麻。
- 寂历秋怀动，萧条夏思残。久贫空酒库，多病束鱼竿。
- 玄想凝鹤扇，清斋拂鹿冠。梦魂无俗事，夜夜到金坛。
- 闭门无一事，安稳卧凉天。砌下翘饥鹤，庭阴落病蝉。
- 倚杉闲把易，烧术静论玄。赖有包山客，时时寄紫泉。
- 病起扶灵寿，翛然强到门。与杉除败叶，为石整危根。
- 薜蔓任遮壁，莲茎卧枕盆。明朝有忙事，召客斫桐孙。
- 缓颊称无利，低眉号不能。世情都太薄，俗意就中憎。
- 云态不知骤，鹤情非会征。画臣谁奉诏，来此写姜肱。

## 拼音
- yi4 fang1 xiao1 sa3 di4 ， zhi1 zi3 du2 shen1 ju1 。 rao4 wu1 qin1 zai1 zhu2 ， dui1 chuang2 shou3 xie3 shu1 。
- gao1 feng1 xiang2 qi4 niao3 ， bao4 yu3 shi1 chi2 yu2 。 an4 shi2 gui1 shan1 ji4 ， cun1 bian1 mai3 lu4 che1 。
- li2 shu1 cong2 lü4 jin3 ， yan2 luan4 ren4 huang2 mao2 。 ya1 jiu3 yi2 xi1 shi2 ， jian1 cha2 shi2 ye3 chao2 。
- jing4 chuang1 xuan2 yu3 li4 ， xian2 bi4 gua4 yan1 pao2 。 zhi1 dun4 jin1 wu2 gu3 ， shui2 wei4 shi4 wai4 jiao1 。
- jian3 xi1 chu1 shang4 cu4 ， pei1 jin4 wei4 gan1 chuang2 。 jin4 ri4 liu2 can2 mu3 ， yi2 shi2 ji4 qu1 wang2 。
- chen4 quan2 jiao1 zhu2 ji2 ， hou4 yu3 zhong3 lian2 mang2 。 geng4 qi4 yuan2 zhong1 jing3 ， ying4 wei4 gu4 pi4 jiang1 。
- jing4 pi4 wu2 ren2 dao4 ， you1 shen1 mei3 zi4 zhi1 。 he4 lai2 tian1 kou3 shu4 ， qin2 dao4 yi4 jia1 zi1 。
- huai4 qian4 sheng1 yu2 mo4 ， tui2 yan2 luo4 yan4 er2 。 kong1 jiang1 lü4 jiao1 ye4 ， lai2 wang3 ji4 xian2 shi1 。
- xia4 guo4 wu2 dan1 shi2 ， ri4 gao1 kai1 ban3 fei1 。 seng1 sui1 yu3 tong3 dian4 ， ren2 bu4 dian3 jiao1 yi1 。
- he4 jing4 gong4 mian2 jue2 ， lu4 xun4 tong2 diao4 gui1 。 sheng1 gong1 shi2 shang4 yue4 ， he2 xi1 yue1 tan2 wei1 。
- jing1 sui4 an4 wu1 sha1 ， du2 shu1 san1 shi2 che1 。 shui3 hen2 qin1 bing4 zhu2 ， zhu1 wang3 shang4 shuai1 hua1 。
- shi1 ren4 chuan2 yu2 ke4 ， yi1 cong2 di4 jiu3 jia1 。 zhi1 jun1 qiu1 wan3 shi4 ， bai2 ze2 yi4 hu2 ma2 。
- ji4 li4 qiu1 huai2 dong4 ， xiao1 tiao2 xia4 si1 can2 。 jiu3 pin2 kong1 jiu3 ku4 ， duo1 bing4 shu4 yu2 gan1 。
- xuan2 xiang3 ning2 he4 shan4 ， qing1 zhai1 fu2 lu4 guan1 。 meng4 hun2 wu2 su2 shi4 ， ye4 ye4 dao4 jin1 tan2 。
- bi4 men2 wu2 yi2 shi4 ， an1 wen3 wo4 liang2 tian1 。 qi4 xia4 qiao4 ji1 he4 ， ting2 yin1 luo4 bing4 chan2 。
- yi3 shan1 xian2 ba3 yi4 ， shao1 shu4 jing4 lun4 xuan2 。 lai4 you3 bao1 shan1 ke4 ， shi2 shi2 ji4 zi3 quan2 。
- bing4 qi3 fu2 ling2 shou4 ， xiao1 ran2 qiang2 dao4 men2 。 yu3 shan1 chu2 bai4 ye4 ， wei4 shi2 zheng3 wei1 gen1 。
- bi4 man4 ren4 zhe1 bi4 ， lian2 jing1 wo4 zhen3 pen2 。 ming2 chao2 you3 mang2 shi4 ， zhao4 ke4 zhuo2 tong2 sun1 。
- huan3 jia2 cheng1 wu2 li4 ， di1 mei2 hao4 bu4 neng2 。 shi4 qing2 dou1 tai4 bao2 ， su2 yi4 jiu4 zhong1 zeng1 。
- yun2 tai4 bu4 zhi1 zhou4 ， he4 qing2 fei1 hui4 zheng1 。 hua4 chen2 shui2 feng4 zhao4 ， lai2 ci3 xie3 jiang1 gong1 。

## 注释

## 译文

## 赏析
