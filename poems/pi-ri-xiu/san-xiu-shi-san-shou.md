---
id: pi-ri-xiu-san-xiu-shi-san-shou
title: 三羞诗三首
titlePinyin: san1 xiu1 shi1 san1 shou3
titleSlug: san-xiu-shi-san-shou
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾闻古君子，介介励其节。入门疑储宫，抚己思𫓧钺。
- 志者若不退，佞者何由达。君臣一殽膳，家国共残杀。
- 此道见于今，永思心若裂。王臣方謇謇，佐我无玷缺。
- 如何以谋计，中道生芽蘖。宪司遵故典，分道播南越。
- 苍惶出班行，家室不容别。玄鬓行为霜，清泪立成血。
- 乘遽剧飞鸟，就传过风发。嗟吾何为者，叨在造士列。
- 献文不上第，归于淮之汭。蹇蹄可再奔，退羽可后歇。
- 利则侣轩裳，塞则友松月。而于方寸内，未有是愁结。
- 未为禄食仕，俯不愧梁粝。未为冠冕人，死不惭忠烈。
- 如何有是心，不能叩丹阙。赫赫负君归，南山采芝蕨。
- 南荒不择吏，致我交址覆。绵联三四年，流为中夏辱。
- 懦者斗即退，武者兵则黩。军庸满天下，战将多金玉。
- 刮则齐民痈，分为猛士禄。雄健许昌师，忠武冠其族。
- 去为万骑风，住作一川肉。昨朝残卒回，千门万户哭。
- 哀声动闾里，怨气成山谷。谁能听昼鼙，不忍看金镞。
- 吾有制胜术，不奈贱碌碌。贮之胸臆间，惭见许师属。
- 自嗟胡为者，得蹑前修躅。家不出军租，身不识部曲。
- 亦衣许师衣，亦食许师粟。方知古人道，荫我已为足。
- 念此向谁羞，悠悠颍川绿。
- 天子丙戌年，淮右民多饥。就中颍之汭，转徙何累累。
- 夫妇相顾亡，弃却抱中儿。兄弟各自散，出门如大痴。
- 一金易芦卜，一缣换凫茈。荒村墓鸟树，空屋野花篱。
- 儿童啮草根，倚桑空羸羸。斑白死路傍，枕土皆离离。
- 方知圣人教，于民良在斯。厉能去人爱，荒能夺人慈。
- 如何司牧者，有术皆在兹。粤吾何为人，数亩清溪湄。
- 一写落第文，一家欢复嬉。朝食有麦𫗴，晨起有布衣。
- 一身既饱暖，一家无怨咨。家虽有畎亩，手不秉镃基。
- 岁虽有劄瘥，庖不废晨炊。何道以致是，我有明公知。
- 食之以侯食，衣之以侯衣。归时恤金帛，使我奉庭闱。
- 抚己愧颍民，奚不进德为。因兹感知己，尽日空涕洟。

## 拼音
- wu2 wen2 gu3 jun1 zi3 ， jie4 jie4 li4 qi2 jie2 。 ru4 men2 yi2 chu3 gong1 ， fu3 ji3 si1 fu1 yue4 。
- zhi4 zhe3 ruo4 bu2 tui4 ， ning4 zhe3 he2 you2 da2 。 jun1 chen2 yi4 yao2 shan4 ， jia1 guo2 gong4 can2 sha1 。
- ci3 dao4 jian4 yu2 jin1 ， yong3 si1 xin1 ruo4 lie4 。 wang2 chen2 fang1 jian3 jian3 ， zuo3 wo3 wu2 dian4 que1 。
- ru2 he2 yi3 mou2 ji4 ， zhong1 dao4 sheng1 ya2 nie4 。 xian4 si1 zun1 gu4 dian3 ， fen1 dao4 bo1 nan2 yue4 。
- cang1 huang2 chu1 ban1 xing2 ， jia1 shi4 bu4 rong2 bie2 。 xuan2 bin4 xing2 wei2 shuang1 ， qing1 lei4 li4 cheng2 xue4 。
- cheng2 ju4 ju4 fei1 niao3 ， jiu4 chuan2 guo4 feng1 fa1 。 jie1 wu2 he2 wei4 zhe3 ， dao1 zai4 zao4 shi4 lie4 。
- xian4 wen2 bu2 shang4 di4 ， gui1 yu2 huai2 zhi1 rui4 。 jian3 ti2 ke3 zai4 ben1 ， tui4 yu3 ke3 hou4 xie1 。
- li4 ze2 lü3 xuan1 shang0 ， sai1 ze2 you3 song1 yue4 。 er2 yu2 fang1 cun4 nei4 ， wei4 you3 shi4 chou2 jie2 。
- wei4 wei4 lu4 shi2 shi4 ， fu3 bu2 kui4 liang2 li4 。 wei4 wei4 guan1 mian3 ren2 ， si3 bu4 can2 zhong1 lie4 。
- ru2 he2 you3 shi4 xin1 ， bu4 neng2 kou4 dan1 que1 。 he4 he4 fu4 jun1 gui1 ， nan2 shan1 cai3 zhi1 jue2 。
- nan2 huang1 bu4 ze2 li4 ， zhi4 wo3 jiao1 zhi3 fu4 。 mian2 lian2 san1 si4 nian2 ， liu2 wei4 zhong1 xia4 ru3 。
- nuo4 zhe3 dou4 ji2 tui4 ， wu3 zhe3 bing1 ze2 du2 。 jun1 yong1 man3 tian1 xia4 ， zhan4 jiang4 duo1 jin1 yu4 。
- gua1 ze2 qi2 min2 yong1 ， fen1 wei2 meng3 shi4 lu4 。 xiong2 jian4 xu3 chang1 shi1 ， zhong1 wu3 guan1 qi2 zu2 。
- qu4 wei4 wan4 qi2 feng1 ， zhu4 zuo4 yi4 chuan1 rou4 。 zuo2 chao2 can2 zu2 hui2 ， qian1 men2 wan4 hu4 ku1 。
- ai1 sheng1 dong4 lü2 li3 ， yuan4 qi4 cheng2 shan1 gu3 。 shui2 neng2 ting1 zhou4 pi2 ， bu4 ren3 kan4 jin1 zu2 。
- wu2 you3 zhi4 sheng4 shu4 ， bu2 nai4 jian4 lu4 lu4 。 zhu4 zhi1 xiong1 yi4 jian1 ， can2 jian4 xu3 shi1 shu3 。
- zi4 jie1 hu2 wei4 zhe3 ， de2 nie4 qian2 xiu1 zhu2 。 jia1 bu4 chu1 jun1 zu1 ， shen1 bu4 shi2 bu4 qu3 。
- yi4 yi1 xu3 shi1 yi1 ， yi4 shi2 xu3 shi1 su4 。 fang1 zhi1 gu3 ren2 dao4 ， yin4 wo3 yi3 wei4 zu2 。
- nian4 ci3 xiang4 shui2 xiu1 ， you1 you1 ying3 chuan1 lü4 。
- tian1 zi3 bing3 xu1 nian2 ， huai2 you4 min2 duo1 ji1 。 jiu4 zhong1 ying3 zhi1 rui4 ， zhuan3 xi3 he2 lei4 lei4 。
- fu1 fu4 xiang1 gu4 wang2 ， qi4 que4 bao4 zhong1 er2 。 xiong1 di4 ge4 zi4 san4 ， chu1 men2 ru2 da4 chi1 。
- yi4 jin1 yi4 lu2 bu3 ， yi4 jian1 huan4 fu2 zi3 。 huang1 cun1 mu4 niao3 shu4 ， kong1 wu1 ye3 hua1 li2 。
- er2 tong2 nie4 cao3 gen1 ， yi3 sang1 kong1 lei2 lei2 。 ban1 bai2 si3 lu4 bang4 ， zhen3 tu3 jie1 li2 li2 。
- fang1 zhi1 sheng4 ren2 jiao4 ， yu2 min2 liang2 zai4 si1 。 li4 neng2 qu4 ren2 ai4 ， huang1 neng2 duo2 ren2 ci2 。
- ru2 he2 si1 mu4 zhe3 ， you3 shu4 jie1 zai4 zi1 。 yue4 wu2 he2 wei4 ren2 ， shu4 mu3 qing1 xi1 mei2 。
- yi4 xie3 luo4 di4 wen2 ， yi4 jia1 huan1 fu4 xi1 。 chao2 shi2 you3 mai4 zhan1 ， chen2 qi3 you3 bu4 yi1 。
- yi4 shen1 ji4 bao3 nuan3 ， yi4 jia1 wu2 yuan4 zi1 。 jia1 sui1 you3 quan3 mu3 ， shou3 bu4 bing3 zi1 ji1 。
- sui4 sui1 you3 zha1 chai4 ， pao2 bu2 fei4 chen2 chui1 。 he2 dao4 yi3 zhi4 shi4 ， wo3 you3 ming2 gong1 zhi1 。
- shi2 zhi1 yi3 hou2 shi2 ， yi1 zhi1 yi3 hou2 yi1 。 gui1 shi2 xu4 jin1 bo2 ， shi3 wo3 feng4 ting2 wei2 。
- fu3 ji3 kui4 ying3 min2 ， xi1 bu2 jin4 de2 wei4 。 yin1 zi1 gan3 zhi1 ji3 ， jin4 ri4 kong1 ti4 yi2 。

## 注释

## 译文

## 赏析
