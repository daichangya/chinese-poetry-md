---
id: pi-ri-xiu-tai-hu-shi-san-su-shen-jing-gong
title: 太湖诗：三宿神景宫
titlePinyin: tai4 hu2 shi1 ： san1 su4 shen2 jing3 gong1
titleSlug: tai-hu-shi-san-su-shen-jing-gong
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 古观岑且寂，幽人情自怡。一来包山下，三宿湖之湄。
- 况此深夏夕，不逢清月姿。玉泉浣衣后，金殿添香时。
- 客省高且敞，客床蟠复奇。石枕冷入脑，笋席寒侵肌。
- 气清寐不著，起坐临阶墀。松阴忽微照，独见萤火芝。
- 素鹤警微露，白莲明暗池。窗櫺带乳藓，壁缝含云蕤。
- 闻磬走魍魉，见烛奔羁雌。沆瀣欲滴沥，芭蕉未离披。
- 五更山蝉响，醒发如吹篪。杉风忽然起，飘破步虚词。
- 道客巾屦样，上清朝礼仪。明发作此事，岂复甘趋驰。

## 拼音
- gu3 guan1 cen2 qie3 ji4 ， you1 ren2 qing2 zi4 yi2 。 yi4 lai2 bao1 shan1 xia4 ， san1 su4 hu2 zhi1 mei2 。
- kuang4 ci3 shen1 xia4 xi1 ， bu4 feng2 qing1 yue4 zi1 。 yu4 quan2 huan4 yi1 hou4 ， jin1 dian4 tian1 xiang1 shi2 。
- ke4 sheng3 gao1 qie3 chang3 ， ke4 chuang2 pan2 fu4 qi2 。 shi2 zhen3 leng3 ru4 nao3 ， sun3 xi2 han2 qin1 ji1 。
- qi4 qing1 mei4 bu2 zhu4 ， qi3 zuo4 lin2 jie1 chi2 。 song1 yin1 hu1 wei1 zhao4 ， du2 jian4 ying2 huo3 zhi1 。
- su4 he4 jing3 wei1 lu4 ， bai2 lian2 ming2 an4 chi2 。 chuang1 ling2 dai4 ru3 xian3 ， bi4 feng4 han2 yun2 rui2 。
- wen2 qing4 zou3 wang3 liang3 ， jian4 zhu2 ben1 ji1 ci2 。 hang4 xie4 yu4 di1 li4 ， ba1 jiao1 wei4 li2 pi1 。
- wu3 geng1 shan1 chan2 xiang3 ， xing3 fa1 ru2 chui1 chi2 。 shan1 feng1 hu1 ran2 qi3 ， piao1 po4 bu4 xu1 ci2 。
- dao4 ke4 jin1 ju4 yang4 ， shang4 qing1 chao2 li3 yi2 。 ming2 fa1 zuo4 ci3 shi4 ， qi3 fu4 gan1 qu1 chi2 。

## 注释

## 译文

## 赏析
