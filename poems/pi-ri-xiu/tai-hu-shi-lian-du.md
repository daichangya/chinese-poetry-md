---
id: pi-ri-xiu-tai-hu-shi-lian-du
title: 太湖诗 练渎
titlePinyin: tai4 hu2 shi1   lian4 du2
titleSlug: tai-hu-shi-lian-du
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吴王厌得国，所玩终不足。
- 一上姑苏台，犹自嫌局促。
- 艅艎六宫闹，艨冲后军肃。
- 一阵水麝风，空中荡平渌。
- 鸟困避锦帆，龙跧防铁轴。
- 流苏惹烟浪，羽葆飘岩谷。
- 灵境太蹂践，因兹塞林屋。
- 空阔嫌太湖，崎岖开练渎。
- 三寻𫜰石齿，数里穿山腹。
- 底静似金膏，砾碎如丹粟。
- 波殿郑妲醉，蟾阁西施宿。
- 几转含烟舟，一唱来云曲。
- 不知阑楯上，夜有越人镞。
- 君王掩面死，嫔御不敢哭。
- 艳魄逐波涛，荒宫养麋鹿。
- 国破沟亦浅，代变草空绿。
- 白鸟都不知，朝眠还暮浴。

## 拼音
- wu2 wang2 yan4 de2 guo2 ， suo3 wan2 zhong1 bu4 zu2 。
- yi2 shang4 gu1 su1 tai2 ， you2 zi4 xian2 ju2 cu4 。
- yu2 huang2 liu4 gong1 nao4 ， meng2 chong1 hou4 jun1 su4 。
- yi2 zhen4 shui3 she4 feng1 ， kong1 zhong1 dang4 ping2 lu4 。
- niao3 kun4 bi4 jin3 fan1 ， long2 quan2 fang2 tie3 zhou2 。
- liu2 su1 re3 yan1 lang4 ， yu3 bao3 piao1 yan2 gu3 。
- ling2 jing4 tai4 rou2 jian4 ， yin1 zi1 sai1 lin2 wu1 。
- kong1 kuo4 xian2 tai4 hu2 ， qi2 qu1 kai1 lian4 du2 。
- san1 xun2 𫜰 shi2 chi3 ， shu4 li3 chuan1 shan1 fu4 。
- di3 jing4 si4 jin1 gao1 ， li4 sui4 ru2 dan1 su4 。
- bo1 dian4 zheng4 da2 zui4 ， chan2 ge2 xi1 shi1 su4 。
- ji3 zhuan3 han2 yan1 zhou1 ， yi2 chang4 lai2 yun2 qu3 。
- bu4 zhi1 lan2 dun4 shang4 ， ye4 you3 yue4 ren2 zu2 。
- jun1 wang2 yan3 mian4 si3 ， pin2 yu4 bu4 gan3 ku1 。
- yan4 po4 zhu2 bo1 tao1 ， huang1 gong1 yang3 mi2 lu4 。
- guo2 po4 gou1 yi4 qian3 ， dai4 bian4 cao3 kong1 lü4 。
- bai2 niao3 dou1 bu4 zhi1 ， chao2 mian2 hai2 mu4 yu4 。

## 注释

## 译文

## 赏析
