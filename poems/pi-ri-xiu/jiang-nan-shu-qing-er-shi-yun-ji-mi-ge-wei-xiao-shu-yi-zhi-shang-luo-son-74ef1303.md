---
id: pi-ri-xiu-jiang-nan-shu-qing-er-shi-yun-ji-mi-ge-wei-xiao-shu-yi-zhi-shang-luo-son-74ef1303
title: 江南书情二十韵寄秘阁韦校书贻之商洛宋先辈垂文二同年
titlePinyin: jiang1 nan2 shu1 qing2 er4 shi2 yun4 ji4 mi4 ge2 wei2 xiao4 shu1 yi2 zhi1 shang1 luo4 song4 xian1 bei4 chui2 wen2 er4 tong2 nian2
titleSlug: jiang-nan-shu-qing-er-shi-yun-ji-mi-ge-wei-xiao-shu-yi-zhi-shang-luo-son-74ef1303
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 四载加前字，今来未改衔。君批凤尾诏，我住虎头岩。
- 季氏唯谋逐，臧仓只拟谗。时讹轻五羖，俗浅重三缄。
- 瘦去形如鹤，忧来态似獑。才非师赵壹，直欲效陈咸。
- 孤竹宁收笛，黄琮未作瑊。作羊宁免狠，为兔即须毚。
- 枕户槐从亚，侵阶草懒芟。壅泉教咽咽，垒石放巉巉。
- 掣钓随心动，抽书任意杴。茶教弩父摘，酒遣僰童监。
- 默坐看山困，清斋饮水严。藓生天竺屐，烟外洞庭帆。
- 病久新乌帽，闲多著白衫。药苞陈雨匼，诗草蠹云函。
- 遣客呼林狖，辞人寄海螊。室唯搜古器，钱只买秋杉。
- 寡合无深契，相期有至𫍯。他年如访问，烟茑暗髟髟。

## 拼音
- si4 zai3 jia1 qian2 zi4 ， jin1 lai2 wei4 gai3 xian2 。 jun1 pi1 feng4 wei3 zhao4 ， wo3 zhu4 hu3 tou2 yan2 。
- ji4 shi4 wei2 mou2 zhu2 ， zang1 cang1 zhi1 ni3 chan2 。 shi2 e2 qing1 wu3 gu3 ， su2 qian3 zhong4 san1 jian1 。
- shou4 qu4 xing2 ru2 he4 ， you1 lai2 tai4 si4 chan2 。 cai2 fei1 shi1 zhao4 yi1 ， zhi2 yu4 xiao4 chen2 xian2 。
- gu1 zhu2 ning2 shou1 di2 ， huang2 cong2 wei4 zuo4 jian1 。 zuo4 yang2 ning2 mian3 hen3 ， wei4 tu4 ji2 xu1 chan2 。
- zhen3 hu4 huai2 cong2 ya4 ， qin1 jie1 cao3 lan3 shan1 。 yong1 quan2 jiao4 yan4 yan4 ， lei3 shi2 fang4 chan2 chan2 。
- che4 diao4 sui2 xin1 dong4 ， chou1 shu1 ren4 yi4 xian1 。 cha2 jiao4 nu3 fu4 zhai1 ， jiu3 qian3 bo2 tong2 jian1 。
- mo4 zuo4 kan4 shan1 kun4 ， qing1 zhai1 yin3 shui3 yan2 。 xian3 sheng1 tian1 zhu2 ji1 ， yan1 wai4 dong4 ting2 fan1 。
- bing4 jiu3 xin1 wu1 mao4 ， xian2 duo1 zhu4 bai2 shan1 。 yao4 bao1 chen2 yu3 ke1 ， shi1 cao3 du4 yun2 han2 。
- qian3 ke4 hu1 lin2 you4 ， ci2 ren2 ji4 hai3 lian2 。 shi4 wei2 sou1 gu3 qi4 ， qian2 zhi1 mai3 qiu1 shan1 。
- gua3 he2 wu2 shen1 qi4 ， xiang1 qi1 you3 zhi4 xian2 。 ta1 nian2 ru2 fang3 wen4 ， yan1 niao3 an4 biao1 biao1 。

## 注释

## 译文

## 赏析
