---
id: pi-ri-xiu-qi-ai-shi-yuan-lu-shan
title: 七爱诗 元鲁山
titlePinyin: qi1 ai4 shi1   yuan2 lu3 shan1
titleSlug: qi-ai-shi-yuan-lu-shan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾爱元紫芝，清介如伯夷。
- 辇母远之官，宰邑无玷疵。
- 三年鲁山民，丰稔不暂饥。
- 三年鲁山吏，清慎各自持。
- 只饮鲁山泉，只采鲁山薇。
- 一室冰檗苦，四远声光飞。
- 退归旧隐来，斗酒入茅茨。
- 鸡黍匪家畜，琴尊常自怡。
- 尽日一菜食，穷年一布衣。
- 清似匣中镜，直如琴上丝。
- 世无用贤人，青山生白髭。
- 既卧黔娄衾，空立陈寔碑。
- 吾无鲁山道，空有鲁山辞。
- 所恨不相识，援毫空涕垂。

## 拼音
- wu2 ai4 yuan2 zi3 zhi1 ， qing1 jie4 ru2 bo2 yi2 。
- nian3 mu3 yuan3 zhi1 guan1 ， zai3 yi4 wu2 dian4 ci1 。
- san1 nian2 lu3 shan1 min2 ， feng1 ren3 bu2 zan4 ji1 。
- san1 nian2 lu3 shan1 li4 ， qing1 shen4 ge4 zi4 chi2 。
- zhi1 yin3 lu3 shan1 quan2 ， zhi1 cai3 lu3 shan1 wei1 。
- yi2 shi4 bing1 bo4 ku3 ， si4 yuan3 sheng1 guang1 fei1 。
- tui4 gui1 jiu4 yin3 lai2 ， dou4 jiu3 ru4 mao2 ci2 。
- ji1 shu3 fei3 jia1 chu4 ， qin2 zun1 chang2 zi4 yi2 。
- jin4 ri4 yi2 cai4 shi2 ， qiong2 nian2 yi2 bu4 yi1 。
- qing1 si4 xia2 zhong1 jing4 ， zhi2 ru2 qin2 shang4 si1 。
- shi4 wu2 yong4 xian2 ren2 ， qing1 shan1 sheng1 bai2 zi1 。
- ji4 wo4 qian2 lou2 qin1 ， kong1 li4 chen2 shi2 bei1 。
- wu2 wu2 lu3 shan1 dao4 ， kong1 you3 lu3 shan1 ci2 。
- suo3 hen4 bu4 xiang1 shi2 ， yuan2 hao2 kong1 ti4 chui2 。

## 注释

## 译文

## 赏析
