---
id: pi-ri-xiu-bu-zhou-li-jiu-xia-xi-wen-jiu-xia-ge-jiu-pian
title: 补周礼九夏系文：九夏歌九篇
titlePinyin: bu3 zhou1 li3 jiu3 xia4 xi4 wen2 ： jiu3 xia4 ge1 jiu3 pian1
titleSlug: bu-zhou-li-jiu-xia-xi-wen-jiu-xia-ge-jiu-pian
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 爣爣皎日，欻丽于天。厥明御舒，如王出焉。
- 爣爣皎日，欻入于地。厥晦厥贞，如王入焉。
- 出有龙旗，入有珩佩。勿驱勿驰，惟慎惟戒。
- 出有嘉谋，入有内则。繄彼臣庶，钦王之式。
- 愔愔清庙，仪仪象服。我尸出矣，迎神之谷。
- 杳杳阴竹，坎坎路鼓。我尸入矣，得神之祜。
- 有郁其鬯，有俨其彝。九变未作，全乘来之。
- 既醑既酢，爰朄爰舞。象物既降，全乘之去。
- 麟之仪仪，不絷不维。乐德而至，如宾之嬉。
- 凤之愉愉，不篝不笯。乐德而至，如宾之娱。
- 自筐及筥，我有牢醑。自筐及篚，我有货币。
- 我牢不愆，我货不匮。硕硕其才，有乐而止。
- 王有虎臣，锡之𫓧钺。征彼不憓，一扑而灭。
- 王有虎臣，锡之圭瓒。征彼不享，一烘而泮。
- 王有掌讶，侦尔疆理。王有掌客，馈尔饔饩。
- 何以乐之，金石九奏。何以锡之，龙旗九旒。
- 玲玲衡笄，翚衣榆翟。自内而祭，为君之则。
- 洪源谁孕，疏为江河。大块孰埏，播为山阿。
- 厥流浩漾，厥势嵯峨。今君之酌，慰我实多。
- 礼酒既酌，嘉宾既厚，牍为之奏。
- 礼酒既竭，嘉宾既悦，应为之节。
- 礼酒既罄，嘉宾既醒，雅为之行。
- 桓桓其珪，衮衮其衣。出作二伯，天子是毗。
- 桓桓其珪，衮衮其服。入作三孤，国人是福。

## 拼音
- tang3 tang3 jiao3 ri4 ， chua1 li4 yu2 tian1 。 jue2 ming2 yu4 shu1 ， ru2 wang2 chu1 yan1 。
- tang3 tang3 jiao3 ri4 ， chua1 ru4 yu2 di4 。 jue2 hui4 jue2 zhen1 ， ru2 wang2 ru4 yan1 。
- chu1 you3 long2 qi2 ， ru4 you3 heng2 pei4 。 wu4 qu1 wu4 chi2 ， wei2 shen4 wei2 jie4 。
- chu1 you3 jia1 mou2 ， ru4 you3 nei4 ze2 。 yi1 bi3 chen2 shu4 ， qin1 wang2 zhi1 shi4 。
- yin1 yin1 qing1 miao4 ， yi2 yi2 xiang4 fu2 。 wo3 shi1 chu1 yi3 ， ying2 shen2 zhi1 gu3 。
- yao3 yao3 yin1 zhu2 ， kan3 kan3 lu4 gu3 。 wo3 shi1 ru4 yi3 ， de2 shen2 zhi1 hu4 。
- you3 yu4 qi2 chang4 ， you3 yan3 qi2 yi2 。 jiu3 bian4 wei4 zuo4 ， quan2 cheng2 lai2 zhi1 。
- ji4 xu3 ji4 cu4 ， yuan2 yin3 yuan2 wu3 。 xiang4 wu4 ji4 jiang4 ， quan2 cheng2 zhi1 qu4 。
- lin2 zhi1 yi2 yi2 ， bu4 zhi2 bu4 wei2 。 le4 de2 er2 zhi4 ， ru2 bin1 zhi1 xi1 。
- feng4 zhi1 yu2 yu2 ， bu4 gou1 bu4 nu2 。 le4 de2 er2 zhi4 ， ru2 bin1 zhi1 yu2 。
- zi4 kuang1 ji2 ju3 ， wo3 you3 lao2 xu3 。 zi4 kuang1 ji2 fei3 ， wo3 you3 huo4 bi4 。
- wo3 lao2 bu4 qian1 ， wo3 huo4 bu2 kui4 。 shuo4 shuo4 qi2 cai2 ， you3 le4 er2 zhi3 。
- wang2 you3 hu3 chen2 ， xi1 zhi1 fu1 yue4 。 zheng1 bi3 bu2 hui4 ， yi4 pu1 er2 mie4 。
- wang2 you3 hu3 chen2 ， xi1 zhi1 gui1 zan4 。 zheng1 bi3 bu4 xiang3 ， yi4 hong1 er2 pan4 。
- wang2 you3 zhang3 ya4 ， zhen1 er3 jiang1 li3 。 wang2 you3 zhang3 ke4 ， kui4 er3 yong1 xi4 。
- he2 yi3 le4 zhi1 ， jin1 shi2 jiu3 zou4 。 he2 yi3 xi1 zhi1 ， long2 qi2 jiu3 liu2 。
- ling2 ling2 heng2 ji1 ， hui1 yi1 yu2 zhai2 。 zi4 nei4 er2 ji4 ， wei4 jun1 zhi1 ze2 。
- hong2 yuan2 shui2 yun4 ， shu1 wei4 jiang1 he2 。 da4 kuai4 shu2 shan1 ， bo1 wei4 shan1 a1 。
- jue2 liu2 hao4 yang4 ， jue2 shi4 cuo2 e2 。 jin1 jun1 zhi1 zhuo2 ， wei4 wo3 shi2 duo1 。
- li3 jiu3 ji4 zhuo2 ， jia1 bin1 ji4 hou4 ， du2 wei4 zhi1 zou4 。
- li3 jiu3 ji4 jie2 ， jia1 bin1 ji4 yue4 ， ying4 wei4 zhi1 jie2 。
- li3 jiu3 ji4 qing4 ， jia1 bin1 ji4 xing3 ， ya3 wei4 zhi1 xing2 。
- huan2 huan2 qi2 gui1 ， gun3 gun3 qi2 yi1 。 chu1 zuo4 er4 bo2 ， tian1 zi3 shi4 pi2 。
- huan2 huan2 qi2 gui1 ， gun3 gun3 qi2 fu2 。 ru4 zuo4 san1 gu1 ， guo2 ren2 shi4 fu2 。

## 注释

## 译文

## 赏析
