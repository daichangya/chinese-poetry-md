---
id: pi-ri-xiu-feng-xian-zhi-zheng-pei-mi-jian
title: 奉献致政裴秘监
titlePinyin: feng4 xian4 zhi4 zheng4 pei2 mi4 jian1
titleSlug: feng-xian-zhi-zheng-pei-mi-jian
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何胤本征士，高情动天地。
- 既无阀阅门，常嫌冠冕累。
- 宰邑著嘉政，为郡留高致。
- 移官在书府，方乐鸳池贵。
- 玉季牧江西，泣之不忍离。
- 舍杖随之去，天下钦高义。
- 乌帽白𫄨裘，篮舆竹如意。
- 黄菊陶潜酒，青山谢公妓。
- 月槛咏诗情，花溪钓鱼戏。
- 钟陵既方舟，魏阙将结驷。
- 甘求白首闲，不为苍生起。
- 优诏加大监，所以符公议。
- 既为逍遥公，又作鸱夷子。
- 安车悬不出，驷马闲无事。
- 微雨汉陂舟，残日终南骑。
- 富贵尽凌云，何人能至此。
- 猜祸皆及身，何复至如是。
- 贤哉此丈夫，百世一人矣。

## 拼音
- he2 yin4 ben3 zheng1 shi4 ， gao1 qing2 dong4 tian1 di4 。
- ji4 wu2 fa2 yue4 men2 ， chang2 xian2 guan1 mian3 lei4 。
- zai3 yi4 zhu4 jia1 zheng4 ， wei4 jun4 liu2 gao1 zhi4 。
- yi2 guan1 zai4 shu1 fu3 ， fang1 le4 yuan1 chi2 gui4 。
- yu4 ji4 mu4 jiang1 xi1 ， qi4 zhi1 bu4 ren3 li2 。
- she4 zhang4 sui2 zhi1 qu4 ， tian1 xia4 qin1 gao1 yi4 。
- wu1 mao4 bai2 chi1 qiu2 ， lan2 yu2 zhu2 ru2 yi4 。
- huang2 ju2 tao2 qian2 jiu3 ， qing1 shan1 xie4 gong1 ji4 。
- yue4 kan3 yong3 shi1 qing2 ， hua1 xi1 diao4 yu2 xi4 。
- zhong1 ling2 ji4 fang1 zhou1 ， wei4 que1 jiang1 jie2 si4 。
- gan1 qiu2 bai2 shou3 xian2 ， bu2 wei4 cang1 sheng1 qi3 。
- you1 zhao4 jia1 da4 jian1 ， suo3 yi3 fu2 gong1 yi4 。
- ji4 wei4 xiao1 yao2 gong1 ， you4 zuo4 chi1 yi2 zi3 。
- an1 che1 xuan2 bu4 chu1 ， si4 ma3 xian2 wu2 shi4 。
- wei1 yu3 han4 bei1 zhou1 ， can2 ri4 zhong1 nan2 qi2 。
- fu4 gui4 jin4 ling2 yun2 ， he2 ren2 neng2 zhi4 ci3 。
- cai1 huo4 jie1 ji2 shen1 ， he2 fu4 zhi4 ru2 shi4 。
- xian2 zai1 ci3 zhang4 fu0 ， bai3 shi4 yi4 ren2 yi3 。

## 注释

## 译文

## 赏析
