---
id: pi-ri-xiu-lu-wang-zuo-yi-wu-bai-yan-jian-yi-guo-you-bao-mei-nei-chuai-yong-lou-mi--b6cb60fd
title: 鲁望昨以五百言见贻，过有褒美，内揣庸陋，弥增愧悚，因成一千言上述吾唐文物之盛，次叙相得之欢，亦迭和之微旨也
titlePinyin: lu3 wang4 zuo2 yi3 wu3 bai3 yan2 jian4 yi2 ， guo4 you3 bao1 mei3 ， nei4 chuai1 yong1 lou4 ， mi2 zeng1 kui4 song3 ， yin1 cheng2 yi4 qian1 yan2 shang4 shu4 wu2 tang2 wen2 wu4 zhi1 sheng4 ， ci4 xu4 xiang1 de2 zhi1 huan1 ， yi4 die2 he2 zhi1 wei1 zhi3 ye3
titleSlug: lu-wang-zuo-yi-wu-bai-yan-jian-yi-guo-you-bao-mei-nei-chuai-yong-lou-mi--b6cb60fd
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三辰至精气，生自苍颉前。粤从有文字，精气铢于绵。
- 所以杨墨后，文词纵横颠。元狩富材术，建安俨英贤。
- 厥祀四百余，作者如排穿。五马渡江日，群鱼食蒲年。
- 大风荡天地，万阵黄须膻。纵有命世才，不如一空弮。
- 后至陈隋世，得之拘且緛。太浮如潋滟，太细如蚳蝝。
- 太乱如靡靡，太轻如芊芊。流之为䣱蒏，变之为游畋。
- 百足虽云众，不救杀马蚿。君臣作降虏，北走如㺦猭。
- 所以文字妖，致其国朝迁。吾唐革其弊，取士将科县。
- 文星下为人，洪秀密于缏。大开紫宸扉，来者皆详延。
- 日晏朝不罢，龙姿欢䡒䡒。于焉周道反，由是秦法悛。
- 射洪陈子昂，其声亦喧阗。惜哉不得时，将奋犹拘挛。
- 玉垒李太白，铜堤孟浩然。李宽包堪舆，孟澹拟漪涟。
- 埋骨采石圹，留神鹿门埏。俾其羁旅死，实觉天地孱。
- 猗与子美思，不尽如转辁。纵为三十车，一字不可捐。
- 既作风雅主，遂司歌咏权。谁知耒阳土，埋却真神仙。
- 当于李杜际，名辈或溯沿。良御非异马，由弓非他弦。
- 其物无同异，其人有媸妍。自开元至今，宗社纷如烟。
- 爽若沆瀣英，高如昆仑巅。百家嚣浮说，诸子率寓篇。
- 筑之为京观，解之为牲牷。各持天地维，率意东西牵。
- 竞抵元化首，争扼真宰咽。或作制诰薮，或为宫体渊。
- 或堪被金石，或可投花钿。或为舆隶唱，或被儿童怜。
- 乌垒虏亦写，鸡林夷争传。披揭覆载枢，捭阖神异键。
- 力掀尾闾立，思轧大块旋。降气或若虹，耀影或如wH。
- 万象疮复痏，百灵瘠且q3。谓乎数十公，笔若明堂椽。
- 其中有拟者，不绝当如𫄧。齐驱不让策，并驾或争骈。
- 所以吾唐风，直将三代甄。被此文物盛，由乎声诗宣。
- 采彼风人谣，𬨎轩轻似鹯。丽者固不舍，鄙者亦为铨。
- 其中有鉴戒，一一堪雕镌。乙夜以观之，吾君无释焉。
- 遂命大司乐，度之如星躔。播于乐府中，俾为万代蠲。
- 吹彼圆丘竹，诵兹清庙弦。不惟娱列祖，兼可格上玄。
- 粤予何为者，生自江海壖。𫘤𫘤自总角，不甘耕一廛。
- 诸昆指仓库，谓我死道边。何为不力农，稽古真可嘕。
- 遂与袯襫著，兼之笞笠全。风吹蔓草花，飒飒盈荒田。
- 老牛瞪不行，力弱谁能鞭。乃将耒与耜，并换椠与铅。
- 阅彼图籍肆，致之千百编。携将入苏岭，不就无出缘。
- 堆书塞低屋，添砚涸小泉。对灯任髻𦶟，凭案从肘研。
- 苟无切玉刀，难除指上胼。尔来五寒暑，试艺称精专。
- 昌黎道未著，文教如欲骞。其中有声病，于我如舚䡲。
- 是敢驱颓波，归之于大川。其文如可用，不敢佞与便。
- 明水在稿秸，太羹临豆笾。将来示时人，猰貐垂馋涎。
- 亦或尚华缛，亦曾为便嬛。亦能制灏灏，亦解攻翩翩。
- 唯思逢阵敌，与彼争后先。避兵入句吴，穷悴只自跧。
- 平原陆夫子，投刺来翩跹。开卷读数行，为之加敬虔。
- 忽穷一两首，反顾唯曲拳。始来遗巾帼，乃敢排戈鋋。
- 或为拔帜走，或遭劘垒还。不能收乱辙，岂暇重为篿。
- 虽然未三北，亦可输千鐉。向来说文字，尔汝名可联。
- 圣人病殁世，不患穷而蹎。我未九品位，君无一囊钱。
- 相逢得何事，两笼酬戏笺。无颜解偷合，底事居冗员。
- 方知万钟禄，不博五湖船。夷险但明月，死生应白莲。
- 吟余凭几饮，钓罢偎蓑眠。终抛岘山业，相共此留连。

## 拼音
- san1 chen2 zhi4 jing1 qi4 ， sheng1 zi4 cang1 jie2 qian2 。 yue4 cong2 you3 wen2 zi4 ， jing1 qi4 zhu1 yu2 mian2 。
- suo3 yi3 yang2 mo4 hou4 ， wen2 ci2 zong4 heng2 dian1 。 yuan2 shou4 fu4 cai2 shu4 ， jian4 an1 yan3 ying1 xian2 。
- jue2 si4 si4 bai3 yu2 ， zuo4 zhe3 ru2 pai2 chuan1 。 wu3 ma3 du4 jiang1 ri4 ， qun2 yu2 shi2 pu2 nian2 。
- da4 feng1 dang4 tian1 di4 ， wan4 zhen4 huang2 xu1 shan1 。 zong4 you3 ming4 shi4 cai2 ， bu4 ru2 yi1 kong1 quan1 。
- hou4 zhi4 chen2 sui2 shi4 ， de2 zhi1 ju1 qie3 ruan3 。 tai4 fu2 ru2 lian4 yan4 ， tai4 xi4 ru2 chi2 yuan2 。
- tai4 luan4 ru2 mi2 mi2 ， tai4 qing1 ru2 qian1 qian1 。 liu2 zhi1 wei4 䣱 yong4 ， bian4 zhi1 wei4 you2 tian2 。
- bai3 zu2 sui1 yun2 zhong4 ， bu2 jiu4 sha1 ma3 xian2 。 jun1 chen2 zuo4 jiang4 lu3 ， bei3 zou3 ru2 㺦 chuan4 。
- suo3 yi3 wen2 zi4 yao1 ， zhi4 qi2 guo2 chao2 qian1 。 wu2 tang2 ge2 qi2 bi4 ， qu3 shi4 jiang1 ke1 xian4 。
- wen2 xing1 xia4 wei4 ren2 ， hong2 xiu4 mi4 yu2 bian4 。 da4 kai1 zi3 chen2 fei1 ， lai2 zhe3 jie1 xiang2 yan2 。
- ri4 yan4 chao2 bu2 ba4 ， long2 zi1 huan1 䡒 䡒 。 yu2 yan1 zhou1 dao4 fan3 ， you2 shi4 qin2 fa3 quan1 。
- she4 hong2 chen2 zi3 ang2 ， qi2 sheng1 yi4 xuan1 tian2 。 xi1 zai1 bu4 de2 shi2 ， jiang1 fen4 you2 ju1 luan2 。
- yu4 lei3 li3 tai4 bai2 ， tong2 di1 meng4 hao4 ran2 。 li3 kuan1 bao1 kan1 yu2 ， meng4 dan4 ni3 yi1 lian2 。
- mai2 gu3 cai3 shi2 kuang4 ， liu2 shen2 lu4 men2 shan1 。 bi3 qi2 ji1 lü3 si3 ， shi2 jue2 tian1 di4 chan2 。
- yi1 yu3 zi3 mei3 si1 ， bu2 jin4 ru2 zhuan3 quan2 。 zong4 wei4 san1 shi2 che1 ， yi2 zi4 bu4 ke3 juan1 。
- ji4 zuo4 feng1 ya3 zhu3 ， sui4 si1 ge1 yong3 quan2 。 shui2 zhi1 lei3 yang2 tu3 ， mai2 que4 zhen1 shen2 xian1 。
- dang1 yu2 li3 du4 ji4 ， ming2 bei4 huo4 su4 yan2 。 liang2 yu4 fei1 yi4 ma3 ， you2 gong1 fei1 ta1 xian2 。
- qi2 wu4 wu2 tong2 yi4 ， qi2 ren2 you3 chi1 yan2 。 zi4 kai1 yuan2 zhi4 jin1 ， zong1 she4 fen1 ru2 yan1 。
- shuang3 ruo4 hang4 xie4 ying1 ， gao1 ru2 kun1 lun2 dian1 。 bai3 jia1 ao2 fu2 shuo1 ， zhu1 zi3 lü4 yu4 pian1 。
- zhu4 zhi1 wei4 jing1 guan1 ， jie3 zhi1 wei4 sheng1 quan2 。 ge4 chi2 tian1 di4 wei2 ， lü4 yi4 dong1 xi1 qian1 。
- jing4 di3 yuan2 hua4 shou3 ， zheng1 e4 zhen1 zai3 yan4 。 huo4 zuo4 zhi4 gao4 sou3 ， huo4 wei4 gong1 ti3 yuan1 。
- huo4 kan1 bei4 jin1 shi2 ， huo4 ke3 tou2 hua1 dian4 。 huo4 wei4 yu2 li4 chang4 ， huo4 bei4 er2 tong2 lian2 。
- wu1 lei3 lu3 yi4 xie3 ， ji1 lin2 yi2 zheng1 chuan2 。 pi1 jie1 fu4 zai3 shu1 ， bai3 he2 shen2 yi4 jian4 。
- li4 xian1 wei3 lü2 li4 ， si1 ya4 da4 kuai4 xuan2 。 jiang4 qi4 huo4 ruo4 hong2 ， yao4 ying3 huo4 ru2 w H 。
- wan4 xiang4 chuang1 fu4 wei3 ， bai3 ling2 ji2 qie3 q 3 。 wei4 hu1 shu4 shi2 gong1 ， bi3 ruo4 ming2 tang2 chuan2 。
- qi2 zhong1 you3 ni3 zhe3 ， bu4 jue2 dang1 ru2 yan2 。 qi2 qu1 bu2 rang4 ce4 ， bing4 jia4 huo4 zheng1 pian2 。
- suo3 yi3 wu2 tang2 feng1 ， zhi2 jiang1 san1 dai4 zhen1 。 bei4 ci3 wen2 wu4 sheng4 ， you2 hu1 sheng1 shi1 xuan1 。
- cai3 bi3 feng1 ren2 yao2 ， you2 xuan1 qing1 si4 zhan1 。 li4 zhe3 gu4 bu2 she4 ， bi3 zhe3 yi4 wei4 quan2 。
- qi2 zhong1 you3 jian4 jie4 ， yi1 yi1 kan1 diao1 juan1 。 yi3 ye4 yi3 guan1 zhi1 ， wu2 jun1 wu2 shi4 yan1 。
- sui4 ming4 da4 si1 le4 ， du4 zhi1 ru2 xing1 chan2 。 bo1 yu2 yue4 fu3 zhong1 ， bi3 wei4 wan4 dai4 juan1 。
- chui1 bi3 yuan2 qiu1 zhu2 ， song4 zi1 qing1 miao4 xian2 。 bu4 wei2 yu2 lie4 zu3 ， jian1 ke3 ge2 shang4 xuan2 。
- yue4 yu3 he2 wei4 zhe3 ， sheng1 zi4 jiang1 hai3 ruan2 。 𫘤 𫘤 zi4 zong3 jiao3 ， bu4 gan1 geng1 yi4 chan2 。
- zhu1 kun1 zhi3 cang1 ku4 ， wei4 wo3 si3 dao4 bian1 。 he2 wei4 bu2 li4 nong2 ， ji1 gu3 zhen1 ke3 xian1 。
- sui4 yu3 bo2 shi4 zhu4 ， jian1 zhi1 chi1 li4 quan2 。 feng1 chui1 man4 cao3 hua1 ， sa4 sa4 ying2 huang1 tian2 。
- lao3 niu2 deng4 bu4 xing2 ， li4 ruo4 shui2 neng2 bian1 。 nai3 jiang1 lei3 yu3 si4 ， bing4 huan4 qian4 yu3 qian1 。
- yue4 bi3 tu2 ji2 si4 ， zhi4 zhi1 qian1 bai3 bian1 。 xie2 jiang1 ru4 su1 ling3 ， bu2 jiu4 wu2 chu1 yuan2 。
- dui1 shu1 sai1 di1 wu1 ， tian1 yan4 he2 xiao3 quan2 。 dui4 deng1 ren4 ji4 𦶟 ， ping2 an4 cong2 zhou3 yan2 。
- gou3 wu2 qie4 yu4 dao1 ， nan2 chu2 zhi3 shang4 pian2 。 er3 lai2 wu3 han2 shu3 ， shi4 yi4 cheng1 jing1 zhuan1 。
- chang1 li2 dao4 wei4 zhu4 ， wen2 jiao4 ru2 yu4 qian1 。 qi2 zhong1 you3 sheng1 bing4 ， yu2 wo3 ru2 tian4 䡲 。
- shi4 gan3 qu1 tui2 bo1 ， gui1 zhi1 yu2 da4 chuan1 。 qi2 wen2 ru2 ke3 yong4 ， bu4 gan3 ning4 yu3 bian4 。
- ming2 shui3 zai4 gao3 jie1 ， tai4 geng1 lin2 dou4 bian1 。 jiang1 lai2 shi4 shi2 ren2 ， ya4 yu3 chui2 chan2 xian2 。
- yi4 huo4 shang4 hua2 ru4 ， yi4 ceng2 wei4 bian4 qiong2 。 yi4 neng2 zhi4 hao4 hao4 ， yi4 jie3 gong1 pian1 pian1 。
- wei2 si1 feng2 zhen4 di2 ， yu3 bi3 zheng1 hou4 xian1 。 bi4 bing1 ru4 ju4 wu2 ， qiong2 cui4 zhi1 zi4 quan2 。
- ping2 yuan2 lu4 fu1 zi3 ， tou2 ci4 lai2 pian1 xian1 。 kai1 juan4 du2 shu4 xing2 ， wei4 zhi1 jia1 jing4 qian2 。
- hu1 qiong2 yi4 liang3 shou3 ， fan3 gu4 wei2 qu3 quan2 。 shi3 lai2 yi2 jin1 guo2 ， nai3 gan3 pai2 ge1 chan2 。
- huo4 wei4 ba2 zhi4 zou3 ， huo4 zao1 mo2 lei3 hai2 。 bu4 neng2 shou1 luan4 zhe2 ， qi3 xia2 zhong4 wei4 tuan2 。
- sui1 ran2 wei4 san1 bei3 ， yi4 ke3 shu1 qian1 quan1 。 xiang4 lai2 shuo1 wen2 zi4 ， er3 ru3 ming2 ke3 lian2 。
- sheng4 ren2 bing4 mo4 shi4 ， bu2 huan4 qiong2 er2 dian1 。 wo3 wei4 jiu3 pin3 wei4 ， jun1 wu2 yi4 nang2 qian2 。
- xiang1 feng2 de2 he2 shi4 ， liang3 long2 chou2 xi4 jian1 。 wu2 yan2 jie3 tou1 he2 ， di3 shi4 ju1 rong3 yuan2 。
- fang1 zhi1 wan4 zhong1 lu4 ， bu4 bo2 wu3 hu2 chuan2 。 yi2 xian3 dan4 ming2 yue4 ， si3 sheng1 ying4 bai2 lian2 。
- yin2 yu2 ping2 ji3 yin3 ， diao4 ba4 wei1 suo1 mian2 。 zhong1 pao1 xian4 shan1 ye4 ， xiang1 gong4 ci3 liu2 lian2 。

## 注释

## 译文

## 赏析
