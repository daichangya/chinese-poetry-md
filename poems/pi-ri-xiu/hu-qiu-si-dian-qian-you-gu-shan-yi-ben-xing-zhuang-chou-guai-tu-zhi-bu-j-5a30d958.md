---
id: pi-ri-xiu-hu-qiu-si-dian-qian-you-gu-shan-yi-ben-xing-zhuang-chou-guai-tu-zhi-bu-j-5a30d958
title: 虎丘寺殿前有古杉一本，形状丑怪，图之不尽，况百卉竞媚，若妒若媢，唯此杉死抱奇节，髐然闯然，不知雨露之可生也，风霜之可瘁也，乃造化者方外之材乎？遂赋三百言以见志
titlePinyin: hu3 qiu1 si4 dian4 qian2 you3 gu3 shan1 yi4 ben3 ， xing2 zhuang4 chou3 guai4 ， tu2 zhi1 bu2 jin4 ， kuang4 bai3 hui4 jing4 mei4 ， ruo4 du4 ruo4 mao4 ， wei2 ci3 shan1 si3 bao4 qi2 jie2 ， xiao1 ran2 chuang3 ran2 ， bu4 zhi1 yu3 lu4 zhi1 ke3 sheng1 ye3 ， feng1 shuang1 zhi1 ke3 cui4 ye3 ， nai3 zao4 hua4 zhe3 fang1 wai4 zhi1 cai2 hu1 ？ sui4 fu4 san1 bai3 yan2 yi3 jian4 zhi4
titleSlug: hu-qiu-si-dian-qian-you-gu-shan-yi-ben-xing-zhuang-chou-guai-tu-zhi-bu-j-5a30d958
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 种日应逢晋，枯来必自隋。鳄狂将立处，螭斗未开时。
- 卓荦掷枪干，叉牙束戟枝。初惊蟉篆活，复讶獝狂痴。
- 劲质如尧瘦，贞容学舜霉。势能擒土伯，丑可骇山祇。
- 虎爪拏岩稳，虬身脱浪欹。槎头秃似刷，枿觜利于锥。
- 突兀方相胫，鳞皴夏氏胝。根应藏鬼血，柯欲漏龙漦。
- 拗似神荼怒，呀如猰貐饥。朽痈难可吮，枯瘇不堪治。
- 一炷玄云拔，三寻黑槊奇。狼头gR窣竖，虿尾掘挛垂。
- 目燥那逢爟，心开岂中铍。任苔为疥癣，从蠹作疮痍。
- 品格齐辽鹤，年龄等宝龟。将怀宿地力，欲负拔山姿。
- 未倒防风骨，初僵负贰尸。漆书明古本，铁室抗全师。
- 碨礧还无极，伶俜又莫持。坚应敌骏骨，文定写bm皮。
- 蟠屈愁凌刹，腾骧恐攫池。抢烟寒嶱gi，披茑静褵褷。
- 威仰诚难识，句芒恐不知。好烧胡律看，堪共达多期。
- 寡色诸芳笑，无声众籁疑。终添八柱位，未要一绳维。
- 尽日来唯我，当春玩更谁。他年如入用，直构太平基。

## 拼音
- zhong3 ri4 ying4 feng2 jin4 ， ku1 lai2 bi4 zi4 sui2 。 e4 kuang2 jiang1 li4 chu4 ， chi1 dou4 wei4 kai1 shi2 。
- zhuo2 luo4 zhi4 qiang1 gan1 ， cha1 ya2 shu4 ji3 zhi1 。 chu1 jing1 liu2 zhuan4 huo2 ， fu4 ya4 xu4 kuang2 chi1 。
- jin4 zhi4 ru2 yao2 shou4 ， zhen1 rong2 xue2 shun4 mei2 。 shi4 neng2 qin2 tu3 bo2 ， chou3 ke3 hai4 shan1 qi2 。
- hu3 zhua3 na2 yan2 wen3 ， qiu2 shen1 tuo1 lang4 qi1 。 cha2 tou2 tu1 si4 shua1 ， nie4 zi1 li4 yu2 zhui1 。
- tu1 wu4 fang1 xiang1 jing4 ， lin2 cun1 xia4 shi4 zhi1 。 gen1 ying4 cang2 gui3 xue4 ， ke1 yu4 lou4 long2 chi2 。
- ao4 si4 shen2 tu2 nu4 ， ya0 ru2 ya4 yu3 ji1 。 xiu3 yong1 nan2 ke3 shun3 ， ku1 zhong3 bu4 kan1 zhi4 。
- yi2 zhu4 xuan2 yun2 ba2 ， san1 xun2 hei1 shuo4 qi2 。 lang2 tou2 g R su1 shu4 ， chai4 wei3 jue2 luan2 chui2 。
- mu4 zao4 na4 feng2 guan4 ， xin1 kai1 qi3 zhong1 pi2 。 ren4 tai2 wei4 jie4 xuan3 ， cong2 du4 zuo4 chuang1 yi2 。
- pin3 ge2 qi2 liao2 he4 ， nian2 ling2 deng3 bao3 gui1 。 jiang1 huai2 su4 di4 li4 ， yu4 fu4 ba2 shan1 zi1 。
- wei4 dao3 fang2 feng1 gu3 ， chu1 jiang1 fu4 er4 shi1 。 qi1 shu1 ming2 gu3 ben3 ， tie3 shi4 kang4 quan2 shi1 。
- wei4 lei2 hai2 wu2 ji2 ， ling2 ping1 you4 mo4 chi2 。 jian1 ying4 di2 jun4 gu3 ， wen2 ding4 xie3 b m pi2 。
- pan2 qu1 chou2 ling2 cha4 ， teng2 xiang1 kong3 jue2 chi2 。 qiang3 yan1 han2 ke3 g i ， pi1 niao3 jing4 li2 shi1 。
- wei1 yang3 cheng2 nan2 shi2 ， ju4 mang2 kong3 bu4 zhi1 。 hao3 shao1 hu2 lü4 kan4 ， kan1 gong4 da2 duo1 qi1 。
- gua3 se4 zhu1 fang1 xiao4 ， wu2 sheng1 zhong4 lai4 yi2 。 zhong1 tian1 ba1 zhu4 wei4 ， wei4 yao4 yi4 sheng2 wei2 。
- jin4 ri4 lai2 wei2 wo3 ， dang1 chun1 wan2 geng4 shui2 。 ta1 nian2 ru2 ru4 yong4 ， zhi2 gou4 tai4 ping2 ji1 。

## 注释

## 译文

## 赏析
