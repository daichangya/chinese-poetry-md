---
id: pi-ri-xiu-tai-hu-shi-tou-long-tan
title: 太湖诗：投龙潭
titlePinyin: tai4 hu2 shi1 ： tou2 long2 tan2
titleSlug: tai-hu-shi-tou-long-tan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 龟山下最深，恶气何洋溢。涎水瀑龙巢，腥风卷蛟室。
- 晓来林岑静，狞色如怒日。气涌扑炱煤，波澄扫纯漆。
- 下有水君府，贝阙光比栉。左右列介臣，纵横守鳞卒。
- 月中珠母见，烟际枫人出。生犀不敢烧，水怪恐摧捽。
- 时有慕道者，作彼投龙术。端严持碧简，斋戒挥紫笔。
- 兼以金蜿蜒，投之光焌律。琴高坐赤鲤，何许纵仙逸。
- 我愿与之游，兹焉托灵质。

## 拼音
- gui1 shan1 xia4 zui4 shen1 ， e4 qi4 he2 yang2 yi4 。 xian2 shui3 pu4 long2 chao2 ， xing1 feng1 juan4 jiao1 shi4 。
- xiao3 lai2 lin2 cen2 jing4 ， ning2 se4 ru2 nu4 ri4 。 qi4 yong3 pu1 tai2 mei2 ， bo1 cheng2 sao3 chun2 qi1 。
- xia4 you3 shui3 jun1 fu3 ， bei4 que1 guang1 bi3 zhi4 。 zuo3 you4 lie4 jie4 chen2 ， zong4 heng2 shou3 lin2 zu2 。
- yue4 zhong1 zhu1 mu3 jian4 ， yan1 ji4 feng1 ren2 chu1 。 sheng1 xi1 bu4 gan3 shao1 ， shui3 guai4 kong3 cui1 zuo2 。
- shi2 you3 mu4 dao4 zhe3 ， zuo4 bi3 tou2 long2 shu4 。 duan1 yan2 chi2 bi4 jian3 ， zhai1 jie4 hui1 zi3 bi3 。
- jian1 yi3 jin1 wan1 yan2 ， tou2 zhi1 guang1 jun4 lü4 。 qin2 gao1 zuo4 chi4 li3 ， he2 xu3 zong4 xian1 yi4 。
- wo3 yuan4 yu3 zhi1 you2 ， zi1 yan1 tuo1 ling2 zhi4 。

## 注释

## 译文

## 赏析
