---
id: pi-ri-xiu-er-you-shi-xu-shi
title: 二游诗：徐诗
titlePinyin: er4 you2 shi1 ： xu2 shi1
titleSlug: er-you-shi-xu-shi
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东莞为著姓，奕代皆隽哲。强学取科第，名声尽孤揭。
- 自为方州来，清操称凛冽。唯写坟籍多，必云清俸绝。
- 宣毫利若风，剡纸光与月。劄吏指欲胼，万通排未阕。
- 楼船若夏屋，欲载如垤eJ。转徙入吴都，纵横碍门𫔶。
- 缥囊轻似雾，缃帙殷于血。以此为基构，将斯用贻厥。
- 重于通侯印，贵却全师节。我爱参卿道，承家能介洁。
- 潮田五万步，草屋十余楶。微宦不能去，归来坐如刖。
- 保兹万卷书，守慎如羁絏。念我曾苦心，相逢无间别。
- 引之看秘宝，任得穷披阅。轴闲翠钿剥，签古红牙折。
- 帙解带芸香，卷开和桂屑。枕兼石锋刃，榻共松疮疖。
- 一卧寂无喧，数编看尽彻。或携归廨宇，或把穿林樾。
- 挈过太湖风，抱宿支硎雪。如斯未星纪，悉得分毫末。
- 翦除幽僻薮，涤荡玄微窟。学海正狂波，予头向中bK。
- 圣人患不学，垂诫尤为切。苟昧古与今，何殊喑共fw。
- 昔之慕经史，有以佣笔劄。何况遇斯文，借之不曾辍。
- 吾衣任縠纑，吾食某糠核。其道苟可光，斯文那自伐。
- 何竹青堪杀，何蒲重好截。如能盈兼两，便足酬饥渴。
- 有此竞苟荣，闻之兼可哕。东皋耨烟雨，南岭提薇蕨。
- 何以谢徐君，公车不闻设。

## 拼音
- dong1 guan3 wei4 zhu4 xing4 ， yi4 dai4 jie1 jun4 zhe2 。 qiang2 xue2 qu3 ke1 di4 ， ming2 sheng1 jin4 gu1 jie1 。
- zi4 wei4 fang1 zhou1 lai2 ， qing1 cao1 cheng1 lin3 lie4 。 wei2 xie3 fen2 ji2 duo1 ， bi4 yun2 qing1 feng4 jue2 。
- xuan1 hao2 li4 ruo4 feng1 ， yan3 zhi3 guang1 yu3 yue4 。 zha1 li4 zhi3 yu4 pian2 ， wan4 tong1 pai2 wei4 que4 。
- lou2 chuan2 ruo4 xia4 wu1 ， yu4 zai3 ru2 die2 e J 。 zhuan3 xi3 ru4 wu2 dou1 ， zong4 heng2 ai4 men2 nie4 。
- piao3 nang2 qing1 si4 wu4 ， xiang1 zhi4 yin1 yu2 xue4 。 yi3 ci3 wei4 ji1 gou4 ， jiang1 si1 yong4 yi2 jue2 。
- zhong4 yu2 tong1 hou2 yin4 ， gui4 que4 quan2 shi1 jie2 。 wo3 ai4 can1 qing1 dao4 ， cheng2 jia1 neng2 jie4 jie2 。
- chao2 tian2 wu3 wan4 bu4 ， cao3 wu1 shi2 yu2 jie2 。 wei1 huan4 bu4 neng2 qu4 ， gui1 lai2 zuo4 ru2 yue4 。
- bao3 zi1 wan4 juan4 shu1 ， shou3 shen4 ru2 ji1 xie4 。 nian4 wo3 ceng2 ku3 xin1 ， xiang1 feng2 wu2 jian4 bie2 。
- yin3 zhi1 kan4 mi4 bao3 ， ren4 de2 qiong2 pi1 yue4 。 zhou2 xian2 cui4 dian4 bao1 ， qian1 gu3 hong2 ya2 zhe2 。
- zhi4 jie3 dai4 yun2 xiang1 ， juan4 kai1 he2 gui4 xie4 。 zhen3 jian1 shi2 feng1 ren4 ， ta4 gong4 song1 chuang1 jie1 。
- yi2 wo4 ji4 wu2 xuan1 ， shu4 bian1 kan4 jin4 che4 。 huo4 xie2 gui1 xie4 yu3 ， huo4 ba3 chuan1 lin2 yue4 。
- qie4 guo4 tai4 hu2 feng1 ， bao4 su4 zhi1 xing2 xue3 。 ru2 si1 wei4 xing1 ji4 ， xi1 de2 fen1 hao2 mo4 。
- jian3 chu2 you1 pi4 sou3 ， di2 dang4 xuan2 wei1 ku1 。 xue2 hai3 zheng4 kuang2 bo1 ， yu3 tou2 xiang4 zhong1 b K 。
- sheng4 ren2 huan4 bu4 xue2 ， chui2 jie4 you2 wei4 qie4 。 gou3 mei4 gu3 yu3 jin1 ， he2 shu1 yin1 gong4 f w 。
- xi1 zhi1 mu4 jing1 shi3 ， you3 yi3 yong1 bi3 zha1 。 he2 kuang4 yu4 si1 wen2 ， jie4 zhi1 bu4 ceng2 chuo4 。
- wu2 yi1 ren4 hu2 lu2 ， wu2 shi2 mou3 kang1 he2 。 qi2 dao4 gou3 ke3 guang1 ， si1 wen2 na4 zi4 fa2 。
- he2 zhu2 qing1 kan1 sha1 ， he2 pu2 zhong4 hao3 jie2 。 ru2 neng2 ying2 jian1 liang3 ， bian4 zu2 chou2 ji1 ke3 。
- you3 ci3 jing4 gou3 rong2 ， wen2 zhi1 jian1 ke3 yue3 。 dong1 gao1 nou4 yan1 yu3 ， nan2 ling3 ti2 wei1 jue2 。
- he2 yi3 xie4 xu2 jun1 ， gong1 che1 bu4 wen2 she4 。

## 注释

## 译文

## 赏析
