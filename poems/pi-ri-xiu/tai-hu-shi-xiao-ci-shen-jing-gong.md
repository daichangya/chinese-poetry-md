---
id: pi-ri-xiu-tai-hu-shi-xiao-ci-shen-jing-gong
title: 太湖诗：晓次神景宫
titlePinyin: tai4 hu2 shi1 ： xiao3 ci4 shen2 jing3 gong1
titleSlug: tai-hu-shi-xiao-ci-shen-jing-gong
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夜半幽梦中，扁舟似凫跃。晓来到何许，俄倚包山脚。
- 三百六十丈，攒空利如削。遐瞻但徙倚，欲上先矍铄。
- 浓露湿莎裳，浅泉渐草𪨗。行行未一里，节境转寂寞。
- 静径侵泬寥，仙扉傍岩崿。松声正凊绝，海日方照灼。
- 欻临幽虚天，万想皆摆落。坛灵有芝菌，殿圣无鸟雀。
- 琼帏自回旋，锦旌空粲错。鼎气为龙虎，香烟混丹雘。
- 凝看出次云，默听语时鹤。绿书不可注，云笈应无钥。
- 晴来鸟思喜，崦里花光弱。天籁如击琴，泉声似𪭢铎。
- 清斋洞前院，敢负玄科约。空中悉羽章，地上皆灵药。
- 金醴可酣畅，玉豉堪咀嚼。存心服燕胎，叩齿读龙𫏋。
- 福地七十二，兹焉永堪托。在兽乏虎䝙，于虫不毒蠚。
- 尝闻择骨录，仙志非可作。绿肠既朱髓，青肝复紫络。
- 伊余乏此相，天与形貌恶。每嗟原宪瘇，常苦齐侯疟。
- 终然合委顿，刚亦慕寥廓。三茅亦常住，竟与珪组薄。
- 欲问包山神，来赊少岩壑。

## 拼音
- ye4 ban4 you1 meng4 zhong1 ， pian1 zhou1 si4 fu2 yue4 。 xiao3 lai2 dao4 he2 xu3 ， e2 yi3 bao1 shan1 jiao3 。
- san1 bai3 liu4 shi2 zhang4 ， zan3 kong1 li4 ru2 xiao1 。 xia2 zhan1 dan4 xi3 yi3 ， yu4 shang4 xian1 jue2 shuo4 。
- nong2 lu4 shi1 sha1 shang0 ， qian3 quan2 jian4 cao3 𪨗 。 xing2 xing2 wei4 yi4 li3 ， jie2 jing4 zhuan3 ji4 mo4 。
- jing4 jing4 qin1 jue2 liao2 ， xian1 fei1 bang4 yan2 e4 。 song1 sheng1 zheng4 qing4 jue2 ， hai3 ri4 fang1 zhao4 zhuo2 。
- chua1 lin2 you1 xu1 tian1 ， wan4 xiang3 jie1 bai3 luo4 。 tan2 ling2 you3 zhi1 jun1 ， dian4 sheng4 wu2 niao3 que4 。
- qiong2 wei2 zi4 hui2 xuan2 ， jin3 jing1 kong1 can4 cuo4 。 ding3 qi4 wei4 long2 hu3 ， xiang1 yan1 hun4 dan1 huo4 。
- ning2 kan4 chu1 ci4 yun2 ， mo4 ting1 yu3 shi2 he4 。 lü4 shu1 bu4 ke3 zhu4 ， yun2 ji2 ying4 wu2 yao4 。
- qing2 lai2 niao3 si1 xi3 ， yan1 li3 hua1 guang1 ruo4 。 tian1 lai4 ru2 ji1 qin2 ， quan2 sheng1 si4 𪭢 duo2 。
- qing1 zhai1 dong4 qian2 yuan4 ， gan3 fu4 xuan2 ke1 yue1 。 kong1 zhong1 xi1 yu3 zhang1 ， di4 shang4 jie1 ling2 yao4 。
- jin1 li3 ke3 han1 chang4 ， yu4 chi3 kan1 ju3 jue2 。 cun2 xin1 fu2 yan4 tai1 ， kou4 chi3 du2 long2 𫏋 。
- fu2 di4 qi1 shi2 er4 ， zi1 yan1 yong3 kan1 tuo1 。 zai4 shou4 fa2 hu3 chu1 ， yu2 chong2 bu4 du2 he1 。
- chang2 wen2 ze2 gu3 lu4 ， xian1 zhi4 fei1 ke3 zuo4 。 lü4 chang2 ji4 zhu1 sui3 ， qing1 gan1 fu4 zi3 luo4 。
- yi1 yu2 fa2 ci3 xiang1 ， tian1 yu3 xing2 mao4 e4 。 mei3 jie1 yuan2 xian4 zhong3 ， chang2 ku3 qi2 hou2 nüe4 。
- zhong1 ran2 he2 wei3 dun4 ， gang1 yi4 mu4 liao2 kuo4 。 san1 mao2 yi4 chang2 zhu4 ， jing4 yu3 gui1 zu3 bao2 。
- yu4 wen4 bao1 shan1 shen2 ， lai2 she1 shao3 yan2 he4 。

## 注释

## 译文

## 赏析
