---
id: pi-ri-xiu-za-ti-shi-ku-yu-za-yan-ji-lu-wang
title: 杂体诗 苦雨杂言寄鲁望
titlePinyin: za2 ti3 shi1   ku3 yu3 za2 yan2 ji4 lu3 wang4
titleSlug: za-ti-shi-ku-yu-za-yan-ji-lu-wang
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吴中十日涔涔雨，歊蒸庳下豪家苦。
- 可怜临顿陆先生，独自翛然守环堵。
- 儿饥仆病漏空厨，无人肯典破衣裾。
- {果/虫虫}蠃时时上几案，鼃黾往往跳琴书。
- 桃花米斗半百钱，枯荒湿坏炊不然。
- 两床苮席一素几，仰卧高声吟太玄。
- 知君志气如铁石，瓯冶虽神销不得。
- 乃知苦雨不复侵，枉费毕星无限力。
- 鹿门人作州从事，周章似鼠唯知醉。
- 府金廪粟虚请来，忆著先生便知媿。
- 媿多馈少真徒然，相见唯知携酒钱。
- 豪华满眼语不信，不如直上天公牋。
- 天公牋，方修次，且榜鸣篷来一醉。

## 拼音
- wu2 zhong1 shi2 ri4 cen2 cen2 yu3 ， xiao1 zheng1 bi4 xia4 hao2 jia1 ku3 。
- ke3 lian2 lin2 dun4 lu4 xian1 sheng1 ， du2 zi4 xiao1 ran2 shou3 huan2 du3 。
- er2 ji1 pu2 bing4 lou4 kong1 chu2 ， wu2 ren2 ken3 dian3 po4 yi1 ju1 。
- { guo3 / chong2 chong2 } luo3 shi2 shi2 shang4 ji1 an4 ， wa1 mian3 wang3 wang3 tiao4 qin2 shu1 。
- tao2 hua1 mi3 dou4 ban4 bai3 qian2 ， ku1 huang1 shi1 huai4 chui1 bu4 ran2 。
- liang3 chuang2 xian1 xi2 yi2 su4 ji3 ， yang3 wo4 gao1 sheng1 yin2 tai4 xuan2 。
- zhi1 jun1 zhi4 qi4 ru2 tie3 shi2 ， ou1 ye3 sui1 shen2 xiao1 bu4 de2 。
- nai3 zhi1 ku3 yu3 bu2 fu4 qin1 ， wang3 fei4 bi4 xing1 wu2 xian4 li4 。
- lu4 men2 ren2 zuo4 zhou1 cong2 shi4 ， zhou1 zhang1 si4 shu3 wei2 zhi1 zui4 。
- fu3 jin1 lin3 su4 xu1 qing3 lai2 ， yi4 zhu4 xian1 sheng1 bian4 zhi1 kui4 。
- kui4 duo1 kui4 shao3 zhen1 tu2 ran2 ， xiang1 jian4 wei2 zhi1 xie2 jiu3 qian2 。
- hao2 hua2 man3 yan3 yu3 bu2 xin4 ， bu4 ru2 zhi2 shang4 tian1 gong1 jian1 。
- tian1 gong1 jian1 ， fang1 xiu1 ci4 ， qie3 bang3 ming2 peng2 lai2 yi2 zui4 。

## 注释

## 译文

## 赏析
