---
id: pi-ri-xiu-tai-hu-shi-tai-hu-shi
title: 太湖诗：太湖石
titlePinyin: tai4 hu2 shi1 ： tai4 hu2 shi2
titleSlug: tai-hu-shi-tai-hu-shi
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 兹山有石岸，抵浪如受屠。雪阵千万战，藓岩高下刳。
- 乃是天诡怪，信非人功夫。白丁一云取，难甚网珊瑚。
- 厥状复若何，鬼工不可图。或拳若虺蜴，或蹲如虎䝙。
- 连络若钩锁，重叠如萼跗。或若巨人骼，或如太帝符。
- 胮肛筼筜笋，格磔琅玕株。断处露海眼，移来和沙须。
- 求之烦耄倪，载之劳舳舻。通侯一以眄，贵却骊龙珠。
- 厚赐以𫎩赆，远去穷京都。五侯土山下，要尔添岩龉。
- 赏玩若称意，爵禄行斯须。苟有王佐士，崛起于太湖。
- 试问欲西笑，得如兹石无。

## 拼音
- zi1 shan1 you3 shi2 an4 ， di3 lang4 ru2 shou4 tu2 。 xue3 zhen4 qian1 wan4 zhan4 ， xian3 yan2 gao1 xia4 ku1 。
- nai3 shi4 tian1 gui3 guai4 ， xin4 fei1 ren2 gong1 fu1 。 bai2 ding1 yi4 yun2 qu3 ， nan2 shen4 wang3 shan1 hu2 。
- jue2 zhuang4 fu4 ruo4 he2 ， gui3 gong1 bu4 ke3 tu2 。 huo4 quan2 ruo4 hui1 yi4 ， huo4 dun1 ru2 hu3 chu1 。
- lian2 luo4 ruo4 gou1 suo3 ， chong2 die2 ru2 e4 fu1 。 huo4 ruo4 ju4 ren2 ge2 ， huo4 ru2 tai4 di4 fu2 。
- pang1 gang1 yun2 dang1 sun3 ， ge2 zhe2 lang2 gan1 zhu1 。 duan4 chu4 lu4 hai3 yan3 ， yi2 lai2 he2 sha1 xu1 。
- qiu2 zhi1 fan2 mao4 ni2 ， zai3 zhi1 lao2 zhu2 lu2 。 tong1 hou2 yi4 yi3 mian3 ， gui4 que4 li2 long2 zhu1 。
- hou4 ci4 yi3 𫎩 jin4 ， yuan3 qu4 qiong2 jing1 dou1 。 wu3 hou2 tu3 shan1 xia4 ， yao4 er3 tian1 yan2 yu3 。
- shang3 wan2 ruo4 cheng1 yi4 ， jue2 lu4 xing2 si1 xu1 。 gou3 you3 wang2 zuo3 shi4 ， jue2 qi3 yu2 tai4 hu2 。
- shi4 wen4 yu4 xi1 xiao4 ， de2 ru2 zi1 shi2 wu2 。

## 注释

## 译文

## 赏析
