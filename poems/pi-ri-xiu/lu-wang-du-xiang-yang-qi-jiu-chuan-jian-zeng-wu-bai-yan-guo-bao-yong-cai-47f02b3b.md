---
id: pi-ri-xiu-lu-wang-du-xiang-yang-qi-jiu-chuan-jian-zeng-wu-bai-yan-guo-bao-yong-cai-47f02b3b
title: 鲁望读襄阳耆旧传见赠五百言过褒庸材靡有称是然襄阳曩事历历在目夫耆旧传所未载者汉阳王则宗社元勋孟浩然则文章大匠予次而赞之因而寄荅亦诗人无言不詶之义也次韵
titlePinyin: lu3 wang4 du2 xiang1 yang2 qi2 jiu4 chuan2 jian4 zeng4 wu3 bai3 yan2 guo4 bao1 yong1 cai2 mi2 you3 cheng1 shi4 ran2 xiang1 yang2 nang3 shi4 li4 li4 zai4 mu4 fu1 qi2 jiu4 chuan2 suo3 wei4 zai3 zhe3 han4 yang2 wang2 ze2 zong1 she4 yuan2 xun1 meng4 hao4 ran2 ze2 wen2 zhang1 da4 jiang4 yu3 ci4 er2 zan4 zhi1 yin1 er2 ji4 da2 yi4 shi1 ren2 wu2 yan2 bu4 chou2 zhi1 yi4 ye3 ci4 yun4
titleSlug: lu-wang-du-xiang-yang-qi-jiu-chuan-jian-zeng-wu-bai-yan-guo-bao-yong-cai-47f02b3b
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 汉水碧于天，南荆廓然秀。
- 庐罗遵古俗，鄢郢迷昔囿。
- 幽奇无得状，巉绝不能究。
- 兴替忽矣新，山川悄然旧。
- 斑斑生造士，一一应玄宿。
- 巴庸乃崄岨，屈景实豪右。
- 是非既自分，泾渭不相就。
- 粤自灵均来，清才若天漱。
- 伟哉洞上隐，卓尔隆中耨。
- 始将麋鹿狎，遂与麒麟鬬。
- 万乘不可谒，千钟固非茂。
- 爰从景升死，境上多兵候。
- 檀溪试戈船，岘岭屯贝胄。
- 寂莫数百年，质唯包砾琇。
- 上玄赏唐德，生贤命之授。
- 是为汉阳王，帝曰俞尔奏。
- 巨德耸神鬼，宏才轹前后。
- 势端唯金茎，质古乃玉豆。
- 行叶荫大椿，词源吐洪溜。
- 六成清庙音，一柱明堂构。
- 在昔房陵迁，圆穹正中漏。
- 繄王揭然出，上下拓宇宙。
- 俯视三事者，𫘤𫘤若童幼。
- 低摧护中兴，若凤视其鷇。
- 遇险必伸足，逢诛将引脰。
- 既正北极尊，遂治众星谬。
- 重闻章陵幸，再见岐阳狩。
- 日似新刮膜，天如重熨绉。
- 易政疾似欬，求贤甚于购。
- 化之未朞年，民安而国富。
- 翼卫两舜趋，钩陈十尧骤。
- 忽然遗相印，如羿卸其彀。
- 奸幸却乘衅，播迁遂终寿。
- 遗庙屹峰崿，功名纷组绣。
- 开元文物盛，孟子生荆岫。
- 斯文纵奇巧，秦玺新雕镂。
- 甘穷卧牛衣，受辱对狗窦。
- 思变如易爻，才通似玄首。
- 秘于龙宫室，怪于天篆籀。
- 知者竞欲戴，嫉者或将诟。
- 任达且百觚，遂为当时陋。
- 既作才鬼终，恐为仙籍售。
- 予生二贤末，得作升木狖。
- 兼济与独善，俱敢怀其臭。
- 江汉称炳灵，克明嗣清昼。
- 继彼欲为三，如醨如醇酎。
- 既见陆夫子，驽心却伏厩。
- 结彼世外交，遇之于邂逅。
- 两鹤思竞闲，双松格争瘦。
- 唯恐别仙才，涟涟涕襟袖。

## 拼音
- han4 shui3 bi4 yu2 tian1 ， nan2 jing1 kuo4 ran2 xiu4 。
- lu2 luo2 zun1 gu3 su2 ， yan1 ying3 mi2 xi1 you4 。
- you1 qi2 wu2 de2 zhuang4 ， chan2 jue2 bu4 neng2 jiu1 。
- xing1 ti4 hu1 yi3 xin1 ， shan1 chuan1 qiao3 ran2 jiu4 。
- ban1 ban1 sheng1 zao4 shi4 ， yi1 yi1 ying4 xuan2 su4 。
- ba1 yong1 nai3 xian3 qu1 ， qu1 jing3 shi2 hao2 you4 。
- shi4 fei1 ji4 zi4 fen1 ， jing1 wei4 bu4 xiang1 jiu4 。
- yue4 zi4 ling2 jun1 lai2 ， qing1 cai2 ruo4 tian1 shu4 。
- wei3 zai1 dong4 shang4 yin3 ， zhuo2 er3 long2 zhong1 nou4 。
- shi3 jiang1 mi2 lu4 xia2 ， sui4 yu3 qi2 lin2 dou4 。
- wan4 sheng4 bu4 ke3 ye4 ， qian1 zhong1 gu4 fei1 mao4 。
- yuan2 cong2 jing3 sheng1 si3 ， jing4 shang4 duo1 bing1 hou4 。
- tan2 xi1 shi4 ge1 chuan2 ， xian4 ling3 tun2 bei4 zhou4 。
- ji4 mo4 shu4 bai3 nian2 ， zhi4 wei2 bao1 li4 xiu4 。
- shang4 xuan2 shang3 tang2 de2 ， sheng1 xian2 ming4 zhi1 shou4 。
- shi4 wei4 han4 yang2 wang2 ， di4 yue1 yu2 er3 zou4 。
- ju4 de2 song3 shen2 gui3 ， hong2 cai2 li4 qian2 hou4 。
- shi4 duan1 wei2 jin1 jing1 ， zhi4 gu3 nai3 yu4 dou4 。
- xing2 ye4 yin4 da4 chun1 ， ci2 yuan2 tu3 hong2 liu1 。
- liu4 cheng2 qing1 miao4 yin1 ， yi2 zhu4 ming2 tang2 gou4 。
- zai4 xi1 fang2 ling2 qian1 ， yuan2 qiong2 zheng4 zhong1 lou4 。
- yi1 wang2 jie1 ran2 chu1 ， shang4 xia4 tuo4 yu3 zhou4 。
- fu3 shi4 san1 shi4 zhe3 ， 𫘤 𫘤 ruo4 tong2 you4 。
- di1 cui1 hu4 zhong1 xing1 ， ruo4 feng4 shi4 qi2 kou4 。
- yu4 xian3 bi4 shen1 zu2 ， feng2 zhu1 jiang1 yin3 dou4 。
- ji4 zheng4 bei3 ji2 zun1 ， sui4 zhi4 zhong4 xing1 miu4 。
- zhong4 wen2 zhang1 ling2 xing4 ， zai4 jian4 qi2 yang2 shou4 。
- ri4 si4 xin1 gua1 mo2 ， tian1 ru2 zhong4 yun4 zhou4 。
- yi4 zheng4 ji2 si4 kai4 ， qiu2 xian2 shen4 yu2 gou4 。
- hua4 zhi1 wei4 ji1 nian2 ， min2 an1 er2 guo2 fu4 。
- yi4 wei4 liang3 shun4 qu1 ， gou1 chen2 shi2 yao2 zhou4 。
- hu1 ran2 yi2 xiang1 yin4 ， ru2 yi4 xie4 qi2 gou4 。
- jian1 xing4 que4 cheng2 xin4 ， bo1 qian1 sui4 zhong1 shou4 。
- yi2 miao4 yi4 feng1 e4 ， gong1 ming2 fen1 zu3 xiu4 。
- kai1 yuan2 wen2 wu4 sheng4 ， meng4 zi3 sheng1 jing1 xiu4 。
- si1 wen2 zong4 qi2 qiao3 ， qin2 xi3 xin1 diao1 lou4 。
- gan1 qiong2 wo4 niu2 yi1 ， shou4 ru3 dui4 gou3 dou4 。
- si1 bian4 ru2 yi4 yao2 ， cai2 tong1 si4 xuan2 shou3 。
- mi4 yu2 long2 gong1 shi4 ， guai4 yu2 tian1 zhuan4 zhou4 。
- zhi1 zhe3 jing4 yu4 dai4 ， ji2 zhe3 huo4 jiang1 gou4 。
- ren4 da2 qie3 bai3 gu1 ， sui4 wei4 dang1 shi2 lou4 。
- ji4 zuo4 cai2 gui3 zhong1 ， kong3 wei4 xian1 ji2 shou4 。
- yu3 sheng1 er4 xian2 mo4 ， de2 zuo4 sheng1 mu4 you4 。
- jian1 ji4 yu3 du2 shan4 ， ju4 gan3 huai2 qi2 chou4 。
- jiang1 han4 cheng1 bing3 ling2 ， ke4 ming2 si4 qing1 zhou4 。
- ji4 bi3 yu4 wei4 san1 ， ru2 li2 ru2 chun2 zhou4 。
- ji4 jian4 lu4 fu1 zi3 ， nu2 xin1 que4 fu2 jiu4 。
- jie2 bi3 shi4 wai4 jiao1 ， yu4 zhi1 yu2 xie4 hou4 。
- liang3 he4 si1 jing4 xian2 ， shuang1 song1 ge2 zheng1 shou4 。
- wei2 kong3 bie2 xian1 cai2 ， lian2 lian2 ti4 jin1 xiu4 。

## 注释

## 译文

## 赏析
