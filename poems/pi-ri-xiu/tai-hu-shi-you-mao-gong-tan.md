---
id: pi-ri-xiu-tai-hu-shi-you-mao-gong-tan
title: 太湖诗：游毛公坛
titlePinyin: tai4 hu2 shi1 ： you2 mao2 gong1 tan2
titleSlug: tai-hu-shi-you-mao-gong-tan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 却上南山路，松行俨如庑。松根碍幽径，孱颜不能斧。
- 摆履跨乱云，侧巾蹲怪树。三休且半日，始到毛公坞。
- 两水合一涧，潈崖却为浦。相敌百千戟，共攂十万鼓。
- 喷散日月精，射破神仙府。唯愁绝地脉，又恐折天柱。
- 一窥耳目眩，再听云发竖。次到炼丹井，井干翳宿莽。
- 下有蕊刚丹，勺之百疾愈。凝于白獭髓，湛似桐马乳。
- 黄露醒齿牙，碧黏甘肺腑。桧异松复怪，枯疏互撑拄。
- 干蛟一百丈，髐然半天舞。下有毛公坛，坛方不盈亩。
- 当时云龙篆，一片苔藓古。时时仙禽来，忽忽祥烟聚。
- 我爱周息元，忽起应明主。三谏却归来，回头唾圭组。
- 伊余何不幸，斯人不复睹。如何大开口，与世争枯腐。
- 将山待夸娥，以肉投猰貐。欻坐侵桂阴，不知巳与午。
- 兹地足灵境，他年终结宇。敢道万石君，轻于一丝缕。

## 拼音
- que4 shang4 nan2 shan1 lu4 ， song1 xing2 yan3 ru2 wu3 。 song1 gen1 ai4 you1 jing4 ， chan2 yan2 bu4 neng2 fu3 。
- bai3 lü3 kua4 luan4 yun2 ， ce4 jin1 dun1 guai4 shu4 。 san1 xiu1 qie3 ban4 ri4 ， shi3 dao4 mao2 gong1 wu4 。
- liang3 shui3 he2 yi1 jian4 ， cong2 ya2 que4 wei4 pu3 。 xiang1 di2 bai3 qian1 ji3 ， gong4 lei4 shi2 wan4 gu3 。
- pen1 san4 ri4 yue4 jing1 ， she4 po4 shen2 xian1 fu3 。 wei2 chou2 jue2 di4 mai4 ， you4 kong3 zhe2 tian1 zhu4 。
- yi4 kui1 er3 mu4 xuan4 ， zai4 ting1 yun2 fa1 shu4 。 ci4 dao4 lian4 dan1 jing3 ， jing3 gan1 yi4 su4 mang3 。
- xia4 you3 rui3 gang1 dan1 ， shao2 zhi1 bai3 ji2 yu4 。 ning2 yu2 bai2 ta3 sui3 ， zhan4 si4 tong2 ma3 ru3 。
- huang2 lu4 xing3 chi3 ya2 ， bi4 nian2 gan1 fei4 fu3 。 gui4 yi4 song1 fu4 guai4 ， ku1 shu1 hu4 cheng1 zhu3 。
- gan1 jiao1 yi4 bai3 zhang4 ， xiao1 ran2 ban4 tian1 wu3 。 xia4 you3 mao2 gong1 tan2 ， tan2 fang1 bu4 ying2 mu3 。
- dang1 shi2 yun2 long2 zhuan4 ， yi2 pian4 tai2 xian3 gu3 。 shi2 shi2 xian1 qin2 lai2 ， hu1 hu1 xiang2 yan1 ju4 。
- wo3 ai4 zhou1 xi1 yuan2 ， hu1 qi3 ying4 ming2 zhu3 。 san1 jian4 que4 gui1 lai2 ， hui2 tou2 tuo4 gui1 zu3 。
- yi1 yu2 he2 bu2 xing4 ， si1 ren2 bu2 fu4 du3 。 ru2 he2 da4 kai1 kou3 ， yu3 shi4 zheng1 ku1 fu3 。
- jiang1 shan1 dai4 kua1 e2 ， yi3 rou4 tou2 ya4 yu3 。 chua1 zuo4 qin1 gui4 yin1 ， bu4 zhi1 si4 yu3 wu3 。
- zi1 di4 zu2 ling2 jing4 ， ta1 nian2 zhong1 jie2 yu3 。 gan3 dao4 wan4 shi2 jun1 ， qing1 yu2 yi4 si1 lü3 。

## 注释

## 译文

## 赏析
