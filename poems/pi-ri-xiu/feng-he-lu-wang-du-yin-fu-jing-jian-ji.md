---
id: pi-ri-xiu-feng-he-lu-wang-du-yin-fu-jing-jian-ji
title: 奉和鲁望读阴符经见寄
titlePinyin: feng4 he2 lu3 wang4 du2 yin1 fu2 jing1 jian4 ji4
titleSlug: feng-he-lu-wang-du-yin-fu-jing-jian-ji
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三百八十言，出自伊祁氏。上以生神仙，次云立仁义。
- 玄机一以发，五贼纷然起。结为日月精，融作天地髓。
- 不测似阴阳，难名若神鬼。得之升高天，失之沈厚地。
- 具茨云木老，大块烟霞委。自颛顼以降，贼为圣人轨。
- 尧乃一庶人，得之贼帝挚。挚见其德尊，脱身授其位。
- 舜唯一鳏民，冗冗作什器。得之贼帝尧，白丁作天子。
- 禹本刑人后，以功继其嗣。得之贼帝舜，用以平洚水。
- 自禹及文武，天机嗒然弛。姬公树其纲，贼之为圣智。
- 声诗川竞大，礼乐山争峙。爰从幽厉余，宸极若孩稚。
- 九伯真犬彘，诸侯实虎兕。五星合其耀，白日下阙里。
- 由是圣人生，于焉当乱纪。黄帝之五贼，拾之若青紫。
- 高挥春秋笔，不可刊一字。贼子虐甚斨，奸臣痛于棰。
- 至今千余年，蚩蚩受其赐。时代更复改，刑政崩且陊。
- 予将贼其道，所动多訾毁。叔孙与臧仓，贤圣多如此。
- 如何黄帝机，吾得多坎踬。纵失生前禄，亦多身后利。
- 我欲贼其名，垂之千万祀。

## 拼音
- san1 bai3 ba1 shi2 yan2 ， chu1 zi4 yi1 qi2 shi4 。 shang4 yi3 sheng1 shen2 xian1 ， ci4 yun2 li4 ren2 yi4 。
- xuan2 ji1 yi4 yi3 fa1 ， wu3 zei2 fen1 ran2 qi3 。 jie2 wei4 ri4 yue4 jing1 ， rong2 zuo4 tian1 di4 sui3 。
- bu2 ce4 si4 yin1 yang2 ， nan2 ming2 ruo4 shen2 gui3 。 de2 zhi1 sheng1 gao1 tian1 ， shi1 zhi1 shen3 hou4 di4 。
- ju4 ci2 yun2 mu4 lao3 ， da4 kuai4 yan1 xia2 wei3 。 zi4 zhuan1 xu1 yi3 jiang4 ， zei2 wei4 sheng4 ren2 gui3 。
- yao2 nai3 yi2 shu4 ren2 ， de2 zhi1 zei2 di4 zhi4 。 zhi4 jian4 qi2 de2 zun1 ， tuo1 shen1 shou4 qi2 wei4 。
- shun4 wei2 yi1 guan1 min2 ， rong3 rong3 zuo4 shen2 qi4 。 de2 zhi1 zei2 di4 yao2 ， bai2 ding1 zuo4 tian1 zi3 。
- yu3 ben3 xing2 ren2 hou4 ， yi3 gong1 ji4 qi2 si4 。 de2 zhi1 zei2 di4 shun4 ， yong4 yi3 ping2 jiang4 shui3 。
- zi4 yu3 ji2 wen2 wu3 ， tian1 ji1 da1 ran2 chi2 。 ji1 gong1 shu4 qi2 gang1 ， zei2 zhi1 wei4 sheng4 zhi4 。
- sheng1 shi1 chuan1 jing4 da4 ， li3 yue4 shan1 zheng1 zhi4 。 yuan2 cong2 you1 li4 yu2 ， chen2 ji2 ruo4 hai2 zhi4 。
- jiu3 bo2 zhen1 quan3 zhi4 ， zhu1 hou2 shi2 hu3 si4 。 wu3 xing1 he2 qi2 yao4 ， bai2 ri4 xia4 que1 li3 。
- you2 shi4 sheng4 ren2 sheng1 ， yu2 yan1 dang1 luan4 ji4 。 huang2 di4 zhi1 wu3 zei2 ， shi2 zhi1 ruo4 qing1 zi3 。
- gao1 hui1 chun1 qiu1 bi3 ， bu4 ke3 kan1 yi2 zi4 。 zei2 zi3 nüe4 shen4 qiang1 ， jian1 chen2 tong4 yu2 chui2 。
- zhi4 jin1 qian1 yu2 nian2 ， chi1 chi1 shou4 qi2 ci4 。 shi2 dai4 geng4 fu4 gai3 ， xing2 zheng4 beng1 qie3 duo4 。
- yu3 jiang1 zei2 qi2 dao4 ， suo3 dong4 duo1 zi1 hui3 。 shu1 sun1 yu3 zang1 cang1 ， xian2 sheng4 duo1 ru2 ci3 。
- ru2 he2 huang2 di4 ji1 ， wu2 de2 duo1 kan3 zhi4 。 zong4 shi1 sheng1 qian2 lu4 ， yi4 duo1 shen1 hou4 li4 。
- wo3 yu4 zei2 qi2 ming2 ， chui2 zhi1 qian1 wan4 si4 。

## 注释

## 译文

## 赏析
