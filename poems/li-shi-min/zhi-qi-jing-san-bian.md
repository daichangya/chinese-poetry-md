---
id: li-shi-min-zhi-qi-jing-san-bian
title: 执契静三边
titlePinyin: zhi2 qi4 jing4 san1 bian1
titleSlug: zhi-qi-jing-san-bian
author: 李世民
authorPinyin: li3 shi4 min2
authorSlug: li-shi-min
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 执契静三边，持衡临万姓。玉彩辉关烛，金华流日镜。
- 无为宇宙清，有美璇玑正。皎佩星连景，飘衣云结庆。
- 戢武耀七德，升文辉九功。烟波澄旧碧，尘火息前红。
- 霜野韬莲剑，关城罢月弓。钱缀榆天合，新城柳塞空。
- 花销葱岭雪，縠尽流沙雾。秋驾转兢怀，春冰弥轸虑。
- 书绝龙庭羽，烽休凤穴戍。衣宵寝二难，食旰餐三惧。
- 翦暴兴先废，除凶存昔亡。圆盖归天壤，方舆入地荒。
- 孔海池京邑，双河沼帝乡。循躬思励己，抚俗愧时康。
- 元首伫盐梅，股肱惟辅弼。羽贤崆岭四，翼圣襄城七。
- 浇俗庶反淳，替文聊就质。已知隆至道，共欢区宇一。

## 拼音
- zhi2 qi4 jing4 san1 bian1 ， chi2 heng2 lin2 wan4 xing4 。 yu4 cai3 hui1 guan1 zhu2 ， jin1 hua2 liu2 ri4 jing4 。
- wu2 wei2 yu3 zhou4 qing1 ， you3 mei3 xuan2 ji1 zheng4 。 jiao3 pei4 xing1 lian2 jing3 ， piao1 yi1 yun2 jie2 qing4 。
- ji2 wu3 yao4 qi1 de2 ， sheng1 wen2 hui1 jiu3 gong1 。 yan1 bo1 cheng2 jiu4 bi4 ， chen2 huo3 xi1 qian2 hong2 。
- shuang1 ye3 tao1 lian2 jian4 ， guan1 cheng2 ba4 yue4 gong1 。 qian2 zhui4 yu2 tian1 he2 ， xin1 cheng2 liu3 sai1 kong1 。
- hua1 xiao1 cong1 ling3 xue3 ， hu2 jin4 liu2 sha1 wu4 。 qiu1 jia4 zhuan3 jing1 huai2 ， chun1 bing1 mi2 zhen3 lü4 。
- shu1 jue2 long2 ting2 yu3 ， feng1 xiu1 feng4 xue2 shu4 。 yi1 xiao1 qin3 er4 nan2 ， shi2 gan4 can1 san1 ju4 。
- jian3 bao4 xing1 xian1 fei4 ， chu2 xiong1 cun2 xi1 wang2 。 yuan2 gai4 gui1 tian1 rang3 ， fang1 yu2 ru4 di4 huang1 。
- kong3 hai3 chi2 jing1 yi4 ， shuang1 he2 zhao3 di4 xiang1 。 xun2 gong1 si1 li4 ji3 ， fu3 su2 kui4 shi2 kang1 。
- yuan2 shou3 zhu4 yan2 mei2 ， gu3 gong1 wei2 fu3 bi4 。 yu3 xian2 kong1 ling3 si4 ， yi4 sheng4 xiang1 cheng2 qi1 。
- jiao1 su2 shu4 fan3 chun2 ， ti4 wen2 liao2 jiu4 zhi4 。 yi3 zhi1 long2 zhi4 dao4 ， gong4 huan1 qu1 yu3 yi1 。

## 注释

## 译文

## 赏析
