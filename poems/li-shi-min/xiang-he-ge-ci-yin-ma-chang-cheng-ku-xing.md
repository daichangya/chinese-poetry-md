---
id: li-shi-min-xiang-he-ge-ci-yin-ma-chang-cheng-ku-xing
title: 相和歌辞：饮马长城窟行
titlePinyin: xiang1 he2 ge1 ci2 ： yin3 ma3 chang2 cheng2 ku1 xing2
titleSlug: xiang-he-ge-ci-yin-ma-chang-cheng-ku-xing
author: 李世民
authorPinyin: li3 shi4 min2
authorSlug: li-shi-min
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 塞外悲风切，交河冰已结。瀚海百重波，阴山千里雪。
- 迥戍危烽火，层峦引高节。悠悠卷旆旌，饮马出长城。
- 寒沙连骑迹，朔吹断边声。胡尘清玉塞，羌笛韵金钲。
- 绝漠干戈戢，车徒振原隰。都尉反龙堆，将军旋马邑。
- 扬麾氛雾静，纪石功名立。荒裔一戎衣，云台凯歌入。

## 拼音
- sai4 wai4 bei1 feng1 qie4 ， jiao1 he2 bing1 yi3 jie2 。 han4 hai3 bai3 chong2 bo1 ， yin1 shan1 qian1 li3 xue3 。
- jiong3 shu4 wei1 feng1 huo3 ， ceng2 luan2 yin3 gao1 jie2 。 you1 you1 juan4 pei4 jing1 ， yin3 ma3 chu1 chang2 cheng2 。
- han2 sha1 lian2 qi2 ji4 ， shuo4 chui1 duan4 bian1 sheng1 。 hu2 chen2 qing1 yu4 sai1 ， qiang1 di2 yun4 jin1 zheng1 。
- jue2 mo4 gan1 ge1 ji2 ， che1 tu2 zhen4 yuan2 xi2 。 dou1 wei4 fan3 long2 dui1 ， jiang1 jun1 xuan2 ma3 yi4 。
- yang2 hui1 fen1 wu4 jing4 ， ji4 shi2 gong1 ming2 li4 。 huang1 yi4 yi4 rong2 yi1 ， yun2 tai2 kai3 ge1 ru4 。

## 注释

## 译文

## 赏析
