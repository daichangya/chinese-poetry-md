---
id: cui-hao-zeng-huai-yi-shang-ren
title: 赠怀一上人
titlePinyin: zeng4 huai2 yi2 shang4 ren2
titleSlug: zeng-huai-yi-shang-ren
author: 崔颢
authorPinyin: cui1 hao4
authorSlug: cui-hao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 法师东南秀，世实豪家子。
- 削发十二年，诵经峨眉里。
- 自此照群蒙，卓然为道雄。
- 观生尽入妄，悟有皆成空。
- 净体无众染，苦心归妙宗。
- 一朝敕书至，召入承明宫。
- 说法金殿里，焚香清禁中。
- 传灯遍都邑，杖锡游王公。
- 天子揖妙道，群僚趋下风。
- 我法本无著，时来出林壑。
- 因心得化城，随病皆与药。
- 上启黄屋心，下除苍生缚。
- 一从入君门，说法无朝昏。
- 帝作转轮王，师为持戒尊。
- 轩风洒甘露，佛雨生慈根。
- 但有灭度理，而生开济恩。
- 复闻江海曲，好杀成风俗。
- 帝曰我上人，为除膻腥欲。
- 是日发西秦，东南至蕲春。
- 风将衡桂接，地与吴楚邻。
- 旧少清信士，实多渔猎人。
- 一闻吾师至，舍网江湖滨。
- 作礼忏前恶，洁诚期后因。
- 因成日既久，事济身不守。
- 更出淮楚间，复来荆河口。
- 荆河马卿岑，兹地近道林。
- 入讲鸟常狎，坐禅兽不侵。
- 都非缘未尽，曾是教所任。
- 故我一来事，永承微妙音。
- 竹房见衣钵，松宇清身心。
- 早悔业至浅，晚成计可寻。
- 善哉远公义，清净如黄金。

## 拼音
- fa3 shi1 dong1 nan2 xiu4 ， shi4 shi2 hao2 jia1 zi3 。
- xue1 fa4 shi2 er4 nian2 ， song4 jing1 e2 mei2 li3 。
- zi4 ci3 zhao4 qun2 meng2 ， zhuo2 ran2 wei4 dao4 xiong2 。
- guan1 sheng1 jin4 ru4 wang4 ， wu4 you3 jie1 cheng2 kong1 。
- jing4 ti3 wu2 zhong4 ran3 ， ku3 xin1 gui1 miao4 zong1 。
- yi4 chao2 chi4 shu1 zhi4 ， zhao4 ru4 cheng2 ming2 gong1 。
- shuo1 fa3 jin1 dian4 li3 ， fen2 xiang1 qing1 jin4 zhong1 。
- chuan2 deng1 bian4 dou1 yi4 ， zhang4 xi1 you2 wang2 gong1 。
- tian1 zi3 yi1 miao4 dao4 ， qun2 liao2 qu1 xia4 feng1 。
- wo3 fa3 ben3 wu2 zhu4 ， shi2 lai2 chu1 lin2 he4 。
- yin1 xin1 de2 hua4 cheng2 ， sui2 bing4 jie1 yu3 yao4 。
- shang4 qi3 huang2 wu1 xin1 ， xia4 chu2 cang1 sheng1 fu4 。
- yi4 cong2 ru4 jun1 men2 ， shuo1 fa3 wu2 chao2 hun1 。
- di4 zuo4 zhuan4 lun2 wang2 ， shi1 wei4 chi2 jie4 zun1 。
- xuan1 feng1 sa3 gan1 lu4 ， fo2 yu3 sheng1 ci2 gen1 。
- dan4 you3 mie4 du4 li3 ， er2 sheng1 kai1 ji4 en1 。
- fu4 wen2 jiang1 hai3 qu3 ， hao3 sha1 cheng2 feng1 su2 。
- di4 yue1 wo3 shang4 ren2 ， wei4 chu2 shan1 xing1 yu4 。
- shi4 ri4 fa1 xi1 qin2 ， dong1 nan2 zhi4 qi2 chun1 。
- feng1 jiang1 heng2 gui4 jie1 ， di4 yu3 wu2 chu3 lin2 。
- jiu4 shao3 qing1 xin4 shi4 ， shi2 duo1 yu2 lie4 ren2 。
- yi4 wen2 wu2 shi1 zhi4 ， she4 wang3 jiang1 hu2 bin1 。
- zuo4 li3 chan4 qian2 e4 ， jie2 cheng2 qi1 hou4 yin1 。
- yin1 cheng2 ri4 ji4 jiu3 ， shi4 ji4 shen1 bu4 shou3 。
- geng4 chu1 huai2 chu3 jian1 ， fu4 lai2 jing1 he2 kou3 。
- jing1 he2 ma3 qing1 cen2 ， zi1 di4 jin4 dao4 lin2 。
- ru4 jiang3 niao3 chang2 xia2 ， zuo4 chan2 shou4 bu4 qin1 。
- dou1 fei1 yuan2 wei4 jin4 ， ceng2 shi4 jiao4 suo3 ren4 。
- gu4 wo3 yi4 lai2 shi4 ， yong3 cheng2 wei1 miao4 yin1 。
- zhu2 fang2 jian4 yi1 bo1 ， song1 yu3 qing1 shen1 xin1 。
- zao3 hui3 ye4 zhi4 qian3 ， wan3 cheng2 ji4 ke3 xun2 。
- shan4 zai1 yuan3 gong1 yi4 ， qing1 jing4 ru2 huang2 jin1 。

## 注释

## 译文

## 赏析
