---
id: chen-liang-zhe-xian-ge
title: 谪仙歌
titlePinyin: zhe2 xian1 ge1
titleSlug: zhe-xian-ge
author: 陈亮
authorPinyin: chen2 liang4
authorSlug: chen-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李白字太白，清风肺腑明月魄。
- 扬鞭独步止一人，我诵太白手屡拍。
- 尝闻太白长庚星，夜半星在天上明。
- 仰天高声叫李白，星边不见白应声。
- 又疑白星是酒星，银河酿酒天上倾。
- 奈无两翅飞见白，王母池边任解酲。
- 欲游金陵自采石，玩月乘舟归赤壁。
- 欲上箕山首阳巅，看白餐雪水底眠紫烟。
- 又不知在何处，漱瑶泉，酌霞杯。
- 怅望不见骑鹤来，白也如今安在哉。
- 我生恨不与同时，死犹喜得见其诗。
- 岂特文章惟足法，凛凛气节安可移。
- 金銮殿上一篇颂，沉香亭里行乐词。
- 此特太白细事耳，他人所知吾亦知。
- 脱靴奴使高力士，辞官妾视杨贵妃。
- 此真太白大节处，他人不知吾亦知。
- 歌其什，鬼神泣，解使青冢枯骨立。
- 呼其名，鬼神惊，惟有群仙侧耳听。
- 我今去取昆山玉，将白仪形好雕琢。
- 四方上下常相随，江东渭北休兴思。
- 会须乞我乾坤造化儿，使我笔下光焰万丈长虹飞。

## 拼音
- li3 bai2 zi4 tai4 bai2 ， qing1 feng1 fei4 fu3 ming2 yue4 po4 。
- yang2 bian1 du2 bu4 zhi3 yi4 ren2 ， wo3 song4 tai4 bai2 shou3 lü3 pai1 。
- chang2 wen2 tai4 bai2 chang2 geng1 xing1 ， ye4 ban4 xing1 zai4 tian1 shang4 ming2 。
- yang3 tian1 gao1 sheng1 jiao4 li3 bai2 ， xing1 bian1 bu2 jian4 bai2 ying4 sheng1 。
- you4 yi2 bai2 xing1 shi4 jiu3 xing1 ， yin2 he2 niang4 jiu3 tian1 shang4 qing1 。
- nai4 wu2 liang3 chi4 fei1 jian4 bai2 ， wang2 mu3 chi2 bian1 ren4 jie3 cheng2 。
- yu4 you2 jin1 ling2 zi4 cai3 shi2 ， wan2 yue4 cheng2 zhou1 gui1 chi4 bi4 。
- yu4 shang4 ji1 shan1 shou3 yang2 dian1 ， kan4 bai2 can1 xue3 shui3 di3 mian2 zi3 yan1 。
- you4 bu4 zhi1 zai4 he2 chu4 ， shu4 yao2 quan2 ， zhuo2 xia2 bei1 。
- chang4 wang4 bu2 jian4 qi2 he4 lai2 ， bai2 ye3 ru2 jin1 an1 zai4 zai1 。
- wo3 sheng1 hen4 bu4 yu3 tong2 shi2 ， si3 you2 xi3 de2 jian4 qi2 shi1 。
- qi3 te4 wen2 zhang1 wei2 zu2 fa3 ， lin3 lin3 qi4 jie2 an1 ke3 yi2 。
- jin1 luan2 dian4 shang4 yi4 pian1 song4 ， chen2 xiang1 ting2 li3 xing2 le4 ci2 。
- ci3 te4 tai4 bai2 xi4 shi4 er3 ， ta1 ren2 suo3 zhi1 wu2 yi4 zhi1 。
- tuo1 xue1 nu2 shi3 gao1 li4 shi4 ， ci2 guan1 qie4 shi4 yang2 gui4 fei1 。
- ci3 zhen1 tai4 bai2 da4 jie2 chu4 ， ta1 ren2 bu4 zhi1 wu2 yi4 zhi1 。
- ge1 qi2 shen2 ， gui3 shen2 qi4 ， jie3 shi3 qing1 zhong3 ku1 gu3 li4 。
- hu1 qi2 ming2 ， gui3 shen2 jing1 ， wei2 you3 qun2 xian1 ce4 er3 ting1 。
- wo3 jin1 qu4 qu3 kun1 shan1 yu4 ， jiang1 bai2 yi2 xing2 hao3 diao1 zhuo2 。
- si4 fang1 shang4 xia4 chang2 xiang1 sui2 ， jiang1 dong1 wei4 bei3 xiu1 xing1 si1 。
- hui4 xu1 qi3 wo3 qian2 kun1 zao4 hua4 er2 ， shi3 wo3 bi3 xia4 guang1 yan4 wan4 zhang4 chang2 hong2 fei1 。

## 注释

## 译文

## 赏析
