---
id: chen-liang-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 陈亮
authorPinyin: chen2 liang4
authorSlug: chen-liang
dynasty: 宋代
dynastyPinyin: song4
dynastySlug: song
tags:
  - 宋词三百首
rhythmic: 水龙吟
---
## 正文
- 闹花深处层楼，画帘半卷东风软。
- 春归翠陌，平莎茸嫩，垂杨金浅。
- 迟日催花，淡云阁雨，轻寒轻暖。
- 恨芳菲世界，游人未赏，都付与、莺和燕。
- 寂寞凭高念远。
- 向南楼、一声归雁。
- 金钗斗草，青丝勒马，风流云散。
- 罗绶分香，翠绡封泪，几多幽怨。
- 正销魂，又是疏烟淡月，子规声断。

## 拼音
- nao4 hua1 shen1 chu4 ceng2 lou2 ， hua4 lian2 ban4 juan4 dong1 feng1 ruan3 。
- chun1 gui1 cui4 mo4 ， ping2 sha1 rong2 nen4 ， chui2 yang2 jin1 qian3 。
- chi2 ri4 cui1 hua1 ， dan4 yun2 ge2 yu3 ， qing1 han2 qing1 nuan3 。
- hen4 fang1 fei1 shi4 jie4 ， you2 ren2 wei4 shang3 ， dou1 fu4 yu3 、 ying1 he2 yan4 。
- ji4 mo4 ping2 gao1 nian4 yuan3 。
- xiang4 nan2 lou2 、 yi4 sheng1 gui1 yan4 。
- jin1 chai1 dou4 cao3 ， qing1 si1 le4 ma3 ， feng1 liu2 yun2 san4 。
- luo2 shou4 fen1 xiang1 ， cui4 xiao1 feng1 lei4 ， ji3 duo1 you1 yuan4 。
- zheng4 xiao1 hun2 ， you4 shi4 shu1 yan1 dan4 yue4 ， zi3 gui1 sheng1 duan4 。

## 注释

## 译文

## 赏析
