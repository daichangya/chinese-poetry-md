---
id: bai-ting-ji-she-hu
title: 击蛇笏
titlePinyin: ji1 she2 hu4
titleSlug: ji-she-hu
author: 白珽
authorPinyin: bai2 ting3
authorSlug: bai-ting
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孔明庙前柏，手版贼其枝。
- 枯秭无生气，众目炫一时。
- 何如孔公笏，铁面含霜姿。
- 虺蛇何足道，正气屡奸欺。
- 祥符庆历间，岂无纤人斯。
- 闻之胆为落，不在彼在兹。
- 圣学亿万年，圣源浩无涯。
- 八传得巨源，愤学求似之。
- 遗经与遗物，保护如婴儿。
- 万里去复远，见者咸赍咨。
- 况此一尺槐，千载孔林思。
- 非无原壤杖，非无少正铍。
- 用舍各有时，小大各有施。
- 畴能起段公，共赋甘棠诗。

## 拼音
- kong3 ming2 miao4 qian2 bai3 ， shou3 ban3 zei2 qi2 zhi1 。
- ku1 zi3 wu2 sheng1 qi4 ， zhong4 mu4 xuan4 yi4 shi2 。
- he2 ru2 kong3 gong1 hu4 ， tie3 mian4 han2 shuang1 zi1 。
- hui1 she2 he2 zu2 dao4 ， zheng4 qi4 lü3 jian1 qi1 。
- xiang2 fu2 qing4 li4 jian1 ， qi3 wu2 xian1 ren2 si1 。
- wen2 zhi1 dan3 wei4 luo4 ， bu2 zai4 bi3 zai4 zi1 。
- sheng4 xue2 yi4 wan4 nian2 ， sheng4 yuan2 hao4 wu2 ya2 。
- ba1 chuan2 de2 ju4 yuan2 ， fen4 xue2 qiu2 si4 zhi1 。
- yi2 jing1 yu3 yi2 wu4 ， bao3 hu4 ru2 ying1 er2 。
- wan4 li3 qu4 fu4 yuan3 ， jian4 zhe3 xian2 ji1 zi1 。
- kuang4 ci3 yi4 chi3 huai2 ， qian1 zai3 kong3 lin2 si1 。
- fei1 wu2 yuan2 rang3 zhang4 ， fei1 wu2 shao3 zheng4 pi2 。
- yong4 she4 ge4 you3 shi2 ， xiao3 da4 ge4 you3 shi1 。
- chou2 neng2 qi3 duan4 gong1 ， gong4 fu4 gan1 tang2 shi1 。

## 注释

## 译文

## 赏析
