---
id: hua-diao-gu-zhan-chang-wen
title: 吊古战场文
titlePinyin: diao4 gu3 zhan4 chang3 wen2
titleSlug: diao-gu-zhan-chang-wen
author: 华
authorPinyin: hua2
authorSlug: hua
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 浩浩乎，平沙无垠，夐不见人。河水萦带，群山纠纷。黯兮惨悴，风悲日曛。蓬断草枯，凛若霜晨。鸟飞不下，兽铤亡群。亭长告余曰：“此古战场也，常覆三军。往往鬼哭，天阴则闻。”伤心哉！秦欤汉欤？将近代欤？
- 吾闻夫齐魏徭戍，荆韩召募。万里奔走，连年暴露。沙草晨牧，河冰夜渡。地阔天长，不知归路。寄身锋刃，腷臆谁愬？秦汉而还，多事四夷，中州耗斁，无世无之。古称戎夏，不抗王师。文教失宣，武臣用奇。奇兵有异于仁义，王道迂阔而莫为。呜呼噫嘻！
- 吾想夫北风振漠，胡兵伺便。主将骄敌，期门受战。野竖旌旗，川回组练。法重心骇，威尊命贱。利镞穿骨，惊沙入面，主客相搏，山川震眩。声析江河，势崩雷电。至若穷阴凝闭，凛冽海隅，积雪没胫，坚冰在须。鸷鸟休巢，征马踟蹰。缯纩无温，堕指裂肤。当此苦寒，天假强胡，凭陵杀气，以相剪屠。径截辎重，横攻士卒。都尉新降，将军覆没。尸踣巨港之岸，血满长城之窟。无贵无贱，同为枯骨。可胜言哉！鼓衰兮力竭，矢尽兮弦绝，白刃交兮宝刀折，两军蹙兮生死决。降矣哉，终身夷狄；战矣哉，暴骨沙砾。鸟无声兮山寂寂，夜正长兮风淅淅。魂魄结兮天沉沉，鬼神聚兮云幂幂。日光寒兮草短，月色苦兮霜白。伤心惨目，有如是耶！
- 吾闻之：牧用赵卒，大破林胡，开地千里，遁逃匈奴。汉倾天下，财殚力痡。任人而已，岂在多乎！周逐猃狁，北至太原。既城朔方，全师而还。饮至策勋，和乐且闲。穆穆棣棣，君臣之间。秦起长城，竟海为关。荼毒生民，万里朱殷。汉击匈奴，虽得阴山，枕骸徧野，功不补患。
- 苍苍蒸民，谁无父母？提携捧负，畏其不寿。谁无兄弟？如足如手。谁无夫妇？如宾如友。生也何恩，杀之何咎？其存其没，家莫闻知。人或有言，将信将疑。悁悁心目，寤寐见之。布奠倾觞，哭望天涯。天地为愁，草木凄悲。吊祭不至，精魂无依。必有凶年，人其流离。呜呼噫嘻！时耶命耶？从古如斯！为之奈何？守在四夷。

## 拼音
- hao4 hao4 hu1 ， ping2 sha1 wu2 yin2 ， xuan4 bu2 jian4 ren2 。 he2 shui3 ying2 dai4 ， qun2 shan1 jiu1 fen1 。 an4 xi1 can3 cui4 ， feng1 bei1 ri4 xun1 。 peng2 duan4 cao3 ku1 ， lin3 ruo4 shuang1 chen2 。 niao3 fei1 bu2 xia4 ， shou4 ting3 wang2 qun2 。 ting2 chang2 gao4 yu2 yue1 ： “ ci3 gu3 zhan4 chang3 ye3 ， chang2 fu4 san1 jun1 。 wang3 wang3 gui3 ku1 ， tian1 yin1 ze2 wen2 。 ” shang1 xin1 zai1 ！ qin2 yu2 han4 yu2 ？ jiang1 jin4 dai4 yu2 ？
- wu2 wen2 fu1 qi2 wei4 yao2 shu4 ， jing1 han2 zhao4 mu4 。 wan4 li3 ben1 zou3 ， lian2 nian2 bao4 lu4 。 sha1 cao3 chen2 mu4 ， he2 bing1 ye4 du4 。 di4 kuo4 tian1 chang2 ， bu4 zhi1 gui1 lu4 。 ji4 shen1 feng1 ren4 ， bi4 yi4 shui2 shuo4 ？ qin2 han4 er2 hai2 ， duo1 shi4 si4 yi2 ， zhong1 zhou1 hao4 yi4 ， wu2 shi4 wu2 zhi1 。 gu3 cheng1 rong2 xia4 ， bu2 kang4 wang2 shi1 。 wen2 jiao4 shi1 xuan1 ， wu3 chen2 yong4 qi2 。 qi2 bing1 you3 yi4 yu2 ren2 yi4 ， wang2 dao4 yu1 kuo4 er2 mo4 wei4 。 wu1 hu1 yi1 xi1 ！
- wu2 xiang3 fu1 bei3 feng1 zhen4 mo4 ， hu2 bing1 si4 bian4 。 zhu3 jiang4 jiao1 di2 ， qi1 men2 shou4 zhan4 。 ye3 shu4 jing1 qi2 ， chuan1 hui2 zu3 lian4 。 fa3 zhong4 xin1 hai4 ， wei1 zun1 ming4 jian4 。 li4 zu2 chuan1 gu3 ， jing1 sha1 ru4 mian4 ， zhu3 ke4 xiang1 bo2 ， shan1 chuan1 zhen4 xuan4 。 sheng1 xi1 jiang1 he2 ， shi4 beng1 lei2 dian4 。 zhi4 ruo4 qiong2 yin1 ning2 bi4 ， lin3 lie4 hai3 yu2 ， ji1 xue3 mei2 jing4 ， jian1 bing1 zai4 xu1 。 zhi4 niao3 xiu1 chao2 ， zheng1 ma3 chi2 chu2 。 zeng1 kuang4 wu2 wen1 ， duo4 zhi3 lie4 fu1 。 dang1 ci3 ku3 han2 ， tian1 jia3 qiang2 hu2 ， ping2 ling2 sha1 qi4 ， yi3 xiang1 jian3 tu2 。 jing4 jie2 zi1 zhong4 ， heng2 gong1 shi4 zu2 。 dou1 wei4 xin1 jiang4 ， jiang1 jun1 fu4 mo4 。 shi1 bo2 ju4 gang3 zhi1 an4 ， xue4 man3 chang2 cheng2 zhi1 ku1 。 wu2 gui4 wu2 jian4 ， tong2 wei4 ku1 gu3 。 ke3 sheng4 yan2 zai1 ！ gu3 shuai1 xi1 li4 jie2 ， shi3 jin4 xi1 xian2 jue2 ， bai2 ren4 jiao1 xi1 bao3 dao1 zhe2 ， liang3 jun1 cu4 xi1 sheng1 si3 jue2 。 jiang4 yi3 zai1 ， zhong1 shen1 yi2 di2 ； zhan4 yi3 zai1 ， bao4 gu3 sha1 li4 。 niao3 wu2 sheng1 xi1 shan1 ji4 ji4 ， ye4 zheng4 chang2 xi1 feng1 xi1 xi1 。 hun2 po4 jie2 xi1 tian1 chen2 chen2 ， gui3 shen2 ju4 xi1 yun2 mi4 mi4 。 ri4 guang1 han2 xi1 cao3 duan3 ， yue4 se4 ku3 xi1 shuang1 bai2 。 shang1 xin1 can3 mu4 ， you3 ru2 shi4 ye1 ！
- wu2 wen2 zhi1 ： mu4 yong4 zhao4 zu2 ， da4 po4 lin2 hu2 ， kai1 di4 qian1 li3 ， dun4 tao2 xiong1 nu2 。 han4 qing1 tian1 xia4 ， cai2 dan1 li4 pu1 。 ren4 ren2 er2 yi3 ， qi3 zai4 duo1 hu1 ！ zhou1 zhu2 xian3 yun3 ， bei3 zhi4 tai4 yuan2 。 ji4 cheng2 shuo4 fang1 ， quan2 shi1 er2 hai2 。 yin3 zhi4 ce4 xun1 ， he2 le4 qie3 xian2 。 mu4 mu4 di4 di4 ， jun1 chen2 zhi1 jian1 。 qin2 qi3 chang2 cheng2 ， jing4 hai3 wei4 guan1 。 tu2 du2 sheng1 min2 ， wan4 li3 zhu1 yin1 。 han4 ji1 xiong1 nu2 ， sui1 de2 yin1 shan1 ， zhen3 hai2 bian4 ye3 ， gong1 bu4 bu3 huan4 。
- cang1 cang1 zheng1 min2 ， shui2 wu2 fu4 mu3 ？ ti2 xie2 peng3 fu4 ， wei4 qi2 bu2 shou4 。 shui2 wu2 xiong1 di4 ？ ru2 zu2 ru2 shou3 。 shui2 wu2 fu1 fu4 ？ ru2 bin1 ru2 you3 。 sheng1 ye3 he2 en1 ， sha1 zhi1 he2 jiu4 ？ qi2 cun2 qi2 mei2 ， jia1 mo4 wen2 zhi1 。 ren2 huo4 you3 yan2 ， jiang1 xin4 jiang1 yi2 。 yuan1 yuan1 xin1 mu4 ， wu4 mei4 jian4 zhi1 。 bu4 dian4 qing1 shang1 ， ku1 wang4 tian1 ya2 。 tian1 di4 wei4 chou2 ， cao3 mu4 qi1 bei1 。 diao4 ji4 bu2 zhi4 ， jing1 hun2 wu2 yi1 。 bi4 you3 xiong1 nian2 ， ren2 qi2 liu2 li2 。 wu1 hu1 yi1 xi1 ！ shi2 ye1 ming4 ye1 ？ cong2 gu3 ru2 si1 ！ wei4 zhi1 nai4 he2 ？ shou3 zai4 si4 yi2 。

## 注释

## 译文

## 赏析
