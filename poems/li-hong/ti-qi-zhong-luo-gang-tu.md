---
id: li-hong-ti-qi-zhong-luo-gang-tu
title: 题戚仲骡纲图
titlePinyin: ti2 qi1 zhong4 luo2 gang1 tu2
titleSlug: ti-qi-zhong-luo-gang-tu
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风吹雪飞千山，雪深山径难往还。
- 长林乔木敛秀色，层崖叠嶂雕苍颜。
- 山腹痴云结寒润，山巅去天不盈寸。
- 溪湍岩瀑争喧豗，兽蹄鸟迹皆逃遁。
- 中有驿使输皇纲，群骡任重人束装。
- 旌旗不展岚气湿，鞍辔稳驭銮声𫓭。
- 危桥当道不可过，怒挥鞭箠驱慵惰。
- 栈阁萦纡铁勒寒，荆榛暗刺毡衣破。
- 骡行迢遰风萧𩙫，倦来谁复鸣鞭梢。
- 忽逢大渡凛毛骨，深沉时若潜虬蛟。
- 作急呼舟渡斯水，寻得舟人来数里。
- 一舟已去一舟行，掉入深潭浪花起。
- 舟移岸曲人争先，牵骡束货行挥鞭。
- 芦深峡束积雪滑，十步九止愁其颠。
- 骡行𬯎败人枵腹，民家借爨黄粱熟。
- 人餐骡饲幸平恬，其奈门前去程促。
- 山前山后开梅花，卧溪枯树寒槎牙。
- 关情一片青烟下，深闭柴门三四家。
- 行行渐出平川路，回首千山暝云雾。
- 自知驿舍更一程，指点山坳深处住。
- 解鞍摘货驿舍宽，地炉榾柮烟辛酸。
- 群骡入廐人饱睡，明朝一驿可输官。
- 绢落并刀悭数尺，衡从笔墨开胸臆。
- 尽将此景作此图，轻描浓抹无凝积。
- 古来摩诘传天真，此手那知复入神。
- 好将一本献天子，能信邦家本兆民。

## 拼音
- bei3 feng1 chui1 xue3 fei1 qian1 shan1 ， xue3 shen1 shan1 jing4 nan2 wang3 hai2 。
- chang2 lin2 qiao2 mu4 lian3 xiu4 se4 ， ceng2 ya2 die2 zhang4 diao1 cang1 yan2 。
- shan1 fu4 chi1 yun2 jie2 han2 run4 ， shan1 dian1 qu4 tian1 bu4 ying2 cun4 。
- xi1 tuan1 yan2 pu4 zheng1 xuan1 hui1 ， shou4 ti2 niao3 ji4 jie1 tao2 dun4 。
- zhong1 you3 yi4 shi3 shu1 huang2 gang1 ， qun2 luo2 ren4 zhong4 ren2 shu4 zhuang1 。
- jing1 qi2 bu4 zhan3 lan2 qi4 shi1 ， an1 pei4 wen3 yu4 luan2 sheng1 𫓭 。
- wei1 qiao2 dang1 dao4 bu4 ke3 guo4 ， nu4 hui1 bian1 chui2 qu1 yong1 duo4 。
- zhan4 ge2 ying2 yu1 tie3 le4 han2 ， jing1 zhen1 an4 ci4 zhan1 yi1 po4 。
- luo2 xing2 tiao2 di4 feng1 xiao1 𩙫 ， juan4 lai2 shui2 fu4 ming2 bian1 shao1 。
- hu1 feng2 da4 du4 lin3 mao2 gu3 ， shen1 chen2 shi2 ruo4 qian2 qiu2 jiao1 。
- zuo4 ji2 hu1 zhou1 du4 si1 shui3 ， xun2 de2 zhou1 ren2 lai2 shu4 li3 。
- yi4 zhou1 yi3 qu4 yi4 zhou1 xing2 ， diao4 ru4 shen1 tan2 lang4 hua1 qi3 。
- zhou1 yi2 an4 qu3 ren2 zheng1 xian1 ， qian1 luo2 shu4 huo4 xing2 hui1 bian1 。
- lu2 shen1 xia2 shu4 ji1 xue3 hua2 ， shi2 bu4 jiu3 zhi3 chou2 qi2 dian1 。
- luo2 xing2 tui2 bai4 ren2 xiao1 fu4 ， min2 jia1 jie4 cuan4 huang2 liang2 shu2 。
- ren2 can1 luo2 si4 xing4 ping2 tian2 ， qi2 nai4 men2 qian2 qu4 cheng2 cu4 。
- shan1 qian2 shan1 hou4 kai1 mei2 hua1 ， wo4 xi1 ku1 shu4 han2 cha2 ya2 。
- guan1 qing2 yi2 pian4 qing1 yan1 xia4 ， shen1 bi4 chai2 men2 san1 si4 jia1 。
- xing2 xing2 jian4 chu1 ping2 chuan1 lu4 ， hui2 shou3 qian1 shan1 ming2 yun2 wu4 。
- zi4 zhi1 yi4 she4 geng4 yi4 cheng2 ， zhi3 dian3 shan1 ao4 shen1 chu4 zhu4 。
- jie3 an1 zhai1 huo4 yi4 she4 kuan1 ， di4 lu2 gu3 duo4 yan1 xin1 suan1 。
- qun2 luo2 ru4 jiu4 ren2 bao3 shui4 ， ming2 chao2 yi2 yi4 ke3 shu1 guan1 。
- juan4 luo4 bing4 dao1 qian1 shu4 chi3 ， heng2 cong2 bi3 mo4 kai1 xiong1 yi4 。
- jin4 jiang1 ci3 jing3 zuo4 ci3 tu2 ， qing1 miao2 nong2 mo3 wu2 ning2 ji1 。
- gu3 lai2 mo2 jie2 chuan2 tian1 zhen1 ， ci3 shou3 na4 zhi1 fu4 ru4 shen2 。
- hao3 jiang1 yi4 ben3 xian4 tian1 zi3 ， neng2 xin4 bang1 jia1 ben3 zhao4 min2 。

## 注释

## 译文

## 赏析
