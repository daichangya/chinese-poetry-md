---
id: li-hong-long-xing-gai-yuan-chu-yu-wei-yong-jia-jian-cang-shi-deng-zhong-yi-tang--e735b13a
title: 隆兴改元初余为永嘉监仓时登忠义堂覩颜鲁公像知其裔家是邦今阅一纪沿檄莆中遇军事判官邵即其人也因请观常山平原二像并大历颢会昌嗣二诰为赋长句
titlePinyin: long2 xing1 gai3 yuan2 chu1 yu2 wei4 yong3 jia1 jian1 cang1 shi2 deng1 zhong1 yi4 tang2 du3 yan2 lu3 gong1 xiang4 zhi1 qi2 yi4 jia1 shi4 bang1 jin1 yue4 yi2 ji4 yan2 xi2 pu2 zhong1 yu4 jun1 shi4 pan4 guan1 shao4 ji2 qi2 ren2 ye3 yin1 qing3 guan1 chang2 shan1 ping2 yuan2 er4 xiang4 bing4 da4 li4 hao4 hui4 chang1 si4 er4 gao4 wei4 fu4 chang2 ju4
titleSlug: long-xing-gai-yuan-chu-yu-wei-yong-jia-jian-cang-shi-deng-zhong-yi-tang--e735b13a
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明皇不识颜平原，我观旧史心慨然。
- 天宝末年事大错，边将骋兵相盗权。
- 忽闻渔阳鼓鼙震，二十四郡城无坚。
- 霓裳惊破西行蜀，妃子仓皇死马前。
- 常山平原乃昆弟，屹立砥柱摧腥膻。
- 土门既失陷河朔，天津骂贼须发拳。
- 嗣皇灵武实草创，独坐鹗立中兴年。
- 尚书累月家食粥，诸将列屋罗妖妍。
- 呜呼千载慕廉蔺，曹蜍李志如九泉。
- 莆阳幕府东嘉客，饱闻裔孙家好贤。
- 锦囊重覩忠义像，再拜恨不为执鞭。
- 轻绡盈幅凛生面，髣髴冠剑跻凌烟。
- 况藏二诰墨色古，吾宗赞皇相业传。
- 怜君为米走尘土，七十青衫雪满颠。
- 乃祖精爽跨箕尾，寄书入洛逢飞僊。

## 拼音
- ming2 huang2 bu4 shi2 yan2 ping2 yuan2 ， wo3 guan1 jiu4 shi3 xin1 kai3 ran2 。
- tian1 bao3 mo4 nian2 shi4 da4 cuo4 ， bian1 jiang1 cheng3 bing1 xiang1 dao4 quan2 。
- hu1 wen2 yu2 yang2 gu3 pi2 zhen4 ， er4 shi2 si4 jun4 cheng2 wu2 jian1 。
- ni2 chang2 jing1 po4 xi1 xing2 shu3 ， fei1 zi0 cang1 huang2 si3 ma3 qian2 。
- chang2 shan1 ping2 yuan2 nai3 kun1 di4 ， yi4 li4 di3 zhu4 cui1 xing1 shan1 。
- tu3 men2 ji4 shi1 xian4 he2 shuo4 ， tian1 jin1 ma4 zei2 xu1 fa4 quan2 。
- si4 huang2 ling2 wu3 shi2 cao3 chuang4 ， du2 zuo4 e4 li4 zhong1 xing1 nian2 。
- shang4 shu1 lei4 yue4 jia1 shi2 zhou1 ， zhu1 jiang1 lie4 wu1 luo2 yao1 yan2 。
- wu1 hu1 qian1 zai3 mu4 lian2 lin4 ， cao2 chu2 li3 zhi4 ru2 jiu3 quan2 。
- pu2 yang2 mu4 fu3 dong1 jia1 ke4 ， bao3 wen2 yi4 sun1 jia1 hao3 xian2 。
- jin3 nang2 zhong4 du3 zhong1 yi4 xiang4 ， zai4 bai4 hen4 bu2 wei4 zhi2 bian1 。
- qing1 xiao1 ying2 fu2 lin3 sheng1 mian4 ， fang3 fu2 guan1 jian4 ji1 ling2 yan1 。
- kuang4 cang2 er4 gao4 mo4 se4 gu3 ， wu2 zong1 zan4 huang2 xiang1 ye4 chuan2 。
- lian2 jun1 wei4 mi3 zou3 chen2 tu3 ， qi1 shi2 qing1 shan1 xue3 man3 dian1 。
- nai3 zu3 jing1 shuang3 kua4 ji1 wei3 ， ji4 shu1 ru4 luo4 feng2 fei1 xian1 。

## 注释

## 译文

## 赏析
