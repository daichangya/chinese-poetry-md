---
id: li-hong-zi-yong-di-ji-dou-xia-da-xue-lu-shi
title: 子永弟寄都下大雪律诗
titlePinyin: zi3 yong3 di4 ji4 dou1 xia4 da4 xue3 lü4 shi1
titleSlug: zi-yong-di-ji-dou-xia-da-xue-lu-shi
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 快雪频占瑞，饕风并助豪。
- 白银天上阙，组练浙江涛。
- 拓地龙沙远，瞻山群玉高。
- 齐宫延孟叟，楚些诵离骚。
- 绝塞绵应折，深闺蠒独缫。
- 半穿东郭履，尽落汉臣旄。
- 光射埋丰劒，铦藏切玉刀。
- 月楂迷犯斗，嵌洞漫寻嶆。
- 禅几巾翻氎，书帷册散绦。
- 诗盟频败北，酒醵屡逋逃。
- 客去毡铺坐，梅颦萼尚雕。
- 圆坛足珪邸，夜猎满弓韬。
- 阿阁来仪凤，沧溟复断鼇。
- 三英陪兔苑，五骑聚神臯。
- 蠖屈深拳跼，龟肠更鬰陶。
- 乌饥声嚄嚄，狐听响溞溞。
- 渔父拥蓑笠，园公扶桔槔。
- 翩翾振鹭集，排拶孔鸾翺。
- 内集诗联谢，回风舞逐曹。
- 鹄鲜形诮鹜，狐白袖垂羔。
- 素发瞻商皓，粉袍踵弁髦。
- 蓝关无去马，剡曲有回舠。
- 佛刹璎鬘坠，仙庭鹳鹤号。
- 寂寥闲自适，澹泊喜相遭。
- 目眩花空委，头童手独搔。
- 观空翻贝叶，瀹茗侍方袍。
- 家窭羹忧絮，宾稀釜肯轑。
- 投人真拱璧，属和秃纤毫。
- 梦到湖边寺，重寻观里桃。
- 东郊宜择胜，联骑许追遨。

## 拼音
- kuai4 xue3 pin2 zhan4 rui4 ， tao1 feng1 bing4 zhu4 hao2 。
- bai2 yin2 tian1 shang4 que1 ， zu3 lian4 zhe4 jiang1 tao1 。
- tuo4 di4 long2 sha1 yuan3 ， zhan1 shan1 qun2 yu4 gao1 。
- qi2 gong1 yan2 meng4 sou3 ， chu3 xie1 song4 li2 sao1 。
- jue2 sai1 mian2 ying4 zhe2 ， shen1 gui1 jian3 du2 sao1 。
- ban4 chuan1 dong1 guo1 lü3 ， jin4 luo4 han4 chen2 mao2 。
- guang1 she4 mai2 feng1 jian4 ， xian1 cang2 qie4 yu4 dao1 。
- yue4 zha1 mi2 fan4 dou4 ， qian4 dong4 man4 xun2 cao2 。
- chan2 ji3 jin1 fan1 die2 ， shu1 wei2 ce4 san4 tao1 。
- shi1 meng2 pin2 bai4 bei3 ， jiu3 ju4 lü3 bu1 tao2 。
- ke4 qu4 zhan1 pu4 zuo4 ， mei2 pin2 e4 shang4 diao1 。
- yuan2 tan2 zu2 gui1 di3 ， ye4 lie4 man3 gong1 tao1 。
- a1 ge2 lai2 yi2 feng4 ， cang1 ming2 fu4 duan4 ao2 。
- san1 ying1 pei2 tu4 yuan4 ， wu3 qi2 ju4 shen2 gao1 。
- huo4 qu1 shen1 quan2 ju2 ， gui1 chang2 geng4 yu4 tao2 。
- wu1 ji1 sheng1 huo1 huo1 ， hu2 ting1 xiang3 sao1 sao1 。
- yu2 fu4 yong1 suo1 li4 ， yuan2 gong1 fu2 ju2 gao1 。
- pian1 xuan1 zhen4 lu4 ji2 ， pai2 za1 kong3 luan2 ao2 。
- nei4 ji2 shi1 lian2 xie4 ， hui2 feng1 wu3 zhu2 cao2 。
- hu2 xian1 xing2 qiao4 wu4 ， hu2 bai2 xiu4 chui2 gao1 。
- su4 fa1 zhan1 shang1 hao4 ， fen3 pao2 zhong3 bian4 mao2 。
- lan2 guan1 wu2 qu4 ma3 ， yan3 qu3 you3 hui2 dao1 。
- fo2 cha4 ying1 man2 zhui4 ， xian1 ting2 guan4 he4 hao4 。
- ji4 liao2 xian2 zi4 shi4 ， dan4 bo2 xi3 xiang1 zao1 。
- mu4 xuan4 hua1 kong1 wei3 ， tou2 tong2 shou3 du2 sao1 。
- guan1 kong1 fan1 bei4 ye4 ， yue4 ming2 shi4 fang1 pao2 。
- jia1 ju4 geng1 you1 xu4 ， bin1 xi1 fu3 ken3 lao3 。
- tou2 ren2 zhen1 gong3 bi4 ， shu3 he2 tu1 xian1 hao2 。
- meng4 dao4 hu2 bian1 si4 ， zhong4 xun2 guan1 li3 tao2 。
- dong1 jiao1 yi2 ze2 sheng4 ， lian2 qi2 xu3 zhui1 ao2 。

## 注释

## 译文

## 赏析
