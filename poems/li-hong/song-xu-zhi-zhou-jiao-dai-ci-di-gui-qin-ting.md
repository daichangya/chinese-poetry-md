---
id: li-hong-song-xu-zhi-zhou-jiao-dai-ci-di-gui-qin-ting
title: 送徐致州交代赐第归亲庭
titlePinyin: song4 xu2 zhi4 zhou1 jiao1 dai4 ci4 di4 gui1 qin1 ting2
titleSlug: song-xu-zhi-zhou-jiao-dai-ci-di-gui-qin-ting
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九五飞龙阐文化，明光亲策穿杨射。
- 重瞳左右列臯夔，鹄立胪传玉阶下。
- 乙科首冠持橐门，衣钵家声传子舍。
- 扶阳一经世青毡，天语褒嘉增宠假。
- 衣冠盛事耀儒绅，马走牛医皆衒咤。
- 君才端合连八科，丽藻明玑美无价。
- 他年落笔中书堂，更分跋烛金銮夜。
- 诏成速招赞普朝，感动宁须奉天赦。
- 廼翁东山倾士望，内集风流继诸谢。
- 买船径度子陵滩，不待琼林沾玉斚。
- 谓言归心驰寝门，戏彩趋庭及槐夏。
- 顾我惭称李耳孙，冗散时遭官长骂。
- 效颦累月漫笞儿，行矣归田老耕稼。

## 拼音
- jiu3 wu3 fei1 long2 chan3 wen2 hua4 ， ming2 guang1 qin1 ce4 chuan1 yang2 she4 。
- zhong4 tong2 zuo3 you4 lie4 gao1 kui2 ， hu2 li4 lu2 chuan2 yu4 jie1 xia4 。
- yi3 ke1 shou3 guan1 chi2 tuo2 men2 ， yi1 bo1 jia1 sheng1 chuan2 zi3 she4 。
- fu2 yang2 yi4 jing1 shi4 qing1 zhan1 ， tian1 yu3 bao1 jia1 zeng1 chong3 jia3 。
- yi1 guan1 sheng4 shi4 yao4 ru2 shen1 ， ma3 zou3 niu2 yi1 jie1 xuan4 zha4 。
- jun1 cai2 duan1 he2 lian2 ba1 ke1 ， li4 zao3 ming2 ji1 mei3 wu2 jia4 。
- ta1 nian2 luo4 bi3 zhong1 shu1 tang2 ， geng4 fen1 ba2 zhu2 jin1 luan2 ye4 。
- zhao4 cheng2 su4 zhao1 zan4 pu3 chao2 ， gan3 dong4 ning2 xu1 feng4 tian1 she4 。
- nai3 weng1 dong1 shan1 qing1 shi4 wang4 ， nei4 ji2 feng1 liu2 ji4 zhu1 xie4 。
- mai3 chuan2 jing4 du4 zi3 ling2 tan1 ， bu2 dai4 qiong2 lin2 zhan1 yu4 jia3 。
- wei4 yan2 gui1 xin1 chi2 qin3 men2 ， xi4 cai3 qu1 ting2 ji2 huai2 xia4 。
- gu4 wo3 can2 cheng1 li3 er3 sun1 ， rong3 san4 shi2 zao1 guan1 zhang3 ma4 。
- xiao4 pin2 lei4 yue4 man4 chi1 er2 ， xing2 yi3 gui1 tian2 lao3 geng1 jia4 。

## 注释

## 译文

## 赏析
