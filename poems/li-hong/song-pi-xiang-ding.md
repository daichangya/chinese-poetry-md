---
id: li-hong-song-pi-xiang-ding
title: 松皮香鼎
titlePinyin: song1 pi2 xiang1 ding3
titleSlug: song-pi-xiang-ding
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山长鬣五大夫，峩冠织翠华襟裾。
- 老藏山泽骨相臞，捐躯鼎鼐计不踈。
- 偶向寒窗伴腐儒，坦腹耸身止坐隅。
- 鼻观如与芝兰俱，非烟非雾时有无。
- 愧尔不及清庙瑚，窃蒙顾盼承吹嘘。
- 弥明不解世俗书，哑然尚能赋此乎。
- 我慙刘侯敢诋渠，明窗昼永勤三余。
- 三生结习痛扫除，尚余闻熏六凿俱。
- 篆烟起灭凌太虚，嗒然隠几兼忘吾。

## 拼音
- nan2 shan1 chang2 lie4 wu3 dai4 fu0 ， e2 guan1 zhi1 cui4 hua2 jin1 ju1 。
- lao3 cang2 shan1 ze2 gu3 xiang1 qu2 ， juan1 qu1 ding3 nai4 ji4 bu4 shu1 。
- ou3 xiang4 han2 chuang1 ban4 fu3 ru2 ， tan3 fu4 song3 shen1 zhi3 zuo4 yu2 。
- bi2 guan1 ru2 yu3 zhi1 lan2 ju4 ， fei1 yan1 fei1 wu4 shi2 you3 wu2 。
- kui4 er3 bu4 ji2 qing1 miao4 hu2 ， qie4 meng2 gu4 pan4 cheng2 chui1 xu1 。
- mi2 ming2 bu4 jie3 shi4 su2 shu1 ， ya3 ran2 shang4 neng2 fu4 ci3 hu1 。
- wo3 can2 liu2 hou2 gan3 di3 qu2 ， ming2 chuang1 zhou4 yong3 qin2 san1 yu2 。
- san1 sheng1 jie2 xi2 tong4 sao3 chu2 ， shang4 yu2 wen2 xun1 liu4 zao2 ju4 。
- zhuan4 yan1 qi3 mie4 ling2 tai4 xu1 ， da1 ran2 yin3 ji3 jian1 wang4 wu2 。

## 注释

## 译文

## 赏析
