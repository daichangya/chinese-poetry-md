---
id: li-hong-zi-qing-di-fu-dan-yang-fu-gu-tiao-jian-zhi
title: 子清弟赴丹阳赋古调饯之
titlePinyin: zi3 qing1 di4 fu4 dan1 yang2 fu4 gu3 tiao2 jian4 zhi1
titleSlug: zi-qing-di-fu-dan-yang-fu-gu-tiao-jian-zhi
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 酌君以乌程若下之酒，赠君以鲁山于𫇭之声。
- 酒以惜在原兄弟之别，歌以见爱民父母之情。
- 大江襟喉城铁瓮，万旅连营地势重。
- 天弧北射扫欃枪，云阳健令时方用。
- 从官四十腰铜章，莱衣弄孙娱高堂。
- 未妨朿湿先驭吏，立去败群如牧羊。
- 茧丝保障优租赋，瓯窭污邪饱禾黍。
- 冠盖使客应荐贤，不日姓名彻当宁。
- 索别作恶殊匆匆，呻吟病卧号秋蛩。
- 松竹读书得新句，缄题数寄北来鸿。

## 拼音
- zhuo2 jun1 yi3 wu1 cheng2 ruo4 xia4 zhi1 jiu3 ， zeng4 jun1 yi3 lu3 shan1 yu2 wei3 zhi1 sheng1 。
- jiu3 yi3 xi1 zai4 yuan2 xiong1 di4 zhi1 bie2 ， ge1 yi3 jian4 ai4 min2 fu4 mu3 zhi1 qing2 。
- da4 jiang1 jin1 hou2 cheng2 tie3 weng4 ， wan4 lü3 lian2 ying2 di4 shi4 zhong4 。
- tian1 hu2 bei3 she4 sao3 chan2 qiang1 ， yun2 yang2 jian4 ling4 shi2 fang1 yong4 。
- cong2 guan1 si4 shi2 yao1 tong2 zhang1 ， lai2 yi1 nong4 sun1 yu2 gao1 tang2 。
- wei4 fang2 ci4 shi1 xian1 yu4 li4 ， li4 qu4 bai4 qun2 ru2 mu4 yang2 。
- jian3 si1 bao3 zhang4 you1 zu1 fu4 ， ou1 ju4 wu1 xie2 bao3 he2 shu3 。
- guan1 gai4 shi3 ke4 ying4 jian4 xian2 ， bu2 ri4 xing4 ming2 che4 dang1 ning2 。
- suo3 bie2 zuo4 e4 shu1 cong1 cong1 ， shen1 yin2 bing4 wo4 hao4 qiu1 qiong2 。
- song1 zhu2 du2 shu1 de2 xin1 ju4 ， jian1 ti2 shu4 ji4 bei3 lai2 hong2 。

## 注释

## 译文

## 赏析
