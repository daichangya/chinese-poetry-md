---
id: li-hong-la-xue
title: 腊雪
titlePinyin: la4 xue3
titleSlug: la-xue
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寂寞江村客，弥漫大雪天。
- 愁云纷密羃，虚籁极饕颠。
- 坐听天窗落，时将书幌褰。
- 胎禽羞洁白，闲客失明鲜。
- 势急鹅毛堕，寒欺鴈翅翩。
- 鼠形方诮璞，蜡貌遽摧鞭。
- 鲛室绡盈轴，阳公玉种田。
- 蝶衣匀腻粉，蚕茧剥吴绵。
- 近柳横飞絮，穿榆并坠钱。
- 后庭迷玉树，清禁覆花砖。
- 帝子剪湘水，铜仙泣泪铅。
- 银床漫辱井，粉水媚房川。
- 繁丽真难比，萦盈似乞怜。
- 玉京楼十二，金界地三千。
- 秦国占乌白，辽东献豕豜。
- 尺围飘洛浦，席大记幽燕。
- 忆昨逢残腊，呈祥庆有年。
- 冷侵东郭履，寒逼广文毡。
- 喜极埙箎和，吟余盐絮联。
- 长城归大阮，巨轴属群贤。
- 思跨蓝关马，将乘剡曲船。
- 恨拘崇让里，思逸灞桥边。
- 斟酒觞慵举，烹茶鼎旋煎。
- 寻盟淡生活，冻笔尚如椽。

## 拼音
- ji4 mo4 jiang1 cun1 ke4 ， mi2 man4 da4 xue3 tian1 。
- chou2 yun2 fen1 mi4 mi4 ， xu1 lai4 ji2 tao1 dian1 。
- zuo4 ting1 tian1 chuang1 luo4 ， shi2 jiang1 shu1 huang3 qian1 。
- tai1 qin2 xiu1 jie2 bai2 ， xian2 ke4 shi1 ming2 xian1 。
- shi4 ji2 e2 mao2 duo4 ， han2 qi1 yan4 chi4 pian1 。
- shu3 xing2 fang1 qiao4 pu2 ， la4 mao4 ju4 cui1 bian1 。
- jiao1 shi4 xiao1 ying2 zhou2 ， yang2 gong1 yu4 zhong3 tian2 。
- die2 yi1 yun2 ni4 fen3 ， can2 jian3 bao1 wu2 mian2 。
- jin4 liu3 heng2 fei1 xu4 ， chuan1 yu2 bing4 zhui4 qian2 。
- hou4 ting2 mi2 yu4 shu4 ， qing1 jin4 fu4 hua1 zhuan1 。
- di4 zi3 jian3 xiang1 shui3 ， tong2 xian1 qi4 lei4 qian1 。
- yin2 chuang2 man4 ru3 jing3 ， fen3 shui3 mei4 fang2 chuan1 。
- fan2 li4 zhen1 nan2 bi3 ， ying2 ying2 si4 qi3 lian2 。
- yu4 jing1 lou2 shi2 er4 ， jin1 jie4 di4 san1 qian1 。
- qin2 guo2 zhan4 wu1 bai2 ， liao2 dong1 xian4 shi3 jian1 。
- chi3 wei2 piao1 luo4 pu3 ， xi2 da4 ji4 you1 yan4 。
- yi4 zuo2 feng2 can2 la4 ， cheng2 xiang2 qing4 you3 nian2 。
- leng3 qin1 dong1 guo1 lü3 ， han2 bi1 guang3 wen2 zhan1 。
- xi3 ji2 xun1 chi2 he2 ， yin2 yu2 yan2 xu4 lian2 。
- chang2 cheng2 gui1 da4 ruan3 ， ju4 zhou2 shu3 qun2 xian2 。
- si1 kua4 lan2 guan1 ma3 ， jiang1 cheng2 yan3 qu3 chuan2 。
- hen4 ju1 chong2 rang4 li3 ， si1 yi4 ba4 qiao2 bian1 。
- zhen1 jiu3 shang1 yong1 ju3 ， peng1 cha2 ding3 xuan2 jian1 。
- xun2 meng2 dan4 sheng1 huo2 ， dong4 bi3 shang4 ru2 chuan2 。

## 注释

## 译文

## 赏析
