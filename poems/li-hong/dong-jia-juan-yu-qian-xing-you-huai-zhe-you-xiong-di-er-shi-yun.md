---
id: li-hong-dong-jia-juan-yu-qian-xing-you-huai-zhe-you-xiong-di-er-shi-yun
title: 东嘉倦雨遣兴有怀浙右兄弟二十韵
titlePinyin: dong1 jia1 juan4 yu3 qian3 xing1 you3 huai2 zhe4 you4 xiong1 di4 er4 shi2 yun4
titleSlug: dong-jia-juan-yu-qian-xing-you-huai-zhe-you-xiong-di-er-shi-yun
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南国地卑湿，兼旬雨不停。
- 气昏江练白，云蔽石崖青。
- 倦听涔涔霤，全遮渺渺汀。
- 柳低齐户牖，竹密亚窗櫺。
- 坏壁蜗成字，衡门犬守扃。
- 莓苔侵座榻，鸟雀聚寒厅。
- 欹卧淮南枕，淋漓座右铭。
- 向空书咄咄，搔首叹星星。
- 乳燕穿帘入，子规和恨听。
- 消忧须酒圣，破睡问茶经。
- 异俗徒鸡卜，乡书頼鹊灵。
- 莼羹怀笠泽，鹤唳忆华亭。
- 旅梦惊蝴蝶，原情念鹡鸰。
- 弹冠即台阁，通籍在朝廷。
- 徼福成虚诞，忘机契杳冥。
- 蛙喧私鼓吹，蚊鬭幻雷霆。
- 药裹开空笼，山泉汲小缾。
- 研蜍临古蠒，香篆读黄庭。
- 林屋连苍弁，松根长茯苓。
- 江湖长在眼，何日遂扬舲。

## 拼音
- nan2 guo2 di4 bei1 shi1 ， jian1 xun2 yu3 bu4 ting2 。
- qi4 hun1 jiang1 lian4 bai2 ， yun2 bi4 shi2 ya2 qing1 。
- juan4 ting1 cen2 cen2 liu4 ， quan2 zhe1 miao3 miao3 ting1 。
- liu3 di1 qi2 hu4 you3 ， zhu2 mi4 ya4 chuang1 ling2 。
- huai4 bi4 wo1 cheng2 zi4 ， heng2 men2 quan3 shou3 jiong1 。
- mei2 tai2 qin1 zuo4 ta4 ， niao3 que4 ju4 han2 ting1 。
- qi1 wo4 huai2 nan2 zhen3 ， lin2 li2 zuo4 you4 ming2 。
- xiang4 kong1 shu1 duo1 duo1 ， sao1 shou3 tan4 xing1 xing1 。
- ru3 yan4 chuan1 lian2 ru4 ， zi3 gui1 he2 hen4 ting1 。
- xiao1 you1 xu1 jiu3 sheng4 ， po4 shui4 wen4 cha2 jing1 。
- yi4 su2 tu2 ji1 bu3 ， xiang1 shu1 lai4 que4 ling2 。
- chun2 geng1 huai2 li4 ze2 ， he4 li4 yi4 hua2 ting2 。
- lü3 meng4 jing1 hu2 die2 ， yuan2 qing2 nian4 ji2 ling2 。
- tan2 guan1 ji2 tai2 ge2 ， tong1 ji2 zai4 chao2 ting2 。
- jiao3 fu2 cheng2 xu1 dan4 ， wang4 ji1 qi4 yao3 ming2 。
- wa1 xuan1 si1 gu3 chui1 ， wen2 dou4 huan4 lei2 ting2 。
- yao4 guo3 kai1 kong1 long2 ， shan1 quan2 ji2 xiao3 ping2 。
- yan2 chu2 lin2 gu3 jian3 ， xiang1 zhuan4 du2 huang2 ting2 。
- lin2 wu1 lian2 cang1 bian4 ， song1 gen1 chang2 fu2 ling2 。
- jiang1 hu2 chang2 zai4 yan3 ， he2 ri4 sui4 yang2 ling2 。

## 注释

## 译文

## 赏析
