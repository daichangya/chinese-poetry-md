---
id: li-hong-mo-chun-guo-wu-song-chui-hong-yong-wen-ren-bo-feng-yun
title: 莫春过吴松垂虹用闻人伯封韵
titlePinyin: mo4 chun1 guo4 wu2 song1 chui2 hong2 yong4 wen2 ren2 bo2 feng1 yun4
titleSlug: mo-chun-guo-wu-song-chui-hong-yong-wen-ren-bo-feng-yun
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 具区吴松同一水，季鹰英灵呼不起。
- 波平风静落日明，一碧青铜三万里。
- 幻成水墨思范宽，点缀卧虹排雕栏。
- 曜晻枫林带烟雨，白鹤飞去何时还。
- 老子登临屡春晚，胸吞云梦极荒远。
- 鞭笞鸾凤恣遨游，几日蓬莱又清浅。
- 何时脍鲈平波秋，湘娥鼓瑟纤指柔。
- 却跨玉虹朝汗漫，谁能直钓无垂钩。

## 拼音
- ju4 qu1 wu2 song1 tong2 yi4 shui3 ， ji4 ying1 ying1 ling2 hu1 bu4 qi3 。
- bo1 ping2 feng1 jing4 luo4 ri4 ming2 ， yi2 bi4 qing1 tong2 san1 wan4 li3 。
- huan4 cheng2 shui3 mo4 si1 fan4 kuan1 ， dian3 zhui4 wo4 hong2 pai2 diao1 lan2 。
- yao4 an3 feng1 lin2 dai4 yan1 yu3 ， bai2 he4 fei1 qu4 he2 shi2 hai2 。
- lao3 zi3 deng1 lin2 lü3 chun1 wan3 ， xiong1 tun1 yun2 meng4 ji2 huang1 yuan3 。
- bian1 chi1 luan2 feng4 zi4 ao2 you2 ， ji3 ri4 peng2 lai2 you4 qing1 qian3 。
- he2 shi2 kuai4 lu2 ping2 bo1 qiu1 ， xiang1 e2 gu3 se4 xian1 zhi3 rou2 。
- que4 kua4 yu4 hong2 chao2 han4 man4 ， shui2 neng2 zhi2 diao4 wu2 chui2 gou1 。

## 注释

## 译文

## 赏析
