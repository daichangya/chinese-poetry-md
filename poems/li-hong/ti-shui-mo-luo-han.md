---
id: li-hong-ti-shui-mo-luo-han
title: 题水墨罗汉
titlePinyin: ti2 shui3 mo4 luo2 han4
titleSlug: ti-shui-mo-luo-han
author: 李洪
authorPinyin: li3 hong2
authorSlug: li-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大士神通超一切，果成道备栖觉地。
- 庞眉山立孰写真，水墨良因作游戏。
- 明窗棐几氎巾浄，竹炉柏子香云细。
- 绦绳乍解目增明，短幅溪藤联数纸。
- 当年意匠寄高远，惨澹风云生眼底。
- 穹岩怪石随步奇，岳鬼蛮奴凛生意。
- 僧繇未貌锦幪像，道子曾罢长安市。
- 手携贝多口忘言，缾莹琉璃瞻舍利。
- 或嘿或语或慈威，亦蹑芒鞋将渡水。
- 天女献供颜如莲，结习自空花堕袂。
- 神闲态逸赞莫穷，墨妙笔精足珍秘。
- 萧然著我岩壑中，雁荡经行恍能识。
- 诗成倒挽两龙湫，不用韩公为画记。

## 拼音
- da4 shi4 shen2 tong1 chao1 yi2 qie4 ， guo3 cheng2 dao4 bei4 qi1 jue2 di4 。
- pang2 mei2 shan1 li4 shu2 xie3 zhen1 ， shui3 mo4 liang2 yin1 zuo4 you2 xi4 。
- ming2 chuang1 fei3 ji3 die2 jin1 jing4 ， zhu2 lu2 bai3 zi3 xiang1 yun2 xi4 。
- tao1 sheng2 zha4 jie3 mu4 zeng1 ming2 ， duan3 fu2 xi1 teng2 lian2 shu4 zhi3 。
- dang1 nian2 yi4 jiang4 ji4 gao1 yuan3 ， can3 dan4 feng1 yun2 sheng1 yan3 di3 。
- qiong2 yan2 guai4 shi2 sui2 bu4 qi2 ， yue4 gui3 man2 nu2 lin3 sheng1 yi4 。
- seng1 yao2 wei4 mao4 jin3 meng2 xiang4 ， dao4 zi3 ceng2 ba4 chang2 an1 shi4 。
- shou3 xie2 bei4 duo1 kou3 wang4 yan2 ， ping2 ying2 liu2 li2 zhan1 she4 li4 。
- huo4 hei1 huo4 yu3 huo4 ci2 wei1 ， yi4 nie4 mang2 xie2 jiang1 du4 shui3 。
- tian1 nü3 xian4 gong4 yan2 ru2 lian2 ， jie2 xi2 zi4 kong1 hua1 duo4 mei4 。
- shen2 xian2 tai4 yi4 zan4 mo4 qiong2 ， mo4 miao4 bi3 jing1 zu2 zhen1 mi4 。
- xiao1 ran2 zhu4 wo3 yan2 he4 zhong1 ， yan4 dang4 jing1 xing2 huang3 neng2 shi2 。
- shi1 cheng2 dao3 wan3 liang3 long2 qiu1 ， bu2 yong4 han2 gong1 wei4 hua4 ji4 。

## 注释

## 译文

## 赏析
