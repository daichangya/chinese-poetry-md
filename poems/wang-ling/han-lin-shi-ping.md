---
id: wang-ling-han-lin-shi-ping
title: 寒林石屏
titlePinyin: han2 lin2 shi2 ping2
titleSlug: han-lin-shi-ping
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虢山之远数千里，虢石之重难将持。
- 舟车虢来每苦重，釜盎尚弃不肯携。
- 苟非世尚且奇怪，孰肯甚远载以来。
- 何况虢人自珍秘，得一不换千琼瑰。
- 流传中州盛称赏，主以诧客客见祈。
- 世人贱真珍贵假，见者喜色留肤皮。
- 强材美干立修荫，罗列满野谁复窥。
- 我尝客坐例一见，实亦可爱小且奇。
- 初疑秋波莹明净，鱼子变怪成蛟螭。
- 鳞须爪角尚小碎，但见蜿蜒相参差。
- 又如开张一尺素，醉笔倒画胡髯髭。
- 如何石上非自然，犹是软弱从风枝。
- 髙楼晓凭秋色老，烟容雨气相蒙垂。
- 乔林隐约出天际，醉目远暝分茫微。
- 不然谁家老图画，破碎偶此一片遗。
- 借令人手弄点画，尚恐巧拙成瑕疵。
- 如何石理自生长，安得当世无猜疑。
- 髙堆黄金募辩说，万口利锐如磨锥。
- 或云南山产巨怪，意欲手把乾坤移。
- 先偷日月送岩底，次取草木阴栽培。
- 天公怒恐浸成就，六丁桃斧摩云挥。
- 世人乘此得分裂，锻琢片段贸财赀。
- 至今风雨虢山夜，树石号作鬼神悲。
- 又云春气入山骨，欲自石里生蒿藜。
- 根株芽枿未及出，卒遇匠手相镵隳。
- 多称老松已变石，此固剪截根须离。
- 又云鬼手亦能画，多向石室成屏帷。
- 固知物怪浩难尽，谁能向此明是非。
- 城狐老能男女变，海蜃口或楼台吹。
- 世间自是有此类，何必诘曲穷所归。
- 细思此屏竟无用，石不中礩木莫支。
- 徒将文理有小异，招聚瞽说成笼欺。
- 咄哉闭口不复论，为语爱者无我讥。

## 拼音
- guo2 shan1 zhi1 yuan3 shu4 qian1 li3 ， guo2 shi2 zhi1 zhong4 nan2 jiang1 chi2 。
- zhou1 che1 guo2 lai2 mei3 ku3 zhong4 ， fu3 ang4 shang4 qi4 bu4 ken3 xie2 。
- gou3 fei1 shi4 shang4 qie3 qi2 guai4 ， shu2 ken3 shen4 yuan3 zai3 yi3 lai2 。
- he2 kuang4 guo2 ren2 zi4 zhen1 mi4 ， de2 yi2 bu2 huan4 qian1 qiong2 gui1 。
- liu2 chuan2 zhong1 zhou1 sheng4 cheng1 shang3 ， zhu3 yi3 cha4 ke4 ke4 jian4 qi2 。
- shi4 ren2 jian4 zhen1 zhen1 gui4 jia3 ， jian4 zhe3 xi3 se4 liu2 fu1 pi2 。
- qiang2 cai2 mei3 gan1 li4 xiu1 yin4 ， luo2 lie4 man3 ye3 shui2 fu4 kui1 。
- wo3 chang2 ke4 zuo4 li4 yi2 jian4 ， shi2 yi4 ke3 ai4 xiao3 qie3 qi2 。
- chu1 yi2 qiu1 bo1 ying2 ming2 jing4 ， yu2 zi3 bian4 guai4 cheng2 jiao1 chi1 。
- lin2 xu1 zhua3 jiao3 shang4 xiao3 sui4 ， dan4 jian4 wan1 yan2 xiang1 cen1 ci1 。
- you4 ru2 kai1 zhang1 yi4 chi3 su4 ， zui4 bi3 dao3 hua4 hu2 ran2 zi1 。
- ru2 he2 shi2 shang4 fei1 zi4 ran2 ， you2 shi4 ruan3 ruo4 cong2 feng1 zhi1 。
- gao1 lou2 xiao3 ping2 qiu1 se4 lao3 ， yan1 rong2 yu3 qi4 xiang1 meng2 chui2 。
- qiao2 lin2 yin3 yue1 chu1 tian1 ji4 ， zui4 mu4 yuan3 ming2 fen1 mang2 wei1 。
- bu4 ran2 shui2 jia1 lao3 tu2 hua4 ， po4 sui4 ou3 ci3 yi2 pian4 yi2 。
- jie4 ling4 ren2 shou3 nong4 dian3 hua4 ， shang4 kong3 qiao3 zhuo1 cheng2 xia2 ci1 。
- ru2 he2 shi2 li3 zi4 sheng1 zhang3 ， an1 de2 dang4 shi4 wu2 cai1 yi2 。
- gao1 dui1 huang2 jin1 mu4 bian4 shuo1 ， wan4 kou3 li4 rui4 ru2 mo2 zhui1 。
- huo4 yun2 nan2 shan1 chan3 ju4 guai4 ， yi4 yu4 shou3 ba3 qian2 kun1 yi2 。
- xian1 tou1 ri4 yue4 song4 yan2 di3 ， ci4 qu3 cao3 mu4 yin1 zai1 pei2 。
- tian1 gong1 nu4 kong3 jin4 cheng2 jiu4 ， liu4 ding1 tao2 fu3 mo2 yun2 hui1 。
- shi4 ren2 cheng2 ci3 de2 fen1 lie4 ， duan4 zhuo2 pian4 duan4 mao4 cai2 zi1 。
- zhi4 jin1 feng1 yu3 guo2 shan1 ye4 ， shu4 shi2 hao4 zuo4 gui3 shen2 bei1 。
- you4 yun2 chun1 qi4 ru4 shan1 gu3 ， yu4 zi4 shi2 li3 sheng1 hao1 li2 。
- gen1 zhu1 ya2 nie4 wei4 ji2 chu1 ， zu2 yu4 jiang4 shou3 xiang4 chan2 hui1 。
- duo1 cheng1 lao3 song1 yi3 bian4 shi2 ， ci3 gu4 jian3 jie2 gen1 xu1 li2 。
- you4 yun2 gui3 shou3 yi4 neng2 hua4 ， duo1 xiang4 shi2 shi4 cheng2 ping2 wei2 。
- gu4 zhi1 wu4 guai4 hao4 nan2 jin4 ， shui2 neng2 xiang4 ci3 ming2 shi4 fei1 。
- cheng2 hu2 lao3 neng2 nan2 nü3 bian4 ， hai3 shen4 kou3 huo4 lou2 tai2 chui1 。
- shi4 jian1 zi4 shi4 you3 ci3 lei4 ， he2 bi4 jie2 qu3 qiong2 suo3 gui1 。
- xi4 si1 ci3 ping2 jing4 wu2 yong4 ， shi2 bu4 zhong1 zhi4 mu4 mo4 zhi1 。
- tu2 jiang1 wen2 li3 you3 xiao3 yi4 ， zhao1 ju4 gu3 shuo1 cheng2 long2 qi1 。
- duo1 zai1 bi4 kou3 bu2 fu4 lun4 ， wei4 yu3 ai4 zhe3 wu2 wo3 ji1 。

## 注释

## 译文

## 赏析
