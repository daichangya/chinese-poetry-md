---
id: wang-ling-yuan-huang
title: 原蝗
titlePinyin: yuan2 huang2
titleSlug: yuan-huang
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蝗生于野谁所为，秋一母死遗百儿。
- 埋藏地下不腐烂，疑有鬼党相收持。
- 寒禽冬饥啄地食，拾掇谷种无余遗。
- 吻惟掠卵不加破，意似留与人为饥。
- 去年冬温腊雪少，土脉不冻无冰凘。
- 春气蒸炊出地面，戢戢密若在釡糜。
- 老农顽愚不识事，小不扑灭大莫追。
- 遂令相聚成气势，来若大水无垠涯。
- 蓬蒿满眼幸无用，尔纵嚼尽谁尔讥。
- 而何存留不咀嚼，反向禾黍加伤夷。
- 鸱鸦啄啣各取饱，充实肠腹如撑支。
- 儿童跳跃仰面笑，却爱甚密嫌疏稀。
- 吾思万物造作始，一一尽可天理推。
- 四其行蹄翼不假，上既载角齿乃亏。
- 夫何此独出群类，既使跃跳仍令飞。
- 麒麟千载或一见，仁足不忍踏草萎。
- 凤凰偶出即为瑞，亦曰竹食梧桐栖。
- 彼何甚少此何众，况又口腹害不訾。
- 遂令思虑不可及，万目仰面号天私。
- 天公被诬莫自辨，惨惨白日阴无辉。
- 而余昏狂不自度，欲尽物理穷毫丝。
- 要袪众惑运独见，中夜力为穷研思。
- 如知在人不在天，譬之蚤虱生裳衣。
- 扪搜剔拨要归尽，是岂人者尚好之。
- 然而身尚不绝种，岂复垢旧招致斯。
- 鱼朽生虫肉腐蠧，理有常尔无何疑。
- 谁为忧国太息者，应喜我有原蝗诗。

## 拼音
- huang2 sheng1 yu2 ye3 shui2 suo3 wei4 ， qiu1 yi4 mu3 si3 yi2 bai3 er2 。
- mai2 cang2 di4 xia4 bu4 fu3 lan4 ， yi2 you3 gui3 dang3 xiang1 shou1 chi2 。
- han2 qin2 dong1 ji1 zhuo2 di4 shi2 ， shi2 duo0 gu3 zhong3 wu2 yu2 yi2 。
- wen3 wei2 lüe4 luan3 bu4 jia1 po4 ， yi4 si4 liu2 yu3 ren2 wei2 ji1 。
- qu4 nian2 dong1 wen1 la4 xue3 shao3 ， tu3 mai4 bu2 dong4 wu2 bing1 si1 。
- chun1 qi4 zheng1 chui1 chu1 di4 mian4 ， ji2 ji2 mi4 ruo4 zai4 fu3 mi2 。
- lao3 nong2 wan2 yu2 bu4 shi2 shi4 ， xiao3 bu4 pu1 mie4 da4 mo4 zhui1 。
- sui4 ling4 xiang1 ju4 cheng2 qi4 shi4 ， lai2 ruo4 da4 shui3 wu2 yin2 ya2 。
- peng2 hao1 man3 yan3 xing4 wu2 yong4 ， er3 zong4 jiao2 jin4 shui2 er3 ji1 。
- er2 he2 cun2 liu2 bu4 ju3 jue2 ， fan3 xiang4 he2 shu3 jia1 shang1 yi2 。
- chi1 ya1 zhuo2 xian2 ge4 qu3 bao3 ， chong1 shi2 chang2 fu4 ru2 cheng1 zhi1 。
- er2 tong2 tiao4 yue4 yang3 mian4 xiao4 ， que4 ai4 shen4 mi4 xian2 shu1 xi1 。
- wu2 si1 wan4 wu4 zao4 zuo4 shi3 ， yi1 yi1 jin4 ke3 tian1 li3 tui1 。
- si4 qi2 xing2 ti2 yi4 bu4 jia3 ， shang4 ji4 zai3 jiao3 chi3 nai3 kui1 。
- fu1 he2 ci3 du2 chu1 qun2 lei4 ， ji4 shi3 yue4 tiao4 reng2 ling4 fei1 。
- qi2 lin2 qian1 zai3 huo4 yi2 jian4 ， ren2 zu2 bu4 ren3 ta4 cao3 wei3 。
- feng4 huang2 ou3 chu1 ji2 wei4 rui4 ， yi4 yue1 zhu2 shi2 wu2 tong2 qi1 。
- bi3 he2 shen4 shao3 ci3 he2 zhong4 ， kuang4 you4 kou3 fu4 hai4 bu4 zi1 。
- sui4 ling4 si1 lü4 bu4 ke3 ji2 ， wan4 mu4 yang3 mian4 hao4 tian1 si1 。
- tian1 gong1 bei4 wu1 mo4 zi4 bian4 ， can3 can3 bai2 ri4 yin1 wu2 hui1 。
- er2 yu2 hun1 kuang2 bu2 zi4 du4 ， yu4 jin4 wu4 li3 qiong2 hao2 si1 。
- yao4 qu1 zhong4 huo4 yun4 du2 jian4 ， zhong1 ye4 li4 wei4 qiong2 yan2 si1 。
- ru2 zhi1 zai4 ren2 bu2 zai4 tian1 ， pi4 zhi1 zao3 shi1 sheng1 shang0 yi1 。
- men2 sou1 ti1 bo1 yao4 gui1 jin4 ， shi4 qi3 ren2 zhe3 shang4 hao3 zhi1 。
- ran2 er2 shen1 shang4 bu4 jue2 zhong3 ， qi3 fu4 gou4 jiu4 zhao1 zhi4 si1 。
- yu2 xiu3 sheng1 chong2 rou4 fu3 du4 ， li3 you3 chang2 er3 wu2 he2 yi2 。
- shui2 wei4 you1 guo2 tai4 xi1 zhe3 ， ying4 xi3 wo3 you3 yuan2 huang2 shi1 。

## 注释

## 译文

## 赏析
