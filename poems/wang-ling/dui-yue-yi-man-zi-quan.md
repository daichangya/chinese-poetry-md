---
id: wang-ling-dui-yue-yi-man-zi-quan
title: 对月忆满子权
titlePinyin: dui4 yue4 yi4 man3 zi3 quan2
titleSlug: dui-yue-yi-man-zi-quan
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长风掠海来，吹月散百炼。
- 青天豁四碧，云霭不容缘。
- 窗轩飒先秋，露气入簟扇。
- 寛庭生夜凉，蚊口不得擅。
- 人静暮客去，坐偃适自便。
- 清牵睡思醒，明发醉胆健。
- 披风睨白月，瞪视不为眩。
- 未甘景独胜，思出大句衒。
- 狂搜得无奇，猛吐复自吮。
- 篇成若奴婢，气骨终凡贱。
- 弃置不复收，叹感退自旋。
- 起探君寄诗，兀坐讽百遍。
- 駮哉剧雄劲，百札洞一箭。
- 间逢骋新奇，春云弄晴霰。
- 古镜终重厚，九鼎挂一铉。
- 吾尝笑夫人，语富则自愿。
- 及婴爱君念，始自信惓惓。
- 阅女当求嫱，慕士在获彦。
- 鄙哉寻常者，何用目识徧。
- 得逢诚幸多，既别遂堪喭。
- 乖离时况久，会合卜未先。
- 思之不可见，飞魂不身恋。
- 秋城崔嵬髙，围我屹若圈。
- 安得擘风翅，飞出不自殿。
- 巧为相见谋，反复竟未善。
- 惟当远相要，共借月为面。
- 相离苟同天，举目亦两见。
- 又况相去间，财止百里县。
- 不知竟可否，寄诗代请劝。

## 拼音
- chang2 feng1 lüe4 hai3 lai2 ， chui1 yue4 san4 bai3 lian4 。
- qing1 tian1 huo1 si4 bi4 ， yun2 ai3 bu4 rong2 yuan2 。
- chuang1 xuan1 sa4 xian1 qiu1 ， lu4 qi4 ru4 dian4 shan4 。
- kuan1 ting2 sheng1 ye4 liang2 ， wen2 kou3 bu4 de2 shan4 。
- ren2 jing4 mu4 ke4 qu4 ， zuo4 yan3 shi4 zi4 bian4 。
- qing1 qian1 shui4 si1 xing3 ， ming2 fa1 zui4 dan3 jian4 。
- pi1 feng1 ni4 bai2 yue4 ， deng4 shi4 bu2 wei4 xuan4 。
- wei4 gan1 jing3 du2 sheng4 ， si1 chu1 da4 ju4 xuan4 。
- kuang2 sou1 de2 wu2 qi2 ， meng3 tu3 fu4 zi4 shun3 。
- pian1 cheng2 ruo4 nu2 bi4 ， qi4 gu3 zhong1 fan2 jian4 。
- qi4 zhi4 bu2 fu4 shou1 ， tan4 gan3 tui4 zi4 xuan2 。
- qi3 tan4 jun1 ji4 shi1 ， wu4 zuo4 feng3 bai3 bian4 。
- bo2 zai1 ju4 xiong2 jing4 ， bai3 zha2 dong4 yi2 jian4 。
- jian1 feng2 cheng3 xin1 qi2 ， chun1 yun2 nong4 qing2 xian4 。
- gu3 jing4 zhong1 zhong4 hou4 ， jiu3 ding3 gua4 yi2 xuan4 。
- wu2 chang2 xiao4 fu1 ren2 ， yu3 fu4 ze2 zi4 yuan4 。
- ji2 ying1 ai4 jun1 nian4 ， shi3 zi4 xin4 quan2 quan2 。
- yue4 nü3 dang1 qiu2 qiang2 ， mu4 shi4 zai4 huo4 yan4 。
- bi3 zai1 xun2 chang2 zhe3 ， he2 yong4 mu4 shi2 bian4 。
- de2 feng2 cheng2 xing4 duo1 ， ji4 bie2 sui4 kan1 yan4 。
- guai1 li2 shi2 kuang4 jiu3 ， hui4 he2 bu3 wei4 xian1 。
- si1 zhi1 bu4 ke3 jian4 ， fei1 hun2 bu4 shen1 lian4 。
- qiu1 cheng2 cui1 wei2 gao1 ， wei2 wo3 yi4 ruo4 quan1 。
- an1 de2 bo4 feng1 chi4 ， fei1 chu1 bu2 zi4 dian4 。
- qiao3 wei4 xiang1 jian4 mou2 ， fan3 fu4 jing4 wei4 shan4 。
- wei2 dang1 yuan3 xiang1 yao4 ， gong4 jie4 yue4 wei4 mian4 。
- xiang1 li2 gou3 tong2 tian1 ， ju3 mu4 yi4 liang3 jian4 。
- you4 kuang4 xiang1 qu4 jian1 ， cai2 zhi3 bai3 li3 xian4 。
- bu4 zhi1 jing4 ke3 fou3 ， ji4 shi1 dai4 qing3 quan4 。

## 注释

## 译文

## 赏析
