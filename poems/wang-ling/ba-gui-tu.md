---
id: wang-ling-ba-gui-tu
title: 八桧图
titlePinyin: ba1 gui4 tu2
titleSlug: ba-gui-tu
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客有要我八桧吟，手携八桧图来悬。
- 挂张满壁惕可骇，盼顾左右同嗟叹。
- 旁摹石刻署名状，各有凭附相夤缘。
- 或髙相扶互倚碍，或断欲蹷犹支颠。
- 强枝抝回信有力，髙干复俯蛟虬拳。
- 寻根及枝逮条蘖，例不拔直皆旁偏。
- 雷疲风休云雨去，蛇龙鬭死犹钩纒。
- 安分爪角与尾鬛，徒见上下相蜿蜒。
- 不知生时竟何谓，略不参类常木然。
- 宜乎今古惑昧者，揺摆舌吻归之仙。
- 一龙盘拳老髙大，传云聃者由飞跹。
- 当时驾鹿蹋以上，迹有町疃遗相连。
- 多应蝎残鸟喙啄，不尔诞者强镵镌。
- 聃能惑人已自幸，岂此上去能欺天。
- 借如聃功可升跃，鹿亦何幸飞相连。
- 于中一木特甚异，肤华逆理纽左旋。
- 传云聃人所自栽，我知此语定凿穿。
- 苟令实为聃者植，推以天意犹可言。
- 当年曷不纽向右，若曰世为左道牵。
- 如何众輙不省究，反重神怪令聃专。
- 乾坤中含万品彚，此独自异谁令旃。
- 穷思竟虑莫可索，欲世不惑谁能搴。
- 仙书虚荒喜诞妄，推说事理尤绵延。
- 世人一读即化变，日望飞奋相迷癫。
- 岂非此木久树此，浸渍亦为异说迁。
- 故其形植与生死，时以异怪招惊怜。
- 先时世不早斤斧，放大其老讹夸传。
- 当年同生好材干，半以直伐成烧燃。
- 凭妖附诞相树立，卒自死活终完全。
- 叶枝凋疏不有荫，材直弗柱曲莫辕。
- 不知留存护飬者，竟以何理惜不捐。
- 我有尺铁大刚利，久以铸斧磨山巅。
- 卒无柯柄尚弃置，懒乞月桂求婵娟。

## 拼音
- ke4 you3 yao4 wo3 ba1 gui4 yin2 ， shou3 xie2 ba1 gui4 tu2 lai2 xuan2 。
- gua4 zhang1 man3 bi4 ti4 ke3 hai4 ， pan4 gu4 zuo3 you4 tong2 jie1 tan4 。
- pang2 mo2 shi2 ke4 shu3 ming2 zhuang4 ， ge4 you3 ping2 fu4 xiang1 yin2 yuan2 。
- huo4 gao1 xiang1 fu2 hu4 yi3 ai4 ， huo4 duan4 yu4 jue2 you2 zhi1 dian1 。
- qiang2 zhi1 ao3 hui2 xin4 you3 li4 ， gao1 gan1 fu4 fu3 jiao1 qiu2 quan2 。
- xun2 gen1 ji2 zhi1 dai3 tiao2 nie4 ， li4 bu4 ba2 zhi2 jie1 pang2 pian1 。
- lei2 pi2 feng1 xiu1 yun2 yu3 qu4 ， she2 long2 dou4 si3 you2 gou1 chan2 。
- an1 fen4 zhua3 jiao3 yu3 wei3 lie4 ， tu2 jian4 shang4 xia4 xiang1 wan1 yan2 。
- bu4 zhi1 sheng1 shi2 jing4 he2 wei4 ， lüe4 bu4 can1 lei4 chang2 mu4 ran2 。
- yi2 hu1 jin1 gu3 huo4 mei4 zhe3 ， yao2 bai3 she2 wen3 gui1 zhi1 xian1 。
- yi4 long2 pan2 quan2 lao3 gao1 da4 ， chuan2 yun2 dan1 zhe3 you2 fei1 xian1 。
- dang1 shi2 jia4 lu4 ta4 yi3 shang4 ， ji4 you3 ting3 tuan3 yi2 xiang1 lian2 。
- duo1 ying4 xie1 can2 niao3 hui4 zhuo2 ， bu4 er3 dan4 zhe3 qiang2 chan2 juan1 。
- dan1 neng2 huo4 ren2 yi3 zi4 xing4 ， qi3 ci3 shang4 qu4 neng2 qi1 tian1 。
- jie4 ru2 dan1 gong1 ke3 sheng1 yue4 ， lu4 yi4 he2 xing4 fei1 xiang1 lian2 。
- yu2 zhong1 yi2 mu4 te4 shen4 yi4 ， fu1 hua2 ni4 li3 niu3 zuo3 xuan2 。
- chuan2 yun2 dan1 ren2 suo3 zi4 zai1 ， wo3 zhi1 ci3 yu3 ding4 zao2 chuan1 。
- gou3 ling4 shi2 wei4 dan1 zhe3 zhi2 ， tui1 yi3 tian1 yi4 you2 ke3 yan2 。
- dang1 nian2 he2 bu4 niu3 xiang4 you4 ， ruo4 yue1 shi4 wei4 zuo3 dao4 qian1 。
- ru2 he2 zhong4 zhe2 bu4 sheng3 jiu1 ， fan3 zhong4 shen2 guai4 ling4 dan1 zhuan1 。
- qian2 kun1 zhong1 han2 wan4 pin3 hui4 ， ci3 du2 zi4 yi4 shui2 ling4 zhan1 。
- qiong2 si1 jing4 lü4 mo4 ke3 suo3 ， yu4 shi4 bu2 huo4 shui2 neng2 qian1 。
- xian1 shu1 xu1 huang1 xi3 dan4 wang4 ， tui1 shuo1 shi4 li3 you2 mian2 yan2 。
- shi4 ren2 yi4 du2 ji2 hua4 bian4 ， ri4 wang4 fei1 fen4 xiang1 mi2 dian1 。
- qi3 fei1 ci3 mu4 jiu3 shu4 ci3 ， jin4 zi4 yi4 wei4 yi4 shuo1 qian1 。
- gu4 qi2 xing2 zhi2 yu3 sheng1 si3 ， shi2 yi3 yi4 guai4 zhao1 jing1 lian2 。
- xian1 shi2 shi4 bu4 zao3 jin1 fu3 ， fang4 da4 qi2 lao3 e2 kua1 chuan2 。
- dang1 nian2 tong2 sheng1 hao3 cai2 gan1 ， ban4 yi3 zhi2 fa2 cheng2 shao1 ran2 。
- ping2 yao1 fu4 dan4 xiang1 shu4 li4 ， zu2 zi4 si3 huo2 zhong1 wan2 quan2 。
- ye4 zhi1 diao1 shu1 bu4 you3 yin4 ， cai2 zhi2 fu2 zhu4 qu3 mo4 yuan2 。
- bu4 zhi1 liu2 cun2 hu4 yang3 zhe3 ， jing4 yi3 he2 li3 xi1 bu4 juan1 。
- wo3 you3 chi3 tie3 da4 gang1 li4 ， jiu3 yi3 zhu4 fu3 mo2 shan1 dian1 。
- zu2 wu2 ke1 bing3 shang4 qi4 zhi4 ， lan3 qi3 yue4 gui4 qiu2 chan2 juan1 。

## 注释

## 译文

## 赏析
