---
id: wang-ling-zeng-zhou-bo-yu-xia-di
title: 赠周伯玉下第
titlePinyin: zeng4 zhou1 bo2 yu4 xia4 di4
titleSlug: zeng-zhou-bo-yu-xia-di
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京尘漠无聊，客书闻报罢。
- 拔身众人后，载水千里下。
- 微装困无余，归马剧连跨。
- 邈无失时叹，抗举与俗谢。
- 但言废文学，从今益休暇。
- 诗书得穷搜，朋友可邀迓。
- 如解万里骏，脱去衔轭驾。
- 虽时念亲贫，叹息忽自咤。
- 已如婴儿啼，心在声不嗄。
- 悲乐于俗异，使我喜失诧。
- 吾闻百年生，暂就天地舍。
- 中间有逢遇，穷达何足讶。
- 譬之适时运，寒暑变冬夏。
- 炎凉忽焉殊，裘葛代相藉。
- 于身亦何预，时与外物借。
- 尝闻庄生言，中不怛外化。
- 逢鸡就知时，遇弹因求炙。
- 况持身售人，五羖岂真价。
- 士材嫌易知，女好固择嫁。
- 勉之时我过，酒贱衣可贳。

## 拼音
- jing1 chen2 mo4 wu2 liao2 ， ke4 shu1 wen2 bao4 ba4 。
- ba2 shen1 zhong4 ren2 hou4 ， zai3 shui3 qian1 li3 xia4 。
- wei1 zhuang1 kun4 wu2 yu2 ， gui1 ma3 ju4 lian2 kua4 。
- miao3 wu2 shi1 shi2 tan4 ， kang4 ju3 yu3 su2 xie4 。
- dan4 yan2 fei4 wen2 xue2 ， cong2 jin1 yi4 xiu1 xia2 。
- shi1 shu1 de2 qiong2 sou1 ， peng2 you3 ke3 yao1 ya4 。
- ru2 jie3 wan4 li3 jun4 ， tuo1 qu4 xian2 e4 jia4 。
- sui1 shi2 nian4 qin1 pin2 ， tan4 xi1 hu1 zi4 zha4 。
- yi3 ru2 ying1 er2 ti2 ， xin1 zai4 sheng1 bu4 a2 。
- bei1 le4 yu2 su2 yi4 ， shi3 wo3 xi3 shi1 cha4 。
- wu2 wen2 bai3 nian2 sheng1 ， zan4 jiu4 tian1 di4 she4 。
- zhong1 jian1 you3 feng2 yu4 ， qiong2 da2 he2 zu2 ya4 。
- pi4 zhi1 shi4 shi2 yun4 ， han2 shu3 bian4 dong1 xia4 。
- yan2 liang2 hu1 yan1 shu1 ， qiu2 ge3 dai4 xiang1 jie4 。
- yu2 shen1 yi4 he2 yu4 ， shi2 yu3 wai4 wu4 jie4 。
- chang2 wen2 zhuang1 sheng1 yan2 ， zhong1 bu4 da2 wai4 hua4 。
- feng2 ji1 jiu4 zhi1 shi2 ， yu4 tan2 yin1 qiu2 zhi4 。
- kuang4 chi2 shen1 shou4 ren2 ， wu3 gu3 qi3 zhen1 jia4 。
- shi4 cai2 xian2 yi4 zhi1 ， nü3 hao3 gu4 ze2 jia4 。
- mian3 zhi1 shi2 wo3 guo4 ， jiu3 jian4 yi1 ke3 shi4 。

## 注释

## 译文

## 赏析
