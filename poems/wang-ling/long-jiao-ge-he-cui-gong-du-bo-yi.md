---
id: wang-ling-long-jiao-ge-he-cui-gong-du-bo-yi
title: 龙角歌和崔公度伯易
titlePinyin: long2 jiao3 ge1 he2 cui1 gong1 du4 bo2 yi4
titleSlug: long-jiao-ge-he-cui-gong-du-bo-yi
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻螾出轩辕丘，其长百寻围十牛。
- 民惊臣愕争论詶，帝亦谓应土德修。
- 赐螾傍海连十洲，俾朝食壤暮饮流。
- 仍命九龙狎其游，视龙有角急起羞。
- 亟去诉帝龙有忧，帝怜不呵许为谋。
- 召一龙食系其喉，挥万力士乘其头。
- 披肉断角塞螾求，螾取而冠万鬼窗。
- 雷号电泣竟莫捄，鼋擗鼍踊吊蛟虬。
- 奋穴出哭劳鳝䲡，八龙怒走乞天仇。
- 天赐六丁皆剑矛，取螾拔角磔大幽。
- 下龙载帝问何由，臣攀堕髯不可留。
- 竟去不知天所尤，龙冤虽复骨不收。
- 传流下古说易浮，我闻其语疑有由。
- 以龙易螾理若不，爱不知蔽似有繇。
- 人皆伤龙为叹啾，我独鄙其与祸投。
- 尝闻龙德神自周，出飞于天入海休。
- 弃此不处与螾俦，以养就人理固偷。
- 果死以此嗟何仇，我来但爱遗角觩。
- 是非欲竟理莫搜，君学穷物功搳掊。
- 其说独挽万蠒抽，当有实论破众廋，勉矣投以钓海钩。

## 拼音
- chang2 wen2 yin3 chu1 xuan1 yuan2 qiu1 ， qi2 chang2 bai3 xun2 wei2 shi2 niu2 。
- min2 jing1 chen2 e4 zheng1 lun4 chou2 ， di4 yi4 wei4 ying4 tu3 de2 xiu1 。
- ci4 yin3 bang4 hai3 lian2 shi2 zhou1 ， bi3 chao2 shi2 rang3 mu4 yin3 liu2 。
- reng2 ming4 jiu3 long2 xia2 qi2 you2 ， shi4 long2 you3 jiao3 ji2 qi3 xiu1 。
- ji2 qu4 su4 di4 long2 you3 you1 ， di4 lian2 bu4 he1 xu3 wei4 mou2 。
- zhao4 yi4 long2 shi2 xi4 qi2 hou2 ， hui1 wan4 li4 shi4 cheng2 qi2 tou2 。
- pi1 rou4 duan4 jiao3 sai1 yin3 qiu2 ， yin3 qu3 er2 guan1 wan4 gui3 chuang1 。
- lei2 hao4 dian4 qi4 jing4 mo4 jiu4 ， yuan2 pi3 tuo2 yong3 diao4 jiao1 qiu2 。
- fen4 xue2 chu1 ku1 lao2 shan4 䲡 ， ba1 long2 nu4 zou3 qi3 tian1 chou2 。
- tian1 ci4 liu4 ding1 jie1 jian4 mao2 ， qu3 yin3 ba2 jiao3 zhe2 da4 you1 。
- xia4 long2 zai3 di4 wen4 he2 you2 ， chen2 pan1 duo4 ran2 bu4 ke3 liu2 。
- jing4 qu4 bu4 zhi1 tian1 suo3 you2 ， long2 yuan1 sui1 fu4 gu3 bu4 shou1 。
- chuan2 liu2 xia4 gu3 shuo1 yi4 fu2 ， wo3 wen2 qi2 yu3 yi2 you3 you2 。
- yi3 long2 yi4 yin3 li3 ruo4 bu4 ， ai4 bu4 zhi1 bi4 si4 you3 yao2 。
- ren2 jie1 shang1 long2 wei4 tan4 jiu1 ， wo3 du2 bi3 qi2 yu3 huo4 tou2 。
- chang2 wen2 long2 de2 shen2 zi4 zhou1 ， chu1 fei1 yu2 tian1 ru4 hai3 xiu1 。
- qi4 ci3 bu2 chu4 yu3 yin3 chou2 ， yi3 yang3 jiu4 ren2 li3 gu4 tou1 。
- guo3 si3 yi3 ci3 jie1 he2 chou2 ， wo3 lai2 dan4 ai4 yi2 jiao3 qiu2 。
- shi4 fei1 yu4 jing4 li3 mo4 sou1 ， jun1 xue2 qiong2 wu4 gong1 hua2 pou2 。
- qi2 shuo1 du2 wan3 wan4 jian3 chou1 ， dang1 you3 shi2 lun4 po4 zhong4 sou1 ， mian3 yi3 tou2 yi3 diao4 hai3 gou1 。

## 注释

## 译文

## 赏析
