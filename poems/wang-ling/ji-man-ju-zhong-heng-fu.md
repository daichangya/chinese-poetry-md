---
id: wang-ling-ji-man-ju-zhong-heng-fu
title: 寄满居中衡父
titlePinyin: ji4 man3 ju1 zhong1 heng2 fu4
titleSlug: ji-man-ju-zhong-heng-fu
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前会去莫追，后见来无期。
- 别叹后见难，悔恨前会稀。
- 惟吾衡父兄，金纯玉光辉。
- 裁磨杀圭角，不与瓦砾齐。
- 大匠陶百窑，不问履下泥。
- 一衡举十钧，何弃毫与厘。
- 余独何为人，乃不忍使遗。
- 有如横道刍，万足踏不疑。
- 子何嗜好殊，独俯掇以归。
- 整束使不茨，欲令襍兰芝。
- 兰芝有天香，刍贱杂则非。
- 然其厕置间，适与薫染资。
- 文章每借观，罅隙窥晴曦。
- 议论使坐听，穴瞆闻英池。
- 春园或承招，游骑亦许随。
- 剧云爱风枝，𦶟火围夜棋。
- 纵谈心开张，倒笑冠欹披。
- 匹马载以来，东首颈脰疲。
- 夜梦不厌劳，百里夕一驰。
- 想见目与眉，百障千藩篱。
- 不虞自投置，遂若鸟遭黐。
- 何时获因缘，连箠促马蹄。
- 誓当尽晨昏，不复起退辞。

## 拼音
- qian2 hui4 qu4 mo4 zhui1 ， hou4 jian4 lai2 wu2 qi1 。
- bie2 tan4 hou4 jian4 nan2 ， hui3 hen4 qian2 hui4 xi1 。
- wei2 wu2 heng2 fu4 xiong1 ， jin1 chun2 yu4 guang1 hui1 。
- cai2 mo2 sha1 gui1 jiao3 ， bu4 yu3 wa3 li4 qi2 。
- da4 jiang4 tao2 bai3 yao2 ， bu2 wen4 lü3 xia4 ni2 。
- yi4 heng2 ju3 shi2 jun1 ， he2 qi4 hao2 yu3 li2 。
- yu2 du2 he2 wei4 ren2 ， nai3 bu4 ren3 shi3 yi2 。
- you3 ru2 heng2 dao4 chu2 ， wan4 zu2 ta4 bu4 yi2 。
- zi3 he2 shi4 hao4 shu1 ， du2 fu3 duo1 yi3 gui1 。
- zheng3 shu4 shi3 bu4 ci2 ， yu4 ling4 za2 lan2 zhi1 。
- lan2 zhi1 you3 tian1 xiang1 ， chu2 jian4 za2 ze2 fei1 。
- ran2 qi2 ce4 zhi4 jian1 ， shi4 yu3 xun1 ran3 zi1 。
- wen2 zhang1 mei3 jie4 guan1 ， xia4 xi4 kui1 qing2 xi1 。
- yi4 lun4 shi3 zuo4 ting1 ， xue2 gui4 wen2 ying1 chi2 。
- chun1 yuan2 huo4 cheng2 zhao1 ， you2 qi2 yi4 xu3 sui2 。
- ju4 yun2 ai4 feng1 zhi1 ， 𦶟 huo3 wei2 ye4 qi2 。
- zong4 tan2 xin1 kai1 zhang1 ， dao3 xiao4 guan1 qi1 pi1 。
- pi3 ma3 zai3 yi3 lai2 ， dong1 shou3 jing3 dou4 pi2 。
- ye4 meng4 bu2 yan4 lao2 ， bai3 li3 xi1 yi4 chi2 。
- xiang3 jian4 mu4 yu3 mei2 ， bai3 zhang4 qian1 fan1 li2 。
- bu4 yu2 zi4 tou2 zhi4 ， sui4 ruo4 niao3 zao1 chi1 。
- he2 shi2 huo4 yin1 yuan2 ， lian2 chui2 cu4 ma3 ti2 。
- shi4 dang1 jin4 chen2 hun1 ， bu2 fu4 qi3 tui4 ci2 。

## 注释

## 译文

## 赏析
