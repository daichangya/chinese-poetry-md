---
id: wang-ling-jia-wu-xue
title: 甲午雪
titlePinyin: jia3 wu3 xue3
titleSlug: jia-wu-xue
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平居汩汩喜自堕，万事过目不省窥。
- 一年南北两见雪，未始把笔成一诗。
- 朝看气象浩茫昧，夜归瞑想通幽疑。
- 梦乘虚空谒帝所，砆礩象柱承琼榱。
- 坦涂壁垩相照射，鹤扇亏蔽狐腋帷。
- 帝旁鲜鲜舞万女，宝绡雅冶吹裳衣。
- 累𧏖贯瑀错组佩，斥弃朱黛素两眉。
- 撩搔王母戯华髪，袒脱姑射争肤肌。
- 提珰掷珥互投报，顾我尘垢加笑讥。
- 其傍临临立万鬼，帝所宠与借色辞。
- 密呵细纻赐裘舄，笑齿发露寒差差。
- 诸神敛避不敢望，弃唾堕落成珠玑。
- 朝懽嚱怡弃烟霞，暮慨吁吸成云霏。
- 互偷天帑购党与，散布万玨分千珪。
- 纨罗练縠不计数，逆取倒曳交横披。
- 鞭驱巨灵刦夸父，挥斧解系关星机。
- 东观豗颓堕壁角，南顾秃鬝亡斗箕。
- 其他杂冗莫分辨，徒见漫乱如箩筛。
- 雷公争前泣诉帝，至此岂可无省知。
- 愿分羽卫𠡠天讨，助以积雹千山齐。
- 金神拥遏按行道，后乘驾以万玉蜺。
- 宝刀联翻夹鐡盾，玉戟钩子横珠旗。
- 天风萧萧吹缟素，贝甲合阵穷天围。
- 磨砮插羽注万矢，强弩竞发相联飞。
- 奸穷诈极不保守，引组自缚相连归。
- 累俘奏恺闯天陛，越雉拔羽按舞仪。
- 帝呼祝融付焚弃，散灰下地无留遗。
- 徴朋索党计轻重，斩戮屏翳囚风师。
- 扶桑瞳瞳露轩豁，日御复反天衢驰。
- 觉来四顾骇皓白，心与恍惚争是非。
- 冬雷无声电不照，疑亦众鬼乘其私。
- 天髙地下非所职，且可把酒无嗟咨。

## 拼音
- ping2 ju1 gu3 gu3 xi3 zi4 duo4 ， wan4 shi4 guo4 mu4 bu4 sheng3 kui1 。
- yi4 nian2 nan2 bei3 liang3 jian4 xue3 ， wei4 shi3 ba3 bi3 cheng2 yi4 shi1 。
- chao2 kan4 qi4 xiang4 hao4 mang2 mei4 ， ye4 gui1 ming2 xiang3 tong1 you1 yi2 。
- meng4 cheng2 xu1 kong1 ye4 di4 suo3 ， fu1 zhi4 xiang4 zhu4 cheng2 qiong2 cui1 。
- tan3 tu2 bi4 e4 xiang1 zhao4 she4 ， he4 shan4 kui1 bi4 hu2 ye4 wei2 。
- di4 pang2 xian1 xian1 wu3 wan4 nü3 ， bao3 xiao1 ya3 ye3 chui1 shang0 yi1 。
- lei4 𧏖 guan4 yu3 cuo4 zu3 pei4 ， chi4 qi4 zhu1 dai4 su4 liang3 mei2 。
- liao2 sao1 wang2 mu3 xi4 hua2 fa4 ， tan3 tuo1 gu1 she4 zheng1 fu1 ji1 。
- ti2 dang1 zhi4 er3 hu4 tou2 bao4 ， gu4 wo3 chen2 gou4 jia1 xiao4 ji1 。
- qi2 bang4 lin2 lin2 li4 wan4 gui3 ， di4 suo3 chong3 yu3 jie4 se4 ci2 。
- mi4 he1 xi4 zhu4 ci4 qiu2 xi4 ， xiao4 chi3 fa1 lu4 han2 cha4 cha4 。
- zhu1 shen2 lian3 bi4 bu4 gan3 wang4 ， qi4 tuo4 duo4 luo4 cheng2 zhu1 ji1 。
- chao2 huan1 xi1 yi2 qi4 yan1 xia2 ， mu4 kai3 xu1 xi1 cheng2 yun2 fei1 。
- hu4 tou1 tian1 tang3 gou4 dang3 yu3 ， san4 bu4 wan4 jue2 fen1 qian1 gui1 。
- wan2 luo2 lian4 hu2 bu2 ji4 shu4 ， ni4 qu3 dao3 ye4 jiao1 heng2 pi1 。
- bian1 qu1 ju4 ling2 jie2 kua1 fu4 ， hui1 fu3 jie3 xi4 guan1 xing1 ji1 。
- dong1 guan1 hui1 tui2 duo4 bi4 jiao3 ， nan2 gu4 tu1 qian1 wang2 dou4 ji1 。
- qi2 ta1 za2 rong3 mo4 fen1 bian4 ， tu2 jian4 man4 luan4 ru2 luo2 shai1 。
- lei2 gong1 zheng1 qian2 qi4 su4 di4 ， zhi4 ci3 qi3 ke3 wu2 sheng3 zhi1 。
- yuan4 fen1 yu3 wei4 𠡠 tian1 tao3 ， zhu4 yi3 ji1 bao2 qian1 shan1 qi2 。
- jin1 shen2 yong1 e4 an4 hang2 dao4 ， hou4 cheng2 jia4 yi3 wan4 yu4 ni2 。
- bao3 dao1 lian2 fan1 jia2 tie3 dun4 ， yu4 ji3 gou1 zi3 heng2 zhu1 qi2 。
- tian1 feng1 xiao1 xiao1 chui1 gao3 su4 ， bei4 jia3 he2 zhen4 qiong2 tian1 wei2 。
- mo2 nu3 cha1 yu3 zhu4 wan4 shi3 ， qiang2 nu3 jing4 fa1 xiang1 lian2 fei1 。
- jian1 qiong2 zha4 ji2 bu4 bao3 shou3 ， yin3 zu3 zi4 fu4 xiang1 lian2 gui1 。
- lei4 fu2 zou4 kai3 chuang3 tian1 bi4 ， yue4 zhi4 ba2 yu3 an4 wu3 yi2 。
- di4 hu1 zhu4 rong2 fu4 fen2 qi4 ， san4 hui1 xia4 di4 wu2 liu2 yi2 。
- zhi3 peng2 suo3 dang3 ji4 qing1 zhong4 ， zhan3 lu4 ping2 yi4 qiu2 feng1 shi1 。
- fu2 sang1 tong2 tong2 lu4 xuan1 huo1 ， ri4 yu4 fu4 fan3 tian1 qu2 chi2 。
- jue2 lai2 si4 gu4 hai4 hao4 bai2 ， xin1 yu3 huang3 hu1 zheng1 shi4 fei1 。
- dong1 lei2 wu2 sheng1 dian4 bu2 zhao4 ， yi2 yi4 zhong4 gui3 cheng2 qi2 si1 。
- tian1 gao1 di4 xia4 fei1 suo3 zhi2 ， qie3 ke3 ba3 jiu3 wu2 jie1 zi1 。

## 注释

## 译文

## 赏析
