---
id: wang-ling-ke-hang-si-li-chang-bo-man-cui-weng-ji-heng-fu-zi-quan-yin-ji-ci
title: 客杭思李常伯满粹翁及衡父子权因寄此
titlePinyin: ke4 hang2 si1 li3 chang2 bo2 man3 cui4 weng1 ji2 heng2 fu4 zi3 quan2 yin1 ji4 ci3
titleSlug: ke-hang-si-li-chang-bo-man-cui-weng-ji-heng-fu-zi-quan-yin-ji-ci
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 始予既迂疏，城郭非所乐。
- 闻吴富山水，思往颇计较。
- 脱身东南来，见实与闻效。
- 吴之山棱棱，吴水清不挠。
- 岂无适之径，以可泳以棹。
- 而独何为然，反门自闲罩。
- 念我西北州，数子吴莫较。
- 正心醇无醨，粹行莹不疱。
- 递言张圣贤，赓口唱弟孝。
- 大非友宜当，实可师而傚。
- 我愚不敢望，时以管觇豹。
- 进如暗赴明，退必丑厌貌。
- 自耻以别白，疾匝天地趠。
- 坐思朝成痴，梦遇夜不觉。
- 山水虽素喜，实不如诲教。
- 呜呼何时归，作诗以自閙。

## 拼音
- shi3 yu3 ji4 yu1 shu1 ， cheng2 guo1 fei1 suo3 le4 。
- wen2 wu2 fu4 shan1 shui3 ， si1 wang3 po1 ji4 jiao4 。
- tuo1 shen1 dong1 nan2 lai2 ， jian4 shi2 yu3 wen2 xiao4 。
- wu2 zhi1 shan1 leng2 leng2 ， wu2 shui3 qing1 bu4 nao2 。
- qi3 wu2 shi4 zhi1 jing4 ， yi3 ke3 yong3 yi3 zhao4 。
- er2 du2 he2 wei4 ran2 ， fan3 men2 zi4 xian2 zhao4 。
- nian4 wo3 xi1 bei3 zhou1 ， shu4 zi3 wu2 mo4 jiao4 。
- zheng4 xin1 chun2 wu2 li2 ， cui4 xing2 ying2 bu2 pao4 。
- di4 yan2 zhang1 sheng4 xian2 ， geng1 kou3 chang4 di4 xiao4 。
- da4 fei1 you3 yi2 dang1 ， shi2 ke3 shi1 er2 xiao4 。
- wo3 yu2 bu4 gan3 wang4 ， shi2 yi3 guan3 chan1 bao4 。
- jin4 ru2 an4 fu4 ming2 ， tui4 bi4 chou3 yan4 mao4 。
- zi4 chi3 yi3 bie2 bai2 ， ji2 za1 tian1 di4 chuo1 。
- zuo4 si1 chao2 cheng2 chi1 ， meng4 yu4 ye4 bu4 jue2 。
- shan1 shui3 sui1 su4 xi3 ， shi2 bu4 ru2 hui4 jiao4 。
- wu1 hu1 he2 shi2 gui1 ， zuo4 shi1 yi3 zi4 nao4 。

## 注释

## 译文

## 赏析
