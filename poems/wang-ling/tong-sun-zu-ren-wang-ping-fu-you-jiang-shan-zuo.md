---
id: wang-ling-tong-sun-zu-ren-wang-ping-fu-you-jiang-shan-zuo
title: 同孙祖仁王平甫游蒋山作
titlePinyin: tong2 sun1 zu3 ren2 wang2 ping2 fu3 you2 jiang3 shan1 zuo4
titleSlug: tong-sun-zu-ren-wang-ping-fu-you-jiang-shan-zuo
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山形欎盘陀，石路随直纡。
- 荫松坐兴长，饮泉百烦除。
- 忆望江上楼，采翠横晴虚。
- 爱之不能去，取席卧与俱。
- 若逢佳宾客，不暇外礼拘。
- 意爱交自然，笑语略可无。
- 常思一往游，杖履穷昏晡。
- 忽从贤豪招，气类喜不殊。
- 更以肴酒随，倾泻谈笑余。
- 仰跻苍崖巅，下视白日徂。
- 夜半身在髙，若骑箕尾居。
- 懽余悲感集，论说追古初。
- 在昔天下衰，群奸起相屠。
- 相地视八极，怀险归此都。
- 全吴既臣魏，余晋仍避胡。
- 此山古所瞻，形势髙四隅。
- 游者昔为谁，名字不见书。
- 想当出尘樊，盘礴望八区。
- 固宜有髙兴，何亦妄滞濡。
- 忆在初元年，虎狼出当涂。
- 众豪泣相盟，万甲聚一呼。
- 楼船下三江，千里悬旌旗。
- 忠谋屈巨猾，弱力张远图。
- 乞灵诉明神，至此尝踟蹰。
- 想当得请初，胜势先群诛。
- 虽时幸成功，偪仄已可吁。
- 岂无当时人，缩伏岩下庐。
- 约身甘贱贫，卑势无忧虞。
- 坐视扰扰中，同为祸福驱。
- 我当明时来，木石聊自娱。
- 遗祠今莫问，故邑已成墟。
- 归谢山下民，相期在犁锄。

## 拼音
- shan1 xing2 yu4 pan2 tuo2 ， shi2 lu4 sui2 zhi2 yu1 。
- yin4 song1 zuo4 xing1 chang2 ， yin3 quan2 bai3 fan2 chu2 。
- yi4 wang4 jiang1 shang4 lou2 ， cai3 cui4 heng2 qing2 xu1 。
- ai4 zhi1 bu4 neng2 qu4 ， qu3 xi2 wo4 yu3 ju4 。
- ruo4 feng2 jia1 bin1 ke4 ， bu4 xia2 wai4 li3 ju1 。
- yi4 ai4 jiao1 zi4 ran2 ， xiao4 yu3 lüe4 ke3 wu2 。
- chang2 si1 yi4 wang3 you2 ， zhang4 lü3 qiong2 hun1 bu1 。
- hu1 cong2 xian2 hao2 zhao1 ， qi4 lei4 xi3 bu4 shu1 。
- geng4 yi3 yao2 jiu3 sui2 ， qing1 xie4 tan2 xiao4 yu2 。
- yang3 ji1 cang1 ya2 dian1 ， xia4 shi4 bai2 ri4 cu2 。
- ye4 ban4 shen1 zai4 gao1 ， ruo4 qi2 ji1 wei3 ju1 。
- huan1 yu2 bei1 gan3 ji2 ， lun4 shuo1 zhui1 gu3 chu1 。
- zai4 xi1 tian1 xia4 shuai1 ， qun2 jian1 qi3 xiang1 tu2 。
- xiang1 di4 shi4 ba1 ji2 ， huai2 xian3 gui1 ci3 dou1 。
- quan2 wu2 ji4 chen2 wei4 ， yu2 jin4 reng2 bi4 hu2 。
- ci3 shan1 gu3 suo3 zhan1 ， xing2 shi4 gao1 si4 yu2 。
- you2 zhe3 xi1 wei4 shui2 ， ming2 zi4 bu2 jian4 shu1 。
- xiang3 dang1 chu1 chen2 fan2 ， pan2 bo2 wang4 ba1 qu1 。
- gu4 yi2 you3 gao1 xing1 ， he2 yi4 wang4 zhi4 ru2 。
- yi4 zai4 chu1 yuan2 nian2 ， hu3 lang2 chu1 dang1 tu2 。
- zhong4 hao2 qi4 xiang1 meng2 ， wan4 jia3 ju4 yi4 hu1 。
- lou2 chuan2 xia4 san1 jiang1 ， qian1 li3 xuan2 jing1 qi2 。
- zhong1 mou2 qu1 ju4 hua2 ， ruo4 li4 zhang1 yuan3 tu2 。
- qi3 ling2 su4 ming2 shen2 ， zhi4 ci3 chang2 chi2 chu2 。
- xiang3 dang1 de2 qing3 chu1 ， sheng4 shi4 xian1 qun2 zhu1 。
- sui1 shi2 xing4 cheng2 gong1 ， bi1 ze4 yi3 ke3 xu1 。
- qi3 wu2 dang1 shi2 ren2 ， suo1 fu2 yan2 xia4 lu2 。
- yue1 shen1 gan1 jian4 pin2 ， bei1 shi4 wu2 you1 yu2 。
- zuo4 shi4 rao3 rao3 zhong1 ， tong2 wei4 huo4 fu2 qu1 。
- wo3 dang1 ming2 shi2 lai2 ， mu4 shi2 liao2 zi4 yu2 。
- yi2 ci2 jin1 mo4 wen4 ， gu4 yi4 yi3 cheng2 xu1 。
- gui1 xie4 shan1 xia4 min2 ， xiang1 qi1 zai4 li2 chu2 。

## 注释

## 译文

## 赏析
