---
id: wang-ling-ye-bu
title: 野步
titlePinyin: ye3 bu4
titleSlug: ye-bu
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久撄末俗喧，脱就绿野静。
- 方随巾屦便，那暇宾客命。
- 林红落春衰，草绿争夏盛。
- 时从老农语，久伫行子听。
- 谓言劳苦后，各以闲暇庆。
- 时逢瓶盎酒，亦有肴核称。
- 喧嘲忽无次，歌唱仍相咏。
- 酒阑纷起坐，白髪忽两凴。
- 儿乘旁树嬉，牛卧前篱瞑。
- 予方困俗累，爱此近天性。
- 何当从之归，买舍与相并。

## 拼音
- jiu3 ying1 mo4 su2 xuan1 ， tuo1 jiu4 lü4 ye3 jing4 。
- fang1 sui2 jin1 ju4 bian4 ， na4 xia2 bin1 ke4 ming4 。
- lin2 hong2 luo4 chun1 shuai1 ， cao3 lü4 zheng1 xia4 sheng4 。
- shi2 cong2 lao3 nong2 yu3 ， jiu3 zhu4 xing2 zi3 ting1 。
- wei4 yan2 lao2 ku3 hou4 ， ge4 yi3 xian2 xia2 qing4 。
- shi2 feng2 ping2 ang4 jiu3 ， yi4 you3 yao2 he2 cheng1 。
- xuan1 chao2 hu1 wu2 ci4 ， ge1 chang4 reng2 xiang1 yong3 。
- jiu3 lan2 fen1 qi3 zuo4 ， bai2 fa4 hu1 liang3 ping2 。
- er2 cheng2 pang2 shu4 xi1 ， niu2 wo4 qian2 li2 ming2 。
- yu3 fang1 kun4 su2 lei4 ， ai4 ci3 jin4 tian1 xing4 。
- he2 dang1 cong2 zhi1 gui1 ， mai3 she4 yu3 xiang1 bing4 。

## 注释

## 译文

## 赏析
