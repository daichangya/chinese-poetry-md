---
id: wang-ling-meng-huang
title: 梦蝗
titlePinyin: meng4 huang2
titleSlug: meng-huang
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至和改元之一年，有蝗不知自何来。
- 朝飞蔽天不见日，若以万布筛尘灰。
- 暮行啮地赤千顷，积叠数尺交相埋。
- 树皮竹颠尽剥枯，况又草谷之根荄。
- 一蝗百儿月两孕，渐恐髙厚塞九垓。
- 嘉禾美草不敢惜，却恐压地陷入海。
- 万生未死饥饿间，支骸遂转蛟龙醢。
- 群农聚哭天，血滴地烂皮。
- 苍苍冥冥远复远，天闻不闻不可知。
- 我时心知悲，堕泪注两目。
- 发为疾蝗诗，愤扫百笔秃。
- 一吟青天白日昏，两诵九原万鬼哭。
- 私心直冀天耳闻，半夜起立三千读。
- 上天未闻间，忽作遇蝗梦。
- 梦蝗千万来我前，口似嚅嗫色似冤。
- 初时吻角犹唧嗾，终遂大论如人间。
- 问我子何愚，乃有疾我诗。
- 我尔各生不相预，子何诗我盍陈之。
- 我时愤且惊，噪舌生条枝。
- 谓此腐秽余，敢来为人讥。
- 尔虽族党多，我谋久已就。
- 方将诉天公，借我巨灵手。
- 尽拔东南竹柏松，屈铁纒缚都为箒。
- 扫尔纳海压以山，使尔万噍同一朽。
- 尚敢托人言，议我诗可否。
- 群蝗顾我嗟，不谓相望多。
- 我欲为子言，幸子未易呶。
- 我虽身为蝗，心颇通尔人。
- 尔人相召呼，饮啜为主宾。
- 宾饮啜釂百豆爵，主不加诟翻欢欣。
- 此竟果有否，子盍来我陈。
- 予应之曰然，此固人间礼。
- 傧价迎召来，饮食固可喜。
- 蝗曰子言然，予食何愧哉。
- 我岂能自生，人自召我来啜食。
- 借使我过甚，从而加诟尔亦乖。
- 尝闻尔人中，贵贱等第殊。
- 雍雍材能官，雅雅仁义儒。
- 脱剥虎豹皮，借假尧舜趋。
- 齿牙隐针锥，腹肠包虫蛆。
- 开口有福威，颐指专赏诛。
- 四海应呼吸，千里随卷舒。
- 割剥赤子身，饮血肥皮肤。
- 噬啖善人党，嚼口不肯吐。
- 连床列竽笙，别屋连嫔姝。
- 一身万椽家，一口千仓储。
- 儿童袭公卿，奴婢联簪裾。
- 犬豢羡膏粱，马廐余绣涂。
- 其次尔人间，兵皂倡优徒。
- 子不父而父，妻不夫而夫。
- 臣不君尔事，民不家尔居。
- 目不识牛桑，手不亲犂锄。
- 平时不把兵，皮革包矛殳。
- 开口坐待食，万廪倾所须。
- 家世不藏机，绘绣绵衣襦。
- 髙堂倾美酒，脔肉脍百鱼。
- 良材琢梓楠，重屋擎空虚。
- 贫者无室庐，父子各席居。
- 贱者饿无食，妻子相对吁。
- 贵贱虽云异，其类同一初。
- 此固人食人，尔责反舍诸。
- 我类蝗名目，所食况有余。
- 吴饥可食越，齐饿食鲁邾。
- 吾害尚可逃，尔害死不除。
- 而作疾我诗，子语得无迂。

## 拼音
- zhi4 he2 gai3 yuan2 zhi1 yi1 nian2 ， you3 huang2 bu4 zhi1 zi4 he2 lai2 。
- chao2 fei1 bi4 tian1 bu2 jian4 ri4 ， ruo4 yi3 wan4 bu4 shai1 chen2 hui1 。
- mu4 xing2 nie4 di4 chi4 qian1 qing3 ， ji1 die2 shu4 chi3 jiao1 xiang1 mai2 。
- shu4 pi2 zhu2 dian1 jin4 bao1 ku1 ， kuang4 you4 cao3 gu3 zhi1 gen1 gai1 。
- yi4 huang2 bai3 er2 yue4 liang3 yun4 ， jian4 kong3 gao1 hou4 sai1 jiu3 gai1 。
- jia1 he2 mei3 cao3 bu4 gan3 xi1 ， que4 kong3 ya1 di4 xian4 ru4 hai3 。
- wan4 sheng1 wei4 si3 ji1 e4 jian1 ， zhi1 hai2 sui4 zhuan3 jiao1 long2 hai3 。
- qun2 nong2 ju4 ku1 tian1 ， xue4 di1 di4 lan4 pi2 。
- cang1 cang1 ming2 ming2 yuan3 fu4 yuan3 ， tian1 wen2 bu0 wen2 bu4 ke3 zhi1 。
- wo3 shi2 xin1 zhi1 bei1 ， duo4 lei4 zhu4 liang3 mu4 。
- fa1 wei4 ji2 huang2 shi1 ， fen4 sao3 bai3 bi3 tu1 。
- yi4 yin2 qing1 tian1 bai2 ri4 hun1 ， liang3 song4 jiu3 yuan2 wan4 gui3 ku1 。
- si1 xin1 zhi2 ji4 tian1 er3 wen2 ， ban4 ye4 qi3 li4 san1 qian1 du2 。
- shang4 tian1 wei4 wen2 jian1 ， hu1 zuo4 yu4 huang2 meng4 。
- meng4 huang2 qian1 wan4 lai2 wo3 qian2 ， kou3 si4 ru2 nie4 se4 si4 yuan1 。
- chu1 shi2 wen3 jiao3 you2 ji1 sou3 ， zhong1 sui4 da4 lun4 ru2 ren2 jian1 。
- wen4 wo3 zi3 he2 yu2 ， nai3 you3 ji2 wo3 shi1 。
- wo3 er3 ge4 sheng1 bu4 xiang1 yu4 ， zi3 he2 shi1 wo3 he2 chen2 zhi1 。
- wo3 shi2 fen4 qie3 jing1 ， zao4 she2 sheng1 tiao2 zhi1 。
- wei4 ci3 fu3 hui4 yu2 ， gan3 lai2 wei4 ren2 ji1 。
- er3 sui1 zu2 dang3 duo1 ， wo3 mou2 jiu3 yi3 jiu4 。
- fang1 jiang1 su4 tian1 gong1 ， jie4 wo3 ju4 ling2 shou3 。
- jin4 ba2 dong1 nan2 zhu2 bai3 song1 ， qu1 tie3 chan2 fu4 dou1 wei4 zhou3 。
- sao3 er3 na4 hai3 ya1 yi3 shan1 ， shi3 er3 wan4 jiao4 tong2 yi4 xiu3 。
- shang4 gan3 tuo1 ren2 yan2 ， yi4 wo3 shi1 ke3 fou3 。
- qun2 huang2 gu4 wo3 jie1 ， bu2 wei4 xiang1 wang4 duo1 。
- wo3 yu4 wei4 zi3 yan2 ， xing4 zi3 wei4 yi4 nao2 。
- wo3 sui1 shen1 wei4 huang2 ， xin1 po1 tong1 er3 ren2 。
- er3 ren2 xiang1 zhao4 hu1 ， yin3 chuo4 wei2 zhu3 bin1 。
- bin1 yin3 chuo4 jiao4 bai3 dou4 jue2 ， zhu3 bu4 jia1 gou4 fan1 huan1 xin1 。
- ci3 jing4 guo3 you3 fou3 ， zi3 he2 lai2 wo3 chen2 。
- yu3 ying4 zhi1 yue1 ran2 ， ci3 gu4 ren2 jian1 li3 。
- bin1 jia4 ying2 zhao4 lai2 ， yin3 shi2 gu4 ke3 xi3 。
- huang2 yue1 zi3 yan2 ran2 ， yu3 shi2 he2 kui4 zai1 。
- wo3 qi3 neng2 zi4 sheng1 ， ren2 zi4 zhao4 wo3 lai2 chuo4 shi2 。
- jie4 shi3 wo3 guo4 shen4 ， cong2 er2 jia1 gou4 er3 yi4 guai1 。
- chang2 wen2 er3 ren2 zhong1 ， gui4 jian4 deng3 di4 shu1 。
- yong1 yong1 cai2 neng2 guan1 ， ya3 ya3 ren2 yi4 ru2 。
- tuo1 bao1 hu3 bao4 pi2 ， jie4 jia3 yao2 shun4 qu1 。
- chi3 ya2 yin3 zhen1 zhui1 ， fu4 chang2 bao1 chong2 qu1 。
- kai1 kou3 you3 fu2 wei1 ， yi2 zhi3 zhuan1 shang3 zhu1 。
- si4 hai3 ying4 hu1 xi1 ， qian1 li3 sui2 juan4 shu1 。
- ge1 bao1 chi4 zi3 shen1 ， yin3 xue4 fei2 pi2 fu1 。
- shi4 dan4 shan4 ren2 dang3 ， jiao2 kou3 bu4 ken3 tu3 。
- lian2 chuang2 lie4 yu2 sheng1 ， bie2 wu1 lian2 pin2 shu1 。
- yi4 shen1 wan4 chuan2 jia1 ， yi4 kou3 qian1 cang1 chu3 。
- er2 tong2 xi2 gong1 qing1 ， nu2 bi4 lian2 zan1 ju1 。
- quan3 huan4 xian4 gao1 liang2 ， ma3 jiu4 yu2 xiu4 tu2 。
- qi2 ci4 er3 ren2 jian1 ， bing1 zao4 chang4 you1 tu2 。
- zi3 bu2 fu4 er2 fu4 ， qi1 bu4 fu1 er2 fu1 。
- chen2 bu4 jun1 er3 shi4 ， min2 bu4 jia1 er3 ju1 。
- mu4 bu4 shi2 niu2 sang1 ， shou3 bu4 qin1 li2 chu2 。
- ping2 shi2 bu4 ba3 bing1 ， pi2 ge2 bao1 mao2 shu1 。
- kai1 kou3 zuo4 dai4 shi2 ， wan4 lin3 qing1 suo3 xu1 。
- jia1 shi4 bu4 cang2 ji1 ， hui4 xiu4 mian2 yi1 ru2 。
- gao1 tang2 qing1 mei3 jiu3 ， luan2 rou4 kuai4 bai3 yu2 。
- liang2 cai2 zhuo2 zi3 nan2 ， zhong4 wu1 qing2 kong1 xu1 。
- pin2 zhe3 wu2 shi4 lu2 ， fu4 zi3 ge4 xi2 ju1 。
- jian4 zhe3 e4 wu2 shi2 ， qi1 zi3 xiang1 dui4 xu1 。
- gui4 jian4 sui1 yun2 yi4 ， qi2 lei4 tong2 yi4 chu1 。
- ci3 gu4 ren2 shi2 ren2 ， er3 ze2 fan3 she4 zhu1 。
- wo3 lei4 huang2 ming2 mu4 ， suo3 shi2 kuang4 you3 yu2 。
- wu2 ji1 ke3 shi2 yue4 ， qi2 e4 shi2 lu3 zhu1 。
- wu2 hai4 shang4 ke3 tao2 ， er3 hai4 si3 bu4 chu2 。
- er2 zuo4 ji2 wo3 shi1 ， zi3 yu3 de2 wu2 yu1 。

## 注释

## 译文

## 赏析
