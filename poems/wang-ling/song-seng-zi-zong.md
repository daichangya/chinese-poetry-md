---
id: wang-ling-song-seng-zi-zong
title: 送僧自总
titlePinyin: song4 seng1 zi4 zong3
titleSlug: song-seng-zi-zong
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾病不喜语，客来但寒暄。
- 颊舌且不能，况事文字间。
- 彼总乃吾旧，不见今三年。
- 一日踏我门，告我将南迁。
- 问之行所止，其去何由缘。
- 言方学从师，惜以日月闲。
- 将求佛所宗，就乞世未传。
- 浮舟江海波，蹀屣山岳颠。
- 行方极所到，未可岁月还。
- 谓余昔同游，当得送以言。
- 噫佛与吾学，两分不相全。
- 今余与子遇，无异东西辕。
- 共憇中道间，邂逅相留连。
- 我驾志在远，子驱良亦遄。
- 吾终不尔从，尔终不回旋。
- 两各剧所勤，相远日益悬。
- 又出所为文，要我加量铨。
- 荧荧掇其英，晔晔粲满编。
- 惜哉不经师，如珠莫钻穿。
- 虽有可宝资，终以无用捐。
- 吾观古人书，盖亦不但然。
- 道德蔼于中，口实助使宣。
- 岂有拔其根，而望华可搴。
- 不知源所来，何用其流沿。
- 人材苟不长，得一且可专。
- 六经众子文，其治自足观。
- 身当圣人时，来学浩万千。
- 独颜才庶几，他固未可肩。
- 人有老于行，不闻可逃天。
- 子何不从此，去就异说挛。
- 弗思自解纵，又欲引世纒。
- 常观已论徒，耻出妻子前。
- 彼髠以为羞，尔以为忻懽。
- 生弃父母养，士得执以鞭。
- 彼为则遇刑，尔还自称贤。
- 羞恶所不存，尔说尚何先。
- 予欲收子身，解去子所牵。
- 浴以清冷波，佩以兰与荃。
- 相从中道驱，障塞异道偏。
- 爱之幸其听，不听诚可怜。

## 拼音
- wu2 bing4 bu4 xi3 yu3 ， ke4 lai2 dan4 han2 xuan1 。
- jia2 she2 qie3 bu4 neng2 ， kuang4 shi4 wen2 zi4 jian1 。
- bi3 zong3 nai3 wu2 jiu4 ， bu2 jian4 jin1 san1 nian2 。
- yi2 ri4 ta4 wo3 men2 ， gao4 wo3 jiang1 nan2 qian1 。
- wen4 zhi1 xing2 suo3 zhi3 ， qi2 qu4 he2 you2 yuan2 。
- yan2 fang1 xue2 cong2 shi1 ， xi1 yi3 ri4 yue4 xian2 。
- jiang1 qiu2 fo2 suo3 zong1 ， jiu4 qi3 shi4 wei4 chuan2 。
- fu2 zhou1 jiang1 hai3 bo1 ， die2 xi3 shan1 yue4 dian1 。
- xing2 fang1 ji2 suo3 dao4 ， wei4 ke3 sui4 yue4 hai2 。
- wei4 yu2 xi1 tong2 you2 ， dang1 de2 song4 yi3 yan2 。
- yi1 fo2 yu3 wu2 xue2 ， liang3 fen1 bu4 xiang1 quan2 。
- jin1 yu2 yu3 zi3 yu4 ， wu2 yi4 dong1 xi1 yuan2 。
- gong4 qi4 zhong1 dao4 jian1 ， xie4 hou4 xiang1 liu2 lian2 。
- wo3 jia4 zhi4 zai4 yuan3 ， zi3 qu1 liang2 yi4 chuan2 。
- wu2 zhong1 bu4 er3 cong2 ， er3 zhong1 bu4 hui2 xuan2 。
- liang3 ge4 ju4 suo3 qin2 ， xiang1 yuan3 ri4 yi4 xuan2 。
- you4 chu1 suo3 wei4 wen2 ， yao4 wo3 jia1 liang2 quan2 。
- ying2 ying2 duo1 qi2 ying1 ， ye4 ye4 can4 man3 bian1 。
- xi1 zai1 bu4 jing1 shi1 ， ru2 zhu1 mo4 zuan4 chuan1 。
- sui1 you3 ke3 bao3 zi1 ， zhong1 yi3 wu2 yong4 juan1 。
- wu2 guan1 gu3 ren2 shu1 ， gai4 yi4 bu2 dan4 ran2 。
- dao4 de2 ai3 yu2 zhong1 ， kou3 shi2 zhu4 shi3 xuan1 。
- qi3 you3 ba2 qi2 gen1 ， er2 wang4 hua2 ke3 qian1 。
- bu4 zhi1 yuan2 suo3 lai2 ， he2 yong4 qi2 liu2 yan2 。
- ren2 cai2 gou3 bu4 chang2 ， de2 yi4 qie3 ke3 zhuan1 。
- liu4 jing1 zhong4 zi3 wen2 ， qi2 zhi4 zi4 zu2 guan1 。
- shen1 dang1 sheng4 ren2 shi2 ， lai2 xue2 hao4 wan4 qian1 。
- du2 yan2 cai2 shu4 ji1 ， ta1 gu4 wei4 ke3 jian1 。
- ren2 you3 lao3 yu2 xing2 ， bu4 wen2 ke3 tao2 tian1 。
- zi3 he2 bu4 cong2 ci3 ， qu4 jiu4 yi4 shuo1 luan2 。
- fu2 si1 zi4 jie3 zong4 ， you4 yu4 yin3 shi4 chan2 。
- chang2 guan1 yi3 lun4 tu2 ， chi3 chu1 qi1 zi3 qian2 。
- bi3 kun1 yi3 wei2 xiu1 ， er3 yi3 wei2 xin1 huan1 。
- sheng1 qi4 fu4 mu3 yang3 ， shi4 de2 zhi2 yi3 bian1 。
- bi3 wei4 ze2 yu4 xing2 ， er3 hai2 zi4 cheng1 xian2 。
- xiu1 e4 suo3 bu4 cun2 ， er3 shuo1 shang4 he2 xian1 。
- yu3 yu4 shou1 zi3 shen1 ， jie3 qu4 zi3 suo3 qian1 。
- yu4 yi3 qing1 leng3 bo1 ， pei4 yi3 lan2 yu3 quan2 。
- xiang1 cong2 zhong1 dao4 qu1 ， zhang4 sai1 yi4 dao4 pian1 。
- ai4 zhi1 xing4 qi2 ting1 ， bu4 ting1 cheng2 ke3 lian2 。

## 注释

## 译文

## 赏析
