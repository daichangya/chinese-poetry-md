---
id: wang-ling-wu-yi-yi-shou-zhao-huang-ren-dao-gui
title: 无衣一首招黄任道归
titlePinyin: wu2 yi1 yi4 shou3 zhao1 huang2 ren4 dao4 gui1
titleSlug: wu-yi-yi-shou-zhao-huang-ren-dao-gui
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岂曰无衣，不能素裳。
- 缝齐有锵，直韨以方。
- 岂曰无衣，不能素履。
- 絇以为戒，夙夜以无怠。
- 素裳戋戋，谁涉不褰。
- 素履几几，谁涉不止。
- 始也何所为，我推我宗。
- 恶余之无从，睢盱以为恭。
- 今也既宣我力，群心慝慝。
- 毁予以自德，曾莫肯己直。
- 尔我目矣，何为而眊聪亦云听，曾莫有告。
- 谋及于道，佛且讪以笑。
- 谓白盖黑，或者亦以赤。
- 行何必有足，巧言以成迹。
- 以我有常，从尔罔极。
- 翩翩者舟，在河之涘。
- 人待不至，亦以自济。
- 嗟尔君子，归欤予迟。

## 拼音
- qi3 yue1 wu2 yi1 ， bu4 neng2 su4 shang0 。
- feng4 qi2 you3 qiang1 ， zhi2 fu2 yi3 fang1 。
- qi3 yue1 wu2 yi1 ， bu4 neng2 su4 lü3 。
- qu2 yi3 wei2 jie4 ， su4 ye4 yi3 wu2 dai4 。
- su4 shang0 jian1 jian1 ， shui2 she4 bu4 qian1 。
- su4 lü3 ji3 ji3 ， shui2 she4 bu4 zhi3 。
- shi3 ye3 he2 suo3 wei4 ， wo3 tui1 wo3 zong1 。
- e4 yu2 zhi1 wu2 cong2 ， sui1 xu1 yi3 wei2 gong1 。
- jin1 ye3 ji4 xuan1 wo3 li4 ， qun2 xin1 te4 te4 。
- hui3 yu3 yi3 zi4 de2 ， ceng2 mo4 ken3 ji3 zhi2 。
- er3 wo3 mu4 yi3 ， he2 wei4 er2 mao4 cong1 yi4 yun2 ting1 ， ceng2 mo4 you3 gao4 。
- mou2 ji2 yu2 dao4 ， fo2 qie3 shan4 yi3 xiao4 。
- wei4 bai2 gai4 hei1 ， huo4 zhe3 yi4 yi3 chi4 。
- xing2 he2 bi4 you3 zu2 ， qiao3 yan2 yi3 cheng2 ji4 。
- yi3 wo3 you3 chang2 ， cong2 er3 wang3 ji2 。
- pian1 pian1 zhe3 zhou1 ， zai4 he2 zhi1 si4 。
- ren2 dai4 bu2 zhi4 ， yi4 yi3 zi4 ji4 。
- jie1 er3 jun1 zi3 ， gui1 yu2 yu3 chi2 。

## 注释

## 译文

## 赏析
