---
id: wang-ling-yao-jian-lao-jian-yue-ou-cheng
title: 姚坚老见约偶成
titlePinyin: yao2 jian1 lao3 jian4 yue1 ou3 cheng2
titleSlug: yao-jian-lao-jian-yue-ou-cheng
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初正布新和，余腊争近候。
- 升腾阳力微，恇怯老阴鬬。
- 江云荡空碧，疏雨沐清昼。
- 林梢释冬枯，土蘖壮春簇。
- 萎蕤风日舒，刻画山野秀。
- 关关先春鸟，格磔弄晴咮。
- 无人与调和，终日自嘲诟。
- 唯君卜近适，过我许来就。
- 迁延日屡蹉，叹惜月复彀。
- 人生诚多故，世事那可究。
- 惟当自推置，障绝俗虑寇。
- 休闲倘能偷，疏懒当自宥。
- 徒行苟惮劳，借马欲谁廏。
- 清沽如定携，佳客可先购。
- 勉之无使迟，梅蕚已堪齅。

## 拼音
- chu1 zheng4 bu4 xin1 he2 ， yu2 la4 zheng1 jin4 hou4 。
- sheng1 teng2 yang2 li4 wei1 ， kuang1 qie4 lao3 yin1 dou4 。
- jiang1 yun2 dang4 kong1 bi4 ， shu1 yu3 mu4 qing1 zhou4 。
- lin2 shao1 shi4 dong1 ku1 ， tu3 nie4 zhuang4 chun1 cu4 。
- wei3 rui2 feng1 ri4 shu1 ， ke4 hua4 shan1 ye3 xiu4 。
- guan1 guan1 xian1 chun1 niao3 ， ge2 zhe2 nong4 qing2 zhou4 。
- wu2 ren2 yu3 tiao2 he2 ， zhong1 ri4 zi4 chao2 gou4 。
- wei2 jun1 bu3 jin4 shi4 ， guo4 wo3 xu3 lai2 jiu4 。
- qian1 yan2 ri4 lü3 cuo1 ， tan4 xi1 yue4 fu4 gou4 。
- ren2 sheng1 cheng2 duo1 gu4 ， shi4 shi4 na4 ke3 jiu1 。
- wei2 dang1 zi4 tui1 zhi4 ， zhang4 jue2 su2 lü4 kou4 。
- xiu1 xian2 tang3 neng2 tou1 ， shu1 lan3 dang1 zi4 you4 。
- tu2 xing2 gou3 dan4 lao2 ， jie4 ma3 yu4 shui2 jiu4 。
- qing1 gu1 ru2 ding4 xie2 ， jia1 ke4 ke3 xian1 gou4 。
- mian3 zhi1 wu2 shi3 chi2 ， mei2 e4 yi3 kan1 xiu4 。

## 注释

## 译文

## 赏析
