---
id: wang-ling-ji-ti-han-cheng-xiang-ding-zhou-yue-gu-tang
title: 寄题韩丞相定州阅古堂
titlePinyin: ji4 ti2 han2 cheng2 xiang4 ding4 zhou1 yue4 gu3 tang2
titleSlug: ji-ti-han-cheng-xiang-ding-zhou-yue-gu-tang
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 始闻定作阅古堂，又闻定有阅古诗。
- 扬之远定五千里，思得两翅擘以飞。
- 偶闻人来说堂事，初敝两壁无尘疵。
- 间时公来命绘匠，亲以玉指交画挥。
- 教令某载若某状，匠拜奉命唯不辞。
- 左图守相父母吏，右状将帅熊罴姿。
- 长冠峩峩伟笏佩，鬬以玄白为裳衣。
- 屹如丁宁立以议，逊若避让行而随。
- 图成俨毅色可詟，过吏不敢窃目窥。
- 仍令大笔署行事，写出黑胆朱肝脾。
- 死者有灵如不冺，合有英气来附兹。
- 故公之谋不知出，宜有神鬼阴助其。
- 茫茫九泉谓巳朽，岂意一旦存形仪。
- 请留中壁素莫绘，待千岁后公以归。
- 当搜国匠第一手，状写公像存依稀。
- 要知文完武绳备，遗与万世瞻思资。
- 我知观者定堕泪，不复岘首羊公碑。
- 又闻当世大手笔，磊砢诗句相撑支。
- 手搏蛟龙拔解角，爪擘虎豹全脱皮。
- 郓州溪堂遂寂寞，韩诗尘蔽人不吹。
- 想应从此传万世，粹玉贯串珠萦累。
- 小戎何为而缩伏，久滞公斧血不滋。
- 何时功成事业就，两手一扫清三垂。
- 归来天子喜以颔，泰阶辉焕平无欺。
- 次招当世草茅士，各使呈露心腹披。
- 缔裾联缨上廊庙，留与后世图为师。
- 然后回谢阅古堂，彼合异代今一时。

## 拼音
- shi3 wen2 ding4 zuo4 yue4 gu3 tang2 ， you4 wen2 ding4 you3 yue4 gu3 shi1 。
- yang2 zhi1 yuan3 ding4 wu3 qian1 li3 ， si1 de2 liang3 chi4 bo4 yi3 fei1 。
- ou3 wen2 ren2 lai2 shuo1 tang2 shi4 ， chu1 bi4 liang3 bi4 wu2 chen2 ci1 。
- jian1 shi2 gong1 lai2 ming4 hui4 jiang4 ， qin1 yi3 yu4 zhi3 jiao1 hua4 hui1 。
- jiao4 ling4 mou3 zai3 ruo4 mou3 zhuang4 ， jiang4 bai4 feng4 ming4 wei2 bu4 ci2 。
- zuo3 tu2 shou3 xiang1 fu4 mu3 li4 ， you4 zhuang4 jiang4 shuai4 xiong2 pi2 zi1 。
- chang2 guan1 e2 e2 wei3 hu4 pei4 ， dou4 yi3 xuan2 bai2 wei4 shang0 yi1 。
- yi4 ru2 ding1 ning2 li4 yi3 yi4 ， xun4 ruo4 bi4 rang4 xing2 er2 sui2 。
- tu2 cheng2 yan3 yi4 se4 ke3 zhe2 ， guo4 li4 bu4 gan3 qie4 mu4 kui1 。
- reng2 ling4 da4 bi3 shu3 xing2 shi4 ， xie3 chu1 hei1 dan3 zhu1 gan1 pi2 。
- si3 zhe3 you3 ling2 ru2 bu4 min3 ， he2 you3 ying1 qi4 lai2 fu4 zi1 。
- gu4 gong1 zhi1 mou2 bu4 zhi1 chu1 ， yi2 you3 shen2 gui3 yin1 zhu4 qi2 。
- mang2 mang2 jiu3 quan2 wei4 si4 xiu3 ， qi3 yi4 yi2 dan4 cun2 xing2 yi2 。
- qing3 liu2 zhong1 bi4 su4 mo4 hui4 ， dai4 qian1 sui4 hou4 gong1 yi3 gui1 。
- dang1 sou1 guo2 jiang4 di4 yi1 shou3 ， zhuang4 xie3 gong1 xiang4 cun2 yi1 xi1 。
- yao4 zhi1 wen2 wan2 wu3 sheng2 bei4 ， yi2 yu3 wan4 shi4 zhan1 si1 zi1 。
- wo3 zhi1 guan1 zhe3 ding4 duo4 lei4 ， bu2 fu4 xian4 shou3 yang2 gong1 bei1 。
- you4 wen2 dang1 shi4 da4 shou3 bi3 ， lei3 luo3 shi1 ju4 xiang1 cheng1 zhi1 。
- shou3 bo2 jiao1 long2 ba2 jie3 jiao3 ， zhua3 bo4 hu3 bao4 quan2 tuo1 pi2 。
- yun4 zhou1 xi1 tang2 sui4 ji4 mo4 ， han2 shi1 chen2 bi4 ren2 bu4 chui1 。
- xiang3 ying4 cong2 ci3 chuan2 wan4 shi4 ， cui4 yu4 guan4 chuan4 zhu1 ying2 lei4 。
- xiao3 rong2 he2 wei4 er2 suo1 fu2 ， jiu3 zhi4 gong1 fu3 xue4 bu4 zi1 。
- he2 shi2 gong1 cheng2 shi4 ye4 jiu4 ， liang3 shou3 yi4 sao3 qing1 san1 chui2 。
- gui1 lai2 tian1 zi3 xi3 yi3 han4 ， tai4 jie1 hui1 huan4 ping2 wu2 qi1 。
- ci4 zhao1 dang1 shi4 cao3 mao2 shi4 ， ge4 shi3 cheng2 lu4 xin1 fu4 pi1 。
- di4 ju1 lian2 ying1 shang4 lang2 miao4 ， liu2 yu3 hou4 shi4 tu2 wei4 shi1 。
- ran2 hou4 hui2 xie4 yue4 gu3 tang2 ， bi3 he2 yi4 dai4 jin1 yi4 shi2 。

## 注释

## 译文

## 赏析
