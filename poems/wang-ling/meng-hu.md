---
id: wang-ling-meng-hu
title: 猛虎
titlePinyin: meng3 hu3
titleSlug: meng-hu
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 猛虎出白日，其欲未易量。
- 人人有怒心，常惧不敢戕。
- 壮士独何者，忿气裂怒肠。
- 脱身拔剑去，奋跃如惊翔。
- 虽挟必胜术，岂无邂逅伤。
- 虎不食壮士，壮士自虎当。
- 意贪众人完，岂暇为躯防。
- 虎死众人惠，虎存忧一乡。
- 果哉彼丈夫，赖有一剑将。
- 使其无所操，未免伏道旁。
- 有剑不刺虎，为谋信非臧。
- 无剑徒虎争，虽勇适为狂。
- 利剑亦可嗟，人有我独亡。
- 日暮南山阿，直道何可望。
- 一虎固已尔，况复千豺狼。

## 拼音
- meng3 hu3 chu1 bai2 ri4 ， qi2 yu4 wei4 yi4 liang2 。
- ren2 ren2 you3 nu4 xin1 ， chang2 ju4 bu4 gan3 qiang1 。
- zhuang4 shi4 du2 he2 zhe3 ， fen4 qi4 lie4 nu4 chang2 。
- tuo1 shen1 ba2 jian4 qu4 ， fen4 yue4 ru2 jing1 xiang2 。
- sui1 xie2 bi4 sheng4 shu4 ， qi3 wu2 xie4 hou4 shang1 。
- hu3 bu4 shi2 zhuang4 shi4 ， zhuang4 shi4 zi4 hu3 dang1 。
- yi4 tan1 zhong4 ren2 wan2 ， qi3 xia2 wei4 qu1 fang2 。
- hu3 si3 zhong4 ren2 hui4 ， hu3 cun2 you1 yi4 xiang1 。
- guo3 zai1 bi3 zhang4 fu0 ， lai4 you3 yi2 jian4 jiang1 。
- shi3 qi2 wu2 suo3 cao1 ， wei4 mian3 fu2 dao4 pang2 。
- you3 jian4 bu2 ci4 hu3 ， wei4 mou2 xin4 fei1 zang1 。
- wu2 jian4 tu2 hu3 zheng1 ， sui1 yong3 shi4 wei4 kuang2 。
- li4 jian4 yi4 ke3 jie1 ， ren2 you3 wo3 du2 wang2 。
- ri4 mu4 nan2 shan1 a1 ， zhi2 dao4 he2 ke3 wang4 。
- yi4 hu3 gu4 yi3 er3 ， kuang4 fu4 qian1 chai2 lang2 。

## 注释

## 译文

## 赏析
