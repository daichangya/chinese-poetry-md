---
id: wang-ling-dao-shi-wang-yuan-zhi-yi-shi-wei-zeng-duo-jian-ai-mian-yin-yi-gu-shi-wei-da
title: 道士王元之以诗为赠多见哀勉因以古诗为答
titlePinyin: dao4 shi4 wang2 yuan2 zhi1 yi3 shi1 wei4 zeng4 duo1 jian4 ai1 mian3 yin1 yi3 gu3 shi1 wei4 da2
titleSlug: dao-shi-wang-yuan-zhi-yi-shi-wei-zeng-duo-jian-ai-mian-yin-yi-gu-shi-wei-da
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 利剑不刺鼠，大钓不联鲕。
- 天昏白日沉，剑决浮云披。
- 地荡海水揺，钓引九鲸縻。
- 固其用不常，安得易用为。
- 当其未效间，是亦铅与铍。
- 吾非小丈夫，胸中少翘奇。
- 少年嗜勇黠，跨压百雄低。
- 两眼皆豚羊，一腹千熊罴。
- 使气睨群辈，问今当我谁。
- 四海有守兵，谓予皆耻之。
- 左手将醢戎，右手期锄夷。
- 书足记姓名，剑亦弃不治。
- 不愿当世是，不羞群曹嗤。
- 曰富贵在我，又何有年时。
- 块视勒山功，芥拾封侯龟。
- 一日忽自悟，吾岂虔强儿。
- 旧闻有六经，条理两可师。
- 无不至圣人，有学中自隳。
- 勿遂谓不及，吾由未尝追。
- 好勇不好道，吾将自诛非。
- 浩乎如有失，茫乎其若思。
- 望乎如未获，专乎如有期。
- 夜或不记寝，昼或忘其饥。
- 不以懦自却，不以庸自卑。
- 树而不可拔，山而不可移。
- 拒之不使杂，磨之不容疵。
- 孰为古之圣，孰为今之推。
- 孰远不可到，孰髙不可訾。
- 置易攻其难，力险肆自夷。
- 上自太古先，跂轩而望羲。
- 下至三代来，尧舜禹汤姬。
- 周公汲汲劳，仲尼皇皇疲。
- 轲况比踵游，雄愈磨肩驰。
- 或示我使响，或导我使随。
- 或凿我未开，或完我已亏。
- 或退而我引，或坠而我提。
- 或辅而我夹，或颠而我支。
- 或砭我赘疣，或膏我疮痍。
- 浴我抆我垢，酝我酿我醨。
- 计昔以较今，悮是而恨迷。
- 固知于圣贤，实辱再造私。
- 道远致力多，功大收效迟。
- 今而所存者，财一毛于皮。
- 苟曰成不成，我有罪未知。
- 如夫用不用，敢系天为辞。
- 若寒馁贫贱，此于我何居。
- 若夸毁誉訾，此其如予奚。
- 王君异学者，见我加嗟咨。
- 叙其念惜心，投以吊勉诗。
- 语爱则然尔，烛理似或遗。
- 輙自讼由来，强答非所宜。

## 拼音
- li4 jian4 bu2 ci4 shu3 ， da4 diao4 bu4 lian2 er2 。
- tian1 hun1 bai2 ri4 chen2 ， jian4 jue2 fu2 yun2 pi1 。
- di4 dang4 hai3 shui3 yao2 ， diao4 yin3 jiu3 jing1 mi2 。
- gu4 qi2 yong4 bu4 chang2 ， an1 de2 yi4 yong4 wei4 。
- dang1 qi2 wei4 xiao4 jian1 ， shi4 yi4 qian1 yu3 pi2 。
- wu2 fei1 xiao3 zhang4 fu0 ， xiong1 zhong1 shao3 qiao4 qi2 。
- shao4 nian2 shi4 yong3 xia2 ， kua4 ya1 bai3 xiong2 di1 。
- liang3 yan3 jie1 tun2 yang2 ， yi2 fu4 qian1 xiong2 pi2 。
- shi3 qi4 ni4 qun2 bei4 ， wen4 jin1 dang1 wo3 shui2 。
- si4 hai3 you3 shou3 bing1 ， wei4 yu3 jie1 chi3 zhi1 。
- zuo3 shou3 jiang1 hai3 rong2 ， you4 shou3 qi1 chu2 yi2 。
- shu1 zu2 ji4 xing4 ming2 ， jian4 yi4 qi4 bu2 zhi4 。
- bu2 yuan4 dang1 shi4 shi4 ， bu4 xiu1 qun2 cao2 chi1 。
- yue1 fu4 gui4 zai4 wo3 ， you4 he2 you3 nian2 shi2 。
- kuai4 shi4 le4 shan1 gong1 ， jie4 shi2 feng1 hou2 gui1 。
- yi2 ri4 hu1 zi4 wu4 ， wu2 qi3 qian2 qiang2 er2 。
- jiu4 wen2 you3 liu4 jing1 ， tiao2 li3 liang3 ke3 shi1 。
- wu2 bu2 zhi4 sheng4 ren2 ， you3 xue2 zhong1 zi4 hui1 。
- wu4 sui4 wei4 bu4 ji2 ， wu2 you2 wei4 chang2 zhui1 。
- hao3 yong3 bu4 hao3 dao4 ， wu2 jiang1 zi4 zhu1 fei1 。
- hao4 hu1 ru2 you3 shi1 ， mang2 hu1 qi2 ruo4 si1 。
- wang4 hu1 ru2 wei4 huo4 ， zhuan1 hu1 ru2 you3 qi1 。
- ye4 huo4 bu2 ji4 qin3 ， zhou4 huo4 wang4 qi2 ji1 。
- bu4 yi3 nuo4 zi4 que4 ， bu4 yi3 yong1 zi4 bei1 。
- shu4 er2 bu4 ke3 ba2 ， shan1 er2 bu4 ke3 yi2 。
- ju4 zhi1 bu4 shi3 za2 ， mo2 zhi1 bu4 rong2 ci1 。
- shu2 wei4 gu3 zhi1 sheng4 ， shu2 wei4 jin1 zhi1 tui1 。
- shu2 yuan3 bu4 ke3 dao4 ， shu2 gao1 bu4 ke3 zi1 。
- zhi4 yi4 gong1 qi2 nan2 ， li4 xian3 si4 zi4 yi2 。
- shang4 zi4 tai4 gu3 xian1 ， qi2 xuan1 er2 wang4 xi1 。
- xia4 zhi4 san1 dai4 lai2 ， yao2 shun4 yu3 tang1 ji1 。
- zhou1 gong1 ji2 ji2 lao2 ， zhong4 ni2 huang2 huang2 pi2 。
- ke1 kuang4 bi3 zhong3 you2 ， xiong2 yu4 mo2 jian1 chi2 。
- huo4 shi4 wo3 shi3 xiang3 ， huo4 dao3 wo3 shi3 sui2 。
- huo4 zao2 wo3 wei4 kai1 ， huo4 wan2 wo3 yi3 kui1 。
- huo4 tui4 er2 wo3 yin3 ， huo4 zhui4 er2 wo3 ti2 。
- huo4 fu3 er2 wo3 jia2 ， huo4 dian1 er2 wo3 zhi1 。
- huo4 bian1 wo3 zhui4 you2 ， huo4 gao1 wo3 chuang1 yi2 。
- yu4 wo3 wen3 wo3 gou4 ， yun4 wo3 niang4 wo3 li2 。
- ji4 xi1 yi3 jiao4 jin1 ， wu4 shi4 er2 hen4 mi2 。
- gu4 zhi1 yu2 sheng4 xian2 ， shi2 ru3 zai4 zao4 si1 。
- dao4 yuan3 zhi4 li4 duo1 ， gong1 da4 shou1 xiao4 chi2 。
- jin1 er2 suo3 cun2 zhe3 ， cai2 yi4 mao2 yu2 pi2 。
- gou3 yue1 cheng2 bu0 cheng2 ， wo3 you3 zui4 wei4 zhi1 。
- ru2 fu1 yong4 bu0 yong4 ， gan3 xi4 tian1 wei4 ci2 。
- ruo4 han2 nei3 pin2 jian4 ， ci3 yu2 wo3 he2 ju1 。
- ruo4 kua1 hui3 yu4 zi1 ， ci3 qi2 ru2 yu3 xi1 。
- wang2 jun1 yi4 xue2 zhe3 ， jian4 wo3 jia1 jie1 zi1 。
- xu4 qi2 nian4 xi1 xin1 ， tou2 yi3 diao4 mian3 shi1 。
- yu3 ai4 ze2 ran2 er3 ， zhu2 li3 si4 huo4 yi2 。
- zhe2 zi4 song4 you2 lai2 ， qiang2 da2 fei1 suo3 yi2 。

## 注释

## 译文

## 赏析
