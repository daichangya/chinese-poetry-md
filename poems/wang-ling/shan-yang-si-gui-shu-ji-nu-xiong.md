---
id: wang-ling-shan-yang-si-gui-shu-ji-nu-xiong
title: 山阳思归书寄女兄
titlePinyin: shan1 yang2 si1 gui1 shu1 ji4 nü3 xiong1
titleSlug: shan-yang-si-gui-shu-ji-nu-xiong
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮风情舒舒，楚水日夜流。
- 风能驾吾帆，水可载我舟。
- 余归知几时，子望悬百忧。
- 念我兄弟寡，商参各殊州。
- 十年不一逢，会合何所由。
- 幸逢子来归，与我相慰投。
- 甥儿入吾牵，甥女出吾留。
- 子吾笑其间，贫不知可愁。
- 心如熙春阳，乐若醉酒酬。
- 忆我别子日，将行更逗遛。
- 泣恐伤子心，泪出仰目收。
- 别日才几时，别思日九秋。
- 心随西北风，目望东南楼。
- 主人仁且贤，怜我覊旅游。
- 晨粳玉炊香，暮酒金注瓯。
- 盘蔬罗春青，豆脯兼夕鱐。
- 为食岂不美，义咽不下喉。
- 要当归子同，半菽饱亦优。
- 始予志所学，义当望轲丘。
- 朅来与世评，众口忽起咻。
- 尝观世金朱，此道久巳偷。
- 胡为不奋去，附世如赘旒。
- 而子亦待人，特以贫不谋。
- 参差两如此，偃蹇势略侔。
- 要当共引去，逸世出网罘。
- 遐追避世徒，子与侍巾裘。
- 吾将亦娶妇，力以石臼求。
- 贸田结归庐，种树屋四周。
- 子居课桑蚕，我出鞭耕牛。
- 教妻绩以筐，使儿饷东畴。
- 坐笑忘岁时，聚首成白头。
- 归乎当何时，诗以侑子讴。

## 拼音
- huai2 feng1 qing2 shu1 shu1 ， chu3 shui3 ri4 ye4 liu2 。
- feng1 neng2 jia4 wu2 fan1 ， shui3 ke3 zai3 wo3 zhou1 。
- yu2 gui1 zhi1 ji3 shi2 ， zi3 wang4 xuan2 bai3 you1 。
- nian4 wo3 xiong1 di4 gua3 ， shang1 can1 ge4 shu1 zhou1 。
- shi2 nian2 bu4 yi4 feng2 ， hui4 he2 he2 suo3 you2 。
- xing4 feng2 zi3 lai2 gui1 ， yu3 wo3 xiang1 wei4 tou2 。
- sheng1 er2 ru4 wu2 qian1 ， sheng1 nü3 chu1 wu2 liu2 。
- zi3 wu2 xiao4 qi2 jian1 ， pin2 bu4 zhi1 ke3 chou2 。
- xin1 ru2 xi1 chun1 yang2 ， le4 ruo4 zui4 jiu3 chou2 。
- yi4 wo3 bie2 zi3 ri4 ， jiang1 xing2 geng4 dou4 liu2 。
- qi4 kong3 shang1 zi3 xin1 ， lei4 chu1 yang3 mu4 shou1 。
- bie2 ri4 cai2 ji3 shi2 ， bie2 si1 ri4 jiu3 qiu1 。
- xin1 sui2 xi1 bei3 feng1 ， mu4 wang4 dong1 nan2 lou2 。
- zhu3 ren2 ren2 qie3 xian2 ， lian2 wo3 ji1 lü3 you2 。
- chen2 jing1 yu4 chui1 xiang1 ， mu4 jiu3 jin1 zhu4 ou1 。
- pan2 shu1 luo2 chun1 qing1 ， dou4 pu2 jian1 xi1 su4 。
- wei4 shi2 qi3 bu4 mei3 ， yi4 yan4 bu2 xia4 hou2 。
- yao4 dang1 gui1 zi3 tong2 ， ban4 shu1 bao3 yi4 you1 。
- shi3 yu3 zhi4 suo3 xue2 ， yi4 dang1 wang4 ke1 qiu1 。
- qie4 lai2 yu3 shi4 ping2 ， zhong4 kou3 hu1 qi3 xiu1 。
- chang2 guan1 shi4 jin1 zhu1 ， ci3 dao4 jiu3 si4 tou1 。
- hu2 wei4 bu2 fen4 qu4 ， fu4 shi4 ru2 zhui4 liu2 。
- er2 zi3 yi4 dai4 ren2 ， te4 yi3 pin2 bu4 mou2 。
- cen1 ci1 liang3 ru2 ci3 ， yan3 jian3 shi4 lüe4 mou2 。
- yao4 dang1 gong4 yin3 qu4 ， yi4 shi4 chu1 wang3 fu2 。
- xia2 zhui1 bi4 shi4 tu2 ， zi3 yu3 shi4 jin1 qiu2 。
- wu2 jiang1 yi4 qu3 fu4 ， li4 yi3 shi2 jiu4 qiu2 。
- mao4 tian2 jie2 gui1 lu2 ， zhong4 shu4 wu1 si4 zhou1 。
- zi3 ju1 ke4 sang1 can2 ， wo3 chu1 bian1 geng1 niu2 。
- jiao4 qi1 ji4 yi3 kuang1 ， shi3 er2 xiang3 dong1 chou2 。
- zuo4 xiao4 wang4 sui4 shi2 ， ju4 shou3 cheng2 bai2 tou2 。
- gui1 hu1 dang1 he2 shi2 ， shi1 yi3 you4 zi3 ou1 。

## 注释

## 译文

## 赏析
