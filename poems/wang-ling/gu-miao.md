---
id: wang-ling-gu-miao
title: 古庙
titlePinyin: gu3 miao4
titleSlug: gu-miao
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古庙隆隆敞庭扉，风雨剥壁黦柱榱。
- 我来安知神所依，穹堂窸窣风旛旗。
- 神君庞躯突须眉，视我睨睚坐倨箕。
- 惕烁观者骇不怡，群鬼后先张福威。
- 直东之厢步逶迤，目益所见怪可嘘。
- 马牛羊犬杂豕鸡，或戴以首旁四支。
- 间有人面身亦非，老祝趋前为众词。
- 口吻嗫嚅言嗢吚，称别状类顾东西。
- 唱号名字分何谁，空虚冥寞非所期。
- 岂亦以此为人尸，视其肤革巳彪狸。
- 宁有中反恬肝脾，又有械器身挈持。
- 传言疠疫此乃资，古之日行历虚危。
- 犹恐盛阴鬼所随，磔傩于门驱使驰。
- 今安取此庙以祠，不念延虐殆尫羸。
- 农凶年多苦饿饥，苟幸得饱不择祈。
- 来则拜叩尽敬祗，幸天之泽偷自归。
- 民德且恐报之时，𫗧肴豊鲜牲鱼肥。
- 欲奠以献更濯巵，进谢千语拜百低。
- 工鼓于庭巫舞衣，祝传神醉下福禧。
- 农谢神去祝彻之，庭前匕割弃余遗。
- 鹄乌下争趁不飞，回顾神面如故时。
- 意者不为祭谢移，呜呼神固非吾知。

## 拼音
- gu3 miao4 long2 long2 chang3 ting2 fei1 ， feng1 yu3 bao1 bi4 yue4 zhu4 cui1 。
- wo3 lai2 an1 zhi1 shen2 suo3 yi1 ， qiong2 tang2 xi1 su1 feng1 fan1 qi2 。
- shen2 jun1 pang2 qu1 tu1 xu1 mei2 ， shi4 wo3 ni4 ya2 zuo4 ju4 ji1 。
- ti4 shuo4 guan1 zhe3 hai4 bu4 yi2 ， qun2 gui3 hou4 xian1 zhang1 fu2 wei1 。
- zhi2 dong1 zhi1 xiang1 bu4 wei1 yi2 ， mu4 yi4 suo3 jian4 guai4 ke3 xu1 。
- ma3 niu2 yang2 quan3 za2 shi3 ji1 ， huo4 dai4 yi3 shou3 pang2 si4 zhi1 。
- jian1 you3 ren2 mian4 shen1 yi4 fei1 ， lao3 zhu4 qu1 qian2 wei4 zhong4 ci2 。
- kou3 wen3 nie4 ru2 yan2 wa4 yi1 ， cheng1 bie2 zhuang4 lei4 gu4 dong1 xi1 。
- chang4 hao4 ming2 zi4 fen1 he2 shui2 ， kong1 xu1 ming2 mo4 fei1 suo3 qi1 。
- qi3 yi4 yi3 ci3 wei4 ren2 shi1 ， shi4 qi2 fu1 ge2 si4 biao1 li2 。
- ning2 you3 zhong1 fan3 tian2 gan1 pi2 ， you4 you3 xie4 qi4 shen1 qie4 chi2 。
- chuan2 yan2 li4 yi4 ci3 nai3 zi1 ， gu3 zhi1 ri4 xing2 li4 xu1 wei1 。
- you2 kong3 sheng4 yin1 gui3 suo3 sui2 ， zhe2 nuo2 yu2 men2 qu1 shi3 chi2 。
- jin1 an1 qu3 ci3 miao4 yi3 ci2 ， bu2 nian4 yan2 nüe4 dai4 wang1 lei2 。
- nong2 xiong1 nian2 duo1 ku3 e4 ji1 ， gou3 xing4 de2 bao3 bu4 ze2 qi2 。
- lai2 ze2 bai4 kou4 jin4 jing4 zhi1 ， xing4 tian1 zhi1 ze2 tou1 zi4 gui1 。
- min2 de2 qie3 kong3 bao4 zhi1 shi2 ， su4 yao2 li3 xian1 sheng1 yu2 fei2 。
- yu4 dian4 yi3 xian4 geng4 zhuo2 zhi1 ， jin4 xie4 qian1 yu3 bai4 bai3 di1 。
- gong1 gu3 yu2 ting2 wu1 wu3 yi1 ， zhu4 chuan2 shen2 zui4 xia4 fu2 xi3 。
- nong2 xie4 shen2 qu4 zhu4 che4 zhi1 ， ting2 qian2 bi3 ge1 qi4 yu2 yi2 。
- hu2 wu1 xia4 zheng1 chen4 bu4 fei1 ， hui2 gu4 shen2 mian4 ru2 gu4 shi2 。
- yi4 zhe3 bu2 wei4 ji4 xie4 yi2 ， wu1 hu1 shen2 gu4 fei1 wu2 zhi1 。

## 注释

## 译文

## 赏析
