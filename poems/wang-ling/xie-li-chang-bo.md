---
id: wang-ling-xie-li-chang-bo
title: 谢李常伯
titlePinyin: xie4 li3 chang2 bo2
titleSlug: xie-li-chang-bo
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人从东南来，忽得连纸诗。
- 行义不赫晔，名声无萎蕤。
- 虽尝误见辱，旋则拜席归。
- 别久谓已忘，不图犹记之。
- 长封大书字，顾我已忸怩。
- 开縢把之读，推与果失宜。
- 剥虎蒙羊猪，借使出类奇。
- 见豺先自奔，遇豢还群随。
- 是故古之人，为己贱若斯。
- 有闻未之行，季路终不嬉。
- 名浮过所实，孟氏耻以非。
- 今而承所赐，乃此亦可噫。
- 贤者宁过哉，当是我有欺。
- 忍愧读终篇，喜惊改肝脾。
- 咛咛教诲言，举举仁义辞。
- 初令探本根，喻以海与池。
- 乾坤老六经，遗编烂孔姬。
- 尚恐惑异说，教之无迁移。
- 强闻终日干，仁不三月违。
- 卒以二者终，要我勉不疑。
- 百诵百再拜，下泪如挂糜。
- 交朋百愚谀，此语闻之谁。
- 忆初从粹翁，睡耳忽得提。
- 震惊破百昏，寐觉悼前迷。
- 今而去之久，茅塞心丛茨。
- 骤承夫子言，快斧加芟荑。
- 旧秽忽刬削，新除坦平夷。
- 念当不舍去，戴服同冠衣。
- 犹恐免袒间，复作须臾离。
- 且将镵之心，不止涅之皮。
- 二者苟一能，终死庶不遗。
- 平生苦嗜诗，此篇况骤驰。
- 喁哦夜不休，𬺈嚼午忘饥。
- 仰嗟天骨雄，俯叹人莫为。
- 星明有常髙，日圆无食亏。
- 读久口益嚵，舌软涎流垂。
- 想当措意初，嚼云吐虹蜺。
- 唇牙哆华鲜，肺肠涌光辉。
- 故其纸上言，飘有霄汉姿。
- 何可对酬谢，约海量珠玑。

## 拼音
- ren2 cong2 dong1 nan2 lai2 ， hu1 de2 lian2 zhi3 shi1 。
- xing2 yi4 bu2 he4 ye4 ， ming2 sheng1 wu2 wei3 rui2 。
- sui1 chang2 wu4 jian4 ru3 ， xuan2 ze2 bai4 xi2 gui1 。
- bie2 jiu3 wei4 yi3 wang4 ， bu4 tu2 you2 ji4 zhi1 。
- chang2 feng1 da4 shu1 zi4 ， gu4 wo3 yi3 niu3 ni2 。
- kai1 teng2 ba3 zhi1 du2 ， tui1 yu3 guo3 shi1 yi2 。
- bao1 hu3 meng2 yang2 zhu1 ， jie4 shi3 chu1 lei4 qi2 。
- jian4 chai2 xian1 zi4 ben1 ， yu4 huan4 hai2 qun2 sui2 。
- shi4 gu4 gu3 zhi1 ren2 ， wei4 ji3 jian4 ruo4 si1 。
- you3 wen2 wei4 zhi1 xing2 ， ji4 lu4 zhong1 bu4 xi1 。
- ming2 fu2 guo4 suo3 shi2 ， meng4 shi4 chi3 yi3 fei1 。
- jin1 er2 cheng2 suo3 ci4 ， nai3 ci3 yi4 ke3 yi1 。
- xian2 zhe3 ning2 guo4 zai1 ， dang1 shi4 wo3 you3 qi1 。
- ren3 kui4 du2 zhong1 pian1 ， xi3 jing1 gai3 gan1 pi2 。
- ning2 ning2 jiao4 hui4 yan2 ， ju3 ju3 ren2 yi4 ci2 。
- chu1 ling4 tan4 ben3 gen1 ， yu4 yi3 hai3 yu3 chi2 。
- qian2 kun1 lao3 liu4 jing1 ， yi2 bian1 lan4 kong3 ji1 。
- shang4 kong3 huo4 yi4 shuo1 ， jiao4 zhi1 wu2 qian1 yi2 。
- qiang2 wen2 zhong1 ri4 gan1 ， ren2 bu4 san1 yue4 wei2 。
- zu2 yi3 er4 zhe3 zhong1 ， yao4 wo3 mian3 bu4 yi2 。
- bai3 song4 bai3 zai4 bai4 ， xia4 lei4 ru2 gua4 mi2 。
- jiao1 peng2 bai3 yu2 yu2 ， ci3 yu3 wen2 zhi1 shui2 。
- yi4 chu1 cong2 cui4 weng1 ， shui4 er3 hu1 de2 ti2 。
- zhen4 jing1 po4 bai3 hun1 ， mei4 jue2 dao4 qian2 mi2 。
- jin1 er2 qu4 zhi1 jiu3 ， mao2 sai1 xin1 cong2 ci2 。
- zhou4 cheng2 fu1 zi3 yan2 ， kuai4 fu3 jia1 shan1 yi2 。
- jiu4 hui4 hu1 chan3 xiao1 ， xin1 chu2 tan3 ping2 yi2 。
- nian4 dang1 bu2 she4 qu4 ， dai4 fu2 tong2 guan1 yi1 。
- you2 kong3 mian3 tan3 jian1 ， fu4 zuo4 xu1 yu2 li2 。
- qie3 jiang1 chan2 zhi1 xin1 ， bu4 zhi3 nie4 zhi1 pi2 。
- er4 zhe3 gou3 yi4 neng2 ， zhong1 si3 shu4 bu4 yi2 。
- ping2 sheng1 ku3 shi4 shi1 ， ci3 pian1 kuang4 zhou4 chi2 。
- yong2 o4 ye4 bu4 xiu1 ， yi3 jiao2 wu3 wang4 ji1 。
- yang3 jie1 tian1 gu3 xiong2 ， fu3 tan4 ren2 mo4 wei4 。
- xing1 ming2 you3 chang2 gao1 ， ri4 yuan2 wu2 shi2 kui1 。
- du2 jiu3 kou3 yi4 chan2 ， she2 ruan3 xian2 liu2 chui2 。
- xiang3 dang1 cuo4 yi4 chu1 ， jiao2 yun2 tu3 hong2 ni2 。
- chun2 ya2 duo1 hua2 xian1 ， fei4 chang2 yong3 guang1 hui1 。
- gu4 qi2 zhi3 shang4 yan2 ， piao1 you3 xiao1 han4 zi1 。
- he2 ke3 dui4 chou2 xie4 ， yue1 hai3 liang4 zhu1 ji1 。

## 注释

## 译文

## 赏析
