---
id: wang-ling-long-xing-shuang-shu
title: 龙兴双树
titlePinyin: long2 xing1 shuang1 shu4
titleSlug: long-xing-shuang-shu
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春城花草穷朱殷，俗儿趁走脚欲穿。
- 闲来无悰喜自适，时到双树为奇观。
- 庄如天官植幢盖，毅若壮士苍衣冠。
- 老枝又芽忽并出，似欲并力擎青天。
- 灵根深盘不可究，疑与地轴相拘挛。
- 不知培栽竟谁手，而又始植为何年。
- 行扪步遶不可问，但见茂色连云烟。
- 东风牵人少游此，佛屋日日重门关。
- 虽有大荫人不及，于此尤得志士怜。
- 束蒿为楹樗为柱，居者略不忧其颠。
- 乃令遗材抱美植，不得总载桷与椽。
- 髙堂倾欹未支柱，匠者日亦经其边。
- 不思大干有强用，反以斧钝难其坚。
- 吁今谁是爱材者，定知惜此双树篇。

## 拼音
- chun1 cheng2 hua1 cao3 qiong2 zhu1 yin1 ， su2 er2 chen4 zou3 jiao3 yu4 chuan1 。
- xian2 lai2 wu2 cong2 xi3 zi4 shi4 ， shi2 dao4 shuang1 shu4 wei4 qi2 guan1 。
- zhuang1 ru2 tian1 guan1 zhi2 zhuang4 gai4 ， yi4 ruo4 zhuang4 shi4 cang1 yi1 guan1 。
- lao3 zhi1 you4 ya2 hu1 bing4 chu1 ， si4 yu4 bing4 li4 qing2 qing1 tian1 。
- ling2 gen1 shen1 pan2 bu4 ke3 jiu1 ， yi2 yu3 di4 zhou2 xiang1 ju1 luan2 。
- bu4 zhi1 pei2 zai1 jing4 shui2 shou3 ， er2 you4 shi3 zhi2 wei4 he2 nian2 。
- xing2 men2 bu4 rao4 bu4 ke3 wen4 ， dan4 jian4 mao4 se4 lian2 yun2 yan1 。
- dong1 feng1 qian1 ren2 shao3 you2 ci3 ， fo2 wu1 ri4 ri4 zhong4 men2 guan1 。
- sui1 you3 da4 yin4 ren2 bu4 ji2 ， yu2 ci3 you2 de2 zhi4 shi4 lian2 。
- shu4 hao1 wei4 ying2 chu1 wei4 zhu4 ， ju1 zhe3 lüe4 bu4 you1 qi2 dian1 。
- nai3 ling4 yi2 cai2 bao4 mei3 zhi2 ， bu4 de2 zong3 zai3 jue2 yu3 chuan2 。
- gao1 tang2 qing1 qi1 wei4 zhi1 zhu4 ， jiang4 zhe3 ri4 yi4 jing1 qi2 bian1 。
- bu4 si1 da4 gan4 you3 qiang2 yong4 ， fan3 yi3 fu3 dun4 nan2 qi2 jian1 。
- xu1 jin1 shui2 shi4 ai4 cai2 zhe3 ， ding4 zhi1 xi1 ci3 shuang1 shu4 pian1 。

## 注释

## 译文

## 赏析
