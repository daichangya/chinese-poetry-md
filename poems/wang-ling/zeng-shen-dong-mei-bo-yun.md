---
id: wang-ling-zeng-shen-dong-mei-bo-yun
title: 赠慎东美伯筠
titlePinyin: zeng4 shen4 dong1 mei3 bo2 yun2
titleSlug: zeng-shen-dong-mei-bo-yun
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世网挂士如蛛丝，大不及取小缀之。
- 宜乎倜傥不低敛，醉脚倒踏青云归。
- 前日才能始谁播，一口惊张万夸和。
- 雷公诉帝喘似吹，盛恐声名塞天破。
- 文章喜以怪自娱，不肯裁缩要有余。
- 多为峭句不姿媚，天骨老硬无皮肤。
- 人传书椠莫对当，破卵惊出鸾凤翔。
- 间或老笔不肯屈，铁索䌸急蛟龙僵。
- 少年倚气狂不覊，虎脇插翼赤日飞。
- 欲将独立跨万世，笑诮李白为痴儿。
- 四天无壁财可家，醉胆愤痒遣酒拏。
- 欲偷北斗酌竭海，力拔太华鏖鲸牙。
- 世儒口软声如蝇，好于壮士为忌憎。
- 我独久仰愿得见，浩歌不敢儿女声。

## 拼音
- shi4 wang3 gua4 shi4 ru2 zhu1 si1 ， da4 bu4 ji2 qu3 xiao3 zhui4 zhi1 。
- yi2 hu1 ti4 tang3 bu4 di1 lian3 ， zui4 jiao3 dao3 ta4 qing1 yun2 gui1 。
- qian2 ri4 cai2 neng2 shi3 shui2 bo1 ， yi4 kou3 jing1 zhang1 wan4 kua1 he2 。
- lei2 gong1 su4 di4 chuan3 si4 chui1 ， sheng4 kong3 sheng1 ming2 sai1 tian1 po4 。
- wen2 zhang1 xi3 yi3 guai4 zi4 yu2 ， bu4 ken3 cai2 suo1 yao4 you3 yu2 。
- duo1 wei4 qiao4 ju4 bu4 zi1 mei4 ， tian1 gu3 lao3 ying4 wu2 pi2 fu1 。
- ren2 chuan2 shu1 qian4 mo4 dui4 dang1 ， po4 luan3 jing1 chu1 luan2 feng4 xiang2 。
- jian4 huo4 lao3 bi3 bu4 ken3 qu1 ， tie3 suo3 䌸 ji2 jiao1 long2 jiang1 。
- shao4 nian2 yi3 qi4 kuang2 bu4 ji1 ， hu3 xie2 cha1 yi4 chi4 ri4 fei1 。
- yu4 jiang1 du2 li4 kua4 wan4 shi4 ， xiao4 qiao4 li3 bai2 wei4 chi1 er2 。
- si4 tian1 wu2 bi4 cai2 ke3 jia1 ， zui4 dan3 fen4 yang3 qian3 jiu3 na2 。
- yu4 tou1 bei3 dou4 zhuo2 jie2 hai3 ， li4 ba2 tai4 hua2 ao2 jing1 ya2 。
- shi4 ru2 kou3 ruan3 sheng1 ru2 ying2 ， hao3 yu2 zhuang4 shi4 wei4 ji4 zeng1 。
- wo3 du2 jiu3 yang3 yuan4 de2 jian4 ， hao4 ge1 bu4 gan3 er2 nü3 sheng1 。

## 注释

## 译文

## 赏析
