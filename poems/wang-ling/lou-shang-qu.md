---
id: wang-ling-lou-shang-qu
title: 楼上曲
titlePinyin: lou2 shang4 qu3
titleSlug: lou-shang-qu
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逆口不唱当时歌，当时笑声与曲和。
- 忍目不视当时字，当时字写当时意。
- 当时意断字空存，纵有前歌不忍闻。
- 楼凭西北栏干暖，病眼看天泪瘴昏。
- 望望行云迷笑电，晓梦依稀有时见。
- 双眉聚绿眼揉红，犹似临归别时面。
- 秋夜迟迟夜灯短，翠被孤眠不成暖。
- 旧时笑月不长圆，如今愁看月空满。
- 武陵几欲寻归路，桃花迷人不知步。
- 霜余芳草不成青，暮鸿飞入斜阳去。

## 拼音
- ni4 kou3 bu2 chang4 dang1 shi2 ge1 ， dang1 shi2 xiao4 sheng1 yu3 qu3 he2 。
- ren3 mu4 bu2 shi4 dang1 shi2 zi4 ， dang1 shi2 zi4 xie3 dang1 shi2 yi4 。
- dang1 shi2 yi4 duan4 zi4 kong1 cun2 ， zong4 you3 qian2 ge1 bu4 ren3 wen2 。
- lou2 ping2 xi1 bei3 lan2 gan1 nuan3 ， bing4 yan3 kan4 tian1 lei4 zhang4 hun1 。
- wang4 wang4 xing2 yun2 mi2 xiao4 dian4 ， xiao3 meng4 yi1 xi1 you3 shi2 jian4 。
- shuang1 mei2 ju4 lü4 yan3 rou2 hong2 ， you2 si4 lin2 gui1 bie2 shi2 mian4 。
- qiu1 ye4 chi2 chi2 ye4 deng1 duan3 ， cui4 bei4 gu1 mian2 bu4 cheng2 nuan3 。
- jiu4 shi2 xiao4 yue4 bu4 chang2 yuan2 ， ru2 jin1 chou2 kan4 yue4 kong1 man3 。
- wu3 ling2 ji3 yu4 xun2 gui1 lu4 ， tao2 hua1 mi2 ren2 bu4 zhi1 bu4 。
- shuang1 yu2 fang1 cao3 bu4 cheng2 qing1 ， mu4 hong2 fei1 ru4 xie2 yang2 qu4 。

## 注释

## 译文

## 赏析
