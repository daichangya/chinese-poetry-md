---
id: wang-ling-ji-li-chang-bo-man-cui-weng
title: 寄李常伯满粹翁
titlePinyin: ji4 li3 chang2 bo2 man3 cui4 weng1
titleSlug: ji-li-chang-bo-man-cui-weng
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我思古人不可见，独以两眼纸上求。
- 苦读才疲即伏枕，亦冀梦寐从之游。
- 每疑贤圣世间有，岂独古出今则不。
- 心之所藏弗面见，常恨世腹不可搜。
- 虽然其中充美者，间或外发文章彪。
- 扬淮而南谁名声，盛说李满干万喉。
- 青天白日所同见，众亦不敢加瑕疵。
- 而余零丁始就学，独矫众弃先拈收。
- 要其所学与必至，不止颜孟须孔周。
- 决将健走独取到，顾我不肯少待留。
- 新诗惠见荐自詟，若遇重压并见投。
- 星机织成付地锦，神冶铸出舂天矛。
- 辉光交华目反眩，噍咀过美涎并流。
- 退归畏爱复愿学，恍若见富潜谋偷。
- 顾其才力非当对，犹以一髪纼十牛。
- 使我苦勉不少得，搦笔欲下先惭羞。
- 有如姣恶各具体，肉骨不可强雕锼。
- 或云才华乃天与，何寡不益多仍裒。
- 几时髙车得会合，预期蹈抃呼旁陬。
- 临风呻哦欲有寄，自恨拙茧无长抽。

## 拼音
- wo3 si1 gu3 ren2 bu4 ke3 jian4 ， du2 yi3 liang3 yan3 zhi3 shang4 qiu2 。
- ku3 du2 cai2 pi2 ji2 fu2 zhen3 ， yi4 ji4 meng4 mei4 cong2 zhi1 you2 。
- mei3 yi2 xian2 sheng4 shi4 jian1 you3 ， qi3 du2 gu3 chu1 jin1 ze2 bu4 。
- xin1 zhi1 suo3 cang2 fu2 mian4 jian4 ， chang2 hen4 shi4 fu4 bu4 ke3 sou1 。
- sui1 ran2 qi2 zhong1 chong1 mei3 zhe3 ， jian4 huo4 wai4 fa1 wen2 zhang1 biao1 。
- yang2 huai2 er2 nan2 shui2 ming2 sheng1 ， sheng4 shuo1 li3 man3 gan1 wan4 hou2 。
- qing1 tian1 bai2 ri4 suo3 tong2 jian4 ， zhong4 yi4 bu4 gan3 jia1 xia2 ci1 。
- er2 yu2 ling2 ding1 shi3 jiu4 xue2 ， du2 jiao3 zhong4 qi4 xian1 nian1 shou1 。
- yao4 qi2 suo3 xue2 yu3 bi4 zhi4 ， bu4 zhi3 yan2 meng4 xu1 kong3 zhou1 。
- jue2 jiang1 jian4 zou3 du2 qu3 dao4 ， gu4 wo3 bu4 ken3 shao3 dai4 liu2 。
- xin1 shi1 hui4 jian4 jian4 zi4 zhe2 ， ruo4 yu4 zhong4 ya1 bing4 jian4 tou2 。
- xing1 ji1 zhi1 cheng2 fu4 di4 jin3 ， shen2 ye3 zhu4 chu1 chong1 tian1 mao2 。
- hui1 guang1 jiao1 hua2 mu4 fan3 xuan4 ， jiao4 zui3 guo4 mei3 xian2 bing4 liu2 。
- tui4 gui1 wei4 ai4 fu4 yuan4 xue2 ， huang3 ruo4 jian4 fu4 qian2 mou2 tou1 。
- gu4 qi2 cai2 li4 fei1 dang1 dui4 ， you2 yi3 yi2 fa4 zhen4 shi2 niu2 。
- shi3 wo3 ku3 mian3 bu4 shao3 de2 ， nuo4 bi3 yu4 xia4 xian1 can2 xiu1 。
- you3 ru2 jiao1 e4 ge4 ju4 ti3 ， rou4 gu3 bu4 ke3 qiang2 diao1 sou1 。
- huo4 yun2 cai2 hua2 nai3 tian1 yu3 ， he2 gua3 bu2 yi4 duo1 reng2 pou2 。
- ji3 shi2 gao1 che1 de2 hui4 he2 ， yu4 qi1 dao3 bian4 hu1 pang2 zou1 。
- lin2 feng1 shen1 o4 yu4 you3 ji4 ， zi4 hen4 zhuo1 jian3 wu2 chang2 chou1 。

## 注释

## 译文

## 赏析
