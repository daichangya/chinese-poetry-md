---
id: wang-ling-da-shu-hui-zhi-suo-shi
title: 答束徽之索诗
titlePinyin: da2 shu4 hui1 zhi1 suo3 shi1
titleSlug: da-shu-hui-zhi-suo-shi
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世味久已谙，多恶竟少好。
- 惟诗素所嗜，决切欲深造。
- 人安已不休，众耻我独冒。
- 有如獭行迹，欲改复自蹈。
- 肝肠困寻搜，吻舌倦搏造。
- 心灵无余多，为此日有耗。
- 已勤尚无成，既苦每自劳。
- 自笑如秋蝉，饥极不止噪。
- 努力排韩门，屈拜媚孟灶。
- 惟此二公才，百牛饱怀抱。
- 我如饿旁者，盻盻不得犒。
- 不知去几多，穷行究未到。
- 无门隔籓篱，发罅窥堂奥。
- 爱之不可入，抵触发狂噪。
- 借使苟有成，不知竟何要。
- 孤名非所求，弊俗讵足傲。
- 况乃非所及，穷海未为浩。
- 不知何时休，定讫死与耄。
- 因疑今世人，恐有我同操。
- 徽之才超髙，竿幢出标纛。
- 为学尚淹蕴，富櫜不肯暴。
- 文章内朱豹，外袭一以皂。
- 大论尤坚强，推舟出行奡。
- 珉砆不施功，径欲制珪瑁。
- 幸此不我陋，教诲日陈告。
- 昨因语及诗，请我使自道。
- 屡谢不得命，迫窄遂颠倒。
- 披坚诱羸兵，伏瓴待穿盗。
- 取胜虽然必，窘穷亦堪悼。
- 勉为瓦砖投，幸有金珠报。

## 拼音
- shi4 wei4 jiu3 yi3 an1 ， duo1 e4 jing4 shao3 hao3 。
- wei2 shi1 su4 suo3 shi4 ， jue2 qie4 yu4 shen1 zao4 。
- ren2 an1 yi3 bu4 xiu1 ， zhong4 chi3 wo3 du2 mao4 。
- you3 ru2 ta3 xing2 ji4 ， yu4 gai3 fu4 zi4 dao3 。
- gan1 chang2 kun4 xun2 sou1 ， wen3 she2 juan4 bo2 zao4 。
- xin1 ling2 wu2 yu2 duo1 ， wei4 ci3 ri4 you3 hao4 。
- yi3 qin2 shang4 wu2 cheng2 ， ji4 ku3 mei3 zi4 lao2 。
- zi4 xiao4 ru2 qiu1 chan2 ， ji1 ji2 bu4 zhi3 zao4 。
- nu3 li4 pai2 han2 men2 ， qu1 bai4 mei4 meng4 zao4 。
- wei2 ci3 er4 gong1 cai2 ， bai3 niu2 bao3 huai2 bao4 。
- wo3 ru2 e4 pang2 zhe3 ， xi4 xi4 bu4 de2 kao4 。
- bu4 zhi1 qu4 ji3 duo1 ， qiong2 xing2 jiu1 wei4 dao4 。
- wu2 men2 ge2 fan1 li2 ， fa1 xia4 kui1 tang2 ao4 。
- ai4 zhi1 bu4 ke3 ru4 ， di3 chu4 fa1 kuang2 zao4 。
- jie4 shi3 gou3 you3 cheng2 ， bu4 zhi1 jing4 he2 yao4 。
- gu1 ming2 fei1 suo3 qiu2 ， bi4 su2 ju4 zu2 ao4 。
- kuang4 nai3 fei1 suo3 ji2 ， qiong2 hai3 wei4 wei4 hao4 。
- bu4 zhi1 he2 shi2 xiu1 ， ding4 qi4 si3 yu3 mao4 。
- yin1 yi2 jin1 shi4 ren2 ， kong3 you3 wo3 tong2 cao1 。
- hui1 zhi1 cai2 chao1 gao1 ， gan1 zhuang4 chu1 biao1 dao4 。
- wei4 xue2 shang4 yan1 yun4 ， fu4 gao1 bu4 ken3 bao4 。
- wen2 zhang1 nei4 zhu1 bao4 ， wai4 xi2 yi4 yi3 zao4 。
- da4 lun4 you2 jian1 qiang2 ， tui1 zhou1 chu1 xing2 ao4 。
- min2 fu1 bu4 shi1 gong1 ， jing4 yu4 zhi4 gui1 mao4 。
- xing4 ci3 bu4 wo3 lou4 ， jiao4 hui4 ri4 chen2 gao4 。
- zuo2 yin1 yu3 ji2 shi1 ， qing3 wo3 shi3 zi4 dao4 。
- lü3 xie4 bu4 de2 ming4 ， po4 zhai3 sui4 dian1 dao3 。
- pi1 jian1 you4 lei2 bing1 ， fu2 ling2 dai4 chuan1 dao4 。
- qu3 sheng4 sui1 ran2 bi4 ， jiong3 qiong2 yi4 kan1 dao4 。
- mian3 wei4 wa3 zhuan1 tou2 ， xing4 you3 jin1 zhu1 bao4 。

## 注释

## 译文

## 赏析
