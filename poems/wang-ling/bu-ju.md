---
id: wang-ling-bu-ju
title: 卜居
titlePinyin: bu3 ju1
titleSlug: bu-ju
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾求一屋逮两月，贫不谋贵何以图。
- 朅来自放就穷巷，幸得之喜何敢吁。
- 颓簷断柱不相缔，瓦堕散地梁架虚。
- 门无藩𫔶户不闭，时时犬彘入自居。
- 主人怜我莫自致，为我补葺加垍涂。
- 翻翻匠氏乃谁子，颉颃作气厉叫呼。
- 群庸汹汹助声势，睥睨凌我要我酤。
- 归来叹息无自得，两日财致酒一壶。
- 徴多偿少意不惬，弃我忽去如逃逋。
- 重来閴寂不可问，依旧四壁编空芦。
- 嗟余虽贫日犹爨，可不善为盎釡谟。
- 外户不闭古则尔，今也盗贼过街衢。
- 乞钱买篱作籓固，更学关楗防朝晡。
- 邻翁问我乃何者，得毋亦以名自儒。
- 王朝潭潭聚冠盖，几人不载卿相车。
- 子何布被不盖肉，浪自名士实则奴。
- 假为无能守编户，犹可自择安阎闾。
- 胡为惨戚卒困此，去矣何屋不可徂。
- 此居卑漥不待说，四髙中下流无渠。
- 夏霖连延久积注，往往灶下秋生鱼。
- 始来图此不自择，终见坐与蚯蚓俱。
- 何况梁榱日蛀腐，一仆非尔力可扶。
- 苟求暂安急旦夕，反以身就殒压虞。
- 乃知穷则失自爱，死得正命有几且。
- 翁乎尔言诚得矣，我方困甚非真愚。

## 拼音
- wu2 qiu2 yi4 wu1 dai3 liang3 yue4 ， pin2 bu4 mou2 gui4 he2 yi3 tu2 。
- qie4 lai2 zi4 fang4 jiu4 qiong2 xiang4 ， xing4 de2 zhi1 xi3 he2 gan3 xu1 。
- tui2 yan2 duan4 zhu4 bu4 xiang1 di4 ， wa3 duo4 san4 di4 liang2 jia4 xu1 。
- men2 wu2 fan1 nie4 hu4 bu2 bi4 ， shi2 shi2 quan3 zhi4 ru4 zi4 ju1 。
- zhu3 ren2 lian2 wo3 mo4 zi4 zhi4 ， wei4 wo3 bu3 qi4 jia1 ji4 tu2 。
- fan1 fan1 jiang4 shi4 nai3 shui2 zi3 ， jie2 hang2 zuo4 qi4 li4 jiao4 hu1 。
- qun2 yong1 xiong1 xiong1 zhu4 sheng1 shi4 ， pi4 ni4 ling2 wo3 yao4 wo3 gu1 。
- gui1 lai2 tan4 xi1 wu2 zi4 de2 ， liang3 ri4 cai2 zhi4 jiu3 yi4 hu2 。
- zhi3 duo1 chang2 shao3 yi4 bu2 qie4 ， qi4 wo3 hu1 qu4 ru2 tao2 bu1 。
- chong2 lai2 qu4 ji4 bu4 ke3 wen4 ， yi1 jiu4 si4 bi4 bian1 kong1 lu2 。
- jie1 yu2 sui1 pin2 ri4 you2 cuan4 ， ke3 bu2 shan4 wei4 ang4 fu3 mo2 。
- wai4 hu4 bu2 bi4 gu3 ze2 er3 ， jin1 ye3 dao4 zei2 guo4 jie1 qu2 。
- qi3 qian2 mai3 li2 zuo4 fan1 gu4 ， geng4 xue2 guan1 jian4 fang2 chao2 bu1 。
- lin2 weng1 wen4 wo3 nai3 he2 zhe3 ， de2 wu2 yi4 yi3 ming2 zi4 ru2 。
- wang2 chao2 tan2 tan2 ju4 guan1 gai4 ， ji3 ren2 bu4 zai3 qing1 xiang1 che1 。
- zi3 he2 bu4 bei4 bu2 gai4 rou4 ， lang4 zi4 ming2 shi4 shi2 ze2 nu2 。
- jia3 wei4 wu2 neng2 shou3 bian1 hu4 ， you2 ke3 zi4 ze2 an1 yan2 lü2 。
- hu2 wei4 can3 qi1 zu2 kun4 ci3 ， qu4 yi3 he2 wu1 bu4 ke3 cu2 。
- ci3 ju1 bei1 wa1 bu2 dai4 shuo1 ， si4 gao1 zhong1 xia4 liu2 wu2 qu2 。
- xia4 lin2 lian2 yan2 jiu3 ji1 zhu4 ， wang3 wang3 zao4 xia4 qiu1 sheng1 yu2 。
- shi3 lai2 tu2 ci3 bu2 zi4 ze2 ， zhong1 jian4 zuo4 yu3 qiu1 yin3 ju4 。
- he2 kuang4 liang2 cui1 ri4 zhu4 fu3 ， yi4 pu2 fei1 er3 li4 ke3 fu2 。
- gou3 qiu2 zan4 an1 ji2 dan4 xi1 ， fan3 yi3 shen1 jiu4 yun3 ya1 yu2 。
- nai3 zhi1 qiong2 ze2 shi1 zi4 ai4 ， si3 de2 zheng4 ming4 you3 ji3 qie3 。
- weng1 hu1 er3 yan2 cheng2 de2 yi3 ， wo3 fang1 kun4 shen4 fei1 zhen1 yu2 。

## 注释

## 译文

## 赏析
