---
id: wang-ling-bie-zhang-yue-nan-fu-wen-zi-jian-yuan-bai-man-zhi-zhong-zi-quan-huang-ji-0f3c4146
title: 别张粤南夫温子坚元白满执中子权黄冀端微
titlePinyin: bie2 zhang1 yue4 nan2 fu1 wen1 zi3 jian1 yuan2 bai2 man3 zhi2 zhong1 zi3 quan2 huang2 ji4 duan1 wei1
titleSlug: bie-zhang-yue-nan-fu-wen-zi-jian-yuan-bai-man-zhi-zhong-zi-quan-huang-ji-0f3c4146
author: 王令
authorPinyin: wang2 ling4
authorSlug: wang-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 始吾得三满，自谓得过人。
- 一日不见之，已恐愚贱滨。
- 忧思丛中来，腹肠生毛鳞。
- 轻舟刺而南，久结愿解伸。
- 入门顾我笑，喜气沃以新。
- 徐徐相抽寻，轧轧听引陈。
- 先生固大贤，拟议何可邻。
- 诸君人相得，热炙香相熏。
- 而我拱其间，贪喜乃失神。
- 鳯凰朝百鸟，鸱鸦亦来群。
- 然其气类同，终独凤鹤亲。
- 发为鸣声和，上下相铿纯。
- 苟非治平世，不得此类驯。
- 故其闻之者，舞蹈相揺振。
- 轻风促回舠，后会无涯根。
- 作诗谢幸甚，颠倒迷欢欣。
- 如将铭自贺，又欲书诸绅。

## 拼音
- shi3 wu2 de2 san1 man3 ， zi4 wei4 de2 guo4 ren2 。
- yi2 ri4 bu2 jian4 zhi1 ， yi3 kong3 yu2 jian4 bin1 。
- you1 si1 cong2 zhong1 lai2 ， fu4 chang2 sheng1 mao2 lin2 。
- qing1 zhou1 ci4 er2 nan2 ， jiu3 jie2 yuan4 jie3 shen1 。
- ru4 men2 gu4 wo3 xiao4 ， xi3 qi4 wo4 yi3 xin1 。
- xu2 xu2 xiang1 chou1 xun2 ， ya4 ya4 ting1 yin3 chen2 。
- xian1 sheng1 gu4 da4 xian2 ， ni3 yi4 he2 ke3 lin2 。
- zhu1 jun1 ren2 xiang1 de2 ， re4 zhi4 xiang1 xiang1 xun1 。
- er2 wo3 gong3 qi2 jian1 ， tan1 xi3 nai3 shi1 shen2 。
- feng4 huang2 chao2 bai3 niao3 ， chi1 ya1 yi4 lai2 qun2 。
- ran2 qi2 qi4 lei4 tong2 ， zhong1 du2 feng4 he4 qin1 。
- fa1 wei4 ming2 sheng1 he2 ， shang4 xia4 xiang1 keng1 chun2 。
- gou3 fei1 zhi4 ping2 shi4 ， bu4 de2 ci3 lei4 xun4 。
- gu4 qi2 wen2 zhi1 zhe3 ， wu3 dao3 xiang1 yao2 zhen4 。
- qing1 feng1 cu4 hui2 dao1 ， hou4 hui4 wu2 ya2 gen1 。
- zuo4 shi1 xie4 xing4 shen4 ， dian1 dao3 mi2 huan1 xin1 。
- ru2 jiang1 ming2 zi4 he4 ， you4 yu4 shu1 zhu1 shen1 。

## 注释

## 译文

## 赏析
