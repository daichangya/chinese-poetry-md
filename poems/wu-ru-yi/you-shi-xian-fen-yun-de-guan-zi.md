---
id: wu-ru-yi-you-shi-xian-fen-yun-de-guan-zi
title: 游石仙分韵得观字
titlePinyin: you2 shi2 xian1 fen1 yun4 de2 guan1 zi4
titleSlug: you-shi-xian-fen-yun-de-guan-zi
author: 吴汝弌
authorPinyin: wu2 ru3 yi1
authorSlug: wu-ru-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲拢两袖秋，步入冲寂观。
- 古树老云中，仙居毁岩半。
- 是时零雨高，叶脱凄风乱。
- 怪禽走何忙，涩水流不漫。
- 那知张郎仙，谲幻敢悬断。
- 雷书贮红崖，愚下浪传赞。
- 符碑傥长灵，鬼物岂歌唤。
- 尚云剑埋山，安得急推断。
- 冷翁亦张徒，精气不知散。
- 死坐豫樟空，凿窍竞窥看。
- 何不葬山原，不然弃江沜。
- 乌鸢与蝼蚁，岂食吾一贯。
- 独流天地间，万古亘光灿。
- 神仙固渺茫，此事良可惋。
- 忍哉偷儿狂，更捣泥腹烂。
- 我来拟少休，亭压不敢玩。
- 黄冠四三人，拙野只欲窜。
- 延坐无好言，令我住凉馆。
- 饭余且纵观，逸兴薄霄汉。
- 琴鸣著高弹，弈胜出奇算。
- 歗咏壶隠楼，抚事发长叹。
- 大书同人名，聊欲记游玩。
- 阴霾淰轻寒，日色倏昏晏。
- 倩人买村醪，煮芋叠肴桉。
- 清坐二更深，一睡各鼻鼾。
- 晓来登岩头，棘路解羁绊。
- 划开天盖宽，远景过飞翰。
- 幽藂摘新查，窥险身发汗。
- 居然束归装，重下西岩畔。
- 我思古之人，岂只局穷闬。
- 观海登泰山，深高世间冠。
- 斯岩虽荒榛，乐事实昭焕。
- 人心本然同，今古未容判。
- 终当驾云风，高蹈无畔岸。
- 作诗示儿童，兹游吾岂但。

## 拼音
- xian2 long3 liang3 xiu4 qiu1 ， bu4 ru4 chong1 ji4 guan1 。
- gu3 shu4 lao3 yun2 zhong1 ， xian1 ju1 hui3 yan2 ban4 。
- shi4 shi2 ling2 yu3 gao1 ， ye4 tuo1 qi1 feng1 luan4 。
- guai4 qin2 zou3 he2 mang2 ， se4 shui3 liu2 bu2 man4 。
- na4 zhi1 zhang1 lang2 xian1 ， jue2 huan4 gan3 xuan2 duan4 。
- lei2 shu1 zhu4 hong2 ya2 ， yu2 xia4 lang4 chuan2 zan4 。
- fu2 bei1 tang3 chang2 ling2 ， gui3 wu4 qi3 ge1 huan4 。
- shang4 yun2 jian4 mai2 shan1 ， an1 de2 ji2 tui1 duan4 。
- leng3 weng1 yi4 zhang1 tu2 ， jing1 qi4 bu4 zhi1 san4 。
- si3 zuo4 yu4 zhang1 kong1 ， zao2 qiao4 jing4 kui1 kan4 。
- he2 bu2 zang4 shan1 yuan2 ， bu4 ran2 qi4 jiang1 pan4 。
- wu1 yuan1 yu3 lou2 yi3 ， qi3 shi2 wu2 yi2 guan4 。
- du2 liu2 tian1 di4 jian1 ， wan4 gu3 gen4 guang1 can4 。
- shen2 xian1 gu4 miao3 mang2 ， ci3 shi4 liang2 ke3 wan3 。
- ren3 zai1 tou1 er2 kuang2 ， geng4 dao3 ni2 fu4 lan4 。
- wo3 lai2 ni3 shao3 xiu1 ， ting2 ya1 bu4 gan3 wan2 。
- huang2 guan1 si4 san1 ren2 ， zhuo1 ye3 zhi1 yu4 cuan4 。
- yan2 zuo4 wu2 hao3 yan2 ， ling4 wo3 zhu4 liang2 guan3 。
- fan4 yu2 qie3 zong4 guan1 ， yi4 xing1 bao2 xiao1 han4 。
- qin2 ming2 zhu4 gao1 tan2 ， yi4 sheng4 chu1 qi2 suan4 。
- xiao4 yong3 hu2 yin3 lou2 ， fu3 shi4 fa1 chang2 tan4 。
- da4 shu1 tong2 ren2 ming2 ， liao2 yu4 ji4 you2 wan2 。
- yin1 mai2 nian3 qing1 han2 ， ri4 se4 shu1 hun1 yan4 。
- qian4 ren2 mai3 cun1 lao2 ， zhu3 yu4 die2 yao2 an1 。
- qing1 zuo4 er4 geng1 shen1 ， yi2 shui4 ge4 bi2 han1 。
- xiao3 lai2 deng1 yan2 tou2 ， ji2 lu4 jie3 ji1 ban4 。
- hua4 kai1 tian1 gai4 kuan1 ， yuan3 jing3 guo4 fei1 han4 。
- you1 cong2 zhai1 xin1 cha2 ， kui1 xian3 shen1 fa1 han4 。
- ju1 ran2 shu4 gui1 zhuang1 ， zhong4 xia4 xi1 yan2 pan4 。
- wo3 si1 gu3 zhi1 ren2 ， qi3 zhi1 ju2 qiong2 han4 。
- guan1 hai3 deng1 tai4 shan1 ， shen1 gao1 shi4 jian1 guan1 。
- si1 yan2 sui1 huang1 zhen1 ， le4 shi4 shi2 zhao1 huan4 。
- ren2 xin1 ben3 ran2 tong2 ， jin1 gu3 wei4 rong2 pan4 。
- zhong1 dang1 jia4 yun2 feng1 ， gao1 dao3 wu2 pan4 an4 。
- zuo4 shi1 shi4 er2 tong2 ， zi1 you2 wu2 qi3 dan4 。

## 注释

## 译文

## 赏析
