---
id: yang-wu-jiu-yong-yu-le
title: 永遇乐
titlePinyin: yong3 yu4 le4
titleSlug: yong-yu-le
author: 杨无咎
authorPinyin: yang2 wu2 jiu4
authorSlug: yang-wu-jiu
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 永遇乐
---
## 正文
- 风褪柔英，雨肥繁实，又还如豆。
- 玉核初成，红腮尚浅，齿软酸微透。
- 粉墙低亚，佳人惊见，不管露沾襟袖。
- 折一枝、钗头未插，应把手捘频嗅。
- 相如病酒，只因思此，免使文君眉皱。
- 入鼎调羹，攀林止渴，功业还依旧。
- 看看飞燕，衔将春去，又是欲黄时候。
- 争如向、金盘满捧，共君对酒。

## 拼音
- feng1 tui4 rou2 ying1 ， yu3 fei2 fan2 shi2 ， you4 hai2 ru2 dou4 。
- yu4 he2 chu1 cheng2 ， hong2 sai1 shang4 qian3 ， chi3 ruan3 suan1 wei1 tou4 。
- fen3 qiang2 di1 ya4 ， jia1 ren2 jing1 jian4 ， bu4 guan3 lu4 zhan1 jin1 xiu4 。
- zhe2 yi4 zhi1 、 chai1 tou2 wei4 cha1 ， ying4 ba3 shou3 zun4 pin2 xiu4 。
- xiang1 ru2 bing4 jiu3 ， zhi1 yin1 si1 ci3 ， mian3 shi3 wen2 jun1 mei2 zhou4 。
- ru4 ding3 tiao2 geng1 ， pan1 lin2 zhi3 ke3 ， gong1 ye4 hai2 yi1 jiu4 。
- kan4 kan4 fei1 yan4 ， xian2 jiang1 chun1 qu4 ， you4 shi4 yu4 huang2 shi2 hou4 。
- zheng1 ru2 xiang4 、 jin1 pan2 man3 peng3 ， gong4 jun1 dui4 jiu3 。

## 注释

## 译文

## 赏析
