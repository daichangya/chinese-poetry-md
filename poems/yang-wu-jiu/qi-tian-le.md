---
id: yang-wu-jiu-qi-tian-le
title: 齐天乐
titlePinyin: qi2 tian1 le4
titleSlug: qi-tian-le
author: 杨无咎
authorPinyin: yang2 wu2 jiu4
authorSlug: yang-wu-jiu
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 齐天乐
---
## 正文
- 疏疏数点黄梅雨。
- 殊方又逢重五。
- 角黍包金，草蒲泛玉，风物依然荆楚。
- 衫裁艾虎。
- 更钗凫朱符，臂缠红缕。
- 扑粉香绵，唤风绫扇小窗午。
- 沈湘人去已远，劝君休对酒，感时怀古。
- 慢啭莺喉，轻敲象板，胜读离骚章句。
- 荷香暗度。
- 渐引入陶陶，醉乡深处。
- 卧听江头，画船喧叠鼓。

## 拼音
- shu1 shu1 shu4 dian3 huang2 mei2 yu3 。
- shu1 fang1 you4 feng2 zhong4 wu3 。
- jiao3 shu3 bao1 jin1 ， cao3 pu2 fan4 yu4 ， feng1 wu4 yi1 ran2 jing1 chu3 。
- shan1 cai2 ai4 hu3 。
- geng4 chai1 fu2 zhu1 fu2 ， bi4 chan2 hong2 lü3 。
- pu1 fen3 xiang1 mian2 ， huan4 feng1 ling2 shan4 xiao3 chuang1 wu3 。
- shen3 xiang1 ren2 qu4 yi3 yuan3 ， quan4 jun1 xiu1 dui4 jiu3 ， gan3 shi2 huai2 gu3 。
- man4 zhuan4 ying1 hou2 ， qing1 qiao1 xiang4 ban3 ， sheng4 du2 li2 sao1 zhang1 ju4 。
- he2 xiang1 an4 du4 。
- jian4 yin3 ru4 tao2 tao2 ， zui4 xiang1 shen1 chu4 。
- wo4 ting1 jiang1 tou2 ， hua4 chuan2 xuan1 die2 gu3 。

## 注释

## 译文

## 赏析
