---
id: sun-fu-lun-xue
title: 论学
titlePinyin: lun4 xue2
titleSlug: lun-xue
author: 孙复
authorPinyin: sun1 fu4
authorSlug: sun-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冥观天地何云为，茫茫万物争蕃滋。
- 羽毛鳞介各异趣，披攘攫搏纷相随。
- 人亦其间一物尔，饿食渴饮无休时。
- 苟非道义充其腹，何异鸟兽安须眉。
- 人生在学勤始至，不勤求至无由期。
- 孟轲荀卿扬雄氏，当时未必皆生知。
- 因其钻仰久不已，遂入圣域争先驰。
- 既学便当穷远大，勿事声病淫哇辞。
- 斯文下衰吁已久，勉思驾说扶颠危。
- 击喑敺聋明大道，身与姬孔为藩篱。
- 是非丰顇若不学，慎无空使精神疲。

## 拼音
- ming2 guan1 tian1 di4 he2 yun2 wei4 ， mang2 mang2 wan4 wu4 zheng1 fan1 zi1 。
- yu3 mao2 lin2 jie4 ge4 yi4 qu4 ， pi1 rang3 jue2 bo2 fen1 xiang1 sui2 。
- ren2 yi4 qi2 jian1 yi2 wu4 er3 ， e4 shi2 ke3 yin3 wu2 xiu1 shi2 。
- gou3 fei1 dao4 yi4 chong1 qi2 fu4 ， he2 yi4 niao3 shou4 an1 xu1 mei2 。
- ren2 sheng1 zai4 xue2 qin2 shi3 zhi4 ， bu4 qin2 qiu2 zhi4 wu2 you2 qi1 。
- meng4 ke1 xun2 qing1 yang2 xiong2 shi4 ， dang1 shi2 wei4 bi4 jie1 sheng1 zhi1 。
- yin1 qi2 zuan4 yang3 jiu3 bu4 yi3 ， sui4 ru4 sheng4 yu4 zheng1 xian1 chi2 。
- ji4 xue2 bian4 dang1 qiong2 yuan3 da4 ， wu4 shi4 sheng1 bing4 yin2 wa1 ci2 。
- si1 wen2 xia4 shuai1 xu1 yi3 jiu3 ， mian3 si1 jia4 shuo1 fu2 dian1 wei1 。
- ji1 yin1 qu1 long2 ming2 da4 dao4 ， shen1 yu3 ji1 kong3 wei4 fan1 li2 。
- shi4 fei1 feng1 cui4 ruo4 bu4 xue2 ， shen4 wu2 kong1 shi3 jing1 shen2 pi2 。

## 注释

## 译文

## 赏析
