---
id: wang-xiang-bu-hu-xing
title: 捕虎行
titlePinyin: bu3 hu3 xing2
titleSlug: bu-hu-xing
author: 汪襄
authorPinyin: wang1 xiang1
authorSlug: wang-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西山春暮繁草木，红白花开映岩谷。
- 朝来猛虎忽留踪，猎人挟刃争驱逐。
- 坡平草软筋力健，目光两镜照林麓。
- 吻牙狐兔何足噬，要向川原饱人肉。
- 猎夫鼓勇欲生擒，失利宁虞伤手足。
- 我令壮士八九辈，袒裼而往敢退缩。
- 持戈踊跃皆直前，不顾爪牙加觝触。
- 於菟怒鬬力已困，白刃纷然刺其腹。
- 不施陷穽设罗网，须臾俄闻就缚束。
- 未逾半昼捷书来，抚掌惊嗟大神速。
- 百夫肩舁向城市，塞巷填街争纵目。
- 皆云古昔未曾有，不比春山得麋鹿。
- 斑皮爱护输府，肝胆珍奇竞收蓄。
- 吾闻兽之猛者莫如虎，摇尾磨牙肆其毒。
- 一旦力尽势已穷，血膋反以饷僮仆。
- 乃知刚狠不足恃，仁若驺虞才可录。
- 虎兮虎兮，曷为出哉，深山穷谷可以隐而不隐，岂以夫皮为之灾。
- 官有壮土长戟可以捕取尔，尔其亟去无复来。
- 大江虽深亦可渡，纵横勿碍行人路。

## 拼音
- xi1 shan1 chun1 mu4 fan2 cao3 mu4 ， hong2 bai2 hua1 kai1 ying4 yan2 gu3 。
- chao2 lai2 meng3 hu3 hu1 liu2 zong1 ， lie4 ren2 xie2 ren4 zheng1 qu1 zhu2 。
- po1 ping2 cao3 ruan3 jin1 li4 jian4 ， mu4 guang1 liang3 jing4 zhao4 lin2 lu4 。
- wen3 ya2 hu2 tu4 he2 zu2 shi4 ， yao4 xiang4 chuan1 yuan2 bao3 ren2 rou4 。
- lie4 fu1 gu3 yong3 yu4 sheng1 qin2 ， shi1 li4 ning2 yu2 shang1 shou3 zu2 。
- wo3 ling4 zhuang4 shi4 ba1 jiu3 bei4 ， tan3 ti4 er2 wang3 gan3 tui4 suo1 。
- chi2 ge1 yong3 yue4 jie1 zhi2 qian2 ， bu2 gu4 zhao3 ya2 jia1 di3 chu4 。
- wu1 tu2 nu4 dou4 li4 yi3 kun4 ， bai2 ren4 fen1 ran2 ci4 qi2 fu4 。
- bu4 shi1 xian4 jing3 she4 luo2 wang3 ， xu1 yu2 e2 wen2 jiu4 fu4 shu4 。
- wei4 yu2 ban4 zhou4 jie2 shu1 lai2 ， fu3 zhang3 jing1 jie1 da4 shen2 su4 。
- bai3 fu1 jian1 yu2 xiang4 cheng2 shi4 ， sai1 xiang4 tian2 jie1 zheng1 zong4 mu4 。
- jie1 yun2 gu3 xi1 wei4 ceng2 you3 ， bu4 bi3 chun1 shan1 de2 mi2 lu4 。
- ban1 pi2 ai4 hu4 shu1 fu3 ， gan1 dan3 zhen1 qi2 jing4 shou1 xu4 。
- wu2 wen2 shou4 zhi1 meng3 zhe3 mo4 ru2 hu3 ， yao2 wei3 mo2 ya2 si4 qi2 du2 。
- yi2 dan4 li4 jin4 shi4 yi3 qiong2 ， xue4 liao2 fan3 yi3 xiang3 tong2 pu2 。
- nai3 zhi1 gang1 hen3 bu4 zu2 shi4 ， ren2 ruo4 zou1 yu2 cai2 ke3 lu4 。
- hu3 xi1 hu3 xi1 ， he2 wei4 chu1 zai1 ， shen1 shan1 qiong2 gu3 ke3 yi3 yin3 er2 bu4 yin3 ， qi3 yi3 fu1 pi2 wei4 zhi1 zai1 。
- guan1 you3 zhuang4 tu3 chang2 ji3 ke3 yi3 bu3 qu3 er3 ， er3 qi2 ji2 qu4 wu2 fu4 lai2 。
- da4 jiang1 sui1 shen1 yi4 ke3 du4 ， zong4 heng2 wu4 ai4 xing2 ren2 lu4 。

## 注释

## 译文

## 赏析
