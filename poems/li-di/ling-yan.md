---
id: li-di-ling-yan
title: 灵岩
titlePinyin: ling2 yan2
titleSlug: ling-yan
author: 李迪
authorPinyin: li3 di2
authorSlug: li-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵岩山势异，金地景难穷。
- 塔影遮层汉，钟声落半空。
- 千峰罗雉堞，万仞耸屏风。
- 飞鹤来清窦，刳鱼挂古桐。
- 名曾参四绝，封合亚三公。
- 势彻河壖远，形差岳镇雄。
- 僊闾邻峻极，日观伴穹崇。
- 邃洞连蓬岛，重峦凿梵宫。
- 望应销俗虑，登喜出尘笼。
- 献寿嵩衡竝，分茅海岱同。
- 艮方标出震，午位对升中。
- 岚滴晴烟碧，崖铺夕照红。
- 巍峨齐太华，奇胜敌崆峒。
- 炼句共诗客，模真怯画工。
- 天孙分怪状，神化结全功。
- 吟赏慵回首，云泉兴愈隆。

## 拼音
- ling2 yan2 shan1 shi4 yi4 ， jin1 di4 jing3 nan2 qiong2 。
- ta3 ying3 zhe1 ceng2 han4 ， zhong1 sheng1 luo4 ban4 kong1 。
- qian1 feng1 luo2 zhi4 die2 ， wan4 ren4 song3 ping2 feng1 。
- fei1 he4 lai2 qing1 dou4 ， ku1 yu2 gua4 gu3 tong2 。
- ming2 ceng2 can1 si4 jue2 ， feng1 he2 ya4 san1 gong1 。
- shi4 che4 he2 ruan2 yuan3 ， xing2 cha4 yue4 zhen4 xiong2 。
- xian1 lü2 lin2 jun4 ji2 ， ri4 guan1 ban4 qiong2 chong2 。
- sui4 dong4 lian2 peng2 dao3 ， chong2 luan2 zao2 fan4 gong1 。
- wang4 ying4 xiao1 su2 lü4 ， deng1 xi3 chu1 chen2 long2 。
- xian4 shou4 song1 heng2 bing4 ， fen1 mao2 hai3 dai4 tong2 。
- gen4 fang1 biao1 chu1 zhen4 ， wu3 wei4 dui4 sheng1 zhong1 。
- lan2 di1 qing2 yan1 bi4 ， ya2 pu4 xi1 zhao4 hong2 。
- wei1 e2 qi2 tai4 hua2 ， qi2 sheng4 di2 kong1 tong2 。
- lian4 ju4 gong4 shi1 ke4 ， mo2 zhen1 qie4 hua4 gong1 。
- tian1 sun1 fen1 guai4 zhuang4 ， shen2 hua4 jie2 quan2 gong1 。
- yin2 shang3 yong1 hui2 shou3 ， yun2 quan2 xing1 yu4 long2 。

## 注释

## 译文

## 赏析
