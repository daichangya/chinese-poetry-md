---
id: xu-fu-hua-hu-xing-wei-ji-zhou-jia-shou-su-gong-zuo
title: 画虎行为吉州假守苏公作
titlePinyin: hua4 hu3 xing2 wei2 ji2 zhou1 jia3 shou3 su1 gong1 zuo4
titleSlug: hua-hu-xing-wei-ji-zhou-jia-shou-su-gong-zuo
author: 徐俯
authorPinyin: xu2 fu3
authorSlug: xu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔日何人画於菟，君家独有他家无。
- 宣城老包骨已朽，纷纷俗子尚讙呼。
- 大虎蹲踞小虎戏，目光注射百步外。
- 名画多闻内府收，人间岂惜千金费。
- 巉巉岩岩谷中石，老树穹枝拂秋色。
- 锐头将军射不得，却挂江南使君壁。
- 林间一啸四山风，麏惊狐号鸟堕空。
- 不向南山随李广，只愁东海笑黄公。
- 忆昔余顽少小时，先生教诵荆公诗。
- 只今耆旧无新语，赖有庐山病可师。

## 拼音
- xi1 ri4 he2 ren2 hua4 wu1 tu2 ， jun1 jia1 du2 you3 ta1 jia1 wu2 。
- xuan1 cheng2 lao3 bao1 gu3 yi3 xiu3 ， fen1 fen1 su2 zi3 shang4 huan1 hu1 。
- da4 hu3 dun1 ju4 xiao3 hu3 xi4 ， mu4 guang1 zhu4 she4 bai3 bu4 wai4 。
- ming2 hua4 duo1 wen2 nei4 fu3 shou1 ， ren2 jian1 qi3 xi1 qian1 jin1 fei4 。
- chan2 chan2 yan2 yan2 gu3 zhong1 shi2 ， lao3 shu4 qiong2 zhi1 fu2 qiu1 se4 。
- rui4 tou2 jiang1 jun1 she4 bu4 de2 ， que4 gua4 jiang1 nan2 shi3 jun1 bi4 。
- lin2 jian1 yi2 xiao4 si4 shan1 feng1 ， jun1 jing1 hu2 hao4 niao3 duo4 kong1 。
- bu2 xiang4 nan2 shan1 sui2 li3 guang3 ， zhi1 chou2 dong1 hai3 xiao4 huang2 gong1 。
- yi4 xi1 yu2 wan2 shao3 xiao3 shi2 ， xian1 sheng1 jiao4 song4 jing1 gong1 shi1 。
- zhi1 jin1 qi2 jiu4 wu2 xin1 yu3 ， lai4 you3 lu2 shan1 bing4 ke3 shi1 。

## 注释

## 译文

## 赏析
