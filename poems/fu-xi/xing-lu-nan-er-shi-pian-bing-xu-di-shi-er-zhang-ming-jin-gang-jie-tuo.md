---
id: fu-xi-xing-lu-nan-er-shi-pian-bing-xu-di-shi-er-zhang-ming-jin-gang-jie-tuo
title: 行路难二十篇（幷序） 第十二章明金刚解脱
titlePinyin: xing2 lu4 nan2 er4 shi2 pian1 （ bing4 xu4 ）   di4 shi2 er4 zhang1 ming2 jin1 gang1 jie3 tuo1
titleSlug: xing-lu-nan-er-shi-pian-bing-xu-di-shi-er-zhang-ming-jin-gang-jie-tuo
author: 傅翕
authorPinyin: fu4 xi1
authorSlug: fu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君不见金刚语句非真实，万象森罗同一无。
- 而此空无为佛母，复是真如无上珠。
- 世人不知求此宝，贫穷怱怱六趣奴。
- 不事身中法身佛，冗冗向外礼浮图。
- 乍看而欲似精进，检责身中皆并麄。
- 用个麄心逞言语，不了真源由是愚。
- 随情忆想而分别，五阴六贼竞来诛。
- 不肯寻求无上道，但知虚妄取名誉。
- 口虽唱善还生恶，空言真实反成虚。
- 余今反虚持作实，亦不证实入无余。
- 行路难，路难举世皆虚妄。
- 十缠五阴性无知，愚人于中自生障。

## 拼音
- jun1 bu2 jian4 jin1 gang1 yu3 ju4 fei1 zhen1 shi2 ， wan4 xiang4 sen1 luo2 tong2 yi4 wu2 。
- er2 ci3 kong1 wu2 wei2 fo2 mu3 ， fu4 shi4 zhen1 ru2 wu2 shang4 zhu1 。
- shi4 ren2 bu4 zhi1 qiu2 ci3 bao3 ， pin2 qiong2 cong1 cong1 liu4 qu4 nu2 。
- bu2 shi4 shen1 zhong1 fa3 shen1 fo2 ， rong3 rong3 xiang4 wai4 li3 fu2 tu2 。
- zha4 kan4 er2 yu4 si4 jing1 jin4 ， jian3 ze2 shen1 zhong1 jie1 bing4 cu1 。
- yong4 ge4 cu1 xin1 cheng3 yan2 yu3 ， bu4 liao3 zhen1 yuan2 you2 shi4 yu2 。
- sui2 qing2 yi4 xiang3 er2 fen1 bie2 ， wu3 yin1 liu4 zei2 jing4 lai2 zhu1 。
- bu4 ken3 xun2 qiu2 wu2 shang4 dao4 ， dan4 zhi1 xu1 wang4 qu3 ming2 yu4 。
- kou3 sui1 chang4 shan4 hai2 sheng1 e4 ， kong1 yan2 zhen1 shi2 fan3 cheng2 xu1 。
- yu2 jin1 fan3 xu1 chi2 zuo4 shi2 ， yi4 bu2 zheng4 shi2 ru4 wu2 yu2 。
- xing2 lu4 nan2 ， lu4 nan2 ju3 shi4 jie1 xu1 wang4 。
- shi2 chan2 wu3 yin1 xing4 wu2 zhi1 ， yu2 ren2 yu2 zhong1 zi4 sheng1 zhang4 。

## 注释

## 译文

## 赏析
