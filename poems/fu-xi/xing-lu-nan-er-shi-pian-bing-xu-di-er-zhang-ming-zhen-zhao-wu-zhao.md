---
id: fu-xi-xing-lu-nan-er-shi-pian-bing-xu-di-er-zhang-ming-zhen-zhao-wu-zhao
title: 行路难二十篇（幷序） 第二章明真照无照
titlePinyin: xing2 lu4 nan2 er4 shi2 pian1 （ bing4 xu4 ）   di4 er4 zhang1 ming2 zhen1 zhao4 wu2 zhao4
titleSlug: xing-lu-nan-er-shi-pian-bing-xu-di-er-zhang-ming-zhen-zhao-wu-zhao
author: 傅翕
authorPinyin: fu4 xi1
authorSlug: fu-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君不见真照分明性无照，通鉴坦荡复无平。
- 安住无明知明照，了达明照之无明。
- 一心永断于诸行，始复勤行于不行。
- 一心非心亦非一，无一无心行不生。
- 识心即是无生法，非离生法有无生。
- 若知诸缘性无起，随心颠倒任纵横。
- 解了空心无隔碍，世间言论不庸争。
- 若复苦欲争言论，方为贪痴之所盲。
- 是故经说乐知见，五阴尘劳随复生。
- 若能专心复本际，自得正道坦然平。
- 性正心平无有正，假设平正引群生。
- 行路难，路难常居五阴山。
- 湼槃虚玄不为寂，虽有生死独清闲。

## 拼音
- jun1 bu2 jian4 zhen1 zhao4 fen1 ming2 xing4 wu2 zhao4 ， tong1 jian4 tan3 dang4 fu4 wu2 ping2 。
- an1 zhu4 wu2 ming2 zhi1 ming2 zhao4 ， liao3 da2 ming2 zhao4 zhi1 wu2 ming2 。
- yi4 xin1 yong3 duan4 yu2 zhu1 xing2 ， shi3 fu4 qin2 xing2 yu2 bu4 xing2 。
- yi4 xin1 fei1 xin1 yi4 fei1 yi1 ， wu2 yi0 wu2 xin1 xing2 bu4 sheng1 。
- shi2 xin1 ji2 shi4 wu2 sheng1 fa3 ， fei1 li2 sheng1 fa3 you3 wu2 sheng1 。
- ruo4 zhi1 zhu1 yuan2 xing4 wu2 qi3 ， sui2 xin1 dian1 dao3 ren4 zong4 heng2 。
- jie3 le0 kong1 xin1 wu2 ge2 ai4 ， shi4 jian1 yan2 lun4 bu4 yong1 zheng1 。
- ruo4 fu4 ku3 yu4 zheng1 yan2 lun4 ， fang1 wei4 tan1 chi1 zhi1 suo3 mang2 。
- shi4 gu4 jing1 shuo1 le4 zhi1 jian4 ， wu3 yin1 chen2 lao2 sui2 fu4 sheng1 。
- ruo4 neng2 zhuan1 xin1 fu4 ben3 ji4 ， zi4 de2 zheng4 dao4 tan3 ran2 ping2 。
- xing4 zheng4 xin1 ping2 wu2 you3 zheng4 ， jia3 she4 ping2 zheng4 yin3 qun2 sheng1 。
- xing2 lu4 nan2 ， lu4 nan2 chang2 ju1 wu3 yin1 shan1 。
- nie4 pan2 xu1 xuan2 bu2 wei4 ji4 ， sui1 you3 sheng1 si3 du2 qing1 xian2 。

## 注释

## 译文

## 赏析
