---
id: zhong-bing-zhou-xing-yong-qian-yun-huai-zhu-zi-quan
title: 舟行用前韵怀祝子权
titlePinyin: zhou1 xing2 yong4 qian2 yun4 huai2 zhu4 zi3 quan2
titleSlug: zhou-xing-yong-qian-yun-huai-zhu-zi-quan
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杨枝巧作腰支弱，不分小桃红入萼。
- 风光向人但妩媚，客子那知行路恶。
- 短篷荡漾晴波里，取次茶深酒薄薄。
- 所思故人殊未来，悲风为我生绝壑。
- 尘沙隔年不相见，结邻空记他时约。
- 相看一字不寄将，剩有新知岂云乐。
- 眼前俗士败意耳，忆君岁岁空牢落。
- 炯炯眉目端可思，月照西廊暮云廓。

## 拼音
- yang2 zhi1 qiao3 zuo4 yao1 zhi1 ruo4 ， bu4 fen1 xiao3 tao2 hong2 ru4 e4 。
- feng1 guang1 xiang4 ren2 dan4 wu3 mei4 ， ke4 zi3 na4 zhi1 xing2 lu4 e4 。
- duan3 peng2 dang4 yang4 qing2 bo1 li3 ， qu3 ci4 cha2 shen1 jiu3 bao2 bao2 。
- suo3 si1 gu4 ren2 shu1 wei4 lai2 ， bei1 feng1 wei4 wo3 sheng1 jue2 he4 。
- chen2 sha1 ge2 nian2 bu4 xiang1 jian4 ， jie2 lin2 kong1 ji4 ta1 shi2 yue1 。
- xiang1 kan4 yi2 zi4 bu2 ji4 jiang1 ， sheng4 you3 xin1 zhi1 qi3 yun2 le4 。
- yan3 qian2 su2 shi4 bai4 yi4 er3 ， yi4 jun1 sui4 sui4 kong1 lao2 luo4 。
- jiong3 jiong3 mei2 mu4 duan1 ke3 si1 ， yue4 zhao4 xi1 lang2 mu4 yun2 kuo4 。

## 注释

## 译文

## 赏析
