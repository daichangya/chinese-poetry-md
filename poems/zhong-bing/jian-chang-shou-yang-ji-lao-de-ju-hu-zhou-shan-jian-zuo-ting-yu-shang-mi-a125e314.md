---
id: zhong-bing-jian-chang-shou-yang-ji-lao-de-ju-hu-zhou-shan-jian-zuo-ting-yu-shang-mi-a125e314
title: 建昌守杨吉老得居湖州山间作亭于上名曰弁辉为长句以记之
titlePinyin: jian4 chang1 shou3 yang2 ji2 lao3 de2 ju1 hu2 zhou1 shan1 jian4 zuo4 ting2 yu2 shang4 ming2 yue1 bian4 hui1 wei4 chang2 ju4 yi3 ji4 zhi1
titleSlug: jian-chang-shou-yang-ji-lao-de-ju-hu-zhou-shan-jian-zuo-ting-yu-shang-mi-a125e314
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白首苕溪几我乡，青眼弁山如故友。
- 诛茅晚岁合岩栖，漂梗一生嗟浪走。
- 往往每来每太息，去去一步一回首。
- 簷楹之雄谁氏室，基堂宜为后人有。
- 荣华谬作长久计，荡盈要以仁谊守。
- 室空无人人不问，天固遗公公信否。
- 轮奂雅宜凤池人，权舆本自凤池手。
- 付之勋阀可无憾，会与令名俱不朽。
- 雅怀卜邻非卜居，嚣尘可暂不可久。
- 新亭巀嵲城之巅，佳致回环天所就。
- 与山似有他年约，相向每为长者寿。
- 碧鲜苍润被草木，煖翠晴光排户牖。
- 时复一觞浇磊磈，下视群峰皆培𪣻。
- 乃知韫玉山有辉，更觉看山公不负。
- 向来曾试西垣策，只今聊绾南丰绶。
- 胸中水鉴极泾渭，笔下瑰辞粲琼玖。
- 倾盖视我平生交，曳裾陪公众客后。
- 喜见成都宅一区，恨无负郭田数亩。
- 去住还当惭二老，穷独已复成一叟。
- 门前剥啄非他人，我来问字不载酒。

## 拼音
- bai2 shou3 tiao2 xi1 ji3 wo3 xiang1 ， qing1 yan3 bian4 shan1 ru2 gu4 you3 。
- zhu1 mao2 wan3 sui4 he2 yan2 qi1 ， piao1 geng3 yi4 sheng1 jie1 lang4 zou3 。
- wang3 wang3 mei3 lai2 mei3 tai4 xi1 ， qu4 qu4 yi2 bu4 yi4 hui2 shou3 。
- yan2 ying2 zhi1 xiong2 shui2 shi4 shi4 ， ji1 tang2 yi2 wei4 hou4 ren2 you3 。
- rong2 hua2 miu4 zuo4 chang2 jiu3 ji4 ， dang4 ying2 yao4 yi3 ren2 yi4 shou3 。
- shi4 kong1 wu2 ren2 ren2 bu2 wen4 ， tian1 gu4 yi2 gong1 gong0 xin4 fou3 。
- lun2 huan4 ya3 yi2 feng4 chi2 ren2 ， quan2 yu2 ben3 zi4 feng4 chi2 shou3 。
- fu4 zhi1 xun1 fa2 ke3 wu2 han4 ， hui4 yu3 ling4 ming2 ju4 bu4 xiu3 。
- ya3 huai2 bu3 lin2 fei1 bu3 ju1 ， ao2 chen2 ke3 zan4 bu4 ke3 jiu3 。
- xin1 ting2 jie2 nie4 cheng2 zhi1 dian1 ， jia1 zhi4 hui2 huan2 tian1 suo3 jiu4 。
- yu3 shan1 si4 you3 ta1 nian2 yue1 ， xiang1 xiang4 mei3 wei4 zhang3 zhe3 shou4 。
- bi4 xian1 cang1 run4 bei4 cao3 mu4 ， xuan1 cui4 qing2 guang1 pai2 hu4 you3 。
- shi2 fu4 yi4 shang1 jiao1 lei3 wei3 ， xia4 shi4 qun2 feng1 jie1 pei2 lou2 。
- nai3 zhi1 yun4 yu4 shan1 you3 hui1 ， geng4 jue2 kan4 shan1 gong1 bu2 fu4 。
- xiang4 lai2 ceng2 shi4 xi1 yuan2 ce4 ， zhi1 jin1 liao2 wan3 nan2 feng1 shou4 。
- xiong1 zhong1 shui3 jian4 ji2 jing1 wei4 ， bi3 xia4 gui1 ci2 can4 qiong2 jiu3 。
- qing1 gai4 shi4 wo3 ping2 sheng1 jiao1 ， ye4 ju1 pei2 gong1 zhong4 ke4 hou4 。
- xi3 jian4 cheng2 du1 zhai2 yi4 qu1 ， hen4 wu2 fu4 guo1 tian2 shu4 mu3 。
- qu4 zhu4 hai2 dang1 can2 er4 lao3 ， qiong2 du2 yi3 fu4 cheng2 yi4 sou3 。
- men2 qian2 bao1 zhuo2 fei1 ta1 ren2 ， wo3 lai2 wen4 zi4 bu4 zai3 jiu3 。

## 注释

## 译文

## 赏析
