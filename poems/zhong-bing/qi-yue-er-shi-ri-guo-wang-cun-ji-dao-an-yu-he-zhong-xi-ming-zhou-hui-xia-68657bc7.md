---
id: zhong-bing-qi-yue-er-shi-ri-guo-wang-cun-ji-dao-an-yu-he-zhong-xi-ming-zhou-hui-xia-68657bc7
title: 七月二十日过王村几到岸遇和中袭明舟回相拉宿于陈氏庵中蚊甚盛达旦不能寝
titlePinyin: qi1 yue4 er4 shi2 ri4 guo4 wang2 cun1 ji3 dao4 an4 yu4 he2 zhong1 xi2 ming2 zhou1 hui2 xiang1 la1 su4 yu2 chen2 shi4 an1 zhong1 wen2 shen4 sheng4 da2 dan4 bu4 neng2 qin3
titleSlug: qi-yue-er-shi-ri-guo-wang-cun-ji-dao-an-yu-he-zhong-xi-ming-zhou-hui-xia-68657bc7
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 畏暑肩暂息，初凉戒我行。
- 王村去城市，捷帆片时程。
- 到岸才咫尺，两君笑相迎。
- 回棹不自由，剧谈底里倾。
- 却泊红莲渚，支筇叩禅扃。
- 阛阓未有此，一见心眼清。
- 日暮山萧然，风来竹有声。
- 危亭仍解衣，坐久太清生。
- 携枕共席地，醉言强作醒。
- 蚊声喧不寐，谈余已窗明。
- 他乡各蓬转，易散难合并。
- 共居虽一溪，相望南北城。
- 胜处偶同践，轻去宁无情。
- 慇懃拂素壁，留诗当题名。

## 拼音
- wei4 shu3 jian1 zan4 xi1 ， chu1 liang2 jie4 wo3 xing2 。
- wang2 cun1 qu4 cheng2 shi4 ， jie2 fan1 pian4 shi2 cheng2 。
- dao4 an4 cai2 zhi3 chi3 ， liang3 jun1 xiao4 xiang1 ying2 。
- hui2 zhao4 bu2 zi4 you2 ， ju4 tan2 di3 li3 qing1 。
- que4 bo2 hong2 lian2 zhu3 ， zhi1 qiong2 kou4 chan2 jiong1 。
- huan2 hui4 wei4 you3 ci3 ， yi2 jian4 xin1 yan3 qing1 。
- ri4 mu4 shan1 xiao1 ran2 ， feng1 lai2 zhu2 you3 sheng1 。
- wei1 ting2 reng2 jie3 yi1 ， zuo4 jiu3 tai4 qing1 sheng1 。
- xie2 zhen3 gong4 xi2 di4 ， zui4 yan2 qiang2 zuo4 xing3 。
- wen2 sheng1 xuan1 bu2 mei4 ， tan2 yu2 yi3 chuang1 ming2 。
- ta1 xiang1 ge4 peng2 zhuan3 ， yi4 san4 nan2 he2 bing4 。
- gong4 ju1 sui1 yi4 xi1 ， xiang1 wang4 nan2 bei3 cheng2 。
- sheng4 chu4 ou3 tong2 jian4 ， qing1 qu4 ning2 wu2 qing2 。
- yin1 qin2 fu2 su4 bi4 ， liu2 shi1 dang1 ti2 ming2 。

## 注释

## 译文

## 赏析
