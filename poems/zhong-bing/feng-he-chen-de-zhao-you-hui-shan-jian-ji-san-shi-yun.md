---
id: zhong-bing-feng-he-chen-de-zhao-you-hui-shan-jian-ji-san-shi-yun
title: 奉和陈德召游惠山见寄三十韵
titlePinyin: feng4 he2 chen2 de2 zhao4 you2 hui4 shan1 jian4 ji4 san1 shi2 yun4
titleSlug: feng-he-chen-de-zhao-you-hui-shan-jian-ji-san-shi-yun
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞埃喜污人，余事忌挂眼。
- 酒浪绿可亲，山光翠相挽。
- 折腰素非愿，被面有余赧。
- 从来万事空，此去百念满。
- 恰忆兹山游，判作经年款。
- 驾言随所如，歌笑为君莞。
- 洗耳听潺湲，缓步踏𡾰𡶴。
- 褰裳跨风磴，扪萝度云栈。
- 禾黍岂离离，枣下初纂纂。
- 川原供遐瞩，笋蕨中去苋。
- 桃李倾城姿，松杉万金产。
- 雪浪逗冰泉，乳花浮玉碗。
- 相望一牛鸣，不惮四牡痯。
- 层阁神所宅，败簷我将馆。
- 心求千佛印，手罢七年板。
- 胜槩何时无，羁怀自悲潸。
- 小院昔徜徉，东风未暄暖。
- 夜语联僧榻，晨炊共华馔。
- 羊肠一分襟，雁背几折简。
- 于今怀举桉，过公倦开琖。
- 早知玉树摧，不如春思短。
- 尘容久难赎，乐事贫益罕。
- 佳篇分锦绣，和气回弦管。
- 差肩招隠些，下视广陵散。
- 指踪去路迷，加鞭客情懒。
- 诛茅行可卜，鼓棹过几返。
- 避喧谐良图，结邻得佳伴。
- 萍蓬岂愿余，斗筲未须算。
- 荒凉石迳深，蹭蹬云色晚。
- 归鞅那得迟，霜鬓侵韦诞。

## 拼音
- fei1 ai1 xi3 wu1 ren2 ， yu2 shi4 ji4 gua4 yan3 。
- jiu3 lang4 lü4 ke3 qin1 ， shan1 guang1 cui4 xiang1 wan3 。
- zhe2 yao1 su4 fei1 yuan4 ， bei4 mian4 you3 yu2 nan3 。
- cong2 lai2 wan4 shi4 kong1 ， ci3 qu4 bai3 nian4 man3 。
- qia4 yi4 zi1 shan1 you2 ， pan4 zuo4 jing1 nian2 kuan3 。
- jia4 yan2 sui2 suo3 ru2 ， ge1 xiao4 wei4 jun1 wan3 。
- xi3 er3 ting1 chan2 yuan2 ， huan3 bu4 ta4 𡾰 𡶴 。
- qian1 shang0 kua4 feng1 deng4 ， men2 luo2 du4 yun2 zhan4 。
- he2 shu3 qi3 li2 li2 ， zao3 xia4 chu1 zuan3 zuan3 。
- chuan1 yuan2 gong4 xia2 zhu3 ， sun3 jue2 zhong1 qu4 xian4 。
- tao2 li3 qing1 cheng2 zi1 ， song1 shan1 wan4 jin1 chan3 。
- xue3 lang4 dou4 bing1 quan2 ， ru3 hua1 fu2 yu4 wan3 。
- xiang1 wang4 yi4 niu2 ming2 ， bu2 dan4 si4 mu3 guan3 。
- ceng2 ge2 shen2 suo3 zhai2 ， bai4 yan2 wo3 jiang1 guan3 。
- xin1 qiu2 qian1 fo2 yin4 ， shou3 ba4 qi1 nian2 ban3 。
- sheng4 gai4 he2 shi2 wu2 ， ji1 huai2 zi4 bei1 shan1 。
- xiao3 yuan4 xi1 chang2 yang2 ， dong1 feng1 wei4 xuan1 nuan3 。
- ye4 yu3 lian2 seng1 ta4 ， chen2 chui1 gong4 hua2 zhuan4 。
- yang2 chang2 yi4 fen1 jin1 ， yan4 bei4 ji3 zhe2 jian3 。
- yu2 jin1 huai2 ju3 an1 ， guo4 gong1 juan4 kai1 zhan3 。
- zao3 zhi1 yu4 shu4 cui1 ， bu4 ru2 chun1 si1 duan3 。
- chen2 rong2 jiu3 nan2 shu2 ， le4 shi4 pin2 yi4 han3 。
- jia1 pian1 fen1 jin3 xiu4 ， he2 qi4 hui2 xian2 guan3 。
- cha4 jian1 zhao1 yin3 xie1 ， xia4 shi4 guang3 ling2 san4 。
- zhi3 zong1 qu4 lu4 mi2 ， jia1 bian1 ke4 qing2 lan3 。
- zhu1 mao2 xing2 ke3 bu3 ， gu3 zhao4 guo4 ji3 fan3 。
- bi4 xuan1 xie2 liang2 tu2 ， jie2 lin2 de2 jia1 ban4 。
- ping2 peng2 qi3 yuan4 yu2 ， dou4 shao1 wei4 xu1 suan4 。
- huang1 liang2 shi2 jing4 shen1 ， ceng4 deng1 yun2 se4 wan3 。
- gui1 yang1 na4 de2 chi2 ， shuang1 bin4 qin1 wei2 dan4 。

## 注释

## 译文

## 赏析
