---
id: zhong-bing-qian-jian-fa-ji-dai-qi-yi-shi-gao-bie-yin-ci-qi-yun
title: 钱检法及代期以诗告别因次其韵
titlePinyin: qian2 jian3 fa3 ji2 dai4 qi1 yi3 shi1 gao4 bie2 yin1 ci4 qi2 yun4
titleSlug: qian-jian-fa-ji-dai-qi-yi-shi-gao-bie-yin-ci-qi-yun
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年两岸柳，逢春正依依。
- 扁舟转河曲，风光随处宜。
- 弹指岁云何，秋风橘柚垂。
- 折腰得斗粟，未救臣朔饥。
- 儒宫一何有，惜哉壮观隳。
- 采采池中芹，乱葑迷涟漪。
- 萧条住槐市，庭空蔓草滋。
- 丹雘堕煨烬，草木含疮痍。
- 永怀千古人，杂佩思报之。
- 我乃但便腹，未免儿辈嗤。
- 斯辰况多艰，每怀废晨炊。
- 畴昔请长缨，唾手平龟兹。
- 西畧收咸京，北伐空鲜卑。
- 坐令王室尊，国风无黍离。
- 力微不办此，千愁锁修眉。
- 承惠谢微官，一室投荒陂。
- 吴山险可攀，吴水清可窥。
- 胜概苦邀予，投绂今去迟。
- 王孙定伟器，尺璧无纤疵。
- 枯棋屡贾勇，佳篇仍致师。
- 一日不会面，悠悠勤我思。
- 大轴插牙签，细字攻毛锥。
- 朝廷罗群公，如君沧海遗。
- 勿学贫贱交，自比山林姿。
- 誓将友麋鹿，终焉寄锄犁。
- 况君秀眉宇，异世元紫芝。
- 新诗落我前，醉眼眩珠玑。
- 言多意无他，恋恋新相知。
- 男儿各行役，盍簪宁无时。
- 期君在岁寒，素心无自违。
- 君看千年柏，岂惮霜雪欺。
- 慎勿倚市门，美货当自怡。
- 怀璧忌暗投，按劒古所悲。
- 吴门三年淹，冲天在一飞。
- 征涂加餐饭，秋晚多寒晖。
- 求仙岂浪语，渺茫那可期。
- 行行快著鞭，献纳黄金扉。
- 勿作儿女别，泪下如绠縻。
- 我方戒多语，念念知昨非。
- 恨无锦绣段，酬君黄绢辞。

## 拼音
- xi1 nian2 liang3 an4 liu3 ， feng2 chun1 zheng4 yi1 yi1 。
- pian1 zhou1 zhuan3 he2 qu3 ， feng1 guang1 sui2 chu4 yi2 。
- tan2 zhi3 sui4 yun2 he2 ， qiu1 feng1 ju2 you4 chui2 。
- zhe2 yao1 de2 dou4 su4 ， wei4 jiu4 chen2 shuo4 ji1 。
- ru2 gong1 yi4 he2 you3 ， xi1 zai1 zhuang4 guan1 hui1 。
- cai3 cai3 chi2 zhong1 qin2 ， luan4 feng1 mi2 lian2 yi1 。
- xiao1 tiao2 zhu4 huai2 shi4 ， ting2 kong1 man4 cao3 zi1 。
- dan1 huo4 duo4 wei1 jin4 ， cao3 mu4 han2 chuang1 yi2 。
- yong3 huai2 qian1 gu3 ren2 ， za2 pei4 si1 bao4 zhi1 。
- wo3 nai3 dan4 bian4 fu4 ， wei4 mian3 er2 bei4 chi1 。
- si1 chen2 kuang4 duo1 jian1 ， mei3 huai2 fei4 chen2 chui1 。
- chou2 xi1 qing3 chang2 ying1 ， tuo4 shou3 ping2 qiu1 ci2 。
- xi1 lüe4 shou1 xian2 jing1 ， bei3 fa2 kong1 xian1 bei1 。
- zuo4 ling4 wang2 shi4 zun1 ， guo2 feng1 wu2 shu3 li2 。
- li4 wei1 bu2 ban4 ci3 ， qian1 chou2 suo3 xiu1 mei2 。
- cheng2 hui4 xie4 wei1 guan1 ， yi2 shi4 tou2 huang1 bei1 。
- wu2 shan1 xian3 ke3 pan1 ， wu2 shui3 qing1 ke3 kui1 。
- sheng4 gai4 ku3 yao1 yu3 ， tou2 fu2 jin1 qu4 chi2 。
- wang2 sun1 ding4 wei3 qi4 ， chi3 bi4 wu2 xian1 ci1 。
- ku1 qi2 lü3 jia3 yong3 ， jia1 pian1 reng2 zhi4 shi1 。
- yi2 ri4 bu2 hui4 mian4 ， you1 you1 qin2 wo3 si1 。
- da4 zhou2 cha1 ya2 qian1 ， xi4 zi4 gong1 mao2 zhui1 。
- chao2 ting2 luo2 qun2 gong1 ， ru2 jun1 cang1 hai3 yi2 。
- wu4 xue2 pin2 jian4 jiao1 ， zi4 bi3 shan1 lin2 zi1 。
- shi4 jiang1 you3 mi2 lu4 ， zhong1 yan1 ji4 chu2 li2 。
- kuang4 jun1 xiu4 mei2 yu3 ， yi4 shi4 yuan2 zi3 zhi1 。
- xin1 shi1 luo4 wo3 qian2 ， zui4 yan3 xuan4 zhu1 ji1 。
- yan2 duo1 yi4 wu2 ta1 ， lian4 lian4 xin1 xiang1 zhi1 。
- nan2 er2 ge4 hang2 yi4 ， he2 zan1 ning2 wu2 shi2 。
- qi1 jun1 zai4 sui4 han2 ， su4 xin1 wu2 zi4 wei2 。
- jun1 kan4 qian1 nian2 bai3 ， qi3 dan4 shuang1 xue3 qi1 。
- shen4 wu4 yi3 shi4 men2 ， mei3 huo4 dang1 zi4 yi2 。
- huai2 bi4 ji4 an4 tou2 ， an4 jian4 gu3 suo3 bei1 。
- wu2 men2 san1 nian2 yan1 ， chong1 tian1 zai4 yi4 fei1 。
- zheng1 tu2 jia1 can1 fan4 ， qiu1 wan3 duo1 han2 hui1 。
- qiu2 xian1 qi3 lang4 yu3 ， miao3 mang2 na4 ke3 qi1 。
- xing2 xing2 kuai4 zhu4 bian1 ， xian4 na4 huang2 jin1 fei1 。
- wu4 zuo4 er2 nü3 bie2 ， lei4 xia4 ru2 geng3 mi2 。
- wo3 fang1 jie4 duo1 yu3 ， nian4 nian4 zhi1 zuo2 fei1 。
- hen4 wu2 jin3 xiu4 duan4 ， chou2 jun1 huang2 juan4 ci2 。

## 注释

## 译文

## 赏析
