---
id: zhong-bing-song-zhou-yuan-te-shi-lang-shou-xuan-cheng
title: 送周元特侍郎守宣城
titlePinyin: song4 zhou1 yuan2 te4 shi4 lang2 shou3 xuan1 cheng2
titleSlug: song-zhou-yuan-te-shi-lang-shou-xuan-cheng
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风迎公来，东风送公去。
- 尚欲留朱轓，公行不可住。
- 无酒对公倾，有怀为公赋。
- 夫子文武资，亦复廊庙具。
- 刚方仰术业，坦夷见襟度。
- 青衫试州县，机锋微已露。
- 吾意有不可，万夫挽不顾。
- 翱翔诸公间，籍甚当时誉。
- 峩冠上乌台，直谏汲长孺。
- 风云千载合，冕旒一言寤。
- 凛凛议论余，可使淮南惧。
- 天威瞻咫尺，政涂去跬步。
- 兴逸顿言归，解佩苕溪路。
- 湖山聊寄怀，诗书尚温故。
- 中外岂不殊，进退自余裕。
- 宣城唇齿邦，望公来何暮。
- 我饥我颦呻，公饭公覆护。
- 举首望旌戟，指期咏襦袴。
- 平生触邪手，不难锄弊蠹。
- 双溪叠嶂间，按堵百无虑。
- 坐席岂容温，当馈意久注。
- 献纳念伏蒲，谋谟怀借箸。
- 行矣股肱良，归作腹心助。
- 要观今周公，声名三吐哺。
- 便当侣夔龙，何止冠鹓鹭。
- 自念接门墙，连岁忘羁寓。
- 鹢首明当飞，骥尾何由附。
- 几日复升堂，青天披宿雾。
- 过雁与来鱼，犹当奉尺素。
- 西去无多程，不诵阳关句。

## 拼音
- xi1 feng1 ying2 gong1 lai2 ， dong1 feng1 song4 gong1 qu4 。
- shang4 yu4 liu2 zhu1 fan1 ， gong1 xing2 bu4 ke3 zhu4 。
- wu2 jiu3 dui4 gong1 qing1 ， you3 huai2 wei4 gong1 fu4 。
- fu1 zi3 wen2 wu3 zi1 ， yi4 fu4 lang2 miao4 ju4 。
- gang1 fang1 yang3 shu4 ye4 ， tan3 yi2 jian4 jin1 du4 。
- qing1 shan1 shi4 zhou1 xian4 ， ji1 feng1 wei1 yi3 lu4 。
- wu2 yi4 you3 bu4 ke3 ， wan4 fu1 wan3 bu2 gu4 。
- ao2 xiang2 zhu1 gong1 jian1 ， ji2 shen4 dang1 shi2 yu4 。
- e2 guan1 shang4 wu1 tai2 ， zhi2 jian4 ji2 chang2 ru2 。
- feng1 yun2 qian1 zai3 he2 ， mian3 liu2 yi4 yan2 wu4 。
- lin3 lin3 yi4 lun4 yu2 ， ke3 shi3 huai2 nan2 ju4 。
- tian1 wei1 zhan1 zhi3 chi3 ， zheng4 tu2 qu4 kui3 bu4 。
- xing1 yi4 dun4 yan2 gui1 ， jie3 pei4 tiao2 xi1 lu4 。
- hu2 shan1 liao2 ji4 huai2 ， shi1 shu1 shang4 wen1 gu4 。
- zhong1 wai4 qi3 bu4 shu1 ， jin4 tui4 zi4 yu2 yu4 。
- xuan1 cheng2 chun2 chi3 bang1 ， wang4 gong1 lai2 he2 mu4 。
- wo3 ji1 wo3 pin2 shen1 ， gong1 fan4 gong1 fu4 hu4 。
- ju3 shou3 wang4 jing1 ji3 ， zhi3 qi1 yong3 ru2 ku4 。
- ping2 sheng1 chu4 xie2 shou3 ， bu4 nan2 chu2 bi4 du4 。
- shuang1 xi1 die2 zhang4 jian1 ， an4 du3 bai3 wu2 lü4 。
- zuo4 xi2 qi3 rong2 wen1 ， dang1 kui4 yi4 jiu3 zhu4 。
- xian4 na4 nian4 fu2 pu2 ， mou2 mo2 huai2 jie4 zhu4 。
- xing2 yi3 gu3 gong1 liang2 ， gui1 zuo4 fu4 xin1 zhu4 。
- yao4 guan1 jin1 zhou1 gong1 ， sheng1 ming2 san1 tu3 bu3 。
- bian4 dang1 lü3 kui2 long2 ， he2 zhi3 guan1 yuan1 lu4 。
- zi4 nian4 jie1 men2 qiang2 ， lian2 sui4 wang4 ji1 yu4 。
- yi4 shou3 ming2 dang1 fei1 ， ji4 wei3 he2 you2 fu4 。
- ji3 ri4 fu4 sheng1 tang2 ， qing1 tian1 pi1 su4 wu4 。
- guo4 yan4 yu3 lai2 yu2 ， you2 dang1 feng4 chi3 su4 。
- xi1 qu4 wu2 duo1 cheng2 ， bu2 song4 yang2 guan1 ju4 。

## 注释

## 译文

## 赏析
