---
id: zhong-bing-he-he-shu-mi-ti-chu-song-ting-yun
title: 和何枢密题楚颂亭韵
titlePinyin: he2 he2 shu1 mi4 ti2 chu3 song4 ting2 yun4
titleSlug: he-he-shu-mi-ti-chu-song-ting-yun
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山林与钟鼎，各了一世缘。
- 千年眉山翁，生气犹凛然。
- 菟裘视阳羡，卖劒将老焉。
- 此志空泉扃，禾黍荒故园。
- 尚余种橘帖，会有异世贤。
- 西清广川公，文翰鬰双全。
- 新篇来西枢，句句清可弦。
- 廊庙须公归，宁容一壑专。
- 九重最深眷，每转从谏圜。
- 绝唱今寡和，惜哉坡已仙。
- 回视楚臣些，并驰争孰先。
- 况复黄绢碑，光耀荆溪边。
- 此亭会不磨，名与两公传。
- 几株罗潇湘，便觉饶风烟。
- 不比濯锦江，桤木须三年。
- 行矣凉飚起，霜满千崖巅。
- 香雾喷四坐，满引杯垂莲。

## 拼音
- shan1 lin2 yu3 zhong1 ding3 ， ge4 le0 yi2 shi4 yuan2 。
- qian1 nian2 mei2 shan1 weng1 ， sheng1 qi4 you2 lin3 ran2 。
- tu2 qiu2 shi4 yang2 xian4 ， mai4 jian4 jiang1 lao3 yan1 。
- ci3 zhi4 kong1 quan2 jiong1 ， he2 shu3 huang1 gu4 yuan2 。
- shang4 yu2 zhong3 ju2 tie1 ， hui4 you3 yi4 shi4 xian2 。
- xi1 qing1 guang3 chuan1 gong1 ， wen2 han4 yu4 shuang1 quan2 。
- xin1 pian1 lai2 xi1 shu1 ， ju4 ju4 qing1 ke3 xian2 。
- lang2 miao4 xu1 gong1 gui1 ， ning2 rong2 yi2 he4 zhuan1 。
- jiu3 chong2 zui4 shen1 juan4 ， mei3 zhuan3 cong2 jian4 huan2 。
- jue2 chang4 jin1 gua3 he2 ， xi1 zai1 po1 yi3 xian1 。
- hui2 shi4 chu3 chen2 xie1 ， bing4 chi2 zheng1 shu2 xian1 。
- kuang4 fu4 huang2 juan4 bei1 ， guang1 yao4 jing1 xi1 bian1 。
- ci3 ting2 hui4 bu4 mo2 ， ming2 yu3 liang3 gong1 chuan2 。
- ji3 zhu1 luo2 xiao1 xiang1 ， bian4 jue2 rao2 feng1 yan1 。
- bu4 bi3 zhuo2 jin3 jiang1 ， qi1 mu4 xu1 san1 nian2 。
- xing2 yi3 liang2 biao1 qi3 ， shuang1 man3 qian1 ya2 dian1 。
- xiang1 wu4 pen1 si4 zuo4 ， man3 yin3 bei1 chui2 lian2 。

## 注释

## 译文

## 赏析
