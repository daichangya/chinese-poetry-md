---
id: zhong-bing-chen-xing-zhi-de-zhi-yin-zhen-ze-jiu-ju-pi-xiao-ge-mian-lie-dong-ting-sh-ce244a3b
title: 陈行之得之因震泽旧居辟小阁面列洞庭山客有名以尊经者江都仲某为长句以纪之
titlePinyin: chen2 xing2 zhi1 de2 zhi1 yin1 zhen4 ze2 jiu4 ju1 pi4 xiao3 ge2 mian4 lie4 dong4 ting2 shan1 ke4 you3 ming2 yi3 zun1 jing1 zhe3 jiang1 dou1 zhong4 mou3 wei4 chang2 ju4 yi3 ji4 zhi1
titleSlug: chen-xing-zhi-de-zhi-yin-zhen-ze-jiu-ju-pi-xiao-ge-mian-lie-dong-ting-sh-ce244a3b
author: 仲并
authorPinyin: zhong4 bing4
authorSlug: zhong-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞庭之野排千岩，陈子卷帘非爱山。
- 震泽之流清没底，陈子凭栏不观水。
- 杰阁横空一事无，终年传习唯父书。
- 乃翁平时束五传，绝人伟论惊诸儒。
- 至宝不受久埋没，近者私记刊吴都。
- 搢绅骈肩快先睹，一言价重百车渠。
- 正派源流要有自，二难秀发名家驹。
- 少小辛勤门户计，皇天有知子不孤。
- 于今三十五经立，亹亹雄辩来起予。
- 不但家法传群纪，经学当与心法俱。
- 溪山相对无浪语，宝此一编时卷舒。
- 自怜早岁已漂泊，乃翁邀我来僧庐。
- 于今埙篪弦诵地，当时从容谈笑余。
- 契阔死生三十载，萍浮蓬转常崎岖。
- 子能箕裘万事足，其他得丧争锱铢。
- 凛凛清氛端可想，神游仿佛归来欤。

## 拼音
- dong4 ting2 zhi1 ye3 pai2 qian1 yan2 ， chen2 zi3 juan4 lian2 fei1 ai4 shan1 。
- zhen4 ze2 zhi1 liu2 qing1 mei2 di3 ， chen2 zi3 ping2 lan2 bu4 guan1 shui3 。
- jie2 ge2 heng2 kong1 yi2 shi4 wu2 ， zhong1 nian2 chuan2 xi2 wei2 fu4 shu1 。
- nai3 weng1 ping2 shi2 shu4 wu3 chuan2 ， jue2 ren2 wei3 lun4 jing1 zhu1 ru2 。
- zhi4 bao3 bu2 shou4 jiu3 mai2 mo4 ， jin4 zhe3 si1 ji4 kan1 wu2 dou1 。
- jin4 shen1 pian2 jian1 kuai4 xian1 du3 ， yi4 yan2 jia4 zhong4 bai3 che1 qu2 。
- zheng4 pai4 yuan2 liu2 yao4 you3 zi4 ， er4 nan2 xiu4 fa1 ming2 jia1 ju1 。
- shao3 xiao3 xin1 qin2 men2 hu4 ji4 ， huang2 tian1 you3 zhi1 zi3 bu4 gu1 。
- yu2 jin1 san1 shi2 wu3 jing1 li4 ， wei3 wei3 xiong2 bian4 lai2 qi3 yu3 。
- bu2 dan4 jia1 fa3 chuan2 qun2 ji4 ， jing1 xue2 dang1 yu3 xin1 fa3 ju4 。
- xi1 shan1 xiang1 dui4 wu2 lang4 yu3 ， bao3 ci3 yi4 bian1 shi2 juan4 shu1 。
- zi4 lian2 zao3 sui4 yi3 piao1 bo2 ， nai3 weng1 yao1 wo3 lai2 seng1 lu2 。
- yu2 jin1 xun1 chi2 xian2 song4 di4 ， dang1 shi2 cong2 rong2 tan2 xiao4 yu2 。
- qi4 kuo4 si3 sheng1 san1 shi2 zai3 ， ping2 fu2 peng2 zhuan3 chang2 qi2 qu1 。
- zi3 neng2 ji1 qiu2 wan4 shi4 zu2 ， qi2 ta1 de2 sang4 zheng1 zi1 zhu1 。
- lin3 lin3 qing1 fen1 duan1 ke3 xiang3 ， shen2 you2 fang3 fu2 gui1 lai2 yu2 。

## 注释

## 译文

## 赏析
