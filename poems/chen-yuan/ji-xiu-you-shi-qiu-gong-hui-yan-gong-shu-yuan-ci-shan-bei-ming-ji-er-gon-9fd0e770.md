---
id: chen-yuan-ji-xiu-you-shi-qiu-gong-hui-yan-gong-shu-yuan-ci-shan-bei-ming-ji-er-gon-9fd0e770
title: 季修有诗求公晦颜公书元次山碑铭既而公晦和成使病者亦赋之
titlePinyin: ji4 xiu1 you3 shi1 qiu2 gong1 hui4 yan2 gong1 shu1 yuan2 ci4 shan1 bei1 ming2 ji4 er2 gong1 hui4 he2 cheng2 shi3 bing4 zhe3 yi4 fu4 zhi1
titleSlug: ji-xiu-you-shi-qiu-gong-hui-yan-gong-shu-yuan-ci-shan-bei-ming-ji-er-gon-9fd0e770
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英雄仙去形骸薧，空有遗铭卧荒草。
- 谁将后事付平原，石刻长随天不老。
- 古来笔法多神逸，断碣尘埃谁复扫。
- 顾无清议蔼人间，末技纵工何足道。
- 往年好古搜奇迹，百过曾看争坐稾。
- 直词无复假军容，僣逆知公能辩早。
- 教儿祇欲传家法，挥金可笑欧阳媪。
- 岂知名义重丘山，遗屦终令鲁人宝。
- 此碑文墨两奇伟，千载漫郎犹有考。
- 当时谈笑傲豺狼，首领不求明哲保。
- 至今心画落银钩，逸若骅骝初脱皂。
- 先生年来好收书，兼爱此翁忠有余。
- 岂惟笔力求深造，定要声名不减渠。

## 拼音
- ying1 xiong2 xian1 qu4 xing2 hai2 kao3 ， kong1 you3 yi2 ming2 wo4 huang1 cao3 。
- shui2 jiang1 hou4 shi4 fu4 ping2 yuan2 ， shi2 ke4 chang2 sui2 tian1 bu4 lao3 。
- gu3 lai2 bi3 fa3 duo1 shen2 yi4 ， duan4 jie2 chen2 ai1 shui2 fu4 sao3 。
- gu4 wu2 qing1 yi4 ai3 ren2 jian1 ， mo4 ji4 zong4 gong1 he2 zu2 dao4 。
- wang3 nian2 hao3 gu3 sou1 qi2 ji4 ， bai3 guo4 ceng2 kan4 zheng1 zuo4 gao3 。
- zhi2 ci2 wu2 fu4 jia3 jun1 rong2 ， tie3 ni4 zhi1 gong1 neng2 bian4 zao3 。
- jiao4 er2 qi2 yu4 chuan2 jia1 fa3 ， hui1 jin1 ke3 xiao4 ou1 yang2 ao3 。
- qi3 zhi1 ming2 yi4 zhong4 qiu1 shan1 ， yi2 ju4 zhong1 ling4 lu3 ren2 bao3 。
- ci3 bei1 wen2 mo4 liang3 qi2 wei3 ， qian1 zai3 man4 lang2 you2 you3 kao3 。
- dang1 shi2 tan2 xiao4 ao4 chai2 lang2 ， shou3 ling3 bu4 qiu2 ming2 zhe2 bao3 。
- zhi4 jin1 xin1 hua4 luo4 yin2 gou1 ， yi4 ruo4 hua2 liu2 chu1 tuo1 zao4 。
- xian1 sheng1 nian2 lai2 hao3 shou1 shu1 ， jian1 ai4 ci3 weng1 zhong1 you3 yu2 。
- qi3 wei2 bi3 li4 qiu2 shen1 zao4 ， ding4 yao4 sheng1 ming2 bu4 jian3 qu2 。

## 注释

## 译文

## 赏析
