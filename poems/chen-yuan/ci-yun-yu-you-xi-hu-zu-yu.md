---
id: chen-yuan-ci-yun-yu-you-xi-hu-zu-yu
title: 次韵欲游西湖阻雨
titlePinyin: ci4 yun4 yu4 you2 xi1 hu2 zu3 yu3
titleSlug: ci-yun-yu-you-xi-hu-zu-yu
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年赏西湖，薄暑扳跻难。
- 同游幸胜士，酒沃衣巾斑。
- 今岁来钱塘，腊雨扁舟寒。
- 友朋适四集，局蹙樊笼间。
- 此生分林泉，造物犹余悭。
- 未为登岳祷，且作访戴还。
- 无私本天理，敢怨阴云顽。
- 向来旱蝗恶，征赋亦未寛。
- 宁令风作雪，要看麦堆山。

## 拼音
- qu4 nian2 shang3 xi1 hu2 ， bao2 shu3 ban1 ji1 nan2 。
- tong2 you2 xing4 sheng4 shi4 ， jiu3 wo4 yi1 jin1 ban1 。
- jin1 sui4 lai2 qian2 tang2 ， la4 yu3 pian1 zhou1 han2 。
- you3 peng2 shi4 si4 ji2 ， ju2 cu4 fan2 long2 jian1 。
- ci3 sheng1 fen1 lin2 quan2 ， zao4 wu4 you2 yu2 qian1 。
- wei4 wei4 deng1 yue4 dao3 ， qie3 zuo4 fang3 dai4 hai2 。
- wu2 si1 ben3 tian1 li3 ， gan3 yuan4 yin1 yun2 wan2 。
- xiang4 lai2 han4 huang2 e4 ， zheng1 fu4 yi4 wei4 kuan1 。
- ning2 ling4 feng1 zuo4 xue3 ， yao4 kan4 mai4 dui1 shan1 。

## 注释

## 译文

## 赏析
