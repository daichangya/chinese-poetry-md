---
id: chen-yuan-feng-yuan-yong-jiu-ri-yue-bai-yun-si-deng-gao-yi-zhui-xi-nian-du-cheng-w-66564118
title: 冯元用九日约白云寺登高以追昔年都城望津之会偶以事不往蒙示长篇次韵
titlePinyin: feng2 yuan2 yong4 jiu3 ri4 yue1 bai2 yun2 si4 deng1 gao1 yi3 zhui1 xi1 nian2 du1 cheng2 wang4 jin1 zhi1 hui4 ou3 yi3 shi4 bu4 wang3 meng2 shi4 chang2 pian1 ci4 yun4
titleSlug: feng-yuan-yong-jiu-ri-yue-bai-yun-si-deng-gao-yi-zhui-xi-nian-du-cheng-w-66564118
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与君都城别，星霜屡变易。
- 每怀望津游，怅然如有失。
- 此生覊旅中，岁序惊心魄。
- 还家几何时，自愧不煖席。
- 建溪古渡头，短棹凌虚碧。
- 掀篷忽见君，恍若梦中得。
- 相携定舍馆，石径走迂直。
- 危亭至如归，坐午及昏黒。
- 黄花笑东篱，未许蓬蒿没。
- 咫尺白云楼，坐阻造毫逸。
- 人生正似兹，有志谁能必。
- 当时连鼇手，至今犹挟策。
- 高才真楚璞，末技同齐瑟。
- 无心效骞腾，自分投闲僻。
- 望津傥同登，意气那复昔。

## 拼音
- yu3 jun1 du1 cheng2 bie2 ， xing1 shuang1 lü3 bian4 yi4 。
- mei3 huai2 wang4 jin1 you2 ， chang4 ran2 ru2 you3 shi1 。
- ci3 sheng1 ji1 lü3 zhong1 ， sui4 xu4 jing1 xin1 po4 。
- hai2 jia1 ji3 he2 shi2 ， zi4 kui4 bu4 xuan1 xi2 。
- jian4 xi1 gu3 du4 tou2 ， duan3 zhao4 ling2 xu1 bi4 。
- xian1 peng2 hu1 jian4 jun1 ， huang3 ruo4 meng4 zhong1 de2 。
- xiang1 xie2 ding4 she4 guan3 ， shi2 jing4 zou3 yu1 zhi2 。
- wei1 ting2 zhi4 ru2 gui1 ， zuo4 wu3 ji2 hun1 hei1 。
- huang2 hua1 xiao4 dong1 li2 ， wei4 xu3 peng2 hao1 mei2 。
- zhi3 chi3 bai2 yun2 lou2 ， zuo4 zu3 zao4 hao2 yi4 。
- ren2 sheng1 zheng4 si4 zi1 ， you3 zhi4 shui2 neng2 bi4 。
- dang1 shi2 lian2 ao2 shou3 ， zhi4 jin1 you2 xie2 ce4 。
- gao1 cai2 zhen1 chu3 pu2 ， mo4 ji4 tong2 qi2 se4 。
- wu2 xin1 xiao4 qian1 teng2 ， zi4 fen1 tou2 xian2 pi4 。
- wang4 jin1 tang3 tong2 deng1 ， yi4 qi4 na4 fu4 xi1 。

## 注释

## 译文

## 赏析
