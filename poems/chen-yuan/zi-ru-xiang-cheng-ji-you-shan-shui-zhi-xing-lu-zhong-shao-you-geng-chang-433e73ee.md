---
id: chen-yuan-zi-ru-xiang-cheng-ji-you-shan-shui-zhi-xing-lu-zhong-shao-you-geng-chang-433e73ee
title: 自入襄城即有山水之兴路中稍有赓唱因呈遵道
titlePinyin: zi4 ru4 xiang1 cheng2 ji2 you3 shan1 shui3 zhi1 xing1 lu4 zhong1 shao1 you3 geng1 chang4 yin1 cheng2 zun1 dao4
titleSlug: zi-ru-xiang-cheng-ji-you-shan-shui-zhi-xing-lu-zhong-shao-you-geng-chang-433e73ee
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风沙久迷神，山水忽照眼。
- 粼粼碧玉甃，叠叠青螺绾。
- 人烟盛乐土，草树亦精产。
- 云霞入杳冥，禽鸟度杯醆。
- 放情千里迥，悟意一笑莞。
- 胸襟得奇趣，酬唱出新撰。
- 虫鱼怯嘲诮，文史困鸠僝。
- 我诗实易成，淡薄非佳馔。
- 君词颇简出，严绝类烧栈。
- 自应即退缩，强尔取惊赧。
- 微言固可录，狂论犹未刬。
- 勿使俗人知，归途畏书简。

## 拼音
- feng1 sha1 jiu3 mi2 shen2 ， shan1 shui3 hu1 zhao4 yan3 。
- lin2 lin2 bi4 yu4 zhou4 ， die2 die2 qing1 luo2 wan3 。
- ren2 yan1 sheng4 le4 tu3 ， cao3 shu4 yi4 jing1 chan3 。
- yun2 xia2 ru4 yao3 ming2 ， qin2 niao3 du4 bei1 zhan3 。
- fang4 qing2 qian1 li3 jiong3 ， wu4 yi4 yi2 xiao4 wan3 。
- xiong1 jin1 de2 qi2 qu4 ， chou2 chang4 chu1 xin1 zhuan4 。
- chong2 yu2 qie4 chao2 qiao4 ， wen2 shi3 kun4 jiu1 chan2 。
- wo3 shi1 shi2 yi4 cheng2 ， dan4 bao2 fei1 jia1 zhuan4 。
- jun1 ci2 po1 jian3 chu1 ， yan2 jue2 lei4 shao1 zhan4 。
- zi4 ying4 ji2 tui4 suo1 ， qiang2 er3 qu3 jing1 nan3 。
- wei1 yan2 gu4 ke3 lu4 ， kuang2 lun4 you2 wei4 chan3 。
- wu4 shi3 su2 ren2 zhi1 ， gui1 tu2 wei4 shu1 jian3 。

## 注释

## 译文

## 赏析
