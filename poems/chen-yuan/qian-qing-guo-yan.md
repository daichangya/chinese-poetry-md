---
id: chen-yuan-qian-qing-guo-yan
title: 钱清过堰
titlePinyin: qian2 qing1 guo4 yan4
titleSlug: qian-qing-guo-yan
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小风吹树寒流止，始觉西江潮正起。
- 须臾倒卷縠纹来，已没岸痕犹未已。
- 江流自下河自高，逆上更堪行罔水。
- 九牛回首竹索细，十丈沙泥拒舟底。
- 舟师绝叫鼙鼓喧，观者骈肩汗如洗。
- 未经破碎亦偶然，得造涟漪真幸尔。
- 世间何事非人力，计久终须倚天理。
- 他年我欲治河源，要使黄流贯清泚。

## 拼音
- xiao3 feng1 chui1 shu4 han2 liu2 zhi3 ， shi3 jue2 xi1 jiang1 chao2 zheng4 qi3 。
- xu1 yu2 dao3 juan4 hu2 wen2 lai2 ， yi3 mei2 an4 hen2 you2 wei4 yi3 。
- jiang1 liu2 zi4 xia4 he2 zi4 gao1 ， ni4 shang4 geng4 kan1 xing2 wang3 shui3 。
- jiu3 niu2 hui2 shou3 zhu2 suo3 xi4 ， shi2 zhang4 sha1 ni2 ju4 zhou1 di3 。
- zhou1 shi1 jue2 jiao4 pi2 gu3 xuan1 ， guan1 zhe3 pian2 jian1 han4 ru2 xi3 。
- wei4 jing1 po4 sui4 yi4 ou3 ran2 ， de2 zao4 lian2 yi1 zhen1 xing4 er3 。
- shi4 jian1 he2 shi4 fei1 ren2 li4 ， ji4 jiu3 zhong1 xu1 yi3 tian1 li3 。
- ta1 nian2 wo3 yu4 zhi4 he2 yuan2 ， yao4 shi3 huang2 liu2 guan4 qing1 ci3 。

## 注释

## 译文

## 赏析
