---
id: chen-yuan-chen-cao-sheng-chen
title: 陈漕生辰
titlePinyin: chen2 cao2 sheng1 chen2
titleSlug: chen-cao-sheng-chen
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六管阳初复，前宵月尚圆。
- 长庚俄梦李，崧岳故兴宣。
- 肤使新恩数，忠臣夙眷偏。
- 节龙开远目，衣绣耸华年。
- 日月声名起，风雷号令传。
- 自应威动岳，曾是力回天。
- 相国关中粟，尚书地上钱。
- 委藏淹府库，飞挽乱车船。
- 南獠元归地，西方正拓边。
- 定知新将饱，尤赖我公贤。
- 赫赫兰台旧，飘飘凤沼仙。
- 终焉还魏阙，聊亦驻荆川。
- 曲学联珠履，非才污彩牋。
- 千秋期鹤寿，万里附鹏骞。

## 拼音
- liu4 guan3 yang2 chu1 fu4 ， qian2 xiao1 yue4 shang4 yuan2 。
- chang2 geng1 e2 meng4 li3 ， song1 yue4 gu4 xing1 xuan1 。
- fu1 shi3 xin1 en1 shu4 ， zhong1 chen2 su4 juan4 pian1 。
- jie2 long2 kai1 yuan3 mu4 ， yi1 xiu4 song3 hua2 nian2 。
- ri4 yue4 sheng1 ming2 qi3 ， feng1 lei2 hao4 ling4 chuan2 。
- zi4 ying4 wei1 dong4 yue4 ， ceng2 shi4 li4 hui2 tian1 。
- xiang4 guo2 guan1 zhong1 su4 ， shang4 shu1 di4 shang4 qian2 。
- wei3 cang2 yan1 fu3 ku4 ， fei1 wan3 luan4 che1 chuan2 。
- nan2 liao2 yuan2 gui1 di4 ， xi1 fang1 zheng4 tuo4 bian1 。
- ding4 zhi1 xin1 jiang1 bao3 ， you2 lai4 wo3 gong1 xian2 。
- he4 he4 lan2 tai2 jiu4 ， piao1 piao1 feng4 zhao3 xian1 。
- zhong1 yan1 hai2 wei4 que1 ， liao2 yi4 zhu4 jing1 chuan1 。
- qu3 xue2 lian2 zhu1 lü3 ， fei1 cai2 wu1 cai3 jian1 。
- qian1 qiu1 qi1 he4 shou4 ， wan4 li3 fu4 peng2 qian1 。

## 注释

## 译文

## 赏析
