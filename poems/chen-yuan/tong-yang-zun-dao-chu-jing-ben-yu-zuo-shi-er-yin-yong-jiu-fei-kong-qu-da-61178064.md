---
id: chen-yuan-tong-yang-zun-dao-chu-jing-ben-yu-zuo-shi-er-yin-yong-jiu-fei-kong-qu-da-61178064
title: 同杨遵道出京本欲作诗而吟咏久废恐取道襄阳吊古遗迹遵道有作不能多继也先以诗谢之
titlePinyin: tong2 yang2 zun1 dao4 chu1 jing1 ben3 yu4 zuo4 shi1 er2 yin2 yong3 jiu3 fei4 kong3 qu3 dao4 xiang1 yang2 diao4 gu3 yi2 ji4 zun1 dao4 you3 zuo4 bu4 neng2 duo1 ji4 ye3 xian1 yi3 shi1 xie4 zhi1
titleSlug: tong-yang-zun-dao-chu-jing-ben-yu-zuo-shi-er-yin-yong-jiu-fei-kong-qu-da-61178064
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 经年不作诗，意到无好语。
- 强欲理短绠，颓井暗尘土。
- 夫子贤达流，奔逸不受圉。
- 风流梦鳣后，清德逼而祖。
- 文章守家法，骚雅到前古。
- 屈宋或交绥，曹刘真臭乳。
- 而我独何人，词格本寒苦。
- 枯肠费搜搅，况复久不吐。
- 胡为谬见假，亦使郊继愈。
- 无乃缘葭莩，遂与哙等伍。
- 此行过襄阳，倒指不旬数。
- 庞公亦安之，孟子不可覩。
- 声名向千载，石刻余羊杜。
- 山川空形胜，耆旧一仰俯。
- 终当吊遗迹，尊酒酹江浒。
- 恐君成感慨，严韵傥见侮。
- 作诗谢不能，亦以丐斤斧。

## 拼音
- jing1 nian2 bu2 zuo4 shi1 ， yi4 dao4 wu2 hao3 yu3 。
- qiang2 yu4 li3 duan3 geng3 ， tui2 jing3 an4 chen2 tu3 。
- fu1 zi3 xian2 da2 liu2 ， ben1 yi4 bu2 shou4 yu3 。
- feng1 liu2 meng4 zhan1 hou4 ， qing1 de2 bi1 er2 zu3 。
- wen2 zhang1 shou3 jia1 fa3 ， sao1 ya3 dao4 qian2 gu3 。
- qu1 song4 huo4 jiao1 sui2 ， cao2 liu2 zhen1 chou4 ru3 。
- er2 wo3 du2 he2 ren2 ， ci2 ge2 ben3 han2 ku3 。
- ku1 chang2 fei4 sou1 jiao3 ， kuang4 fu4 jiu3 bu4 tu3 。
- hu2 wei4 miu4 jian4 jia3 ， yi4 shi3 jiao1 ji4 yu4 。
- wu2 nai3 yuan2 jia1 piao3 ， sui4 yu3 kuai4 deng3 wu3 。
- ci3 xing2 guo4 xiang1 yang2 ， dao3 zhi3 bu4 xun2 shu4 。
- pang2 gong1 yi4 an1 zhi1 ， meng4 zi3 bu4 ke3 du3 。
- sheng1 ming2 xiang4 qian1 zai3 ， shi2 ke4 yu2 yang2 du4 。
- shan1 chuan1 kong1 xing2 sheng4 ， qi2 jiu4 yi4 yang3 fu3 。
- zhong1 dang1 diao4 yi2 ji4 ， zun1 jiu3 lei4 jiang1 hu3 。
- kong3 jun1 cheng2 gan3 kai3 ， yan2 yun4 tang3 jian4 wu3 。
- zuo4 shi1 xie4 bu4 neng2 ， yi4 yi3 gai4 jin1 fu3 。

## 注释

## 译文

## 赏析
