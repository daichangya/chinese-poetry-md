---
id: chen-yuan-yong-zhong-ji-he-cheng-yi-shi-shan-kou-tang-yun-ming-yun-ming-yi-he-zai--df631c6a
title: 用中既和成以示山口唐蕴明蕴明亦和再用前韵呈二公
titlePinyin: yong4 zhong1 ji4 he2 cheng2 yi3 shi4 shan1 kou3 tang2 yun4 ming2 yun4 ming2 yi4 he2 zai4 yong4 qian2 yun4 cheng2 er4 gong1
titleSlug: yong-zhong-ji-he-cheng-yi-shi-shan-kou-tang-yun-ming-yun-ming-yi-he-zai--df631c6a
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高城缭绕环居门，草树蔽日鼪鼯奔。
- 疏篁转影凉午枕，卧看鸟雀嬉晴暾。
- 清香一缕𦶟沉水，浓茗十分烹壑源。
- 乘风欲效玉川子，蓬莱无路心难论。
- 虚堂愁坐漠无语，顷刻百虑空劳魂。
- 缅怀皇祐贤御史，当日直气何轩轩。
- 臧孙强谏宜有后，奇士果见诸孙存。
- 流传佳语忽到我，展卷疾读皆微言。
- 平生廖子口如铁，肯为此友西其辕。
- 故应目击得深省，千载无愧孔与温。
- 更将余力事酬唱，巧注未以黄金昏。
- 古来求友贵胜己，二子年德皆吾尊。

## 拼音
- gao1 cheng2 liao2 rao4 huan2 ju1 men2 ， cao3 shu4 bi4 ri4 sheng1 wu2 ben1 。
- shu1 huang2 zhuan3 ying3 liang2 wu3 zhen3 ， wo4 kan4 niao3 que4 xi1 qing2 tun1 。
- qing1 xiang1 yi4 lü3 𦶟 chen2 shui3 ， nong2 ming2 shi2 fen1 peng1 he4 yuan2 。
- cheng2 feng1 yu4 xiao4 yu4 chuan1 zi3 ， peng2 lai2 wu2 lu4 xin1 nan2 lun4 。
- xu1 tang2 chou2 zuo4 mo4 wu2 yu3 ， qing3 ke4 bai3 lü4 kong1 lao2 hun2 。
- mian3 huai2 huang2 you4 xian2 yu4 shi3 ， dang1 ri4 zhi2 qi4 he2 xuan1 xuan1 。
- zang1 sun1 qiang2 jian4 yi2 you3 hou4 ， qi2 shi4 guo3 jian4 zhu1 sun1 cun2 。
- liu2 chuan2 jia1 yu3 hu1 dao4 wo3 ， zhan3 juan4 ji2 du2 jie1 wei1 yan2 。
- ping2 sheng1 liao4 zi3 kou3 ru2 tie3 ， ken3 wei4 ci3 you3 xi1 qi2 yuan2 。
- gu4 ying4 mu4 ji1 de2 shen1 sheng3 ， qian1 zai3 wu2 kui4 kong3 yu3 wen1 。
- geng4 jiang1 yu2 li4 shi4 chou2 chang4 ， qiao3 zhu4 wei4 yi3 huang2 jin1 hun1 。
- gu3 lai2 qiu2 you3 gui4 sheng4 ji3 ， er4 zi3 nian2 de2 jie1 wu2 zun1 。

## 注释

## 译文

## 赏析
