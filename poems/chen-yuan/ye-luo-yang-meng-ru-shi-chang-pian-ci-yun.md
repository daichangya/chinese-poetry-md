---
id: chen-yuan-ye-luo-yang-meng-ru-shi-chang-pian-ci-yun
title: 谒罗养蒙辱示长篇次韵
titlePinyin: ye4 luo2 yang3 meng2 ru3 shi4 chang2 pian1 ci4 yun4
titleSlug: ye-luo-yang-meng-ru-shi-chang-pian-ci-yun
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 它时对语闻莺迁，青秧离离初揷田。
- 重来刈稻歌有年，浪过日月将谁怜。
- 故人落笔生云烟，胸中端有万斛泉。
- 从来经笥谩便便，诗书何如一囊钱。
- 有时玉树临风前，仰视落日窥层巅。
- 已知万古然不然，得处往往多忘筌。
- 正须青绫护醉眠，坐使士类归埴埏。
- 不应直为莼鲈还，夜听秋雨穷遗编。
- 我今已办访戴船，日欲倚棹寒潭边。
- 要当学海如百川，未信轲死今无传。

## 拼音
- ta1 shi2 dui4 yu3 wen2 ying1 qian1 ， qing1 yang1 li2 li2 chu1 cha1 tian2 。
- chong2 lai2 yi4 dao4 ge1 you3 nian2 ， lang4 guo4 ri4 yue4 jiang1 shui2 lian2 。
- gu4 ren2 luo4 bi3 sheng1 yun2 yan1 ， xiong1 zhong1 duan1 you3 wan4 hu2 quan2 。
- cong2 lai2 jing1 si4 man4 bian4 bian4 ， shi1 shu1 he2 ru2 yi1 nang2 qian2 。
- you3 shi2 yu4 shu4 lin2 feng1 qian2 ， yang3 shi4 luo4 ri4 kui1 ceng2 dian1 。
- yi3 zhi1 wan4 gu3 ran2 bu0 ran2 ， de2 chu4 wang3 wang3 duo1 wang4 quan2 。
- zheng4 xu1 qing1 ling2 hu4 zui4 mian2 ， zuo4 shi3 shi4 lei4 gui1 zhi2 shan1 。
- bu2 ying4 zhi2 wei4 chun2 lu2 hai2 ， ye4 ting1 qiu1 yu3 qiong2 yi2 bian1 。
- wo3 jin1 yi3 ban4 fang3 dai4 chuan2 ， ri4 yu4 yi3 zhao4 han2 tan2 bian1 。
- yao4 dang1 xue2 hai3 ru2 bai3 chuan1 ， wei4 xin4 ke1 si3 jin1 wu2 chuan2 。

## 注释

## 译文

## 赏析
