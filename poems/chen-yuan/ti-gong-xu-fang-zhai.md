---
id: chen-yuan-ti-gong-xu-fang-zhai
title: 题公叙舫斋
titlePinyin: ti2 gong1 xu4 fang3 zhai1
titleSlug: ti-gong-xu-fang-zhai
author: 陈渊
authorPinyin: chen2 yuan1
authorSlug: chen-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胥靡来时楫，鸱夷去后舟。
- 济川曾入梦，浮海竟难留。
- 忠信虽堪倚，行藏要自谋。
- 应同仙似泰，不数勇如由。
- 水阔风涛夕，鲈肥浦屿秋。
- 落帆如得计，整棹欲何求。
- 明月时堪载，新醪便可浮。
- 江山无尽意，长舣剑溪头。

## 拼音
- xu1 mi2 lai2 shi2 ji2 ， chi1 yi2 qu4 hou4 zhou1 。
- ji4 chuan1 ceng2 ru4 meng4 ， fu2 hai3 jing4 nan2 liu2 。
- zhong1 xin4 sui1 kan1 yi3 ， xing2 cang2 yao4 zi4 mou2 。
- ying4 tong2 xian1 si4 tai4 ， bu2 shu4 yong3 ru2 you2 。
- shui3 kuo4 feng1 tao1 xi1 ， lu2 fei2 pu3 yu3 qiu1 。
- luo4 fan1 ru2 de2 ji4 ， zheng3 zhao4 yu4 he2 qiu2 。
- ming2 yue4 shi2 kan1 zai3 ， xin1 lao2 bian4 ke3 fu2 。
- jiang1 shan1 wu2 jin4 yi4 ， chang2 yi3 jian4 xi1 tou2 。

## 注释

## 译文

## 赏析
