---
id: yi-guo-qin-lun
title: 过秦论
titlePinyin: guo4 qin2 lun4
titleSlug: guo-qin-lun
author: 谊
authorPinyin: yi4
authorSlug: yi
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 上篇
- 秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具；外连衡而斗诸侯。于是秦人拱手而取西河之外。
- 孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有宁越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹。因利乘便，宰割天下，分裂山河。强国请服，弱国入朝。延及孝文王、庄襄王，享国之日浅，国家无事。
- 及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里。胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰，收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。
- 始皇既没，余威震于殊俗。然陈涉瓮牖绳枢之子，氓隶之人，而迁徙之徒也；才能不及中人，非有仲尼、墨翟之贤，陶朱、猗顿之富；蹑足行伍之间，而倔起阡陌之中，率疲弊之卒，将数百之众，转而攻秦，斩木为兵，揭竿为旗，天下云集响应，赢粮而景从。山东豪俊遂并起而亡秦族矣。
- 且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄耰棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及向时之士也。然而成败异变，功业相反，何也?试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作难而七庙隳，身死人手，为天下笑者，何也？仁义不施而攻守之势异也。
- 中篇
- 秦灭周祀，并海内，兼诸侯，南面称帝，以养四海。天下之士，斐然向风。若是，何也？曰：近古之无王者久矣。周室卑微，五霸既灭，令不行于天下。是以诸侯力政，强凌弱，众暴寡，兵革不休，士民罢弊。今秦南面而王天下，是上有天子也。既元元之民冀得安其性命，莫不虚心而仰上。当此之时，专威定功，安危之本，在于此矣。
- 秦王怀贪鄙之心，行自奋之智，不信功臣，不亲士民，废王道而立私爱，焚文书而酷刑法，先诈力而后仁义，以暴虐为天下始。夫兼并者高诈力，安危者贵顺权，此言取与守不同术也。秦离战国而王天下，其道不易，其政不改，是其所以取之守之者无异也。孤独而有之，故其亡可立而待也。借使秦王论上世之事，并殷、周之迹，以制御其政，后虽有淫骄之主，犹未有倾危之患也。故三王之建天下，名号显美，功业长久。
- 今秦二世立，天下莫不引领而观其政。夫寒者利裋褐，而饥者甘糟糠。天下嚣嚣，新主之资也。此言劳民之易为仁也。向使二世有庸主之行而任忠贤，臣主一心而忧海内之患，缟素而正先帝之过；裂地分民以封功臣之后，建国立君以礼天下；虚囹圄而免刑戮，去收孥污秽之罪，使各反其乡里；发仓廪，散财币，以振孤独穷困之士；轻赋少事，以佐百姓之急；约法省刑，以持其后，使天下之人皆得自新，更节修行，各慎其身；塞万民之望，而以盛德与天下，天下息矣。即四海之内皆欢然各自安乐其处，惟恐有变。虽有狡害之民，无离上之心，则不轨之臣无以饰其智，而暴乱之奸弭矣。
- 二世不行此术，而重以无道：坏宗庙与民，更始作阿房之宫；繁刑严诛，吏治刻深；赏罚不当，赋敛无度。天下多事，吏不能纪；百姓困穷，而主不收恤。然后奸伪并起，而上下相遁；蒙罪者众，刑戮相望于道，而天下苦之。自群卿以下至于众庶，人怀自危之心，亲处穷苦之实，咸不安其位，故易动也。是以陈涉不用汤、武之贤，不借公侯之尊，奋臂于大泽，而天下响应者，其民危也。
- 故先王者，见终始不变，知存亡之由。是以牧民之道，务在安之而已矣。下虽有逆行之臣，必无响应之助。故曰：“安民可与为义，而危民易与为非”，此之谓也。贵为天子，富有四海，身在于戮者，正之非也。是二世之过也。
- 下篇
- 秦兼诸侯山东三十余郡，修津关，据险塞，缮甲兵而守之。然陈涉率散乱之众数百，奋臂大呼，不用弓戟之兵，鉏耰白梃，望屋而食，横行天下。秦人阻险不守，关梁不闭，长戟不刺，强弩不射。楚师深入，战于鸿门，曾无藩篱之难。于是山东诸侯并起，豪俊相立。秦使章邯将而东征，章邯因其三军之众，要市于外，以谋其上。群臣之不相信，可见于此矣。子婴立，遂不悟。借使子婴有庸主之材而仅得中佐，山东虽乱，三秦之地可全而有，宗庙之祀宜未绝也。
- 秦地被山带河以为固，四塞之国也。自缪公以来至于秦王二十余君，常为诸侯雄。此岂世贤哉？其势居然也。且天下尝同心并力攻秦矣，然困于险阻而不能进者，岂勇力智慧不足哉？形不利、势不便也。秦虽小邑，伐并大城，得阨塞而守之。诸侯起于匹夫，以利会，非有素王之行也。其交未亲，其民未附，名曰亡秦，其实利之也。彼见秦阻之难犯，必退师。案土息民以待其弊，收弱扶罢以令大国之君，不患不得意于海内。贵为天子，富有四海，而身为禽者，救败非也。
- 秦王足己而不问，遂过而不变。二世受之，因而不改，暴虐以重祸。子婴孤立无亲，危弱无辅。三主之惑，终身不悟，亡不亦宜乎？当此时也，也非无深谋远虑知化之士也，然所以不敢尽忠指过者，秦俗多忌讳之禁也，——忠言未卒于口而身糜没矣。故使天下之士倾耳而听，重足而立，阖口而不言。是以三主失道，而忠臣不谏，智士不谋也。天下已乱，奸不上闻，岂不悲哉！先王知壅蔽之伤国也，故置公卿、大夫、士，以饰法设刑而天下治。其强也，禁暴诛乱而天下服；其弱也，王霸征而诸侯从；其削也，内守外附而社稷存。故秦之盛也，繁法严刑而天下震；及其衰也，百姓怨而海内叛矣。故周王序得其道，千余载不绝；秦本末并失，故不能长。由是观之，安危之统相去远矣。
- 鄙谚曰：“前事之不忘，后事之师也。”是以君子为国，观之上古，验之当世，参之人事，察盛衰之理，审权势之宜，去就有序，变化因时，故旷日长久而社稷安矣。

## 拼音
- shang4 pian1
- qin2 xiao4 gong1 ju4 xiao2 han2 zhi1 gu4 ， yong1 yong1 zhou1 zhi1 di4 ， jun1 chen2 gu4 shou3 yi3 kui1 zhou1 shi4 ， you3 xi2 juan3 tian1 xia4 ， bao1 ju3 yu3 nei4 ， nang2 kuo4 si4 hai3 zhi1 yi4 ， bing4 tun1 ba1 huang1 zhi1 xin1 。 dang1 shi4 shi2 ye3 ， shang1 jun1 zuo3 zhi1 ， nei4 li4 fa3 du4 ， wu4 geng1 zhi1 ， xiu1 shou3 zhan4 zhi1 ju4 ； wai4 lian2 heng2 er2 dou4 zhu1 hou2 。 yu2 shi4 qin2 ren2 gong3 shou3 er2 qu3 xi1 he2 zhi1 wai4 。
- xiao4 gong1 ji4 mei2 ， hui4 wen2 、 wu3 、 zhao1 xiang1 meng2 gu4 ye4 ， yin1 yi2 ce4 ， nan2 qu3 han4 zhong1 ， xi1 ju3 ba1 、 shu3 ， dong1 ge1 gao1 yu2 zhi1 di4 ， bei3 shou1 yao4 hai4 zhi1 jun4 。 zhu1 hou2 kong3 ju4 ， hui4 meng2 er2 mou2 ruo4 qin2 ， bu2 ai4 zhen1 qi4 zhong4 bao3 fei2 rao2 zhi1 di4 ， yi3 zhi4 tian1 xia4 zhi1 shi4 ， he2 cong2 di4 jiao1 ， xiang1 yu3 wei2 yi1 。 dang1 ci3 zhi1 shi2 ， qi2 you3 meng4 chang2 ， zhao4 you3 ping2 yuan2 ， chu3 you3 chun1 shen1 ， wei4 you3 xin4 ling2 。 ci3 si4 jun1 zhe3 ， jie1 ming2 zhi4 er2 zhong1 xin4 ， kuan1 hou4 er2 ai4 ren2 ， zun1 xian2 er2 zhong4 shi4 ， yue1 cong2 li2 heng2 ， jian1 han2 、 wei4 、 yan4 、 chu3 、 qi2 、 zhao4 、 song4 、 wei4 、 zhong1 shan1 zhi1 zhong4 。 yu2 shi4 liu4 guo2 zhi1 shi4 ， you3 ning2 yue4 、 xu2 shang4 、 su1 qin2 、 du4 he4 zhi1 shu3 wei4 zhi1 mou2 ， qi2 ming2 、 zhou1 zui4 、 chen2 zhen3 、 zhao4 hua2 、 lou2 huan3 、 zhai2 jing3 、 su1 li4 、 le4 yi4 zhi1 tu2 tong1 qi2 yi4 ， wu2 qi3 、 sun1 bin4 、 dai4 tuo2 、 ni2 liang2 、 wang2 liao4 、 tian2 ji4 、 lian2 po1 、 zhao4 she1 zhi1 lun2 zhi4 qi2 bing1 。 chang2 yi3 shi2 bei4 zhi1 di4 ， bai3 wan4 zhi1 zhong4 ， kou4 guan1 er2 gong1 qin2 。 qin2 ren2 kai1 guan1 yan2 di2 ， jiu3 guo2 zhi1 shi1 ， qun1 xun2 er2 bu4 gan3 jin4 。 qin2 wu2 wang2 shi3 yi2 zu2 zhi1 fei4 ， er2 tian1 xia4 zhu1 hou2 yi3 kun4 yi3 。 yu2 shi4 cong2 san4 yue1 bai4 ， zheng1 ge1 di4 er2 lu4 qin2 。 qin2 you3 yu2 li4 er2 zhi4 qi2 bi4 ， zhui1 wang2 zhu2 bei3 ， fu2 shi1 bai3 wan4 ， liu2 xue4 piao1 lu3 。 yin1 li4 cheng2 bian4 ， zai3 ge1 tian1 xia4 ， fen1 lie4 shan1 he2 。 qiang2 guo2 qing3 fu2 ， ruo4 guo2 ru4 chao2 。 yan2 ji2 xiao4 wen2 wang2 、 zhuang1 xiang1 wang2 ， xiang3 guo2 zhi1 ri4 qian3 ， guo2 jia1 wu2 shi4 。
- ji2 zhi4 shi3 huang2 ， fen4 liu4 shi4 zhi1 yu2 lie4 ， zhen4 chang2 ce4 er2 yu4 yu3 nei4 ， tun1 er4 zhou1 er2 wang2 zhu1 hou2 ， lü3 zhi4 zun1 er2 zhi4 liu4 he2 ， zhi2 qiao1 pu1 er2 bian1 chi1 tian1 xia4 ， wei1 zhen4 si4 hai3 。 nan2 qu3 bai3 yue4 zhi1 di4 ， yi3 wei2 gui4 lin2 、 xiang4 jun4 ； bai3 yue4 zhi1 jun1 ， fu3 shou3 xi4 jing3 ， wei3 ming4 xia4 li4 。 nai3 shi3 meng2 tian2 bei3 zhu4 chang2 cheng2 er2 shou3 fan1 li2 ， que4 xiong1 nu2 qi1 bai3 yu2 li3 。 hu2 ren2 bu4 gan3 nan2 xia4 er2 mu4 ma3 ， shi4 bu4 gan3 wan1 gong1 er2 bao4 yuan4 。 yu2 shi4 fei4 xian1 wang2 zhi1 dao4 ， fen2 bai3 jia1 zhi1 yan2 ， yi3 yu2 qian2 shou3 ； hui1 ming2 cheng2 ， sha1 hao2 jie2 ， shou1 tian1 xia4 zhi1 bing1 ， ju4 zhi1 xian2 yang2 ， xiao1 feng1 di2 ， zhu4 yi3 wei2 jin1 ren2 shi2 er4 ， yi3 ruo4 tian1 xia4 zhi1 min2 。 ran2 hou4 jian4 hua2 wei4 cheng2 ， yin1 he2 wei4 chi2 ， ju4 yi4 zhang4 zhi1 cheng2 ， lin2 bu2 ce4 zhi1 yuan1 ， yi3 wei2 gu4 。 liang2 jiang4 jin4 nu3 shou3 yao4 hai4 zhi1 chu4 ， xin4 chen2 jing1 zu2 chen2 li4 bing1 er2 shui2 he2 。 tian1 xia4 yi3 ding4 ， shi3 huang2 zhi1 xin1 ， zi4 yi3 wei2 guan1 zhong1 zhi1 gu4 ， jin1 cheng2 qian1 li3 ， zi3 sun1 di4 wang2 wan4 shi4 zhi1 ye4 ye3 。
- shi3 huang2 ji4 mei2 ， yu2 wei1 zhen4 yu2 shu1 su2 。 ran2 chen2 she4 weng4 you3 sheng2 shu1 zhi1 zi3 ， mang2 li4 zhi1 ren2 ， er2 qian1 xi3 zhi1 tu2 ye3 ； cai2 neng2 bu4 ji2 zhong1 ren2 ， fei1 you3 zhong4 ni2 、 mo4 zhai2 zhi1 xian2 ， tao2 zhu1 、 yi1 dun4 zhi1 fu4 ； nie4 zu2 hang2 wu3 zhi1 jian1 ， er2 jue4 qi3 qian1 mo4 zhi1 zhong1 ， lü4 pi2 bi4 zhi1 zu2 ， jiang1 shu4 bai3 zhi1 zhong4 ， zhuan3 er2 gong1 qin2 ， zhan3 mu4 wei4 bing1 ， jie1 gan1 wei4 qi2 ， tian1 xia4 yun2 ji2 xiang3 ying4 ， ying2 liang2 er2 jing3 cong2 。 shan1 dong1 hao2 jun4 sui4 bing4 qi3 er2 wang2 qin2 zu2 yi3 。
- qie3 fu1 tian1 xia4 fei1 xiao3 ruo4 ye3 ， yong1 zhou1 zhi1 di4 ， xiao2 han2 zhi1 gu4 ， zi4 ruo4 ye3 。 chen2 she4 zhi1 wei4 ， fei1 zun1 yu2 qi2 、 chu3 、 yan4 、 zhao4 、 han2 、 wei4 、 song4 、 wei4 、 zhong1 shan1 zhi1 jun1 ye3 ； chu2 you1 ji2 jin1 ， fei1 xian1 yu2 gou1 ji3 chang2 sha1 ye3 ； zhe2 shu4 zhi1 zhong4 ， fei1 kang4 yu2 jiu3 guo2 zhi1 shi1 ye3 ； shen1 mou2 yuan3 lü4 ， xing2 jun1 yong4 bing1 zhi1 dao4 ， fei1 ji2 xiang4 shi2 zhi1 shi4 ye3 。 ran2 er2 cheng2 bai4 yi4 bian4 ， gong1 ye4 xiang1 fan3 ， he2 ye3 ? shi4 shi3 shan1 dong1 zhi1 guo2 yu3 chen2 she4 du4 chang2 jie2 da4 ， bi3 quan2 liang4 li4 ， ze2 bu4 ke3 tong2 nian2 er2 yu3 yi3 。 ran2 qin2 yi3 qu1 qu1 zhi1 di4 ， zhi4 wan4 sheng4 zhi1 shi4 ， xu4 ba1 zhou1 er2 chao2 tong2 lie4 ， bai3 you3 yu2 nian2 yi3 ； ran2 hou4 yi3 liu4 he2 wei4 jia1 ， xiao2 han2 wei4 gong1 ； yi4 fu1 zuo4 nan2 er2 qi1 miao4 hui1 ， shen1 si3 ren2 shou3 ， wei4 tian1 xia4 xiao4 zhe3 ， he2 ye3 ？ ren2 yi4 bu4 shi1 er2 gong1 shou3 zhi1 shi4 yi4 ye3 。
- zhong1 pian1
- qin2 mie4 zhou1 si4 ， bing4 hai3 nei4 ， jian1 zhu1 hou2 ， nan2 mian4 cheng1 di4 ， yi3 yang3 si4 hai3 。 tian1 xia4 zhi1 shi4 ， fei3 ran2 xiang4 feng1 。 ruo4 shi4 ， he2 ye3 ？ yue1 ： jin4 gu3 zhi1 wu2 wang2 zhe3 jiu3 yi3 。 zhou1 shi4 bei1 wei1 ， wu3 ba4 ji4 mie4 ， ling4 bu4 xing2 yu2 tian1 xia4 。 shi4 yi3 zhu1 hou2 li4 zheng4 ， qiang2 ling2 ruo4 ， zhong4 bao4 gua3 ， bing1 ge2 bu4 xiu1 ， shi4 min2 ba4 bi4 。 jin1 qin2 nan2 mian4 er2 wang2 tian1 xia4 ， shi4 shang4 you3 tian1 zi3 ye3 。 ji4 yuan2 yuan2 zhi1 min2 ji4 de2 an1 qi2 xing4 ming4 ， mo4 bu4 xu1 xin1 er2 yang3 shang4 。 dang1 ci3 zhi1 shi2 ， zhuan1 wei1 ding4 gong1 ， an1 wei1 zhi1 ben3 ， zai4 yu2 ci3 yi3 。
- qin2 wang2 huai2 tan1 bi3 zhi1 xin1 ， xing2 zi4 fen4 zhi1 zhi4 ， bu2 xin4 gong1 chen2 ， bu4 qin1 shi4 min2 ， fei4 wang2 dao4 er2 li4 si1 ai4 ， fen2 wen2 shu1 er2 ku4 xing2 fa3 ， xian1 zha4 li4 er2 hou4 ren2 yi4 ， yi3 bao4 nüe4 wei4 tian1 xia4 shi3 。 fu1 jian1 bing4 zhe3 gao1 zha4 li4 ， an1 wei1 zhe3 gui4 shun4 quan2 ， ci3 yan2 qu3 yu3 shou3 bu4 tong2 shu4 ye3 。 qin2 li2 zhan4 guo2 er2 wang2 tian1 xia4 ， qi2 dao4 bu2 yi4 ， qi2 zheng4 bu4 gai3 ， shi4 qi2 suo3 yi3 qu3 zhi1 shou3 zhi1 zhe3 wu2 yi4 ye3 。 gu1 du2 er2 you3 zhi1 ， gu4 qi2 wang2 ke3 li4 er2 dai4 ye3 。 jie4 shi3 qin2 wang2 lun4 shang4 shi4 zhi1 shi4 ， bing4 yin1 、 zhou1 zhi1 ji4 ， yi3 zhi4 yu4 qi2 zheng4 ， hou4 sui1 you3 yin2 jiao1 zhi1 zhu3 ， you2 wei4 you3 qing1 wei1 zhi1 huan4 ye3 。 gu4 san1 wang2 zhi1 jian4 tian1 xia4 ， ming2 hao4 xian3 mei3 ， gong1 ye4 chang2 jiu3 。
- jin1 qin2 er4 shi4 li4 ， tian1 xia4 mo4 bu4 yin3 ling3 er2 guan1 qi2 zheng4 。 fu1 han2 zhe3 li4 shu4 he4 ， er2 ji1 zhe3 gan1 zao1 kang1 。 tian1 xia4 ao2 ao2 ， xin1 zhu3 zhi1 zi1 ye3 。 ci3 yan2 lao2 min2 zhi1 yi4 wei4 ren2 ye3 。 xiang4 shi3 er4 shi4 you3 yong1 zhu3 zhi1 xing2 er2 ren4 zhong1 xian2 ， chen2 zhu3 yi4 xin1 er2 you1 hai3 nei4 zhi1 huan4 ， gao3 su4 er2 zheng4 xian1 di4 zhi1 guo4 ； lie4 di4 fen1 min2 yi3 feng1 gong1 chen2 zhi1 hou4 ， jian4 guo2 li4 jun1 yi3 li3 tian1 xia4 ； xu1 ling2 yu3 er2 mian3 xing2 lu4 ， qu4 shou1 nu2 wu1 hui4 zhi1 zui4 ， shi3 ge4 fan3 qi2 xiang1 li3 ； fa1 cang1 lin3 ， san4 cai2 bi4 ， yi3 zhen4 gu1 du2 qiong2 kun4 zhi1 shi4 ； qing1 fu4 shao3 shi4 ， yi3 zuo3 bai3 xing4 zhi1 ji2 ； yue1 fa3 sheng3 xing2 ， yi3 chi2 qi2 hou4 ， shi3 tian1 xia4 zhi1 ren2 jie1 de2 zi4 xin1 ， geng4 jie2 xiu1 xing2 ， ge4 shen4 qi2 shen1 ； sai1 wan4 min2 zhi1 wang4 ， er2 yi3 sheng4 de2 yu3 tian1 xia4 ， tian1 xia4 xi1 yi3 。 ji2 si4 hai3 zhi1 nei4 jie1 huan1 ran2 ge4 zi4 an1 le4 qi2 chu4 ， wei2 kong3 you3 bian4 。 sui1 you3 jiao3 hai4 zhi1 min2 ， wu2 li2 shang4 zhi1 xin1 ， ze2 bu4 gui3 zhi1 chen2 wu2 yi3 shi4 qi2 zhi4 ， er2 bao4 luan4 zhi1 jian1 mi3 yi3 。
- er4 shi4 bu4 xing2 ci3 shu4 ， er2 zhong4 yi3 wu2 dao4 ： huai4 zong1 miao4 yu3 min2 ， geng1 shi3 zuo4 a1 fang2 zhi1 gong1 ； fan2 xing2 yan2 zhu1 ， li4 zhi4 ke4 shen1 ； shang3 fa2 bu4 dang1 ， fu4 lian3 wu2 du4 。 tian1 xia4 duo1 shi4 ， li4 bu4 neng2 ji4 ； bai3 xing4 kun4 qiong2 ， er2 zhu3 bu4 shou1 xu4 。 ran2 hou4 jian1 wei3 bing4 qi3 ， er2 shang4 xia4 xiang1 dun4 ； meng2 zui4 zhe3 zhong4 ， xing2 lu4 xiang1 wang4 yu2 dao4 ， er2 tian1 xia4 ku3 zhi1 。 zi4 qun2 qing1 yi3 xia4 zhi4 yu2 zhong4 shu4 ， ren2 huai2 zi4 wei1 zhi1 xin1 ， qin1 chu4 qiong2 ku3 zhi1 shi2 ， xian2 bu4 an1 qi2 wei4 ， gu4 yi4 dong4 ye3 。 shi4 yi3 chen2 she4 bu2 yong4 tang1 、 wu3 zhi1 xian2 ， bu2 jie4 gong1 hou2 zhi1 zun1 ， fen4 bi4 yu2 da4 ze2 ， er2 tian1 xia4 xiang3 ying4 zhe3 ， qi2 min2 wei1 ye3 。
- gu4 xian1 wang2 zhe3 ， jian4 zhong1 shi3 bu2 bian4 ， zhi1 cun2 wang2 zhi1 you2 。 shi4 yi3 mu4 min2 zhi1 dao4 ， wu4 zai4 an1 zhi1 er2 yi3 yi3 。 xia4 sui1 you3 ni4 xing2 zhi1 chen2 ， bi4 wu2 xiang3 ying4 zhi1 zhu4 。 gu4 yue1 ： “ an1 min2 ke3 yu3 wei4 yi4 ， er2 wei1 min2 yi4 yu3 wei4 fei1 ” ， ci3 zhi1 wei4 ye3 。 gui4 wei4 tian1 zi3 ， fu4 you3 si4 hai3 ， shen1 zai4 yu2 lu4 zhe3 ， zheng4 zhi1 fei1 ye3 。 shi4 er4 shi4 zhi1 guo4 ye3 。
- xia4 pian1
- qin2 jian1 zhu1 hou2 shan1 dong1 san1 shi2 yu2 jun4 ， xiu1 jin1 guan1 ， ju4 xian3 sai1 ， shan4 jia3 bing1 er2 shou3 zhi1 。 ran2 chen2 she4 lü4 san3 luan4 zhi1 zhong4 shu4 bai3 ， fen4 bi4 da4 hu1 ， bu2 yong4 gong1 ji3 zhi1 bing1 ， chu2 you1 bai2 ting3 ， wang4 wu1 er2 shi2 ， heng2 xing2 tian1 xia4 。 qin2 ren2 zu3 xian3 bu4 shou3 ， guan1 liang2 bu2 bi4 ， chang2 ji3 bu2 ci4 ， qiang2 nu3 bu2 she4 。 chu3 shi1 shen1 ru4 ， zhan4 yu2 hong2 men2 ， ceng2 wu2 fan1 li2 zhi1 nan2 。 yu2 shi4 shan1 dong1 zhu1 hou2 bing4 qi3 ， hao2 jun4 xiang1 li4 。 qin2 shi3 zhang1 han2 jiang1 er2 dong1 zheng1 ， zhang1 han2 yin1 qi2 san1 jun1 zhi1 zhong4 ， yao4 shi4 yu2 wai4 ， yi3 mou2 qi2 shang4 。 qun2 chen2 zhi1 bu4 xiang1 xin4 ， ke3 jian4 yu2 ci3 yi3 。 zi3 ying1 li4 ， sui4 bu2 wu4 。 jie4 shi3 zi3 ying1 you3 yong1 zhu3 zhi1 cai2 er2 jin3 de2 zhong1 zuo3 ， shan1 dong1 sui1 luan4 ， san1 qin2 zhi1 di4 ke3 quan2 er2 you3 ， zong1 miao4 zhi1 si4 yi2 wei4 jue2 ye3 。
- qin2 di4 pi1 shan1 dai4 he2 yi3 wei2 gu4 ， si4 sai1 zhi1 guo2 ye3 。 zi4 miu4 gong1 yi3 lai2 zhi4 yu2 qin2 wang2 er4 shi2 yu2 jun1 ， chang2 wei4 zhu1 hou2 xiong2 。 ci3 qi3 shi4 xian2 zai1 ？ qi2 shi4 ju1 ran2 ye3 。 qie3 tian1 xia4 chang2 tong2 xin1 bing4 li4 gong1 qin2 yi3 ， ran2 kun4 yu2 xian3 zu3 er2 bu4 neng2 jin4 zhe3 ， qi3 yong3 li4 zhi4 hui4 bu4 zu2 zai1 ？ xing2 bu2 li4 、 shi4 bu2 bian4 ye3 。 qin2 sui1 xiao3 yi4 ， fa2 bing4 dai4 cheng2 ， de2 e4 sai1 er2 shou3 zhi1 。 zhu1 hou2 qi3 yu2 pi3 fu1 ， yi3 li4 hui4 ， fei1 you3 su4 wang2 zhi1 xing2 ye3 。 qi2 jiao1 wei4 qin1 ， qi2 min2 wei4 fu4 ， ming2 yue1 wang2 qin2 ， qi2 shi2 li4 zhi1 ye3 。 bi3 jian4 qin2 zu3 zhi1 nan2 fan4 ， bi4 tui4 shi1 。 an4 tu3 xi1 min2 yi3 dai4 qi2 bi4 ， shou1 ruo4 fu2 ba4 yi3 ling4 da4 guo2 zhi1 jun1 ， bu2 huan4 bu4 de2 yi4 yu2 hai3 nei4 。 gui4 wei4 tian1 zi3 ， fu4 you3 si4 hai3 ， er2 shen1 wei4 qin2 zhe3 ， jiu4 bai4 fei1 ye3 。
- qin2 wang2 zu2 ji3 er2 bu2 wen4 ， sui4 guo4 er2 bu2 bian4 。 er4 shi4 shou4 zhi1 ， yin1 er2 bu4 gai3 ， bao4 nüe4 yi3 zhong4 huo4 。 zi3 ying1 gu1 li4 wu2 qin1 ， wei1 ruo4 wu2 fu3 。 san1 zhu3 zhi1 huo4 ， zhong1 shen1 bu2 wu4 ， wang2 bu2 yi4 yi2 hu1 ？ dang1 ci3 shi2 ye3 ， ye3 fei1 wu2 shen1 mou2 yuan3 lü4 zhi1 hua4 zhi1 shi4 ye3 ， ran2 suo3 yi3 bu4 gan3 jin4 zhong1 zhi3 guo4 zhe3 ， qin2 su2 duo1 ji4 hui4 zhi1 jin4 ye3 ， — — zhong1 yan2 wei4 zu2 yu2 kou3 er2 shen1 mi2 mei2 yi3 。 gu4 shi3 tian1 xia4 zhi1 shi4 qing1 er3 er2 ting1 ， chong2 zu2 er2 li4 ， he2 kou3 er2 bu4 yan2 。 shi4 yi3 san1 zhu3 shi1 dao4 ， er2 zhong1 chen2 bu2 jian4 ， zhi4 shi4 bu4 mou2 ye3 。 tian1 xia4 yi3 luan4 ， jian1 bu2 shang4 wen2 ， qi3 bu4 bei1 zai1 ！ xian1 wang2 zhi1 yong1 bi4 zhi1 shang1 guo2 ye3 ， gu4 zhi4 gong1 qing1 、 dai4 fu0 、 shi4 ， yi3 shi4 fa3 she4 xing2 er2 tian1 xia4 zhi4 。 qi2 qiang2 ye3 ， jin4 bao4 zhu1 luan4 er2 tian1 xia4 fu2 ； qi2 ruo4 ye3 ， wang2 ba4 zheng1 er2 zhu1 hou2 cong2 ； qi2 xiao1 ye3 ， nei4 shou3 wai4 fu4 er2 she4 ji4 cun2 。 gu4 qin2 zhi1 sheng4 ye3 ， fan2 fa3 yan2 xing2 er2 tian1 xia4 zhen4 ； ji2 qi2 shuai1 ye3 ， bai3 xing4 yuan4 er2 hai3 nei4 pan4 yi3 。 gu4 zhou1 wang2 xu4 de2 qi2 dao4 ， qian1 yu2 zai3 bu4 jue2 ； qin2 ben3 mo4 bing4 shi1 ， gu4 bu4 neng2 chang2 。 you2 shi4 guan1 zhi1 ， an1 wei1 zhi1 tong3 xiang1 qu4 yuan3 yi3 。
- bi3 yan4 yue1 ： “ qian2 shi4 zhi1 bu2 wang4 ， hou4 shi4 zhi1 shi1 ye3 。 ” shi4 yi3 jun1 zi3 wei4 guo2 ， guan1 zhi1 shang4 gu3 ， yan4 zhi1 dang1 shi4 ， can1 zhi1 ren2 shi4 ， cha2 sheng4 shuai1 zhi1 li3 ， shen3 quan2 shi4 zhi1 yi2 ， qu4 jiu4 you3 xu4 ， bian4 hua4 yin1 shi2 ， gu4 kuang4 ri4 chang2 jiu3 er2 she4 ji4 an1 yi3 。

## 注释

## 译文

## 赏析
