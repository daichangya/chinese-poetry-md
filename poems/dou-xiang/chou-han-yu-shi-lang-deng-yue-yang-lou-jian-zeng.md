---
id: dou-xiang-chou-han-yu-shi-lang-deng-yue-yang-lou-jian-zeng
title: 酬韩愈侍郎登岳阳楼见赠
titlePinyin: chou2 han2 yu4 shi4 lang2 deng1 yue4 yang2 lou2 jian4 zeng4
titleSlug: chou-han-yu-shi-lang-deng-yue-yang-lou-jian-zeng
author: 窦庠
authorPinyin: dou4 xiang2
authorSlug: dou-xiang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 巨浸连空阔，危楼在杳冥。稍分巴子国，欲近老人星。
- 昏旦呈新候，川原按旧经。地图封七泽，天限锁重扃。
- 万象皆归掌，三光岂遁形。月车才碾浪，日御已翻溟。
- 落照金成柱，余霞翠拥屏。夜光疑汉曲，寒韵辨湘灵。
- 山晚云常碧，湖春草遍青。轩黄曾举乐，范蠡几扬舲。
- 有客初留鹢，贪程尚数蓂。自当徐孺榻，不是谢公亭。
- 雅论冰生水，雄材刃发硎。座中琼玉润，名下茝兰馨。
- 假手诚知拙，斋心匪暂宁。每惭公府粟，却忆故山苓。
- 苦调当三叹，知音愿一听。自悲由也瑟，敢坠孔悝铭。
- 野杏初成雪，松醪正满瓶。莫辞今日醉，长恨古人醒。

## 拼音
- ju4 jin4 lian2 kong1 kuo4 ， wei1 lou2 zai4 yao3 ming2 。 shao1 fen1 ba1 zi3 guo2 ， yu4 jin4 lao3 ren2 xing1 。
- hun1 dan4 cheng2 xin1 hou4 ， chuan1 yuan2 an4 jiu4 jing1 。 di4 tu2 feng1 qi1 ze2 ， tian1 xian4 suo3 zhong4 jiong1 。
- wan4 xiang4 jie1 gui1 zhang3 ， san1 guang1 qi3 dun4 xing2 。 yue4 che1 cai2 nian3 lang4 ， ri4 yu4 yi3 fan1 ming2 。
- luo4 zhao4 jin1 cheng2 zhu4 ， yu2 xia2 cui4 yong1 ping2 。 ye4 guang1 yi2 han4 qu3 ， han2 yun4 bian4 xiang1 ling2 。
- shan1 wan3 yun2 chang2 bi4 ， hu2 chun1 cao3 bian4 qing1 。 xuan1 huang2 ceng2 ju3 le4 ， fan4 li2 ji3 yang2 ling2 。
- you3 ke4 chu1 liu2 yi4 ， tan1 cheng2 shang4 shu4 mi4 。 zi4 dang1 xu2 ru2 ta4 ， bu2 shi4 xie4 gong1 ting2 。
- ya3 lun4 bing1 sheng1 shui3 ， xiong2 cai2 ren4 fa1 xing2 。 zuo4 zhong1 qiong2 yu4 run4 ， ming2 xia4 chai3 lan2 xin1 。
- jia3 shou3 cheng2 zhi1 zhuo1 ， zhai1 xin1 fei3 zan4 ning2 。 mei3 can2 gong1 fu3 su4 ， que4 yi4 gu4 shan1 ling2 。
- ku3 tiao2 dang1 san1 tan4 ， zhi1 yin1 yuan4 yi4 ting1 。 zi4 bei1 you2 ye3 se4 ， gan3 zhui4 kong3 kui1 ming2 。
- ye3 xing4 chu1 cheng2 xue3 ， song1 lao2 zheng4 man3 ping2 。 mo4 ci2 jin1 ri4 zui4 ， chang2 hen4 gu3 ren2 xing3 。

## 注释

## 译文

## 赏析
