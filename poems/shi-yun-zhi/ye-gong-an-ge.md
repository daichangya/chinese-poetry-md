---
id: shi-yun-zhi-ye-gong-an-ge
title: 邺公庵歌
titlePinyin: ye4 gong1 an1 ge1
titleSlug: ye-gong-an-ge
author: 释云知
authorPinyin: shi4 yun2 zhi1
authorSlug: shi-yun-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呼猿涧西藏石笋，丹桂苍松达鹫岭。
- 几年陈迹绝纤埃，一旦佳名同清景。
- 山家时喜来五马，相携款曲空岩下。
- 遂许诛茅结小庵，异日功成伴潇洒。
- 庵成可以资静观，目前直见江湖宽。
- 邺公政简每频到，试茶笑傲浮云端。
- 物外似忘轩冕贵，此中深得林泉意。
- 野人陪著病维摩，游息自同方丈地。
- 芳猷从此流千载，且得而今光胜概。

## 拼音
- hu1 yuan2 jian4 xi1 zang4 shi2 sun3 ， dan1 gui4 cang1 song1 da2 jiu4 ling3 。
- ji3 nian2 chen2 ji4 jue2 xian1 ai1 ， yi2 dan4 jia1 ming2 tong2 qing1 jing3 。
- shan1 jia1 shi2 xi3 lai2 wu3 ma3 ， xiang1 xie2 kuan3 qu3 kong1 yan2 xia4 。
- sui4 xu3 zhu1 mao2 jie2 xiao3 an1 ， yi4 ri4 gong1 cheng2 ban4 xiao1 sa3 。
- an1 cheng2 ke3 yi3 zi1 jing4 guan1 ， mu4 qian2 zhi2 jian4 jiang1 hu2 kuan1 。
- ye4 gong1 zheng4 jian3 mei3 pin2 dao4 ， shi4 cha2 xiao4 ao4 fu2 yun2 duan1 。
- wu4 wai4 si4 wang4 xuan1 mian3 gui4 ， ci3 zhong1 shen1 de2 lin2 quan2 yi4 。
- ye3 ren2 pei2 zhu4 bing4 wei2 mo2 ， you2 xi1 zi4 tong2 fang1 zhang4 di4 。
- fang1 you2 cong2 ci3 liu2 qian1 zai3 ， qie3 de2 er2 jin1 guang1 sheng4 gai4 。

## 注释

## 译文

## 赏析
