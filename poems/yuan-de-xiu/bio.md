---
title: 元德秀
---
德秀，字紫芝，河南人。少孤，事母孝。开元二十一年举进士，家贫，求为鲁山令。岁满去职，爱陆浑佳山水乃居之。嗜酒，陶然弹琴以自娱。房琯每见叹息曰：「见紫芝眉宇，使人名利之心都尽。」天宝十三载卒，年五十九。天下高其行，称曰元鲁山，谥曰文行先生。李华兄事德秀，而友萧颖士、刘迅，因作《三贤论》。
