---
id: yao-he-he-men-xia-li-xiang-jian-xi-shu-xiang-gong
title: 和门下李相饯西蜀相公
titlePinyin: he2 men2 xia4 li3 xiang1 jian4 xi1 shu3 xiang4 gong0
titleSlug: he-men-xia-li-xiang-jian-xi-shu-xiang-gong
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圣朝同舜日，作相有夔龙。理化知无外，烝黎尽可封。
- 燮和皆达识，出入并登庸。武骑增余勇，儒冠贵所从。
- 赠诗全六义，出镇越千峰。连日陈天乐，芳筵叠酒钟。
- 乌台情已洽，凤阁分弥浓。栈转旌摇水，崖高马蹋松。
- 恩深施远俗，化美见前踪。江晓流巴字，山晴耸剑峰。
- 双油拥上宰，四海羡临邛。先路声华远，离京诏旨重。
- 岁除今向尽，春色即相逢。嫩叶抽赪蕊，新苔长翠茸。
- 冰销鱼潎潎，林暖鸟噰噰。泉落闻难尽，花开看不供。
- 青城方眷恋，黄阁竟从容。计日归台席，还听长乐钟。

## 拼音
- sheng4 chao2 tong2 shun4 ri4 ， zuo4 xiang1 you3 kui2 long2 。 li3 hua4 zhi1 wu2 wai4 ， zheng1 li2 jin4 ke3 feng1 。
- xie4 he2 jie1 da2 shi2 ， chu1 ru4 bing4 deng1 yong1 。 wu3 qi2 zeng1 yu2 yong3 ， ru2 guan1 gui4 suo3 cong2 。
- zeng4 shi1 quan2 liu4 yi4 ， chu1 zhen4 yue4 qian1 feng1 。 lian2 ri4 chen2 tian1 le4 ， fang1 yan2 die2 jiu3 zhong1 。
- wu1 tai2 qing2 yi3 qia4 ， feng4 ge2 fen1 mi2 nong2 。 zhan4 zhuan3 jing1 yao2 shui3 ， ya2 gao1 ma3 ta4 song1 。
- en1 shen1 shi1 yuan3 su2 ， hua4 mei3 jian4 qian2 zong1 。 jiang1 xiao3 liu2 ba1 zi4 ， shan1 qing2 song3 jian4 feng1 。
- shuang1 you2 yong1 shang4 zai3 ， si4 hai3 xian4 lin2 qiong2 。 xian1 lu4 sheng1 hua2 yuan3 ， li2 jing1 zhao4 zhi3 zhong4 。
- sui4 chu2 jin1 xiang4 jin4 ， chun1 se4 ji2 xiang1 feng2 。 nen4 ye4 chou1 cheng1 rui3 ， xin1 tai2 chang2 cui4 rong2 。
- bing1 xiao1 yu2 pi4 pi4 ， lin2 nuan3 niao3 yong1 yong1 。 quan2 luo4 wen2 nan2 jin4 ， hua1 kai1 kan4 bu2 gong4 。
- qing1 cheng2 fang1 juan4 lian4 ， huang2 ge2 jing4 cong2 rong2 。 ji4 ri4 gui1 tai2 xi2 ， hai2 ting1 chang2 le4 zhong1 。

## 注释

## 译文

## 赏析
