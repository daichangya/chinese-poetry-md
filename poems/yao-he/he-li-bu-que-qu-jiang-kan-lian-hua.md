---
id: yao-he-he-li-bu-que-qu-jiang-kan-lian-hua
title: 和李补阙曲江看莲花
titlePinyin: he2 li3 bu3 que1 qu3 jiang1 kan4 lian2 hua1
titleSlug: he-li-bu-que-qu-jiang-kan-lian-hua
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 露荷迎曙发，灼灼复田田。乍见神应骇，频来眼尚颠。
- 光凝珠有蒂，焰起火无烟。粉腻黄丝蕊，心重碧玉钱。
- 日浮秋转丽，雨洒晚弥鲜。醉艳酣千朵，愁红思一川。
- 绿茎扶萼正，翠菂满房圆。淡晕还殊众，繁英得自然。
- 高名犹不厌，上客去争先。景逸倾芳酒，怀浓习彩笺。
- 海霞宁有态，蜀锦不成妍。客至应消病，僧来欲破禅。
- 晓多临水立，夜只傍堤眠。金似明沙渚，灯疑宿浦船。
- 风惊丛乍密，鱼戏影微偏。秾彩烧晴雾，殷姿缬碧泉。
- 画工投粉笔，宫女弃花钿。鸟恋惊难起，蜂偷困不前。
- 绕行香烂熳，折赠意缠绵。谁计江南曲，风流合管弦。

## 拼音
- lu4 he2 ying2 shu3 fa1 ， zhuo2 zhuo2 fu4 tian2 tian2 。 zha4 jian4 shen2 ying4 hai4 ， pin2 lai2 yan3 shang4 dian1 。
- guang1 ning2 zhu1 you3 di4 ， yan4 qi3 huo3 wu2 yan1 。 fen3 ni4 huang2 si1 rui3 ， xin1 zhong4 bi4 yu4 qian2 。
- ri4 fu2 qiu1 zhuan3 li4 ， yu3 sa3 wan3 mi2 xian1 。 zui4 yan4 han1 qian1 duo3 ， chou2 hong2 si1 yi4 chuan1 。
- lü4 jing1 fu2 e4 zheng4 ， cui4 di4 man3 fang2 yuan2 。 dan4 yun1 hai2 shu1 zhong4 ， fan2 ying1 de2 zi4 ran2 。
- gao1 ming2 you2 bu2 yan4 ， shang4 ke4 qu4 zheng1 xian1 。 jing3 yi4 qing1 fang1 jiu3 ， huai2 nong2 xi2 cai3 jian1 。
- hai3 xia2 ning2 you3 tai4 ， shu3 jin3 bu4 cheng2 yan2 。 ke4 zhi4 ying4 xiao1 bing4 ， seng1 lai2 yu4 po4 chan2 。
- xiao3 duo1 lin2 shui3 li4 ， ye4 zhi1 bang4 di1 mian2 。 jin1 si4 ming2 sha1 zhu3 ， deng1 yi2 su4 pu3 chuan2 。
- feng1 jing1 cong2 zha4 mi4 ， yu2 xi4 ying3 wei1 pian1 。 nong2 cai3 shao1 qing2 wu4 ， yin1 zi1 xie2 bi4 quan2 。
- hua4 gong1 tou2 fen3 bi3 ， gong1 nü3 qi4 hua1 dian4 。 niao3 lian4 jing1 nan2 qi3 ， feng1 tou1 kun4 bu4 qian2 。
- rao4 xing2 xiang1 lan4 man4 ， zhe2 zeng4 yi4 chan2 mian2 。 shui2 ji4 jiang1 nan2 qu3 ， feng1 liu2 he2 guan3 xian2 。

## 注释

## 译文

## 赏析
