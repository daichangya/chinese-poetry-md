---
id: yao-he-chou-ren-chou-xie-lu-xia-zhong-ku-yu-jian-ji
title: 酬任畴协律夏中苦雨见寄
titlePinyin: chou2 ren4 chou2 xie2 lü4 xia4 zhong1 ku3 yu3 jian4 ji4
titleSlug: chou-ren-chou-xie-lu-xia-zhong-ku-yu-jian-ji
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 银汉波澜溢，经旬雨未休。细听宜隔牖，远望忆高楼。
- 风急飘还断，云低落更稠。走童惊掣电，饥鸟啄浮沤。
- 丝网张空际，蛛绳续瓦沟。青蛙多入户，潢潦欲胜舟。
- 雷怒疑山破，池浑似土流。灰人漫禳厌，水马恣沈浮。
- 广陌应翻浪，贫居恐作湫。阳精藏不耀，阴气盛难收。
- 远色重林暮，繁声四壁秋。望晴思见日，防冷欲披裘。
- 枕润眠还懒，车羸出转忧。散空烟漠漠，迸溜竹修修。
- 树暗蝉吟咽，巢倾燕语愁。琴书凉簟净，灯烛夜窗幽。
- 天下那能向，龙边岂易求。湿烟凝灶额，荒草覆墙头。
- 酒思凄方罢，诗情耿始抽。下床先仗屐，汲井恐飘瓯。
- 危坐徒相忆，佳期未有由。劳君寄新什，终日不能酬。

## 拼音
- yin2 han4 bo1 lan2 yi4 ， jing1 xun2 yu3 wei4 xiu1 。 xi4 ting1 yi2 ge2 you3 ， yuan3 wang4 yi4 gao1 lou2 。
- feng1 ji2 piao1 hai2 duan4 ， yun2 di1 luo4 geng4 chou2 。 zou3 tong2 jing1 che4 dian4 ， ji1 niao3 zhuo2 fu2 ou1 。
- si1 wang3 zhang1 kong1 ji4 ， zhu1 sheng2 xu4 wa3 gou1 。 qing1 wa1 duo1 ru4 hu4 ， huang2 liao2 yu4 sheng4 zhou1 。
- lei2 nu4 yi2 shan1 po4 ， chi2 hun2 si4 tu3 liu2 。 hui1 ren2 man4 rang2 yan4 ， shui3 ma3 zi4 shen3 fu2 。
- guang3 mo4 ying4 fan1 lang4 ， pin2 ju1 kong3 zuo4 qiu1 。 yang2 jing1 cang2 bu2 yao4 ， yin1 qi4 sheng4 nan2 shou1 。
- yuan3 se4 zhong4 lin2 mu4 ， fan2 sheng1 si4 bi4 qiu1 。 wang4 qing2 si1 jian4 ri4 ， fang2 leng3 yu4 pi1 qiu2 。
- zhen3 run4 mian2 hai2 lan3 ， che1 lei2 chu1 zhuan3 you1 。 san4 kong1 yan1 mo4 mo4 ， beng4 liu1 zhu2 xiu1 xiu1 。
- shu4 an4 chan2 yin2 yan4 ， chao2 qing1 yan4 yu3 chou2 。 qin2 shu1 liang2 dian4 jing4 ， deng1 zhu2 ye4 chuang1 you1 。
- tian1 xia4 na4 neng2 xiang4 ， long2 bian1 qi3 yi4 qiu2 。 shi1 yan1 ning2 zao4 e2 ， huang1 cao3 fu4 qiang2 tou2 。
- jiu3 si1 qi1 fang1 ba4 ， shi1 qing2 geng3 shi3 chou1 。 xia4 chuang2 xian1 zhang4 ji1 ， ji2 jing3 kong3 piao1 ou1 。
- wei1 zuo4 tu2 xiang1 yi4 ， jia1 qi1 wei4 you3 you2 。 lao2 jun1 ji4 xin1 shen2 ， zhong1 ri4 bu4 neng2 chou2 。

## 注释

## 译文

## 赏析
