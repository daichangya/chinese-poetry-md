---
id: yao-he-you-chun-shi-er-shou
title: 游春十二首
titlePinyin: you2 chun1 shi2 er4 shou3
titleSlug: you-chun-shi-er-shou
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 正月一日后，寻春更不眠。自知还近僻，众说过于颠。
- 看水宁依路，登山欲到天。悠悠芳思起，多是晚风前。
- 官卑长少事，县僻又无城。未晓冲寒起，迎春忍病行。
- 树枝风掉软，菜甲土浮轻。好个林间鹊，今朝足喜声。
- 诗酒相牵引，朝朝思不穷。苔痕雪水里，春色竹烟中。
- 迎雨缘池草，摧花倚树风。书非名利事，爱此少人同。
- 尘中主印吏，谁遣有高情。趁暖簷前坐，寻芳树底行。
- 土融凝墅色，冰败满池声。渐觉春相泥，朝来睡不轻。
- 疏顽无异事，随例但添年。旧历藏深箧，新衣薄絮绵。
- 暖风浑酒色，晴日畅琴弦。同伴无辞困，游春贵在先。
- 看春长不足，岂更觉身劳。寺里花枝净，山中水色高。
- 嫩云轻似絮，新草细如毛。并起诗人思，还应费笔毫。
- 悠悠小县吏，憔悴入新年。远思遭诗恼，闲情被酒牵。
- 恋花林下饮，爱草野中眠。疏懒今成性，谁人肯更怜。
- 处处春光遍，游人亦不稀。向阳倾冷酒，看影试新衣。
- 嫩树行移长，幽禽语旋飞。同来皆去尽，冲夜独吟归。
- 朝朝看春色，春色似相怜。酒醒莺啼里，诗成蝶舞前。
- 摘花盈手露，折竹满庭烟。亲故多相笑，疏狂似少年。
- 卑官还不恶，行止得逍遥。晴野花侵路，春陂水上桥。
- 尘埃生暖色，药草长新苗。看却烟光散，狂风处处飘。
- 身被春光引，经时更不归。嚼花香满口，书竹粉黏衣。
- 弄日莺狂语，迎风蝶倒飞。自知疏懒性，得事亦应稀。
- 晓脱青衫出，闲行气味长。一瓶春酒色，数顷野花香。
- 朝客闻应羡，山僧见亦狂。不将僮仆去，恐为损风光。

## 拼音
- zheng4 yue4 yi1 ri4 hou4 ， xun2 chun1 geng4 bu4 mian2 。 zi4 zhi1 hai2 jin4 pi4 ， zhong4 shuo1 guo4 yu2 dian1 。
- kan4 shui3 ning2 yi1 lu4 ， deng1 shan1 yu4 dao4 tian1 。 you1 you1 fang1 si1 qi3 ， duo1 shi4 wan3 feng1 qian2 。
- guan1 bei1 chang2 shao3 shi4 ， xian4 pi4 you4 wu2 cheng2 。 wei4 xiao3 chong1 han2 qi3 ， ying2 chun1 ren3 bing4 xing2 。
- shu4 zhi1 feng1 diao4 ruan3 ， cai4 jia3 tu3 fu2 qing1 。 hao3 ge4 lin2 jian1 que4 ， jin1 chao2 zu2 xi3 sheng1 。
- shi1 jiu3 xiang1 qian1 yin3 ， zhao1 zhao1 si1 bu4 qiong2 。 tai2 hen2 xue3 shui3 li3 ， chun1 se4 zhu2 yan1 zhong1 。
- ying2 yu3 yuan2 chi2 cao3 ， cui1 hua1 yi3 shu4 feng1 。 shu1 fei1 ming2 li4 shi4 ， ai4 ci3 shao3 ren2 tong2 。
- chen2 zhong1 zhu3 yin4 li4 ， shui2 qian3 you3 gao1 qing2 。 chen4 nuan3 yan2 qian2 zuo4 ， xun2 fang1 shu4 di3 xing2 。
- tu3 rong2 ning2 shu4 se4 ， bing1 bai4 man3 chi2 sheng1 。 jian4 jue2 chun1 xiang1 ni2 ， chao2 lai2 shui4 bu4 qing1 。
- shu1 wan2 wu2 yi4 shi4 ， sui2 li4 dan4 tian1 nian2 。 jiu4 li4 cang2 shen1 qie4 ， xin1 yi1 bao2 xu4 mian2 。
- nuan3 feng1 hun2 jiu3 se4 ， qing2 ri4 chang4 qin2 xian2 。 tong2 ban4 wu2 ci2 kun4 ， you2 chun1 gui4 zai4 xian1 。
- kan4 chun1 chang2 bu4 zu2 ， qi3 geng4 jue2 shen1 lao2 。 si4 li3 hua1 zhi1 jing4 ， shan1 zhong1 shui3 se4 gao1 。
- nen4 yun2 qing1 si4 xu4 ， xin1 cao3 xi4 ru2 mao2 。 bing4 qi3 shi1 ren2 si1 ， hai2 ying4 fei4 bi3 hao2 。
- you1 you1 xiao3 xian4 li4 ， qiao2 cui4 ru4 xin1 nian2 。 yuan3 si1 zao1 shi1 nao3 ， xian2 qing2 bei4 jiu3 qian1 。
- lian4 hua1 lin2 xia4 yin3 ， ai4 cao3 ye3 zhong1 mian2 。 shu1 lan3 jin1 cheng2 xing4 ， shui2 ren2 ken3 geng4 lian2 。
- chu4 chu4 chun1 guang1 bian4 ， you2 ren2 yi4 bu4 xi1 。 xiang4 yang2 qing1 leng3 jiu3 ， kan4 ying3 shi4 xin1 yi1 。
- nen4 shu4 xing2 yi2 chang2 ， you1 qin2 yu3 xuan2 fei1 。 tong2 lai2 jie1 qu4 jin4 ， chong1 ye4 du2 yin2 gui1 。
- zhao1 zhao1 kan4 chun1 se4 ， chun1 se4 si4 xiang1 lian2 。 jiu3 xing3 ying1 ti2 li3 ， shi1 cheng2 die2 wu3 qian2 。
- zhai1 hua1 ying2 shou3 lu4 ， zhe2 zhu2 man3 ting2 yan1 。 qin1 gu4 duo1 xiang4 xiao4 ， shu1 kuang2 si4 shao4 nian2 。
- bei1 guan1 hai2 bu2 e4 ， xing2 zhi3 de2 xiao1 yao2 。 qing2 ye3 hua1 qin1 lu4 ， chun1 bei1 shui3 shang4 qiao2 。
- chen2 ai1 sheng1 nuan3 se4 ， yao4 cao3 chang2 xin1 miao2 。 kan4 que4 yan1 guang1 san4 ， kuang2 feng1 chu4 chu4 piao1 。
- shen1 bei4 chun1 guang1 yin3 ， jing1 shi2 geng4 bu4 gui1 。 jiao2 hua1 xiang1 man3 kou3 ， shu1 zhu2 fen3 nian2 yi1 。
- nong4 ri4 ying1 kuang2 yu3 ， ying2 feng1 die2 dao3 fei1 。 zi4 zhi1 shu1 lan3 xing4 ， de2 shi4 yi4 ying4 xi1 。
- xiao3 tuo1 qing1 shan1 chu1 ， xian2 xing2 qi4 wei4 chang2 。 yi4 ping2 chun1 jiu3 se4 ， shu4 qing3 ye3 hua1 xiang1 。
- chao2 ke4 wen2 ying4 xian4 ， shan1 seng1 jian4 yi4 kuang2 。 bu4 jiang1 tong2 pu2 qu4 ， kong3 wei4 sun3 feng1 guang1 。

## 注释

## 译文

## 赏析
