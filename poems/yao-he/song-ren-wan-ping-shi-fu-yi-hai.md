---
id: yao-he-song-ren-wan-ping-shi-fu-yi-hai
title: 送任畹评事赴沂海
titlePinyin: song4 ren4 wan3 ping2 shi4 fu4 yi2 hai3
titleSlug: song-ren-wan-ping-shi-fu-yi-hai
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 掷笔不作尉，戎衣从嫖姚。
- 严冬入都门，仆马气益豪。
- 沂州右镇雄，士勇旌旗高。
- 洛东无忧虞，半夜开虎牢。
- 丈夫贵功勋，不贵爵禄饶。
- 仰眠作书生，衣食何由销。
- 任生非常才，临事胆不摇。
- 必当展长画，逆波斩鲸鼇。
- 九陌尘土黑，话别立远郊。
- 孟坚勒燕然，岂独在汉朝。

## 拼音
- zhi4 bi3 bu2 zuo4 wei4 ， rong2 yi1 cong2 piao2 yao2 。
- yan2 dong1 ru4 dou1 men2 ， pu2 ma3 qi4 yi4 hao2 。
- yi2 zhou1 you4 zhen4 xiong2 ， shi4 yong3 jing1 qi2 gao1 。
- luo4 dong1 wu2 you1 yu2 ， ban4 ye4 kai1 hu3 lao2 。
- zhang4 fu0 gui4 gong1 xun1 ， bu2 gui4 jue2 lu4 rao2 。
- yang3 mian2 zuo4 shu1 sheng1 ， yi1 shi2 he2 you2 xiao1 。
- ren4 sheng1 fei1 chang2 cai2 ， lin2 shi4 dan3 bu4 yao2 。
- bi4 dang1 zhan3 chang2 hua4 ， ni4 bo1 zhan3 jing1 ao2 。
- jiu3 mo4 chen2 tu3 hei1 ， hua4 bie2 li4 yuan3 jiao1 。
- meng4 jian1 le4 yan4 ran2 ， qi3 du2 zai4 han4 chao2 。

## 注释

## 译文

## 赏析
