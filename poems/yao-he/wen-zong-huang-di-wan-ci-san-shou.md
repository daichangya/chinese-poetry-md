---
id: yao-he-wen-zong-huang-di-wan-ci-san-shou
title: 文宗皇帝挽词三首
titlePinyin: wen2 zong1 huang2 di4 wan3 ci2 san1 shou3
titleSlug: wen-zong-huang-di-wan-ci-san-shou
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 垂拱开成化，愔愔雅乐全。千官方就日，四海忽无天。
- 尧舜非传子，殷周但卜年。圣功青史外，刊石在陵前。
- 代以无为理，车书万国同。继兄还付弟，授圣悉推公。
- 云雾疑无日，笳箫别起风。金茎难复见，寒露落空中。
- 龙归攀不得，髯在侍臣边。彻奠新阡起，登山吉从全。
- 关河佳气散，夷夏哭声连。寂寞玄宫闭，朝昏千万年。

## 拼音
- chui2 gong3 kai1 cheng2 hua4 ， yin1 yin1 ya3 yue4 quan2 。 qian1 guan1 fang1 jiu4 ri4 ， si4 hai3 hu1 wu2 tian1 。
- yao2 shun4 fei1 chuan2 zi3 ， yin1 zhou1 dan4 bu3 nian2 。 sheng4 gong1 qing1 shi3 wai4 ， kan1 shi2 zai4 ling2 qian2 。
- dai4 yi3 wu2 wei2 li3 ， che1 shu1 wan4 guo2 tong2 。 ji4 xiong1 hai2 fu4 di4 ， shou4 sheng4 xi1 tui1 gong1 。
- yun2 wu4 yi2 wu2 ri4 ， jia1 xiao1 bie2 qi3 feng1 。 jin1 jing1 nan2 fu4 jian4 ， han2 lu4 luo4 kong1 zhong1 。
- long2 gui1 pan1 bu4 de2 ， ran2 zai4 shi4 chen2 bian1 。 che4 dian4 xin1 qian1 qi3 ， deng1 shan1 ji2 cong2 quan2 。
- guan1 he2 jia1 qi4 san4 ， yi2 xia4 ku1 sheng1 lian2 。 ji4 mo4 xuan2 gong1 bi4 ， chao2 hun1 qian1 wan4 nian2 。

## 注释

## 译文

## 赏析
