---
id: yao-he-ji-shan-fu-nei-xiong-guo-jiong-duan-gong
title: 寄陕府内兄郭冏端公
titlePinyin: ji4 shan3 fu3 nei4 xiong1 guo1 jiong3 duan1 gong1
titleSlug: ji-shan-fu-nei-xiong-guo-jiong-duan-gong
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 蹇钝无大计，酷嗜进士名。为文性不高，三年住西京。
- 相府执文柄，念其心专精。薄艺不退辱，特列为门生。
- 事出自非意，喜常少于惊。春榜四散飞，数日遍八纮。
- 眼始见花发，耳得闻鸟鸣。免同去年春，兀兀聋与盲。
- 家寄河朔间，道路出陕城。暌违逾十年，一会豁素诚。
- 同游山水穷，狂饮飞大觥。起坐不相离，有若亲弟兄。
- 中外无亲疏，所算在其情。久客贵优饶，一醉旧疾平。
- 家远归思切，风雨甚亦行。到兹恋仁贤，淹滞一月程。
- 新诗忽见示，气逸言纵横。缠绵意千里，骚雅文发明。
- 永昼吟不休，咽喉干无声。羁贫重金玉，今日金玉轻。

## 拼音
- jian3 dun4 wu2 da4 ji4 ， ku4 shi4 jin4 shi4 ming2 。 wei4 wen2 xing4 bu4 gao1 ， san1 nian2 zhu4 xi1 jing1 。
- xiang1 fu3 zhi2 wen2 bing3 ， nian4 qi2 xin1 zhuan1 jing1 。 bao2 yi4 bu2 tui4 ru3 ， te4 lie4 wei4 men2 sheng1 。
- shi4 chu1 zi4 fei1 yi4 ， xi3 chang2 shao3 yu2 jing1 。 chun1 bang3 si4 san4 fei1 ， shu4 ri4 bian4 ba1 hong2 。
- yan3 shi3 jian4 hua1 fa1 ， er3 de2 wen2 niao3 ming2 。 mian3 tong2 qu4 nian2 chun1 ， wu4 wu4 long2 yu3 mang2 。
- jia1 ji4 he2 shuo4 jian1 ， dao4 lu4 chu1 shan3 cheng2 。 kui2 wei2 yu2 shi2 nian2 ， yi2 hui4 huo1 su4 cheng2 。
- tong2 you2 shan1 shui3 qiong2 ， kuang2 yin3 fei1 da4 gong1 。 qi3 zuo4 bu4 xiang1 li2 ， you3 ruo4 qin1 di4 xiong0 。
- zhong1 wai4 wu2 qin1 shu1 ， suo3 suan4 zai4 qi2 qing2 。 jiu3 ke4 gui4 you1 rao2 ， yi2 zui4 jiu4 ji2 ping2 。
- jia1 yuan3 gui1 si1 qie4 ， feng1 yu3 shen4 yi4 xing2 。 dao4 zi1 lian4 ren2 xian2 ， yan1 zhi4 yi1 yue4 cheng2 。
- xin1 shi1 hu1 jian4 shi4 ， qi4 yi4 yan2 zong4 heng2 。 chan2 mian2 yi4 qian1 li3 ， sao1 ya3 wen2 fa1 ming2 。
- yong3 zhou4 yin2 bu4 xiu1 ， yan1 hou2 gan1 wu2 sheng1 。 ji1 pin2 zhong4 jin1 yu4 ， jin1 ri4 jin1 yu4 qing1 。

## 注释

## 译文

## 赏析
