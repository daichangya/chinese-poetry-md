---
id: yao-he-ji-jia-dao-lang-xian
title: 寄贾岛浪仙
titlePinyin: ji4 jia3 dao3 lang4 xian1
titleSlug: ji-jia-dao-lang-xian
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 悄悄掩门扉，穷窘自维絷。世途已昧履，生计复乖缉。
- 疏我非常性，端峭尔孤立。往还纵云久，贫蹇岂自习。
- 所居率荒野，宁似在京邑。院落夕弥空，虫声雁相及。
- 衣巾半僧施，蔬药常自拾。凛凛寝席单，翳翳灶烟湿。
- 颓篱里人度，败壁邻灯入。晓思已暂舒，暮愁还更集。
- 风凄林叶萎，苔糁行径涩。海峤誓同归，橡栗充朝给。

## 拼音
- qiao1 qiao1 yan3 men2 fei1 ， qiong2 jiong3 zi4 wei2 zhi2 。 shi4 tu2 yi3 mei4 lü3 ， sheng1 ji4 fu4 guai1 ji1 。
- shu1 wo3 fei1 chang2 xing4 ， duan1 qiao4 er3 gu1 li4 。 wang3 hai2 zong4 yun2 jiu3 ， pin2 jian3 qi3 zi4 xi2 。
- suo3 ju1 lü4 huang1 ye3 ， ning2 si4 zai4 jing1 yi4 。 yuan4 luo4 xi1 mi2 kong1 ， chong2 sheng1 yan4 xiang1 ji2 。
- yi1 jin1 ban4 seng1 shi1 ， shu1 yao4 chang2 zi4 shi2 。 lin3 lin3 qin3 xi2 dan1 ， yi4 yi4 zao4 yan1 shi1 。
- tui2 li2 li3 ren2 du4 ， bai4 bi4 lin2 deng1 ru4 。 xiao3 si1 yi3 zan4 shu1 ， mu4 chou2 hai2 geng4 ji2 。
- feng1 qi1 lin2 ye4 wei3 ， tai2 shen1 xing2 jing4 se4 。 hai3 qiao2 shi4 tong2 gui1 ， xiang4 li4 chong1 chao2 gei3 。

## 注释

## 译文

## 赏析
