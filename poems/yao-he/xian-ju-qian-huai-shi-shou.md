---
id: yao-he-xian-ju-qian-huai-shi-shou
title: 闲居遣怀十首
titlePinyin: xian2 ju1 qian3 huai2 shi2 shou3
titleSlug: xian-ju-qian-huai-shi-shou
author: 姚合
authorPinyin: yao2 he2
authorSlug: yao-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 身外无徭役，开门百事闲。倚松听唳鹤，策杖望秋山。
- 萍任连池绿，苔从匝地斑。料无车马客，何必扫柴关。
- 闲卧销长日，亲朋笑我疏。诗篇随分有，人事度年无。
- 情性僻难改，愁怀酒为除。谁能思此计，空备满床书。
- 白日逍遥过，看山复绕池。展书寻古事，翻卷改新诗。
- 赊酒风前酌，留僧竹里棋。同人笑相问，羡我足闲时。
- 好景时牵目，茅斋兴有余。远山经雨后，庭树得秋初。
- 道侣怜栽药，高人笑养鱼。优游随本性，甘被弃慵疏。
- 永日厨烟绝，何曾暂废吟。闲时随思缉，小酒恣情斟。
- 看月嫌松密，垂纶爱水深。世间多少事，无事可关心。
- 一生能几日，愁恨也无端。遇酒酕醄饮，逢花烂熳看。
- 青云非失路，白发未相干。以此多携解，将心但自宽。
- 万事徒纷扰，难关枕上身。朗吟销白日，沈醉度青春。
- 演步怜山近，闲眠厌客频。市朝曾不到，长免满衣尘。
- 野性多疏惰，幽栖更称情。独行看影笑，闲坐弄琴声。
- 懒拜腰肢硬，慵趋礼乐生。业文随日遣，不是为求名。
- 生计甘寥落，高名愧自由。惯无身外事，不信世间愁。
- 好酒盈杯酌，闲诗任笔酬。凉风从入户，云水更宜秋。
- 拙直难和洽，从人笑掩关。不能行户外，宁解走尘间。
- 被酒长酣思，无愁可上颜。何言归去事，著处是青山。

## 拼音
- shen1 wai4 wu2 yao2 yi4 ， kai1 men2 bai3 shi4 xian2 。 yi3 song1 ting1 li4 he4 ， ce4 zhang4 wang4 qiu1 shan1 。
- ping2 ren4 lian2 chi2 lü4 ， tai2 cong2 za1 di4 ban1 。 liao4 wu2 che1 ma3 ke4 ， he2 bi4 sao3 chai2 guan1 。
- xian2 wo4 xiao1 chang2 ri4 ， qin1 peng2 xiao4 wo3 shu1 。 shi1 pian1 sui2 fen1 you3 ， ren2 shi4 du4 nian2 wu2 。
- qing2 xing4 pi4 nan2 gai3 ， chou2 huai2 jiu3 wei4 chu2 。 shui2 neng2 si1 ci3 ji4 ， kong1 bei4 man3 chuang2 shu1 。
- bai2 ri4 xiao1 yao2 guo4 ， kan4 shan1 fu4 rao4 chi2 。 zhan3 shu1 xun2 gu3 shi4 ， fan1 juan3 gai3 xin1 shi1 。
- she1 jiu3 feng1 qian2 zhuo2 ， liu2 seng1 zhu2 li3 qi2 。 tong2 ren2 xiao4 xiang1 wen4 ， xian4 wo3 zu2 xian2 shi2 。
- hao3 jing3 shi2 qian1 mu4 ， mao2 zhai1 xing1 you3 yu2 。 yuan3 shan1 jing1 yu3 hou4 ， ting2 shu4 de2 qiu1 chu1 。
- dao4 lü3 lian2 zai1 yao4 ， gao1 ren2 xiao4 yang3 yu2 。 you1 you2 sui2 ben3 xing4 ， gan1 bei4 qi4 yong1 shu1 。
- yong3 ri4 chu2 yan1 jue2 ， he2 ceng2 zan4 fei4 yin2 。 xian2 shi2 sui2 si1 ji1 ， xiao3 jiu3 zi4 qing2 zhen1 。
- kan4 yue4 xian2 song1 mi4 ， chui2 lun2 ai4 shui3 shen1 。 shi4 jian1 duo1 shao3 shi4 ， wu2 shi4 ke3 guan1 xin1 。
- yi4 sheng1 neng2 ji3 ri4 ， chou2 hen4 ye3 wu2 duan1 。 yu4 jiu3 mao2 tao2 yin3 ， feng2 hua1 lan4 man4 kan4 。
- qing1 yun2 fei1 shi1 lu4 ， bai2 fa4 wei4 xiang1 gan1 。 yi3 ci3 duo1 xie2 jie3 ， jiang1 xin1 dan4 zi4 kuan1 。
- wan4 shi4 tu2 fen1 rao3 ， nan2 guan1 zhen3 shang4 shen1 。 lang3 yin2 xiao1 bai2 ri4 ， shen3 zui4 du4 qing1 chun1 。
- yan3 bu4 lian2 shan1 jin4 ， xian2 mian2 yan4 ke4 pin2 。 shi4 chao2 ceng2 bu2 dao4 ， chang2 mian3 man3 yi1 chen2 。
- ye3 xing4 duo1 shu1 duo4 ， you1 qi1 geng4 cheng1 qing2 。 du2 xing2 kan4 ying3 xiao4 ， xian2 zuo4 nong4 qin2 sheng1 。
- lan3 bai4 yao1 zhi1 ying4 ， yong1 qu1 li3 yue4 sheng1 。 ye4 wen2 sui2 ri4 qian3 ， bu2 shi4 wei4 qiu2 ming2 。
- sheng1 ji4 gan1 liao2 luo4 ， gao1 ming2 kui4 zi4 you2 。 guan4 wu2 shen1 wai4 shi4 ， bu2 xin4 shi4 jian1 chou2 。
- hao3 jiu3 ying2 bei1 zhuo2 ， xian2 shi1 ren4 bi3 chou2 。 liang2 feng1 cong2 ru4 hu4 ， yun2 shui3 geng4 yi2 qiu1 。
- zhuo1 zhi2 nan2 he2 qia4 ， cong2 ren2 xiao4 yan3 guan1 。 bu4 neng2 xing2 hu4 wai4 ， ning2 jie3 zou3 chen2 jian1 。
- bei4 jiu3 chang2 han1 si1 ， wu2 chou2 ke3 shang4 yan2 。 he2 yan2 gui1 qu4 shi4 ， zhu4 chu4 shi4 qing1 shan1 。

## 注释

## 译文

## 赏析
