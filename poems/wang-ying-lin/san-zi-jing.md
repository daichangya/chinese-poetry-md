---
id: wang-ying-lin-san-zi-jing
title: 三字经
titlePinyin: san1 zi4 jing1
titleSlug: san-zi-jing
author: 王应麟
authorPinyin: wang2 ying4 lin2
authorSlug: wang-ying-lin
dynasty: 宋代
dynastyPinyin: song4
dynastySlug: song
tags:
  - 传统版
  - 蒙学
---
## 正文
- 人之初，性本善，性相近，习相远。
- 茍不教，性乃迁，教之道，贵以专。
- 昔孟母，择邻处，子不学，断机杼。
- 窦燕山，有义方，教五子，名俱扬。
- 养不教，父之过，教不严，师之惰。
- 子不学，非所宜，幼不学，老何为？
- 玉不琢，不成器，人不学，不知义。
- 为人子，方少时，亲师友，习礼仪。
- 香九龄，能温席，孝于亲，所当执。
- 融四岁，能让梨，弟于长，宜先知。
- 首孝弟，次见闻，知某数，识某文。
- 一而十，十而百，百而千，千而万。
- 三才者，天地人，三光者，日月星。
- 三纲者，君臣义，父子亲，夫妇顺。
- 曰春夏，曰秋冬，此四时，运不穷。
- 曰南北，曰西东，此四方，应乎中。
- 曰水火，木金土，此五行，本乎数。
- 曰仁义，礼智信，此五常，不容紊。
- 稻粱菽，麦黍稷，此六谷，人所食。
- 马牛羊，鸡犬豕，此六畜，人所饲。
- 曰喜怒，曰哀惧，爱恶欲，七情具。
- 匏土革，木石金，丝与竹，乃八音。
- 高曾祖，父而身，身而子，子而孙。
- 自子孙，至玄曾，乃九族，人之伦。
- 父子恩，夫妇从，兄则友，弟则恭。
- 长幼序，友与朋，君则敬，臣则忠。
- 此十义，人所同。
- 凡训蒙，须讲究，祥训诂，明句读。
- 为学者，必有初，小学终，至四书。
- 论语者，二十篇，群弟子，记善言。
- 孟子者，七篇止，讲道德，说仁义。
- 作中庸，子思笔，中不偏，庸不易。
- 作大学，乃曾子，自修齐，至平治。
- 孝经通，四书熟，如六经，始可读。
- 诗书易，礼春秋，号六经，当讲求。
- 有连山，有归藏，有周易，三易祥。
- 有典谟，有训诰，有誓命，书之奥。
- 我周公，作周礼，著六官，存治体。
- 大小戴，注礼记，述圣言，礼乐备。
- 曰国风，曰雅颂，号四诗，当讽咏。
- 诗既亡，春秋作，寓褒贬，别善恶。
- 三传者，有公羊，有左氏，有谷梁。
- 经既明，方读子，撮其要，记其事。
- 五子者，有荀扬，文中子，及老庄。
- 经子通，读诸史，考世系，知终始。
- 自羲农，至黄帝，号三皇，居上世。
- 唐有虞，号二帝，相揖逊，称盛世。
- 夏有禹，商有汤，周文武，称三王。
- 夏传子，家天下，四百载，迁夏社。
- 汤伐夏，国号商，六百载，至纣亡。
- 周武王，始诛纣，八百载，最长久。
- 周撤东，王纲坠，逞干戈，尚游说。
- 始春秋，终战国，五霸强，七雄出。
- 嬴秦氏，始兼并，传二世，楚汉争。
- 高祖兴，汉业建，至孝平，王莽篡。
- 光武兴，为东汉，四百年，终于献。
- 魏蜀吴，争汉鼎，号三国，迄两晋。
- 宋齐继，梁陈承，为南朝，都金陵。
- 北元魏，分东西，宇文周，与高齐。
- 迨至隋，一土宇，不再传，失统绪。
- 唐高祖，起义师，除隋乱，创国基。
- 二十传，三百载，梁灭之，国乃改。
- 梁唐晋，及汉周，称五代，皆有由。
- 炎宋兴，受周禅，十八传，南北混。
- 辽与金，皆称帝，元灭金，绝宋世。
- 莅中国，兼戎狄，九十年，国祚废。
- 太祖兴，国大明，号洪武，都金陵。
- 迨成祖，迁燕京，十七世，至崇祯。
- 权阉肆，寇如林，至李闯，神器焚。
- 清太祖，膺景命，靖四方，克大定。
- 廿一史，全在兹，载治乱，知兴衰。
- 读史者，考实录，通古今，若亲目。
- 口而诵，心而惟，朝于斯，夕于斯。
- 昔仲尼，师项橐，古圣贤，尚勤学。
- 赵中令，读鲁论，彼既仕，学且勤。
- 披蒲编，削竹简，彼无书，且知勉。
- 头悬梁，锥刺股，彼不教，自勤苦。
- 如囊萤，如映雪，家虽贫，学不辍。
- 如负薪，如挂角，身虽劳，犹苦卓。
- 苏老泉，二十七，始发奋，读书籍。
- 彼既老，犹悔迟，尔小生，宜早思。
- 若梁灏，八十二，对大廷，魁多士。
- 彼既成，众称异，尔小生，宜立志。
- 莹八岁，能咏诗，泌七岁，能赋碁。
- 彼颖悟，人称奇，尔幼学，当效之。
- 蔡文姬，能辨琴，谢道韫，能咏吟。
- 彼女子，且聪敏，尔男子，当自警。
- 唐刘晏，方七岁，举神童，作正字。
- 彼虽幼，身已仕，尔幼学，勉而致。
- 有为者，亦若是。
- 犬守夜，鸡司晨，茍不学，曷为人？
- 蚕吐丝，蜂酿蜜，人不学，不如物。
- 幼而学，壮而行，上致君，下泽民。
- 扬名声，显父母，光于前，裕于后。
- 人遗子，金满籯，我教子，惟一经。
- 勤有功，戏无益，戒之哉，宜勉力。

## 拼音
- ren2 zhi1 chu1 ， xing4 ben3 shan4 ， xing4 xiang1 jin4 ， xi2 xiang1 yuan3 。
- ji4 bu2 jiao4 ， xing4 nai3 qian1 ， jiao4 zhi1 dao4 ， gui4 yi3 zhuan1 。
- xi1 meng4 mu3 ， ze2 lin2 chu4 ， zi3 bu4 xue2 ， duan4 ji1 zhu4 。
- dou4 yan1 shan1 ， you3 yi4 fang1 ， jiao4 wu3 zi3 ， ming2 ju4 yang2 。
- yang3 bu2 jiao4 ， fu4 zhi1 guo4 ， jiao4 bu4 yan2 ， shi1 zhi1 duo4 。
- zi3 bu4 xue2 ， fei1 suo3 yi2 ， you4 bu4 xue2 ， lao3 he2 wei4 ？
- yu4 bu4 zhuo2 ， bu4 cheng2 qi4 ， ren2 bu4 xue2 ， bu4 zhi1 yi4 。
- wei4 ren2 zi3 ， fang1 shao3 shi2 ， qin1 shi1 you3 ， xi2 li3 yi2 。
- xiang1 jiu3 ling2 ， neng2 wen1 xi2 ， xiao4 yu2 qin1 ， suo3 dang1 zhi2 。
- rong2 si4 sui4 ， neng2 rang4 li2 ， di4 yu2 chang2 ， yi2 xian1 zhi1 。
- shou3 xiao4 di4 ， ci4 jian4 wen2 ， zhi1 mou3 shu4 ， shi2 mou3 wen2 。
- yi1 er2 shi2 ， shi2 er2 bai3 ， bai3 er2 qian1 ， qian1 er2 wan4 。
- san1 cai2 zhe3 ， tian1 di4 ren2 ， san1 guang1 zhe3 ， ri4 yue4 xing1 。
- san1 gang1 zhe3 ， jun1 chen2 yi4 ， fu4 zi3 qin1 ， fu1 fu4 shun4 。
- yue1 chun1 xia4 ， yue1 qiu1 dong1 ， ci3 si4 shi2 ， yun4 bu4 qiong2 。
- yue1 nan2 bei3 ， yue1 xi1 dong1 ， ci3 si4 fang1 ， ying4 hu1 zhong1 。
- yue1 shui3 huo3 ， mu4 jin1 tu3 ， ci3 wu3 hang2 ， ben3 hu1 shu4 。
- yue1 ren2 yi4 ， li3 zhi4 xin4 ， ci3 wu3 chang2 ， bu4 rong2 wen3 。
- dao4 liang2 shu1 ， mai4 shu3 ji4 ， ci3 liu4 gu3 ， ren2 suo3 shi2 。
- ma3 niu2 yang2 ， ji1 quan3 shi3 ， ci3 liu4 chu4 ， ren2 suo3 si4 。
- yue1 xi3 nu4 ， yue1 ai1 ju4 ， ai4 e4 yu4 ， qi1 qing2 ju4 。
- pao2 tu3 ge2 ， mu4 shi2 jin1 ， si1 yu3 zhu2 ， nai3 ba1 yin1 。
- gao1 zeng1 zu3 ， fu4 er2 shen1 ， shen1 er2 zi3 ， zi3 er2 sun1 。
- zi4 zi3 sun1 ， zhi4 xuan2 ceng2 ， nai3 jiu3 zu2 ， ren2 zhi1 lun2 。
- fu4 zi3 en1 ， fu1 fu4 cong2 ， xiong1 ze2 you3 ， di4 ze2 gong1 。
- chang2 you4 xu4 ， you3 yu3 peng2 ， jun1 ze2 jing4 ， chen2 ze2 zhong1 。
- ci3 shi2 yi4 ， ren2 suo3 tong2 。
- fan2 xun4 meng2 ， xu1 jiang3 jiu1 ， xiang2 xun4 gu3 ， ming2 ju4 dou4 。
- wei4 xue2 zhe3 ， bi4 you3 chu1 ， xiao3 xue2 zhong1 ， zhi4 si4 shu1 。
- lun2 yu3 zhe3 ， er4 shi2 pian1 ， qun2 di4 zi3 ， ji4 shan4 yan2 。
- meng4 zi3 zhe3 ， qi1 pian1 zhi3 ， jiang3 dao4 de2 ， shuo1 ren2 yi4 。
- zuo4 zhong1 yong1 ， zi3 si1 bi3 ， zhong1 bu4 pian1 ， yong1 bu2 yi4 。
- zuo4 da4 xue2 ， nai3 ceng2 zi3 ， zi4 xiu1 qi2 ， zhi4 ping2 zhi4 。
- xiao4 jing1 tong1 ， si4 shu1 shu2 ， ru2 liu4 jing1 ， shi3 ke3 du2 。
- shi1 shu1 yi4 ， li3 chun1 qiu1 ， hao4 liu4 jing1 ， dang1 jiang3 qiu2 。
- you3 lian2 shan1 ， you3 gui1 cang2 ， you3 zhou1 yi4 ， san1 yi4 xiang2 。
- you3 dian3 mo2 ， you3 xun4 gao4 ， you3 shi4 ming4 ， shu1 zhi1 ao4 。
- wo3 zhou1 gong1 ， zuo4 zhou1 li3 ， zhu4 liu4 guan1 ， cun2 zhi4 ti3 。
- da4 xiao3 dai4 ， zhu4 li3 ji4 ， shu4 sheng4 yan2 ， li3 yue4 bei4 。
- yue1 guo2 feng1 ， yue1 ya3 song4 ， hao4 si4 shi1 ， dang1 feng3 yong3 。
- shi1 ji4 wang2 ， chun1 qiu1 zuo4 ， yu4 bao1 bian3 ， bie2 shan4 e4 。
- san1 chuan2 zhe3 ， you3 gong1 yang2 ， you3 zuo3 shi4 ， you3 gu3 liang2 。
- jing1 ji4 ming2 ， fang1 du2 zi3 ， cuo1 qi2 yao4 ， ji4 qi2 shi4 。
- wu3 zi3 zhe3 ， you3 xun2 yang2 ， wen2 zhong1 zi3 ， ji2 lao3 zhuang1 。
- jing1 zi3 tong1 ， du2 zhu1 shi3 ， kao3 shi4 xi4 ， zhi1 zhong1 shi3 。
- zi4 xi1 nong2 ， zhi4 huang2 di4 ， hao4 san1 huang2 ， ju1 shang4 shi4 。
- tang2 you3 yu2 ， hao4 er4 di4 ， xiang1 yi1 xun4 ， cheng1 sheng4 shi4 。
- xia4 you3 yu3 ， shang1 you3 tang1 ， zhou1 wen2 wu3 ， cheng1 san1 wang2 。
- xia4 chuan2 zi3 ， jia1 tian1 xia4 ， si4 bai3 zai3 ， qian1 xia4 she4 。
- tang1 fa2 xia4 ， guo2 hao4 shang1 ， liu4 bai3 zai3 ， zhi4 zhou4 wang2 。
- zhou1 wu3 wang2 ， shi3 zhu1 zhou4 ， ba1 bai3 zai3 ， zui4 chang2 jiu3 。
- zhou1 che4 dong1 ， wang2 gang1 zhui4 ， cheng3 gan1 ge1 ， shang4 you2 shui4 。
- shi3 chun1 qiu1 ， zhong1 zhan4 guo2 ， wu3 ba4 qiang2 ， qi1 xiong2 chu1 。
- ying2 qin2 shi4 ， shi3 jian1 bing4 ， chuan2 er4 shi4 ， chu3 han4 zheng1 。
- gao1 zu3 xing1 ， han4 ye4 jian4 ， zhi4 xiao4 ping2 ， wang2 mang3 cuan4 。
- guang1 wu3 xing1 ， wei4 dong1 han4 ， si4 bai3 nian2 ， zhong1 yu2 xian4 。
- wei4 shu3 wu2 ， zheng1 han4 ding3 ， hao4 san1 guo2 ， qi4 liang3 jin4 。
- song4 qi2 ji4 ， liang2 chen2 cheng2 ， wei4 nan2 chao2 ， dou1 jin1 ling2 。
- bei3 yuan2 wei4 ， fen1 dong1 xi1 ， yu3 wen2 zhou1 ， yu3 gao1 qi2 。
- dai4 zhi4 sui2 ， yi4 tu3 yu3 ， bu2 zai4 chuan2 ， shi1 tong3 xu4 。
- tang2 gao1 zu3 ， qi3 yi4 shi1 ， chu2 sui2 luan4 ， chuang4 guo2 ji1 。
- er4 shi2 chuan2 ， san1 bai3 zai3 ， liang2 mie4 zhi1 ， guo2 nai3 gai3 。
- liang2 tang2 jin4 ， ji2 han4 zhou1 ， cheng1 wu3 dai4 ， jie1 you3 you2 。
- yan2 song4 xing1 ， shou4 zhou1 chan2 ， shi2 ba1 chuan2 ， nan2 bei3 hun4 。
- liao2 yu3 jin1 ， jie1 cheng1 di4 ， yuan2 mie4 jin1 ， jue2 song4 shi4 。
- li4 zhong1 guo2 ， jian1 rong2 di2 ， jiu3 shi2 nian2 ， guo2 zuo4 fei4 。
- tai4 zu3 xing1 ， guo2 da4 ming2 ， hao4 hong2 wu3 ， dou1 jin1 ling2 。
- dai4 cheng2 zu3 ， qian1 yan1 jing1 ， shi2 qi1 shi4 ， zhi4 chong2 zhen1 。
- quan2 yan1 si4 ， kou4 ru2 lin2 ， zhi4 li3 chuang3 ， shen2 qi4 fen2 。
- qing1 tai4 zu3 ， ying1 jing3 ming4 ， jing4 si4 fang1 ， ke4 da4 ding4 。
- nian4 yi4 shi3 ， quan2 zai4 zi1 ， zai3 zhi4 luan4 ， zhi1 xing1 shuai1 。
- du2 shi3 zhe3 ， kao3 shi2 lu4 ， tong1 gu3 jin1 ， ruo4 qin1 mu4 。
- kou3 er2 song4 ， xin1 er2 wei2 ， chao2 yu2 si1 ， xi1 yu2 si1 。
- xi1 zhong4 ni2 ， shi1 xiang4 tuo2 ， gu3 sheng4 xian2 ， shang4 qin2 xue2 。
- zhao4 zhong1 ling4 ， du2 lu3 lun4 ， bi3 ji4 shi4 ， xue2 qie3 qin2 。
- pi1 pu2 bian1 ， xiao1 zhu2 jian3 ， bi3 wu2 shu1 ， qie3 zhi1 mian3 。
- tou2 xuan2 liang2 ， zhui1 ci4 gu3 ， bi3 bu2 jiao4 ， zi4 qin2 ku3 。
- ru2 nang2 ying2 ， ru2 ying4 xue3 ， jia1 sui1 pin2 ， xue2 bu2 chuo4 。
- ru2 fu4 xin1 ， ru2 gua4 jiao3 ， shen1 sui1 lao2 ， you2 ku3 zhuo2 。
- su1 lao3 quan2 ， er4 shi2 qi1 ， shi3 fa1 fen4 ， du2 shu1 ji2 。
- bi3 ji4 lao3 ， you2 hui3 chi2 ， er3 xiao3 sheng1 ， yi2 zao3 si1 。
- ruo4 liang2 hao4 ， ba1 shi2 er4 ， dui4 da4 ting2 ， kui2 duo1 shi4 。
- bi3 ji4 cheng2 ， zhong4 cheng1 yi4 ， er3 xiao3 sheng1 ， yi2 li4 zhi4 。
- ying2 ba1 sui4 ， neng2 yong3 shi1 ， mi4 qi1 sui4 ， neng2 fu4 qi2 。
- bi3 ying3 wu4 ， ren2 cheng1 qi2 ， er3 you4 xue2 ， dang1 xiao4 zhi1 。
- cai4 wen2 ji1 ， neng2 bian4 qin2 ， xie4 dao4 yun4 ， neng2 yong3 yin2 。
- bi3 nü3 zi3 ， qie3 cong1 min3 ， er3 nan2 zi3 ， dang1 zi4 jing3 。
- tang2 liu2 yan4 ， fang1 qi1 sui4 ， ju3 shen2 tong2 ， zuo4 zheng4 zi4 。
- bi3 sui1 you4 ， shen1 yi3 shi4 ， er3 you4 xue2 ， mian3 er2 zhi4 。
- you3 wei4 zhe3 ， yi4 ruo4 shi4 。
- quan3 shou3 ye4 ， ji1 si1 chen2 ， ji4 bu4 xue2 ， he2 wei4 ren2 ？
- can2 tu3 si1 ， feng1 niang4 mi4 ， ren2 bu4 xue2 ， bu4 ru2 wu4 。
- you4 er2 xue2 ， zhuang4 er2 xing2 ， shang4 zhi4 jun1 ， xia4 ze2 min2 。
- yang2 ming2 sheng1 ， xian3 fu4 mu3 ， guang1 yu2 qian2 ， yu4 yu2 hou4 。
- ren2 yi2 zi3 ， jin1 man3 ying2 ， wo3 jiao4 zi3 ， wei2 yi4 jing1 。
- qin2 you3 gong1 ， xi4 wu2 yi4 ， jie4 zhi1 zai1 ， yi2 mian3 li4 。

## 注释

## 译文

## 赏析
