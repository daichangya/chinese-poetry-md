---
id: wang-ying-lin-wu-ci-shi-miao
title: 吴刺史庙
titlePinyin: wu2 ci4 shi3 miao4
titleSlug: wu-ci-shi-miao
author: 王应麟
authorPinyin: wang2 ying4 lin2
authorSlug: wang-ying-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城西有祠临水涘，翠松列植路如砥。
- 问之耆老此为谁，唐大历中吴刺史。
- 刺史为民开陂湖，故迹犹传堰九里。
- 年年箫鼓报丰穰，决渠为雨润泽美。
- 遗爱有桥名怀恩，姓名不载太史氏。
- 昔汉吴公治第一，列传寂寂名无纪。
- 刺史岂其苗裔欤，明州政亦河南比。
- 堂上大书荆公诗，兰菊春秋百世祀。
- 地志祇称王长官，有功于民盖一揆。
- 吾闻是邦多贤守，裴王碑字颜与李。
- 惟侯盛德著人心，彼石可焚祠弗圯。
- 广德湖为鸿隙陂，召棠栾社谁敢毁。
- 秔稌充羡侯之赐，庙食长存如此水。

## 拼音
- cheng2 xi1 you3 ci2 lin2 shui3 si4 ， cui4 song1 lie4 zhi2 lu4 ru2 di3 。
- wen4 zhi1 qi2 lao3 ci3 wei4 shui2 ， tang2 da4 li4 zhong1 wu2 ci4 shi3 。
- ci4 shi3 wei4 min2 kai1 bei1 hu2 ， gu4 ji4 you2 chuan2 yan4 jiu3 li3 。
- nian2 nian2 xiao1 gu3 bao4 feng1 rang2 ， jue2 qu2 wei4 yu3 run4 ze2 mei3 。
- yi2 ai4 you3 qiao2 ming2 huai2 en1 ， xing4 ming2 bu4 zai3 tai4 shi3 shi4 。
- xi1 han4 wu2 gong1 zhi4 di4 yi1 ， lie4 zhuan4 ji4 ji4 ming2 wu2 ji4 。
- ci4 shi3 qi3 qi2 miao2 yi4 yu2 ， ming2 zhou1 zheng4 yi4 he2 nan2 bi3 。
- tang2 shang4 da4 shu1 jing1 gong1 shi1 ， lan2 ju2 chun1 qiu1 bai3 shi4 si4 。
- di4 zhi4 qi2 cheng1 wang2 zhang3 guan1 ， you3 gong1 yu2 min2 gai4 yi4 kui2 。
- wu2 wen2 shi4 bang1 duo1 xian2 shou3 ， pei2 wang2 bei1 zi4 yan2 yu3 li3 。
- wei2 hou2 sheng4 de2 zhu4 ren2 xin1 ， bi3 shi2 ke3 fen2 ci2 fu2 yi2 。
- guang3 de2 hu2 wei4 hong2 xi4 bei1 ， zhao4 tang2 luan2 she4 shui2 gan3 hui3 。
- jing1 tu2 chong1 xian4 hou2 zhi1 ci4 ， miao4 shi2 chang2 cun2 ru2 ci3 shui3 。

## 注释

## 译文

## 赏析
