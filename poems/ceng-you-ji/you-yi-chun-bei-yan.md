---
id: ceng-you-ji-you-yi-chun-bei-yan
title: 游宜春北岩
titlePinyin: you2 yi2 chun1 bei3 yan2
titleSlug: you-yi-chun-bei-yan
author: 曾由基
authorPinyin: ceng2 you2 ji1
authorSlug: ceng-you-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宦躯真沐漆，放怀北岩去。
- 行行如蔍境，渐入幽绝处。
- 湿翠欲沾衣，晴云乱生屦。
- 滩声时抑扬，岚气互吞吐。
- 松寒韵笙竽，碣石状钟虡。
- 朱实袅碧藤，白羽明翠坞。
- 提壶忌人醒，市醑邀我沽。
- 野果枝头寻，水乐空中度。
- 饮少辄颓玉，山灵劳拱护。
- 起来一凭栏，件件是佳句。
- 此景几百年，却待予全付。
- 吟成石点头，喜极石应语。
- 何处一鸣鹤，而作赏音和。
- 仰峰人所仰，隔江不受呼。
- 正如山中人，九诏不一顾。
- 传闻唐卫公，挟册曾此寓。
- 臯夔读何书，瑰誉响千古。
- 一生拗介甫，政坐读书误。
- 公乎傥可作，同草遂初赋。

## 拼音
- huan4 qu1 zhen1 mu4 qi1 ， fang4 huai2 bei3 yan2 qu4 。
- xing2 xing2 ru2 lu4 jing4 ， jian4 ru4 you1 jue2 chu4 。
- shi1 cui4 yu4 zhan1 yi1 ， qing2 yun2 luan4 sheng1 ju4 。
- tan1 sheng1 shi2 yi4 yang2 ， lan2 qi4 hu4 tun1 tu3 。
- song1 han2 yun4 sheng1 yu2 ， jie2 shi2 zhuang4 zhong1 ju4 。
- zhu1 shi2 niao3 bi4 teng2 ， bai2 yu3 ming2 cui4 wu4 。
- ti2 hu2 ji4 ren2 xing3 ， shi4 xu3 yao1 wo3 gu1 。
- ye3 guo3 zhi1 tou2 xun2 ， shui3 le4 kong1 zhong1 du4 。
- yin3 shao3 zhe2 tui2 yu4 ， shan1 ling2 lao2 gong3 hu4 。
- qi3 lai2 yi4 ping2 lan2 ， jian4 jian4 shi4 jia1 ju4 。
- ci3 jing3 ji3 bai3 nian2 ， que4 dai4 yu3 quan2 fu4 。
- yin2 cheng2 shi2 dian3 tou2 ， xi3 ji2 shi2 ying4 yu3 。
- he2 chu4 yi4 ming2 he4 ， er2 zuo4 shang3 yin1 he2 。
- yang3 feng1 ren2 suo3 yang3 ， ge2 jiang1 bu2 shou4 hu1 。
- zheng4 ru2 shan1 zhong1 ren2 ， jiu3 zhao4 bu4 yi2 gu4 。
- chuan2 wen2 tang2 wei4 gong1 ， xie2 ce4 ceng2 ci3 yu4 。
- gao1 kui2 du2 he2 shu1 ， gui1 yu4 xiang3 qian1 gu3 。
- yi4 sheng1 ao4 jie4 fu3 ， zheng4 zuo4 du2 shu1 wu4 。
- gong1 hu1 tang3 ke3 zuo4 ， tong2 cao3 sui4 chu1 fu4 。

## 注释

## 译文

## 赏析
