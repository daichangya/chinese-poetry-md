---
id: liu-yu-deng-su-men-shan-bai-quan
title: 登苏门山百泉
titlePinyin: deng1 su1 men2 shan1 bai3 quan2
titleSlug: deng-su-men-shan-bai-quan
author: 刘豫
authorPinyin: liu2 yu4
authorSlug: liu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太行雄伟赤霄逼，枝分苏门为肘腋。
- 孕奇产秀气蟠鬰，涌作琉璃千顷碧。
- 初疑骊龙蛰山趾，仰喷明珠飞的皪。
- 忽如湘灵理新粧，大鉴开匣乍磨拭。
- 峰峦倒影浸云烟，苹藻照沙改颜色。
- 相辉一段佳风月，余泽几州及动植。
- 昔闻隐沦有仙人，高标清与溪山敌。
- 悠悠往事散浮云，啸有遗屋行有迹。
- 我居东秦济水南，无限泉池日亲炙。
- 一行作吏别经年，情思尘埃何处涤。
- 云祠因祷来凭栏，顿爽骨毛快胸臆。
- 飘飘兰舟七八客，尊俎笙箫随分入。
- 胜概纷并接不暇，恨乏鲁戈延晷刻。
- 归来簿领厌沉迷，春睡每着蝶梦适。
- 心约他时杖履游，醉潄溪流枕溪石。

## 拼音
- tai4 hang2 xiong2 wei3 chi4 xiao1 bi1 ， zhi1 fen1 su1 men2 wei4 zhou3 ye4 。
- yun4 qi2 chan3 xiu4 qi4 pan2 yu4 ， yong3 zuo4 liu2 li2 qian1 qing3 bi4 。
- chu1 yi2 li2 long2 zhe2 shan1 zhi3 ， yang3 pen1 ming2 zhu1 fei1 de0 li4 。
- hu1 ru2 xiang1 ling2 li3 xin1 zhuang1 ， da4 jian4 kai1 xia2 zha4 mo2 shi4 。
- feng1 luan2 dao3 ying3 jin4 yun2 yan1 ， ping2 zao3 zhao4 sha1 gai3 yan2 se4 。
- xiang1 hui1 yi2 duan4 jia1 feng1 yue4 ， yu2 ze2 ji3 zhou1 ji2 dong4 zhi2 。
- xi1 wen2 yin3 lun2 you3 xian1 ren2 ， gao1 biao1 qing1 yu3 xi1 shan1 di2 。
- you1 you1 wang3 shi4 san4 fu2 yun2 ， xiao4 you3 yi2 wu1 xing2 you3 ji4 。
- wo3 ju1 dong1 qin2 ji4 shui3 nan2 ， wu2 xian4 quan2 chi2 ri4 qin1 zhi4 。
- yi4 hang2 zuo4 li4 bie2 jing1 nian2 ， qing2 si1 chen2 ai1 he2 chu4 di2 。
- yun2 ci2 yin1 dao3 lai2 ping2 lan2 ， dun4 shuang3 gu3 mao2 kuai4 xiong1 yi4 。
- piao1 piao1 lan2 zhou1 qi1 ba1 ke4 ， zun1 zu3 sheng1 xiao1 sui2 fen1 ru4 。
- sheng4 gai4 fen1 bing4 jie1 bu4 xia2 ， hen4 fa2 lu3 ge1 yan2 gui3 ke4 。
- gui1 lai2 bo2 ling3 yan4 chen2 mi2 ， chun1 shui4 mei3 zhe0 die2 meng4 shi4 。
- xin1 yue1 ta1 shi2 zhang4 lü3 you2 ， zui4 shu4 xi1 liu2 zhen3 xi1 shi2 。

## 注释

## 译文

## 赏析
