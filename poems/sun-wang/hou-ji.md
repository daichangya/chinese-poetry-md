---
id: sun-wang-hou-ji
title: 后记
titlePinyin: hou4 ji4
titleSlug: hou-ji
author: 孙望
authorPinyin: sun1 wang4
authorSlug: sun-wang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 右《全唐诗补逸》二十卷。
- 是稿初印于丙子岁（一九三六年），当时收诗止二百七十有奇，暂分七卷，名曰《全唐诗补逸初稿》。
- 称《初稿》者，盖欲赓扬裒集，期毕功厘定于他日也。
- 其明年而芦沟变起，举家流徙，奔走万里，藏书既失，旧业尽废，宁居之不遑，奚论撰辑。
- 荏苒八载，抗战胜利，始得复返金陵。
- 顾政敝民穷，生事维艰，丁彼衰世，徒知腾议于私室，已无心于学问矣。
- 及己丑岁（一九四九年）而雄旆南指，落叶东飘，日出曜景，积瘴烟销，庆尧宇之得苏，见山河之重缔，薄海同欢，余宁独异？
- 自来南师，将三十年矣，生计丰足，心神怡畅，得党政之关怀，承师友之相勉，于教学之余，复得游心翰府，继事搜聚，虽四凶逞虐之日，犹未尝或辍。
- 积之既久，渐成卷帙，略加编次，合之旧稿，得诗近八百篇，离为二十卷，仍其名曰《全唐诗补逸》。
- 自维头白齿脱，精力有竭，而唐诗散佚，远不止外，倘假我以年，其增辑续补，愿待来日，则兹编虽称《全唐诗补逸》，仍以初稿目之可耳。
- 惟昔丙子旧稿，收韦庄《秦妇吟》一首，又曾录《云谣集杂曲子》三十首及无名氏词等为一卷，今王重民氏《敦惶曲子词集》及《补全唐诗》既悉数絬刊矣，故从删。
- 又《全唐诗》以日人朝衡及新罗公主金真德等杂于唐诗人之列，兹编则集日人及新罗人之与唐土人士有交往酬唱者，各自成卷，标以「友邦」之目，附于编末，意欲存当时文化交流之迹云尔。
- 此则有异于《全唐诗》体制者。
- 值兹付印之际，畧记前后过程如此。
- 戊午岁（一九七八年）秋，孙望记于南京师范学院。

## 拼音
- you4 《 quan2 tang2 shi1 bu3 yi4 》 er4 shi2 juan4 。
- shi4 gao3 chu1 yin4 yu2 bing3 zi3 sui4 （ yi1 jiu3 san1 liu4 nian2 ） ， dang1 shi2 shou1 shi1 zhi3 er4 bai3 qi1 shi2 you3 qi2 ， zan4 fen1 qi1 juan4 ， ming2 yue1 《 quan2 tang2 shi1 bu3 yi4 chu1 gao3 》 。
- cheng1 《 chu1 gao3 》 zhe3 ， gai4 yu4 geng1 yang2 pou2 ji2 ， qi1 bi4 gong1 li2 ding4 yu2 ta1 ri4 ye3 。
- qi2 ming2 nian2 er2 lu2 gou1 bian4 qi3 ， ju3 jia1 liu2 xi3 ， ben1 zou3 wan4 li3 ， cang2 shu1 ji4 shi1 ， jiu4 ye4 jin4 fei4 ， ning2 ju1 zhi1 bu4 huang2 ， xi1 lun4 zhuan4 ji2 。
- ren3 ran3 ba1 zai3 ， kang4 zhan4 sheng4 li4 ， shi3 de2 fu4 fan3 jin1 ling2 。
- gu4 zheng4 bi4 min2 qiong2 ， sheng1 shi4 wei2 jian1 ， ding1 bi3 shuai1 shi4 ， tu2 zhi1 teng2 yi4 yu2 si1 shi4 ， yi3 wu2 xin1 yu2 xue2 wen4 yi3 。
- ji2 ji3 chou3 sui4 （ yi1 jiu3 si4 jiu3 nian2 ） er2 xiong2 pei4 nan2 zhi3 ， luo4 ye4 dong1 piao1 ， ri4 chu1 yao4 jing3 ， ji1 zhang4 yan1 xiao1 ， qing4 yao2 yu3 zhi1 de2 su1 ， jian4 shan1 he2 zhi1 zhong4 di4 ， bao2 hai3 tong2 huan1 ， yu2 ning2 du2 yi4 ？
- zi4 lai2 nan2 shi1 ， jiang1 san1 shi2 nian2 yi3 ， sheng1 ji4 feng1 zu2 ， xin1 shen2 yi2 chang4 ， de2 dang3 zheng4 zhi1 guan1 huai2 ， cheng2 shi1 you3 zhi1 xiang1 mian3 ， yu2 jiao4 xue2 zhi1 yu2 ， fu4 de2 you2 xin1 han4 fu3 ， ji4 shi4 sou1 ju4 ， sui1 si4 xiong1 cheng3 nüe4 zhi1 ri4 ， you2 wei4 chang2 huo4 chuo4 。
- ji1 zhi1 ji4 jiu3 ， jian4 cheng2 juan4 zhi4 ， lüe4 jia1 bian1 ci4 ， he2 zhi1 jiu4 gao3 ， de2 shi1 jin4 ba1 bai3 pian1 ， li2 wei4 er4 shi2 juan4 ， reng2 qi2 ming2 yue1 《 quan2 tang2 shi1 bu3 yi4 》 。
- zi4 wei2 tou2 bai2 chi3 tuo1 ， jing1 li4 you3 jie2 ， er2 tang2 shi1 san4 yi4 ， yuan3 bu4 zhi3 wai4 ， tang3 jia3 wo3 yi3 nian2 ， qi2 zeng1 ji2 xu4 bu3 ， yuan4 dai4 lai2 ri4 ， ze2 zi1 bian1 sui1 cheng1 《 quan2 tang2 shi1 bu3 yi4 》 ， reng2 yi3 chu1 gao3 mu4 zhi1 ke3 er3 。
- wei2 xi1 bing3 zi3 jiu4 gao3 ， shou1 wei2 zhuang1 《 qin2 fu4 yin2 》 yi4 shou3 ， you4 ceng2 lu4 《 yun2 yao2 ji2 za2 qu3 zi0 》 san1 shi2 shou3 ji2 wu2 ming2 shi4 ci2 deng3 wei4 yi2 juan4 ， jin1 wang2 zhong4 min2 shi4 《 dun1 huang2 qu3 zi0 ci2 ji2 》 ji2 《 bu3 quan2 tang2 shi1 》 ji4 xi1 shu4 xie4 kan1 yi3 ， gu4 cong2 shan1 。
- you4 《 quan2 tang2 shi1 》 yi3 ri4 ren2 chao2 heng2 ji2 xin1 luo2 gong1 zhu3 jin1 zhen1 de2 deng3 za2 yu2 tang2 shi1 ren2 zhi1 lie4 ， zi1 bian1 ze2 ji2 ri4 ren2 ji2 xin1 luo2 ren2 zhi1 yu3 tang2 tu3 ren2 shi4 you3 jiao1 wang3 chou2 chang4 zhe3 ， ge4 zi4 cheng2 juan4 ， biao1 yi3 「 you3 bang1 」 zhi1 mu4 ， fu4 yu2 bian1 mo4 ， yi4 yu4 cun2 dang1 shi2 wen2 hua4 jiao1 liu2 zhi1 ji4 yun2 er3 。
- ci3 ze2 you3 yi4 yu2 《 quan2 tang2 shi1 》 ti3 zhi4 zhe3 。
- zhi2 zi1 fu4 yin4 zhi1 ji4 ， lüe4 ji4 qian2 hou4 guo4 cheng2 ru2 ci3 。
- wu4 wu3 sui4 （ yi1 jiu3 qi1 ba1 nian2 ） qiu1 ， sun1 wang4 ji4 yu2 nan2 jing1 shi1 fan4 xue2 yuan4 。

## 注释

## 译文

## 赏析
