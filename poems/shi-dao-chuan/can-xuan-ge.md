---
id: shi-dao-chuan-can-xuan-ge
title: 参玄歌
titlePinyin: can1 xuan2 ge1
titleSlug: can-xuan-ge
author: 释道川
authorPinyin: shi4 dao4 chuan1
authorSlug: shi-dao-chuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一尺水，一丈波，妙高峰顶笑呵呵。
- 七步周行浑属我，不妨闲唱太平歌。
- 灵利汉，不消多，法门广大徧周沙。
- 若能当处分明了，只在如今一刹那。
- 莫求真，休觅假，真假中间都放下。
- 晃晃威光烁太虚，不知谁是知音者。
- 赞不欣，徒说谤，三际无心俱扫荡。
- 正体堂堂一物无，是佛是魔俱一棒。
- 小根闻说暗攒眉，绳上生虵又更疑。
- 拨转面前关棙子，只许当人独自知。
- 阿呵呵，在圆觉，流出菩提遍寥廓。
- 鬼面神头几百般，无瑕镜里皆消却。
- 君不见觌面相逢机掣电，直饶天眼不能观，点著不来真死汉。
- 劝君参，参彻灵明自己禅。
- 善财不用南方去，黑白分明在目前。
- 劝君信，信心战退魔军阵。
- 此是华严最上乘，森罗万象皆相应。
- 劝君修，六门通达任优游。
- 寒山拾得才相见，指点丰干哂未休。
- 火风催，四山逼，那时要见君端的。
- 有个真空解脱门，千眼大悲何处觅。
- 有时放，有时收，唯有知音暗点头。
- 杏华村里如相见，跳出沩山水牯牛。
- 有时喜，有时嗔，无位真人迸面门。
- 殷勤为说西来意，暮楼钟鼓月黄昏。
- 有时唱，有时歌，颠言倒语不奈何。
- 声声尽出娘生口，不属宫商一任他。
- 有时默，不时笑，懵懂铁锤无孔窍。
- 轻轻触著便无明，只这无明元是道。
- 有时行，有时坐，露影藏身成两个。
- 不独张现会打油，细观李四能推磨。
- 无缝塔，见无因，巍巍本自隐深云。
- 国师样子应难造，不觉锋棱露一层。
- 无底钵，手中擎，百千沙界里头盛。
- 大庾岭头提不起，都缘著力太多生。
- 没底船，不曾漏，千重雪浪皆能透。
- 只凭一个把稍人，谁管狂风连地吼。
- 无鑐鏁，孰安排，鏁断重关绝往来。
- 巨灵擡手空劳力，唯有无心便得开。
- 无毫拂，是何物，击碎狐疑山鬼屈。
- 一喝唯言三日聋，谁怜大辩翻成讷。
- 无孔笛，最难吹，角徵宫商和不齐。
- 有时品起无生曲，截断行云不敢飞。
- 无根树，直侵云，枝条鬰密盖乾坤。
- 劫火洞然烧不得，利刀斩处亦无痕。
- 无面目，担板汉，玩水游山无侣伴。
- 迦叶门前倒刹竿，文殊剑上全身现。
- 日面佛，干屎橛，八两半斤谁辨别。
- 七斤衫子恰相当，镇州休更秤萝卜。
- 野鸭飞，鸾对舞，三个孩儿抱华鼓。
- 赵老曾看半藏经，灵云一见桃华悟。
- 真实语，报君知，不用思量不用疑。
- 春来决定千华秀，冬尽长天片雪飞。
- 头头漏泄真消息，那个休心辨端的。
- 眼横鼻直一般般，不离当处休寻觅。
- 古佛言，祖师说，千圣路头同一舌。
- 他日人天匝地来，那时方表而今决。

## 拼音
- yi4 chi3 shui3 ， yi2 zhang4 bo1 ， miao4 gao1 feng1 ding3 xiao4 he1 he1 。
- qi1 bu4 zhou1 xing2 hun2 shu3 wo3 ， bu4 fang2 xian2 chang4 tai4 ping2 ge1 。
- ling2 li4 han4 ， bu4 xiao1 duo1 ， fa3 men2 guang3 da4 bian4 zhou1 sha1 。
- ruo4 neng2 dang1 chu3 fen4 ming2 le0 ， zhi1 zai4 ru2 jin1 yi2 cha4 na4 。
- mo4 qiu2 zhen1 ， xiu1 mi4 jia3 ， zhen1 jia3 zhong1 jian1 dou1 fang4 xia4 。
- huang4 huang4 wei1 guang1 shuo4 tai4 xu1 ， bu4 zhi1 shui2 shi4 zhi1 yin1 zhe3 。
- zan4 bu4 xin1 ， tu2 shuo1 bang4 ， san1 ji4 wu2 xin1 ju4 sao3 dang4 。
- zheng4 ti3 tang2 tang2 yi2 wu4 wu2 ， shi4 fo2 shi4 mo2 ju4 yi2 bang4 。
- xiao3 gen1 wen2 shuo1 an4 cuan2 mei2 ， sheng2 shang4 sheng1 she2 you4 geng4 yi2 。
- bo1 zhuan3 mian4 qian2 guan1 li4 zi3 ， zhi3 xu3 dang1 ren2 du2 zi4 zhi1 。
- a1 he1 he1 ， zai4 yuan2 jue2 ， liu2 chu1 pu2 ti2 bian4 liao2 kuo4 。
- gui3 mian4 shen2 tou2 ji3 bai3 ban1 ， wu2 xia2 jing4 li3 jie1 xiao1 que4 。
- jun1 bu2 jian4 di2 mian4 xiang1 feng2 ji1 che4 dian4 ， zhi2 rao2 tian1 yan3 bu4 neng2 guan1 ， dian3 zhu4 bu4 lai2 zhen1 si3 han4 。
- quan4 jun1 can1 ， can1 che4 ling2 ming2 zi4 ji3 chan2 。
- shan4 cai2 bu2 yong4 nan2 fang1 qu4 ， hei1 bai2 fen1 ming2 zai4 mu4 qian2 。
- quan4 jun1 xin4 ， xin4 xin1 zhan4 tui4 mo2 jun1 zhen4 。
- ci3 shi4 hua2 yan2 zui4 shang4 cheng2 ， sen1 luo2 wan4 xiang4 jie1 xiang1 ying4 。
- quan4 jun1 xiu1 ， liu4 men2 tong1 da2 ren4 you1 you2 。
- han2 shan1 shi2 de2 cai2 xiang1 jian4 ， zhi3 dian3 feng1 gan1 shen3 wei4 xiu1 。
- huo3 feng1 cui1 ， si4 shan1 bi1 ， na4 shi2 yao4 jian4 jun1 duan1 de0 。
- you3 ge4 zhen1 kong1 jie3 tuo1 men2 ， qian1 yan3 da4 bei1 he2 chu4 mi4 。
- you3 shi2 fang4 ， you3 shi2 shou1 ， wei2 you3 zhi1 yin1 an4 dian3 tou2 。
- xing4 hua2 cun1 li3 ru2 xiang1 jian4 ， tiao4 chu1 wei2 shan1 shui3 gu3 niu2 。
- you3 shi2 xi3 ， you3 shi2 chen1 ， wu2 wei4 zhen1 ren2 beng4 mian4 men2 。
- yin1 qin2 wei4 shuo1 xi1 lai2 yi4 ， mu4 lou2 zhong1 gu3 yue4 huang2 hun1 。
- you3 shi2 chang4 ， you3 shi2 ge1 ， dian1 yan2 dao3 yu3 bu2 nai4 he2 。
- sheng1 sheng1 jin4 chu1 niang2 sheng1 kou3 ， bu4 shu3 gong1 shang1 yi2 ren4 ta1 。
- you3 shi2 mo4 ， bu4 shi2 xiao4 ， meng3 dong3 tie3 chui2 wu2 kong3 qiao4 。
- qing1 qing1 chu4 zhu4 bian4 wu2 ming2 ， zhi1 zhe4 wu2 ming2 yuan2 shi4 dao4 。
- you3 shi2 xing2 ， you3 shi2 zuo4 ， lu4 ying3 cang2 shen1 cheng2 liang3 ge4 。
- bu4 du2 zhang1 xian4 hui4 da3 you2 ， xi4 guan1 li3 si4 neng2 tui1 mo4 。
- wu2 feng4 ta3 ， jian4 wu2 yin1 ， wei1 wei1 ben3 zi4 yin3 shen1 yun2 。
- guo2 shi1 yang4 zi0 ying4 nan2 zao4 ， bu4 jue2 feng1 leng2 lu4 yi4 ceng2 。
- wu2 di3 bo1 ， shou3 zhong1 qing2 ， bai3 qian1 sha1 jie4 li3 tou0 sheng4 。
- da4 yu3 ling3 tou2 ti2 bu4 qi3 ， dou1 yuan2 zhu4 li4 tai4 duo1 sheng1 。
- mei2 di3 chuan2 ， bu4 ceng2 lou4 ， qian1 chong2 xue3 lang4 jie1 neng2 tou4 。
- zhi1 ping2 yi2 ge4 ba3 shao1 ren2 ， shui2 guan3 kuang2 feng1 lian2 di4 hou3 。
- wu2 xu1 suo3 ， shu2 an1 pai2 ， suo3 duan4 zhong4 guan1 jue2 wang3 lai2 。
- ju4 ling2 tai2 shou3 kong1 lao2 li4 ， wei2 you3 wu2 xin1 bian4 de2 kai1 。
- wu2 hao2 fu2 ， shi4 he2 wu4 ， ji1 sui4 hu2 yi2 shan1 gui3 qu1 。
- yi4 he1 wei2 yan2 san1 ri4 long2 ， shui2 lian2 da4 bian4 fan1 cheng2 ne4 。
- wu2 kong3 di2 ， zui4 nan2 chui1 ， jiao3 zhi3 gong1 shang1 he2 bu4 qi2 。
- you3 shi2 pin3 qi3 wu2 sheng1 qu3 ， jie2 duan4 xing2 yun2 bu4 gan3 fei1 。
- wu2 gen1 shu4 ， zhi2 qin1 yun2 ， zhi1 tiao2 yu4 mi4 gai4 qian2 kun1 。
- jie2 huo3 dong4 ran2 shao1 bu4 de2 ， li4 dao1 zhan3 chu4 yi4 wu2 hen2 。
- wu2 mian4 mu4 ， dan1 ban3 han4 ， wan2 shui3 you2 shan1 wu2 lü3 ban4 。
- jia1 ye4 men2 qian2 dao3 cha4 gan1 ， wen2 shu1 jian4 shang4 quan2 shen1 xian4 。
- ri4 mian4 fo2 ， gan1 shi3 jue2 ， ba1 liang3 ban4 jin1 shui2 bian4 bie2 。
- qi1 jin1 shan1 zi3 qia4 xiang1 dang1 ， zhen4 zhou1 xiu1 geng4 cheng4 luo2 bo0 。
- ye3 ya1 fei1 ， luan2 dui4 wu3 ， san1 ge4 hai2 er2 bao4 hua2 gu3 。
- zhao4 lao3 ceng2 kan4 ban4 cang2 jing1 ， ling2 yun2 yi2 jian4 tao2 hua2 wu4 。
- zhen1 shi2 yu3 ， bao4 jun1 zhi1 ， bu2 yong4 si1 liang0 bu2 yong4 yi2 。
- chun1 lai2 jue2 ding4 qian1 hua2 xiu4 ， dong1 jin4 chang2 tian1 pian4 xue3 fei1 。
- tou2 tou2 lou4 xie4 zhen1 xiao1 xi1 ， na4 ge0 xiu1 xin1 bian4 duan1 de0 。
- yan3 heng2 bi2 zhi2 yi4 ban1 ban1 ， bu4 li2 dang1 chu4 xiu1 xun2 mi4 。
- gu3 fo2 yan2 ， zu3 shi1 shuo1 ， qian1 sheng4 lu4 tou2 tong2 yi4 she2 。
- ta1 ri4 ren2 tian1 za1 di4 lai2 ， na4 shi2 fang1 biao3 er2 jin1 jue2 。

## 注释

## 译文

## 赏析
