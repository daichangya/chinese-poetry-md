---
id: sun-jin-ti-qian-shan
title: 题潜山
titlePinyin: ti2 qian2 shan1
titleSlug: ti-qian-shan
author: 孙仅
authorPinyin: sun1 jin3
authorSlug: sun-jin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 势参吴楚分，作镇向同安。
- 地胜尘寰隔，天深洞府宽。
- 位将衡岳敌，根与霍山盘。
- 尘见千年白，霞生万仞丹。
- 崖秋争峭拔，峰霁间巑岏。
- 日转香炉煖，风生玉照寒。
- 石栖平郡堞，天柱倚云端。
- 绝顶人游少，高空鸟度难。
- 风雷生别壑，星斗绕层峦。
- 寒暑岩间异，方隅岭际观。
- 为霖同海内，倒影压平阡。
- 砂印猿踪迹，池飘鹤羽翰。
- 烟萝交密荫，瀑布落飞端。
- 磴道莓苔滑，松根霹雳干。
- 石奇疑虎伏，湫险认龙蟠。
- 胜好当春赏，幽宜带雪看。
- 气蒸茶蕊嫩，香老菊花残。
- 青擢凌霄干，红垂受露兰。
- 禅邻祖师塔，仙接左慈坛。
- 几客歌维岳，何人咏考槃。
- 元宗曾立庙，武帝亦鸣鸾。
- 圣代从何极，灵祠辑未阑。
- 青词驰长吏，法服降中官。
- 千古图经里，高名定不刊。

## 拼音
- shi4 can1 wu2 chu3 fen1 ， zuo4 zhen4 xiang4 tong2 an1 。
- di4 sheng4 chen2 huan2 ge2 ， tian1 shen1 dong4 fu3 kuan1 。
- wei4 jiang1 heng2 yue4 di2 ， gen1 yu3 huo4 shan1 pan2 。
- chen2 jian4 qian1 nian2 bai2 ， xia2 sheng1 wan4 ren4 dan1 。
- ya2 qiu1 zheng1 qiao4 ba2 ， feng1 ji4 jian1 cuan2 wan2 。
- ri4 zhuan3 xiang1 lu2 xuan1 ， feng1 sheng1 yu4 zhao4 han2 。
- shi2 qi1 ping2 jun4 die2 ， tian1 zhu4 yi3 yun2 duan1 。
- jue2 ding3 ren2 you2 shao3 ， gao1 kong1 niao3 du4 nan2 。
- feng1 lei2 sheng1 bie2 he4 ， xing1 dou4 rao4 ceng2 luan2 。
- han2 shu3 yan2 jian1 yi4 ， fang1 yu2 ling3 ji4 guan1 。
- wei4 lin2 tong2 hai3 nei4 ， dao3 ying3 ya1 ping2 qian1 。
- sha1 yin4 yuan2 zong1 ji4 ， chi2 piao1 he4 yu3 han4 。
- yan1 luo2 jiao1 mi4 yin4 ， pu4 bu4 luo4 fei1 duan1 。
- deng4 dao4 mei2 tai2 hua2 ， song1 gen1 pi1 li4 gan1 。
- shi2 qi2 yi2 hu3 fu2 ， qiu1 xian3 ren4 long2 pan2 。
- sheng4 hao3 dang1 chun1 shang3 ， you1 yi2 dai4 xue3 kan4 。
- qi4 zheng1 cha2 rui3 nen4 ， xiang1 lao3 ju2 hua1 can2 。
- qing1 zhuo2 ling2 xiao1 gan1 ， hong2 chui2 shou4 lu4 lan2 。
- chan2 lin2 zu3 shi1 ta3 ， xian1 jie1 zuo3 ci2 tan2 。
- ji3 ke4 ge1 wei2 yue4 ， he2 ren2 yong3 kao3 pan2 。
- yuan2 zong1 ceng2 li4 miao4 ， wu3 di4 yi4 ming2 luan2 。
- sheng4 dai4 cong2 he2 ji2 ， ling2 ci2 ji2 wei4 lan2 。
- qing1 ci2 chi2 chang2 li4 ， fa3 fu2 jiang4 zhong1 guan1 。
- qian1 gu3 tu2 jing1 li3 ， gao1 ming2 ding4 bu4 kan1 。

## 注释

## 译文

## 赏析
