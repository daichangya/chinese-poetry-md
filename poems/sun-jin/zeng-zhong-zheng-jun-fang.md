---
id: sun-jin-zeng-zhong-zheng-jun-fang
title: 赠种征君放
titlePinyin: zeng4 zhong3 zheng1 jun1 fang4
titleSlug: zeng-zhong-zheng-jun-fang
author: 孙仅
authorPinyin: sun1 jin3
authorSlug: sun-jin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雄文英概比君难，二十高名满世间。
- 飞诏几回来北阙，草玄终不出南山。
- 诗篇落处风雷动，笔力停时造化闲。
- 仙术每将丹诀解，史才曾把逸书删。
- 家僮只有猿随从，坐客唯闻鹤往还。
- 两制词臣求识面，九重天子望祇颜。
- 处士星孤轻世俗，大夫松好贱官班。
- 棋残夜石秦云断，琴彻秋岩蜀月弯。
- 朝议蒲轮看再降，肯教从此老柴关。

## 拼音
- xiong2 wen2 ying1 gai4 bi3 jun1 nan2 ， er4 shi2 gao1 ming2 man3 shi4 jian1 。
- fei1 zhao4 ji3 hui2 lai2 bei3 que1 ， cao3 xuan2 zhong1 bu4 chu1 nan2 shan1 。
- shi1 pian1 luo4 chu4 feng1 lei2 dong4 ， bi3 li4 ting2 shi2 zao4 hua4 xian2 。
- xian1 shu4 mei3 jiang1 dan1 jue2 jie3 ， shi3 cai2 ceng2 ba3 yi4 shu1 shan1 。
- jia1 tong2 zhi3 you3 yuan2 sui2 cong2 ， zuo4 ke4 wei2 wen2 he4 wang3 hai2 。
- liang3 zhi4 ci2 chen2 qiu2 shi2 mian4 ， jiu3 chong2 tian1 zi3 wang4 qi2 yan2 。
- chu3 shi4 xing1 gu1 qing1 shi4 su2 ， dai4 fu0 song1 hao3 jian4 guan1 ban1 。
- qi2 can2 ye4 shi2 qin2 yun2 duan4 ， qin2 che4 qiu1 yan2 shu3 yue4 wan1 。
- chao2 yi4 pu2 lun2 kan4 zai4 jiang4 ， ken3 jiao4 cong2 ci3 lao3 chai2 guan1 。

## 注释

## 译文

## 赏析
