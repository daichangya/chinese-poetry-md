---
title: 刘太真
---
刘太真，宣州人，师萧颕士。天宝末，举进士，大历中，拜起居郎，历台阁，自中书舍人转工部、邢部二侍郎，坐事贬信州刺史。贞元四年重九，赐宴曲江亭，帝制诗序，赐群僚各一本，命简文词之士应制，同用清字，明日于延英门进之。于是朝臣毕和，上自考定，以太真、李纾等为上等。集三十卷，今存诗三首。
