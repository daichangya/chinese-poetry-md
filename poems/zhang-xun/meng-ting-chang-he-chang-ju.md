---
id: zhang-xun-meng-ting-chang-he-chang-ju
title: 蒙亭倡和长句
titlePinyin: meng2 ting2 chang4 he2 chang2 ju4
titleSlug: meng-ting-chang-he-chang-ju
author: 张洵
authorPinyin: zhang1 xun2
authorSlug: zhang-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桂林山水冠衡湘，蒙亭正在漓水傍。
- 清流洄洑眩波光，高崖古木争苍苍。
- 下有菱荷满横塘，面面风来面面香。
- 新诗一咏酒一觞，爽气浑如秋气凉。
- 酒阑岩下踞胡床，汲泉煮茗沉烟长。
- 从容谈笑声瑯瑯，水光山色增辉芒。
- 东山兰亭各一方，风流兼追谢与王。
- 回头尘事皆茫茫，为计不若行乐良。
- 恨我到此情难忘，遥指白云思故乡。

## 拼音
- gui4 lin2 shan1 shui3 guan1 heng2 xiang1 ， meng2 ting2 zheng4 zai4 li2 shui3 bang4 。
- qing1 liu2 hui2 fu2 xuan4 bo1 guang1 ， gao1 ya2 gu3 mu4 zheng1 cang1 cang1 。
- xia4 you3 ling2 he2 man3 heng2 tang2 ， mian4 mian4 feng1 lai2 mian4 mian4 xiang1 。
- xin1 shi1 yi4 yong3 jiu3 yi4 shang1 ， shuang3 qi4 hun2 ru2 qiu1 qi4 liang2 。
- jiu3 lan2 yan2 xia4 ju4 hu2 chuang2 ， ji2 quan2 zhu3 ming2 chen2 yan1 chang2 。
- cong2 rong2 tan2 xiao4 sheng1 lang2 lang2 ， shui3 guang1 shan1 se4 zeng1 hui1 mang2 。
- dong1 shan1 lan2 ting2 ge4 yi4 fang1 ， feng1 liu2 jian1 zhui1 xie4 yu3 wang2 。
- hui2 tou2 chen2 shi4 jie1 mang2 mang2 ， wei4 ji4 bu2 ruo4 xing2 le4 liang2 。
- hen4 wo3 dao4 ci3 qing2 nan2 wang4 ， yao2 zhi3 bai2 yun2 si1 gu4 xiang1 。

## 注释

## 译文

## 赏析
