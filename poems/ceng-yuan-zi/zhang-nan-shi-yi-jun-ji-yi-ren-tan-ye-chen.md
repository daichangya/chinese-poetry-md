---
id: ceng-yuan-zi-zhang-nan-shi-yi-jun-ji-yi-ren-tan-ye-chen
title: 漳南示义军寄邑人谭野臣
titlePinyin: zhang1 nan2 shi4 yi4 jun1 ji4 yi4 ren2 tan2 ye3 chen2
titleSlug: zhang-nan-shi-yi-jun-ji-yi-ren-tan-ye-chen
author: 曾渊子
authorPinyin: ceng2 yuan1 zi3
authorSlug: ceng-yuan-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漳州城南烟雾深，漳州城北氛气侵。
- 忆从奸邪卖和议，汉廷君臣愁至今。
- 乘舆播迁天地怒，残军掩泣眠星雾。
- 黄金无收白骨多，指点枯骸拟亲故。
- 昨夜羽书如电飞，报道三城又被围。
- 皇家恩深重如山，英雄奋起披铁衣。
- 万人同心猛如虎，关山震动挝鼙鼓。
- 百战须当百胜归，凯歌唱满中原土。
- 论功赏爵将宪章，汾阳异姓封侯王。
- 鞠躬尽瘁固常事，愿教一涌歼豺狼。
- 莫上高楼偶长望，壮怀忽忽思乡丈。
- 琴台落日私语时，丹心耿耿今能忘。
- 惜君忠义老无官，山河破裂泪欲干。
- 衰容未画麒麟阁，目尽故园心转酸。

## 拼音
- zhang1 zhou1 cheng2 nan2 yan1 wu4 shen1 ， zhang1 zhou1 cheng2 bei3 fen1 qi4 qin1 。
- yi4 cong2 jian1 xie2 mai4 he2 yi4 ， han4 ting2 jun1 chen2 chou2 zhi4 jin1 。
- cheng2 yu2 bo1 qian1 tian1 di4 nu4 ， can2 jun1 yan3 qi4 mian2 xing1 wu4 。
- huang2 jin1 wu2 shou1 bai2 gu3 duo1 ， zhi3 dian3 ku1 hai2 ni3 qin1 gu4 。
- zuo2 ye4 yu3 shu1 ru2 dian4 fei1 ， bao4 dao4 san1 cheng2 you4 bei4 wei2 。
- huang2 jia1 en1 shen1 zhong4 ru2 shan1 ， ying1 xiong2 fen4 qi3 pi1 tie3 yi1 。
- wan4 ren2 tong2 xin1 meng3 ru2 hu3 ， guan1 shan1 zhen4 dong4 wo1 pi2 gu3 。
- bai3 zhan4 xu1 dang1 bai3 sheng4 gui1 ， kai3 ge1 chang4 man3 zhong1 yuan2 tu3 。
- lun4 gong1 shang3 jue2 jiang1 xian4 zhang1 ， fen2 yang2 yi4 xing4 feng1 hou2 wang2 。
- ju1 gong1 jin4 cui4 gu4 chang2 shi4 ， yuan4 jiao4 yi4 yong3 jian1 chai2 lang2 。
- mo4 shang4 gao1 lou2 ou3 chang2 wang4 ， zhuang4 huai2 hu1 hu1 si1 xiang1 zhang4 。
- qin2 tai2 luo4 ri4 si1 yu3 shi2 ， dan1 xin1 geng3 geng3 jin1 neng2 wang4 。
- xi1 jun1 zhong1 yi4 lao3 wu2 guan1 ， shan1 he2 po4 lie4 lei4 yu4 gan1 。
- shuai1 rong2 wei4 hua4 qi2 lin2 ge2 ， mu4 jin4 gu4 yuan2 xin1 zhuan3 suan1 。

## 注释

## 译文

## 赏析
