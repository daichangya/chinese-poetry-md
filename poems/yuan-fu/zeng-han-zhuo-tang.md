---
id: yuan-fu-zeng-han-zhuo-tang
title: 赠韩拙堂
titlePinyin: zeng4 han2 zhuo1 tang2
titleSlug: zeng-han-zhuo-tang
author: 袁甫
authorPinyin: yuan2 fu3
authorSlug: yuan-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世所谓巧，请为翁说。
- 巧于利口，佞辞河决。
- 何如吉人，其言呐呐。
- 巧于附势，炙手可热。
- 何如节士，刚肠若铁。
- 巧于营生，百计渔夺。
- 何如儒家，冷淡生活。
- 拙反为巧，巧乃大拙。
- 蓦然猛省，比论未彻。
- 本无巧拙，奚较优劣。
- 大道融融，旷兮太空。
- 恶不待攻，善与人同。
- 客访拙翁，携酒相从。
- 客去西东，翁数飞鸿。
- 春日烘烘，适兴携筇。
- 兴尽呼童，燕坐堂中。
- 一门雍雍，兰玉玲珑。
- 客贺拙翁，笑倚长松。

## 拼音
- shi4 suo3 wei4 qiao3 ， qing3 wei4 weng1 shuo1 。
- qiao3 yu2 li4 kou3 ， ning4 ci2 he2 jue2 。
- he2 ru2 ji2 ren2 ， qi2 yan2 na4 na4 。
- qiao3 yu2 fu4 shi4 ， zhi4 shou3 ke3 re4 。
- he2 ru2 jie2 shi4 ， gang1 chang2 ruo4 tie3 。
- qiao3 yu2 ying2 sheng1 ， bai3 ji4 yu2 duo2 。
- he2 ru2 ru2 jia1 ， leng3 dan4 sheng1 huo2 。
- zhuo1 fan3 wei4 qiao3 ， qiao3 nai3 da4 zhuo1 。
- mo4 ran2 meng3 sheng3 ， bi3 lun4 wei4 che4 。
- ben3 wu2 qiao3 zhuo1 ， xi1 jiao4 you1 lie4 。
- da4 dao4 rong2 rong2 ， kuang4 xi1 tai4 kong1 。
- e4 bu2 dai4 gong1 ， shan4 yu3 ren2 tong2 。
- ke4 fang3 zhuo1 weng1 ， xie2 jiu3 xiang1 cong2 。
- ke4 qu4 xi1 dong1 ， weng1 shu4 fei1 hong2 。
- chun1 ri4 hong1 hong1 ， shi4 xing1 xie2 qiong2 。
- xing1 jin4 hu1 tong2 ， yan4 zuo4 tang2 zhong1 。
- yi4 men2 yong1 yong1 ， lan2 yu4 ling2 long2 。
- ke4 he4 zhuo1 weng1 ， xiao4 yi3 chang2 song1 。

## 注释

## 译文

## 赏析
