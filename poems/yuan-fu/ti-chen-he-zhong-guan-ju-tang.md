---
id: yuan-fu-ti-chen-he-zhong-guan-ju-tang
title: 题陈和仲观聚堂
titlePinyin: ti2 chen2 he2 zhong4 guan1 ju4 tang2
titleSlug: ti-chen-he-zhong-guan-ju-tang
author: 袁甫
authorPinyin: yuan2 fu3
authorSlug: yuan-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 习庵筑室，扁曰观聚。
- 堂前何有，万象可覩。
- 山如郛郭，烟云吞吐。
- 草木沃若，春光媚妩。
- 修篁漫山，不知隆暑。
- 何况秋空，呼日入户。
- 朔风吹雪，松声如怒。
- 上天下地，四方曰宇。
- 物生其间，何可胜数。
- 我于是观，乐哉斯土。
- 随意作室，不华不窳。
- 买山旋添，稍葺园圃。
- 得趣幽闲，不入城府。
- 良朋偶来，倾倒肺腑。
- 不及时事，惟谈邹鲁。
- 朋去何为，周易一部。
- 消息盈虚，穷今亘古。
- 观乃自观，寂无一语。

## 拼音
- xi2 an1 zhu4 shi4 ， bian3 yue1 guan1 ju4 。
- tang2 qian2 he2 you3 ， wan4 xiang4 ke3 du3 。
- shan1 ru2 fu2 guo1 ， yan1 yun2 tun1 tu3 。
- cao3 mu4 wo4 ruo4 ， chun1 guang1 mei4 wu3 。
- xiu1 huang2 man4 shan1 ， bu4 zhi1 long2 shu3 。
- he2 kuang4 qiu1 kong1 ， hu1 ri4 ru4 hu4 。
- shuo4 feng1 chui1 xue3 ， song1 sheng1 ru2 nu4 。
- shang4 tian1 xia4 di4 ， si4 fang1 yue1 yu3 。
- wu4 sheng1 qi2 jian1 ， he2 ke3 sheng4 shu4 。
- wo3 yu2 shi4 guan1 ， le4 zai1 si1 tu3 。
- sui2 yi4 zuo4 shi4 ， bu4 hua2 bu4 yu3 。
- mai3 shan1 xuan2 tian1 ， shao1 qi4 yuan2 pu3 。
- de2 qu4 you1 xian2 ， bu2 ru4 cheng2 fu3 。
- liang2 peng2 ou3 lai2 ， qing1 dao3 fei4 fu3 。
- bu4 ji2 shi2 shi4 ， wei2 tan2 zou1 lu3 。
- peng2 qu4 he2 wei4 ， zhou1 yi4 yi2 bu4 。
- xiao1 xi1 ying2 xu1 ， qiong2 jin1 gen4 gu3 。
- guan1 nai3 zi4 guan1 ， ji4 wu2 yi4 yu3 。

## 注释

## 译文

## 赏析
