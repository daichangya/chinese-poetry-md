---
id: tian-kuang-cheng-du-ao-le-shi-er-shi-yi-shou-wu-ri-zhou-nan-men-can-shi
title: 成都遨乐诗二十一首 五日州南门蚕市
titlePinyin: cheng2 du1 ao2 le4 shi1 er4 shi2 yi1 shou3   wu3 ri4 zhou1 nan2 men2 can2 shi4
titleSlug: cheng-du-ao-le-shi-er-shi-yi-shou-wu-ri-zhou-nan-men-can-shi
author: 田况
authorPinyin: tian2 kuang4
authorSlug: tian-kuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 齐民聚百货，贸鬻贵及时。
- 乘此耕桑前，以助农绩资。
- 物品何其伙，碎璅皆不遗。
- 编𥮜列箱筥，饬木柄镃𫓹。
- 备用诚为急，舍器工曷施。
- 名花蕴天艳，灵药昌寿祺。
- 根萌渐开发，蔂载相参差。
- 游人衒识赏，善贾求珍奇。
- 予真徇俗者，行观亦忘疲。
- 日暮宴觞罢，众皆云适宜。

## 拼音
- qi2 min2 ju4 bai3 huo4 ， mao4 yu4 gui4 ji2 shi2 。
- cheng2 ci3 geng1 sang1 qian2 ， yi3 zhu4 nong2 ji4 zi1 。
- wu4 pin3 he2 qi2 huo3 ， sui4 zao3 jie1 bu4 yi2 。
- bian1 𥮜 lie4 xiang1 ju3 ， chi4 mu4 bing3 zi1 ji1 。
- bei4 yong4 cheng2 wei4 ji2 ， she4 qi4 gong1 he2 shi1 。
- ming2 hua1 yun4 tian1 yan4 ， ling2 yao4 chang1 shou4 qi2 。
- gen1 meng2 jian4 kai1 fa1 ， lei2 zai3 xiang1 cen1 ci1 。
- you2 ren2 xuan4 shi2 shang3 ， shan4 jia3 qiu2 zhen1 qi2 。
- yu3 zhen1 xun4 su2 zhe3 ， xing2 guan1 yi4 wang4 pi2 。
- ri4 mu4 yan4 shang1 ba4 ， zhong4 jie1 yun2 shi4 yi2 。

## 注释

## 译文

## 赏析
