---
id: liu-xi-yi-ye-han-shi-zu-miao
title: 谒汉世祖庙
titlePinyin: ye4 han4 shi4 zu3 miao4
titleSlug: ye-han-shi-zu-miao
author: 刘希夷
authorPinyin: liu2 xi1 yi2
authorSlug: liu-xi-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 舂陵气初发，渐台首未传。列营百万众，持国十八年。
- 运开朱旗后，道合赤符先。宛城剑鸣匣，昆阳镝应弦。
- 犷兽血涂地，巨人声沸天。长驱过北赵，短兵出南燕。
- 太守迎门外，王郎死道边。升坛九城陌，端拱千秋年。
- 朝廷方雀跃，剑佩几联翩。至德刑四海，神仪翳九泉。
- 宗子行旧邑，恭闻清庙篇。君容穆而圣，臣像俨犹贤。
- 攒木承危柱，疏萝挂朽椽。祠庭巢鸟啄，祭器网虫缘。
- 怀古江山在，惟新历数迁。空余今夜月，长似旧时悬。

## 拼音
- chong1 ling2 qi4 chu1 fa1 ， jian4 tai2 shou3 wei4 chuan2 。 lie4 ying2 bai3 wan4 zhong4 ， chi2 guo2 shi2 ba1 nian2 。
- yun4 kai1 zhu1 qi2 hou4 ， dao4 he2 chi4 fu2 xian1 。 wan3 cheng2 jian4 ming2 xia2 ， kun1 yang2 di2 ying4 xian2 。
- guang3 shou4 xue4 tu2 di4 ， ju4 ren2 sheng1 fei4 tian1 。 chang2 qu1 guo4 bei3 zhao4 ， duan3 bing1 chu1 nan2 yan4 。
- tai4 shou3 ying2 men2 wai4 ， wang2 lang2 si3 dao4 bian1 。 sheng1 tan2 jiu3 cheng2 mo4 ， duan1 gong3 qian1 qiu1 nian2 。
- chao2 ting2 fang1 que4 yue4 ， jian4 pei4 ji3 lian2 pian1 。 zhi4 de2 xing2 si4 hai3 ， shen2 yi2 yi4 jiu3 quan2 。
- zong1 zi3 xing2 jiu4 yi4 ， gong1 wen2 qing1 miao4 pian1 。 jun1 rong2 mu4 er2 sheng4 ， chen2 xiang4 yan3 you2 xian2 。
- zan3 mu4 cheng2 wei1 zhu4 ， shu1 luo2 gua4 xiu3 chuan2 。 ci2 ting2 chao2 niao3 zhuo2 ， ji4 qi4 wang3 chong2 yuan2 。
- huai2 gu3 jiang1 shan1 zai4 ， wei2 xin1 li4 shu3 qian1 。 kong4 yu2 jin1 ye4 yue4 ， chang2 si4 jiu4 shi2 xuan2 。

## 注释

## 译文

## 赏析
