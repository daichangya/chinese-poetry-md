---
id: liu-xi-yi-gu-song-pian
title: 孤松篇
titlePinyin: gu1 song1 pian1
titleSlug: gu-song-pian
author: 刘希夷
authorPinyin: liu2 xi1 yi2
authorSlug: liu-xi-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 蚕月桑叶青，莺时柳花白。澹艳烟雨姿，敷芬阳春陌。
- 如何秋风起，零落从此始。独有南涧松，不叹东流水。
- 玄阴天地冥，皓雪朝夜零。岂不罹寒暑，为君留青青。
- 青青好颜色，落落任孤直。群树遥相望，众草不敢逼。
- 灵龟卜真隐，仙鸟宜栖息。耻受秦帝封，愿言唐侯食。
- 寒山夜月明，山冷气清清。凄兮归凤集，吹之作琴声。
- 松子卧仙岑，寂听疑野心。清泠有真曲，樵采无知音。
- 美人何时来，幽径委绿苔。吁嗟深涧底，弃捐广厦材。

## 拼音
- can2 yue4 sang1 ye4 qing1 ， ying1 shi2 liu3 hua1 bai2 。 dan4 yan4 yan1 yu3 zi1 ， fu1 fen1 yang2 chun1 mo4 。
- ru2 he2 qiu1 feng1 qi3 ， ling2 luo4 cong2 ci3 shi3 。 du2 you3 nan2 jian4 song1 ， bu2 tan4 dong1 liu2 shui3 。
- xuan2 yin1 tian1 di4 ming2 ， hao4 xue3 chao2 ye4 ling2 。 qi3 bu4 li2 han2 shu3 ， wei4 jun1 liu2 qing1 qing1 。
- qing1 qing1 hao3 yan2 se4 ， luo4 luo4 ren4 gu1 zhi2 。 qun2 shu4 yao2 xiang1 wang4 ， zhong4 cao3 bu4 gan3 bi1 。
- ling2 gui1 bu3 zhen1 yin3 ， xian1 niao3 yi2 qi1 xi1 。 chi3 shou4 qin2 di4 feng1 ， yuan4 yan2 tang2 hou2 shi2 。
- han2 shan1 ye4 yue4 ming2 ， shan1 leng3 qi4 qing1 qing1 。 qi1 xi1 gui1 feng4 ji2 ， chui1 zhi1 zuo4 qin2 sheng1 。
- song1 zi3 wo4 xian1 cen2 ， ji4 ting1 yi2 ye3 xin1 。 qing1 ling2 you3 zhen1 qu3 ， qiao2 cai3 wu2 zhi1 yin1 。
- mei3 ren2 he2 shi2 lai2 ， you1 jing4 wei3 lü4 tai2 。 xu1 jie1 shen1 jian4 di3 ， qi4 juan1 guang3 sha4 cai2 。

## 注释

## 译文

## 赏析
