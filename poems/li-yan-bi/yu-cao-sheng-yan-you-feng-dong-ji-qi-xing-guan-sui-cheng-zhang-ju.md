---
id: li-yan-bi-yu-cao-sheng-yan-you-feng-dong-ji-qi-xing-guan-sui-cheng-zhang-ju
title: 与曹圣延游风洞及七星观遂成长句
titlePinyin: yu3 cao2 sheng4 yan2 you2 feng1 dong4 ji2 qi1 xing1 guan1 sui4 cheng2 zhang3 ju4
titleSlug: yu-cao-sheng-yan-you-feng-dong-ji-qi-xing-guan-sui-cheng-zhang-ju
author: 李彦弼
authorPinyin: li3 yan4 bi4
authorSlug: li-yan-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文英子建声华烜，少陵尝咏波澜阔。
- 遐流亹亹钟宜春，观君紫芝真秀拔。
- 华山𫘧耳汗血孙，奚取王良手刍秣。
- 骎骎凌厉追遗风，胡为顿缨驰骆越。
- 谁嗟长庚有老裔，壮龄直欲排紫闼。
- 初从附凤矫飞翔，晚乃射虎耽疏豁。
- 强颜方喜安斗筲，禀分何能愧圭撮。
- 胸中琳琅茀埃𡏖，自恧铅锋乏破割。
- 时过西邻蕲发药，霤引玉泉浇胏渴。
- 新商执矩早威令，甘霔腾虚摧虐魃。
- 约君飘凫泛沧漪，背负青天□夭阏。
- 风来空穴袭发毛，刷腋凉飙振𫄨葛。
- 泠然便拟子列游，不待别起青苹末。
- 徐跻七星跐山椒，杓魁歊虚状旋斡。
- 近君白雪热何有，高谈一激锥囊脱。
- 扳肩作者古蹊径，余事篇章随击钵。
- 盘趺不减二华君，妙阅枯棋战挑捾。
- 光驺摇纵莫可留，四序翩翩几箭筈。
- 顷看金柳流鶑鸣，俄听玉露丛蝉聒。
- 清辉默韵无弦琴，乌用檀槽挥一抹。
- 我方骚愁愁到骨，潜睨蠹蟫眉目𦈛。
- 徒操诗穷拥鼻吟，□或酒酣将月喝。
- 生平刚肠久已屈，頼尔匹夫难志夺。
- 故交纷纭翱赤霄，大钧播物昭穷达。
- 德尊一代元坎坷，儒腐百年决粗粝。
- 南溟垂翅云翼收，北窗默卧霜须捋。
- 病马犹期春草长，涸鱼终需江水活。
- 君行趋觐长安日，轶兴横秋畴可遏。
- 公卿倾风定援手，鸿造机缄由一拨。
- 江湖要作迥相忘，静言可笑相濡沫。

## 拼音
- wen2 ying1 zi3 jian4 sheng1 hua2 xuan1 ， shao3 ling2 chang2 yong3 bo1 lan2 kuo4 。
- xia2 liu2 wei3 wei3 zhong1 yi2 chun1 ， guan1 jun1 zi3 zhi1 zhen1 xiu4 ba2 。
- hua4 shan1 lu4 er3 han4 xue4 sun1 ， xi1 qu3 wang2 liang2 shou3 chu2 mo4 。
- qin1 qin1 ling2 li4 zhui1 yi2 feng1 ， hu2 wei4 dun4 ying1 chi2 luo4 yue4 。
- shui2 jie1 chang2 geng1 you3 lao3 yi4 ， zhuang4 ling2 zhi2 yu4 pai2 zi3 ta4 。
- chu1 cong2 fu4 feng4 jiao3 fei1 xiang2 ， wan3 nai3 she4 hu3 dan1 shu1 huo1 。
- qiang2 yan2 fang1 xi3 an1 dou4 shao1 ， bing3 fen1 he2 neng2 kui4 gui1 cuo1 。
- xiong1 zhong1 lin2 lang2 fu2 ai1 𡏖 ， zi4 nü4 qian1 feng1 fa2 po4 ge1 。
- shi2 guo4 xi1 lin2 qi2 fa1 yao4 ， liu4 yin3 yu4 quan2 jiao1 fei4 ke3 。
- xin1 shang1 zhi2 ju3 zao3 wei1 ling4 ， gan1 shu4 teng2 xu1 cui1 nüe4 ba2 。
- yue1 jun1 piao1 fu2 fan4 cang1 yi1 ， bei1 fu4 qing1 tian1 □ yao1 e4 。
- feng1 lai2 kong1 xue2 xi2 fa1 mao2 ， shua1 ye4 liang2 biao1 zhen4 chi1 ge3 。
- ling2 ran2 bian4 ni3 zi3 lie4 you2 ， bu2 dai4 bie2 qi3 qing1 ping2 mo4 。
- xu2 ji1 qi1 xing1 ci1 shan1 jiao1 ， shao2 kui2 xiao1 xu1 zhuang4 xuan2 wo4 。
- jin4 jun1 bai2 xue3 re4 he2 you3 ， gao1 tan2 yi4 ji1 zhui1 nang2 tuo1 。
- ban1 jian1 zuo4 zhe3 gu3 qi1 jing4 ， yu2 shi4 pian1 zhang1 sui2 ji1 bo1 。
- pan2 fu1 bu4 jian3 er4 hua2 jun1 ， miao4 yue4 ku1 qi2 zhan4 tiao1 wo4 。
- guang1 zou1 yao2 zong4 mo4 ke3 liu2 ， si4 xu4 pian1 pian1 ji3 jian4 kuo4 。
- qing3 kan4 jin1 liu3 liu2 ying1 ming2 ， e2 ting1 yu4 lu4 cong2 chan2 guo1 。
- qing1 hui1 mo4 yun4 wu2 xian2 qin2 ， wu1 yong4 tan2 cao2 hui1 yi4 mo3 。
- wo3 fang1 sao1 chou2 chou2 dao4 gu3 ， qian2 ni4 du4 yin2 mei2 mu4 𦈛 。
- tu2 cao1 shi1 qiong2 yong1 bi2 yin2 ， □ huo4 jiu3 han1 jiang1 yue4 he1 。
- sheng1 ping2 gang1 chang2 jiu3 yi3 qu1 ， lai4 er3 pi3 fu1 nan2 zhi4 duo2 。
- gu4 jiao1 fen1 yun2 ao2 chi4 xiao1 ， da4 jun1 bo1 wu4 zhao1 qiong2 da2 。
- de2 zun1 yi2 dai4 yuan2 kan3 ke3 ， ru2 fu3 bai3 nian2 jue2 cu1 li4 。
- nan2 ming2 chui2 chi4 yun2 yi4 shou1 ， bei3 chuang1 mo4 wo4 shuang1 xu1 lü3 。
- bing4 ma3 you2 qi1 chun1 cao3 chang2 ， he2 yu2 zhong1 xu1 jiang1 shui3 huo2 。
- jun1 xing2 qu1 jin4 chang2 an1 ri4 ， yi4 xing1 heng2 qiu1 chou2 ke3 e4 。
- gong1 qing1 qing1 feng1 ding4 yuan2 shou3 ， hong2 zao4 ji1 jian1 you2 yi4 bo1 。
- jiang1 hu2 yao4 zuo4 jiong3 xiang1 wang4 ， jing4 yan2 ke3 xiao4 xiang1 ru2 mo4 。

## 注释

## 译文

## 赏析
