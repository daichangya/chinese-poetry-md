---
id: zheng-qi-dong-ting-jun-shan-ci
title: 洞庭君山辞
titlePinyin: dong4 ting2 jun1 shan1 ci2
titleSlug: dong-ting-jun-shan-ci
author: 郑起
authorPinyin: zheng4 qi3
authorSlug: zheng-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山为君兮水为臣，水为臣兮象为兵。
- 君有定位兮兵无定形，知山知水兮知君臣之性情。
- 不知师不知比兮又奚知用兵之精。
- 余经山之外兮覩山水之杳冥，佳气葱鬰兮或天香而龙腥。
- 烟云变化兮或狗状而人形，风涛汹涌兮或崖立而天平。
- 或夕阳兮渔歌，或晓霜兮钟声。
- 或雪下兮雁叫，或夜半兮鼍鸣。
- 或仙人张乐兮霞珮之𫐌𫐌，或神丁从驾兮车骑之辚辚。
- 冬寒春暖兮湖草几番之青青，今来古往兮人物几代之废兴。
- 嗟余行役兮顾鬓影之星星，无由登山临水兮与鸥鹭盟。
- 北风吹袂兮又将之荆，徘徊不忍去兮聊以歌而行。

## 拼音
- shan1 wei4 jun1 xi1 shui3 wei4 chen2 ， shui3 wei4 chen2 xi1 xiang4 wei4 bing1 。
- jun1 you3 ding4 wei4 xi1 bing1 wu2 ding4 xing2 ， zhi1 shan1 zhi1 shui3 xi1 zhi1 jun1 chen2 zhi1 xing4 qing2 。
- bu4 zhi1 shi1 bu4 zhi1 bi3 xi1 you4 xi1 zhi1 yong4 bing1 zhi1 jing1 。
- yu2 jing1 shan1 zhi1 wai4 xi1 du3 shan1 shui3 zhi1 yao3 ming2 ， jia1 qi4 cong1 yu4 xi1 huo4 tian1 xiang1 er2 long2 xing1 。
- yan1 yun2 bian4 hua4 xi1 huo4 gou3 zhuang4 er2 ren2 xing2 ， feng1 tao1 xiong1 yong3 xi1 huo4 ya2 li4 er2 tian1 ping2 。
- huo4 xi1 yang2 xi1 yu2 ge1 ， huo4 xiao3 shuang1 xi1 zhong1 sheng1 。
- huo4 xue3 xia4 xi1 yan4 jiao4 ， huo4 ye4 ban4 xi1 tuo2 ming2 。
- huo4 xian1 ren2 zhang1 le4 xi1 xia2 pei4 zhi1 𫐌 𫐌 ， huo4 shen2 ding1 cong2 jia4 xi1 che1 qi2 zhi1 lin2 lin2 。
- dong1 han2 chun1 nuan3 xi1 hu2 cao3 ji3 fan1 zhi1 qing1 qing1 ， jin1 lai2 gu3 wang3 xi1 ren2 wu4 ji3 dai4 zhi1 fei4 xing1 。
- jie1 yu2 xing2 yi4 xi1 gu4 bin4 ying3 zhi1 xing1 xing1 ， wu2 you2 deng1 shan1 lin2 shui3 xi1 yu3 ou1 lu4 meng2 。
- bei3 feng1 chui1 mei4 xi1 you4 jiang1 zhi1 jing1 ， pai2 huai2 bu4 ren3 qu4 xi1 liao2 yi3 ge1 er2 xing2 。

## 注释

## 译文

## 赏析
