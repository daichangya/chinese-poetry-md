---
id: sun-bang-he-shi-jing-qi-er
title: 和史经  其二
titlePinyin: he2 shi3 jing1     qi2 er4
titleSlug: he-shi-jing-qi-er
author: 孙邦
authorPinyin: sun1 bang1
authorSlug: sun-bang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宅侧造猪栏，正坐贪秽免。
- 巷中堆马粪，而以清贵显。
- 二事大不侔，其眼乃能辨。
- 吾徒与衲子，相去夫何远。
- 祇恐无鼻孔，当知系所践。
- 勿谓一瓣香，便解生一善。
- 居心苟不净，探洗谩卢扁。
- 要令登此堂，摩诘失其□。
- 深入不二门，诸臭雪见𪾢。
- 湛然方寸间，众妙来烟篆。
- 香销本无事，风静云回卷。
- 当年杜陵老，所造宜不浅。
- 夜宿赞公房，习气元未殄。
- 沉忧觉清梦，岂念世路蹇。
- 猪栏马粪辈，皆预公卿选。
- 泥涂布渠巷，欲往伤吾跣。
- 所以闻妙香，慨叹独辗转。
- 此香为谁来，知落处者鲜。
- 何如被蒙头，熟寐一觉遣。

## 拼音
- zhai2 ce4 zao4 zhu1 lan2 ， zheng4 zuo4 tan1 hui4 mian3 。
- xiang4 zhong1 dui1 ma3 fen4 ， er2 yi3 qing1 gui4 xian3 。
- er4 shi4 da4 bu4 mou2 ， qi2 yan3 nai3 neng2 bian4 。
- wu2 tu2 yu3 na4 zi3 ， xiang1 qu4 fu1 he2 yuan3 。
- qi2 kong3 wu2 bi2 kong3 ， dang1 zhi1 xi4 suo3 jian4 。
- wu4 wei4 yi2 ban4 xiang1 ， bian4 jie3 sheng1 yi2 shan4 。
- ju1 xin1 gou3 bu2 jing4 ， tan4 xi3 man4 lu2 bian3 。
- yao4 ling4 deng1 ci3 tang2 ， mo2 jie2 shi1 qi2 □ 。
- shen1 ru4 bu2 er4 men2 ， zhu1 chou4 xue3 jian4 xian4 。
- zhan4 ran2 fang1 cun4 jian1 ， zhong4 miao4 lai2 yan1 zhuan4 。
- xiang1 xiao1 ben3 wu2 shi4 ， feng1 jing4 yun2 hui2 juan4 。
- dang1 nian2 du4 ling2 lao3 ， suo3 zao4 yi2 bu4 qian3 。
- ye4 su4 zan4 gong1 fang2 ， xi2 qi4 yuan2 wei4 tian3 。
- chen2 you1 jue2 qing1 meng4 ， qi3 nian4 shi4 lu4 jian3 。
- zhu1 lan2 ma3 fen4 bei4 ， jie1 yu4 gong1 qing1 xuan3 。
- ni2 tu2 bu4 qu2 xiang4 ， yu4 wang3 shang1 wu2 xian3 。
- suo3 yi3 wen2 miao4 xiang1 ， kai3 tan4 du2 nian3 zhuan3 。
- ci3 xiang1 wei4 shui2 lai2 ， zhi1 luo4 chu4 zhe3 xian1 。
- he2 ru2 bei4 meng2 tou2 ， shu2 mei4 yi2 jiao4 qian3 。

## 注释

## 译文

## 赏析
