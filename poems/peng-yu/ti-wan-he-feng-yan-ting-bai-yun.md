---
id: peng-yu-ti-wan-he-feng-yan-ting-bai-yun
title: 题万壑风烟亭百韵
titlePinyin: ti2 wan4 he4 feng1 yan1 ting2 bai3 yun4
titleSlug: ti-wan-he-feng-yan-ting-bai-yun
author: 彭郁
authorPinyin: peng2 yu4
authorSlug: peng-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风在不周山空阙，底事问烟访两浙。
- 烟生庐阜香炉峰，孰使随风至吴越。
- 风乎与烟相得外，还有风雷并雨雪。
- 烟兮与风相好余，仍有烟波及霞月。
- 谁知此处一万壑，祇乐风烟余不说。
- 括苍搀天三百里，熊熊魂魂迷𫶇嵲。
- 盖竹腾空一千丈，泄泄荧荧蜚崒嵂。
- 洪蒙雾气荡归鸿，滉澒岚芬惑回鷢。
- 前岑不阵有旌旆，后岫无人何幕帟。
- 𩅿霏冷逼卢橘秋，薄浥轻缣礲硉矹。
- 䬌𪋖遥触杨梅寒，细擗新绵摩崒屼。
- 望海尖头培𪣻细，盘匜琼玚高抛𫂿。
- 帢帻巾边花草蔫，彝博栴檀飘馥苾。
- 刘晨长啸出天台，填填浩气陵寒䨚。
- 王母驰车返玄圃，缤缤羽旆挥斜日。
- 双岩瑞岩插云汉，寒𩙯冷𩅀纷胶葛。
- 大固小固竝阛阓，碧瓦青炊浮𩙨𩘐。
- 黄岩洞里石老人，晒袚兵编资飘𫗇。
- 白鹤山头丁令威，清音嘹唳浑䫹𫠈。
- 玉帝盘桓石鼻宫，鬰葱佳气浮山棁。
- 天王宿留墉外岫，羽仪仙队辉天阅。
- 长河匹练耀白帝，巨浸杯醪饮红蜺。
- 永庆凭陵睥睨寒，苍狗白衣劳目刮。
- 护郭峥嵘星斗烂，雾髻云鬟谁指结。
- 䨏蒙远𪩘失高低，云渡石湖惊没灭。
- 径山气接日山寒，翠谷香浮银谷馞。
- 东门峧峻露觚棱，天竺黄高弥突兀。
- 玉女蛾眉𩄡洗鬓，木天石佛雺封𫔎。
- 千家屿逼水云廊，木屐山陵阊阖臬。
- 般若台高迷远近，温凉座上清飘撤。
- 吹开越嶂万机锦，飐落吴江千树缬。
- 九层台外递韶音，万年枝上光摇樾。
- 或逾远汉宠岴峤，或跨长空冒岓屹。
- 或邀浓雾迨晨晡，或尼清氛当日昳。
- 或随小雨晻青冥，或佐狂𩆧黯遥嶭。
- 或昏溪洞晚方散，或蔽云筌朝便别。
- 或过千山凝古树，或经四野留寒柮。
- 或栖江上寒竹梢，或泊野外荒芜末。
- 或伴游丝春昼飘，或似凉薰夏朝䞘。
- 或时避舍秋空雨，或间回车冬日霵。
- 或穿杨柳丝线乱，或度浮图铃索掣。
- 或搴空里青纸鸢，或荡郊中黑风鳦。
- 或经花径残红陨，或入松林浓淀杌。
- 或历江河诸舰舫，激扬帆缦摇竿橛。
- 或到遐迩诸精舍，增光金碧韵铜铁。
- 或似汉祖憩芒砀，漫空雾霭凌云阙。
- 或如唐帝幸骊山，灿烂旗常杂青赤。
- 或似地仙列御寇，携笻御气乘飒䬂。
- 或如雷部谢仙火，亘天电燄挥霹雳。
- 或似游月访姮娥，仙乐八方吹远阔。
- 或如焚野觅功臣，烬气四隅光倏忽。
- 或似洞庭百丈樯，自西自东随意屑。
- 或如岢岚三尺地，不燧不钻常燄突。
- 或似鲁国焚咸丘，助张狂吹势难捽。
- 或如公瑾战赤壁，虎啸波狂那得熄。
- 或似牧儿𦶟秦陵，猛火照天三月热。
- 嗟余真有山水癖，每遇亭台须访谒。
- 丹丘仅过元宵火，便问登临求快适。
- 节爱堂宽称起居，揖爽亭凉清奥突。
- 玉霄栏畔忆仙游，望海亭边思水活。
- 簷前放目四极远，波泛玉虹流莫歇。
- 芡莲香吹满堂阁，广轩梅峡纪碑碣。
- 知乐流杯亦屡游，翠屏舒啸时排闼。
- 暨被城南韦与杜，亭台轩槛俱穷历。
- 或夸小景怡情性，或诧巧营焕朱碧。
- 或因沮洳穿池沼，或取𥮾簪排一列。
- 或取燕闲扁美名，或思德政存前迹。
- 橐籥鞴宽风浩渺，天地炉红烟蓊鬰。
- 未委眼前诸胜赏，风烟比较谁优劣。
- 奇哉倅廨后山亭，地不百容天路越。
- 壑多聊以十千数，几许风烟难尽揭。
- 凿沌不知今几年，贤哲治中凡几物。
- 怪底胜藏俱不知，知亦讵能营雅筚。
- 赵君眼力高夐古，才得基阶榛即掘。
- 岩扃万壑归指顾，飚霭弥空攒屏摄。
- 赤城千里诸胜游，从此斯亭为巨擘。
- 谢守城头颜目污，辋川降旐应高没。
- 余将会稽问夏禹，封嵎何得专车骨。
- 玉帛几时来万邦，侯甸云何分五百。
- 亦将东洋问大士，象教何时启禅律。
- 双塔已多诸佛机，雁荡又何有僧客。
- 亦将甬东问句践，当日如何兴霸烈。
- 还君会雪臣妾羞，千载英雄光史笔。
- 且生且教俱十年，孰云外物人难必。
- 亦将海上问羲和，日升晹谷隅夷宅。
- 月何与日时相望，日何与月时合璧。
- 夤宾平秩顺时四，璇玑玉衡齐政七。
- 四隅苍生感丕冒，惟天惟有尧能敌。
- 婺女柯山日月长，白黑围棋穷理窟。
- 潮头隠约子胥魂，夫差可见无心术。
- 王乔跨鹤水中岛，丹砂九转成灵粒。
- 杨妃隠迹海上山，方士时闻登阃阈。
- 对景思人人不见，风烟却羡常升陟。
- 枝上吸风蝉不饥，空里食烟鼯费力。
- 细思眼界两幺么，俯仰屈伸诚有得。
- 蓬莱阁为亭作兄，柏梁台为亭作伯。
- 骚人凭栏无一事，涤砚濡毫恣思索。
- 酒客登阶无所为，挈榼携壶忙逊揖。
- 水仙海若傥俱来，任自亭前说玄极。
- 惟予椎鲁无寸长，祇听謦欬东君侧。

## 拼音
- feng1 zai4 bu4 zhou1 shan1 kong1 que1 ， di3 shi4 wen4 yan1 fang3 liang3 zhe4 。
- yan1 sheng1 lu2 fu4 xiang1 lu2 feng1 ， shu2 shi3 sui2 feng1 zhi4 wu2 yue4 。
- feng1 hu1 yu3 yan1 xiang1 de2 wai4 ， hai2 you3 feng1 lei2 bing4 yu3 xue3 。
- yan1 xi1 yu3 feng1 xiang1 hao3 yu2 ， reng2 you3 yan1 bo1 ji2 xia2 yue4 。
- shui2 zhi1 ci3 chu4 yi2 wan4 he4 ， qi2 le4 feng1 yan1 yu2 bu4 shuo1 。
- kuo4 cang1 chan1 tian1 san1 bai3 li3 ， xiong2 xiong2 hun2 hun2 mi2 die2 nie4 。
- gai4 zhu2 teng2 kong1 yi4 qian1 zhang4 ， xie4 xie4 ying2 ying2 fei1 zu2 lü4 。
- hong2 meng2 wu4 qi4 dang4 gui1 hong2 ， huang4 hong4 lan2 fen1 huo4 hui2 jue2 。
- qian2 cen2 bu2 zhen4 you3 jing1 pei4 ， hou4 xiu4 wu2 ren2 he2 mu4 yi4 。
- 𩅿 fei1 leng3 bi1 lu2 ju2 qiu1 ， bao2 yi4 qing1 jian1 long2 lu4 wu4 。
- 䬌 𪋖 yao2 chu4 yang2 mei2 han2 ， xi4 pi3 xin1 mian2 mo2 zu2 wu4 。
- wang4 hai3 jian1 tou2 pei2 lou2 xi4 ， pan2 yi2 qiong2 yang2 gao1 pao1 𫂿 。
- qia4 ze2 jin1 bian1 hua1 cao3 nian1 ， yi2 bo2 zhan1 tan2 piao1 fu4 bi4 。
- liu2 chen2 chang2 xiao4 chu1 tian1 tai2 ， tian2 tian2 hao4 qi4 ling2 han2 䨚 。
- wang2 mu3 chi2 che1 fan3 xuan2 pu3 ， bin1 bin1 yu3 pei4 hui1 xie2 ri4 。
- shuang1 yan2 rui4 yan2 cha1 yun2 han4 ， han2 𩙯 leng3 𩅀 fen1 jiao1 ge3 。
- da4 gu4 xiao3 gu4 bing4 huan2 hui4 ， bi4 wa3 qing1 chui1 fu2 𩙨 𩘐 。
- huang2 yan2 dong4 li3 shi2 lao3 ren2 ， shai4 fu2 bing1 bian1 zi1 piao1 𫗇 。
- bai2 he4 shan1 tou2 ding1 ling4 wei1 ， qing1 yin1 liao2 li4 hun2 䫹 𫠈 。
- yu4 di4 pan2 huan2 shi2 bi2 gong1 ， yu4 cong1 jia1 qi4 fu2 shan1 zhuo1 。
- tian1 wang2 su4 liu2 yong1 wai4 xiu4 ， yu3 yi2 xian1 dui4 hui1 tian1 yue4 。
- chang2 he2 pi3 lian4 yao4 bai2 di4 ， ju4 jin4 bei1 lao2 yin3 hong2 ni2 。
- yong3 qing4 ping2 ling2 pi4 ni4 han2 ， cang1 gou3 bai2 yi1 lao2 mu4 gua1 。
- hu4 guo1 zheng1 rong2 xing1 dou4 lan4 ， wu4 ji4 yun2 huan2 shui2 zhi3 jie2 。
- 䨏 meng2 yuan3 yan3 shi1 gao1 di1 ， yun2 du4 shi2 hu2 jing1 mei2 mie4 。
- jing4 shan1 qi4 jie1 ri4 shan1 han2 ， cui4 gu3 xiang1 fu2 yin2 gu3 bo2 。
- dong1 men2 jiao1 jun4 lu4 gu1 leng2 ， tian1 zhu2 huang2 gao1 mi2 tu1 wu4 。
- yu4 nü3 e2 mei2 𩄡 xi3 bin4 ， mu4 tian1 shi2 fo2 wu4 feng1 jue2 。
- qian1 jia1 yu3 bi1 shui3 yun2 lang2 ， mu4 ji1 shan1 ling2 chang1 he2 nie4 。
- ban1 ruo4 tai2 gao1 mi2 yuan3 jin4 ， wen1 liang2 zuo4 shang4 qing1 piao1 che4 。
- chui1 kai1 yue4 zhang4 wan4 ji1 jin3 ， zhan3 luo4 wu2 jiang1 qian1 shu4 xie2 。
- jiu3 ceng2 tai2 wai4 di4 shao2 yin1 ， wan4 nian2 zhi1 shang4 guang1 yao2 yue4 。
- huo4 yu2 yuan3 han4 chong3 qu1 qiao2 ， huo4 kua4 chang2 kong1 mao4 qi2 yi4 。
- huo4 yao1 nong2 wu4 dai4 chen2 bu1 ， huo4 ni2 qing1 fen1 dang1 ri4 yi4 。
- huo4 sui2 xiao3 yu3 an3 qing1 ming2 ， huo4 zuo3 kuang2 𩆧 an4 yao2 nie4 。
- huo4 hun1 xi1 dong4 wan3 fang1 san4 ， huo4 bi4 yun2 quan2 chao2 bian4 bie2 。
- huo4 guo4 qian1 shan1 ning2 gu3 shu4 ， huo4 jing1 si4 ye3 liu2 han2 duo4 。
- huo4 qi1 jiang1 shang4 han2 zhu2 shao1 ， huo4 bo2 ye3 wai4 huang1 wu2 mo4 。
- huo4 ban4 you2 si1 chun1 zhou4 piao1 ， huo4 si4 liang2 xun1 xia4 chao2 䞘 。
- huo4 shi2 bi4 she4 qiu1 kong1 yu3 ， huo4 jian1 hui2 che1 dong1 ri4 ji2 。
- huo4 chuan1 yang2 liu3 si1 xian4 luan4 ， huo4 du4 fu2 tu2 ling2 suo3 che4 。
- huo4 qian1 kong1 li3 qing1 zhi3 yuan1 ， huo4 dang4 jiao1 zhong1 hei1 feng1 yi3 。
- huo4 jing1 hua1 jing4 can2 hong2 yun3 ， huo4 ru4 song1 lin2 nong2 dian4 wu4 。
- huo4 li4 jiang1 he2 zhu1 jian4 fang3 ， ji1 yang2 fan1 man4 yao2 gan1 jue2 。
- huo4 dao4 xia2 er3 zhu1 jing1 she4 ， zeng1 guang1 jin1 bi4 yun4 tong2 tie3 。
- huo4 si4 han4 zu3 qi4 mang2 dang4 ， man4 kong1 wu4 ai3 ling2 yun2 que1 。
- huo4 ru2 tang2 di4 xing4 li2 shan1 ， can4 lan4 qi2 chang2 za2 qing1 chi4 。
- huo4 si4 di4 xian1 lie4 yu4 kou4 ， xie2 qiong2 yu4 qi4 cheng2 sa4 䬂 。
- huo4 ru2 lei2 bu4 xie4 xian1 huo3 ， gen4 tian1 dian4 yan4 hui1 pi1 li4 。
- huo4 si4 you2 yue4 fang3 heng2 e2 ， xian1 le4 ba1 fang1 chui1 yuan3 kuo4 。
- huo4 ru2 fen2 ye3 mi4 gong1 chen2 ， jin4 qi4 si4 yu2 guang1 shu1 hu1 。
- huo4 si4 dong4 ting2 bai3 zhang4 qiang2 ， zi4 xi1 zi4 dong1 sui2 yi4 xie4 。
- huo4 ru2 ke3 lan2 san1 chi3 di4 ， bu2 sui4 bu2 zuan4 chang2 yan4 tu1 。
- huo4 si4 lu3 guo2 fen2 xian2 qiu1 ， zhu4 zhang1 kuang2 chui1 shi4 nan2 zuo2 。
- huo4 ru2 gong1 jin3 zhan4 chi4 bi4 ， hu3 xiao4 bo1 kuang2 na4 de2 xi1 。
- huo4 si4 mu4 er2 𦶟 qin2 ling2 ， meng3 huo3 zhao4 tian1 san1 yue4 re4 。
- jie1 yu2 zhen1 you3 shan1 shui3 pi3 ， mei3 yu4 ting2 tai2 xu1 fang3 ye4 。
- dan1 qiu1 jin3 guo4 yuan2 xiao1 huo3 ， bian4 wen4 deng1 lin2 qiu2 kuai4 shi4 。
- jie2 ai4 tang2 kuan1 cheng1 qi3 ju1 ， yi1 shuang3 ting2 liang2 qing1 ao4 tu1 。
- yu4 xiao1 lan2 pan4 yi4 xian1 you2 ， wang4 hai3 ting2 bian1 si1 shui3 huo2 。
- yan2 qian2 fang4 mu4 si4 ji2 yuan3 ， bo1 fan4 yu4 hong2 liu2 mo4 xie1 。
- qian4 lian2 xiang1 chui1 man3 tang2 ge2 ， guang3 xuan1 mei2 xia2 ji4 bei1 jie2 。
- zhi1 le4 liu2 bei1 yi4 lü3 you2 ， cui4 ping2 shu1 xiao4 shi2 pai2 ta4 。
- ji4 bei4 cheng2 nan2 wei2 yu3 du4 ， ting2 tai2 xuan1 kan3 ju4 qiong2 li4 。
- huo4 kua1 xiao3 jing3 yi2 qing2 xing4 ， huo4 cha4 qiao3 ying2 huan4 zhu1 bi4 。
- huo4 yin1 ju3 ru4 chuan1 chi2 zhao3 ， huo4 qu3 𥮾 zan1 pai2 yi2 lie4 。
- huo4 qu3 yan4 xian2 bian3 mei3 ming2 ， huo4 si1 de2 zheng4 cun2 qian2 ji4 。
- tuo2 yue4 bei4 kuan1 feng1 hao4 miao3 ， tian1 di4 lu2 hong2 yan1 weng3 yu4 。
- wei4 wei3 yan3 qian2 zhu1 sheng4 shang3 ， feng1 yan1 bi3 jiao4 shui2 you1 lie4 。
- qi2 zai1 cui4 xie4 hou4 shan1 ting2 ， di4 bu4 bai3 rong2 tian1 lu4 yue4 。
- he4 duo1 liao2 yi3 shi2 qian1 shu4 ， ji3 xu3 feng1 yan1 nan2 jin4 jie1 。
- zao2 dun4 bu4 zhi1 jin1 ji3 nian2 ， xian2 zhe2 zhi4 zhong1 fan2 ji3 wu4 。
- guai4 di3 sheng4 cang2 ju4 bu4 zhi1 ， zhi1 yi4 ju4 neng2 ying2 ya3 bi4 。
- zhao4 jun1 yan3 li4 gao1 xuan4 gu3 ， cai2 de2 ji1 jie1 zhen1 ji2 jue2 。
- yan2 jiong1 wan4 he4 gui1 zhi3 gu4 ， biao1 ai3 mi2 kong1 zan3 ping2 she4 。
- chi4 cheng2 qian1 li3 zhu1 sheng4 you2 ， cong2 ci3 si1 ting2 wei4 ju4 bo4 。
- xie4 shou3 cheng2 tou2 yan2 mu4 wu1 ， wang3 chuan1 jiang4 zhao4 ying4 gao1 mei2 。
- yu2 jiang1 hui4 ji1 wen4 xia4 yu3 ， feng1 yu2 he2 de2 zhuan1 che1 gu3 。
- yu4 bo2 ji3 shi2 lai2 wan4 bang1 ， hou2 dian4 yun2 he2 fen1 wu3 bai3 。
- yi4 jiang1 dong1 yang2 wen4 da4 shi4 ， xiang4 jiao4 he2 shi2 qi3 chan2 lü4 。
- shuang1 ta3 yi3 duo1 zhu1 fo2 ji1 ， yan4 dang4 you4 he2 you3 seng1 ke4 。
- yi4 jiang1 yong3 dong1 wen4 ju4 jian4 ， dang1 ri4 ru2 he2 xing1 ba4 lie4 。
- hai2 jun1 hui4 xue3 chen2 qie4 xiu1 ， qian1 zai3 ying1 xiong2 guang1 shi3 bi3 。
- qie3 sheng1 qie3 jiao4 ju4 shi2 nian2 ， shu2 yun2 wai4 wu4 ren2 nan2 bi4 。
- yi4 jiang1 hai3 shang4 wen4 xi1 he2 ， ri4 sheng1 yi4 gu3 yu2 yi2 zhai2 。
- yue4 he2 yu3 ri4 shi2 xiang1 wang4 ， ri4 he2 yu3 yue4 shi2 he2 bi4 。
- yin2 bin1 ping2 zhi4 shun4 shi2 si4 ， xuan2 ji1 yu4 heng2 qi2 zheng4 qi1 。
- si4 yu2 cang1 sheng1 gan3 pi1 mao4 ， wei2 tian1 wei2 you3 yao2 neng2 di2 。
- wu4 nü3 ke1 shan1 ri4 yue4 chang2 ， bai2 hei1 wei2 qi2 qiong2 li3 ku1 。
- chao2 tou2 yin3 yue1 zi3 xu1 hun2 ， fu1 cha4 ke3 jian4 wu2 xin1 shu4 。
- wang2 qiao2 kua4 he4 shui3 zhong1 dao3 ， dan1 sha1 jiu3 zhuan3 cheng2 ling2 li4 。
- yang2 fei1 yin3 ji4 hai3 shang4 shan1 ， fang1 shi4 shi2 wen2 deng1 kun3 yu4 。
- dui4 jing3 si1 ren2 ren2 bu2 jian4 ， feng1 yan1 que4 xian4 chang2 sheng1 zhi4 。
- zhi1 shang4 xi1 feng1 chan2 bu4 ji1 ， kong1 li3 shi2 yan1 wu2 fei4 li4 。
- xi4 si1 yan3 jie4 liang3 yao1 me0 ， fu3 yang3 qu1 shen1 cheng2 you3 de2 。
- peng2 lai2 ge2 wei4 ting2 zuo4 xiong1 ， bai3 liang2 tai2 wei4 ting2 zuo4 bo2 。
- sao1 ren2 ping2 lan2 wu2 yi2 shi4 ， di2 yan4 ru2 hao2 zi4 si1 suo3 。
- jiu3 ke4 deng1 jie1 wu2 suo3 wei4 ， qie4 ke1 xie2 hu2 mang2 xun4 yi1 。
- shui3 xian1 hai3 ruo4 tang3 ju4 lai2 ， ren4 zi4 ting2 qian2 shuo1 xuan2 ji2 。
- wei2 yu3 zhui1 lu3 wu2 cun4 chang2 ， qi2 ting1 qing3 kai4 dong1 jun1 ce4 。

## 注释

## 译文

## 赏析
