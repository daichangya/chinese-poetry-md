---
id: liu-de-ren-he-duan-xiao-shu-dong-xi-ji-ti-lu-shan
title: 和段校书冬夕寄题庐山
titlePinyin: he2 duan4 xiao4 shu1 dong1 xi1 ji4 ti2 lu2 shan1
titleSlug: he-duan-xiao-shu-dong-xi-ji-ti-lu-shan
author: 刘得仁
authorPinyin: liu2 de2 ren2
authorSlug: liu-de-ren
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 名高身未到，此恨蓄多时。是夕吟因话，他年必去随。
- 尝闻庐岳顶，半入楚江湄。几处悬崖上，千寻瀑布垂。
- 炉峰松淅沥，湓浦柳参差。日色连湖白，钟声拂浪迟。
- 烟梯缘薜荔，岳寺步欹危。地本饶灵草，林曾出祖师。
- 石楼霞耀壁，猿树鹤分枝。细径萦岩末，高窗见海涯。
- 嵌空寒更极，寂寞夜尤思。阴谷冰埋术，仙田雪覆芝。
- 乱泉禅客濑，异迹逸人知。藓室新开灶，柽潭未了棋。
- 如何遂闲放，长得在希夷。空务渔樵事，方无道路悲。
- 谢公台尚在，陶令柳潜衰。尘外难相许，人间贵迹遗。
- 虽怀丹桂影，不忘白云期。仁者终携手，今朝预赋诗。

## 拼音
- ming2 gao1 shen1 wei4 dao4 ， ci3 hen4 xu4 duo1 shi2 。 shi4 xi1 yin2 yin1 hua4 ， ta1 nian2 bi4 qu4 sui2 。
- chang2 wen2 lu2 yue4 ding3 ， ban4 ru4 chu3 jiang1 mei2 。 ji3 chu4 xuan2 ya2 shang4 ， qian1 xun2 pu4 bu4 chui2 。
- lu2 feng1 song1 xi1 li4 ， pen2 pu3 liu3 cen1 ci1 。 ri4 se4 lian2 hu2 bai2 ， zhong1 sheng1 fu2 lang4 chi2 。
- yan1 ti1 yuan2 bi4 li4 ， yue4 si4 bu4 qi1 wei1 。 di4 ben3 rao2 ling2 cao3 ， lin2 ceng2 chu1 zu3 shi1 。
- shi2 lou2 xia2 yao4 bi4 ， yuan2 shu4 he4 fen1 zhi1 。 xi4 jing4 ying2 yan2 mo4 ， gao1 chuang1 jian4 hai3 ya2 。
- qian4 kong1 han2 geng4 ji2 ， ji4 mo4 ye4 you2 si1 。 yin1 gu3 bing1 mai2 shu4 ， xian1 tian2 xue3 fu4 zhi1 。
- luan4 quan2 chan2 ke4 lai4 ， yi4 ji4 yi4 ren2 zhi1 。 xian3 shi4 xin1 kai1 zao4 ， cheng1 tan2 wei4 liao3 qi2 。
- ru2 he2 sui4 xian2 fang4 ， chang2 de2 zai4 xi1 yi2 。 kong1 wu4 yu2 qiao2 shi4 ， fang1 wu2 dao4 lu4 bei1 。
- xie4 gong1 tai2 shang4 zai4 ， tao2 ling4 liu3 qian2 shuai1 。 chen2 wai4 nan2 xiang1 xu3 ， ren2 jian1 gui4 ji4 yi2 。
- sui1 huai2 dan1 gui4 ying3 ， bu2 wang4 bai2 yun2 qi1 。 ren2 zhe3 zhong1 xie2 shou3 ， jin1 chao2 yu4 fu4 shi1 。

## 注释

## 译文

## 赏析
