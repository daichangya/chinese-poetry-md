---
id: sun-qi-qing-jiang-zuan-mu-bei
title: 江纂墓碑
titlePinyin: jiang1 zuan3 mu4 bei1
titleSlug: jiang-zuan-mu-bei
author: 孙起卿
authorPinyin: sun1 qi3 qing1
authorSlug: sun-qi-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家有古冢碑，近自田家获。
- 藏之五六年，未甚见省录。
- 古苔侵文理，封结殆莫识。
- 偶然嗟其穷，一一为磨剔。
- 始若漫无文，细寻适可读。
- 文云晋江纂，长夜垂兹刻。
- 贞石殊不用，块然但埏埴。
- 合葬无别铭，背面书反复。
- 一字不涉华，本枝记明白。
- 二父遂兼书，于逌乃宗嫡。
- 考诸晋史篇，真是小出入。
- 字画亦崄劲，然不类镌斲。
- 汉魏尚丰碑，兹独何褊迫。
- 岂时丁丧乱，不暇如品式。
- 于时义熙季，处次实庚戌。
- 五胡剖中原，典午窜南极。
- 苟简理宜尔，宁诒不孝责。
- 审订既昭然，疑去喜自适。
- 历年七百余，瞥尔驹过隙。
- 名节苟不传，埃化先瓦石。
- 寘兹当眼前，用代铭几席。

## 拼音
- jia1 you3 gu3 zhong3 bei1 ， jin4 zi4 tian2 jia1 huo4 。
- cang2 zhi1 wu3 liu4 nian2 ， wei4 shen4 jian4 sheng3 lu4 。
- gu3 tai2 qin1 wen2 li3 ， feng1 jie2 dai4 mo4 shi2 。
- ou3 ran2 jie1 qi2 qiong2 ， yi1 yi1 wei4 mo2 ti1 。
- shi3 ruo4 man4 wu2 wen2 ， xi4 xun2 shi4 ke3 du2 。
- wen2 yun2 jin4 jiang1 zuan3 ， chang2 ye4 chui2 zi1 ke4 。
- zhen1 shi2 shu1 bu2 yong4 ， kuai4 ran2 dan4 shan1 zhi2 。
- he2 zang4 wu2 bie2 ming2 ， bei4 mian4 shu1 fan3 fu4 。
- yi2 zi4 bu2 she4 hua2 ， ben3 zhi1 ji4 ming2 bai2 。
- er4 fu4 sui4 jian1 shu1 ， yu2 you1 nai3 zong1 di2 。
- kao3 zhu1 jin4 shi3 pian1 ， zhen1 shi4 xiao3 chu1 ru4 。
- zi4 hua4 yi4 xian3 jin4 ， ran2 bu2 lei4 juan1 zhuo2 。
- han4 wei4 shang4 feng1 bei1 ， zi1 du2 he2 bian3 po4 。
- qi3 shi2 ding1 sang1 luan4 ， bu4 xia2 ru2 pin3 shi4 。
- yu2 shi2 yi4 xi1 ji4 ， chu4 ci4 shi2 geng1 xu1 。
- wu3 hu2 pou1 zhong1 yuan2 ， dian3 wu3 cuan4 nan2 ji2 。
- gou3 jian3 li3 yi2 er3 ， ning2 yi2 bu2 xiao4 ze2 。
- shen3 ding4 ji4 zhao1 ran2 ， yi2 qu4 xi3 zi4 shi4 。
- li4 nian2 qi1 bai3 yu2 ， pie1 er3 ju1 guo4 xi4 。
- ming2 jie2 gou3 bu4 chuan2 ， ai1 hua4 xian1 wa3 shi2 。
- zhi4 zi1 dang1 yan3 qian2 ， yong4 dai4 ming2 ji3 xi2 。

## 注释

## 译文

## 赏析
