---
id: huang-shu-deng-fu-feng-wang-zong-yuan-shan-ting
title: 登扶风王宗元山亭
titlePinyin: deng1 fu2 feng1 wang2 zong1 yuan2 shan1 ting2
titleSlug: deng-fu-feng-wang-zong-yuan-shan-ting
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云收南山头，太白青崔嵬。
- 我有泉石梦，坐对怀抱开。
- 小池数斛水，涉鸟来毰毸。
- 遗翎与行迹，纵横在苍苔。
- 忆得钓矶上，到家如一回。
- 蔬畦参差绿，采掇助酒杯。
- 痛饮不能去，遶竹犹徘徊。
- 主人林岩癖，笑傲苍烟堆。
- 心忧百里病，良田正黄埃。
- 欲知主人喜，雨抱山脚来。

## 拼音
- yun2 shou1 nan2 shan1 tou2 ， tai4 bai2 qing1 cui1 wei2 。
- wo3 you3 quan2 shi2 meng4 ， zuo4 dui4 huai2 bao4 kai1 。
- xiao3 chi2 shu4 hu2 shui3 ， she4 niao3 lai2 pei2 sai1 。
- yi2 ling2 yu3 xing2 ji4 ， zong4 heng2 zai4 cang1 tai2 。
- yi4 de2 diao4 ji1 shang4 ， dao4 jia1 ru2 yi1 hui2 。
- shu1 qi2 cen1 ci1 lü4 ， cai3 duo1 zhu4 jiu3 bei1 。
- tong4 yin3 bu4 neng2 qu4 ， rao4 zhu2 you2 pai2 huai2 。
- zhu3 ren2 lin2 yan2 pi3 ， xiao4 ao4 cang1 yan1 dui1 。
- xin1 you1 bai3 li3 bing4 ， liang2 tian2 zheng4 huang2 ai1 。
- yu4 zhi1 zhu3 ren2 xi3 ， yu3 bao4 shan1 jiao3 lai2 。

## 注释

## 译文

## 赏析
