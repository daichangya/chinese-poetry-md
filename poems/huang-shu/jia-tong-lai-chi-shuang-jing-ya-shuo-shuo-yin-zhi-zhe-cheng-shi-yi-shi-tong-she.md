---
id: huang-shu-jia-tong-lai-chi-shuang-jing-ya-shuo-shuo-yin-zhi-zhe-cheng-shi-yi-shi-tong-she
title: 家僮来持双井芽数数饮之辄成诗以示同舍
titlePinyin: jia1 tong2 lai2 chi2 shuang1 jing3 ya2 shuo4 shuo4 yin3 zhi1 zhe2 cheng2 shi1 yi3 shi4 tong2 she4
titleSlug: jia-tong-lai-chi-shuang-jing-ya-shuo-shuo-yin-zhi-zhe-cheng-shi-yi-shi-tong-she
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我疑醇𬪩千古味，寂寞散在山茶枝。
- 双井名入天下耳，建溪春色无光辉。
- 吾乡茶友若敌国，粪土尺璧珍刀圭。
- 嗟予奔走车马迹，尘埃荆棘生喉颐。
- 煮云为腴不可见，青泉绿树应相嗤。
- 长须前日千里至，百芽包裹林岩姿。
- 开缄春风若满手，喜气收拾人恐知。
- 江南阳和夜欲试，小斋独与清风期。
- 石鼎泉甘火齐得，混沌不死元气肥。
- 诗书坐对为客主，一啜已见沆瀣醨。
- 通宵安稳睡物外，家梦欲遣不肯归。
- 不信试来与君饮，洗出正性还肝脾。

## 拼音
- wo3 yi2 chun2 nong2 qian1 gu3 wei4 ， ji4 mo4 san4 zai4 shan1 cha2 zhi1 。
- shuang1 jing3 ming2 ru4 tian1 xia4 er3 ， jian4 xi1 chun1 se4 wu2 guang1 hui1 。
- wu2 xiang1 cha2 you3 ruo4 di2 guo2 ， fen4 tu3 chi3 bi4 zhen1 dao1 gui1 。
- jie1 yu3 ben1 zou3 che1 ma3 ji4 ， chen2 ai1 jing1 ji2 sheng1 hou2 yi2 。
- zhu3 yun2 wei4 yu2 bu4 ke3 jian4 ， qing1 quan2 lü4 shu4 ying4 xiang1 chi1 。
- chang2 xu1 qian2 ri4 qian1 li3 zhi4 ， bai3 ya2 bao1 guo3 lin2 yan2 zi1 。
- kai1 jian1 chun1 feng1 ruo4 man3 shou3 ， xi3 qi4 shou1 shi2 ren2 kong3 zhi1 。
- jiang1 nan2 yang2 he2 ye4 yu4 shi4 ， xiao3 zhai1 du2 yu3 qing1 feng1 qi1 。
- shi2 ding3 quan2 gan1 huo3 qi2 de2 ， hun4 dun4 bu4 si3 yuan2 qi4 fei2 。
- shi1 shu1 zuo4 dui4 wei4 ke4 zhu3 ， yi2 chuo4 yi3 jian4 hang4 xie4 li2 。
- tong1 xiao1 an1 wen3 shui4 wu4 wai4 ， jia1 meng4 yu4 qian3 bu4 ken3 gui1 。
- bu2 xin4 shi4 lai2 yu3 jun1 yin3 ， xi3 chu1 zheng4 xing4 hai2 gan1 pi2 。

## 注释

## 译文

## 赏析
