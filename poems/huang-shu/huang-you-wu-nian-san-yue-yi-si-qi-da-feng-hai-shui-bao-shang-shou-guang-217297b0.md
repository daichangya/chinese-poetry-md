---
id: huang-shu-huang-you-wu-nian-san-yue-yi-si-qi-da-feng-hai-shui-bao-shang-shou-guang-217297b0
title: 皇祐五年三月乙巳齐大风海水暴上寿光千乘两县民数百家被其灾而死者几半丞相平阳公以同年李君子仪往赈之以诗见寄因而和酬
titlePinyin: huang2 you4 wu3 nian2 san1 yue4 yi3 si4 qi2 da4 feng1 hai3 shui3 bao4 shang4 shou4 guang1 qian1 cheng2 liang3 xian4 min2 shu4 bai3 jia1 bei4 qi2 zai1 er2 si3 zhe3 ji3 ban4 cheng2 xiang4 ping2 yang2 gong1 yi3 tong2 nian2 li3 jun1 zi3 yi2 wang3 zhen4 zhi1 yi3 shi1 jian4 ji4 yin1 er2 he2 chou2
titleSlug: huang-you-wu-nian-san-yue-yi-si-qi-da-feng-hai-shui-bao-shang-shou-guang-217297b0
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盐民没利家海隅，奔走末业田园芜。
- 天意似遣阳侯驱，卷水沃杀煎海炉。
- 怒涛百尺不及逋，老幼十五其为鱼。
- 耕夫蚕妇来踌躇，百金不易箔与锄。
- 我公偃息哀其愚，埋掩尸骼赒惸孤。
- 吾党子仪驰赤驹，口赍公惠人人嘘。
- 日走百里嫌昳晡，不饮不食颜色癯。
- 去时万树如束枯，回首绿暗红紫疏。
- 寄诗百言举其粗，我愧安饱心如苴。

## 拼音
- yan2 min2 mei2 li4 jia1 hai3 yu2 ， ben1 zou3 mo4 ye4 tian2 yuan2 wu2 。
- tian1 yi4 si4 qian3 yang2 hou2 qu1 ， juan4 shui3 wo4 sha1 jian1 hai3 lu2 。
- nu4 tao1 bai3 chi3 bu4 ji2 bu1 ， lao3 you4 shi2 wu3 qi2 wei4 yu2 。
- geng1 fu1 can2 fu4 lai2 chou2 chu2 ， bai3 jin1 bu2 yi4 bo2 yu3 chu2 。
- wo3 gong1 yan3 xi1 ai1 qi2 yu2 ， mai2 yan3 shi1 ge2 zhou1 qiong2 gu1 。
- wu2 dang3 zi3 yi2 chi2 chi4 ju1 ， kou3 ji1 gong1 hui4 ren2 ren2 xu1 。
- ri4 zou3 bai3 li3 xian2 yi4 bu1 ， bu4 yin3 bu4 shi2 yan2 se4 qu2 。
- qu4 shi2 wan4 shu4 ru2 shu4 ku1 ， hui2 shou3 lü4 an4 hong2 zi3 shu1 。
- ji4 shi1 bai3 yan2 ju3 qi2 cu1 ， wo3 kui4 an1 bao3 xin1 ru2 ju1 。

## 注释

## 译文

## 赏析
