---
id: huang-shu-song-huang-jing-wei-xi-you
title: 送黄景微西游
titlePinyin: song4 huang2 jing3 wei1 xi1 you2
titleSlug: song-huang-jing-wei-xi-you
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生古肝脾，久恨不得识。
- 唯闻公卿家，要作门下客。
- 千载卞和泪，争磨荐书墨。
- 姓名落四海，履杂车马迹。
- 尘埃十年衣，几度改颜色。
- 纷纷九衢中，拭眼见珪璧。
- 敝褐埋众人，胸肺无丈尺。
- 从来饥渴心，既见转不释。
- 斗酒听语论，今古吐白黑。
- 秋入汴柳枝，买马欲西适。
- 虏方豺狼骄，似汉子弟国。
- 予知弱诸侯，必得主父策。

## 拼音
- xian1 sheng1 gu3 gan1 pi2 ， jiu3 hen4 bu4 de2 shi2 。
- wei2 wen2 gong1 qing1 jia1 ， yao4 zuo4 men2 xia4 ke4 。
- qian1 zai3 bian4 he2 lei4 ， zheng1 mo2 jian4 shu1 mo4 。
- xing4 ming2 luo4 si4 hai3 ， lü3 za2 che1 ma3 ji4 。
- chen2 ai1 shi2 nian2 yi1 ， ji3 du4 gai3 yan2 se4 。
- fen1 fen1 jiu3 qu2 zhong1 ， shi4 yan3 jian4 gui1 bi4 。
- bi4 he4 mai2 zhong4 ren2 ， xiong1 fei4 wu2 zhang4 chi3 。
- cong2 lai2 ji1 ke3 xin1 ， ji4 jian4 zhuan3 bu2 shi4 。
- dou4 jiu3 ting1 yu3 lun4 ， jin1 gu3 tu3 bai2 hei1 。
- qiu1 ru4 bian4 liu3 zhi1 ， mai3 ma3 yu4 xi1 shi4 。
- lu3 fang1 chai2 lang2 jiao1 ， si4 han4 zi3 di4 guo2 。
- yu3 zhi1 ruo4 zhu1 hou2 ， bi4 de2 zhu3 fu4 ce4 。

## 注释

## 译文

## 赏析
