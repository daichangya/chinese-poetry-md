---
id: huang-shu-deng-jian-shan-lou
title: 登见山楼
titlePinyin: deng1 jian4 shan1 lou2
titleSlug: deng-jian-shan-lou
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太守终南为客主，出入厌倦马与车。
- 与山朝夕欲还往，作楼近在室一隅。
- 主人去久山寂寞，正值青帝催焦枯。
- 我拘簿书甚杻械，摆脱步上提酒壶。
- 郊原犹未见春色，似据水墨长安图。
- 也知好景天更惜，高峰常是云模糊。
- 安得风伯持大篲，扫洒百里如屏铺。
- 显昧万状古诗国，收拾可秃千毫书。
- 我来愿作风雅户，醉倒坐待明月扶。
- 去家若有岩下梦，免复夜夜寻归途。

## 拼音
- tai4 shou3 zhong1 nan2 wei4 ke4 zhu3 ， chu1 ru4 yan4 juan4 ma3 yu3 che1 。
- yu3 shan1 zhao1 xi1 yu4 hai2 wang3 ， zuo4 lou2 jin4 zai4 shi4 yi4 yu2 。
- zhu3 ren2 qu4 jiu3 shan1 ji4 mo4 ， zheng4 zhi2 qing1 di4 cui1 jiao1 ku1 。
- wo3 ju1 bo2 shu1 shen4 niu3 xie4 ， bai3 tuo1 bu4 shang4 ti2 jiu3 hu2 。
- jiao1 yuan2 you2 wei4 jian4 chun1 se4 ， si4 ju4 shui3 mo4 chang2 an1 tu2 。
- ye3 zhi1 hao3 jing3 tian1 geng4 xi1 ， gao1 feng1 chang2 shi4 yun2 mo2 hu0 。
- an1 de2 feng1 bo2 chi2 da4 hui4 ， sao3 sa3 bai3 li3 ru2 ping2 pu4 。
- xian3 mei4 wan4 zhuang4 gu3 shi1 guo2 ， shou1 shi2 ke3 tu1 qian1 hao2 shu1 。
- wo3 lai2 yuan4 zuo4 feng1 ya3 hu4 ， zui4 dao3 zuo4 dai4 ming2 yue4 fu2 。
- qu4 jia1 ruo4 you3 yan2 xia4 meng4 ， mian3 fu4 ye4 ye4 xun2 gui1 tu2 。

## 注释

## 译文

## 赏析
