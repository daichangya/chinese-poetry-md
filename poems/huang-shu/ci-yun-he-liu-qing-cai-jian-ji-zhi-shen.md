---
id: huang-shu-ci-yun-he-liu-qing-cai-jian-ji-zhi-shen
title: 次韵和刘卿材见寄之什
titlePinyin: ci4 yun4 he2 liu2 qing1 cai2 jian4 ji4 zhi1 shen2
titleSlug: ci-yun-he-liu-qing-cai-jian-ji-zhi-shen
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风波一相失，倒指岁月耗。
- 交情见千里，文字每教告。
- 胸中饱耘锄，勉我获以道。
- 踟蹰竹帛间，相期古人到。
- 十年走尘土，心不勇于躁。
- 迺知镌磨益，不必砚席好。
- 君屈百里官，卓趋而鲁蹈。
- 不使鞭朴教，人情自倾倒。
- 讼稀禾黍登，醺若饮醇醪。
- 使者席未暖，姓名达珪瑁。
- 麒麟踊跃起，志远无近报。
- 粪土龊龊者，锱铢较称号。
- 青冥脚可插，泥途迹将扫。
- 宁知西山民，归车恐君膏。
- 我行省版舆，假途期问劳。
- 理声如壁邻，叹息不可造。
- 遥知诗书宰，优游漆园傲。
- 极目西飞云，徒使瞳子眊。
- 敢期枉佳作，绸缪肺襟奥。
- 大句驱老意，木古风雨暴。
- 惊味无厌已，败者豆笾犒。
- 我辄牵勉和，徒手大阿冒。
- 酌酒持君诗，吟哦舌根燥。

## 拼音
- feng1 bo1 yi4 xiang1 shi1 ， dao3 zhi3 sui4 yue4 hao4 。
- jiao1 qing2 jian4 qian1 li3 ， wen2 zi4 mei3 jiao4 gao4 。
- xiong1 zhong1 bao3 yun2 chu2 ， mian3 wo3 huo4 yi3 dao4 。
- chi2 chu2 zhu2 bo2 jian1 ， xiang1 qi1 gu3 ren2 dao4 。
- shi2 nian2 zou3 chen2 tu3 ， xin1 bu4 yong3 yu2 zao4 。
- nai3 zhi1 juan1 mo2 yi4 ， bu2 bi4 yan4 xi2 hao3 。
- jun1 qu1 bai3 li3 guan1 ， zhuo2 qu1 er2 lu3 dao3 。
- bu4 shi3 bian1 pu3 jiao4 ， ren2 qing2 zi4 qing1 dao3 。
- song4 xi1 he2 shu3 deng1 ， xun1 ruo4 yin3 chun2 lao2 。
- shi3 zhe3 xi2 wei4 nuan3 ， xing4 ming2 da2 gui1 mao4 。
- qi2 lin2 yong3 yue4 qi3 ， zhi4 yuan3 wu2 jin4 bao4 。
- fen4 tu3 chuo4 chuo4 zhe3 ， zi1 zhu1 jiao4 cheng1 hao4 。
- qing1 ming2 jiao3 ke3 cha1 ， ni2 tu2 ji4 jiang1 sao3 。
- ning2 zhi1 xi1 shan1 min2 ， gui1 che1 kong3 jun1 gao1 。
- wo3 xing2 sheng3 ban3 yu2 ， jia3 tu2 qi1 wen4 lao2 。
- li3 sheng1 ru2 bi4 lin2 ， tan4 xi1 bu4 ke3 zao4 。
- yao2 zhi1 shi1 shu1 zai3 ， you1 you2 qi1 yuan2 ao4 。
- ji2 mu4 xi1 fei1 yun2 ， tu2 shi3 tong2 zi3 mao4 。
- gan3 qi1 wang3 jia1 zuo4 ， chou2 mou2 fei4 jin1 ao4 。
- da4 ju4 qu1 lao3 yi4 ， mu4 gu3 feng1 yu3 bao4 。
- jing1 wei4 wu2 yan4 yi3 ， bai4 zhe3 dou4 bian1 kao4 。
- wo3 zhe2 qian1 mian3 he2 ， tu2 shou3 da4 a1 mao4 。
- zhuo2 jiu3 chi2 jun1 shi1 ， yin2 e2 she2 gen1 zao4 。

## 注释

## 译文

## 赏析
