---
id: huang-shu-you-yun-men-shan
title: 游云门山
titlePinyin: you2 yun2 men2 shan1
titleSlug: you-yun-men-shan
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山州之屏，四时改颜色。
- 日夕太守宴，供帐减缯帛。
- 更求秉烛饮，图写在四壁。
- 烟云时藏埋，景好疑爱惜。
- 我官府中尘，喜与山相识。
- 泉石未还往，愧负苦逋责。
- 秋风复杖屦，持酒穷胜僻。
- 莓苔转苍崖，郡国在几席。
- 废兴赋飞鸟，牛羊自朝夕。
- 风物摹大句，才薄徒噤嘿。
- 唯作酩酊归，山月吐半璧。
- 沉吟又慰喜，三友添饮客。

## 拼音
- nan2 shan1 zhou1 zhi1 ping2 ， si4 shi2 gai3 yan2 se4 。
- ri4 xi1 tai4 shou3 yan4 ， gong4 zhang4 jian3 zeng1 bo2 。
- geng4 qiu2 bing3 zhu2 yin3 ， tu2 xie3 zai4 si4 bi4 。
- yan1 yun2 shi2 cang2 mai2 ， jing3 hao3 yi2 ai4 xi1 。
- wo3 guan1 fu3 zhong1 chen2 ， xi3 yu3 shan1 xiang1 shi2 。
- quan2 shi2 wei4 hai2 wang3 ， kui4 fu4 ku3 bu1 ze2 。
- qiu1 feng1 fu4 zhang4 ju4 ， chi2 jiu3 qiong2 sheng4 pi4 。
- mei2 tai2 zhuan3 cang1 ya2 ， jun4 guo2 zai4 ji3 xi2 。
- fei4 xing1 fu4 fei1 niao3 ， niu2 yang2 zi4 zhao1 xi1 。
- feng1 wu4 mo2 da4 ju4 ， cai2 bao2 tu2 jin4 hei1 。
- wei2 zuo4 ming3 ding1 gui1 ， shan1 yue4 tu3 ban4 bi4 。
- chen2 yin2 you4 wei4 xi3 ， san1 you3 tian1 yin3 ke4 。

## 注释

## 译文

## 赏析
