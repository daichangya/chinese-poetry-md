---
id: huang-shu-jiu-zhui-you
title: 灸赘疣
titlePinyin: jiu3 zhui4 you2
titleSlug: jiu-zhui-you
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赘疣在予手，累久至三四。
- 初视君外物，于意不能置。
- 居闲或灸灼，已没出复继。
- 赘出与赘没，曾莫生死异。
- 天地赘一气，万物赘天地。
- 赘复赘于人，小大而已矣。
- 人之于为赘，作为有大盩。
- 至理本无事，破真以为伪。
- 善恶乱大性，赏罚乱大治。
- 宫征乱大声，青黄乱大贲。
- 寸尺乱大刑，酸咸乱大味。
- 大朴如疮疽，空虚无完理。
- 天地不尔仇，尔独赘之计。
- 耻指不若人，孟子其有谓。
- 志小略其大，殆非达者意。
- 弃火复投艾，两忘吾赘赘。

## 拼音
- zhui4 you2 zai4 yu3 shou3 ， lei4 jiu3 zhi4 san1 si4 。
- chu1 shi4 jun1 wai4 wu4 ， yu2 yi4 bu4 neng2 zhi4 。
- ju1 xian2 huo4 jiu3 zhuo2 ， yi3 mei2 chu1 fu4 ji4 。
- zhui4 chu1 yu3 zhui4 mei2 ， ceng2 mo4 sheng1 si3 yi4 。
- tian1 di4 zhui4 yi2 qi4 ， wan4 wu4 zhui4 tian1 di4 。
- zhui4 fu4 zhui4 yu2 ren2 ， xiao3 da4 er2 yi3 yi3 。
- ren2 zhi1 yu2 wei4 zhui4 ， zuo4 wei2 you3 da4 zhou1 。
- zhi4 li3 ben3 wu2 shi4 ， po4 zhen1 yi3 wei2 wei3 。
- shan4 e4 luan4 da4 xing4 ， shang3 fa2 luan4 da4 zhi4 。
- gong1 zheng1 luan4 da4 sheng1 ， qing1 huang2 luan4 da4 ben1 。
- cun4 chi3 luan4 da4 xing2 ， suan1 xian2 luan4 da4 wei4 。
- da4 pu3 ru2 chuang1 ju1 ， kong1 xu1 wu2 wan2 li3 。
- tian1 di4 bu4 er3 chou2 ， er3 du2 zhui4 zhi1 ji4 。
- chi3 zhi3 bu2 ruo4 ren2 ， meng4 zi3 qi2 you3 wei4 。
- zhi4 xiao3 lüe4 qi2 da4 ， dai4 fei1 da2 zhe3 yi4 。
- qi4 huo3 fu4 tou2 ai4 ， liang3 wang4 wu2 zhui4 zhui4 。

## 注释

## 译文

## 赏析
