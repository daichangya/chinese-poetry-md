---
id: huang-shu-ci-yun-he-chou-yin-zhi-yi-hua-jian-ji-zhi-zuo
title: 次韵和酬隠直忆花见寄之作
titlePinyin: ci4 yun4 he2 chou2 yin3 zhi2 yi4 hua1 jian4 ji4 zhi1 zuo4
titleSlug: ci-yun-he-chou-yin-zhi-yi-hua-jian-ji-zhi-zuo
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春工不拣势厚薄，染成庭内花梢红。
- 反拘簿书似机械，不得醉倒眠绿丛。
- 君时马首正南走，假有樽酒何由同。
- 馨香蜂蝶似相让，颜色开落输东风。
- 公余徘徊独遶树，空有叹恨不可穷。
- 君虽不见红紫落，亦有惆怅环胸中。
- 作诗寄我忆花意，句老与古争彊雄。
- 其间摸写景如画，烂熳一片春颜容。
- 乃知诗家有刀尺，裁翦自夺阴阳功。
- 诵诗酌酒无厌已，韵险强续惭非工。

## 拼音
- chun1 gong1 bu4 jian3 shi4 hou4 bao2 ， ran3 cheng2 ting2 nei4 hua1 shao1 hong2 。
- fan3 ju1 bo2 shu1 si4 ji1 xie4 ， bu4 de2 zui4 dao3 mian2 lü4 cong2 。
- jun1 shi2 ma3 shou3 zheng4 nan2 zou3 ， jia3 you3 zun1 jiu3 he2 you2 tong2 。
- xin1 xiang1 feng1 die2 si4 xiang1 rang4 ， yan2 se4 kai1 luo4 shu1 dong1 feng1 。
- gong1 yu2 pai2 huai2 du2 rao4 shu4 ， kong1 you3 tan4 hen4 bu4 ke3 qiong2 。
- jun1 sui1 bu2 jian4 hong2 zi3 luo4 ， yi4 you3 chou2 chang4 huan2 xiong1 zhong1 。
- zuo4 shi1 ji4 wo3 yi4 hua1 yi4 ， ju4 lao3 yu3 gu3 zheng1 qiang2 xiong2 。
- qi2 jian1 mo1 xie3 jing3 ru2 hua4 ， lan4 man4 yi2 pian4 chun1 yan2 rong2 。
- nai3 zhi1 shi1 jia1 you3 dao1 chi3 ， cai2 jian3 zi4 duo2 yin1 yang2 gong1 。
- song4 shi1 zhuo2 jiu3 wu2 yan4 yi3 ， yun4 xian3 qiang2 xu4 can2 fei1 gong1 。

## 注释

## 译文

## 赏析
