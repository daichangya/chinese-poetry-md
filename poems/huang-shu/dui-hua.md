---
id: huang-shu-dui-hua
title: 对花
titlePinyin: dui4 hua1
titleSlug: dui-hua
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗昔甫白在，造化困刀尺。
- 我生几年后，浪自镌顽石。
- 对花虽把笔，好句恨莫得。
- 耒阳与采石，孤坟没荆棘。
- 几欲肉白骨，再插风雅翼。
- 海为一杯酒，地为一领席。
- 醉坐吟万物，语出埋霹雳。
- 乾坤髓可掬，鬼神泪可滴。
- 人生贵适意，身是天地客。
- 糟床不可干，吟纸须强擘。
- 花落若解医，有金费千镒。

## 拼音
- shi1 xi1 fu3 bai2 zai4 ， zao4 hua4 kun4 dao1 chi3 。
- wo3 sheng1 ji3 nian2 hou4 ， lang4 zi4 juan1 wan2 shi2 。
- dui4 hua1 sui1 ba3 bi3 ， hao3 ju4 hen4 mo4 de2 。
- lei3 yang2 yu3 cai3 shi2 ， gu1 fen2 mei2 jing1 ji2 。
- ji3 yu4 rou4 bai2 gu3 ， zai4 cha1 feng1 ya3 yi4 。
- hai3 wei4 yi4 bei1 jiu3 ， di4 wei4 yi4 ling3 xi2 。
- zui4 zuo4 yin2 wan4 wu4 ， yu3 chu1 mai2 pi1 li4 。
- qian2 kun1 sui3 ke3 ju1 ， gui3 shen2 lei4 ke3 di1 。
- ren2 sheng1 gui4 shi4 yi4 ， shen1 shi4 tian1 di4 ke4 。
- zao1 chuang2 bu4 ke3 gan1 ， yin2 zhi3 xu1 qiang2 bo4 。
- hua1 luo4 ruo4 jie3 yi1 ， you3 jin1 fei4 qian1 yi4 。

## 注释

## 译文

## 赏析
