---
id: huang-shu-ni-ou-yang-she-ren-gu-zhuan
title: 拟欧阳舍人古篆
titlePinyin: ni3 ou1 yang2 she4 ren2 gu3 zhuan4
titleSlug: ni-ou-yang-she-ren-gu-zhuan
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 隶书满纸籀文废，字法破碎失本根。
- 中间阳冰入篆室，下笔日与丞相亲。
- 点画各得万物体，科蚪筋骨千载新。
- 泉铭学语童子知，大历几字名忽振。
- 足知古人自负恃，碑岘巨石垂千春。
- 篆字堆积天下宇，晚得纸本如希珍。
- 铺舒墙壁动人眼，直木曲铁若可扪。
- 人为黄土久寂寞，略不讹缺才鳞皴。
- 我疑山鬼恐漫灭，往往镌凿施斧斤。
- 公来醉吟江山国，得之爱叹何殷勤。
- 刻词犹恨纪不足，句句与古风雅邻。
- 一旦纸贵文字市，粥诗贾篆声云云。
- 苏梅鸾凤相上下，鄙语燕雀何能群。

## 拼音
- li4 shu1 man3 zhi3 zhou4 wen2 fei4 ， zi4 fa3 po4 sui4 shi1 ben3 gen1 。
- zhong1 jian1 yang2 bing1 ru4 zhuan4 shi4 ， xia4 bi3 ri4 yu3 cheng2 xiang4 qin1 。
- dian3 hua4 ge4 de2 wan4 wu4 ti3 ， ke1 dou3 jin1 gu3 qian1 zai3 xin1 。
- quan2 ming2 xue2 yu3 tong2 zi3 zhi1 ， da4 li4 ji3 zi4 ming2 hu1 zhen4 。
- zu2 zhi1 gu3 ren2 zi4 fu4 shi4 ， bei1 xian4 ju4 shi2 chui2 qian1 chun1 。
- zhuan4 zi4 dui1 ji1 tian1 xia4 yu3 ， wan3 de2 zhi3 ben3 ru2 xi1 zhen1 。
- pu4 shu1 qiang2 bi4 dong4 ren2 yan3 ， zhi2 mu4 qu3 tie3 ruo4 ke3 men2 。
- ren2 wei2 huang2 tu3 jiu3 ji4 mo4 ， lüe4 bu4 e2 que1 cai2 lin2 cun1 。
- wo3 yi2 shan1 gui3 kong3 man4 mie4 ， wang3 wang3 juan1 zao2 shi1 fu3 jin1 。
- gong1 lai2 zui4 yin2 jiang1 shan1 guo2 ， de2 zhi1 ai4 tan4 he2 yin1 qin2 。
- ke4 ci2 you2 hen4 ji4 bu4 zu2 ， ju4 ju4 yu3 gu3 feng1 ya3 lin2 。
- yi2 dan4 zhi3 gui4 wen2 zi4 shi4 ， zhou1 shi1 jia3 zhuan4 sheng1 yun2 yun2 。
- su1 mei2 luan2 feng4 xiang1 shang4 xia4 ， bi3 yu3 yan4 que4 he2 neng2 qun2 。

## 注释

## 译文

## 赏析
