---
id: huang-shu-du-jun-mo-fu-yi-zhen
title: 读君谟黼扆箴
titlePinyin: du2 jun1 mo2 fu3 yi3 zhen1
titleSlug: du-jun-mo-fu-yi-zhen
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常读贾谊书，爱其极理乱。
- 言入笔未干，绛灌舌如钻。
- 文帝不肯为，万世为扼腕。
- 汉道竟龌龊，席莫一日暖。
- 今读君谟箴，句句到伊旦。
- 窥国见肺肝，欲取以手浣。
- 何啻可痛哭，一一中世患。
- 设施有隆理，如肉以丳贯。
- 可作天下药，其应疾和缓。
- 非独起国痿，虏颈坐可绊。
- 圣贤方相逢，辨别绛与灌。
- 万不使斯言，以为后世恨。

## 拼音
- chang2 du2 jia3 yi4 shu1 ， ai4 qi2 ji2 li3 luan4 。
- yan2 ru4 bi3 wei4 gan1 ， jiang4 guan4 she2 ru2 zuan4 。
- wen2 di4 bu4 ken3 wei4 ， wan4 shi4 wei4 e4 wan4 。
- han4 dao4 jing4 wo4 chuo4 ， xi2 mo4 yi2 ri4 nuan3 。
- jin1 du2 jun1 mo2 zhen1 ， ju4 ju4 dao4 yi1 dan4 。
- kui1 guo2 jian4 fei4 gan1 ， yu4 qu3 yi3 shou3 huan4 。
- he2 chi4 ke3 tong4 ku1 ， yi1 yi1 zhong1 shi4 huan4 。
- she4 shi1 you3 long2 li3 ， ru2 rou4 yi3 chan3 guan4 。
- ke3 zuo4 tian1 xia4 yao4 ， qi2 ying4 ji2 he2 huan3 。
- fei1 du2 qi3 guo2 wei3 ， lu3 jing3 zuo4 ke3 ban4 。
- sheng4 xian2 fang1 xiang1 feng2 ， bian4 bie2 jiang4 yu3 guan4 。
- wan4 bu4 shi3 si1 yan2 ， yi3 wei2 hou4 shi4 hen4 。

## 注释

## 译文

## 赏析
