---
id: huang-shu-xi-yu-shang-wen-xiang-gong
title: 喜雨上文相公
titlePinyin: xi3 yu3 shang4 wen2 xiang4 gong0
titleSlug: xi-yu-shang-wen-xiang-gong
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 火神侵官弄胸臆，青帝欲满勾芒慵。
- 骄阳暴苗不得秀，风俗相顾无颜容。
- 我公裨补造化手，乞许暂息平奸骢。
- 西湖景好天子借，讼简朝夕临青铜。
- 忽窥庭民有旱色，辍寝废饭忘巾筇。
- 访求雩法得古本，若可舒卷阴阳功。
- 除坛规土锸未动，精意已与神耳通。
- 雷官风师不敢息，先时奔走鞭群龙。
- 稚苗霶霈饱哺乳，一夕换得千里丰。
- 老幼欢呼相公雨，喜气酝酿为和风。
- 一封朝缄万室意，慰减焦思宽九重。
- 选牲祀龙益倾倒，大宅不满犹忡忡。
- 朴愚幕吏解公意，期雨沾足环海中。
- 不以一郡喜为喜，喜忧天下公之公。

## 拼音
- huo3 shen2 qin1 guan1 nong4 xiong1 yi4 ， qing1 di4 yu4 man3 gou1 mang2 yong1 。
- jiao1 yang2 bao4 miao2 bu4 de2 xiu4 ， feng1 su2 xiang1 gu4 wu2 yan2 rong2 。
- wo3 gong1 bi4 bu3 zao4 hua4 shou3 ， qi3 xu3 zan4 xi1 ping2 jian1 cong1 。
- xi1 hu2 jing3 hao3 tian1 zi3 jie4 ， song4 jian3 zhao1 xi1 lin2 qing1 tong2 。
- hu1 kui1 ting2 min2 you3 han4 se4 ， chuo4 qin3 fei4 fan4 wang4 jin1 qiong2 。
- fang3 qiu2 yu2 fa3 de2 gu3 ben3 ， ruo4 ke3 shu1 juan4 yin1 yang2 gong1 。
- chu2 tan2 gui1 tu3 cha1 wei4 dong4 ， jing1 yi4 yi3 yu3 shen2 er3 tong1 。
- lei2 guan1 feng1 shi1 bu4 gan3 xi1 ， xian1 shi2 ben1 zou3 bian1 qun2 long2 。
- zhi4 miao2 pang1 pei4 bao3 bu3 ru3 ， yi4 xi1 huan4 de2 qian1 li3 feng1 。
- lao3 you4 huan1 hu1 xiang4 gong0 yu3 ， xi3 qi4 yun4 niang4 wei4 he2 feng1 。
- yi4 feng1 chao2 jian1 wan4 shi4 yi4 ， wei4 jian3 jiao1 si1 kuan1 jiu3 chong2 。
- xuan3 sheng1 si4 long2 yi4 qing1 dao3 ， da4 zhai2 bu4 man3 you2 chong1 chong1 。
- pu3 yu2 mu4 li4 jie3 gong1 yi4 ， qi1 yu3 zhan1 zu2 huan2 hai3 zhong1 。
- bu4 yi3 yi2 jun4 xi3 wei4 xi3 ， xi3 you1 tian1 xia4 gong1 zhi1 gong1 。

## 注释

## 译文

## 赏析
