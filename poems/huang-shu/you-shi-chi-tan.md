---
id: huang-shu-you-shi-chi-tan
title: 游石池潭
titlePinyin: you2 shi2 chi2 tan2
titleSlug: you-shi-chi-tan
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家溪潭动百尺，坐见游鱼可倒指。
- 月明无风水不动，钩丝鉴中出朱鲤。
- 乘闲具酒席草岸，呼网一举常百尾。
- 鲙霜炙玉眠鸱夷，树挂落日醉不起。
- 几年手板负青山，趁鱼舷声不入耳。
- 凉秋九月役吏事，瘦马奔走黄叶里。
- 有酒不得好景饮，访古或问刍牧子。
- 指我石池十里近，苍苔畏崖碧无底。
- 楚王北游叹寂寞，创奇造幽有遗址。
- 我来徘徊知是否，废兴尽可付流水。
- 仿佛故溪在吾目，濯手漱齿有余思。
- 开樽喜与风景遇，芦花入杯劝人醉。
- 渔翁有意助酒卮，青竹尽日垂空饵。
- 我疑溪灵靳异景，不遣红鳞满人意。
- 人生天地未归客，计较贵贱羞犬彘。
- 当须醉倒载月归，不信乡梦留不止。

## 拼音
- wu2 jia1 xi1 tan2 dong4 bai3 chi3 ， zuo4 jian4 you2 yu2 ke3 dao3 zhi3 。
- yue4 ming2 wu2 feng1 shui3 bu2 dong4 ， gou1 si1 jian4 zhong1 chu1 zhu1 li3 。
- cheng2 xian2 ju4 jiu3 xi2 cao3 an4 ， hu1 wang3 yi4 ju3 chang2 bai3 wei3 。
- kuai4 shuang1 zhi4 yu4 mian2 chi1 yi2 ， shu4 gua4 luo4 ri4 zui4 bu4 qi3 。
- ji3 nian2 shou3 ban3 fu4 qing1 shan1 ， chen4 yu2 xian2 sheng1 bu2 ru4 er3 。
- liang2 qiu1 jiu3 yue4 yi4 li4 shi4 ， shou4 ma3 ben1 zou3 huang2 ye4 li3 。
- you3 jiu3 bu4 de2 hao3 jing3 yin3 ， fang3 gu3 huo4 wen4 chu2 mu4 zi3 。
- zhi3 wo3 shi2 chi2 shi2 li3 jin4 ， cang1 tai2 wei4 ya2 bi4 wu2 di3 。
- chu3 wang2 bei3 you2 tan4 ji4 mo4 ， chuang4 qi2 zao4 you1 you3 yi2 zhi3 。
- wo3 lai2 pai2 huai2 zhi1 shi4 fou3 ， fei4 xing1 jin4 ke3 fu4 liu2 shui3 。
- fang3 fu2 gu4 xi1 zai4 wu2 mu4 ， zhuo2 shou3 shu4 chi3 you3 yu2 si1 。
- kai1 zun1 xi3 yu3 feng1 jing3 yu4 ， lu2 hua1 ru4 bei1 quan4 ren2 zui4 。
- yu2 weng1 you3 yi4 zhu4 jiu3 zhi1 ， qing1 zhu2 jin4 ri4 chui2 kong1 er3 。
- wo3 yi2 xi1 ling2 jin4 yi4 jing3 ， bu4 qian3 hong2 lin2 man3 ren2 yi4 。
- ren2 sheng1 tian1 di4 wei4 gui1 ke4 ， ji4 jiao4 gui4 jian4 xiu1 quan3 zhi4 。
- dang1 xu1 zui4 dao3 zai3 yue4 gui1 ， bu2 xin4 xiang1 meng4 liu2 bu4 zhi3 。

## 注释

## 译文

## 赏析
