---
id: huang-shu-song-yuan-bo-xi-gui
title: 送元伯西归
titlePinyin: song4 yuan2 bo2 xi1 gui1
titleSlug: song-yuan-bo-xi-gui
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饮者为量无大小，要于醉焉而已矣。
- 乃知一饮一石徒，醉乡欲到无几尔。
- 我幸俸薄饮不多，酩酊造次有余味。
- 有时酒伯投客辖，斗筲往往众所鄙。
- 近得元伯东海滨，饮少好吟性相似。
- 山青月白得意时，相对觞咏不能已。
- 直到千古醉者心，名利莫可污其埃。
- 乘兴弄笔窥造化，混沌窍凿可倒指。
- 须臾椽杵成巨轴，更唱迭和若宫征。
- 今公官满舍我去，独有姓名碑百里。
- 踟蹰预恐春风来，青草坐见饮地起。
- 诗须数寄续百篇，无使尘埃昏纸尾。

## 拼音
- yin3 zhe3 wei4 liang2 wu2 da4 xiao3 ， yao4 yu2 zui4 yan1 er2 yi3 yi3 。
- nai3 zhi1 yi4 yin3 yi4 shi2 tu2 ， zui4 xiang1 yu4 dao4 wu2 ji3 er3 。
- wo3 xing4 feng4 bao2 yin3 bu4 duo1 ， ming3 ding1 zao4 ci4 you3 yu2 wei4 。
- you3 shi2 jiu3 bo2 tou2 ke4 xia2 ， dou4 shao1 wang3 wang3 zhong4 suo3 bi3 。
- jin4 de2 yuan2 bo2 dong1 hai3 bin1 ， yin3 shao3 hao3 yin2 xing4 xiang1 si4 。
- shan1 qing1 yue4 bai2 de2 yi4 shi2 ， xiang1 dui4 shang1 yong3 bu4 neng2 yi3 。
- zhi2 dao4 qian1 gu3 zui4 zhe3 xin1 ， ming2 li4 mo4 ke3 wu1 qi2 ai1 。
- cheng2 xing4 nong4 bi3 kui1 zao4 hua4 ， hun4 dun4 qiao4 zao2 ke3 dao3 zhi3 。
- xu1 yu2 chuan2 chu3 cheng2 ju4 zhou2 ， geng1 chang4 die2 he2 ruo4 gong1 zheng1 。
- jin1 gong1 guan1 man3 she4 wo3 qu4 ， du2 you3 xing4 ming2 bei1 bai3 li3 。
- chi2 chu2 yu4 kong3 chun1 feng1 lai2 ， qing1 cao3 zuo4 jian4 yin3 di4 qi3 。
- shi1 xu1 shu4 ji4 xu4 bai3 pian1 ， wu2 shi3 chen2 ai1 hun1 zhi3 wei3 。

## 注释

## 译文

## 赏析
