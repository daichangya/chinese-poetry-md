---
id: huang-shu-song-yang-shi-du-zi-chang-an-zhi-shu
title: 送杨侍读自长安之蜀
titlePinyin: song4 yang2 shi4 du2 zi4 chang2 an1 zhi1 shu3
titleSlug: song-yang-shi-du-zi-chang-an-zhi-shu
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西征七年四方病，关中所向尤疮痍。
- 欲令福星及憔悴，千里特辍廊庙姿。
- 公如手持天子德，家至户到人人施。
- 秦俗斗暴号难理，列郡京兆犹鼎糜。
- 公来宽假讼诉少，杻械颠倒生菌芝。
- 神疑公惠入人浅，六月岩谷囚雨师。
- 雩坛滴酒土未干，霶霈已洗旌旗归。
- 老农笑呼刺史雨，菽粟茂好公所携。
- 几年军须俗枯槁，老幼不足蒿与藜。
- 薄田今亦夏秋稔，窦窖饱满鸡猪肥。
- 公之去思甚明白，众口已写德政辞。
- 镌镵不要路傍石，人心自是长安碑。
- 今年夷马饮泸水，苴土新佩黄金龟。
- 相如才高去谕蜀，弩矢故事重光辉。
- 雍人欲把寇恂借，益部已叹廉公迟。
- 傅岩今属九折外，帝梦即往西南涯。

## 拼音
- xi1 zheng1 qi1 nian2 si4 fang1 bing4 ， guan1 zhong1 suo3 xiang4 you2 chuang1 yi2 。
- yu4 ling4 fu2 xing1 ji2 qiao2 cui4 ， qian1 li3 te4 chuo4 lang2 miao4 zi1 。
- gong1 ru2 shou3 chi2 tian1 zi3 de2 ， jia1 zhi4 hu4 dao4 ren2 ren2 shi1 。
- qin2 su2 dou4 bao4 hao4 nan2 li3 ， lie4 jun4 jing1 zhao4 you2 ding3 mi2 。
- gong1 lai2 kuan1 jia3 song4 su4 shao3 ， niu3 xie4 dian1 dao3 sheng1 jun1 zhi1 。
- shen2 yi2 gong1 hui4 ru4 ren2 qian3 ， liu4 yue4 yan2 gu3 qiu2 yu3 shi1 。
- yu2 tan2 di1 jiu3 tu3 wei4 gan1 ， pang1 pei4 yi3 xi3 jing1 qi2 gui1 。
- lao3 nong2 xiao4 hu1 ci4 shi3 yu3 ， shu1 su4 mao4 hao3 gong1 suo3 xie2 。
- ji3 nian2 jun1 xu1 su2 ku1 gao3 ， lao3 you4 bu4 zu2 hao1 yu3 li2 。
- bao2 tian2 jin1 yi4 xia4 qiu1 ren3 ， dou4 jiao4 bao3 man3 ji1 zhu1 fei2 。
- gong1 zhi1 qu4 si1 shen4 ming2 bai2 ， zhong4 kou3 yi3 xie3 de2 zheng4 ci2 。
- juan1 chan2 bu2 yao4 lu4 bang4 shi2 ， ren2 xin1 zi4 shi4 chang2 an1 bei1 。
- jin1 nian2 yi2 ma3 yin3 lu2 shui3 ， ju1 tu3 xin1 pei4 huang2 jin1 gui1 。
- xiang1 ru2 cai2 gao1 qu4 yu4 shu3 ， nu3 shi3 gu4 shi4 chong2 guang1 hui1 。
- yong1 ren2 yu4 ba3 kou4 xun2 jie4 ， yi4 bu4 yi3 tan4 lian2 gong1 chi2 。
- fu4 yan2 jin1 shu3 jiu3 zhe2 wai4 ， di4 meng4 ji2 wang3 xi1 nan2 ya2 。

## 注释

## 译文

## 赏析
