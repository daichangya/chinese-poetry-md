---
id: huang-shu-you-shi-weng-si
title: 游石瓮寺
titlePinyin: you2 shi2 weng4 si4
titleSlug: you-shi-weng-si
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞泉自有迎客意，声到山前入人耳。
- 泉声引行不知疲，石路硗确折屐齿。
- 长安睫满车马尘，林岩夜夜来梦寐。
- 云烟郊原铺古图，心眼开快明如洗。
- 渭流屈曲成大篆，书破野色为绿纸。
- 丘墟沉吟古兴废，秋风正入红树起。
- 折碑断垣卧荆棘，意思纷乱不可理。
- 穷幽更下苍崖根，把酒坐听潺湲醉。
- 山花似欲劝苦饮，时散清香入人鼻。
- 奔走恨不身长游，喜写姓名藏薜荔。

## 拼音
- fei1 quan2 zi4 you3 ying2 ke4 yi4 ， sheng1 dao4 shan1 qian2 ru4 ren2 er3 。
- quan2 sheng1 yin3 xing2 bu4 zhi1 pi2 ， shi2 lu4 qiao1 que4 zhe2 ji1 chi3 。
- chang2 an1 jie2 man3 che1 ma3 chen2 ， lin2 yan2 ye4 ye4 lai2 meng4 mei4 。
- yun2 yan1 jiao1 yuan2 pu4 gu3 tu2 ， xin1 yan3 kai1 kuai4 ming2 ru2 xi3 。
- wei4 liu2 qu1 qu3 cheng2 da4 zhuan4 ， shu1 po4 ye3 se4 wei4 lü4 zhi3 。
- qiu1 xu1 chen2 yin2 gu3 xing1 fei4 ， qiu1 feng1 zheng4 ru4 hong2 shu4 qi3 。
- zhe2 bei1 duan4 yuan2 wo4 jing1 ji2 ， yi4 si1 fen1 luan4 bu4 ke3 li3 。
- qiong2 you1 geng4 xia4 cang1 ya2 gen1 ， ba3 jiu3 zuo4 ting1 chan2 yuan2 zui4 。
- shan1 hua1 si4 yu4 quan4 ku3 yin3 ， shi2 san4 qing1 xiang1 ru4 ren2 bi2 。
- ben1 zou3 hen4 bu4 shen1 chang2 you2 ， xi3 xie3 xing4 ming2 cang2 bi4 li4 。

## 注释

## 译文

## 赏析
