---
id: huang-shu-yuan-bo-shi-qing-shui-bo-zhi-shen-yin-he-chou
title: 元伯示清水泊之什因和酬
titlePinyin: yuan2 bo2 shi4 qing1 shui3 bo2 zhi1 shen2 yin1 he2 chou2
titleSlug: yuan-bo-shi-qing-shui-bo-zhi-shen-yin-he-chou
author: 黄庶
authorPinyin: huang2 shu4
authorSlug: huang-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年不踏故溪上，有时梦去千里游。
- 每思鱼行鉴中见，青衫手板如仇雠。
- 秋风鲈肥美无价，莫怪张翰不可留。
- 前日诵君清水吟，胸中突起百尺愁。
- 儿牵女婴走尘土，百年一半如弃投。
- 清风明月无界畔，白首愿作山中侯。
- 君诗写出渔者意，老景一片在目眸。
- 清泉钓舟未入手，聊可观诵忘吾忧。

## 拼音
- shi2 nian2 bu2 ta4 gu4 xi1 shang4 ， you3 shi2 meng4 qu4 qian1 li3 you2 。
- mei3 si1 yu2 xing2 jian4 zhong1 jian4 ， qing1 shan1 shou3 ban3 ru2 chou2 chou2 。
- qiu1 feng1 lu2 fei2 mei3 wu2 jia4 ， mo4 guai4 zhang1 han4 bu4 ke3 liu2 。
- qian2 ri4 song4 jun1 qing1 shui3 yin2 ， xiong1 zhong1 tu1 qi3 bai3 chi3 chou2 。
- er2 qian1 nü3 ying1 zou3 chen2 tu3 ， bai3 nian2 yi2 ban4 ru2 qi4 tou2 。
- qing1 feng1 ming2 yue4 wu2 jie4 pan4 ， bai2 shou3 yuan4 zuo4 shan1 zhong1 hou2 。
- jun1 shi1 xie3 chu1 yu2 zhe3 yi4 ， lao3 jing3 yi2 pian4 zai4 mu4 mou2 。
- qing1 quan2 diao4 zhou1 wei4 ru4 shou3 ， liao2 ke3 guan1 song4 wang4 wu2 you1 。

## 注释

## 译文

## 赏析
