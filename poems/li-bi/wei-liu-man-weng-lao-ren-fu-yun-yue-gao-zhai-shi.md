---
id: li-bi-wei-liu-man-weng-lao-ren-fu-yun-yue-gao-zhai-shi
title: 为刘漫翁老人赋云月高斋诗
titlePinyin: wei4 liu2 man4 weng1 lao3 ren2 fu4 yun2 yue4 gao1 zhai1 shi1
titleSlug: wei-liu-man-weng-lao-ren-fu-yun-yue-gao-zhai-shi
author: 李壁
authorPinyin: li3 bi4
authorSlug: li-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嵇康遇王烈，幽愤竟莫摅。
- 我今识漫翁，转欲与世疏。
- 况闻高斋胜，云月随卷舒。
- 息深固以踵，道集其惟虚。
- 一朝破生死，直到心地初。
- 嗟我觉既晚，尚收废弃余。
- 疑翁乃真契，百里纡柴车。
- 谓我骨本好，误落尘寰居。
- 已障不自解，顾遣他人除。
- 稽首谢至言，田荒始知畬。
- 虽微跪履敬，脱粟荐霜蔬。
- 翁早涉文史，雅意追严徐。
- 中睹世路恶，纷纷臭如帤。
- 回光述鸿宝，妙解超堪舆。
- 启钥借我读，怳梦犹华胥。
- 匪惟见异人，乃复得异书。
- 穷途有良遇，喜极还欷歔。
- 居然困缰锁，阻造焦生庐。
- 后会岂无日，碧霄揽霞裾。
- 不见垂天翼，变化本鲲鱼。

## 拼音
- ji1 kang1 yu4 wang2 lie4 ， you1 fen4 jing4 mo4 shu1 。
- wo3 jin1 shi2 man4 weng1 ， zhuan3 yu4 yu3 shi4 shu1 。
- kuang4 wen2 gao1 zhai1 sheng4 ， yun2 yue4 sui2 juan4 shu1 。
- xi1 shen1 gu4 yi3 zhong3 ， dao4 ji2 qi2 wei2 xu1 。
- yi4 chao2 po4 sheng1 si3 ， zhi2 dao4 xin1 di4 chu1 。
- jie1 wo3 jue2 ji4 wan3 ， shang4 shou1 fei4 qi4 yu2 。
- yi2 weng1 nai3 zhen1 qi4 ， bai3 li3 yu1 chai2 che1 。
- wei4 wo3 gu3 ben3 hao3 ， wu4 luo4 chen2 huan2 ju1 。
- yi3 zhang4 bu2 zi4 jie3 ， gu4 qian3 ta1 ren2 chu2 。
- qi3 shou3 xie4 zhi4 yan2 ， tian2 huang1 shi3 zhi1 she1 。
- sui1 wei1 gui4 lü3 jing4 ， tuo1 su4 jian4 shuang1 shu1 。
- weng1 zao3 she4 wen2 shi3 ， ya3 yi4 zhui1 yan2 xu2 。
- zhong1 du3 shi4 lu4 e4 ， fen1 fen1 chou4 ru2 ru2 。
- hui2 guang1 shu4 hong2 bao3 ， miao4 jie3 chao1 kan1 yu2 。
- qi3 yao4 jie4 wo3 du2 ， huang3 meng4 you2 hua2 xu1 。
- fei3 wei2 jian4 yi4 ren2 ， nai3 fu4 de2 yi4 shu1 。
- qiong2 tu2 you3 liang2 yu4 ， xi3 ji2 hai2 xi1 xu1 。
- ju1 ran2 kun4 jiang1 suo3 ， zu3 zao4 jiao1 sheng1 lu2 。
- hou4 hui4 qi3 wu2 ri4 ， bi4 xiao1 lan3 xia2 ju1 。
- bu2 jian4 chui2 tian1 yi4 ， bian4 hua4 ben3 kun1 yu2 。

## 注释

## 译文

## 赏析
