---
id: yang-tian-he-dun-gong
title: 和顿公
titlePinyin: he2 dun4 gong1
titleSlug: he-dun-gong
author: 杨恬
authorPinyin: yang2 tian2
authorSlug: yang-tian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔居山中谁见亲，青山对面同笑颦。
- 引泉养竹与为友，徜徉不觉冬复春。
- 三年相看不知厌，声音笑貌无久新。
- 虽非多闻与直谅，堂堂不愧琴张仁。
- 已将物我等一致，政自兀兀忘吾身。
- 离群索居亦已久，昔如形影今参辰。
- 强托鸣琴写风韵，欲凭妙笔摹精神。
- 绣衣使者古君子，天球大训东序珍。
- 胡为喻蜀久持节，登车揽辔劳拊循。
- 朅来堂上寓幽赏，不为豺虎埋双轮。
- 悠然独酌对三友，更邀风月为嘉宾。
- 谢胐忘形许入室，李白对影成三人。
- 寄谢山中五贤者，德不孤立当有邻。
- 寥寥千里十余载，乃逢青眼屈复申。
- 夷齐西周两饿叟，展禽东鲁一绌臣。
- 引而高之自孔子，不尔埋没随埃尘。
- 君不见黄梅岭上一拳石，意气已若骄峨岷。

## 拼音
- xi1 ju1 shan1 zhong1 shui2 jian4 qin1 ， qing1 shan1 dui4 mian4 tong2 xiao4 pin2 。
- yin3 quan2 yang3 zhu2 yu3 wei4 you3 ， chang2 yang2 bu4 jue2 dong1 fu4 chun1 。
- san1 nian2 xiang1 kan4 bu4 zhi1 yan4 ， sheng1 yin1 xiao4 mao4 wu2 jiu3 xin1 。
- sui1 fei1 duo1 wen2 yu3 zhi2 liang4 ， tang2 tang2 bu2 kui4 qin2 zhang1 ren2 。
- yi3 jiang1 wu4 wo3 deng3 yi2 zhi4 ， zheng4 zi4 wu4 wu4 wang4 wu2 shen1 。
- li2 qun2 suo3 ju1 yi4 yi3 jiu3 ， xi1 ru2 xing2 ying3 jin1 can1 chen2 。
- qiang2 tuo1 ming2 qin2 xie3 feng1 yun4 ， yu4 ping2 miao4 bi3 mo2 jing1 shen2 。
- xiu4 yi1 shi3 zhe3 gu3 jun1 zi3 ， tian1 qiu2 da4 xun4 dong1 xu4 zhen1 。
- hu2 wei4 yu4 shu3 jiu3 chi2 jie2 ， deng1 che1 lan3 pei4 lao2 fu3 xun2 。
- qie4 lai2 tang2 shang4 yu4 you1 shang3 ， bu2 wei4 chai2 hu3 mai2 shuang1 lun2 。
- you1 ran2 du2 zhuo2 dui4 san1 you3 ， geng4 yao1 feng1 yue4 wei4 jia1 bin1 。
- xie4 fei3 wang4 xing2 xu3 ru4 shi4 ， li3 bai2 dui4 ying3 cheng2 san1 ren2 。
- ji4 xie4 shan1 zhong1 wu3 xian2 zhe3 ， de2 bu4 gu1 li4 dang1 you3 lin2 。
- liao2 liao2 qian1 li3 shi2 yu2 zai3 ， nai3 feng2 qing1 yan3 qu1 fu4 shen1 。
- yi2 qi2 xi1 zhou1 liang3 e4 sou3 ， zhan3 qin2 dong1 lu3 yi2 chu4 chen2 。
- yin3 er2 gao1 zhi1 zi4 kong3 zi3 ， bu4 er3 mai2 mo4 sui2 ai1 chen2 。
- jun1 bu2 jian4 huang2 mei2 ling3 shang4 yi4 quan2 shi2 ， yi4 qi4 yi3 ruo4 jiao1 e2 min2 。

## 注释

## 译文

## 赏析
