---
id: yuan-hui-yue-ting-er-shi-yun
title: 越亭二十韵
titlePinyin: yue4 ting2 er4 shi2 yun4
titleSlug: yue-ting-er-shi-yun
author: 元晦
authorPinyin: yuan2 hui4
authorSlug: yuan-hui
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 乏才叨八使，徇禄非三顾。南服颁诏条，东林证迷误。
- 未闻述职效，偶脱嚣烦趣。激水浚坳塘，缘崖欹磴步。
- 西岩焕朝旭，深壑囊宿雾。影气爽衣巾，凉飔轻杖履。
- 临高神虑寂，远眺川原布。孤帆逗汀烟，翻鸦集江树。
- 独探洞府静，恍若偓佺遇。一瞬契真宗，百年成妄故。
- 孱颜石户启，杳霭溪云度。松籁韵宫商，鸳甍势翔溯。
- 津梁危彴架，济物虚舟渡。环流驰羽觞，金英妒妆嫭。
- 笳吟寒垒迥，鸟噪空山暮。怅望麋鹿心，低回车马路。
- 悬冠谢陶令，褫佩怀疏傅。遐想蜕缨緌，徒惭恤襦袴。
- 福盈祸之倚，权胜道所恶。何必栖禅关，无言自冥悟。

## 拼音
- fa2 cai2 dao1 ba1 shi3 ， xun4 lu4 fei1 san1 gu4 。 nan2 fu2 ban1 zhao4 tiao2 ， dong1 lin2 zheng4 mi2 wu4 。
- wei4 wen2 shu4 zhi2 xiao4 ， ou3 tuo1 ao2 fan2 qu4 。 ji1 shui3 jun4 ao4 tang2 ， yuan2 ya2 qi1 deng4 bu4 。
- xi1 yan2 huan4 chao2 xu4 ， shen1 he4 nang2 su4 wu4 。 ying3 qi4 shuang3 yi1 jin1 ， liang2 si1 qing1 zhang4 lü3 。
- lin2 gao1 shen2 lü4 ji4 ， yuan3 tiao4 chuan1 yuan2 bu4 。 gu1 fan1 dou4 ting1 yan1 ， fan1 ya1 ji2 jiang1 shu4 。
- du2 tan4 dong4 fu3 jing4 ， huang3 ruo4 wo4 quan2 yu4 。 yi2 shun4 qi4 zhen1 zong1 ， bai3 nian2 cheng2 wang4 gu4 。
- chan2 yan2 shi2 hu4 qi3 ， yao3 ai3 xi1 yun2 du4 。 song1 lai4 yun4 gong1 shang1 ， yuan1 meng2 shi4 xiang2 su4 。
- jin1 liang2 wei1 zhuo2 jia4 ， ji4 wu4 xu1 zhou1 du4 。 huan2 liu2 chi2 yu3 shang1 ， jin1 ying1 du4 zhuang1 hu4 。
- jia1 yin2 han2 lei3 jiong3 ， niao3 zao4 kong1 shan1 mu4 。 chang4 wang4 mi2 lu4 xin1 ， di1 hui2 che1 ma3 lu4 。
- xuan2 guan1 xie4 tao2 ling4 ， chi3 pei4 huai2 shu1 fu4 。 xia2 xiang3 tui4 ying1 rui2 ， tu2 can2 xu4 ru2 ku4 。
- fu2 ying2 huo4 zhi1 yi3 ， quan2 sheng4 dao4 suo3 e4 。 he2 bi4 qi1 chan2 guan1 ， wu2 yan2 zi4 ming2 wu4 。

## 注释

## 译文

## 赏析
