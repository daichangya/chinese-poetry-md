---
id: wang-zu-dao-ci-jun-ting-ge-ci-mao-gong-yun
title: 此君亭歌次毛公韵
titlePinyin: ci3 jun1 ting2 ge1 ci4 mao2 gong1 yun4
titleSlug: ci-jun-ting-ge-ci-mao-gong-yun
author: 王祖道
authorPinyin: wang2 zu3 dao4
authorSlug: wang-zu-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见太白之精下人间兮，昔人号尔谪仙翁。
- 君不见不为苍生起兮，谢安携妓山之东。
- 玉堂主人绣衣客，邀我载酒金莲宫。
- 小亭环立千竿竹，参天百尺系阴重。
- 岸巾散发对此坐，一日无君谁我同。
- 夜来霜压北枝重，剩见钟云数尺峰。
- 玉实幽香仪彩凤，日华转影筛金栊。
- 孤干未甘春雪折，青阴不逐秋风红。
- 长随桧柏老刚劲，不羡桃李争鲜浓。
- 我爱此君有直节，肯学蟠木求先容。
- 我爱此君岁寒志，长笑霜井落青桐。
- 大夫老松邀我侣，三品顽石徒夸雄。
- 不作湘江儿女泣，苍梧云散愁盈胸。
- 夜深明月满亭户，此君入我怀袖中。
- 故人来兮七贤至，开门满坐生清风。
- 此君此君听我语，藏器于身兮，终奏太庙歌黄钟。

## 拼音
- jun1 bu2 jian4 tai4 bai2 zhi1 jing1 xia4 ren2 jian1 xi1 ， xi1 ren2 hao4 er3 zhe2 xian1 weng1 。
- jun1 bu2 jian4 bu2 wei4 cang1 sheng1 qi3 xi1 ， xie4 an1 xie2 ji4 shan1 zhi1 dong1 。
- yu4 tang2 zhu3 ren2 xiu4 yi1 ke4 ， yao1 wo3 zai3 jiu3 jin1 lian2 gong1 。
- xiao3 ting2 huan2 li4 qian1 gan1 zhu2 ， can1 tian1 bai3 chi3 xi4 yin1 zhong4 。
- an4 jin1 san4 fa1 dui4 ci3 zuo4 ， yi2 ri4 wu2 jun1 shui2 wo3 tong2 。
- ye4 lai2 shuang1 ya1 bei3 zhi1 zhong4 ， sheng4 jian4 zhong1 yun2 shu4 chi3 feng1 。
- yu4 shi2 you1 xiang1 yi2 cai3 feng4 ， ri4 hua2 zhuan3 ying3 shai1 jin1 long2 。
- gu1 gan1 wei4 gan1 chun1 xue3 zhe2 ， qing1 yin1 bu4 zhu2 qiu1 feng1 hong2 。
- chang2 sui2 gui4 bai3 lao3 gang1 jing4 ， bu2 xian4 tao2 li3 zheng1 xian1 nong2 。
- wo3 ai4 ci3 jun1 you3 zhi2 jie2 ， ken3 xue2 pan2 mu4 qiu2 xian1 rong2 。
- wo3 ai4 ci3 jun1 sui4 han2 zhi4 ， chang2 xiao4 shuang1 jing3 luo4 qing1 tong2 。
- dai4 fu0 lao3 song1 yao1 wo3 lü3 ， san1 pin3 wan2 shi2 tu2 kua1 xiong2 。
- bu2 zuo4 xiang1 jiang1 er2 nü3 qi4 ， cang1 wu2 yun2 san4 chou2 ying2 xiong1 。
- ye4 shen1 ming2 yue4 man3 ting2 hu4 ， ci3 jun1 ru4 wo3 huai2 xiu4 zhong1 。
- gu4 ren2 lai2 xi1 qi1 xian2 zhi4 ， kai1 men2 man3 zuo4 sheng1 qing1 feng1 。
- ci3 jun1 ci3 jun1 ting1 wo3 yu3 ， cang2 qi4 yu2 shen1 xi1 ， zhong1 zou4 tai4 miao4 ge1 huang2 zhong1 。

## 注释

## 译文

## 赏析
