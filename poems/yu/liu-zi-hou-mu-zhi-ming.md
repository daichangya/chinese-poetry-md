---
id: yu-liu-zi-hou-mu-zhi-ming
title: 柳子厚墓志铭
titlePinyin: liu3 zi3 hou4 mu4 zhi4 ming2
titleSlug: liu-zi-hou-mu-zhi-ming
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 子厚，讳宗元。七世祖庆，为拓跋魏侍中，封济阴公。曾伯祖奭，为唐宰相，与褚遂良、韩瑗俱得罪武后，死高宗朝。皇考讳镇，以事母弃太常博士，求为县令江南。其后以不能媚权贵，失御史。权贵人死，乃复拜侍御史。号为刚直，所与游皆当世名人。
- 子厚少精敏，无不通达。逮其父时，虽少年，已自成人，能取进士第，崭然见头角。众谓柳氏有子矣。其后以博学宏词，授集贤殿正字。俊杰廉悍，议论证据今古，出入经史百子，踔厉风发，率常屈其座人。名声大振，一时皆慕与之交。诸公要人，争欲令出我门下，交口荐誉之。
- 贞元十九年，由蓝田尉拜监察御史。顺宗即位，拜礼部员外郎。遇用事者得罪，例出为刺史。未至，又例贬永州司马。居闲，益自刻苦，务记览，为词章，泛滥停蓄，为深博无涯涘。而自肆于山水间。
- 元和中，尝例召至京师；又偕出为刺史，而子厚得柳州。既至，叹曰：“是岂不足为政邪？”因其土俗，为设教禁，州人顺赖。其俗以男女质钱，约不时赎，子本相侔，则没为奴婢。子厚与设方计，悉令赎归。其尤贫力不能者，令书其佣，足相当，则使归其质。观察使下其法于他州，比一岁，免而归者且千人。衡湘以南为进士者，皆以子厚为师，其经承子厚口讲指画为文词者，悉有法度可观。
- 其召至京师而复为刺史也，中山刘梦得禹锡亦在遣中，当诣播州。子厚泣曰：“播州非人所居，而梦得亲在堂，吾不忍梦得之穷，无辞以白其大人；且万无母子俱往理。”请于朝，将拜疏，愿以柳易播，虽重得罪，死不恨。遇有以梦得事白上者，梦得于是改刺连州。呜呼！士穷乃见节义。今夫平居里巷相慕悦，酒食游戏相征逐，诩诩强笑语以相取下，握手出肺肝相示，指天日涕泣，誓生死不相揹负，真若可信；一旦临小利害，仅如毛发比，反眼若不相识。落陷穽，不一引手救，反挤之，又下石焉者，皆是也。此宜禽兽夷狄所不忍为，而其人自视以为得计。闻子厚之风，亦可以少愧矣。
- 子厚前时少年，勇于为人，不自贵重顾籍，谓功业可立就，故坐废退。既退，又无相知有气力得位者推挽，故卒死于穷裔。材不为世用，道不行于时也。使子厚在台省时，自持其身，已能如司马刺史时，亦自不斥；斥时，有人力能举之，且必复用不穷。然子厚斥不久，穷不极，虽有出于人，其文学辞章，必不能自力，以致必传于后如今，无疑也。虽使子厚得所愿，为将相于一时，以彼易此，孰得孰失，必有能辨之者。
- 子厚以元和十四年十一月八日卒，年四十七。以十五年七月十日，归葬万年先人墓侧。子厚有子男二人：长曰周六，始四岁；季曰周七，子厚卒乃生。女子二人，皆幼。其得归葬也，费皆出观察使河东裴君行立。行立有节概，重然诺，与子厚结交，子厚亦为之尽，竟赖其力。葬子厚于万年之墓者，舅弟卢遵。遵，涿人，性谨慎，学问不厌。自子厚之斥，遵从而家焉，逮其死不去。既往葬子厚，又将经纪其家，庶几有始终者。
- 铭曰：“是惟子厚之室，既固既安，以利其嗣人。”

## 拼音
- zi3 hou4 ， hui4 zong1 yuan2 。 qi1 shi4 zu3 qing4 ， wei4 tuo4 ba2 wei4 shi4 zhong1 ， feng1 ji4 yin1 gong1 。 ceng2 bo2 zu3 shi4 ， wei4 tang2 zai3 xiang4 ， yu3 chu3 sui4 liang2 、 han2 yuan4 ju4 de2 zui4 wu3 hou4 ， si3 gao1 zong1 chao2 。 huang2 kao3 hui4 zhen4 ， yi3 shi4 mu3 qi4 tai4 chang2 bo2 shi4 ， qiu2 wei4 xian4 ling4 jiang1 nan2 。 qi2 hou4 yi3 bu4 neng2 mei4 quan2 gui4 ， shi1 yu4 shi3 。 quan2 gui4 ren2 si3 ， nai3 fu4 bai4 shi4 yu4 shi3 。 hao4 wei4 gang1 zhi2 ， suo3 yu3 you2 jie1 dang1 shi4 ming2 ren2 。
- zi3 hou4 shao3 jing1 min3 ， wu2 bu4 tong1 da2 。 dai3 qi2 fu4 shi2 ， sui1 shao4 nian2 ， yi3 zi4 cheng2 ren2 ， neng2 qu3 jin4 shi4 di4 ， zhan3 ran2 jian4 tou2 jiao3 。 zhong4 wei4 liu3 shi4 you3 zi3 yi3 。 qi2 hou4 yi3 bo2 xue2 hong2 ci2 ， shou4 ji2 xian2 dian4 zheng4 zi4 。 jun4 jie2 lian2 han4 ， yi4 lun4 zheng4 ju4 jin1 gu3 ， chu1 ru4 jing1 shi3 bai3 zi3 ， chuo1 li4 feng1 fa1 ， lü4 chang2 qu1 qi2 zuo4 ren2 。 ming2 sheng1 da4 zhen4 ， yi4 shi2 jie1 mu4 yu3 zhi1 jiao1 。 zhu1 gong1 yao4 ren2 ， zheng1 yu4 ling4 chu1 wo3 men2 xia4 ， jiao1 kou3 jian4 yu4 zhi1 。
- zhen1 yuan2 shi2 jiu3 nian2 ， you2 lan2 tian2 wei4 bai4 jian1 cha2 yu4 shi3 。 shun4 zong1 ji2 wei4 ， bai4 li3 bu4 yuan2 wai4 lang2 。 yu4 yong4 shi4 zhe3 de2 zui4 ， li4 chu1 wei4 ci4 shi3 。 wei4 zhi4 ， you4 li4 bian3 yong3 zhou1 si1 ma3 。 ju1 xian2 ， yi4 zi4 ke4 ku3 ， wu4 ji4 lan3 ， wei4 ci2 zhang1 ， fan4 lan4 ting2 xu4 ， wei4 shen1 bo2 wu2 ya2 si4 。 er2 zi4 si4 yu2 shan1 shui3 jian1 。
- yuan2 he2 zhong1 ， chang2 li4 zhao4 zhi4 jing1 shi1 ； you4 xie2 chu1 wei4 ci4 shi3 ， er2 zi3 hou4 de2 liu3 zhou1 。 ji4 zhi4 ， tan4 yue1 ： “ shi4 qi3 bu4 zu2 wei2 zheng4 xie2 ？ ” yin1 qi2 tu3 su2 ， wei4 she4 jiao4 jin4 ， zhou1 ren2 shun4 lai4 。 qi2 su2 yi3 nan2 nü3 zhi4 qian2 ， yue1 bu4 shi2 shu2 ， zi3 ben3 xiang4 mou2 ， ze2 mei2 wei4 nu2 bi4 。 zi3 hou4 yu3 she4 fang1 ji4 ， xi1 ling4 shu2 gui1 。 qi2 you2 pin2 li4 bu4 neng2 zhe3 ， ling4 shu1 qi2 yong1 ， zu2 xiang1 dang1 ， ze2 shi3 gui1 qi2 zhi4 。 guan1 cha2 shi3 xia4 qi2 fa3 yu2 ta1 zhou1 ， bi3 yi2 sui4 ， mian3 er2 gui1 zhe3 qie3 qian1 ren2 。 heng2 xiang1 yi3 nan2 wei4 jin4 shi4 zhe3 ， jie1 yi3 zi3 hou4 wei4 shi1 ， qi2 jing1 cheng2 zi3 hou4 kou3 jiang3 zhi3 hua4 wei4 wen2 ci2 zhe3 ， xi1 you3 fa3 du4 ke3 guan1 。
- qi2 zhao4 zhi4 jing1 shi1 er2 fu4 wei4 ci4 shi3 ye3 ， zhong1 shan1 liu2 meng4 de2 yu3 xi1 yi4 zai4 qian3 zhong1 ， dang1 yi4 bo1 zhou1 。 zi3 hou4 qi4 yue1 ： “ bo1 zhou1 fei1 ren2 suo3 ju1 ， er2 meng4 de2 qin1 zai4 tang2 ， wu2 bu4 ren3 meng4 de2 zhi1 qiong2 ， wu2 ci2 yi3 bai2 qi2 da4 ren2 ； qie3 wan4 wu2 mu3 zi3 ju4 wang3 li3 。 ” qing3 yu2 chao2 ， jiang1 bai4 shu1 ， yuan4 yi3 liu3 yi4 bo1 ， sui1 zhong4 de2 zui4 ， si3 bu2 hen4 。 yu4 you3 yi3 meng4 de2 shi4 bai2 shang4 zhe3 ， meng4 de2 yu2 shi4 gai3 ci4 lian2 zhou1 。 wu1 hu1 ！ shi4 qiong2 nai3 jian4 jie2 yi4 。 jin1 fu1 ping2 ju1 li3 xiang4 xiang1 mu4 yue4 ， jiu3 shi2 you2 xi4 xiang1 zheng1 zhu2 ， xu3 xu3 qiang2 xiao4 yu3 yi3 xiang1 qu3 xia4 ， wo4 shou3 chu1 fei4 gan1 xiang1 shi4 ， zhi3 tian1 ri4 ti4 qi4 ， shi4 sheng1 si3 bu4 xiang1 bei1 fu4 ， zhen1 ruo4 ke3 xin4 ； yi2 dan4 lin2 xiao3 li4 hai4 ， jin3 ru2 mao2 fa4 bi3 ， fan3 yan3 ruo4 bu4 xiang1 shi2 。 luo4 xian4 jing3 ， bu4 yi4 yin3 shou3 jiu4 ， fan3 ji3 zhi1 ， you4 xia4 shi2 yan1 zhe3 ， jie1 shi4 ye3 。 ci3 yi2 qin2 shou4 yi2 di2 suo3 bu4 ren3 wei4 ， er2 qi2 ren2 zi4 shi4 yi3 wei2 de2 ji4 。 wen2 zi3 hou4 zhi1 feng1 ， yi4 ke3 yi3 shao3 kui4 yi3 。
- zi3 hou4 qian2 shi2 shao4 nian2 ， yong3 yu2 wei4 ren2 ， bu2 zi4 gui4 zhong4 gu4 ji2 ， wei4 gong1 ye4 ke3 li4 jiu4 ， gu4 zuo4 fei4 tui4 。 ji4 tui4 ， you4 wu2 xiang1 zhi1 you3 qi4 li4 de2 wei4 zhe3 tui1 wan3 ， gu4 zu2 si3 yu2 qiong2 yi4 。 cai2 bu2 wei4 shi4 yong4 ， dao4 bu4 xing2 yu2 shi2 ye3 。 shi3 zi3 hou4 zai4 tai2 sheng3 shi2 ， zi4 chi2 qi2 shen1 ， yi3 neng2 ru2 si1 ma3 ci4 shi3 shi2 ， yi4 zi4 bu2 chi4 ； chi4 shi2 ， you3 ren2 li4 neng2 ju3 zhi1 ， qie3 bi4 fu4 yong4 bu4 qiong2 。 ran2 zi3 hou4 chi4 bu4 jiu3 ， qiong2 bu4 ji2 ， sui1 you3 chu1 yu2 ren2 ， qi2 wen2 xue2 ci2 zhang1 ， bi4 bu4 neng2 zi4 li4 ， yi3 zhi4 bi4 chuan2 yu2 hou4 ru2 jin1 ， wu2 yi2 ye3 。 sui1 shi3 zi3 hou4 de2 suo3 yuan4 ， wei4 jiang4 xiang4 yu2 yi4 shi2 ， yi3 bi3 yi4 ci3 ， shu2 de2 shu2 shi1 ， bi4 you3 neng2 bian4 zhi1 zhe3 。
- zi3 hou4 yi3 yuan2 he2 shi2 si4 nian2 shi2 yi1 yue4 ba1 ri4 zu2 ， nian2 si4 shi2 qi1 。 yi3 shi2 wu3 nian2 qi1 yue4 shi2 ri4 ， gui1 zang4 wan4 nian2 xian1 ren2 mu4 ce4 。 zi3 hou4 you3 zi3 nan2 er4 ren2 ： chang2 yue1 zhou1 liu4 ， shi3 si4 sui4 ； ji4 yue1 zhou1 qi1 ， zi3 hou4 zu2 nai3 sheng1 。 nü3 zi3 er4 ren2 ， jie1 you4 。 qi2 de2 gui1 zang4 ye3 ， fei4 jie1 chu1 guan1 cha2 shi3 he2 dong1 pei2 jun1 xing2 li4 。 xing2 li4 you3 jie2 gai4 ， zhong4 ran2 nuo4 ， yu3 zi3 hou4 jie2 jiao1 ， zi3 hou4 yi4 wei4 zhi1 jin4 ， jing4 lai4 qi2 li4 。 zang4 zi3 hou4 yu2 wan4 nian2 zhi1 mu4 zhe3 ， jiu4 di4 lu2 zun1 。 zun1 ， zhuo1 ren2 ， xing4 jin3 shen4 ， xue2 wen4 bu2 yan4 。 zi4 zi3 hou4 zhi1 chi4 ， zun1 cong2 er2 jia1 yan1 ， dai3 qi2 si3 bu2 qu4 。 ji4 wang3 zang4 zi3 hou4 ， you4 jiang1 jing1 ji4 qi2 jia1 ， shu4 ji1 you3 shi3 zhong1 zhe3 。
- ming2 yue1 ： “ shi4 wei2 zi3 hou4 zhi1 shi4 ， ji4 gu4 ji4 an1 ， yi3 li4 qi2 si4 ren2 。 ”

## 注释

## 译文

## 赏析
