---
id: yu-huo-lin-jie
title: 获麟解
titlePinyin: huo4 lin2 jie3
titleSlug: huo-lin-jie
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 麟之为灵，昭昭也。咏于《诗》，书于《春秋》，杂出于传记百家之书，虽妇人小子皆知其为祥也。
- 然麟之为物，不畜于家，不恒有于天下。其为形也不类，非若马牛犬豕豺狼麋鹿然。然则虽有麟，不可知其为麟也。
- 角者吾知其为牛，鬣者吾知其为马，犬豕豺狼麋鹿，吾知其为犬豕豺狼麋鹿。惟麟也，不可知。不可知，则其谓之不祥也亦宜。虽然，麟之出，必有圣人在乎位。麟为圣人出也。圣人者，必知麟，麟之果不为不祥也。
- 又曰：“麟之所以为麟者，以德不以形。”若麟之出不待圣人，则谓之不祥也亦宜。

## 拼音
- lin2 zhi1 wei4 ling2 ， zhao1 zhao1 ye3 。 yong3 yu2 《 shi1 》 ， shu1 yu2 《 chun1 qiu1 》 ， za2 chu1 yu2 zhuan4 ji4 bai3 jia1 zhi1 shu1 ， sui1 fu4 ren2 xiao3 zi0 jie1 zhi1 qi2 wei4 xiang2 ye3 。
- ran2 lin2 zhi1 wei4 wu4 ， bu2 chu4 yu2 jia1 ， bu4 heng2 you3 yu2 tian1 xia4 。 qi2 wei4 xing2 ye3 bu2 lei4 ， fei1 ruo4 ma3 niu2 quan3 shi3 chai2 lang2 mi2 lu4 ran2 。 ran2 ze2 sui1 you3 lin2 ， bu4 ke3 zhi1 qi2 wei4 lin2 ye3 。
- jiao3 zhe3 wu2 zhi1 qi2 wei4 niu2 ， lie4 zhe3 wu2 zhi1 qi2 wei4 ma3 ， quan3 shi3 chai2 lang2 mi2 lu4 ， wu2 zhi1 qi2 wei4 quan3 shi3 chai2 lang2 mi2 lu4 。 wei2 lin2 ye3 ， bu4 ke3 zhi1 。 bu4 ke3 zhi1 ， ze2 qi2 wei4 zhi1 bu4 xiang2 ye3 yi4 yi2 。 sui1 ran2 ， lin2 zhi1 chu1 ， bi4 you3 sheng4 ren2 zai4 hu1 wei4 。 lin2 wei4 sheng4 ren2 chu1 ye3 。 sheng4 ren2 zhe3 ， bi4 zhi1 lin2 ， lin2 zhi1 guo3 bu2 wei4 bu4 xiang2 ye3 。
- you4 yue1 ： “ lin2 zhi1 suo3 yi3 wei2 lin2 zhe3 ， yi3 de2 bu4 yi3 xing2 。 ” ruo4 lin2 zhi1 chu1 bu2 dai4 sheng4 ren2 ， ze2 wei4 zhi1 bu4 xiang2 ye3 yi4 yi2 。

## 注释

## 译文

## 赏析
