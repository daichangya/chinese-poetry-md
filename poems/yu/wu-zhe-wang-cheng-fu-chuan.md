---
id: yu-wu-zhe-wang-cheng-fu-chuan
title: 圬者王承福传
titlePinyin: wu1 zhe3 wang2 cheng2 fu2 chuan2
titleSlug: wu-zhe-wang-cheng-fu-chuan
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 圬之为技贱且劳者也。有业之，其色若自得者。听其言，约而尽。问之，王其姓。承福其名。世为京兆长安农夫。天宝之乱，发人为兵。持弓矢十叁年，有官勋，弃之来归。丧其土田，手衣食，余叁十年。舍于市之主人，而归其屋食之当焉。视时屋食之贵贱，而上下其圬之以偿之；有余，则以与道路之废疾饿者焉。
- 又曰：“粟，稼而生者也；若布与帛。必蚕绩而后成者也；其他所以养生之具，皆待人力而后完也；吾皆赖之。然人不可遍为，宜乎各致其能以相生也。故君者，理我所以生者也；而百官者，承君之化者也。任有大小，惟其所能，若器皿焉。食焉而怠其事，必有天殃，故吾不敢一日舍镘以嬉。夫镘易能，可力焉，又诚有功；取其直虽劳无愧，吾心安焉伕力易强而有功也；心难强而有智也。用力者使于人，用心者使人，亦其宜也。吾特择其易为无傀者取焉。
- “嘻！吾操镘以入富贵之家有年矣。有一至者焉，又往过之，则为墟矣；有再至、叁至者焉，而往过之，则为墟矣。问之其邻，或曰：“噫！刑戮也。”或曰：“身既死，而其子孙不能有也。”或曰：“死而归之官也。”吾以是观之，非所谓食焉怠其事，而得天殃者邪？非强心以智而不足，不择其才之称否而冒之者邪？非多行可愧，知其不可而强为之者邪？将富贵难守，薄宝而厚飨之者邪？抑丰悴有时，一去一来而不可常者邪？吾之心悯焉，是故择其力之可能者行焉。乐富贵而悲贫贱，我岂异于人哉？”
- 又曰：“功大者，其所以自奉也博。妻与子，皆养于我者也；吾能薄而功小，不有之可也。又吾所谓劳力者，若立吾家而力不足，则心又劳也。”一身而二任焉，虽圣者石可为也。
- 愈始闻而惑之，又从而思之，盖所谓“独善其身”者也。然吾有讥焉；谓其自为也过多，其为人也过少。其学杨朱之道者邪？杨之道，不肯拔我一毛而利天下。而夫人以有家为劳心，不肯一动其心以蓄其妻子，其肯劳其心以为人乎哉？虽然，其贤于世者之患不得之，而患失之者，以济其生之欲，贪邪而亡道以丧其身者，其亦远矣！又其言，有可以警余者，故余为之传而自鉴焉。

## 拼音
- wu1 zhi1 wei4 ji4 jian4 qie3 lao2 zhe3 ye3 。 you3 ye4 zhi1 ， qi2 se4 ruo4 zi4 de2 zhe3 。 ting1 qi2 yan2 ， yue1 er2 jin4 。 wen4 zhi1 ， wang2 qi2 xing4 。 cheng2 fu2 qi2 ming2 。 shi4 wei4 jing1 zhao4 chang2 an1 nong2 fu1 。 tian1 bao3 zhi1 luan4 ， fa1 ren2 wei2 bing1 。 chi2 gong1 shi3 shi2 san1 nian2 ， you3 guan1 xun1 ， qi4 zhi1 lai2 gui1 。 sang4 qi2 tu3 tian2 ， shou3 yi1 shi2 ， yu2 san1 shi2 nian2 。 she4 yu2 shi4 zhi1 zhu3 ren2 ， er2 gui1 qi2 wu1 shi2 zhi1 dang1 yan1 。 shi4 shi2 wu1 shi2 zhi1 gui4 jian4 ， er2 shang4 xia4 qi2 wu1 zhi1 yi3 chang2 zhi1 ； you3 yu2 ， ze2 yi3 yu3 dao4 lu4 zhi1 fei4 ji2 e4 zhe3 yan1 。
- you4 yue1 ： “ su4 ， jia4 er2 sheng1 zhe3 ye3 ； ruo4 bu4 yu3 bo2 。 bi4 can2 ji4 er2 hou4 cheng2 zhe3 ye3 ； qi2 ta1 suo3 yi3 yang3 sheng1 zhi1 ju4 ， jie1 dai4 ren2 li4 er2 hou4 wan2 ye3 ； wu2 jie1 lai4 zhi1 。 ran2 ren2 bu4 ke3 bian4 wei4 ， yi2 hu1 ge4 zhi4 qi2 neng2 yi3 xiang1 sheng1 ye3 。 gu4 jun1 zhe3 ， li3 wo3 suo3 yi3 sheng1 zhe3 ye3 ； er2 bai3 guan1 zhe3 ， cheng2 jun1 zhi1 hua4 zhe3 ye3 。 ren4 you3 da4 xiao3 ， wei2 qi2 suo3 neng2 ， ruo4 qi4 min3 yan1 。 shi2 yan1 er2 dai4 qi2 shi4 ， bi4 you3 tian1 yang1 ， gu4 wu2 bu4 gan3 yi2 ri4 she4 man4 yi3 xi1 。 fu1 man4 yi4 neng2 ， ke3 li4 yan1 ， you4 cheng2 you3 gong1 ； qu3 qi2 zhi2 sui1 lao2 wu2 kui4 ， wu2 xin1 an1 yan1 fu1 li4 yi4 qiang2 er2 you3 gong1 ye3 ； xin1 nan2 qiang2 er2 you3 zhi4 ye3 。 yong4 li4 zhe3 shi3 yu2 ren2 ， yong4 xin1 zhe3 shi3 ren2 ， yi4 qi2 yi2 ye3 。 wu2 te4 ze2 qi2 yi4 wei4 wu2 kui3 zhe3 qu3 yan1 。
- “ xi1 ！ wu2 cao1 man4 yi3 ru4 fu4 gui4 zhi1 jia1 you3 nian2 yi3 。 you3 yi2 zhi4 zhe3 yan1 ， you4 wang3 guo4 zhi1 ， ze2 wei4 xu1 yi3 ； you3 zai4 zhi4 、 san1 zhi4 zhe3 yan1 ， er2 wang3 guo4 zhi1 ， ze2 wei4 xu1 yi3 。 wen4 zhi1 qi2 lin2 ， huo4 yue1 ： “ yi1 ！ xing2 lu4 ye3 。 ” huo4 yue1 ： “ shen1 ji4 si3 ， er2 qi2 zi3 sun1 bu4 neng2 you3 ye3 。 ” huo4 yue1 ： “ si3 er2 gui1 zhi1 guan1 ye3 。 ” wu2 yi3 shi4 guan1 zhi1 ， fei1 suo3 wei4 shi2 yan1 dai4 qi2 shi4 ， er2 de2 tian1 yang1 zhe3 xie2 ？ fei1 qiang2 xin1 yi3 zhi4 er2 bu4 zu2 ， bu4 ze2 qi2 cai2 zhi1 cheng1 fou3 er2 mao4 zhi1 zhe3 xie2 ？ fei1 duo1 hang2 ke3 kui4 ， zhi1 qi2 bu4 ke3 er2 qiang2 wei4 zhi1 zhe3 xie2 ？ jiang1 fu4 gui4 nan2 shou3 ， bao2 bao3 er2 hou4 xiang3 zhi1 zhe3 xie2 ？ yi4 feng1 cui4 you3 shi2 ， yi2 qu4 yi4 lai2 er2 bu4 ke3 chang2 zhe3 xie2 ？ wu2 zhi1 xin1 min3 yan1 ， shi4 gu4 ze2 qi2 li4 zhi1 ke3 neng2 zhe3 xing2 yan1 。 le4 fu4 gui4 er2 bei1 pin2 jian4 ， wo3 qi3 yi4 yu2 ren2 zai1 ？ ”
- you4 yue1 ： “ gong1 da4 zhe3 ， qi2 suo3 yi3 zi4 feng4 ye3 bo2 。 qi1 yu3 zi3 ， jie1 yang3 yu2 wo3 zhe3 ye3 ； wu2 neng2 bao2 er2 gong1 xiao3 ， bu4 you3 zhi1 ke3 ye3 。 you4 wu2 suo3 wei4 lao2 li4 zhe3 ， ruo4 li4 wu2 jia1 er2 li4 bu4 zu2 ， ze2 xin1 you4 lao2 ye3 。 ” yi4 shen1 er2 er4 ren4 yan1 ， sui1 sheng4 zhe3 shi2 ke3 wei4 ye3 。
- yu4 shi3 wen2 er2 huo4 zhi1 ， you4 cong2 er2 si1 zhi1 ， gai4 suo3 wei4 “ du2 shan4 qi2 shen1 ” zhe3 ye3 。 ran2 wu2 you3 ji1 yan1 ； wei4 qi2 zi4 wei4 ye3 guo4 duo1 ， qi2 wei4 ren2 ye3 guo4 shao3 。 qi2 xue2 yang2 zhu1 zhi1 dao4 zhe3 xie2 ？ yang2 zhi1 dao4 ， bu4 ken3 ba2 wo3 yi4 mao2 er2 li4 tian1 xia4 。 er2 fu1 ren2 yi3 you3 jia1 wei4 lao2 xin1 ， bu4 ken3 yi2 dong4 qi2 xin1 yi3 xu4 qi2 qi1 zi3 ， qi2 ken3 lao2 qi2 xin1 yi3 wei2 ren2 hu1 zai1 ？ sui1 ran2 ， qi2 xian2 yu2 shi4 zhe3 zhi1 huan4 bu4 de2 zhi1 ， er2 huan4 shi1 zhi1 zhe3 ， yi3 ji4 qi2 sheng1 zhi1 yu4 ， tan1 xie2 er2 wang2 dao4 yi3 sang4 qi2 shen1 zhe3 ， qi2 yi4 yuan3 yi3 ！ you4 qi2 yan2 ， you3 ke3 yi3 jing3 yu2 zhe3 ， gu4 yu2 wei4 zhi1 chuan2 er2 zi4 jian4 yan1 。

## 注释

## 译文

## 赏析
