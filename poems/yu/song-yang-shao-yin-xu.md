---
id: yu-song-yang-shao-yin-xu
title: 送杨少尹序
titlePinyin: song4 yang2 shao3 yin3 xu4
titleSlug: song-yang-shao-yin-xu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 昔疏广、受二子，以年老，一朝辞位而去。于是公卿设供帐，祖道都门外，车数百辆；道路观者，多叹息泣下，共言其贤。汉史既传其事，而后世工画者，又图其迹，至今照人耳目，赫赫若前日事。
- 国子司业杨君巨源，方以能诗训后进，一旦以年满七十，亦白相去，归其乡。世常说古今人不相及，今杨与二疏，其意岂异也？
- 予忝在公卿后，遇病不能出，不知杨侯去时，城门外送者几人，车几辆，马几匹，道旁观者，亦有叹息知其为贤与否；而太史氏又能张大其事为传，继二疏踪迹否，不落莫否。见今世无工画者，而画与不画，固不论也。
- 然吾闻杨侯之去，相有爱而惜之者，白以为其都少尹，不绝其禄。又为歌诗以劝之，京师之长于诗者，亦属而和之。又不知当时二疏之去，有是事否。古今人同不同，未可知也。
- 中世士大夫，以官为家，罢则无所于归。杨侯始冠，举于其乡，歌《鹿鸣》而来也。今之归，指其树曰：“某树，吾先人之所种也；某水、某丘，吾童子时所钓游也。”乡人莫不加敬，诫子孙以杨侯不去其乡为法。古之所谓乡先生没而可祭于社者，其在斯人欤？其在斯人欤？

## 拼音
- xi1 shu1 guang3 、 shou4 er4 zi3 ， yi3 nian2 lao3 ， yi4 chao2 ci2 wei4 er2 qu4 。 yu2 shi4 gong1 qing1 she4 gong4 zhang4 ， zu3 dao4 dou1 men2 wai4 ， che1 shu4 bai3 liang4 ； dao4 lu4 guan1 zhe3 ， duo1 tan4 xi1 qi4 xia4 ， gong4 yan2 qi2 xian2 。 han4 shi3 ji4 chuan2 qi2 shi4 ， er2 hou4 shi4 gong1 hua4 zhe3 ， you4 tu2 qi2 ji4 ， zhi4 jin1 zhao4 ren2 er3 mu4 ， he4 he4 ruo4 qian2 ri4 shi4 。
- guo2 zi3 si1 ye4 yang2 jun1 ju4 yuan2 ， fang1 yi3 neng2 shi1 xun4 hou4 jin4 ， yi2 dan4 yi3 nian2 man3 qi1 shi2 ， yi4 bai2 xiang1 qu4 ， gui1 qi2 xiang1 。 shi4 chang2 shuo1 gu3 jin1 ren2 bu4 xiang1 ji2 ， jin1 yang2 yu3 er4 shu1 ， qi2 yi4 qi3 yi4 ye3 ？
- yu3 tian3 zai4 gong1 qing1 hou4 ， yu4 bing4 bu4 neng2 chu1 ， bu4 zhi1 yang2 hou2 qu4 shi2 ， cheng2 men2 wai4 song4 zhe3 ji3 ren2 ， che1 ji3 liang4 ， ma3 ji3 pi3 ， dao4 pang2 guan1 zhe3 ， yi4 you3 tan4 xi1 zhi1 qi2 wei4 xian2 yu3 fou3 ； er2 tai4 shi3 shi4 you4 neng2 zhang1 da4 qi2 shi4 wei4 chuan2 ， ji4 er4 shu1 zong1 ji4 fou3 ， bu2 luo4 mo4 fou3 。 jian4 jin1 shi4 wu2 gong1 hua4 zhe3 ， er2 hua4 yu3 bu2 hua4 ， gu4 bu2 lun4 ye3 。
- ran2 wu2 wen2 yang2 hou2 zhi1 qu4 ， xiang1 you3 ai4 er2 xi1 zhi1 zhe3 ， bai2 yi3 wei2 qi2 dou1 shao3 yin3 ， bu4 jue2 qi2 lu4 。 you4 wei4 ge1 shi1 yi3 quan4 zhi1 ， jing1 shi1 zhi1 chang2 yu2 shi1 zhe3 ， yi4 shu3 er2 he2 zhi1 。 you4 bu4 zhi1 dang1 shi2 er4 shu1 zhi1 qu4 ， you3 shi4 shi4 fou3 。 gu3 jin1 ren2 tong2 bu0 tong2 ， wei4 ke3 zhi1 ye3 。
- zhong1 shi4 shi4 da4 fu1 ， yi3 guan1 wei4 jia1 ， ba4 ze2 wu2 suo3 yu2 gui1 。 yang2 hou2 shi3 guan1 ， ju3 yu2 qi2 xiang1 ， ge1 《 lu4 ming2 》 er2 lai2 ye3 。 jin1 zhi1 gui1 ， zhi3 qi2 shu4 yue1 ： “ mou3 shu4 ， wu2 xian1 ren2 zhi1 suo3 zhong3 ye3 ； mou3 shui3 、 mou3 qiu1 ， wu2 tong2 zi3 shi2 suo3 diao4 you2 ye3 。 ” xiang1 ren2 mo4 bu4 jia1 jing4 ， jie4 zi3 sun1 yi3 yang2 hou2 bu2 qu4 qi2 xiang1 wei4 fa3 。 gu3 zhi1 suo3 wei4 xiang1 xian1 sheng1 mei2 er2 ke3 ji4 yu2 she4 zhe3 ， qi2 zai4 si1 ren2 yu2 ？ qi2 zai4 si1 ren2 yu2 ？

## 注释

## 译文

## 赏析
