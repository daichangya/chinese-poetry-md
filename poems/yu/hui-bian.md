---
id: yu-hui-bian
title: 讳辩
titlePinyin: hui4 bian4
titleSlug: hui-bian
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 愈与李贺书，劝贺举进士。贺举进士有名，与贺争名者毁之，曰贺父名晋肃，贺不举进士为是，劝之举者为非。听者不察也，和而唱之，同然一辞。皇甫湜曰：“若不明白，子与贺且得罪。”愈曰：“然。”
- 律曰：“二名不偏讳。”释之者曰：“谓若言‘征’不称‘在’，言‘在’不称‘征’是也。”律曰：“不讳嫌名。”释之者曰：“谓若‘禹’与‘雨’、‘丘’与‘蓲’之类是也。”今贺父名晋肃，贺举进士，为犯二名律乎？为犯嫌名律乎？父名晋肃，子不得举进士，若父名仁，子不得为人乎？夫讳始于何时？作法制以教天下者，非周公孔子欤？周公作诗不讳，孔子不偏讳二名，《春秋》不讥不讳嫌名，康王钊之孙，实为昭王。曾参之父名晳，曾子不讳昔。周之时有骐期，汉之时有杜度，此其子宜如何讳？将讳其嫌遂讳其姓乎？将不讳其嫌者乎？汉讳武帝名彻为通，不闻又讳车辙之辙为某字也；讳吕后名雉为野鸡，不闻又讳治天下之治为某字也。今上章及诏，不闻讳浒、势、秉、机也。惟宦官宫妾，乃不敢言谕及机，以为触犯。士君子言语行事，宜何所法守也？今考之于经，质之于律，稽之以国家之典，贺举进士为可邪？为不可邪？
- 凡事父母，得如曾参，可以无讥矣；作人得如周公孔子，亦可以止矣。今世之士，不务行曾参周公孔子之行，而讳亲之名，则务胜于曾参周公孔子，亦见其惑也。夫周公孔子曾参卒不可胜，胜周公孔子曾参，乃比于宦者宫妾，则是宦者宫妾之孝于其亲，贤于周公孔子曾参者邪？

## 拼音
- yu4 yu3 li3 he4 shu1 ， quan4 he4 ju3 jin4 shi4 。 he4 ju3 jin4 shi4 you3 ming2 ， yu3 he4 zheng1 ming2 zhe3 hui3 zhi1 ， yue1 he4 fu4 ming2 jin4 su4 ， he4 bu4 ju3 jin4 shi4 wei4 shi4 ， quan4 zhi1 ju3 zhe3 wei4 fei1 。 ting1 zhe3 bu4 cha2 ye3 ， he2 er2 chang4 zhi1 ， tong2 ran2 yi4 ci2 。 huang2 fu3 shi2 yue1 ： “ ruo4 bu4 ming2 bai2 ， zi3 yu3 he4 qie3 de2 zui4 。 ” yu4 yue1 ： “ ran2 。 ”
- lü4 yue1 ： “ er4 ming2 bu4 pian1 hui4 。 ” shi4 zhi1 zhe3 yue1 ： “ wei4 ruo4 yan2 ‘ zheng1 ’ bu4 cheng1 ‘ zai4 ’ ， yan2 ‘ zai4 ’ bu4 cheng1 ‘ zheng1 ’ shi4 ye3 。 ” lü4 yue1 ： “ bu2 hui4 xian2 ming2 。 ” shi4 zhi1 zhe3 yue1 ： “ wei4 ruo4 ‘ yu3 ’ yu3 ‘ yu3 ’ 、 ‘ qiu1 ’ yu3 ‘ xu1 ’ zhi1 lei4 shi4 ye3 。 ” jin1 he4 fu4 ming2 jin4 su4 ， he4 ju3 jin4 shi4 ， wei4 fan4 er4 ming2 lü4 hu1 ？ wei4 fan4 xian2 ming2 lü4 hu1 ？ fu4 ming2 jin4 su4 ， zi3 bu4 de2 ju3 jin4 shi4 ， ruo4 fu4 ming2 ren2 ， zi3 bu4 de2 wei4 ren2 hu1 ？ fu1 hui4 shi3 yu2 he2 shi2 ？ zuo4 fa3 zhi4 yi3 jiao4 tian1 xia4 zhe3 ， fei1 zhou1 gong1 kong3 zi3 yu2 ？ zhou1 gong1 zuo4 shi1 bu2 hui4 ， kong3 zi3 bu4 pian1 hui4 er4 ming2 ， 《 chun1 qiu1 》 bu4 ji1 bu2 hui4 xian2 ming2 ， kang1 wang2 zhao1 zhi1 sun1 ， shi2 wei4 zhao1 wang2 。 ceng2 can1 zhi1 fu4 ming2 xi1 ， ceng2 zi3 bu2 hui4 xi1 。 zhou1 zhi1 shi2 you3 qi2 qi1 ， han4 zhi1 shi2 you3 du4 du4 ， ci3 qi2 zi3 yi2 ru2 he2 hui4 ？ jiang1 hui4 qi2 xian2 sui4 hui4 qi2 xing4 hu1 ？ jiang1 bu2 hui4 qi2 xian2 zhe3 hu1 ？ han4 hui4 wu3 di4 ming2 che4 wei4 tong1 ， bu4 wen2 you4 hui4 che1 zhe2 zhi1 zhe2 wei4 mou3 zi4 ye3 ； hui4 lü3 hou4 ming2 zhi4 wei4 ye3 ji1 ， bu4 wen2 you4 hui4 zhi4 tian1 xia4 zhi1 zhi4 wei4 mou3 zi4 ye3 。 jin1 shang4 zhang1 ji2 zhao4 ， bu4 wen2 hui4 hu3 、 shi4 、 bing3 、 ji1 ye3 。 wei2 huan4 guan1 gong1 qie4 ， nai3 bu4 gan3 yan2 yu4 ji2 ji1 ， yi3 wei2 chu4 fan4 。 shi4 jun1 zi3 yan2 yu3 xing2 shi4 ， yi2 he2 suo3 fa3 shou3 ye3 ？ jin1 kao3 zhi1 yu2 jing1 ， zhi4 zhi1 yu2 lü4 ， ji1 zhi1 yi3 guo2 jia1 zhi1 dian3 ， he4 ju3 jin4 shi4 wei4 ke3 xie2 ？ wei4 bu4 ke3 xie2 ？
- fan2 shi4 fu4 mu3 ， de2 ru2 ceng2 can1 ， ke3 yi3 wu2 ji1 yi3 ； zuo4 ren2 de2 ru2 zhou1 gong1 kong3 zi3 ， yi4 ke3 yi3 zhi3 yi3 。 jin1 shi4 zhi1 shi4 ， bu2 wu4 xing2 ceng2 can1 zhou1 gong1 kong3 zi3 zhi1 xing2 ， er2 hui4 qin1 zhi1 ming2 ， ze2 wu4 sheng4 yu2 ceng2 can1 zhou1 gong1 kong3 zi3 ， yi4 jian4 qi2 huo4 ye3 。 fu1 zhou1 gong1 kong3 zi3 ceng2 can1 zu2 bu4 ke3 sheng4 ， sheng4 zhou1 gong1 kong3 zi3 ceng2 can1 ， nai3 bi3 yu2 huan4 zhe3 gong1 qie4 ， ze2 shi4 huan4 zhe3 gong1 qie4 zhi1 xiao4 yu2 qi2 qin1 ， xian2 yu2 zhou1 gong1 kong3 zi3 ceng2 can1 zhe3 xie2 ？

## 注释

## 译文

## 赏析
