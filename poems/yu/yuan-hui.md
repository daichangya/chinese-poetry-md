---
id: yu-yuan-hui
title: 原毁
titlePinyin: yuan2 hui3
titleSlug: yuan-hui
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 古之君子，其责己也重以周，其待人也轻以约。重以周，故不怠；轻以约，故人乐为善。
- 闻古之人有舜者，其为人也，仁义人也。求其所以为舜者，责于己曰：“彼，人也；予，人也。彼能是，而我乃不能是！”早夜以思，去其不如舜者，就其如舜者。闻古之人有周公者，其为人也，多才与艺人也。求其所以为周公者，责于己曰：“彼，人也；予，人也。彼能是，而我乃不能是！”早夜以思，去其不如周公者，就其如周公者。舜，大圣人也，后世无及焉；周公，大圣人也，后世无及焉。是人也，乃曰：“不如舜，不如周公，吾之病也。”是不亦责于身者重以周乎！其于人也，曰：“彼人也，能有是，是足为良人矣；能善是，是足为艺人矣。”取其一，不责其二；即其新，不究其旧：恐恐然惟惧其人之不得为善之利。一善易修也，一艺易能也，其于人也，乃曰：“能有是，是亦足矣。”曰：“能善是，是亦足矣。”不亦待于人者轻以约乎？
- 今之君子则不然。其责人也详，其待己也廉。详，故人难于为善；廉，故自取也少。己未有善，曰：“我善是，是亦足矣。”己未有能，曰：“我能是，是亦足矣。”外以欺于人，内以欺于心，未少有得而止矣，不亦待其身者已廉乎？
- 其于人也，曰：“彼虽能是，其人不足称也；彼虽善是，其用不足称也。”举其一，不计其十；究其旧，不图其新：恐恐然惟惧其人之有闻也。是不亦责于人者已详乎？
- 夫是之谓不以众人待其身，而以圣人望于人，吾未见其尊己也。
- 虽然，为是者，有本有原，怠与忌之谓也。怠者不能修，而忌者畏人修。吾尝试之矣，尝试语于众曰：“某良士，某良士。”其应者，必其人之与也；不然，则其所疏远不与同其利者也；不然，则其畏也。不若是，强者必怒于言，懦者必怒于色矣。又尝语于众曰：“某非良士，某非良士。”其不应者，必其人之与也，不然，则其所疏远不与同其利者也，不然，则其畏也。不若是，强者必说于言，懦者必说于色矣。
- 是故事修而谤兴，德高而毁来。呜呼！士之处此世，而望名誉之光，道德之行，难已！
- 将有作于上者，得吾说而存之，其国家可几而理欤！

## 拼音
- gu3 zhi1 jun1 zi3 ， qi2 ze2 ji3 ye3 zhong4 yi3 zhou1 ， qi2 dai4 ren2 ye3 qing1 yi3 yue1 。 zhong4 yi3 zhou1 ， gu4 bu2 dai4 ； qing1 yi3 yue1 ， gu4 ren2 le4 wei4 shan4 。
- wen2 gu3 zhi1 ren2 you3 shun4 zhe3 ， qi2 wei4 ren2 ye3 ， ren2 yi4 ren2 ye3 。 qiu2 qi2 suo3 yi3 wei2 shun4 zhe3 ， ze2 yu2 ji3 yue1 ： “ bi3 ， ren2 ye3 ； yu3 ， ren2 ye3 。 bi3 neng2 shi4 ， er2 wo3 nai3 bu4 neng2 shi4 ！ ” zao3 ye4 yi3 si1 ， qu4 qi2 bu4 ru2 shun4 zhe3 ， jiu4 qi2 ru2 shun4 zhe3 。 wen2 gu3 zhi1 ren2 you3 zhou1 gong1 zhe3 ， qi2 wei4 ren2 ye3 ， duo1 cai2 yu3 yi4 ren2 ye3 。 qiu2 qi2 suo3 yi3 wei2 zhou1 gong1 zhe3 ， ze2 yu2 ji3 yue1 ： “ bi3 ， ren2 ye3 ； yu3 ， ren2 ye3 。 bi3 neng2 shi4 ， er2 wo3 nai3 bu4 neng2 shi4 ！ ” zao3 ye4 yi3 si1 ， qu4 qi2 bu4 ru2 zhou1 gong1 zhe3 ， jiu4 qi2 ru2 zhou1 gong1 zhe3 。 shun4 ， da4 sheng4 ren2 ye3 ， hou4 shi4 wu2 ji2 yan1 ； zhou1 gong1 ， da4 sheng4 ren2 ye3 ， hou4 shi4 wu2 ji2 yan1 。 shi4 ren2 ye3 ， nai3 yue1 ： “ bu4 ru2 shun4 ， bu4 ru2 zhou1 gong1 ， wu2 zhi1 bing4 ye3 。 ” shi4 bu2 yi4 ze2 yu2 shen1 zhe3 zhong4 yi3 zhou1 hu1 ！ qi2 yu2 ren2 ye3 ， yue1 ： “ bi3 ren2 ye3 ， neng2 you3 shi4 ， shi4 zu2 wei4 liang2 ren2 yi3 ； neng2 shan4 shi4 ， shi4 zu2 wei4 yi4 ren2 yi3 。 ” qu3 qi2 yi1 ， bu4 ze2 qi2 er4 ； ji2 qi2 xin1 ， bu4 jiu1 qi2 jiu4 ： kong3 kong3 ran2 wei2 ju4 qi2 ren2 zhi1 bu4 de2 wei4 shan4 zhi1 li4 。 yi2 shan4 yi4 xiu1 ye3 ， yi2 yi4 yi4 neng2 ye3 ， qi2 yu2 ren2 ye3 ， nai3 yue1 ： “ neng2 you3 shi4 ， shi4 yi4 zu2 yi3 。 ” yue1 ： “ neng2 shan4 shi4 ， shi4 yi4 zu2 yi3 。 ” bu2 yi4 dai4 yu2 ren2 zhe3 qing1 yi3 yue1 hu1 ？
- jin1 zhi1 jun1 zi3 ze2 bu4 ran2 。 qi2 ze2 ren2 ye3 xiang2 ， qi2 dai4 ji3 ye3 lian2 。 xiang2 ， gu4 ren2 nan2 yu2 wei4 shan4 ； lian2 ， gu4 zi4 qu3 ye3 shao3 。 ji3 wei4 you3 shan4 ， yue1 ： “ wo3 shan4 shi4 ， shi4 yi4 zu2 yi3 。 ” ji3 wei4 you3 neng2 ， yue1 ： “ wo3 neng2 shi4 ， shi4 yi4 zu2 yi3 。 ” wai4 yi3 qi1 yu2 ren2 ， nei4 yi3 qi1 yu2 xin1 ， wei4 shao3 you3 de2 er2 zhi3 yi3 ， bu2 yi4 dai4 qi2 shen1 zhe3 yi3 lian2 hu1 ？
- qi2 yu2 ren2 ye3 ， yue1 ： “ bi3 sui1 neng2 shi4 ， qi2 ren2 bu4 zu2 cheng1 ye3 ； bi3 sui1 shan4 shi4 ， qi2 yong4 bu4 zu2 cheng1 ye3 。 ” ju3 qi2 yi1 ， bu2 ji4 qi2 shi2 ； jiu1 qi2 jiu4 ， bu4 tu2 qi2 xin1 ： kong3 kong3 ran2 wei2 ju4 qi2 ren2 zhi1 you3 wen2 ye3 。 shi4 bu2 yi4 ze2 yu2 ren2 zhe3 yi3 xiang2 hu1 ？
- fu1 shi4 zhi1 wei4 bu4 yi3 zhong4 ren2 dai4 qi2 shen1 ， er2 yi3 sheng4 ren2 wang4 yu2 ren2 ， wu2 wei4 jian4 qi2 zun1 ji3 ye3 。
- sui1 ran2 ， wei4 shi4 zhe3 ， you3 ben3 you3 yuan2 ， dai4 yu3 ji4 zhi1 wei4 ye3 。 dai4 zhe3 bu4 neng2 xiu1 ， er2 ji4 zhe3 wei4 ren2 xiu1 。 wu2 chang2 shi4 zhi1 yi3 ， chang2 shi4 yu3 yu2 zhong4 yue1 ： “ mou3 liang2 shi4 ， mou3 liang2 shi4 。 ” qi2 ying4 zhe3 ， bi4 qi2 ren2 zhi1 yu3 ye3 ； bu4 ran2 ， ze2 qi2 suo3 shu1 yuan3 bu4 yu3 tong2 qi2 li4 zhe3 ye3 ； bu4 ran2 ， ze2 qi2 wei4 ye3 。 bu2 ruo4 shi4 ， qiang2 zhe3 bi4 nu4 yu2 yan2 ， nuo4 zhe3 bi4 nu4 yu2 se4 yi3 。 you4 chang2 yu3 yu2 zhong4 yue1 ： “ mou3 fei1 liang2 shi4 ， mou3 fei1 liang2 shi4 。 ” qi2 bu2 ying4 zhe3 ， bi4 qi2 ren2 zhi1 yu3 ye3 ， bu4 ran2 ， ze2 qi2 suo3 shu1 yuan3 bu4 yu3 tong2 qi2 li4 zhe3 ye3 ， bu4 ran2 ， ze2 qi2 wei4 ye3 。 bu2 ruo4 shi4 ， qiang2 zhe3 bi4 shuo1 yu2 yan2 ， nuo4 zhe3 bi4 shuo1 yu2 se4 yi3 。
- shi4 gu4 shi4 xiu1 er2 bang4 xing1 ， de2 gao1 er2 hui3 lai2 。 wu1 hu1 ！ shi4 zhi1 chu4 ci3 shi4 ， er2 wang4 ming2 yu4 zhi1 guang1 ， dao4 de2 zhi1 xing2 ， nan2 yi3 ！
- jiang1 you3 zuo4 yu2 shang4 zhe3 ， de2 wu2 shuo1 er2 cun2 zhi1 ， qi2 guo2 jia1 ke3 ji3 er2 li3 yu2 ！

## 注释

## 译文

## 赏析
