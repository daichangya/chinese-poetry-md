---
id: yu-ji-shi-er-lang-wen
title: 祭十二郎文
titlePinyin: ji4 shi2 er4 lang2 wen2
titleSlug: ji-shi-er-lang-wen
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵：
- 呜呼！吾少孤，及长，不省所怙，惟兄嫂是依。中年，兄殁南方，吾与汝俱幼，从嫂归葬河阳。既又与汝就食江南。零丁孤苦，未尝一日相离也。吾上有三兄，皆不幸早世。承先人后者，在孙惟汝，在子惟吾。两世一身，形单影只。嫂尝抚汝指吾而言曰：“韩氏两世，惟此而已！”汝时尤小，当不复记忆。吾时虽能记忆，亦未知其言之悲也。
- 吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。又二年，吾佐董丞相于汴州，汝来省吾。止一岁，请归取其孥。明年，丞相薨。吾去汴州，汝不果来。是年，吾佐戎徐州，使取汝者始行，吾又罢去，汝又不果来。吾念汝从于东，东亦客也，不可以久；图久远者，莫如西归，将成家而致汝。呜呼！孰谓汝遽去吾而殁乎！吾与汝俱少年，以为虽暂相别，终当久相与处。故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。
- 去年，孟东野往。吾书与汝曰：“吾年未四十，而视茫茫，而发苍苍，而齿牙动摇。念诸父与诸兄，皆康强而早世。如吾之衰者，其能久存乎？吾不可去，汝不肯来，恐旦暮死，而汝抱无涯之戚也！”孰谓少者殁而长者存，强者夭而病者全乎！
- 呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？少者、强者而夭殁，长者、衰者而存全乎？未可以为信也。梦也，传之非其真也，东野之书，耿兰之报，何为而在吾侧也？呜呼！其信然矣！吾兄之盛德而夭其嗣矣！汝之纯明宜业其家者，不克蒙其泽矣！所谓天者诚难测，而神者诚难明矣！所谓理者不可推，而寿者不可知矣！
- 虽然，吾自今年来，苍苍者或化而为白矣，动摇者或脱而落矣。毛血日益衰，志气日益微，几何不从汝而死也。死而有知，其几何离；其无知，悲不几时，而不悲者无穷期矣。
- 汝之子始十岁，吾之子始五岁。少而强者不可保，如此孩提者，又可冀其成立邪?呜呼哀哉！呜呼哀哉！
- 汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。呜呼！ 其竟以此而殒其生乎？抑别有疾而至斯极乎？
- 汝之书，六月十七日也。东野云，汝殁以六月二日；耿兰之报无月日。盖东野之使者，不知问家人以月日；如耿兰之报，不知当言月日。东野与吾书，乃问使者，使者妄称以应之乎。其然乎？其不然乎？
- 今吾使建中祭汝，吊汝之孤与汝之乳母。彼有食，可守以待终丧，则待终丧而取以来；如不能守以终丧，则遂取以来。其余奴婢，并令守汝丧。吾力能改葬，终葬汝于先人之兆，然后惟其所愿。
- 呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。吾行负神明，而使汝夭；不孝不慈，而不能与汝相养以生，相守以死。一在天之涯，一在地之角，生而影不与吾形相依，死而魂不与吾梦相接。吾实为之，其又何尤！彼苍者天，曷其有极！自今已往，吾其无意于人世矣！当求数顷之田于伊颍之上，以待余年，教吾子与汝子，幸其成；长吾女与汝女，待其嫁，如此而已。
- 呜呼，言有穷而情不可终，汝其知也邪？其不知也邪？呜呼哀哉！尚飨！

## 拼音
- nian2 、 yue4 、 ri4 ， ji4 fu4 yu4 wen2 ru3 sang4 zhi1 qi1 ri4 ， nai3 neng2 xian2 ai1 zhi4 cheng2 ， shi3 jian4 zhong1 yuan3 ju4 shi2 xiu1 zhi1 dian4 ， gao4 ru3 shi2 er4 lang2 zhi1 ling2 ：
- wu1 hu1 ！ wu2 shao3 gu1 ， ji2 chang2 ， bu4 sheng3 suo3 hu4 ， wei2 xiong1 sao3 shi4 yi1 。 zhong1 nian2 ， xiong1 mo4 nan2 fang1 ， wu2 yu3 ru3 ju4 you4 ， cong2 sao3 gui1 zang4 he2 yang2 。 ji4 you4 yu3 ru3 jiu4 shi2 jiang1 nan2 。 ling2 ding1 gu1 ku3 ， wei4 chang2 yi2 ri4 xiang1 li2 ye3 。 wu2 shang4 you3 san1 xiong1 ， jie1 bu2 xing4 zao3 shi4 。 cheng2 xian1 ren2 hou4 zhe3 ， zai4 sun1 wei2 ru3 ， zai4 zi3 wei2 wu2 。 liang3 shi4 yi4 shen1 ， xing2 dan1 ying3 zhi1 。 sao3 chang2 fu3 ru3 zhi3 wu2 er2 yan2 yue1 ： “ han2 shi4 liang3 shi4 ， wei2 ci3 er2 yi3 ！ ” ru3 shi2 you2 xiao3 ， dang1 bu2 fu4 ji4 yi4 。 wu2 shi2 sui1 neng2 ji4 yi4 ， yi4 wei4 zhi1 qi2 yan2 zhi1 bei1 ye3 。
- wu2 nian2 shi2 jiu3 ， shi3 lai2 jing1 cheng2 。 qi2 hou4 si4 nian2 ， er2 gui1 shi4 ru3 。 you4 si4 nian2 ， wu2 wang3 he2 yang2 sheng3 fen2 mu4 ， yu4 ru3 cong2 sao3 sang4 lai2 zang4 。 you4 er4 nian2 ， wu2 zuo3 dong3 cheng2 xiang4 yu2 bian4 zhou1 ， ru3 lai2 sheng3 wu2 。 zhi3 yi2 sui4 ， qing3 gui1 qu3 qi2 nu2 。 ming2 nian2 ， cheng2 xiang4 hong1 。 wu2 qu4 bian4 zhou1 ， ru3 bu4 guo3 lai2 。 shi4 nian2 ， wu2 zuo3 rong2 xu2 zhou1 ， shi3 qu3 ru3 zhe3 shi3 xing2 ， wu2 you4 ba4 qu4 ， ru3 you4 bu4 guo3 lai2 。 wu2 nian4 ru3 cong2 yu2 dong1 ， dong1 yi4 ke4 ye3 ， bu4 ke3 yi3 jiu3 ； tu2 jiu3 yuan3 zhe3 ， mo4 ru2 xi1 gui1 ， jiang1 cheng2 jia1 er2 zhi4 ru3 。 wu1 hu1 ！ shu2 wei4 ru3 ju4 qu4 wu2 er2 mo4 hu1 ！ wu2 yu3 ru3 ju4 shao4 nian2 ， yi3 wei2 sui1 zan4 xiang1 bie2 ， zhong1 dang1 jiu3 xiang1 yu3 chu4 。 gu4 she4 ru3 er2 lü3 shi2 jing1 shi1 ， yi3 qiu2 dou4 hu2 zhi1 lu4 。 cheng2 zhi1 qi2 ru2 ci3 ， sui1 wan4 sheng4 zhi1 gong1 xiang1 ， wu2 bu4 yi3 yi2 ri4 chuo4 ru3 er2 jiu4 ye3 。
- qu4 nian2 ， meng4 dong1 ye3 wang3 。 wu2 shu1 yu3 ru3 yue1 ： “ wu2 nian2 wei4 si4 shi2 ， er2 shi4 mang2 mang2 ， er2 fa1 cang1 cang1 ， er2 chi3 ya2 dong4 yao2 。 nian4 zhu1 fu4 yu3 zhu1 xiong1 ， jie1 kang1 qiang2 er2 zao3 shi4 。 ru2 wu2 zhi1 shuai1 zhe3 ， qi2 neng2 jiu3 cun2 hu1 ？ wu2 bu4 ke3 qu4 ， ru3 bu4 ken3 lai2 ， kong3 dan4 mu4 si3 ， er2 ru3 bao4 wu2 ya2 zhi1 qi1 ye3 ！ ” shu2 wei4 shao3 zhe3 mo4 er2 zhang3 zhe3 cun2 ， qiang2 zhe3 yao1 er2 bing4 zhe3 quan2 hu1 ！
- wu1 hu1 ！ qi2 xin4 ran2 xie2 ？ qi2 meng4 xie2 ？ qi2 chuan2 zhi1 fei1 qi2 zhen1 xie2 ？ xin4 ye3 ， wu2 xiong1 zhi1 sheng4 de2 er2 yao1 qi2 si4 hu1 ？ ru3 zhi1 chun2 ming2 er2 bu2 ke4 meng2 qi2 ze2 hu1 ？ shao3 zhe3 、 qiang2 zhe3 er2 yao1 mo4 ， zhang3 zhe3 、 shuai1 zhe3 er2 cun2 quan2 hu1 ？ wei4 ke3 yi3 wei2 xin4 ye3 。 meng4 ye3 ， chuan2 zhi1 fei1 qi2 zhen1 ye3 ， dong1 ye3 zhi1 shu1 ， geng3 lan2 zhi1 bao4 ， he2 wei4 er2 zai4 wu2 ce4 ye3 ？ wu1 hu1 ！ qi2 xin4 ran2 yi3 ！ wu2 xiong1 zhi1 sheng4 de2 er2 yao1 qi2 si4 yi3 ！ ru3 zhi1 chun2 ming2 yi2 ye4 qi2 jia1 zhe3 ， bu2 ke4 meng2 qi2 ze2 yi3 ！ suo3 wei4 tian1 zhe3 cheng2 nan2 ce4 ， er2 shen2 zhe3 cheng2 nan2 ming2 yi3 ！ suo3 wei4 li3 zhe3 bu4 ke3 tui1 ， er2 shou4 zhe3 bu4 ke3 zhi1 yi3 ！
- sui1 ran2 ， wu2 zi4 jin1 nian2 lai2 ， cang1 cang1 zhe3 huo4 hua4 er2 wei4 bai2 yi3 ， dong4 yao2 zhe3 huo4 tuo1 er2 luo4 yi3 。 mao2 xue4 ri4 yi4 shuai1 ， zhi4 qi4 ri4 yi4 wei1 ， ji3 he2 bu4 cong2 ru3 er2 si3 ye3 。 si3 er2 you3 zhi1 ， qi2 ji3 he2 li2 ； qi2 wu2 zhi1 ， bei1 bu4 ji3 shi2 ， er2 bu4 bei1 zhe3 wu2 qiong2 qi1 yi3 。
- ru3 zhi1 zi3 shi3 shi2 sui4 ， wu2 zhi1 zi3 shi3 wu3 sui4 。 shao3 er2 qiang2 zhe3 bu4 ke3 bao3 ， ru2 ci3 hai2 ti2 zhe3 ， you4 ke3 ji4 qi2 cheng2 li4 xie2 ? wu1 hu1 ai1 zai1 ！ wu1 hu1 ai1 zai1 ！
- ru3 qu4 nian2 shu1 yun2 ： “ bi3 de2 ruan3 jiao3 bing4 ， wang3 wang3 er2 ju4 。 ” wu2 yue1 ： “ shi4 ji2 ye3 ， jiang1 nan2 zhi1 ren2 ， chang2 chang2 you3 zhi1 。 ” wei4 shi3 yi3 wei2 you1 ye3 。 wu1 hu1 ！   qi2 jing4 yi3 ci3 er2 yun3 qi2 sheng1 hu1 ？ yi4 bie2 you3 ji2 er2 zhi4 si1 ji2 hu1 ？
- ru3 zhi1 shu1 ， liu4 yue4 shi2 qi1 ri4 ye3 。 dong1 ye3 yun2 ， ru3 mo4 yi3 liu4 yue4 er4 ri4 ； geng3 lan2 zhi1 bao4 wu2 yue4 ri4 。 gai4 dong1 ye3 zhi1 shi3 zhe3 ， bu4 zhi1 wen4 jia1 ren2 yi3 yue4 ri4 ； ru2 geng3 lan2 zhi1 bao4 ， bu4 zhi1 dang1 yan2 yue4 ri4 。 dong1 ye3 yu3 wu2 shu1 ， nai3 wen4 shi3 zhe3 ， shi3 zhe3 wang4 cheng1 yi3 ying4 zhi1 hu1 。 qi2 ran2 hu1 ？ qi2 bu4 ran2 hu1 ？
- jin1 wu2 shi3 jian4 zhong1 ji4 ru3 ， diao4 ru3 zhi1 gu1 yu3 ru3 zhi1 ru3 mu3 。 bi3 you3 shi2 ， ke3 shou3 yi3 dai4 zhong1 sang4 ， ze2 dai4 zhong1 sang4 er2 qu3 yi3 lai2 ； ru2 bu4 neng2 shou3 yi3 zhong1 sang4 ， ze2 sui4 qu3 yi3 lai2 。 qi2 yu2 nu2 bi4 ， bing4 ling4 shou3 ru3 sang4 。 wu2 li4 neng2 gai3 zang4 ， zhong1 zang4 ru3 yu2 xian1 ren2 zhi1 zhao4 ， ran2 hou4 wei2 qi2 suo3 yuan4 。
- wu1 hu1 ！ ru3 bing4 wu2 bu4 zhi1 shi2 ， ru3 mo4 wu2 bu4 zhi1 ri4 ， sheng1 bu4 neng2 xiang1 yang3 yi3 gong4 ju1 ， mo4 bu4 neng2 fu3 ru3 yi3 jin4 ai1 ， lian3 bu4 ping2 qi2 guan1 ， bian3 bu4 lin2 qi2 xue2 。 wu2 xing2 fu4 shen2 ming2 ， er2 shi3 ru3 yao1 ； bu2 xiao4 bu4 ci2 ， er2 bu4 neng2 yu3 ru3 xiang1 yang3 yi3 sheng1 ， xiang1 shou3 yi3 si3 。 yi2 zai4 tian1 zhi1 ya2 ， yi2 zai4 di4 zhi1 jiao3 ， sheng1 er2 ying3 bu4 yu3 wu2 xing2 xiang1 yi1 ， si3 er2 hun2 bu4 yu3 wu2 meng4 xiang1 jie1 。 wu2 shi2 wei4 zhi1 ， qi2 you4 he2 you2 ！ bi3 cang1 zhe3 tian1 ， he2 qi2 you3 ji2 ！ zi4 jin1 yi3 wang3 ， wu2 qi2 wu2 yi4 yu2 ren2 shi4 yi3 ！ dang1 qiu2 shu4 qing3 zhi1 tian2 yu2 yi1 ying3 zhi1 shang4 ， yi3 dai4 yu2 nian2 ， jiao4 wu2 zi3 yu3 ru3 zi3 ， xing4 qi2 cheng2 ； chang2 wu2 nü3 yu3 ru3 nü3 ， dai4 qi2 jia4 ， ru2 ci3 er2 yi3 。
- wu1 hu1 ， yan2 you3 qiong2 er2 qing2 bu4 ke3 zhong1 ， ru3 qi2 zhi1 ye3 xie2 ？ qi2 bu4 zhi1 ye3 xie2 ？ wu1 hu1 ai1 zai1 ！ shang4 xiang3 ！

## 注释

## 译文

## 赏析
