---
id: yu-song-dong-shao-nan-you-he-bei-xu
title: 送董邵南游河北序
titlePinyin: song4 dong3 shao4 nan2 you2 he2 bei3 xu4
titleSlug: song-dong-shao-nan-you-he-bei-xu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 燕赵古称多感慨悲歌之士。董生举进士，屡不得志于有司，怀抱利器，郁郁适兹土。吾知其必有合也。董生勉乎哉！
- 夫以子之不遇时，苟慕义强仁者皆爱惜焉。矧燕赵之士出乎其性者哉！然吾尝闻风俗与化移易，吾恶知其今不异于古所云邪?聊以吾子之行卜之也。董生勉乎哉！
- 吾因子有所感矣。为我吊望诸君之墓，而观于其市，复有昔时屠狗者乎？为我谢曰：“明天子在上，可以出而仕矣。”

## 拼音
- yan1 zhao4 gu3 cheng1 duo1 gan3 kai3 bei1 ge1 zhi1 shi4 。 dong3 sheng1 ju3 jin4 shi4 ， lü3 bu4 de2 zhi4 yu2 you3 si1 ， huai2 bao4 li4 qi4 ， yu4 yu4 shi4 zi1 tu3 。 wu2 zhi1 qi2 bi4 you3 he2 ye3 。 dong3 sheng1 mian3 hu1 zai1 ！
- fu1 yi3 zi3 zhi1 bu2 yu4 shi2 ， gou3 mu4 yi4 qiang2 ren2 zhe3 jie1 ai4 xi1 yan1 。 shen3 yan1 zhao4 zhi1 shi4 chu1 hu1 qi2 xing4 zhe3 zai1 ！ ran2 wu2 chang2 wen2 feng1 su2 yu3 hua4 yi2 yi4 ， wu2 e4 zhi1 qi2 jin1 bu2 yi4 yu2 gu3 suo3 yun2 xie2 ? liao2 yi3 wu2 zi3 zhi1 xing2 bu3 zhi1 ye3 。 dong3 sheng1 mian3 hu1 zai1 ！
- wu2 yin1 zi3 you3 suo3 gan3 yi3 。 wei4 wo3 diao4 wang4 zhu1 jun1 zhi1 mu4 ， er2 guan1 yu2 qi2 shi4 ， fu4 you3 xi1 shi2 tu2 gou3 zhe3 hu1 ？ wei4 wo3 xie4 yue1 ： “ ming2 tian1 zi3 zai4 shang4 ， ke3 yi3 chu1 er2 shi4 yi3 。 ”

## 注释

## 译文

## 赏析
