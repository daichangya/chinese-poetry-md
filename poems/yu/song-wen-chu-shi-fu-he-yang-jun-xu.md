---
id: yu-song-wen-chu-shi-fu-he-yang-jun-xu
title: 送温处士赴河阳军序
titlePinyin: song4 wen1 chu3 shi4 fu4 he2 yang2 jun1 xu4
titleSlug: song-wen-chu-shi-fu-he-yang-jun-xu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 伯乐一过冀北之野，而马群遂空。夫冀北马多天下。伯乐虽善知马，安能空其郡邪？解之者曰：“吾所谓空，非无马也，无良马也。伯乐知马，遇其良，辄取之，群无留良焉。苟无良，虽谓无马，不为虚语矣。”
- 东都，固士大夫之冀北也。恃才能深藏而不市者，洛之北涯曰石生，其南涯曰温生。大夫乌公，以𫓧钺镇河阳之三月，以石生为才，以礼为罗，罗而致之幕下。未数月也，以温生为才，于是以石生为媒，以礼为罗，又罗而致之幕下。东都虽信多才士，朝取一人焉，拔其尤；暮取一人焉，拔其尤。自居守河南尹，以及百司之执事，与吾辈二县之大夫，政有所不通，事有所可疑，奚所咨而处焉？士大夫之去位而巷处者，谁与嬉游？小子后生，于何考德而问业焉？缙绅之东西行过是都者，无所礼于其庐。若是而称曰：“大夫乌公一镇河阳，而东都处士之庐无人焉。”岂不可也？
- 夫南面而听天下，其所托重而恃力者，惟相与将耳。相为天子得人于朝廷，将为天子得文武士于幕下，求内外无治，不可得也。愈縻于兹，不能自引去，资二生以待老。今皆为有力者夺之，其何能无介然于怀邪?生既至，拜公于军门，其为吾以前所称，为天下贺；以后所称，为吾致私怨于尽取也。留守相公首为四韵诗歌其事，愈因推其意而序之。

## 拼音
- bo2 le4 yi2 guo4 ji4 bei3 zhi1 ye3 ， er2 ma3 qun2 sui4 kong1 。 fu1 ji4 bei3 ma3 duo1 tian1 xia4 。 bo2 le4 sui1 shan4 zhi1 ma3 ， an1 neng2 kong1 qi2 jun4 xie2 ？ jie3 zhi1 zhe3 yue1 ： “ wu2 suo3 wei4 kong1 ， fei1 wu2 ma3 ye3 ， wu2 liang2 ma3 ye3 。 bo2 le4 zhi1 ma3 ， yu4 qi2 liang2 ， zhe2 qu3 zhi1 ， qun2 wu2 liu2 liang2 yan1 。 gou3 wu2 liang2 ， sui1 wei4 wu2 ma3 ， bu2 wei4 xu1 yu3 yi3 。 ”
- dong1 du1 ， gu4 shi4 da4 fu1 zhi1 ji4 bei3 ye3 。 shi4 cai2 neng2 shen1 cang2 er2 bu2 shi4 zhe3 ， luo4 zhi1 bei3 ya2 yue1 shi2 sheng1 ， qi2 nan2 ya2 yue1 wen1 sheng1 。 dai4 fu0 wu1 gong1 ， yi3 fu1 yue4 zhen4 he2 yang2 zhi1 san1 yue4 ， yi3 shi2 sheng1 wei4 cai2 ， yi3 li3 wei4 luo2 ， luo2 er2 zhi4 zhi1 mu4 xia4 。 wei4 shu4 yue4 ye3 ， yi3 wen1 sheng1 wei4 cai2 ， yu2 shi4 yi3 shi2 sheng1 wei4 mei2 ， yi3 li3 wei4 luo2 ， you4 luo2 er2 zhi4 zhi1 mu4 xia4 。 dong1 du1 sui1 xin4 duo1 cai2 shi4 ， chao2 qu3 yi4 ren2 yan1 ， ba2 qi2 you2 ； mu4 qu3 yi4 ren2 yan1 ， ba2 qi2 you2 。 zi4 ju1 shou3 he2 nan2 yin3 ， yi3 ji2 bai3 si1 zhi1 zhi2 shi4 ， yu3 wu2 bei4 er4 xian4 zhi1 da4 fu1 ， zheng4 you3 suo3 bu4 tong1 ， shi4 you3 suo3 ke3 yi2 ， xi1 suo3 zi1 er2 chu4 yan1 ？ shi4 da4 fu1 zhi1 qu4 wei4 er2 xiang4 chu4 zhe3 ， shui2 yu3 xi1 you2 ？ xiao3 zi0 hou4 sheng1 ， yu2 he2 kao3 de2 er2 wen4 ye4 yan1 ？ jin4 shen1 zhi1 dong1 xi1 xing2 guo4 shi4 dou1 zhe3 ， wu2 suo3 li3 yu2 qi2 lu2 。 ruo4 shi4 er2 cheng1 yue1 ： “ dai4 fu0 wu1 gong1 yi2 zhen4 he2 yang2 ， er2 dong1 du1 chu3 shi4 zhi1 lu2 wu2 ren2 yan1 。 ” qi3 bu4 ke3 ye3 ？
- fu1 nan2 mian4 er2 ting1 tian1 xia4 ， qi2 suo3 tuo1 zhong4 er2 shi4 li4 zhe3 ， wei2 xiang1 yu3 jiang1 er3 。 xiang1 wei4 tian1 zi3 de2 ren2 yu2 chao2 ting2 ， jiang1 wei4 tian1 zi3 de2 wen2 wu3 shi4 yu2 mu4 xia4 ， qiu2 nei4 wai4 wu2 zhi4 ， bu4 ke3 de2 ye3 。 yu4 mi2 yu2 zi1 ， bu4 neng2 zi4 yin3 qu4 ， zi1 er4 sheng1 yi3 dai4 lao3 。 jin1 jie1 wei4 you3 li4 zhe3 duo2 zhi1 ， qi2 he2 neng2 wu2 jie4 ran2 yu2 huai2 xie2 ? sheng1 ji4 zhi4 ， bai4 gong1 yu2 jun1 men2 ， qi2 wei4 wu2 yi3 qian2 suo3 cheng1 ， wei4 tian1 xia4 he4 ； yi3 hou4 suo3 cheng1 ， wei4 wu2 zhi4 si1 yuan4 yu2 jin4 qu3 ye3 。 liu2 shou3 xiang4 gong0 shou3 wei4 si4 yun4 shi1 ge1 qi2 shi4 ， yu4 yin1 tui1 qi2 yi4 er2 xu4 zhi1 。

## 注释

## 译文

## 赏析
