---
id: yu-shi-shuo
title: 师说
titlePinyin: shi1 shuo1
titleSlug: shi-shuo
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。
- 嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣。巫医乐师百工之人，君子不齿，今其智乃反不能及，其可怪也欤！
- 圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。
- 李氏子蟠，年十七，好古文，六艺经传皆通习之，不拘于时，学于余。余嘉其能行古道，作师说以贻之。

## 拼音
- gu3 zhi1 xue2 zhe3 bi4 you3 shi1 。 shi1 zhe3 ， suo3 yi3 chuan2 dao4 shou4 ye4 jie3 huo4 ye3 。 ren2 fei1 sheng1 er2 zhi1 zhi1 zhe3 ， shu2 neng2 wu2 huo4 ？ huo4 er2 bu4 cong2 shi1 ， qi2 wei4 huo4 ye3 ， zhong1 bu4 jie3 yi3 。 sheng1 hu1 wu2 qian2 ， qi2 wen2 dao4 ye3 gu4 xian1 hu1 wu2 ， wu2 cong2 er2 shi1 zhi1 ； sheng1 hu1 wu2 hou4 ， qi2 wen2 dao4 ye3 yi4 xian1 hu1 wu2 ， wu2 cong2 er2 shi1 zhi1 。 wu2 shi1 dao4 ye3 ， fu1 yong1 zhi1 qi2 nian2 zhi1 xian1 hou4 sheng1 yu2 wu2 hu1 ？ shi4 gu4 wu2 gui4 wu2 jian4 ， wu2 chang2 wu2 shao3 ， dao4 zhi1 suo3 cun2 ， shi1 zhi1 suo3 cun2 ye3 。
- jie1 hu1 ！ shi1 dao4 zhi1 bu4 chuan2 ye3 jiu3 yi3 ！ yu4 ren2 zhi1 wu2 huo4 ye3 nan2 yi3 ！ gu3 zhi1 sheng4 ren2 ， qi2 chu1 ren2 ye3 yuan3 yi3 ， you2 qie3 cong2 shi1 er2 wen4 yan1 ； jin1 zhi1 zhong4 ren2 ， qi2 xia4 sheng4 ren2 ye3 yi4 yuan3 yi3 ， er2 chi3 xue2 yu2 shi1 。 shi4 gu4 sheng4 yi4 sheng4 ， yu2 yi4 yu2 。 sheng4 ren2 zhi1 suo3 yi3 wei2 sheng4 ， yu2 ren2 zhi1 suo3 yi3 wei2 yu2 ， qi2 jie1 chu1 yu2 ci3 hu1 ？ ai4 qi2 zi3 ， ze2 shi1 er2 jiao4 zhi1 ； yu2 qi2 shen1 ye3 ， ze2 chi3 shi1 yan1 ， huo4 yi3 。 bi3 tong2 zi3 zhi1 shi1 ， shou4 zhi1 shu1 er2 xi2 qi2 ju4 dou4 zhe3 ， fei1 wu2 suo3 wei4 chuan2 qi2 dao4 jie3 qi2 huo4 zhe3 ye3 。 ju4 dou4 zhi1 bu4 zhi1 ， huo4 zhi1 bu4 jie3 ， huo4 shi1 yan1 ， huo4 bu4 yan1 ， xiao3 xue2 er2 da4 yi2 ， wu2 wei4 jian4 qi2 ming2 ye3 。 wu1 yi1 yue4 shi1 bai3 gong1 zhi1 ren2 ， bu4 chi3 xiang1 shi1 。 shi4 da4 fu1 zhi1 zu2 ， yue1 shi1 yue1 di4 zi3 yun2 zhe3 ， ze2 qun2 ju4 er2 xiao4 zhi1 。 wen4 zhi1 ， ze2 yue1 ： “ bi3 yu3 bi3 nian2 xiang1 ruo4 ye3 ， dao4 xiang1 si4 ye3 。 wei4 bei1 ze2 zu2 xiu1 ， guan1 sheng4 ze2 jin4 yu2 。 ” wu1 hu1 ！ shi1 dao4 zhi1 bu2 fu4 ke3 zhi1 yi3 。 wu1 yi1 yue4 shi1 bai3 gong1 zhi1 ren2 ， jun1 zi3 bu4 chi3 ， jin1 qi2 zhi4 nai3 fan3 bu4 neng2 ji2 ， qi2 ke3 guai4 ye3 yu2 ！
- sheng4 ren2 wu2 chang2 shi1 。 kong3 zi3 shi1 tan2 zi3 、 chang2 hong2 、 shi1 xiang1 、 lao3 dan1 。 tan2 zi3 zhi1 tu2 ， qi2 xian2 bu4 ji2 kong3 zi3 。 kong3 zi3 yue1 ： san1 ren2 xing2 ， ze2 bi4 you3 wo3 shi1 。 shi4 gu4 di4 zi3 bu2 bi4 bu4 ru2 shi1 ， shi1 bu2 bi4 xian2 yu2 di4 zi3 ， wen2 dao4 you3 xian1 hou4 ， shu4 ye4 you3 zhuan1 gong1 ， ru2 shi4 er2 yi3 。
- li3 shi4 zi3 pan2 ， nian2 shi2 qi1 ， hao3 gu3 wen2 ， liu4 yi4 jing1 zhuan4 jie1 tong1 xi2 zhi1 ， bu4 ju1 yu2 shi2 ， xue2 yu2 yu2 。 yu2 jia1 qi2 neng2 xing2 gu3 dao4 ， zuo4 shi1 shuo1 yi3 yi2 zhi1 。

## 注释

## 译文

## 赏析
