---
id: yu-hou-nian-jiu-ri-fu-shang-zai-xiang-shu
title: 后廿九日复上宰相书
titlePinyin: hou4 nian4 jiu3 ri4 fu4 shang4 zai3 xiang4 shu1
titleSlug: hou-nian-jiu-ri-fu-shang-zai-xiang-shu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 三月十六日，前乡贡进士韩愈，谨再拜言相公阁下。
- 愈闻周公之为辅相，其急于见贤也，方一食三吐其哺，方一沐三握其发。天下之贤才皆已举用，奸邪谗佞欺负之徒皆已除去，四海皆已无虞，九夷八蛮之在荒服之外者皆已宾贡，天灾时变、昆虫草木之妖皆已销息，天下之所谓礼、乐、刑、政教化之具皆已修理，风俗皆已敦厚，动植之物、风雨霜露之所沾被者皆已得宜，休征嘉瑞、麟凤龟龙之属皆已备至，而周公以圣人之才，凭叔父之亲，其所辅理承化之功又尽章章如是。其所求进见之士，岂复有贤于周公者哉？不惟不贤于周公而已，岂复有贤于时百执事者哉？岂复有所计议、能补于周公之化者哉？然而周公求之如此其急，惟恐耳目有所不闻见，思虑有所未及，以负成王托周公之意，不得于天下之心。如周公之心，设使其时辅理承化之功未尽章章如是，而非圣人之才，而无叔父之亲，则将不暇食与沐矣，岂特吐哺握发为勤而止哉？维其如是，故于今颂成王之德，而称周公之功不衰。
- 今阁下为辅相亦近耳。天下之贤才岂尽举用？奸邪谗佞欺负之徒岂尽除去？四海岂尽无虞？九夷、八蛮之在荒服之外者岂尽宾贡？天灾时变、昆虫草木之妖岂尽销息？天下之所谓礼、乐、刑、政教化之具岂尽修理？风俗岂尽敦厚？动植之物、风雨霜露之所沾被者岂尽得宜？休征嘉瑞、麟凤龟龙之属岂尽备至？其所求进见之士，虽不足以希望盛德，至比于百执事，岂尽出其下哉？其所称说，岂尽无所补哉？今虽不能如周公吐哺握发，亦宜引而进之，察其所以而去就之，不宜默默而已也。
- 愈之待命，四十余日矣。书再上，而志不得通。足三及门，而阍人辞焉。惟其昏愚，不知逃遁，故复有周公之说焉。阁下其亦察之。古之士三月不仕则相吊，故出疆必载质。然所以重于自进者，以其于周不可则去之鲁，于鲁不可则去之齐，于齐不可则去之宋，之郑，之秦，之楚也。今天下一君，四海一国，舍乎此则夷狄矣，去父母之邦矣。故士之行道者，不得于朝，则山林而已矣。山林者，士之所独善自养，而不忧天下者之所能安也。如有忧天下之心，则不能矣。故愈每自进而不知愧焉，书亟上，足数及门，而不知止焉。宁独如此而已，惴惴焉惟，不得出大贤之门下是惧。亦惟少垂察焉。渎冒威尊，惶恐无已。愈再拜。

## 拼音
- san1 yue4 shi2 liu4 ri4 ， qian2 xiang1 gong4 jin4 shi4 han2 yu4 ， jin3 zai4 bai4 yan2 xiang4 gong0 ge2 xia4 。
- yu4 wen2 zhou1 gong1 zhi1 wei4 fu3 xiang1 ， qi2 ji2 yu2 jian4 xian2 ye3 ， fang1 yi4 shi2 san1 tu3 qi2 bu3 ， fang1 yi2 mu4 san1 wo4 qi2 fa1 。 tian1 xia4 zhi1 xian2 cai2 jie1 yi3 ju3 yong4 ， jian1 xie2 chan2 ning4 qi1 fu4 zhi1 tu2 jie1 yi3 chu2 qu4 ， si4 hai3 jie1 yi3 wu2 yu2 ， jiu3 yi2 ba1 man2 zhi1 zai4 huang1 fu2 zhi1 wai4 zhe3 jie1 yi3 bin1 gong4 ， tian1 zai1 shi2 bian4 、 kun1 chong2 cao3 mu4 zhi1 yao1 jie1 yi3 xiao1 xi1 ， tian1 xia4 zhi1 suo3 wei4 li3 、 le4 、 xing2 、 zheng4 jiao4 hua4 zhi1 ju4 jie1 yi3 xiu1 li3 ， feng1 su2 jie1 yi3 dun1 hou4 ， dong4 zhi2 zhi1 wu4 、 feng1 yu3 shuang1 lu4 zhi1 suo3 zhan1 bei4 zhe3 jie1 yi3 de2 yi2 ， xiu1 zheng1 jia1 rui4 、 lin2 feng4 gui1 long2 zhi1 shu3 jie1 yi3 bei4 zhi4 ， er2 zhou1 gong1 yi3 sheng4 ren2 zhi1 cai2 ， ping2 shu1 fu4 zhi1 qin1 ， qi2 suo3 fu3 li3 cheng2 hua4 zhi1 gong1 you4 jin4 zhang1 zhang1 ru2 shi4 。 qi2 suo3 qiu2 jin4 jian4 zhi1 shi4 ， qi3 fu4 you3 xian2 yu2 zhou1 gong1 zhe3 zai1 ？ bu4 wei2 bu4 xian2 yu2 zhou1 gong1 er2 yi3 ， qi3 fu4 you3 xian2 yu2 shi2 bai3 zhi2 shi4 zhe3 zai1 ？ qi3 fu4 you3 suo3 ji4 yi4 、 neng2 bu3 yu2 zhou1 gong1 zhi1 hua4 zhe3 zai1 ？ ran2 er2 zhou1 gong1 qiu2 zhi1 ru2 ci3 qi2 ji2 ， wei2 kong3 er3 mu4 you3 suo3 bu4 wen2 jian4 ， si1 lü4 you3 suo3 wei4 ji2 ， yi3 fu4 cheng2 wang2 tuo1 zhou1 gong1 zhi1 yi4 ， bu4 de2 yu2 tian1 xia4 zhi1 xin1 。 ru2 zhou1 gong1 zhi1 xin1 ， she4 shi3 qi2 shi2 fu3 li3 cheng2 hua4 zhi1 gong1 wei4 jin4 zhang1 zhang1 ru2 shi4 ， er2 fei1 sheng4 ren2 zhi1 cai2 ， er2 wu2 shu1 fu4 zhi1 qin1 ， ze2 jiang1 bu4 xia2 shi2 yu3 mu4 yi3 ， qi3 te4 tu3 bu3 wo4 fa4 wei4 qin2 er2 zhi3 zai1 ？ wei2 qi2 ru2 shi4 ， gu4 yu2 jin1 song4 cheng2 wang2 zhi1 de2 ， er2 cheng1 zhou1 gong1 zhi1 gong1 bu4 shuai1 。
- jin1 ge2 xia4 wei4 fu3 xiang1 yi4 jin4 er3 。 tian1 xia4 zhi1 xian2 cai2 qi3 jin4 ju3 yong4 ？ jian1 xie2 chan2 ning4 qi1 fu4 zhi1 tu2 qi3 jin4 chu2 qu4 ？ si4 hai3 qi3 jin4 wu2 yu2 ？ jiu3 yi2 、 ba1 man2 zhi1 zai4 huang1 fu2 zhi1 wai4 zhe3 qi3 jin4 bin1 gong4 ？ tian1 zai1 shi2 bian4 、 kun1 chong2 cao3 mu4 zhi1 yao1 qi3 jin4 xiao1 xi1 ？ tian1 xia4 zhi1 suo3 wei4 li3 、 le4 、 xing2 、 zheng4 jiao4 hua4 zhi1 ju4 qi3 jin4 xiu1 li3 ？ feng1 su2 qi3 jin4 dun1 hou4 ？ dong4 zhi2 zhi1 wu4 、 feng1 yu3 shuang1 lu4 zhi1 suo3 zhan1 bei4 zhe3 qi3 jin4 de2 yi2 ？ xiu1 zheng1 jia1 rui4 、 lin2 feng4 gui1 long2 zhi1 shu3 qi3 jin4 bei4 zhi4 ？ qi2 suo3 qiu2 jin4 jian4 zhi1 shi4 ， sui1 bu4 zu2 yi3 xi1 wang4 sheng4 de2 ， zhi4 bi3 yu2 bai3 zhi2 shi4 ， qi3 jin4 chu1 qi2 xia4 zai1 ？ qi2 suo3 cheng1 shuo1 ， qi3 jin4 wu2 suo3 bu3 zai1 ？ jin1 sui1 bu4 neng2 ru2 zhou1 gong1 tu3 bu3 wo4 fa4 ， yi4 yi2 yin3 er2 jin4 zhi1 ， cha2 qi2 suo3 yi3 er2 qu4 jiu4 zhi1 ， bu4 yi2 mo4 mo4 er2 yi3 ye3 。
- yu4 zhi1 dai4 ming4 ， si4 shi2 yu2 ri4 yi3 。 shu1 zai4 shang4 ， er2 zhi4 bu4 de2 tong1 。 zu2 san1 ji2 men2 ， er2 hun1 ren2 ci2 yan1 。 wei2 qi2 hun1 yu2 ， bu4 zhi1 tao2 dun4 ， gu4 fu4 you3 zhou1 gong1 zhi1 shuo1 yan1 。 ge2 xia4 qi2 yi4 cha2 zhi1 。 gu3 zhi1 shi4 san1 yue4 bu2 shi4 ze2 xiang1 diao4 ， gu4 chu1 jiang1 bi4 zai3 zhi4 。 ran2 suo3 yi3 zhong4 yu2 zi4 jin4 zhe3 ， yi3 qi2 yu2 zhou1 bu4 ke3 ze2 qu4 zhi1 lu3 ， yu2 lu3 bu4 ke3 ze2 qu4 zhi1 qi2 ， yu2 qi2 bu4 ke3 ze2 qu4 zhi1 song4 ， zhi1 zheng4 ， zhi1 qin2 ， zhi1 chu3 ye3 。 jin1 tian1 xia4 yi4 jun1 ， si4 hai3 yi4 guo2 ， she4 hu1 ci3 ze2 yi2 di2 yi3 ， qu4 fu4 mu3 zhi1 bang1 yi3 。 gu4 shi4 zhi1 hang2 dao4 zhe3 ， bu4 de2 yu2 chao2 ， ze2 shan1 lin2 er2 yi3 yi3 。 shan1 lin2 zhe3 ， shi4 zhi1 suo3 du2 shan4 zi4 yang3 ， er2 bu4 you1 tian1 xia4 zhe3 zhi1 suo3 neng2 an1 ye3 。 ru2 you3 you1 tian1 xia4 zhi1 xin1 ， ze2 bu4 neng2 yi3 。 gu4 yu4 mei3 zi4 jin4 er2 bu4 zhi1 kui4 yan1 ， shu1 ji2 shang4 ， zu2 shu4 ji2 men2 ， er2 bu4 zhi1 zhi3 yan1 。 ning2 du2 ru2 ci3 er2 yi3 ， zhui4 zhui4 yan1 wei2 ， bu4 de2 chu1 da4 xian2 zhi1 men2 xia4 shi4 ju4 。 yi4 wei2 shao3 chui2 cha2 yan1 。 du2 mao4 wei1 zun1 ， huang2 kong3 wu2 yi3 。 yu4 zai4 bai4 。

## 注释

## 译文

## 赏析
