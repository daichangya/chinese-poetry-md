---
id: yu-dui-chu-wang-wen
title: 对楚王问
titlePinyin: dui4 chu3 wang2 wen4
titleSlug: dui-chu-wang-wen
author: 玉
authorPinyin: yu4
authorSlug: yu
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 楚襄王问于宋玉曰：“先生其有遗行与？何士民众庶不誉之甚也！”
- 宋玉对曰：“唯，然，有之！愿大王宽其罪，使得毕其辞。客有歌于郢中者，其始曰《下里》、《巴人》，国中属而和者数千人。其为《阳阿》、《薤露》，国中属而和者数百人。其为《阳春》、《白雪》，国中有属而和者，不过数十人。引商刻羽，杂以流徵，国中属而和者，不过数人而已。是其曲弥高，其和弥寡。
- 故鸟有凤而鱼有鲲。凤皇上击九千里，绝云霓，负苍天，足乱浮云，翱翔乎杳冥之上。夫蕃篱之鷃，岂能与之料天地之高哉？鲲鱼朝发昆仑之墟，暴鬐于碣石，暮宿于孟诸。夫尺泽之鲵，岂能与之量江海之大哉？故非独鸟有凤而鱼有鲲，士亦有之。夫圣人瑰意琦行，超然独处，世俗之民，又安知臣之所为哉？”

## 拼音
- chu3 xiang1 wang2 wen4 yu2 song4 yu4 yue1 ： “ xian1 sheng1 qi2 you3 yi2 xing2 yu3 ？ he2 shi4 min2 zhong4 shu4 bu2 yu4 zhi1 shen4 ye3 ！ ”
- song4 yu4 dui4 yue1 ： “ wei2 ， ran2 ， you3 zhi1 ！ yuan4 da4 wang2 kuan1 qi2 zui4 ， shi3 de0 bi4 qi2 ci2 。 ke4 you3 ge1 yu2 ying3 zhong1 zhe3 ， qi2 shi3 yue1 《 xia4 li3 》 、 《 ba1 ren2 》 ， guo2 zhong1 shu3 er2 he2 zhe3 shu4 qian1 ren2 。 qi2 wei4 《 yang2 a1 》 、 《 xie4 lu4 》 ， guo2 zhong1 shu3 er2 he2 zhe3 shu4 bai3 ren2 。 qi2 wei4 《 yang2 chun1 》 、 《 bai2 xue3 》 ， guo2 zhong1 you3 shu3 er2 he2 zhe3 ， bu2 guo4 shu4 shi2 ren2 。 yin3 shang1 ke4 yu3 ， za2 yi3 liu2 zhi3 ， guo2 zhong1 shu3 er2 he2 zhe3 ， bu2 guo4 shu4 ren2 er2 yi3 。 shi4 qi2 qu3 mi2 gao1 ， qi2 he2 mi2 gua3 。
- gu4 niao3 you3 feng4 er2 yu2 you3 kun1 。 feng4 huang2 shang0 ji1 jiu3 qian1 li3 ， jue2 yun2 ni2 ， fu4 cang1 tian1 ， zu2 luan4 fu2 yun2 ， ao2 xiang2 hu1 yao3 ming2 zhi1 shang4 。 fu1 fan1 li2 zhi1 yan4 ， qi3 neng2 yu3 zhi1 liao4 tian1 di4 zhi1 gao1 zai1 ？ kun1 yu2 chao2 fa1 kun1 lun2 zhi1 xu1 ， bao4 qi2 yu2 jie2 shi2 ， mu4 su4 yu2 meng4 zhu1 。 fu1 chi3 ze2 zhi1 ni2 ， qi3 neng2 yu3 zhi1 liang2 jiang1 hai3 zhi1 da4 zai1 ？ gu4 fei1 du2 niao3 you3 feng4 er2 yu2 you3 kun1 ， shi4 yi4 you3 zhi1 。 fu1 sheng4 ren2 gui1 yi4 qi2 xing2 ， chao1 ran2 du2 chu3 ， shi4 su2 zhi1 min2 ， you4 an1 zhi1 chen2 zhi1 suo3 wei4 zai1 ？ ”

## 注释

## 译文

## 赏析
