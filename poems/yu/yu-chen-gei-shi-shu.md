---
id: yu-yu-chen-gei-shi-shu
title: 与陈给事书
titlePinyin: yu3 chen2 gei3 shi4 shu1
titleSlug: yu-chen-gei-shi-shu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 愈再拜：愈之获见于阁下有年矣。始者亦尝辱一言之誉。贫贱也，衣食于奔走，不得朝夕继见。其后，阁下位益尊，伺候于门墙者日益进。夫位益尊，则贱者日隔；伺候于门墙者日益进，则爱博而情不专。愈也道不加修，而文日益有名。夫道不加修，则贤者不与；文日益有名，则同进者忌。始之以日隔之疏，加之以不专之望，以不与者之心，而听忌者之说。由是阁下之庭，无愈之迹矣。
- 去年春，亦尝一进谒于左右矣。温乎其容，若加其新也；属乎其言，若闵其穷也。退而喜也，以告于人。其后，如东京取妻子，又不得朝夕继见。及其还也，亦尝一进谒于左右矣。邈乎其容，若不察其愚也；悄乎其言，若不接其情也。退而惧也，不敢复进。
- 今则释然悟，翻然悔曰：其邈也，乃所以怒其来之不继也；其悄也，乃所以示其意也。不敏之诛，无所逃避。不敢遂进，辄自疏其所以，并献近所为《复志赋》以下十首为一卷，卷有标轴。《送孟郊序》一首，生纸写，不加装饰。皆有揩字注字处，急于自解而谢，不能俟更写。阁下取其意而略其礼可也。
- 愈恐惧再拜。

## 拼音
- yu4 zai4 bai4 ： yu4 zhi1 huo4 jian4 yu2 ge2 xia4 you3 nian2 yi3 。 shi3 zhe3 yi4 chang2 ru3 yi4 yan2 zhi1 yu4 。 pin2 jian4 ye3 ， yi1 shi2 yu2 ben1 zou3 ， bu4 de2 zhao1 xi1 ji4 jian4 。 qi2 hou4 ， ge2 xia4 wei4 yi4 zun1 ， ci4 hou0 yu2 men2 qiang2 zhe3 ri4 yi4 jin4 。 fu1 wei4 yi4 zun1 ， ze2 jian4 zhe3 ri4 ge2 ； ci4 hou0 yu2 men2 qiang2 zhe3 ri4 yi4 jin4 ， ze2 ai4 bo2 er2 qing2 bu4 zhuan1 。 yu4 ye3 dao4 bu4 jia1 xiu1 ， er2 wen2 ri4 yi4 you3 ming2 。 fu1 dao4 bu4 jia1 xiu1 ， ze2 xian2 zhe3 bu4 yu3 ； wen2 ri4 yi4 you3 ming2 ， ze2 tong2 jin4 zhe3 ji4 。 shi3 zhi1 yi3 ri4 ge2 zhi1 shu1 ， jia1 zhi1 yi3 bu4 zhuan1 zhi1 wang4 ， yi3 bu4 yu3 zhe3 zhi1 xin1 ， er2 ting1 ji4 zhe3 zhi1 shuo1 。 you2 shi4 ge2 xia4 zhi1 ting2 ， wu2 yu4 zhi1 ji4 yi3 。
- qu4 nian2 chun1 ， yi4 chang2 yi2 jin4 ye4 yu2 zuo3 you4 yi3 。 wen1 hu1 qi2 rong2 ， ruo4 jia1 qi2 xin1 ye3 ； shu3 hu1 qi2 yan2 ， ruo4 min3 qi2 qiong2 ye3 。 tui4 er2 xi3 ye3 ， yi3 gao4 yu2 ren2 。 qi2 hou4 ， ru2 dong1 jing1 qu3 qi1 zi3 ， you4 bu4 de2 zhao1 xi1 ji4 jian4 。 ji2 qi2 hai2 ye3 ， yi4 chang2 yi2 jin4 ye4 yu2 zuo3 you4 yi3 。 miao3 hu1 qi2 rong2 ， ruo4 bu4 cha2 qi2 yu2 ye3 ； qiao1 hu1 qi2 yan2 ， ruo4 bu4 jie1 qi2 qing2 ye3 。 tui4 er2 ju4 ye3 ， bu4 gan3 fu4 jin4 。
- jin1 ze2 shi4 ran2 wu4 ， fan1 ran2 hui3 yue1 ： qi2 miao3 ye3 ， nai3 suo3 yi3 nu4 qi2 lai2 zhi1 bu2 ji4 ye3 ； qi2 qiao1 ye3 ， nai3 suo3 yi3 shi4 qi2 yi4 ye3 。 bu4 min3 zhi1 zhu1 ， wu2 suo3 tao2 bi4 。 bu4 gan3 sui4 jin4 ， zhe2 zi4 shu1 qi2 suo3 yi3 ， bing4 xian4 jin4 suo3 wei4 《 fu4 zhi4 fu4 》 yi3 xia4 shi2 shou3 wei4 yi2 juan4 ， juan4 you3 biao1 zhou2 。 《 song4 meng4 jiao1 xu4 》 yi4 shou3 ， sheng1 zhi3 xie3 ， bu4 jia1 zhuang1 shi4 。 jie1 you3 kai1 zi4 zhu4 zi4 chu4 ， ji2 yu2 zi4 jie3 er2 xie4 ， bu4 neng2 si4 geng4 xie3 。 ge2 xia4 qu3 qi2 yi4 er2 lüe4 qi2 li3 ke3 ye3 。
- yu4 kong3 ju4 zai4 bai4 。

## 注释

## 译文

## 赏析
