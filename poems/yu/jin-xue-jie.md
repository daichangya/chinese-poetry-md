---
id: yu-jin-xue-jie
title: 进学解
titlePinyin: jin4 xue2 jie3
titleSlug: jin-xue-jie
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 国子先生晨入太学，招诸生立馆下，诲之曰：“业精于勤，荒于嬉；行成于思，毁于随。方今圣贤相逢，治具毕张。拔去凶邪，登崇畯良。占小善者率以录，名一艺者无不庸。爬罗剔抉，刮垢磨光。盖有幸而获选，孰云多而不扬？诸生业患不能精，无患有司之不明；行患不能成，无患有司之不公。”
- 言未既，有笑于列者曰：“先生欺余哉！弟子事先生，于兹有年矣。先生口不绝吟于六艺之文，手不停披于百家之编。纪事者必提其要，纂言者必钩其玄。贪多务得，细大不捐。焚膏油以继晷，恒兀兀以穷年。先生之业，可谓勤矣。
- 觝排异端，攘斥佛老。补苴罅漏，张皇幽眇。寻坠绪之茫茫，独旁搜而远绍。障百川而东之，回狂澜于既倒。先生之于儒，可谓有劳矣。
- 沉浸𬪩郁，含英咀华，作为文章，其书满家。上规姚姒，浑浑无涯；周诰、殷《盘》，佶屈聱牙；《春秋》谨严，《左氏》浮夸；《易》奇而法，《诗》正而葩；下逮《庄》、《骚》，太史所录；子云，相如，同工异曲。先生之于文，可谓闳其中而肆其外矣。
- 少始知学，勇于敢为；长通于方，左右具宜。先生之于为人，可谓成矣。
- 然而公不见信于人，私不见助于友。跋前踬后，动辄得咎。暂为御史，遂窜南夷。三年博士，冗不见治。命与仇谋，取败几时。冬暖而儿号寒，年丰而妻啼饥。头童齿豁，竟死何裨。不知虑此，而反教人为？”
- 先生曰：“吁，子来前！夫大木为杗，细木为桷，欂栌、侏儒，椳、𫔶、扂、楔，各得其宜，施以成室者，匠氏之工也。玉札、丹砂，赤箭、青芝，牛溲、马勃，败鼓之皮，俱收并蓄，待用无遗者，医师之良也。登明选公，杂进巧拙，纡余为妍，卓荦为杰，校短量长，惟器是适者，宰相之方也。昔者孟轲好辩，孔道以明，辙环天下，卒老于行。荀卿守正，大论是弘，逃谗于楚，废死兰陵。是二儒者，吐辞为经，举足为法，绝类离伦，优入圣域，其遇于世何如也？今先生学虽勤而不繇其统，言虽多而不要其中，文虽奇而不济于用，行虽修而不显于众。犹且月费俸钱，岁靡廪粟；子不知耕，妇不知织；乘马从徒，安坐而食。踵常途之役役，窥陈编以盗窃。然而圣主不加诛，宰臣不见斥，兹非其幸欤？动而得谤，名亦随之。投闲置散，乃分之宜。若夫商财贿之有亡，计班资之崇庳，忘己量之所称，指前人之瑕疵，是所谓诘匠氏之不以杙为楹，而訾医师以昌阳引年，欲进其豨苓也。

## 拼音
- guo2 zi3 xian1 sheng1 chen2 ru4 tai4 xue2 ， zhao1 zhu1 sheng1 li4 guan3 xia4 ， hui4 zhi1 yue1 ： “ ye4 jing1 yu2 qin2 ， huang1 yu2 xi1 ； xing2 cheng2 yu2 si1 ， hui3 yu2 sui2 。 fang1 jin1 sheng4 xian2 xiang1 feng2 ， zhi4 ju4 bi4 zhang1 。 ba2 qu4 xiong1 xie2 ， deng1 chong2 jun4 liang2 。 zhan4 xiao3 shan4 zhe3 lü4 yi3 lu4 ， ming2 yi2 yi4 zhe3 wu2 bu4 yong1 。 pa2 luo2 ti1 jue2 ， gua1 gou4 mo2 guang1 。 gai4 you3 xing4 er2 huo4 xuan3 ， shu2 yun2 duo1 er2 bu4 yang2 ？ zhu1 sheng1 ye4 huan4 bu4 neng2 jing1 ， wu2 huan4 you3 si1 zhi1 bu4 ming2 ； xing2 huan4 bu4 neng2 cheng2 ， wu2 huan4 you3 si1 zhi1 bu4 gong1 。 ”
- yan2 wei4 ji4 ， you3 xiao4 yu2 lie4 zhe3 yue1 ： “ xian1 sheng1 qi1 yu2 zai1 ！ di4 zi3 shi4 xian1 sheng1 ， yu2 zi1 you3 nian2 yi3 。 xian1 sheng1 kou3 bu4 jue2 yin2 yu2 liu4 yi4 zhi1 wen2 ， shou3 bu4 ting2 pi1 yu2 bai3 jia1 zhi1 bian1 。 ji4 shi4 zhe3 bi4 ti2 qi2 yao4 ， zuan3 yan2 zhe3 bi4 gou1 qi2 xuan2 。 tan1 duo1 wu4 de2 ， xi4 da4 bu4 juan1 。 fen2 gao1 you2 yi3 ji4 gui3 ， heng2 wu4 wu4 yi3 qiong2 nian2 。 xian1 sheng1 zhi1 ye4 ， ke3 wei4 qin2 yi3 。
- di3 pai2 yi4 duan1 ， rang3 chi4 fo2 lao3 。 bu3 ju1 xia4 lou4 ， zhang1 huang2 you1 miao3 。 xun2 zhui4 xu4 zhi1 mang2 mang2 ， du2 pang2 sou1 er2 yuan3 shao4 。 zhang4 bai3 chuan1 er2 dong1 zhi1 ， hui2 kuang2 lan2 yu2 ji4 dao3 。 xian1 sheng1 zhi1 yu2 ru2 ， ke3 wei4 you3 lao2 yi3 。
- chen2 jin4 nong2 yu4 ， han2 ying1 ju3 hua2 ， zuo4 wei2 wen2 zhang1 ， qi2 shu1 man3 jia1 。 shang4 gui1 yao2 si4 ， hun2 hun2 wu2 ya2 ； zhou1 gao4 、 yin1 《 pan2 》 ， ji2 qu1 ao2 ya2 ； 《 chun1 qiu1 》 jin3 yan2 ， 《 zuo3 shi4 》 fu2 kua1 ； 《 yi4 》 qi2 er2 fa3 ， 《 shi1 》 zheng4 er2 pa1 ； xia4 dai3 《 zhuang1 》 、 《 sao1 》 ， tai4 shi3 suo3 lu4 ； zi3 yun2 ， xiang1 ru2 ， tong2 gong1 yi4 qu3 。 xian1 sheng1 zhi1 yu2 wen2 ， ke3 wei4 hong2 qi2 zhong1 er2 si4 qi2 wai4 yi3 。
- shao3 shi3 zhi1 xue2 ， yong3 yu2 gan3 wei4 ； chang2 tong1 yu2 fang1 ， zuo3 you4 ju4 yi2 。 xian1 sheng1 zhi1 yu2 wei4 ren2 ， ke3 wei4 cheng2 yi3 。
- ran2 er2 gong1 bu2 jian4 xin4 yu2 ren2 ， si1 bu2 jian4 zhu4 yu2 you3 。 ba2 qian2 zhi4 hou4 ， dong4 zhe2 de2 jiu4 。 zan4 wei4 yu4 shi3 ， sui4 cuan4 nan2 yi2 。 san1 nian2 bo2 shi4 ， rong3 bu2 jian4 zhi4 。 ming4 yu3 chou2 mou2 ， qu3 bai4 ji3 shi2 。 dong1 nuan3 er2 er2 hao4 han2 ， nian2 feng1 er2 qi1 ti2 ji1 。 tou2 tong2 chi3 huo1 ， jing4 si3 he2 bi4 。 bu4 zhi1 lü4 ci3 ， er2 fan3 jiao4 ren2 wei2 ？ ”
- xian1 sheng1 yue1 ： “ xu1 ， zi3 lai2 qian2 ！ fu1 da4 mu4 wei4 mang2 ， xi4 mu4 wei4 jue2 ， bo2 lu2 、 zhu1 ru2 ， wei1 、 nie4 、 dian4 、 xie1 ， ge4 de2 qi2 yi2 ， shi1 yi3 cheng2 shi4 zhe3 ， jiang4 shi4 zhi1 gong1 ye3 。 yu4 zha2 、 dan1 sha1 ， chi4 jian4 、 qing1 zhi1 ， niu2 sou1 、 ma3 bo2 ， bai4 gu3 zhi1 pi2 ， ju4 shou1 bing4 xu4 ， dai4 yong4 wu2 yi2 zhe3 ， yi1 shi1 zhi1 liang2 ye3 。 deng1 ming2 xuan3 gong1 ， za2 jin4 qiao3 zhuo1 ， yu1 yu2 wei4 yan2 ， zhuo2 luo4 wei4 jie2 ， jiao4 duan3 liang2 chang2 ， wei2 qi4 shi4 shi4 zhe3 ， zai3 xiang4 zhi1 fang1 ye3 。 xi1 zhe3 meng4 ke1 hao3 bian4 ， kong3 dao4 yi3 ming2 ， zhe2 huan2 tian1 xia4 ， zu2 lao3 yu2 xing2 。 xun2 qing1 shou3 zheng4 ， da4 lun4 shi4 hong2 ， tao2 chan2 yu2 chu3 ， fei4 si3 lan2 ling2 。 shi4 er4 ru2 zhe3 ， tu3 ci2 wei4 jing1 ， ju3 zu2 wei4 fa3 ， jue2 lei4 li2 lun2 ， you1 ru4 sheng4 yu4 ， qi2 yu4 yu2 shi4 he2 ru2 ye3 ？ jin1 xian1 sheng1 xue2 sui1 qin2 er2 bu4 yao2 qi2 tong3 ， yan2 sui1 duo1 er2 bu2 yao4 qi2 zhong1 ， wen2 sui1 qi2 er2 bu2 ji4 yu2 yong4 ， xing2 sui1 xiu1 er2 bu4 xian3 yu2 zhong4 。 you2 qie3 yue4 fei4 feng4 qian2 ， sui4 mi2 lin3 su4 ； zi3 bu4 zhi1 geng1 ， fu4 bu4 zhi1 zhi1 ； cheng2 ma3 cong2 tu2 ， an1 zuo4 er2 shi2 。 zhong3 chang2 tu2 zhi1 yi4 yi4 ， kui1 chen2 bian1 yi3 dao4 qie4 。 ran2 er2 sheng4 zhu3 bu4 jia1 zhu1 ， zai3 chen2 bu2 jian4 chi4 ， zi1 fei1 qi2 xing4 yu2 ？ dong4 er2 de2 bang4 ， ming2 yi4 sui2 zhi1 。 tou2 xian2 zhi4 san4 ， nai3 fen1 zhi1 yi2 。 ruo4 fu1 shang1 cai2 hui4 zhi1 you3 wang2 ， ji4 ban1 zi1 zhi1 chong2 bi4 ， wang4 ji3 liang2 zhi1 suo3 cheng1 ， zhi3 qian2 ren2 zhi1 xia2 ci1 ， shi4 suo3 wei4 jie2 jiang4 shi4 zhi1 bu4 yi3 yi4 wei4 ying2 ， er2 zi1 yi1 shi1 yi3 chang1 yang2 yin3 nian2 ， yu4 jin4 qi2 xi1 ling2 ye3 。

## 注释

## 译文

## 赏析
