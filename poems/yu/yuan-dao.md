---
id: yu-yuan-dao
title: 原道
titlePinyin: yuan2 dao4
titleSlug: yuan-dao
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 博爱之谓仁，行而宜之之谓义，由是而之焉之谓道，足乎己无待于外之谓德。仁与义为定名，道与德为虚位。故道有君子小人，而德有凶有吉。老子之小仁义，非毁之也，其见者小也。坐井而观天，曰天小者，非天小也。彼以煦煦为仁，孑孑为义，其小之也则宜。其所谓道，道其所道，非吾所谓道也。其所谓德，德其所德，非吾所谓德也。凡吾所谓道德云者，合仁与义言之也，天下之公言也。老子之所谓道德云者，去仁与义言之也，一人之私言也。
- 周道衰，孔子没，火于秦，黄老于汉，佛于晋、魏、梁、隋之间。其言道德仁义者，不入于杨，则归于墨；不入于老，则归于佛。入于彼，必出于此。入者主之，出者奴之；入者附之，出者污之。噫！后之人其欲闻仁义道德之说，孰从而听之？老者曰：“孔子，吾师之弟子也。”佛者曰：“孔子，吾师之弟子也。”为孔子者，习闻其说，乐其诞而自小也，亦曰“吾师亦尝师之”云尔。不惟举之于口，而又笔之于其书。噫！后之人虽欲闻仁义道德之说，其孰从而求之？
- 甚矣，人之好怪也，不求其端，不讯其末，惟怪之欲闻。古之为民者四，今之为民者六。古之教者处其一，今之教者处其三。农之家一，而食粟之家六。工之家一，而用器之家六。贾之家一，而资焉之家六。奈之何民不穷且盗也？
- 古之时，人之害多矣。有圣人者立，然后教之以相生相养之道。为之君，为之师。驱其虫蛇禽兽，而处之中土。寒然后为之衣，饥然后为之食。木处而颠，土处而病也，然后为之宫室。为之工以赡其器用，为之贾以通其有无，为之医药以济其夭死，为之葬埋祭祀以长其恩爱，为之礼以次其先后，为之乐以宣其湮郁，为之政以率其怠倦，为之刑以锄其强梗。相欺也，为之符、玺、斗斛、权衡以信之。相夺也，为之城郭甲兵以守之。害至而为之备，患生而为之防。今其言曰：“圣人不死，大盗不止。剖斗折衡，而民不争。”呜呼！其亦不思而已矣。如古之无圣人，人之类灭久矣。何也？无羽毛鳞介以居寒热也，无爪牙以争食也。
- 是故君者，出令者也；臣者，行君之令而致之民者也；民者，出粟米麻丝，作器皿，通货财，以事其上者也。君不出令，则失其所以为君；臣不行君之令而致之民，则失其所以为臣；民不出粟米麻丝，作器皿，通货财，以事其上，则诛。今其法曰，必弃而君臣，去而父子，禁而相生相养之道，以求其所谓清净寂灭者。呜呼！其亦幸而出于三代之后，不见黜于禹、汤、文、武、周公、孔子也。其亦不幸而不出于三代之前，不见正于禹、汤、文、武、周公、孔子也。
- 帝之与王，其号虽殊，其所以为圣一也。夏葛而冬裘，渴饮而饥食，其事虽殊，其所以为智一也。今其言曰：“曷不为太古之无事”？”是亦责冬之裘者曰：“曷不为葛之之易也？”责饥之食者曰：“曷不为饮之之易也？”传曰：“古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意。”然则古之所谓正心而诚意者，将以有为也。今也欲治其心而外天下国家，灭其天常，子焉而不父其父，臣焉而不君其君，民焉而不事其事。孔子之作《春秋》也，诸侯用夷礼则夷之，进于中国则中国之。经曰：“夷狄之有君，不如诸夏之亡。”《诗》曰：戎狄是膺，荆舒是惩”今也举夷狄之法，而加之先王之教之上，几何其不胥而为夷也？
- 夫所谓先王之教者，何也？博爱之谓仁，行而宜之之谓义。由是而之焉之谓道。足乎己无待于外之谓德。其文：《诗》、《书》、《易》、《春秋》；其法：礼、乐、刑、政；其民：士、农、工、贾；其位：君臣、父子、师友、宾主、昆弟、夫妇；其服：麻、丝；其居：宫、室；其食：粟米、果蔬、鱼肉。其为道易明，而其为教易行也。是故以之为己，则顺而祥；以之为人，则爱而公；以之为心，则和而平；以之为天下国家，无所处而不当。是故生则得其情，死则尽其常。效焉而天神假，庙焉而人鬼飨。曰：“斯道也，何道也？”曰：“斯吾所谓道也，非向所谓老与佛之道也。尧以是传之舜，舜以是传之禹，禹以是传之汤，汤以是传之文、武、周公，文、武、周公传之孔子，孔子传之孟轲，轲之死，不得其传焉。荀与扬也，择焉而不精，语焉而不详。由周公而上，上而为君，故其事行。由周公而下，下而为臣，故其说长。然则如之何而可也？曰：“不塞不流，不止不行。人其人，火其书，庐其居。明先王之道以道之，鳏寡孤独废疾者有养也。其亦庶乎其可也！”

## 拼音
- bo2 ai4 zhi1 wei4 ren2 ， xing2 er2 yi2 zhi1 zhi1 wei4 yi4 ， you2 shi4 er2 zhi1 yan1 zhi1 wei4 dao4 ， zu2 hu1 ji3 wu2 dai4 yu2 wai4 zhi1 wei4 de2 。 ren2 yu3 yi4 wei4 ding4 ming2 ， dao4 yu3 de2 wei4 xu1 wei4 。 gu4 dao4 you3 jun1 zi3 xiao3 ren2 ， er2 de2 you3 xiong1 you3 ji2 。 lao3 zi3 zhi1 xiao3 ren2 yi4 ， fei1 hui3 zhi1 ye3 ， qi2 jian4 zhe3 xiao3 ye3 。 zuo4 jing3 er2 guan1 tian1 ， yue1 tian1 xiao3 zhe3 ， fei1 tian1 xiao3 ye3 。 bi3 yi3 xu4 xu4 wei4 ren2 ， jie2 jie2 wei4 yi4 ， qi2 xiao3 zhi1 ye3 ze2 yi2 。 qi2 suo3 wei4 dao4 ， dao4 qi2 suo3 dao4 ， fei1 wu2 suo3 wei4 dao4 ye3 。 qi2 suo3 wei4 de2 ， de2 qi2 suo3 de2 ， fei1 wu2 suo3 wei4 de2 ye3 。 fan2 wu2 suo3 wei4 dao4 de2 yun2 zhe3 ， he2 ren2 yu3 yi4 yan2 zhi1 ye3 ， tian1 xia4 zhi1 gong1 yan2 ye3 。 lao3 zi3 zhi1 suo3 wei4 dao4 de2 yun2 zhe3 ， qu4 ren2 yu3 yi4 yan2 zhi1 ye3 ， yi4 ren2 zhi1 si1 yan2 ye3 。
- zhou1 dao4 shuai1 ， kong3 zi3 mei2 ， huo3 yu2 qin2 ， huang2 lao3 yu2 han4 ， fo2 yu2 jin4 、 wei4 、 liang2 、 sui2 zhi1 jian1 。 qi2 yan2 dao4 de2 ren2 yi4 zhe3 ， bu2 ru4 yu2 yang2 ， ze2 gui1 yu2 mo4 ； bu2 ru4 yu2 lao3 ， ze2 gui1 yu2 fo2 。 ru4 yu2 bi3 ， bi4 chu1 yu2 ci3 。 ru4 zhe3 zhu3 zhi1 ， chu1 zhe3 nu2 zhi1 ； ru4 zhe3 fu4 zhi1 ， chu1 zhe3 wu1 zhi1 。 yi1 ！ hou4 zhi1 ren2 qi2 yu4 wen2 ren2 yi4 dao4 de2 zhi1 shuo1 ， shu2 cong2 er2 ting1 zhi1 ？ lao3 zhe3 yue1 ： “ kong3 zi3 ， wu2 shi1 zhi1 di4 zi3 ye3 。 ” fo2 zhe3 yue1 ： “ kong3 zi3 ， wu2 shi1 zhi1 di4 zi3 ye3 。 ” wei4 kong3 zi3 zhe3 ， xi2 wen2 qi2 shuo1 ， le4 qi2 dan4 er2 zi4 xiao3 ye3 ， yi4 yue1 “ wu2 shi1 yi4 chang2 shi1 zhi1 ” yun2 er3 。 bu4 wei2 ju3 zhi1 yu2 kou3 ， er2 you4 bi3 zhi1 yu2 qi2 shu1 。 yi1 ！ hou4 zhi1 ren2 sui1 yu4 wen2 ren2 yi4 dao4 de2 zhi1 shuo1 ， qi2 shu2 cong2 er2 qiu2 zhi1 ？
- shen4 yi3 ， ren2 zhi1 hao3 guai4 ye3 ， bu4 qiu2 qi2 duan1 ， bu2 xun4 qi2 mo4 ， wei2 guai4 zhi1 yu4 wen2 。 gu3 zhi1 wei4 min2 zhe3 si4 ， jin1 zhi1 wei4 min2 zhe3 liu4 。 gu3 zhi1 jiao4 zhe3 chu4 qi2 yi1 ， jin1 zhi1 jiao4 zhe3 chu4 qi2 san1 。 nong2 zhi1 jia1 yi1 ， er2 shi2 su4 zhi1 jia1 liu4 。 gong1 zhi1 jia1 yi1 ， er2 yong4 qi4 zhi1 jia1 liu4 。 jia3 zhi1 jia1 yi1 ， er2 zi1 yan1 zhi1 jia1 liu4 。 nai4 zhi1 he2 min2 bu4 qiong2 qie3 dao4 ye3 ？
- gu3 zhi1 shi2 ， ren2 zhi1 hai4 duo1 yi3 。 you3 sheng4 ren2 zhe3 li4 ， ran2 hou4 jiao4 zhi1 yi3 xiang1 sheng1 xiang1 yang3 zhi1 dao4 。 wei4 zhi1 jun1 ， wei4 zhi1 shi1 。 qu1 qi2 chong2 she2 qin2 shou4 ， er2 chu4 zhi1 zhong1 tu3 。 han2 ran2 hou4 wei4 zhi1 yi1 ， ji1 ran2 hou4 wei4 zhi1 shi2 。 mu4 chu4 er2 dian1 ， tu3 chu4 er2 bing4 ye3 ， ran2 hou4 wei4 zhi1 gong1 shi4 。 wei4 zhi1 gong1 yi3 shan4 qi2 qi4 yong4 ， wei4 zhi1 jia3 yi3 tong1 qi2 you3 wu2 ， wei4 zhi1 yi1 yao4 yi3 ji4 qi2 yao1 si3 ， wei4 zhi1 zang4 mai2 ji4 si4 yi3 chang2 qi2 en1 ai4 ， wei4 zhi1 li3 yi3 ci4 qi2 xian1 hou4 ， wei4 zhi1 le4 yi3 xuan1 qi2 yan1 yu4 ， wei4 zhi1 zheng4 yi3 lü4 qi2 dai4 juan4 ， wei4 zhi1 xing2 yi3 chu2 qi2 qiang2 geng3 。 xiang1 qi1 ye3 ， wei4 zhi1 fu2 、 xi3 、 dou4 hu2 、 quan2 heng2 yi3 xin4 zhi1 。 xiang1 duo2 ye3 ， wei4 zhi1 cheng2 guo1 jia3 bing1 yi3 shou3 zhi1 。 hai4 zhi4 er2 wei4 zhi1 bei4 ， huan4 sheng1 er2 wei4 zhi1 fang2 。 jin1 qi2 yan2 yue1 ： “ sheng4 ren2 bu4 si3 ， da4 dao4 bu4 zhi3 。 pou1 dou4 zhe2 heng2 ， er2 min2 bu4 zheng1 。 ” wu1 hu1 ！ qi2 yi4 bu4 si1 er2 yi3 yi3 。 ru2 gu3 zhi1 wu2 sheng4 ren2 ， ren2 zhi1 lei4 mie4 jiu3 yi3 。 he2 ye3 ？ wu2 yu3 mao2 lin2 jie4 yi3 ju1 han2 re4 ye3 ， wu2 zhao3 ya2 yi3 zheng1 shi2 ye3 。
- shi4 gu4 jun1 zhe3 ， chu1 ling4 zhe3 ye3 ； chen2 zhe3 ， xing2 jun1 zhi1 ling4 er2 zhi4 zhi1 min2 zhe3 ye3 ； min2 zhe3 ， chu1 su4 mi3 ma2 si1 ， zuo4 qi4 min3 ， tong1 huo4 cai2 ， yi3 shi4 qi2 shang4 zhe3 ye3 。 jun1 bu4 chu1 ling4 ， ze2 shi1 qi2 suo3 yi3 wei2 jun1 ； chen2 bu4 xing2 jun1 zhi1 ling4 er2 zhi4 zhi1 min2 ， ze2 shi1 qi2 suo3 yi3 wei2 chen2 ； min2 bu4 chu1 su4 mi3 ma2 si1 ， zuo4 qi4 min3 ， tong1 huo4 cai2 ， yi3 shi4 qi2 shang4 ， ze2 zhu1 。 jin1 qi2 fa3 yue1 ， bi4 qi4 er2 jun1 chen2 ， qu4 er2 fu4 zi3 ， jin4 er2 xiang1 sheng1 xiang1 yang3 zhi1 dao4 ， yi3 qiu2 qi2 suo3 wei4 qing1 jing4 ji4 mie4 zhe3 。 wu1 hu1 ！ qi2 yi4 xing4 er2 chu1 yu2 san1 dai4 zhi1 hou4 ， bu2 jian4 chu4 yu2 yu3 、 tang1 、 wen2 、 wu3 、 zhou1 gong1 、 kong3 zi3 ye3 。 qi2 yi4 bu2 xing4 er2 bu4 chu1 yu2 san1 dai4 zhi1 qian2 ， bu2 jian4 zheng4 yu2 yu3 、 tang1 、 wen2 、 wu3 、 zhou1 gong1 、 kong3 zi3 ye3 。
- di4 zhi1 yu3 wang2 ， qi2 hao4 sui1 shu1 ， qi2 suo3 yi3 wei2 sheng4 yi1 ye3 。 xia4 ge3 er2 dong1 qiu2 ， ke3 yin3 er2 ji1 shi2 ， qi2 shi4 sui1 shu1 ， qi2 suo3 yi3 wei2 zhi4 yi1 ye3 。 jin1 qi2 yan2 yue1 ： “ he2 bu2 wei4 tai4 gu3 zhi1 wu2 shi4 ” ？ ” shi4 yi4 ze2 dong1 zhi1 qiu2 zhe3 yue1 ： “ he2 bu2 wei4 ge3 zhi1 zhi1 yi4 ye3 ？ ” ze2 ji1 zhi1 shi2 zhe3 yue1 ： “ he2 bu2 wei4 yin3 zhi1 zhi1 yi4 ye3 ？ ” chuan2 yue1 ： “ gu3 zhi1 yu4 ming2 ming2 de2 yu2 tian1 xia4 zhe3 ， xian1 zhi4 qi2 guo2 ； yu4 zhi4 qi2 guo2 zhe3 ， xian1 qi2 qi2 jia1 ； yu4 qi2 qi2 jia1 zhe3 ， xian1 xiu1 qi2 shen1 ； yu4 xiu1 qi2 shen1 zhe3 ， xian1 zheng4 qi2 xin1 ； yu4 zheng4 qi2 xin1 zhe3 ， xian1 cheng2 qi2 yi4 。 ” ran2 ze2 gu3 zhi1 suo3 wei4 zheng4 xin1 er2 cheng2 yi4 zhe3 ， jiang1 yi3 you3 wei4 ye3 。 jin1 ye3 yu4 zhi4 qi2 xin1 er2 wai4 tian1 xia4 guo2 jia1 ， mie4 qi2 tian1 chang2 ， zi3 yan1 er2 bu2 fu4 qi2 fu4 ， chen2 yan1 er2 bu4 jun1 qi2 jun1 ， min2 yan1 er2 bu2 shi4 qi2 shi4 。 kong3 zi3 zhi1 zuo4 《 chun1 qiu1 》 ye3 ， zhu1 hou2 yong4 yi2 li3 ze2 yi2 zhi1 ， jin4 yu2 zhong1 guo2 ze2 zhong1 guo2 zhi1 。 jing1 yue1 ： “ yi2 di2 zhi1 you3 jun1 ， bu4 ru2 zhu1 xia4 zhi1 wang2 。 ” 《 shi1 》 yue1 ： rong2 di2 shi4 ying1 ， jing1 shu1 shi4 cheng2 ” jin1 ye3 ju3 yi2 di2 zhi1 fa3 ， er2 jia1 zhi1 xian1 wang2 zhi1 jiao4 zhi1 shang4 ， ji3 he2 qi2 bu4 xu1 er2 wei4 yi2 ye3 ？
- fu1 suo3 wei4 xian1 wang2 zhi1 jiao4 zhe3 ， he2 ye3 ？ bo2 ai4 zhi1 wei4 ren2 ， xing2 er2 yi2 zhi1 zhi1 wei4 yi4 。 you2 shi4 er2 zhi1 yan1 zhi1 wei4 dao4 。 zu2 hu1 ji3 wu2 dai4 yu2 wai4 zhi1 wei4 de2 。 qi2 wen2 ： 《 shi1 》 、 《 shu1 》 、 《 yi4 》 、 《 chun1 qiu1 》 ； qi2 fa3 ： li3 、 le4 、 xing2 、 zheng4 ； qi2 min2 ： shi4 、 nong2 、 gong1 、 jia3 ； qi2 wei4 ： jun1 chen2 、 fu4 zi3 、 shi1 you3 、 bin1 zhu3 、 kun1 di4 、 fu1 fu4 ； qi2 fu2 ： ma2 、 si1 ； qi2 ju1 ： gong1 、 shi4 ； qi2 shi2 ： su4 mi3 、 guo3 shu1 、 yu2 rou4 。 qi2 wei4 dao4 yi4 ming2 ， er2 qi2 wei4 jiao4 yi4 xing2 ye3 。 shi4 gu4 yi3 zhi1 wei4 ji3 ， ze2 shun4 er2 xiang2 ； yi3 zhi1 wei4 ren2 ， ze2 ai4 er2 gong1 ； yi3 zhi1 wei4 xin1 ， ze2 he2 er2 ping2 ； yi3 zhi1 wei4 tian1 xia4 guo2 jia1 ， wu2 suo3 chu4 er2 bu4 dang1 。 shi4 gu4 sheng1 ze2 de2 qi2 qing2 ， si3 ze2 jin4 qi2 chang2 。 xiao4 yan1 er2 tian1 shen2 jia3 ， miao4 yan1 er2 ren2 gui3 xiang3 。 yue1 ： “ si1 dao4 ye3 ， he2 dao4 ye3 ？ ” yue1 ： “ si1 wu2 suo3 wei4 dao4 ye3 ， fei1 xiang4 suo3 wei4 lao3 yu3 fo2 zhi1 dao4 ye3 。 yao2 yi3 shi4 chuan2 zhi1 shun4 ， shun4 yi3 shi4 chuan2 zhi1 yu3 ， yu3 yi3 shi4 chuan2 zhi1 tang1 ， tang1 yi3 shi4 chuan2 zhi1 wen2 、 wu3 、 zhou1 gong1 ， wen2 、 wu3 、 zhou1 gong1 chuan2 zhi1 kong3 zi3 ， kong3 zi3 chuan2 zhi1 meng4 ke1 ， ke1 zhi1 si3 ， bu4 de2 qi2 chuan2 yan1 。 xun2 yu3 yang2 ye3 ， ze2 yan1 er2 bu4 jing1 ， yu3 yan1 er2 bu4 xiang2 。 you2 zhou1 gong1 er2 shang4 ， shang4 er2 wei4 jun1 ， gu4 qi2 shi4 xing2 。 you2 zhou1 gong1 er2 xia4 ， xia4 er2 wei4 chen2 ， gu4 qi2 shuo1 chang2 。 ran2 ze2 ru2 zhi1 he2 er2 ke3 ye3 ？ yue1 ： “ bu4 sai1 bu4 liu2 ， bu4 zhi3 bu4 xing2 。 ren2 qi2 ren2 ， huo3 qi2 shu1 ， lu2 qi2 ju1 。 ming2 xian1 wang2 zhi1 dao4 yi3 dao4 zhi1 ， guan1 gua3 gu1 du2 fei4 ji2 zhe3 you3 yang3 ye3 。 qi2 yi4 shu4 hu1 qi2 ke3 ye3 ！ ”

## 注释

## 译文

## 赏析
