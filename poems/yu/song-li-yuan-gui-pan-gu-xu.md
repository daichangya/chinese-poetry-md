---
id: yu-song-li-yuan-gui-pan-gu-xu
title: 送李愿归盘谷序
titlePinyin: song4 li3 yuan4 gui1 pan2 gu3 xu4
titleSlug: song-li-yuan-gui-pan-gu-xu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 太行之阳有盘谷。盘谷之间，泉甘而土肥，草木丛茂，居民鲜少。或曰：“谓其环两山之间，故曰‘盘’。”或曰：“是谷也，宅幽而势阻，隐者之所盘旋。”友人李愿居之。
- 愿之言曰：“人之称大丈夫者，我知之矣：利泽施于人，名声昭于时，坐于庙朝，进退百官，而佐天子出令；其在外，则树旗旄，罗弓矢，武夫前呵，从者塞途，供给之人，各执其物，夹道而疾驰。喜有赏，怒有刑。才畯满前，道古今而誉盛德，入耳而不烦。曲眉丰颊，清声而便体，秀外而惠中，飘轻裾，翳长袖，粉白黛绿者，列屋而闲居，妒宠而负恃，争妍而取怜。大丈夫之遇知于天子、用力于当世者之所为也。吾非恶此而逃之，是有命焉，不可幸而致也。
- 穷居而野处，升高而望远，坐茂树以终日，濯清泉以自洁。采于山，美可茹；钓于水，鲜可食。起居无时，惟适之安。与其有誉于前，孰若无毁于其后；与其有乐于身，孰若无忧于其心。车服不维，刀锯不加，理乱不知，黜陟不闻。大丈夫不遇于时者之所为也，我则行之。
- 伺候于公卿之门，奔走于形势之途，足将进而趑趄，口将言而嗫嚅，处污秽而不羞，触刑辟而诛戮，侥幸于万一，老死而后止者，其于为人，贤不肖何如也？”
- 昌黎韩愈闻其言而壮之，与之酒而为之歌曰：“盘之中，维子之宫；盘之土，维子之稼；盘之泉，可濯可沿；盘之阻，谁争子所？窈而深，廓其有容；缭而曲，如往而复。嗟盘之乐兮，乐且无央；虎豹远迹兮，蛟龙遁藏；鬼神守护兮，呵禁不祥。饮且食兮寿而康，无不足兮奚所望！膏吾车兮秣吾马，从子于盘兮，终吾生以徜徉！”

## 拼音
- tai4 hang2 zhi1 yang2 you3 pan2 gu3 。 pan2 gu3 zhi1 jian1 ， quan2 gan1 er2 tu3 fei2 ， cao3 mu4 cong2 mao4 ， ju1 min2 xian1 shao3 。 huo4 yue1 ： “ wei4 qi2 huan2 liang3 shan1 zhi1 jian1 ， gu4 yue1 ‘ pan2 ’ 。 ” huo4 yue1 ： “ shi4 gu3 ye3 ， zhai2 you1 er2 shi4 zu3 ， yin3 zhe3 zhi1 suo3 pan2 xuan2 。 ” you3 ren2 li3 yuan4 ju1 zhi1 。
- yuan4 zhi1 yan2 yue1 ： “ ren2 zhi1 cheng1 da4 zhang4 fu0 zhe3 ， wo3 zhi1 zhi1 yi3 ： li4 ze2 shi1 yu2 ren2 ， ming2 sheng1 zhao1 yu2 shi2 ， zuo4 yu2 miao4 chao2 ， jin4 tui4 bai3 guan1 ， er2 zuo3 tian1 zi3 chu1 ling4 ； qi2 zai4 wai4 ， ze2 shu4 qi2 mao2 ， luo2 gong1 shi3 ， wu3 fu1 qian2 he1 ， cong2 zhe3 sai1 tu2 ， gong1 ji3 zhi1 ren2 ， ge4 zhi2 qi2 wu4 ， jia1 dao4 er2 ji2 chi2 。 xi3 you3 shang3 ， nu4 you3 xing2 。 cai2 jun4 man3 qian2 ， dao4 gu3 jin1 er2 yu4 sheng4 de2 ， ru4 er3 er2 bu4 fan2 。 qu3 mei2 feng1 jia2 ， qing1 sheng1 er2 bian4 ti3 ， xiu4 wai4 er2 hui4 zhong1 ， piao1 qing1 ju1 ， yi4 chang2 xiu4 ， fen3 bai2 dai4 lü4 zhe3 ， lie4 wu1 er2 xian2 ju1 ， du4 chong3 er2 fu4 shi4 ， zheng1 yan2 er2 qu3 lian2 。 da4 zhang4 fu0 zhi1 yu4 zhi1 yu2 tian1 zi3 、 yong4 li4 yu2 dang1 shi4 zhe3 zhi1 suo3 wei4 ye3 。 wu2 fei1 e4 ci3 er2 tao2 zhi1 ， shi4 you3 ming4 yan1 ， bu4 ke3 xing4 er2 zhi4 ye3 。
- qiong2 ju1 er2 ye3 chu4 ， sheng1 gao1 er2 wang4 yuan3 ， zuo4 mao4 shu4 yi3 zhong1 ri4 ， zhuo2 qing1 quan2 yi3 zi4 jie2 。 cai3 yu2 shan1 ， mei3 ke3 ru2 ； diao4 yu2 shui3 ， xian1 ke3 shi2 。 qi3 ju1 wu2 shi2 ， wei2 shi4 zhi1 an1 。 yu3 qi2 you3 yu4 yu2 qian2 ， shu2 ruo4 wu2 hui3 yu2 qi2 hou4 ； yu3 qi2 you3 le4 yu2 shen1 ， shu2 ruo4 wu2 you1 yu2 qi2 xin1 。 che1 fu2 bu4 wei2 ， dao1 ju4 bu4 jia1 ， li3 luan4 bu4 zhi1 ， chu4 zhi4 bu4 wen2 。 da4 zhang4 fu0 bu2 yu4 yu2 shi2 zhe3 zhi1 suo3 wei4 ye3 ， wo3 ze2 xing2 zhi1 。
- ci4 hou0 yu2 gong1 qing1 zhi1 men2 ， ben1 zou3 yu2 xing2 shi4 zhi1 tu2 ， zu2 jiang1 jin4 er2 zi1 ju1 ， kou3 jiang1 yan2 er2 nie4 ru2 ， chu4 wu1 hui4 er2 bu4 xiu1 ， chu4 xing2 pi4 er2 zhu1 lu4 ， jiao3 xing4 yu2 wan4 yi1 ， lao3 si3 er2 hou4 zhi3 zhe3 ， qi2 yu2 wei4 ren2 ， xian2 bu2 xiao4 he2 ru2 ye3 ？ ”
- chang1 li2 han2 yu4 wen2 qi2 yan2 er2 zhuang4 zhi1 ， yu3 zhi1 jiu3 er2 wei4 zhi1 ge1 yue1 ： “ pan2 zhi1 zhong1 ， wei2 zi3 zhi1 gong1 ； pan2 zhi1 tu3 ， wei2 zi3 zhi1 jia4 ； pan2 zhi1 quan2 ， ke3 zhuo2 ke3 yan2 ； pan2 zhi1 zu3 ， shui2 zheng1 zi3 suo3 ？ yao3 er2 shen1 ， kuo4 qi2 you3 rong2 ； liao2 er2 qu3 ， ru2 wang3 er2 fu4 。 jie1 pan2 zhi1 le4 xi1 ， le4 qie3 wu2 yang1 ； hu3 bao4 yuan3 ji4 xi1 ， jiao1 long2 dun4 cang2 ； gui3 shen2 shou3 hu4 xi1 ， he1 jin4 bu4 xiang2 。 yin3 qie3 shi2 xi1 shou4 er2 kang1 ， wu2 bu4 zu2 xi1 xi1 suo3 wang4 ！ gao1 wu2 che1 xi1 mo4 wu2 ma3 ， cong2 zi3 yu2 pan2 xi1 ， zhong1 wu2 sheng1 yi3 chang2 yang2 ！ ”

## 注释

## 译文

## 赏析
