---
id: yu-yu-yu-xiang-yang-shu
title: 与于襄阳书
titlePinyin: yu3 yu2 xiang1 yang2 shu1
titleSlug: yu-yu-xiang-yang-shu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 七月三日，将仕郎、守国子四门博士韩愈，谨奉书尚书阁下。
- 士之能享大名、显当世者，莫不有先达之士、负天下之望者为之前焉。士之能垂休光、照后世者，亦莫不有后进之士、负天下之望者，为之后焉。莫为之前，虽美而不彰；莫为之后，虽盛而不传。是二人者，未始不相须也。
- 然而千百载乃一相遇焉。岂上之人无可援、下之人无可推欤？何其相须之殷而相遇之疏也？其故在下之人负其能不肯谄其上，上之人负其位不肯顾其下。故高材多戚戚之穷，盛位无赫赫之光。是二人者之所为皆过也。未尝干之，不可谓上无其人；未尝求之，不可谓下无其人。愈之诵此言久矣，未尝敢以闻于人。
- 侧闻阁下抱不世之才，特立而独行，道方而事实，卷舒不随乎时，文武唯其所用，岂愈所谓其人哉？抑未闻后进之士，有遇知于左右、获礼于门下者，岂求之而未得邪？将志存乎立功，而事专乎报主，虽遇其人，未暇礼邪？何其宜闻而久不闻也？愈虽不才，其自处不敢后于恒人，阁下将求之而未得欤？古人有言：“请自隗始。”愈今者惟朝夕刍米、仆赁之资是急，不过费阁下一朝之享而足也。如曰：“吾志存乎立功，而事专乎报主。虽遇其人，未暇礼焉。”则非愈之所敢知也。世之龊龊者，既不足以语之；磊落奇伟之人，又不能听焉。则信乎命之穷也！
- 谨献旧所为文一十八首，如赐览观，亦足知其志之所存。愈恐惧再拜。

## 拼音
- qi1 yue4 san1 ri4 ， jiang1 shi4 lang2 、 shou3 guo2 zi3 si4 men2 bo2 shi4 han2 yu4 ， jin3 feng4 shu1 shang4 shu1 ge2 xia4 。
- shi4 zhi1 neng2 xiang3 da4 ming2 、 xian3 dang1 shi4 zhe3 ， mo4 bu4 you3 xian1 da2 zhi1 shi4 、 fu4 tian1 xia4 zhi1 wang4 zhe3 wei4 zhi1 qian2 yan1 。 shi4 zhi1 neng2 chui2 xiu1 guang1 、 zhao4 hou4 shi4 zhe3 ， yi4 mo4 bu4 you3 hou4 jin4 zhi1 shi4 、 fu4 tian1 xia4 zhi1 wang4 zhe3 ， wei4 zhi1 hou4 yan1 。 mo4 wei4 zhi1 qian2 ， sui1 mei3 er2 bu4 zhang1 ； mo4 wei4 zhi1 hou4 ， sui1 sheng4 er2 bu4 chuan2 。 shi4 er4 ren2 zhe3 ， wei4 shi3 bu4 xiang1 xu1 ye3 。
- ran2 er2 qian1 bai3 zai3 nai3 yi4 xiang1 yu4 yan1 。 qi3 shang4 zhi1 ren2 wu2 ke3 yuan2 、 xia4 zhi1 ren2 wu2 ke3 tui1 yu2 ？ he2 qi2 xiang1 xu1 zhi1 yin1 er2 xiang1 yu4 zhi1 shu1 ye3 ？ qi2 gu4 zai4 xia4 zhi1 ren2 fu4 qi2 neng2 bu4 ken3 chan3 qi2 shang4 ， shang4 zhi1 ren2 fu4 qi2 wei4 bu4 ken3 gu4 qi2 xia4 。 gu4 gao1 cai2 duo1 qi1 qi1 zhi1 qiong2 ， sheng4 wei4 wu2 he4 he4 zhi1 guang1 。 shi4 er4 ren2 zhe3 zhi1 suo3 wei4 jie1 guo4 ye3 。 wei4 chang2 gan1 zhi1 ， bu4 ke3 wei4 shang4 wu2 qi2 ren2 ； wei4 chang2 qiu2 zhi1 ， bu4 ke3 wei4 xia4 wu2 qi2 ren2 。 yu4 zhi1 song4 ci3 yan2 jiu3 yi3 ， wei4 chang2 gan3 yi3 wen2 yu2 ren2 。
- ce4 wen2 ge2 xia4 bao4 bu2 shi4 zhi1 cai2 ， te4 li4 er2 du2 xing2 ， dao4 fang1 er2 shi4 shi2 ， juan4 shu1 bu4 sui2 hu1 shi2 ， wen2 wu3 wei2 qi2 suo3 yong4 ， qi3 yu4 suo3 wei4 qi2 ren2 zai1 ？ yi4 wei4 wen2 hou4 jin4 zhi1 shi4 ， you3 yu4 zhi1 yu2 zuo3 you4 、 huo4 li3 yu2 men2 xia4 zhe3 ， qi3 qiu2 zhi1 er2 wei4 de2 xie2 ？ jiang1 zhi4 cun2 hu1 li4 gong1 ， er2 shi4 zhuan1 hu1 bao4 zhu3 ， sui1 yu4 qi2 ren2 ， wei4 xia2 li3 xie2 ？ he2 qi2 yi2 wen2 er2 jiu3 bu4 wen2 ye3 ？ yu4 sui1 bu4 cai2 ， qi2 zi4 chu4 bu4 gan3 hou4 yu2 heng2 ren2 ， ge2 xia4 jiang1 qiu2 zhi1 er2 wei4 de2 yu2 ？ gu3 ren2 you3 yan2 ： “ qing3 zi4 wei3 shi3 。 ” yu4 jin1 zhe3 wei2 zhao1 xi1 chu2 mi3 、 pu2 lin4 zhi1 zi1 shi4 ji2 ， bu2 guo4 fei4 ge2 xia4 yi4 chao2 zhi1 xiang3 er2 zu2 ye3 。 ru2 yue1 ： “ wu2 zhi4 cun2 hu1 li4 gong1 ， er2 shi4 zhuan1 hu1 bao4 zhu3 。 sui1 yu4 qi2 ren2 ， wei4 xia2 li3 yan1 。 ” ze2 fei1 yu4 zhi1 suo3 gan3 zhi1 ye3 。 shi4 zhi1 chuo4 chuo4 zhe3 ， ji4 bu4 zu2 yi3 yu3 zhi1 ； lei3 luo4 qi2 wei3 zhi1 ren2 ， you4 bu4 neng2 ting1 yan1 。 ze2 xin4 hu1 ming4 zhi1 qiong2 ye3 ！
- jin3 xian4 jiu4 suo3 wei4 wen2 yi4 shi2 ba1 shou3 ， ru2 ci4 lan3 guan1 ， yi4 zu2 zhi1 qi2 zhi4 zhi1 suo3 cun2 。 yu4 kong3 ju4 zai4 bai4 。

## 注释

## 译文

## 赏析
