---
id: yu-ying-ke-mu-shi-yu-ren-shu
title: 应科目时与人书
titlePinyin: ying4 ke1 mu4 shi2 yu3 ren2 shu1
titleSlug: ying-ke-mu-shi-yu-ren-shu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 月日，愈再拜：天地之滨，大江之𣸣，有怪物焉，盖非常鳞凡介之品匹俦也。其得水，变化风雨，上下于天不难也。
- 其不及水，盖寻常尺寸之间耳，无高山大陵旷途绝险为之关隔也，然其穷涸，不能自致乎水，为㺍獭之笑者，盖十八九矣。如有力者，哀其穷而运转之，盖一举手一投足之劳也。然是物也，负其异于众也，且曰：“烂死于沙泥，吾宁乐之；若俯首贴耳，摇尾而乞怜者，非我之志也。”是以有力者遇之，熟视之若无睹也。其死其生，固不可知也。
- 今又有有力者当其前矣，聊试仰首一鸣号焉，庸讵知有力者不哀其穷而忘一举手，一投足之劳，而转之清波乎？其哀之，命也；其不哀之，命也；知其在命，而且鸣号之者，亦命也。
- 愈今者，实有类于是，是以忘其疏愚之罪，而有是说焉。阁下其亦怜察之。

## 拼音
- yue4 ri4 ， yu4 zai4 bai4 ： tian1 di4 zhi1 bin1 ， da4 jiang1 zhi1 fen2 ， you3 guai4 wu4 yan1 ， gai4 fei1 chang2 lin2 fan2 jie4 zhi1 pin3 pi3 chou2 ye3 。 qi2 de2 shui3 ， bian4 hua4 feng1 yu3 ， shang4 xia4 yu2 tian1 bu4 nan2 ye3 。
- qi2 bu4 ji2 shui3 ， gai4 xun2 chang2 chi3 cun4 zhi1 jian1 er3 ， wu2 gao1 shan1 da4 ling2 kuang4 tu2 jue2 xian3 wei4 zhi1 guan1 ge2 ye3 ， ran2 qi2 qiong2 he2 ， bu4 neng2 zi4 zhi4 hu1 shui3 ， wei4 㺍 ta3 zhi1 xiao4 zhe3 ， gai4 shi2 ba1 jiu3 yi3 。 ru2 you3 li4 zhe3 ， ai1 qi2 qiong2 er2 yun4 zhuan3 zhi1 ， gai4 yi4 ju3 shou3 yi4 tou2 zu2 zhi1 lao2 ye3 。 ran2 shi4 wu4 ye3 ， fu4 qi2 yi4 yu2 zhong4 ye3 ， qie3 yue1 ： “ lan4 si3 yu2 sha1 ni2 ， wu2 ning2 le4 zhi1 ； ruo4 fu3 shou3 tie1 er3 ， yao2 wei3 er2 qi3 lian2 zhe3 ， fei1 wo3 zhi1 zhi4 ye3 。 ” shi4 yi3 you3 li4 zhe3 yu4 zhi1 ， shu2 shi4 zhi1 ruo4 wu2 du3 ye3 。 qi2 si3 qi2 sheng1 ， gu4 bu4 ke3 zhi1 ye3 。
- jin1 you4 you3 you3 li4 zhe3 dang1 qi2 qian2 yi3 ， liao2 shi4 yang3 shou3 yi4 ming2 hao4 yan1 ， yong1 ju4 zhi1 you3 li4 zhe3 bu4 ai1 qi2 qiong2 er2 wang4 yi4 ju3 shou3 ， yi4 tou2 zu2 zhi1 lao2 ， er2 zhuan3 zhi1 qing1 bo1 hu1 ？ qi2 ai1 zhi1 ， ming4 ye3 ； qi2 bu4 ai1 zhi1 ， ming4 ye3 ； zhi1 qi2 zai4 ming4 ， er2 qie3 ming2 hao4 zhi1 zhe3 ， yi4 ming4 ye3 。
- yu4 jin1 zhe3 ， shi2 you3 lei4 yu2 shi4 ， shi4 yi3 wang4 qi2 shu1 yu2 zhi1 zui4 ， er2 you3 shi4 shuo1 yan1 。 ge2 xia4 qi2 yi4 lian2 cha2 zhi1 。

## 注释

## 译文

## 赏析
