---
id: yu-hou-shi-jiu-ri-fu-shang-zai-xiang-shu
title: 后十九日复上宰相书
titlePinyin: hou4 shi2 jiu3 ri4 fu4 shang4 zai3 xiang4 shu1
titleSlug: hou-shi-jiu-ri-fu-shang-zai-xiang-shu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 二月十六日，前乡贡进士韩愈，谨再拜言相公阁下：
- 向上书及所著文后，待命凡十有九日，不得命。恐惧不敢逃遁，不知所为，乃复敢自纳于不测之诛，以求毕其说，而请命于左右。
- 愈闻之：蹈水火者之求免于人也，不惟其父兄子弟之慈爱，然后呼而望之也。将有介于其侧者，虽其所憎怨，苟不至乎欲其死者，则将大其声疾呼而望其仁之也。彼介于其侧者，闻其声而见其事，不惟其父兄子弟之慈爱，然后往而全之也。虽有所憎怨，苟不至乎欲其死者，则将狂奔尽气，濡手足，焦毛发，救之而不辞也。若是者何哉？其势诚急而其情诚可悲也。
- 愈之强学力行有年矣。愚不惟道之险夷，行且不息，以蹈于穷饿之水火，其既危且亟矣，大其声而疾呼矣。阁下其亦闻而见之矣，其将往而全之欤？抑将安而不救欤？有来言于阁下者曰：“有观溺于水而𦶟于火者，有可救之道，而终莫之救也。”阁下且以为仁人乎哉？不然，若愈者，亦君子之所宜动心者也。
- 或谓愈：“子言则然矣，宰相则知子矣，如时不可何？”愈窃谓之不知言者。诚其材能不足当吾贤相之举耳；若所谓时者，固在上位者之为耳，非天之所为也。前五六年时，宰相荐闻，尚有自布衣蒙抽擢者，与今岂异时哉？且今节度、观察使及防御营田诸小使等，尚得自举判官，无间于已仕未仕者；况在宰相，吾君所尊敬者，而曰不可乎？古之进人者，或取于盗，或举于管库。今布衣虽贱，犹足以方乎此。情隘辞蹙，不知所裁，亦惟少垂怜焉。
- 愈再拜。

## 拼音
- er4 yue4 shi2 liu4 ri4 ， qian2 xiang1 gong4 jin4 shi4 han2 yu4 ， jin3 zai4 bai4 yan2 xiang4 gong0 ge2 xia4 ：
- xiang4 shang4 shu1 ji2 suo3 zhu4 wen2 hou4 ， dai4 ming4 fan2 shi2 you3 jiu3 ri4 ， bu4 de2 ming4 。 kong3 ju4 bu4 gan3 tao2 dun4 ， bu4 zhi1 suo3 wei4 ， nai3 fu4 gan3 zi4 na4 yu2 bu2 ce4 zhi1 zhu1 ， yi3 qiu2 bi4 qi2 shuo1 ， er2 qing3 ming4 yu2 zuo3 you4 。
- yu4 wen2 zhi1 ： dao3 shui3 huo3 zhe3 zhi1 qiu2 mian3 yu2 ren2 ye3 ， bu4 wei2 qi2 fu4 xiong1 zi3 di4 zhi1 ci2 ai4 ， ran2 hou4 hu1 er2 wang4 zhi1 ye3 。 jiang1 you3 jie4 yu2 qi2 ce4 zhe3 ， sui1 qi2 suo3 zeng1 yuan4 ， gou3 bu2 zhi4 hu1 yu4 qi2 si3 zhe3 ， ze2 jiang1 da4 qi2 sheng1 ji2 hu1 er2 wang4 qi2 ren2 zhi1 ye3 。 bi3 jie4 yu2 qi2 ce4 zhe3 ， wen2 qi2 sheng1 er2 jian4 qi2 shi4 ， bu4 wei2 qi2 fu4 xiong1 zi3 di4 zhi1 ci2 ai4 ， ran2 hou4 wang3 er2 quan2 zhi1 ye3 。 sui1 you3 suo3 zeng1 yuan4 ， gou3 bu2 zhi4 hu1 yu4 qi2 si3 zhe3 ， ze2 jiang1 kuang2 ben1 jin4 qi4 ， ru2 shou3 zu2 ， jiao1 mao2 fa4 ， jiu4 zhi1 er2 bu4 ci2 ye3 。 ruo4 shi4 zhe3 he2 zai1 ？ qi2 shi4 cheng2 ji2 er2 qi2 qing2 cheng2 ke3 bei1 ye3 。
- yu4 zhi1 qiang2 xue2 li4 xing2 you3 nian2 yi3 。 yu2 bu4 wei2 dao4 zhi1 xian3 yi2 ， xing2 qie3 bu4 xi1 ， yi3 dao3 yu2 qiong2 e4 zhi1 shui3 huo3 ， qi2 ji4 wei1 qie3 ji2 yi3 ， da4 qi2 sheng1 er2 ji2 hu1 yi3 。 ge2 xia4 qi2 yi4 wen2 er2 jian4 zhi1 yi3 ， qi2 jiang1 wang3 er2 quan2 zhi1 yu2 ？ yi4 jiang1 an1 er2 bu2 jiu4 yu2 ？ you3 lai2 yan2 yu2 ge2 xia4 zhe3 yue1 ： “ you3 guan1 ni4 yu2 shui3 er2 𦶟 yu2 huo3 zhe3 ， you3 ke3 jiu4 zhi1 dao4 ， er2 zhong1 mo4 zhi1 jiu4 ye3 。 ” ge2 xia4 qie3 yi3 wei4 ren2 ren2 hu1 zai1 ？ bu4 ran2 ， ruo4 yu4 zhe3 ， yi4 jun1 zi3 zhi1 suo3 yi2 dong4 xin1 zhe3 ye3 。
- huo4 wei4 yu4 ： “ zi3 yan2 ze2 ran2 yi3 ， zai3 xiang4 ze2 zhi1 zi3 yi3 ， ru2 shi2 bu4 ke3 he2 ？ ” yu4 qie4 wei4 zhi1 bu4 zhi1 yan2 zhe3 。 cheng2 qi2 cai2 neng2 bu4 zu2 dang1 wu2 xian2 xiang1 zhi1 ju3 er3 ； ruo4 suo3 wei4 shi2 zhe3 ， gu4 zai4 shang4 wei4 zhe3 zhi1 wei4 er3 ， fei1 tian1 zhi1 suo3 wei4 ye3 。 qian2 wu3 liu4 nian2 shi2 ， zai3 xiang1 jian4 wen2 ， shang4 you3 zi4 bu4 yi1 meng2 chou1 zhuo2 zhe3 ， yu3 jin1 qi3 yi4 shi2 zai1 ？ qie3 jin1 jie2 du4 、 guan1 cha2 shi3 ji2 fang2 yu4 ying2 tian2 zhu1 xiao3 shi3 deng3 ， shang4 de2 zi4 ju3 pan4 guan1 ， wu2 jian4 yu2 yi3 shi4 wei4 shi4 zhe3 ； kuang4 zai4 zai3 xiang4 ， wu2 jun1 suo3 zun1 jing4 zhe3 ， er2 yue1 bu4 ke3 hu1 ？ gu3 zhi1 jin4 ren2 zhe3 ， huo4 qu3 yu2 dao4 ， huo4 ju3 yu2 guan3 ku4 。 jin1 bu4 yi1 sui1 jian4 ， you2 zu2 yi3 fang1 hu1 ci3 。 qing2 ai4 ci2 cu4 ， bu4 zhi1 suo3 cai2 ， yi4 wei2 shao3 chui2 lian2 yan1 。
- yu4 zai4 bai4 。

## 注释

## 译文

## 赏析
