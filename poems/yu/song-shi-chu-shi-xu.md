---
id: yu-song-shi-chu-shi-xu
title: 送石处士序
titlePinyin: song4 shi2 chu3 shi4 xu4
titleSlug: song-shi-chu-shi-xu
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 河阳军节度、御史大夫乌公，为节度之三月，求士于从事之贤者。有荐石先生者。公曰：“先生何如?”曰：“先生居嵩、邙、瀍、谷之间，冬一裘，夏一葛，食朝夕，饭一盂，蔬一盘。人与之钱，则辞；请与出游，未尝以事免；劝之仕，不应。坐一室，左右图书。与之语道理，辨古今事当否，论人高下，事后当成败，若河决下流而东注；若驷马驾轻车就熟路，而王良、造父为之先后也；若烛照、数计而龟卜也。”大夫曰：“先生有以自老，无求于人，其肯为某来邪?”从事曰：“大夫文武忠孝，求士为国，不私于家。方今寇聚于恒，师还其疆，农不耕收，财粟殚亡。吾所处地，归输之涂，治法征谋，宜有所出。先生仁且勇。若以义请而强委重焉，其何说之辞?”于是撰书词，具马币，卜日以受使者，求先生之庐而请焉。
- 先生不告于妻子，不谋于朋友，冠带出见客，拜受书礼于门内。宵则沫浴，戒行李，载书册，问道所由，告行于常所来往。晨则毕至，张上东门外。酒三行，且起，有执爵而言者曰：“大夫真能以义取人，先生真能以道自任，决去就。为先生别。”又酌而祝曰：“凡去就出处何常，惟义之归。遂以为先生寿。”又酌而祝曰：“使大夫恒无变其初，无务富其家而饥其师，无甘受佞人而外敬正士，无昧于谄言，惟先生是听，以能有成功，保天子之宠命。”又祝曰：“使先生无图利于大夫而私便其身。”先生起拜祝辞曰：“敢不敬蚤夜以求从祝规。”于是东都之人士咸知大夫与先生果能相与以有成也。遂各为歌诗六韵，遣愈为之序云。

## 拼音
- he2 yang2 jun1 jie2 du4 、 yu4 shi3 da4 fu1 wu1 gong1 ， wei4 jie2 du4 zhi1 san1 yue4 ， qiu2 shi4 yu2 cong2 shi4 zhi1 xian2 zhe3 。 you3 jian4 shi2 xian1 sheng1 zhe3 。 gong1 yue1 ： “ xian1 sheng1 he2 ru2 ? ” yue1 ： “ xian1 sheng1 ju1 song1 、 mang2 、 chan2 、 gu3 zhi1 jian1 ， dong1 yi4 qiu2 ， xia4 yi4 ge3 ， shi2 zhao1 xi1 ， fan4 yi4 yu2 ， shu1 yi4 pan2 。 ren2 yu3 zhi1 qian2 ， ze2 ci2 ； qing3 yu3 chu1 you2 ， wei4 chang2 yi3 shi4 mian3 ； quan4 zhi1 shi4 ， bu2 ying4 。 zuo4 yi2 shi4 ， zuo3 you4 tu2 shu1 。 yu3 zhi1 yu3 dao4 li3 ， bian4 gu3 jin1 shi4 dang1 fou3 ， lun4 ren2 gao1 xia4 ， shi4 hou4 dang4 cheng2 bai4 ， ruo4 he2 jue2 xia4 liu2 er2 dong1 zhu4 ； ruo4 si4 ma3 jia4 qing1 che1 jiu4 shu2 lu4 ， er2 wang2 liang2 、 zao4 fu4 wei4 zhi1 xian1 hou4 ye3 ； ruo4 zhu2 zhao4 、 shu4 ji4 er2 gui1 bu3 ye3 。 ” dai4 fu0 yue1 ： “ xian1 sheng1 you3 yi3 zi4 lao3 ， wu2 qiu2 yu2 ren2 ， qi2 ken3 wei4 mou3 lai2 xie2 ? ” cong2 shi4 yue1 ： “ dai4 fu0 wen2 wu3 zhong1 xiao4 ， qiu2 shi4 wei4 guo2 ， bu4 si1 yu2 jia1 。 fang1 jin1 kou4 ju4 yu2 heng2 ， shi1 hai2 qi2 jiang1 ， nong2 bu4 geng1 shou1 ， cai2 su4 dan1 wang2 。 wu2 suo3 chu4 di4 ， gui1 shu1 zhi1 tu2 ， zhi4 fa3 zheng1 mou2 ， yi2 you3 suo3 chu1 。 xian1 sheng1 ren2 qie3 yong3 。 ruo4 yi3 yi4 qing3 er2 qiang2 wei3 zhong4 yan1 ， qi2 he2 shuo1 zhi1 ci2 ? ” yu2 shi4 zhuan4 shu1 ci2 ， ju4 ma3 bi4 ， bu3 ri4 yi3 shou4 shi3 zhe3 ， qiu2 xian1 sheng1 zhi1 lu2 er2 qing3 yan1 。
- xian1 sheng1 bu2 gao4 yu2 qi1 zi3 ， bu4 mou2 yu2 peng2 you3 ， guan1 dai4 chu1 jian4 ke4 ， bai4 shou4 shu1 li3 yu2 men2 nei4 。 xiao1 ze2 mo4 yu4 ， jie4 xing2 li0 ， zai3 shu1 ce4 ， wen4 dao4 suo3 you2 ， gao4 xing2 yu2 chang2 suo3 lai2 wang3 。 chen2 ze2 bi4 zhi4 ， zhang1 shang4 dong1 men2 wai4 。 jiu3 san1 hang2 ， qie3 qi3 ， you3 zhi2 jue2 er2 yan2 zhe3 yue1 ： “ dai4 fu0 zhen1 neng2 yi3 yi4 qu3 ren2 ， xian1 sheng1 zhen1 neng2 yi3 dao4 zi4 ren4 ， jue2 qu4 jiu4 。 wei4 xian1 sheng1 bie2 。 ” you4 zhuo2 er2 zhu4 yue1 ： “ fan2 qu4 jiu4 chu1 chu4 he2 chang2 ， wei2 yi4 zhi1 gui1 。 sui4 yi3 wei2 xian1 sheng1 shou4 。 ” you4 zhuo2 er2 zhu4 yue1 ： “ shi3 dai4 fu0 heng2 wu2 bian4 qi2 chu1 ， wu2 wu4 fu4 qi2 jia1 er2 ji1 qi2 shi1 ， wu2 gan1 shou4 ning4 ren2 er2 wai4 jing4 zheng4 shi4 ， wu2 mei4 yu2 chan3 yan2 ， wei2 xian1 sheng1 shi4 ting1 ， yi3 neng2 you3 cheng2 gong1 ， bao3 tian1 zi3 zhi1 chong3 ming4 。 ” you4 zhu4 yue1 ： “ shi3 xian1 sheng1 wu2 tu2 li4 yu2 dai4 fu0 er2 si1 bian4 qi2 shen1 。 ” xian1 sheng1 qi3 bai4 zhu4 ci2 yue1 ： “ gan3 bu2 jing4 zao3 ye4 yi3 qiu2 cong2 zhu4 gui1 。 ” yu2 shi4 dong1 du1 zhi1 ren2 shi4 xian2 zhi1 dai4 fu0 yu3 xian1 sheng1 guo3 neng2 xiang1 yu3 yi3 you3 cheng2 ye3 。 sui4 ge4 wei4 ge1 shi1 liu4 yun4 ， qian3 yu4 wei4 zhi1 xu4 yun2 。

## 注释

## 译文

## 赏析
