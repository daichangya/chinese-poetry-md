---
id: yu-ji-e-yu-wen
title: 祭鳄鱼文
titlePinyin: ji4 e4 yu2 wen2
titleSlug: ji-e-yu-wen
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 维年月日，潮州刺史韩愈使军事衙推秦济，以羊一、猪一，投恶溪之潭水，以与鳄鱼食，而告之曰：
- 昔先王既有天下，列山泽，罔绳擉刃，以除虫蛇恶物为民害者，驱而出之四海之外。及后王德薄，不能远有，则江汉之间，尚皆弃之以与蛮、夷、楚、越；况潮岭海之间，去京师万里哉！鳄鱼之涵淹卵育于此，亦固其所。今天子嗣唐位，神圣慈武，四海之外，六合之内，皆抚而有之；况禹迹所揜，扬州之近地，刺史、县令之所治，出贡赋以供天地宗庙百神之祀之壤者哉？鳄鱼其不可与刺史杂处此土也。
- 刺史受天子命，守此土，治此民，而鳄鱼睅然不安溪潭，据处食民畜、熊、豕、鹿、獐，以肥其身，以种其子孙；与刺史亢拒，争为长雄；刺史虽驽弱，亦安肯为鳄鱼低首下心，伈伈𪾢𪾢，为民吏羞，以偷活于此邪！且承天子命以来为吏，固其势不得不与鳄鱼辨。
- 鳄鱼有知，其听刺史言：潮之州，大海在其南，鲸、鹏之大，虾、蟹之细，无不归容，以生以食，鳄鱼朝发而夕至也。今与鳄鱼约：尽三日，其率丑类南徙于海，以避天子之命吏；三日不能，至五日；五日不能，至七日；七日不能，是终不肯徙也。是不有刺史、听从其言也；不然，则是鳄鱼冥顽不灵，刺史虽有言，不闻不知也。夫傲天子之命吏，不听其言，不徙以避之，与冥顽不灵而为民物害者，皆可杀。刺史则选材技吏民，操强弓毒矢，以与鳄鱼从事，必尽杀乃止。其无悔！

## 拼音
- wei2 nian2 yue4 ri4 ， chao2 zhou1 ci4 shi3 han2 yu4 shi3 jun1 shi4 ya2 tui1 qin2 ji4 ， yi3 yang2 yi1 、 zhu1 yi1 ， tou2 e4 xi1 zhi1 tan2 shui3 ， yi3 yu3 e4 yu2 shi2 ， er2 gao4 zhi1 yue1 ：
- xi1 xian1 wang2 ji4 you3 tian1 xia4 ， lie4 shan1 ze2 ， wang3 sheng2 chuo4 ren4 ， yi3 chu2 chong2 she2 e4 wu4 wei4 min2 hai4 zhe3 ， qu1 er2 chu1 zhi1 si4 hai3 zhi1 wai4 。 ji2 hou4 wang2 de2 bao2 ， bu4 neng2 yuan3 you3 ， ze2 jiang1 han4 zhi1 jian1 ， shang4 jie1 qi4 zhi1 yi3 yu3 man2 、 yi2 、 chu3 、 yue4 ； kuang4 chao2 ling3 hai3 zhi1 jian1 ， qu4 jing1 shi1 wan4 li3 zai1 ！ e4 yu2 zhi1 han2 yan1 luan3 yu4 yu2 ci3 ， yi4 gu4 qi2 suo3 。 jin1 tian1 zi3 si4 tang2 wei4 ， shen2 sheng4 ci2 wu3 ， si4 hai3 zhi1 wai4 ， liu4 he2 zhi1 nei4 ， jie1 fu3 er2 you3 zhi1 ； kuang4 yu3 ji4 suo3 yan3 ， yang2 zhou1 zhi1 jin4 di4 ， ci4 shi3 、 xian4 ling4 zhi1 suo3 zhi4 ， chu1 gong4 fu4 yi3 gong4 tian1 di4 zong1 miao4 bai3 shen2 zhi1 si4 zhi1 rang3 zhe3 zai1 ？ e4 yu2 qi2 bu4 ke3 yu3 ci4 shi3 za2 chu4 ci3 tu3 ye3 。
- ci4 shi3 shou4 tian1 zi3 ming4 ， shou3 ci3 tu3 ， zhi4 ci3 min2 ， er2 e4 yu2 han4 ran2 bu4 an1 xi1 tan2 ， ju4 chu4 shi2 min2 chu4 、 xiong2 、 shi3 、 lu4 、 zhang1 ， yi3 fei2 qi2 shen1 ， yi3 zhong3 qi2 zi3 sun1 ； yu3 ci4 shi3 kang4 ju4 ， zheng1 wei4 chang2 xiong2 ； ci4 shi3 sui1 nu2 ruo4 ， yi4 an1 ken3 wei4 e4 yu2 di1 shou3 xia4 xin1 ， xin3 xin3 xian4 xian4 ， wei4 min2 li4 xiu1 ， yi3 tou1 huo2 yu2 ci3 xie2 ！ qie3 cheng2 tian1 zi3 ming4 yi3 lai2 wei4 li4 ， gu4 qi2 shi4 bu4 de2 bu4 yu3 e4 yu2 bian4 。
- e4 yu2 you3 zhi1 ， qi2 ting1 ci4 shi3 yan2 ： chao2 zhi1 zhou1 ， da4 hai3 zai4 qi2 nan2 ， jing1 、 peng2 zhi1 da4 ， xia1 、 xie4 zhi1 xi4 ， wu2 bu4 gui1 rong2 ， yi3 sheng1 yi3 shi2 ， e4 yu2 chao2 fa1 er2 xi1 zhi4 ye3 。 jin1 yu3 e4 yu2 yue1 ： jin4 san1 ri4 ， qi2 lü4 chou3 lei4 nan2 xi3 yu2 hai3 ， yi3 bi4 tian1 zi3 zhi1 ming4 li4 ； san1 ri4 bu4 neng2 ， zhi4 wu3 ri4 ； wu3 ri4 bu4 neng2 ， zhi4 qi1 ri4 ； qi1 ri4 bu4 neng2 ， shi4 zhong1 bu4 ken3 xi3 ye3 。 shi4 bu4 you3 ci4 shi3 、 ting1 cong2 qi2 yan2 ye3 ； bu4 ran2 ， ze2 shi4 e4 yu2 ming2 wan2 bu4 ling2 ， ci4 shi3 sui1 you3 yan2 ， bu4 wen2 bu4 zhi1 ye3 。 fu1 ao4 tian1 zi3 zhi1 ming4 li4 ， bu4 ting1 qi2 yan2 ， bu4 xi3 yi3 bi4 zhi1 ， yu3 ming2 wan2 bu4 ling2 er2 wei4 min2 wu4 hai4 zhe3 ， jie1 ke3 sha1 。 ci4 shi3 ze2 xuan3 cai2 ji4 li4 min2 ， cao1 qiang2 gong1 du2 shi3 ， yi3 yu3 e4 yu2 cong2 shi4 ， bi4 jin4 sha1 nai3 zhi3 。 qi2 wu2 hui3 ！

## 注释

## 译文

## 赏析
