---
id: yu-zheng-chen-lun
title: 争臣论
titlePinyin: zheng1 chen2 lun4
titleSlug: zheng-chen-lun
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷八・唐文
---
## 正文
- 或问谏议大夫阳城于愈，可以为有道之士乎哉?学广而闻多，不求闻于人也。行古人之道，居于晋之鄙。晋之鄙人，薰其德而善良者几千人。大臣闻而荐之，天子以为谏议大夫。人皆以为华，阳子不色喜。居于位五年矣，视其德，如在野，彼岂以富贵移易其心哉？
- 愈应之曰：是《易》所谓恒其德贞，而夫子凶者也。恶得为有道之士乎哉?在《易·蛊》之“上九”云：“不事王侯，高尚其事。”《蹇》之“六二”则曰：“王臣蹇蹇，匪躬之故。”夫亦以所居之时不一，而所蹈之德不同也。若《蛊》之“上九”，居无用之地，而致匪躬之节；以《蹇》之“六二”，在王臣之位，而高不事之心，则冒进之患生，旷官之刺兴。志不可则，而尤不终无也。今阳子在位，不为不久矣；闻天下之得失，不为不熟矣；天子待之，不为不加矣。而未尝一言及于政。视政之得失，若越人视秦人之肥瘠，忽焉不加喜戚于其心。问其官，则曰谏议也；问其禄，则曰下大夫之秩秩也；问其政，则曰我不知也。有道之士，固如是乎哉?且吾闻之：有官守者，不得其职则去；有言责者，不得其言则去。今阳子以为得其言乎哉?得其言而不言，与不得其言而不去，无一可者也。阳子将为禄仕乎?古之人有云：“仕不为贫，而有时乎为贫。”谓禄仕者也。宜乎辞尊而居卑，辞富而居贫，若抱关击柝者可也。盖孔子尝为委吏矣，尝为乘田矣，亦不敢旷其职，必曰“会计当而已矣”，必曰“牛羊遂而已矣”。若阳子之秩禄，不为卑且贫，章章明矣，而如此，其可乎哉?
- 或曰：否，非若此也。夫阳子恶讪上者，恶为人臣招其君之过而以为名者。故虽谏且议，使人不得而知焉。《书》曰：“尔有嘉谟嘉猷，则人告尔后于内，尔乃顺之于外，曰：斯谟斯猷，惟我后之德”若阳子之用心，亦若此者。愈应之曰：若阳子之用心如此，滋所谓惑者矣。入则谏其君，出不使人知者，大臣宰相者之事，非阳子之所宜行也。夫阳子，本以布衣隐于蓬蒿之下，主上嘉其行谊，擢在此位，官以谏为名，诚宜有以奉其职，使四方后代，知朝廷有直言骨鲠之臣，天子有不僭赏、从谏如流之美。庶岩穴之士，闻而慕之，束带结发，愿进于阙下，而伸其辞说，致吾君于尧舜，熙鸿号于无穷也。若《书》所谓，则大臣宰相之事，非阳子之所宜行也。且阳子之心，将使君人者恶闻其过乎?是启之也。
- 或曰：阳子之不求闻而人闻之，不求用而君用之。不得已而起。守其道而不变，何子过之深也?愈曰：自古圣人贤士，皆非有求于闻用也。闵其时之不平，人之不义，得其道。不敢独善其身，而必以兼济天下也。孜孜矻矻，死而后已。故禹过家门不入，孔席不暇暖，而墨突不得黔。彼二圣一贤者，岂不知自安佚之为乐哉诚畏天命而悲人穷也。夫天授人以贤圣才能，岂使自有余而已，诚欲以补其不足者也。耳目之于身也，耳司闻而目司见，听其是非，视其险易，然后身得安焉。圣贤者，时人之耳目也；时人者，圣贤之身也。且阳子之不贤，则将役于贤以奉其上矣；若果贤，则固畏天命而闵人穷也。恶得以自暇逸乎哉?
- 或曰：吾闻君子不欲加诸人，而恶讦以为直者。若吾子之论，直则直矣，无乃伤于德而费于辞乎?好尽言以招人过，国武子之所以见杀于齐也，吾子其亦闻乎?愈曰：君子居其位，则思死其官。未得位，则思修其辞以明其道。我将以明道也，非以为直而加入也。且国武子不能得善人，而好尽言于乱国，是以见杀。《传》曰：“惟善人能受尽言。”谓其闻而能改之也。子告我曰：“阳子可以为有之士也。”今虽不能及已，阳子将不得为善人乎哉?

## 拼音
- huo4 wen4 jian4 yi4 dai4 fu0 yang2 cheng2 yu2 yu4 ， ke3 yi3 wei2 you3 dao4 zhi1 shi4 hu1 zai1 ? xue2 guang3 er2 wen2 duo1 ， bu4 qiu2 wen2 yu2 ren2 ye3 。 xing2 gu3 ren2 zhi1 dao4 ， ju1 yu2 jin4 zhi1 bi3 。 jin4 zhi1 bi3 ren2 ， xun1 qi2 de2 er2 shan4 liang2 zhe3 ji3 qian1 ren2 。 da4 chen2 wen2 er2 jian4 zhi1 ， tian1 zi3 yi3 wei2 jian4 yi4 dai4 fu0 。 ren2 jie1 yi3 wei2 hua2 ， yang2 zi3 bu2 se4 xi3 。 ju1 yu2 wei4 wu3 nian2 yi3 ， shi4 qi2 de2 ， ru2 zai4 ye3 ， bi3 qi3 yi3 fu4 gui4 yi2 yi4 qi2 xin1 zai1 ？
- yu4 ying4 zhi1 yue1 ： shi4 《 yi4 》 suo3 wei4 heng2 qi2 de2 zhen1 ， er2 fu1 zi3 xiong1 zhe3 ye3 。 e4 de2 wei4 you3 dao4 zhi1 shi4 hu1 zai1 ? zai4 《 yi4 · gu3 》 zhi1 “ shang4 jiu3 ” yun2 ： “ bu2 shi4 wang2 hou2 ， gao1 shang4 qi2 shi4 。 ” 《 jian3 》 zhi1 “ liu4 er4 ” ze2 yue1 ： “ wang2 chen2 jian3 jian3 ， fei3 gong1 zhi1 gu4 。 ” fu1 yi4 yi3 suo3 ju1 zhi1 shi2 bu4 yi1 ， er2 suo3 dao3 zhi1 de2 bu4 tong2 ye3 。 ruo4 《 gu3 》 zhi1 “ shang4 jiu3 ” ， ju1 wu2 yong4 zhi1 di4 ， er2 zhi4 fei3 gong1 zhi1 jie2 ； yi3 《 jian3 》 zhi1 “ liu4 er4 ” ， zai4 wang2 chen2 zhi1 wei4 ， er2 gao1 bu2 shi4 zhi1 xin1 ， ze2 mao4 jin4 zhi1 huan4 sheng1 ， kuang4 guan1 zhi1 ci4 xing1 。 zhi4 bu4 ke3 ze2 ， er2 you2 bu4 zhong1 wu2 ye3 。 jin1 yang2 zi3 zai4 wei4 ， bu2 wei4 bu4 jiu3 yi3 ； wen2 tian1 xia4 zhi1 de2 shi1 ， bu2 wei4 bu4 shu2 yi3 ； tian1 zi3 dai4 zhi1 ， bu2 wei4 bu4 jia1 yi3 。 er2 wei4 chang2 yi4 yan2 ji2 yu2 zheng4 。 shi4 zheng4 zhi1 de2 shi1 ， ruo4 yue4 ren2 shi4 qin2 ren2 zhi1 fei2 ji2 ， hu1 yan1 bu4 jia1 xi3 qi1 yu2 qi2 xin1 。 wen4 qi2 guan1 ， ze2 yue1 jian4 yi4 ye3 ； wen4 qi2 lu4 ， ze2 yue1 xia4 dai4 fu0 zhi1 zhi4 zhi4 ye3 ； wen4 qi2 zheng4 ， ze2 yue1 wo3 bu4 zhi1 ye3 。 you3 dao4 zhi1 shi4 ， gu4 ru2 shi4 hu1 zai1 ? qie3 wu2 wen2 zhi1 ： you3 guan1 shou3 zhe3 ， bu4 de2 qi2 zhi2 ze2 qu4 ； you3 yan2 ze2 zhe3 ， bu4 de2 qi2 yan2 ze2 qu4 。 jin1 yang2 zi3 yi3 wei2 de2 qi2 yan2 hu1 zai1 ? de2 qi2 yan2 er2 bu4 yan2 ， yu3 bu4 de2 qi2 yan2 er2 bu2 qu4 ， wu2 yi4 ke3 zhe3 ye3 。 yang2 zi3 jiang1 wei4 lu4 shi4 hu1 ? gu3 zhi1 ren2 you3 yun2 ： “ shi4 bu2 wei4 pin2 ， er2 you3 shi2 hu1 wei4 pin2 。 ” wei4 lu4 shi4 zhe3 ye3 。 yi2 hu1 ci2 zun1 er2 ju1 bei1 ， ci2 fu4 er2 ju1 pin2 ， ruo4 bao4 guan1 ji1 tuo4 zhe3 ke3 ye3 。 gai4 kong3 zi3 chang2 wei4 wei3 li4 yi3 ， chang2 wei4 cheng2 tian2 yi3 ， yi4 bu4 gan3 kuang4 qi2 zhi2 ， bi4 yue1 “ kuai4 ji4 dang1 er2 yi3 yi3 ” ， bi4 yue1 “ niu2 yang2 sui4 er2 yi3 yi3 ” 。 ruo4 yang2 zi3 zhi1 zhi4 lu4 ， bu2 wei4 bei1 qie3 pin2 ， zhang1 zhang1 ming2 yi3 ， er2 ru2 ci3 ， qi2 ke3 hu1 zai1 ?
- huo4 yue1 ： fou3 ， fei1 ruo4 ci3 ye3 。 fu1 yang2 zi3 e4 shan4 shang4 zhe3 ， e4 wei4 ren2 chen2 zhao1 qi2 jun1 zhi1 guo4 er2 yi3 wei4 ming2 zhe3 。 gu4 sui1 jian4 qie3 yi4 ， shi3 ren2 bu4 de2 er2 zhi1 yan1 。 《 shu1 》 yue1 ： “ er3 you3 jia1 mo2 jia1 you2 ， ze2 ren2 gao4 er3 hou4 yu2 nei4 ， er3 nai3 shun4 zhi1 yu2 wai4 ， yue1 ： si1 mo2 si1 you2 ， wei2 wo3 hou4 zhi1 de2 ” ruo4 yang2 zi3 zhi1 yong4 xin1 ， yi4 ruo4 ci3 zhe3 。 yu4 ying4 zhi1 yue1 ： ruo4 yang2 zi3 zhi1 yong4 xin1 ru2 ci3 ， zi1 suo3 wei4 huo4 zhe3 yi3 。 ru4 ze2 jian4 qi2 jun1 ， chu1 bu4 shi3 ren2 zhi1 zhe3 ， da4 chen2 zai3 xiang4 zhe3 zhi1 shi4 ， fei1 yang2 zi3 zhi1 suo3 yi2 xing2 ye3 。 fu1 yang2 zi3 ， ben3 yi3 bu4 yi1 yin3 yu2 peng2 hao1 zhi1 xia4 ， zhu3 shang4 jia1 qi2 xing2 yi4 ， zhuo2 zai4 ci3 wei4 ， guan1 yi3 jian4 wei4 ming2 ， cheng2 yi2 you3 yi3 feng4 qi2 zhi2 ， shi3 si4 fang1 hou4 dai4 ， zhi1 chao2 ting2 you3 zhi2 yan2 gu3 geng3 zhi1 chen2 ， tian1 zi3 you3 bu2 jian4 shang3 、 cong2 jian4 ru2 liu2 zhi1 mei3 。 shu4 yan2 xue2 zhi1 shi4 ， wen2 er2 mu4 zhi1 ， shu4 dai4 jie2 fa4 ， yuan4 jin4 yu2 que1 xia4 ， er2 shen1 qi2 ci2 shuo1 ， zhi4 wu2 jun1 yu2 yao2 shun4 ， xi1 hong2 hao4 yu2 wu2 qiong2 ye3 。 ruo4 《 shu1 》 suo3 wei4 ， ze2 da4 chen2 zai3 xiang4 zhi1 shi4 ， fei1 yang2 zi3 zhi1 suo3 yi2 xing2 ye3 。 qie3 yang2 zi3 zhi1 xin1 ， jiang1 shi3 jun1 ren2 zhe3 e4 wen2 qi2 guo4 hu1 ? shi4 qi3 zhi1 ye3 。
- huo4 yue1 ： yang2 zi3 zhi1 bu4 qiu2 wen2 er2 ren2 wen2 zhi1 ， bu4 qiu2 yong4 er2 jun1 yong4 zhi1 。 bu4 de2 yi3 er2 qi3 。 shou3 qi2 dao4 er2 bu2 bian4 ， he2 zi3 guo4 zhi1 shen1 ye3 ? yu4 yue1 ： zi4 gu3 sheng4 ren2 xian2 shi4 ， jie1 fei1 you3 qiu2 yu2 wen2 yong4 ye3 。 min3 qi2 shi2 zhi1 bu4 ping2 ， ren2 zhi1 bu2 yi4 ， de2 qi2 dao4 。 bu4 gan3 du2 shan4 qi2 shen1 ， er2 bi4 yi3 jian1 ji4 tian1 xia4 ye3 。 zi1 zi1 ku1 ku1 ， si3 er2 hou4 yi3 。 gu4 yu3 guo4 jia1 men2 bu2 ru4 ， kong3 xi2 bu4 xia2 nuan3 ， er2 mo4 tu1 bu4 de2 qian2 。 bi3 er4 sheng4 yi4 xian2 zhe3 ， qi3 bu4 zhi1 zi4 an1 yi4 zhi1 wei4 le4 zai1 cheng2 wei4 tian1 ming4 er2 bei1 ren2 qiong2 ye3 。 fu1 tian1 shou4 ren2 yi3 xian2 sheng4 cai2 neng2 ， qi3 shi3 zi4 you3 yu2 er2 yi3 ， cheng2 yu4 yi3 bu3 qi2 bu4 zu2 zhe3 ye3 。 er3 mu4 zhi1 yu2 shen1 ye3 ， er3 si1 wen2 er2 mu4 si1 jian4 ， ting1 qi2 shi4 fei1 ， shi4 qi2 xian3 yi4 ， ran2 hou4 shen1 de2 an1 yan1 。 sheng4 xian2 zhe3 ， shi2 ren2 zhi1 er3 mu4 ye3 ； shi2 ren2 zhe3 ， sheng4 xian2 zhi1 shen1 ye3 。 qie3 yang2 zi3 zhi1 bu4 xian2 ， ze2 jiang1 yi4 yu2 xian2 yi3 feng4 qi2 shang4 yi3 ； ruo4 guo3 xian2 ， ze2 gu4 wei4 tian1 ming4 er2 min3 ren2 qiong2 ye3 。 e4 de2 yi3 zi4 xia2 yi4 hu1 zai1 ?
- huo4 yue1 ： wu2 wen2 jun1 zi3 bu2 yu4 jia1 zhu1 ren2 ， er2 e4 jie2 yi3 wei2 zhi2 zhe3 。 ruo4 wu2 zi3 zhi1 lun4 ， zhi2 ze2 zhi2 yi3 ， wu2 nai3 shang1 yu2 de2 er2 fei4 yu2 ci2 hu1 ? hao3 jin4 yan2 yi3 zhao1 ren2 guo4 ， guo2 wu3 zi3 zhi1 suo3 yi3 jian4 sha1 yu2 qi2 ye3 ， wu2 zi3 qi2 yi4 wen2 hu1 ? yu4 yue1 ： jun1 zi3 ju1 qi2 wei4 ， ze2 si1 si3 qi2 guan1 。 wei4 de2 wei4 ， ze2 si1 xiu1 qi2 ci2 yi3 ming2 qi2 dao4 。 wo3 jiang1 yi3 ming2 dao4 ye3 ， fei1 yi3 wei2 zhi2 er2 jia1 ru4 ye3 。 qie3 guo2 wu3 zi3 bu4 neng2 de2 shan4 ren2 ， er2 hao3 jin4 yan2 yu2 luan4 guo2 ， shi4 yi3 jian4 sha1 。 《 chuan2 》 yue1 ： “ wei2 shan4 ren2 neng2 shou4 jin4 yan2 。 ” wei4 qi2 wen2 er2 neng2 gai3 zhi1 ye3 。 zi3 gao4 wo3 yue1 ： “ yang2 zi3 ke3 yi3 wei4 you3 zhi1 shi4 ye3 。 ” jin1 sui1 bu4 neng2 ji2 yi3 ， yang2 zi3 jiang1 bu4 de2 wei4 shan4 ren2 hu1 zai1 ?

## 注释

## 译文

## 赏析
