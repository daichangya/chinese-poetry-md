---
id: yu-za-shuo-ma-shuo
title: 杂说·马说
titlePinyin: za2 shuo1 · ma3 shuo1
titleSlug: za-shuo-ma-shuo
author: 愈
authorPinyin: yu4
authorSlug: yu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。(祗辱 一作：只辱)
- 马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(
- 食
- 马者 通：
- 饲
- )
- 策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！

## 拼音
- shi4 you3 bo2 le4 ， ran2 hou4 you3 qian1 li3 ma3 。 qian1 li3 ma3 chang2 you3 ， er2 bo2 le4 bu4 chang2 you3 。 gu4 sui1 you3 ming2 ma3 ， zhi1 ru3 yu2 nu2 li4 ren2 zhi1 shou3 ， pian2 si3 yu2 cao2 li4 zhi1 jian1 ， bu4 yi3 qian1 li3 cheng1 ye3 。 ( zhi1 ru3   yi2 zuo4 ： zhi1 ru3 )
- ma3 zhi1 qian1 li3 zhe3 ， yi4 shi2 huo4 jin4 su4 yi4 shi2 。 shi2 ma3 zhe3 bu4 zhi1 qi2 neng2 qian1 li3 er2 shi2 ye3 。 shi4 ma3 ye3 ， sui1 you3 qian1 li3 zhi1 neng2 ， shi2 bu4 bao3 ， li4 bu4 zu2 ， cai2 mei3 bu2 wai4 jian4 ， qie3 yu4 yu3 chang2 ma3 deng3 bu4 ke3 de2 ， an1 qiu2 qi2 neng2 qian1 li3 ye3 ？ (
- shi2
- ma3 zhe3   tong1 ：
- si4
- )
- ce4 zhi1 bu4 yi3 qi2 dao4 ， shi2 zhi1 bu4 neng2 jin4 qi2 cai2 ， ming2 zhi1 er2 bu4 neng2 tong1 qi2 yi4 ， zhi2 ce4 er2 lin2 zhi1 ， yue1 ： “ tian1 xia4 wu2 ma3 ！ ” wu1 hu1 ！ qi2 zhen1 wu2 ma3 xie2 ？ qi2 zhen1 bu4 zhi1 ma3 ye3 ！

## 注释

## 译文

## 赏析
