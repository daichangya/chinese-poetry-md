---
id: chen-zhi-zhong-ti-cang-wu-bu
title: 题苍梧部
titlePinyin: ti2 cang1 wu2 bu4
titleSlug: ti-cang-wu-bu
author: 陈执中
authorPinyin: chen2 zhi2 zhong1
authorSlug: chen-zhi-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫讶南方景物疏，为君聊且话苍梧。
- 地倾二面城池壮，江迸三流气色麄。
- 山畜火光因政出，石藏牛影为仙呼。
- 官厅传自唐丞相，民颂思从汉大夫。
- 龙母庙堂神鬼集，鳄鱼池近介鳞趋。
- 朝台望断归岐路，冰井频窥爽髪肤。
- 脍美不堪全用鲤，果珍何忍命为奴。
- 云归上国名终远，郡带□藩势未孤。
- 铜鼓声浮翻霹雳，桄榔林静露真珠。
- 溪平花槛饶桃李，疆压莺歌尽鹧鸪。
- 三足吉祥文上载，独峰为盛事元无。
- 封疆自觉随时广，饮食从分过岭殊。
- 行伍戢威遵下武，儿童知学乐从儒。
- 风轻别墅来渔唱，人到闲坊恋酒垆。
- 服尚鲜华几两蜀，市相交易类全吴。
- 营希贤帅偏栽柳，扇慕良规各制蒲。
- 春耸门阑多列戟，雪从弦管舞双奴。
- 只因谈笑评风俗，僭用诗谣和袴襦。
- 万里无媒休促蹙，数年从宦弄斯须。
- 却忧别后牵吟想，欲写幽期入画图。

## 拼音
- mo4 ya4 nan2 fang1 jing3 wu4 shu1 ， wei4 jun1 liao2 qie3 hua4 cang1 wu2 。
- di4 qing1 er4 mian4 cheng2 chi2 zhuang4 ， jiang1 beng4 san1 liu2 qi4 se4 cu1 。
- shan1 chu4 huo3 guang1 yin1 zheng4 chu1 ， shi2 cang2 niu2 ying3 wei4 xian1 hu1 。
- guan1 ting1 chuan2 zi4 tang2 cheng2 xiang4 ， min2 song4 si1 cong2 han4 dai4 fu0 。
- long2 mu3 miao4 tang2 shen2 gui3 ji2 ， e4 yu2 chi2 jin4 jie4 lin2 qu1 。
- chao2 tai2 wang4 duan4 gui1 qi2 lu4 ， bing1 jing3 pin2 kui1 shuang3 fa4 fu1 。
- kuai4 mei3 bu4 kan1 quan2 yong4 li3 ， guo3 zhen1 he2 ren3 ming4 wei4 nu2 。
- yun2 gui1 shang4 guo2 ming2 zhong1 yuan3 ， jun4 dai4 □ fan1 shi4 wei4 gu1 。
- tong2 gu3 sheng1 fu2 fan1 pi1 li4 ， guang4 lang2 lin2 jing4 lu4 zhen1 zhu1 。
- xi1 ping2 hua1 kan3 rao2 tao2 li3 ， jiang1 ya1 ying1 ge1 jin4 zhe4 gu1 。
- san1 zu2 ji2 xiang2 wen2 shang4 zai3 ， du2 feng1 wei4 sheng4 shi4 yuan2 wu2 。
- feng1 jiang1 zi4 jue2 sui2 shi2 guang3 ， yin3 shi2 cong2 fen1 guo4 ling3 shu1 。
- hang2 wu3 ji2 wei1 zun1 xia4 wu3 ， er2 tong2 zhi1 xue2 le4 cong2 ru2 。
- feng1 qing1 bie2 shu4 lai2 yu2 chang4 ， ren2 dao4 xian2 fang1 lian4 jiu3 lu2 。
- fu2 shang4 xian1 hua2 ji3 liang3 shu3 ， shi4 xiang1 jiao1 yi4 lei4 quan2 wu2 。
- ying2 xi1 xian2 shuai4 pian1 zai1 liu3 ， shan4 mu4 liang2 gui1 ge4 zhi4 pu2 。
- chun1 song3 men2 lan2 duo1 lie4 ji3 ， xue3 cong2 xian2 guan3 wu3 shuang1 nu2 。
- zhi1 yin1 tan2 xiao4 ping2 feng1 su2 ， jian4 yong4 shi1 yao2 he2 ku4 ru2 。
- wan4 li3 wu2 mei2 xiu1 cu4 cu4 ， shu4 nian2 cong2 huan4 nong4 si1 xu1 。
- que4 you1 bie2 hou4 qian1 yin2 xiang3 ， yu4 xie3 you1 qi1 ru4 hua4 tu2 。

## 注释

## 译文

## 赏析
