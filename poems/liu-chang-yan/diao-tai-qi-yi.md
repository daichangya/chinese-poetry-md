---
id: liu-chang-yan-diao-tai-qi-yi
title: 钓台  其一
titlePinyin: diao4 tai2     qi2 yi1
titleSlug: diao-tai-qi-yi
author: 刘昌言
authorPinyin: liu2 chang1 yan2
authorSlug: liu-chang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉业中微炎祚衰，四海奸豪窃神器。
- 南阳龙虎方鬭争，赤伏真人正天位。
- 先生高隠来富春，耕耒青山自如意。
- 一竿渔钓乐幽深，七里溪光弄苍翠。
- 朝中天子思故人，物色寰中引其类。
- 先生独步衣羊裘，咳唾浮云轻富贵。
- 足加帝腹傍无人，星动天文失躔次。
- 卓哉光武真圣君，终使狂奴毕高志。
- 云台千尺尽功臣，谁肯回顾钓台地。

## 拼音
- han4 ye4 zhong1 wei1 yan2 zuo4 shuai1 ， si4 hai3 jian1 hao2 qie4 shen2 qi4 。
- nan2 yang2 long2 hu3 fang1 dou4 zheng1 ， chi4 fu2 zhen1 ren2 zheng4 tian1 wei4 。
- xian1 sheng1 gao1 yin3 lai2 fu4 chun1 ， geng1 lei3 qing1 shan1 zi4 ru2 yi4 。
- yi4 gan1 yu2 diao4 le4 you1 shen1 ， qi1 li3 xi1 guang1 nong4 cang1 cui4 。
- chao2 zhong1 tian1 zi3 si1 gu4 ren2 ， wu4 se4 huan2 zhong1 yin3 qi2 lei4 。
- xian1 sheng1 du2 bu4 yi1 yang2 qiu2 ， hai1 tuo4 fu2 yun2 qing1 fu4 gui4 。
- zu2 jia1 di4 fu4 bang4 wu2 ren2 ， xing1 dong4 tian1 wen2 shi1 chan2 ci4 。
- zhuo2 zai1 guang1 wu3 zhen1 sheng4 jun1 ， zhong1 shi3 kuang2 nu2 bi4 gao1 zhi4 。
- yun2 tai2 qian1 chi3 jin4 gong1 chen2 ， shui2 ken3 hui2 gu4 diao4 tai2 di4 。

## 注释

## 译文

## 赏析
