---
id: wei-ye-shang-zhi-fu-zhao-shi-lang-er-shou-qi-yi
title: 上知府赵侍郎二首  其一
titlePinyin: shang4 zhi1 fu3 zhao4 shi4 lang2 er4 shou3     qi2 yi1
titleSlug: shang-zhi-fu-zhao-shi-lang-er-shou-qi-yi
author: 魏野
authorPinyin: wei4 ye3
authorSlug: wei-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往哲英灵在，重生出镇初。
- 傅岩存旧迹，棠树认前居。
- 美化民歌实，流言帝觉虚。
- 暂来淹外郡，再入老中书。
- 善欲皆升举，奸思尽剪除。
- 登科嗤负鼎，避事鄙悬车。
- 权助天生杀，才随道卷舒。
- 百官凭整肃，万物待吹嘘。
- 接士殊龙板，寻僧却隼旟。
- 嘉谋常启沃，谏草旋焚如。
- 赤子方安枕，黄巾亦荷锄。
- 囚无经宿禁，农有数年储。
- 山势朝衙署，河声贯里闾。
- 野人携此咏，将献几踌躇。

## 拼音
- wang3 zhe2 ying1 ling2 zai4 ， chong2 sheng1 chu1 zhen4 chu1 。
- fu4 yan2 cun2 jiu4 ji4 ， tang2 shu4 ren4 qian2 ju1 。
- mei3 hua4 min2 ge1 shi2 ， liu2 yan2 di4 jue2 xu1 。
- zan4 lai2 yan1 wai4 jun4 ， zai4 ru4 lao3 zhong1 shu1 。
- shan4 yu4 jie1 sheng1 ju3 ， jian1 si1 jin4 jian3 chu2 。
- deng1 ke1 chi1 fu4 ding3 ， bi4 shi4 bi3 xuan2 che1 。
- quan2 zhu4 tian1 sheng1 sha1 ， cai2 sui2 dao4 juan4 shu1 。
- bai3 guan1 ping2 zheng3 su4 ， wan4 wu4 dai4 chui1 xu1 。
- jie1 shi4 shu1 long2 ban3 ， xun2 seng1 que4 sun3 yu2 。
- jia1 mou2 chang2 qi3 wo4 ， jian4 cao3 xuan2 fen2 ru2 。
- chi4 zi3 fang1 an1 zhen3 ， huang2 jin1 yi4 he2 chu2 。
- qiu2 wu2 jing1 su4 jin4 ， nong2 you3 shu4 nian2 chu3 。
- shan1 shi4 chao2 ya2 shu3 ， he2 sheng1 guan4 li3 lü2 。
- ye3 ren2 xie2 ci3 yong3 ， jiang1 xian4 ji3 chou2 chu2 。

## 注释

## 译文

## 赏析
