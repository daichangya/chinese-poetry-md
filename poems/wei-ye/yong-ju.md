---
id: wei-ye-yong-ju
title: 咏菊
titlePinyin: yong3 ju2
titleSlug: yong-ju
author: 魏野
authorPinyin: wei4 ye3
authorSlug: wei-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荣虽同雨露，晚不怨乾坤。
- 五色中偏贵，千花后独尊。
- 馨非惭黍稷，采合胜苹蘩。
- 蛱蝶寒犹至，鹪鹩静亦存。
- 味堪资玉铉，光欲夺金樽。
- 带雾丛犹密，经霜艳更繁。
- 砌虫亲有路，梁燕识无门。
- 薜荔宜求友，茱萸好结婚。
- 栽培劳婢仆，服食教儿孙。
- 易把方先哲，难为继后昆。
- 败莎承亚朵，落叶拥纤根。
- 虽异皇家瑞，宁孤白帝恩。
- 延龄仙诀著，应候礼经言。
- 不与群芳竞，还如我避喧。

## 拼音
- rong2 sui1 tong2 yu3 lu4 ， wan3 bu2 yuan4 qian2 kun1 。
- wu3 se4 zhong1 pian1 gui4 ， qian1 hua1 hou4 du2 zun1 。
- xin1 fei1 can2 shu3 ji4 ， cai3 he2 sheng4 ping2 fan2 。
- jia2 die2 han2 you2 zhi4 ， jiao1 liao2 jing4 yi4 cun2 。
- wei4 kan1 zi1 yu4 xuan4 ， guang1 yu4 duo2 jin1 zun1 。
- dai4 wu4 cong2 you2 mi4 ， jing1 shuang1 yan4 geng4 fan2 。
- qi4 chong2 qin1 you3 lu4 ， liang2 yan4 shi2 wu2 men2 。
- bi4 li4 yi2 qiu2 you3 ， zhu1 yu2 hao3 jie2 hun1 。
- zai1 pei2 lao2 bi4 pu2 ， fu2 shi2 jiao4 er2 sun1 。
- yi4 ba3 fang1 xian1 zhe2 ， nan2 wei2 ji4 hou4 kun1 。
- bai4 sha1 cheng2 ya4 duo3 ， luo4 ye4 yong1 xian1 gen1 。
- sui1 yi4 huang2 jia1 rui4 ， ning2 gu1 bai2 di4 en1 。
- yan2 ling2 xian1 jue2 zhu4 ， ying4 hou4 li3 jing1 yan2 。
- bu4 yu3 qun2 fang1 jing4 ， hai2 ru2 wo3 bi4 xuan1 。

## 注释

## 译文

## 赏析
