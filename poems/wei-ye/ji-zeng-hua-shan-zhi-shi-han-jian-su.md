---
id: wei-ye-ji-zeng-hua-shan-zhi-shi-han-jian-su
title: 寄赠华山致仕韩见素
titlePinyin: ji4 zeng4 hua4 shan1 zhi4 shi4 han2 jian4 su4
titleSlug: ji-zeng-hua-shan-zhi-shi-han-jian-su
author: 魏野
authorPinyin: wei4 ye3
authorSlug: wei-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尽垂华发恋金门，独乞悬车未五旬。
- 清世一般为隠逸，碧霄两处应星辰。
- 绣衣脱下宁妨贵，锦帐眠来不称贫。
- 潇洒易添新道气，光阴难改旧风神。
- 老轻白傅方归洛，乱鄙黄公始避秦。
- 象简岂同青竹杖，廌冠争胜白纶巾。
- 世间名系昌朝客，物外衔称太华人。
- 醉指鼇头为别业，吟夸仙掌是比邻。
- 剑生尘土揩磨懒，书带烟岚晒曝频。
- 石鼓晓听殊待漏，玉潭时看异迷津。
- 琴怜徽外声弥澹，酒爱𥬠中味更醇。
- 精细处方因疗鹤，等闲开食为迎宾。
- 芝田女仆皆能采，兰佩儿童亦解纫。
- 丹诀有灵还似性，诗篇无病恰如身。
- 要君计想嫌弘景，弃室翻应笑子真。
- 预祝全家上升日，愿停绛节许相亲。

## 拼音
- jin4 chui2 hua2 fa4 lian4 jin1 men2 ， du2 qi3 xuan2 che1 wei4 wu3 xun2 。
- qing1 shi4 yi4 ban1 wei4 yin3 yi4 ， bi4 xiao1 liang3 chu4 ying4 xing1 chen2 。
- xiu4 yi1 tuo1 xia4 ning2 fang2 gui4 ， jin3 zhang4 mian2 lai2 bu4 cheng1 pin2 。
- xiao1 sa3 yi4 tian1 xin1 dao4 qi4 ， guang1 yin1 nan2 gai3 jiu4 feng1 shen2 。
- lao3 qing1 bai2 fu4 fang1 gui1 luo4 ， luan4 bi3 huang2 gong1 shi3 bi4 qin2 。
- xiang4 jian3 qi3 tong2 qing1 zhu2 zhang4 ， zhi4 guan1 zheng1 sheng4 bai2 lun2 jin1 。
- shi4 jian1 ming2 xi4 chang1 chao2 ke4 ， wu4 wai4 xian2 cheng1 tai4 hua2 ren2 。
- zui4 zhi3 ao2 tou2 wei4 bie2 ye4 ， yin2 kua1 xian1 zhang3 shi4 bi3 lin2 。
- jian4 sheng1 chen2 tu3 kai1 mo2 lan3 ， shu1 dai4 yan1 lan2 shai4 pu4 pin2 。
- shi2 gu3 xiao3 ting1 shu1 dai4 lou4 ， yu4 tan2 shi2 kan4 yi4 mi2 jin1 。
- qin2 lian2 hui1 wai4 sheng1 mi2 dan4 ， jiu3 ai4 𥬠 zhong1 wei4 geng4 chun2 。
- jing1 xi4 chu3 fang1 yin1 liao2 he4 ， deng3 xian2 kai1 shi2 wei4 ying2 bin1 。
- zhi1 tian2 nü3 pu2 jie1 neng2 cai3 ， lan2 pei4 er2 tong2 yi4 jie3 ren4 。
- dan1 jue2 you3 ling2 hai2 si4 xing4 ， shi1 pian1 wu2 bing4 qia4 ru2 shen1 。
- yao4 jun1 ji4 xiang3 xian2 hong2 jing3 ， qi4 shi4 fan1 ying4 xiao4 zi3 zhen1 。
- yu4 zhu4 quan2 jia1 shang4 sheng1 ri4 ， yuan4 ting2 jiang4 jie2 xu3 xiang1 qin1 。

## 注释

## 译文

## 赏析
