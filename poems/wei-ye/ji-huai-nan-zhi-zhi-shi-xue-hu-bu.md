---
id: wei-ye-ji-huai-nan-zhi-zhi-shi-xue-hu-bu
title: 寄淮南制置使薛户部
titlePinyin: ji4 huai2 nan2 zhi4 zhi4 shi3 xue1 hu4 bu4
titleSlug: ji-huai-nan-zhi-zhi-shi-xue-hu-bu
author: 魏野
authorPinyin: wei4 ye3
authorSlug: wei-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西自荆巫彻海涯，南从吴越接京华。
- 半天下管权何重，两地间游路不赊。
- 山泽利均资我国，江湖境尽属君家。
- 帝心已简身宁愧，使额虽雄性不奢。
- 数道转输归检察，满朝才子动吟夸。
- 搜寻奸诈穷毫发，举荐廉能在齿牙。
- 彩旆双飘为从物，画船一簇是行衙。
- 已闻村落添农器，渐见汀洲减钓车。
- 不使菰蒲侵黍稷，将令橘柚变桑麻。
- 台州顶自寻仙药，建水湄亲采御茶。
- 器量宽如波浩渺，风谣多似橹呕鸦。
- 闲寻僧话穿云叶，静听渔歌隔浪花。
- 野客唱酬容散拙，郡侯迎送厌喧哗。
- 携筇未遂攀陪去，溪士时时动叹嗟。

## 拼音
- xi1 zi4 jing1 wu1 che4 hai3 ya2 ， nan2 cong2 wu2 yue4 jie1 jing1 hua2 。
- ban4 tian1 xia4 guan3 quan2 he2 zhong4 ， liang3 di4 jian1 you2 lu4 bu4 she1 。
- shan1 ze2 li4 jun1 zi1 wo3 guo2 ， jiang1 hu2 jing4 jin4 shu3 jun1 jia1 。
- di4 xin1 yi3 jian3 shen1 ning2 kui4 ， shi3 e2 sui1 xiong2 xing4 bu4 she1 。
- shu4 dao4 zhuan3 shu1 gui1 jian3 cha2 ， man3 chao2 cai2 zi3 dong4 yin2 kua1 。
- sou1 xun2 jian1 zha4 qiong2 hao2 fa1 ， ju3 jian4 lian2 neng2 zai4 chi3 ya2 。
- cai3 pei4 shuang1 piao1 wei4 cong2 wu4 ， hua4 chuan2 yi2 cu4 shi4 xing2 ya2 。
- yi3 wen2 cun1 luo4 tian1 nong2 qi4 ， jian4 jian4 ting1 zhou1 jian3 diao4 che1 。
- bu4 shi3 gu1 pu2 qin1 shu3 ji4 ， jiang4 ling4 ju2 you4 bian4 sang1 ma2 。
- tai2 zhou1 ding3 zi4 xun2 xian1 yao4 ， jian4 shui3 mei2 qin1 cai3 yu4 cha2 。
- qi4 liang4 kuan1 ru2 bo1 hao4 miao3 ， feng1 yao2 duo1 si4 lu3 ou3 ya1 。
- xian2 xun2 seng1 hua4 chuan1 yun2 ye4 ， jing4 ting1 yu2 ge1 ge2 lang4 hua1 。
- ye3 ke4 chang4 chou2 rong2 san4 zhuo1 ， jun4 hou2 ying2 song4 yan4 xuan1 hua2 。
- xie2 qiong2 wei4 sui4 pan1 pei2 qu4 ， xi1 shi4 shi2 shi2 dong4 tan4 jie1 。

## 注释

## 译文

## 赏析
