---
id: wei-ye-zeng-sun-he-zhuang-yuan
title: 赠孙何状元
titlePinyin: zeng4 sun1 he2 zhuang4 yuan2
titleSlug: zeng-sun-he-zhuang-yuan
author: 魏野
authorPinyin: wei4 ye3
authorSlug: wei-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天非道莫尊，道非贤莫存。
- 始知贤人生，与道为轮辕。
- 明庭亲选士，虑彼贤愚浑。
- 天子至文明，擢公为状元。
- 一榜三百人，默默谁复言。
- 有如凤在林，众鸟不敢喧。
- 威棱廌有角，度量海无垠。
- 直入仲尼室，不顾孟轲门。
- 文得古中新，陈熟甚已冤。
- 一字如一星，光芒不见痕。
- 首官来理陕，棠树换枯根。
- 淑气春风和，美化冬日暄。
- 至诚物莫欺，至明物莫昏。
- 平思治地陕，清欲变河源。
- 我生三十年，未尝离丘园。
- 朴性昧巧习，惟知道可敦。
- 贫巷无富车，闲地唯云屯。
- 我愿为松竹，生在君子轩。
- 早夜接清风，节高阴更繁。
- 何当亲教授，如渴饮衢樽。
- 斯言拙且直，堪将鬼神论。

## 拼音
- tian1 fei1 dao4 mo4 zun1 ， dao4 fei1 xian2 mo4 cun2 。
- shi3 zhi1 xian2 ren2 sheng1 ， yu3 dao4 wei4 lun2 yuan2 。
- ming2 ting2 qin1 xuan3 shi4 ， lü4 bi3 xian2 yu2 hun2 。
- tian1 zi3 zhi4 wen2 ming2 ， zhuo2 gong1 wei4 zhuang4 yuan2 。
- yi4 bang3 san1 bai3 ren2 ， mo4 mo4 shui2 fu4 yan2 。
- you3 ru2 feng4 zai4 lin2 ， zhong4 niao3 bu4 gan3 xuan1 。
- wei1 leng2 zhi4 you3 jiao3 ， du4 liang4 hai3 wu2 yin2 。
- zhi2 ru4 zhong4 ni2 shi4 ， bu2 gu4 meng4 ke1 men2 。
- wen2 de2 gu3 zhong1 xin1 ， chen2 shu2 shen4 yi3 yuan1 。
- yi2 zi4 ru2 yi1 xing1 ， guang1 mang2 bu2 jian4 hen2 。
- shou3 guan1 lai2 li3 shan3 ， tang2 shu4 huan4 ku1 gen1 。
- shu1 qi4 chun1 feng1 he2 ， mei3 hua4 dong1 ri4 xuan1 。
- zhi4 cheng2 wu4 mo4 qi1 ， zhi4 ming2 wu4 mo4 hun1 。
- ping2 si1 zhi4 di4 shan3 ， qing1 yu4 bian4 he2 yuan2 。
- wo3 sheng1 san1 shi2 nian2 ， wei4 chang2 li2 qiu1 yuan2 。
- pu3 xing4 mei4 qiao3 xi2 ， wei2 zhi1 dao4 ke3 dun1 。
- pin2 xiang4 wu2 fu4 che1 ， xian2 di4 wei2 yun2 tun2 。
- wo3 yuan4 wei4 song1 zhu2 ， sheng1 zai4 jun1 zi3 xuan1 。
- zao3 ye4 jie1 qing1 feng1 ， jie2 gao1 yin1 geng4 fan2 。
- he2 dang1 qin1 jiao4 shou4 ， ru2 ke3 yin3 qu2 zun1 。
- si1 yan2 zhuo1 qie3 zhi2 ， kan1 jiang1 gui3 shen2 lun4 。

## 注释

## 译文

## 赏析
