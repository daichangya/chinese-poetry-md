---
id: wei-ye-san-men-liu-ti
title: 三门留题
titlePinyin: san1 men2 liu2 ti2
titleSlug: san-men-liu-ti
author: 魏野
authorPinyin: wei4 ye3
authorSlug: wei-ye
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何由通九曲，始自凿三门。
- 夏禹功如小，东溟位岂尊。
- 鼋鼍当日窟，鸡犬此时村。
- 涡恐和山漩，涛疑若石奔。
- 势愁舂地轴，声想震天阍。
- 寺庙中流耸，烟云两岸屯。
- 楼台疑蜃吐，舟檝畏鲸吞。
- 游客虽惊险，居僧不厌喧。
- 如潮无振鹭，似峡欠啼猿。
- 孤店经商少，雄司漕运繁。
- 人家无钓具，鸟道有䉡痕。
- 丧胆寻遗迹，伤心吊溺魂。
- 坼城唐记列，砥柱祖名存。
- 况复诗书载，狂题愧雅言。

## 拼音
- he2 you2 tong1 jiu3 qu1 ， shi3 zi4 zao2 san1 men2 。
- xia4 yu3 gong1 ru2 xiao3 ， dong1 ming2 wei4 qi3 zun1 。
- yuan2 tuo2 dang1 ri4 ku1 ， ji1 quan3 ci3 shi2 cun1 。
- wo1 kong3 he2 shan1 xuan2 ， tao1 yi2 ruo4 shi2 ben1 。
- shi4 chou2 chong1 di4 zhou2 ， sheng1 xiang3 zhen4 tian1 hun1 。
- si4 miao4 zhong1 liu2 song3 ， yan1 yun2 liang3 an4 tun2 。
- lou2 tai2 yi2 shen4 tu3 ， zhou1 ji2 wei4 jing1 tun1 。
- you2 ke4 sui1 jing1 xian3 ， ju1 seng1 bu2 yan4 xuan1 。
- ru2 chao2 wu2 zhen4 lu4 ， si4 xia2 qian4 ti2 yuan2 。
- gu1 dian4 jing1 shang1 shao3 ， xiong2 si1 cao2 yun4 fan2 。
- ren2 jia1 wu2 diao4 ju4 ， niao3 dao4 you3 䉡 hen2 。
- sang4 dan3 xun2 yi2 ji4 ， shang1 xin1 diao4 ni4 hun2 。
- che4 cheng2 tang2 ji4 lie4 ， di3 zhu4 zu3 ming2 cun2 。
- kuang4 fu4 shi1 shu1 zai3 ， kuang2 ti2 kui4 ya3 yan2 。

## 注释

## 译文

## 赏析
