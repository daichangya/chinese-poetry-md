---
id: li-yi-fu-zai-xi-zhou-yao-xu-feng-chan
title: 在巂州遥叙封禅
titlePinyin: zai4 xi1 zhou1 yao2 xu4 feng1 chan2
titleSlug: zai-xi-zhou-yao-xu-feng-chan
author: 李义府
authorPinyin: li3 yi4 fu3
authorSlug: li-yi-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天齐标巨镇，日观启崇期。岧峣临渤澥，隐嶙控河沂。
- 眺迥分吴乘，凌高属汉祠。建岳诚为长，升功谅在兹。
- 帝猷符广运，玄范畅文思。飞声总地络，腾化抚干维。
- 瑞策开珍凤，祯图荐宝龟。创封超昔夏，修禅掩前姬。
- 东后方肆觐，西都导六师。肃驾移星苑，扬罕驭风司。
- 沸鼓喧平陆，凝跸静通逵。汶阳驰月羽，蒙阴警电麾。
- 岩花飘曙辇，峰叶荡春旗。石闾环藻卫，金坛映黼帷。
- 仙阶溢秘秬，灵检耀祥芝。张乐分韶濩，观礼纵华夷。
- 佳气浮丹谷，荣光泛绿坻。三始贻遐贶，万岁受重厘。
- 菲质陶恩奖，趋迹奉轩墀。触网沦幽裔，乘徼限明时。
- 周南昔已叹，邛西今复悲。

## 拼音
- tian1 qi2 biao1 ju4 zhen4 ， ri4 guan1 qi3 chong2 qi1 。 tiao2 yao2 lin2 bo2 xie4 ， yin3 lin2 kong4 he2 yi2 。
- tiao4 jiong3 fen1 wu2 cheng2 ， ling2 gao1 shu3 han4 ci2 。 jian4 yue4 cheng2 wei4 chang2 ， sheng1 gong1 liang4 zai4 zi1 。
- di4 you2 fu2 guang3 yun4 ， xuan2 fan4 chang4 wen2 si1 。 fei1 sheng1 zong3 di4 luo4 ， teng2 hua4 fu3 gan1 wei2 。
- rui4 ce4 kai1 zhen1 feng4 ， zhen1 tu2 jian4 bao3 gui1 。 chuang4 feng1 chao1 xi1 xia4 ， xiu1 chan2 yan3 qian2 ji1 。
- dong1 hou4 fang1 si4 jin4 ， xi1 dou1 dao3 liu4 shi1 。 su4 jia4 yi2 xing1 yuan4 ， yang2 han3 yu4 feng1 si1 。
- fei4 gu3 xuan1 ping2 lu4 ， ning2 bi4 jing4 tong1 kui2 。 wen4 yang2 chi2 yue4 yu3 ， meng2 yin1 jing3 dian4 hui1 。
- yan2 hua1 piao1 shu3 nian3 ， feng1 ye4 dang4 chun1 qi2 。 shi2 lü2 huan2 zao3 wei4 ， jin1 tan2 ying4 fu3 wei2 。
- xian1 jie1 yi4 mi4 ju4 ， ling2 jian3 yao4 xiang2 zhi1 。 zhang1 le4 fen1 shao2 hu4 ， guan1 li3 zong4 hua2 yi2 。
- jia1 qi4 fu2 dan1 gu3 ， rong2 guang1 fan4 lü4 di3 。 san1 shi3 yi2 xia2 kuang4 ， wan4 sui4 shou4 zhong4 li2 。
- fei1 zhi4 tao2 en1 jiang3 ， qu1 ji4 feng4 xuan1 chi2 。 chu4 wang3 lun2 you1 yi4 ， cheng2 jiao3 xian4 ming2 shi2 。
- zhou1 nan2 xi1 yi3 tan4 ， qiong2 xi1 jin1 fu4 bei1 。

## 注释

## 译文

## 赏析
