---
id: zhang-fang-ping-wu-zhong-shu-yu
title: 吴中暑雨
titlePinyin: wu2 zhong1 shu3 yu3
titleSlug: wu-zhong-shu-yu
author: 张方平
authorPinyin: zhang1 fang1 ping2
authorSlug: zhang-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泽国气温湿，暑候尤鬰蒸。
- 矧更并江海，霖霪久相仍。
- 沉阴不暂解，云雾常昏凝。
- 蛾蝶败禾麦，鳅鳣占田塍。
- 菌本出床脚，藓痕粘杖藤。
- 蜗蚓离窍窦，伸缩殊自矜。
- 蛙黾聒昼夜，耳惯犹愁憎。
- 漫水接河汉，宁复分淄渑。
- 暑弱为寒冒，阳微遭阴凌。
- 震雷寂不发，凄风时暴兴。
- 孰此宰四序，令烦无威棱。
- 将由列缺惰，何处闲曲肱。
- 飞廉独掀扑，公尔作阴朋。
- 共力起波浪，势且襄冈陵。
- 涉古考经说，助阳义有凭。
- 古典救日法，于社萦朱绳。
- 置麾伐五鼓，消慝使勿胜。
- 庶几灾沴革，幸获忻谷登。
- 幽斋窗户暗，懵瞀思不澄。
- 有如坐盎缶，巾羃施层层。
- 疚心忝抚字，搔首徒鬅鬙。
- 安得昏霾辟，坐见白日升。

## 拼音
- ze2 guo2 qi4 wen1 shi1 ， shu3 hou4 you2 yu4 zheng1 。
- shen3 geng4 bing4 jiang1 hai3 ， lin2 yin2 jiu3 xiang1 reng2 。
- chen2 yin1 bu2 zan4 jie3 ， yun2 wu4 chang2 hun1 ning2 。
- e2 die2 bai4 he2 mai4 ， qiu1 zhan1 zhan4 tian2 cheng2 。
- jun1 ben3 chu1 chuang2 jiao3 ， xian3 hen2 nian2 zhang4 teng2 。
- wo1 yin3 li2 qiao4 dou4 ， shen1 suo1 shu1 zi4 jin1 。
- wa1 mian3 guo1 zhou4 ye4 ， er3 guan4 you2 chou2 zeng1 。
- man4 shui3 jie1 he2 han4 ， ning2 fu4 fen1 zi1 mian3 。
- shu3 ruo4 wei4 han2 mao4 ， yang2 wei1 zao1 yin1 ling2 。
- zhen4 lei2 ji4 bu4 fa1 ， qi1 feng1 shi2 bao4 xing1 。
- shu2 ci3 zai3 si4 xu4 ， ling4 fan2 wu2 wei1 leng2 。
- jiang1 you2 lie4 que1 duo4 ， he2 chu4 xian2 qu1 gong1 。
- fei1 lian2 du2 xian1 pu1 ， gong1 er3 zuo4 yin1 peng2 。
- gong4 li4 qi3 bo1 lang4 ， shi4 qie3 xiang1 gang1 ling2 。
- she4 gu3 kao3 jing1 shuo1 ， zhu4 yang2 yi4 you3 ping2 。
- gu3 dian3 jiu4 ri4 fa3 ， yu2 she4 ying2 zhu1 sheng2 。
- zhi4 hui1 fa2 wu3 gu3 ， xiao1 te4 shi3 wu4 sheng4 。
- shu4 ji1 zai1 li4 ge2 ， xing4 huo4 xin1 gu3 deng1 。
- you1 zhai1 chuang1 hu4 an4 ， meng3 mao4 si1 bu4 cheng2 。
- you3 ru2 zuo4 ang4 fou3 ， jin1 mi4 shi1 ceng2 ceng2 。
- jiu4 xin1 tian3 fu3 zi4 ， sao1 shou3 tu2 peng2 seng1 。
- an1 de2 hun1 mai2 pi4 ， zuo4 jian4 bai2 ri4 sheng1 。

## 注释

## 译文

## 赏析
