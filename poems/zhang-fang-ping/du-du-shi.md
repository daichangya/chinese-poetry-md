---
id: zhang-fang-ping-du-du-shi
title: 读杜诗
titlePinyin: du2 du4 shi1
titleSlug: du-du-shi
author: 张方平
authorPinyin: zhang1 fang1 ping2
authorSlug: zhang-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杜陵有穷老，白头惟苦吟。
- 正气自天降，至音感人深。
- 昭回切云汉，旷眇包古今。
- 万壑入溟海，一枝成邓林。
- 掩抑鬼神泣，寂寥星月沈。
- 珠凭罔象得，玉看晶采寻。
- 穰穰丰年谷，磊磊殊方琛。
- 病源问岐伯，兵畧须淮阴。
- 流寓四方路，浩荡平生心。
- 每览述怀篇，使我清泪淫。

## 拼音
- du4 ling2 you3 qiong2 lao3 ， bai2 tou2 wei2 ku3 yin2 。
- zheng4 qi4 zi4 tian1 jiang4 ， zhi4 yin1 gan3 ren2 shen1 。
- zhao1 hui2 qie4 yun2 han4 ， kuang4 miao3 bao1 gu3 jin1 。
- wan4 he4 ru4 ming2 hai3 ， yi4 zhi1 cheng2 deng4 lin2 。
- yan3 yi4 gui3 shen2 qi4 ， ji4 liao2 xing1 yue4 shen3 。
- zhu1 ping2 wang3 xiang4 de2 ， yu4 kan4 jing1 cai3 xun2 。
- rang2 rang2 feng1 nian2 gu3 ， lei3 lei3 shu1 fang1 chen1 。
- bing4 yuan2 wen4 qi2 bo2 ， bing1 lüe4 xu1 huai2 yin1 。
- liu2 yu4 si4 fang1 lu4 ， hao4 dang4 ping2 sheng1 xin1 。
- mei3 lan3 shu4 huai2 pian1 ， shi3 wo3 qing1 lei4 yin2 。

## 注释

## 译文

## 赏析
