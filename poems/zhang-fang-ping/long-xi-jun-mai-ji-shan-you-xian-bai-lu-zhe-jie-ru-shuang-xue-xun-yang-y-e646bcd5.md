---
id: zhang-fang-ping-long-xi-jun-mai-ji-shan-you-xian-bai-lu-zhe-jie-ru-shuang-xue-xun-yang-y-e646bcd5
title: 陇西郡麦积山有献白鹿者洁如霜雪驯养逾年放归旧山十二韵
titlePinyin: long3 xi1 jun4 mai4 ji1 shan1 you3 xian4 bai2 lu4 zhe3 jie2 ru2 shuang1 xue3 xun4 yang3 yu2 nian2 fang4 gui1 jiu4 shan1 shi2 er4 yun4
titleSlug: long-xi-jun-mai-ji-shan-you-xian-bai-lu-zhe-jie-ru-shuang-xue-xun-yang-y-e646bcd5
author: 张方平
authorPinyin: zhang1 fang1 ping2
authorSlug: zhang-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 地得金方正，山藏灵物珍。
- 月宫遗玉兔，仙仗失霜麟。
- 乳窦冰泉冷，晴原露草春。
- 清风生涧壑，高格对松筠。
- 久卧常存息，凝思若养神。
- 烟崖一蹭蹬，华馆久埃尘。
- 我意本云水，无心爱珮绅。
- 平生厌俗客，待尔当嘉宾。
- 萧洒襟情远，虚恬气韵真。
- 桧轩同鹤静，竹渚伴鸥驯。
- 龟智沾骊血，牺纯被绣巾。
- 放归旧林麓，好去避虞人。

## 拼音
- di4 de2 jin1 fang1 zheng4 ， shan1 cang2 ling2 wu4 zhen1 。
- yue4 gong1 yi2 yu4 tu4 ， xian1 zhang4 shi1 shuang1 lin2 。
- ru3 dou4 bing1 quan2 leng3 ， qing2 yuan2 lu4 cao3 chun1 。
- qing1 feng1 sheng1 jian4 he4 ， gao1 ge2 dui4 song1 yun2 。
- jiu3 wo4 chang2 cun2 xi1 ， ning2 si1 ruo4 yang3 shen2 。
- yan1 ya2 yi2 ceng4 deng1 ， hua2 guan3 jiu3 ai1 chen2 。
- wo3 yi4 ben3 yun2 shui3 ， wu2 xin1 ai4 pei4 shen1 。
- ping2 sheng1 yan4 su2 ke4 ， dai4 er3 dang1 jia1 bin1 。
- xiao1 sa3 jin1 qing2 yuan3 ， xu1 tian2 qi4 yun4 zhen1 。
- gui4 xuan1 tong2 he4 jing4 ， zhu2 zhu3 ban4 ou1 xun4 。
- gui1 zhi4 zhan1 li2 xue4 ， xi1 chun2 bei4 xiu4 jin1 。
- fang4 gui1 jiu4 lin2 lu4 ， hao3 qu4 bi4 yu2 ren2 。

## 注释

## 译文

## 赏析
