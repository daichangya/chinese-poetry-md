---
id: zhang-fang-ping-chou-fan-si-yuan
title: 酬范思远
titlePinyin: chou2 fan4 si1 yuan3
titleSlug: chou-fan-si-yuan
author: 张方平
authorPinyin: zhang1 fang1 ping2
authorSlug: zhang-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳万变始三画，天地大法都九畴。
- 斯文滥觞日增广，淳源已溃分千流。
- 举而错之为事业，典诰始勋终乎周。
- 尼父将圣生无位，一王遗法存春秋。
- 化成天下文之大，岂事章句矜雕锼。
- 道经战国遂榛莽，赖汉诸儒勤耘耰。
- 然其文物比三代，高曾下视云来幽。
- 唐时师匠多磊落，昌黎把钺为之酋。
- 姬公端冕明堂位，八门四面群小侯。
- 嗟时迦老驾异说，吾儒路阻行无邮。
- 可怜韩子独强介，抗颜不为缁黄羞。
- 惟余碌碌谬庸者，蓬头风转萍波浮。
- 出言踈阔触忌讳，倦游四国无人收。
- 夫君家公世才杰，士林向景称英游。
- 是故落然来北海，登门如到神仙洲。
- 贻诗旅人定交分，所期者大将安酬。
- 爽如高秋望霁景，壮如拔戟逐挟辀。
- 两敦六瑚见古器，黄钟大吕闻鸣球。
- 伟哉志趣规取远，古人之善今人仇。
- 直须摆脱忽回视，远趋董贾为朋俦。
- 此心可以厚风俗，此文可以扬天休。
- 誓将它日同利涉，我为之楫君为舟。

## 拼音
- yin1 yang2 wan4 bian4 shi3 san1 hua4 ， tian1 di4 da4 fa3 dou1 jiu3 chou2 。
- si1 wen2 lan4 shang1 ri4 zeng1 guang3 ， chun2 yuan2 yi3 kui4 fen1 qian1 liu2 。
- ju3 er2 cuo4 zhi1 wei4 shi4 ye4 ， dian3 gao4 shi3 xun1 zhong1 hu1 zhou1 。
- ni2 fu4 jiang1 sheng4 sheng1 wu2 wei4 ， yi4 wang2 yi2 fa3 cun2 chun1 qiu1 。
- hua4 cheng2 tian1 xia4 wen2 zhi1 da4 ， qi3 shi4 zhang1 ju4 jin1 diao1 sou1 。
- dao4 jing1 zhan4 guo2 sui4 zhen1 mang3 ， lai4 han4 zhu1 ru2 qin2 yun2 you1 。
- ran2 qi2 wen2 wu4 bi3 san1 dai4 ， gao1 ceng2 xia4 shi4 yun2 lai2 you1 。
- tang2 shi2 shi1 jiang4 duo1 lei3 luo4 ， chang1 li2 ba3 yue4 wei4 zhi1 qiu2 。
- ji1 gong1 duan1 mian3 ming2 tang2 wei4 ， ba1 men2 si4 mian4 qun2 xiao3 hou2 。
- jie1 shi2 jia1 lao3 jia4 yi4 shuo1 ， wu2 ru2 lu4 zu3 xing2 wu2 you2 。
- ke3 lian2 han2 zi3 du2 qiang2 jie4 ， kang4 yan2 bu2 wei4 zi1 huang2 xiu1 。
- wei2 yu2 lu4 lu4 miu4 yong1 zhe3 ， peng2 tou2 feng1 zhuan3 ping2 bo1 fu2 。
- chu1 yan2 shu1 kuo4 chu4 ji4 hui4 ， juan4 you2 si4 guo2 wu2 ren2 shou1 。
- fu1 jun1 jia1 gong1 shi4 cai2 jie2 ， shi4 lin2 xiang4 jing3 cheng1 ying1 you2 。
- shi4 gu4 luo4 ran2 lai2 bei3 hai3 ， deng1 men2 ru2 dao4 shen2 xian1 zhou1 。
- yi2 shi1 lü3 ren2 ding4 jiao1 fen1 ， suo3 qi1 zhe3 da4 jiang4 an1 chou2 。
- shuang3 ru2 gao1 qiu1 wang4 ji4 jing3 ， zhuang4 ru2 ba2 ji3 zhu2 xie2 zhou1 。
- liang3 dun1 liu4 hu2 jian4 gu3 qi4 ， huang2 zhong1 da4 lü3 wen2 ming2 qiu2 。
- wei3 zai1 zhi4 qu4 gui1 qu3 yuan3 ， gu3 ren2 zhi1 shan4 jin1 ren2 chou2 。
- zhi2 xu1 bai3 tuo1 hu1 hui2 shi4 ， yuan3 qu1 dong3 jia3 wei4 peng2 chou2 。
- ci3 xin1 ke3 yi3 hou4 feng1 su2 ， ci3 wen2 ke3 yi3 yang2 tian1 xiu1 。
- shi4 jiang1 ta1 ri4 tong2 li4 she4 ， wo3 wei4 zhi1 ji2 jun1 wei4 zhou1 。

## 注释

## 译文

## 赏析
