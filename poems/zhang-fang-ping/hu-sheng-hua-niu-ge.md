---
id: zhang-fang-ping-hu-sheng-hua-niu-ge
title: 胡生画牛歌
titlePinyin: hu2 sheng1 hua4 niu2 ge1
titleSlug: hu-sheng-hua-niu-ge
author: 张方平
authorPinyin: zhang1 fang1 ping2
authorSlug: zhang-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有儒落落何为者，策驴晓到吾门下。
- 凤标高古气深淳，询之乃是陶唐民。
- 并汾形胜太行麓，西距潼关大河曲。
- 春秋战国汉晋史，所书义勇雄侠士。
- 多出三晋与秦燕，古云气俗禀之然。
- 我颅儒冠腰博带，躯干不如脑腑大。
- 曾游两河望王屋，不到并州心不足。
- 喜君历历说其乡，引我心飞过太行。
- 因爱其乡爱其人，已重其人重其文。
- 文比玉溪既高爽，诗比玉川仍清新。
- 胡君不但歌诗好，又工画笔名精妙。
- 画牛百年鼻不干，浙东独有戴巡官。
- 胡君不肯居戴后，自署名为画牛叟。
- 忽摧两幅教余看，回首故园心恋恋。
- 我家一廛寄淮汭，往曾亲把枯犂尾。
- 月下歌商叩牛角，雨里寻春坐牛背。
- 长来提劔事羁游，虚名役我荒西畴。
- 见君画得牛如活，却忆烟蓑淮汭秋。
- 胡君胡君君贤者，画得信奇宜少画。
- 勿令画价闻于人，掩君诗价兼文价。

## 拼音
- you3 ru2 luo4 luo4 he2 wei4 zhe3 ， ce4 lü2 xiao3 dao4 wu2 men2 xia4 。
- feng4 biao1 gao1 gu3 qi4 shen1 chun2 ， xun2 zhi1 nai3 shi4 tao2 tang2 min2 。
- bing4 fen2 xing2 sheng4 tai4 hang2 lu4 ， xi1 ju4 tong2 guan1 da4 he2 qu3 。
- chun1 qiu1 zhan4 guo2 han4 jin4 shi3 ， suo3 shu1 yi4 yong3 xiong2 xia2 shi4 。
- duo1 chu1 san1 jin4 yu3 qin2 yan4 ， gu3 yun2 qi4 su2 bing3 zhi1 ran2 。
- wo3 lu2 ru2 guan1 yao1 bo2 dai4 ， qu1 gan4 bu4 ru2 nao3 fu3 da4 。
- ceng2 you2 liang3 he2 wang4 wang2 wu1 ， bu2 dao4 bing1 zhou1 xin1 bu4 zu2 。
- xi3 jun1 li4 li4 shuo1 qi2 xiang1 ， yin3 wo3 xin1 fei1 guo4 tai4 hang2 。
- yin1 ai4 qi2 xiang1 ai4 qi2 ren2 ， yi3 zhong4 qi2 ren2 zhong4 qi2 wen2 。
- wen2 bi3 yu4 xi1 ji4 gao1 shuang3 ， shi1 bi3 yu4 chuan1 reng2 qing1 xin1 。
- hu2 jun1 bu2 dan4 ge1 shi1 hao3 ， you4 gong1 hua4 bi3 ming2 jing1 miao4 。
- hua4 niu2 bai3 nian2 bi2 bu4 gan1 ， zhe4 dong1 du2 you3 dai4 xun2 guan1 。
- hu2 jun1 bu4 ken3 ju1 dai4 hou4 ， zi4 shu3 ming2 wei4 hua4 niu2 sou3 。
- hu1 cui1 liang3 fu2 jiao4 yu2 kan4 ， hui2 shou3 gu4 yuan2 xin1 lian4 lian4 。
- wo3 jia1 yi4 chan2 ji4 huai2 rui4 ， wang3 ceng2 qin1 ba3 ku1 li2 wei3 。
- yue4 xia4 ge1 shang1 kou4 niu2 jiao3 ， yu3 li3 xun2 chun1 zuo4 niu2 bei4 。
- chang2 lai2 ti2 jian4 shi4 ji1 you2 ， xu1 ming2 yi4 wo3 huang1 xi1 chou2 。
- jian4 jun1 hua4 de2 niu2 ru2 huo2 ， que4 yi4 yan1 suo1 huai2 rui4 qiu1 。
- hu2 jun1 hu2 jun1 jun1 xian2 zhe3 ， hua4 de2 xin4 qi2 yi2 shao3 hua4 。
- wu4 ling4 hua4 jia4 wen2 yu2 ren2 ， yan3 jun1 shi1 jia4 jian1 wen2 jia4 。

## 注释

## 译文

## 赏析
