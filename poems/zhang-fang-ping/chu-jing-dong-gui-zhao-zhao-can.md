---
id: zhang-fang-ping-chu-jing-dong-gui-zhao-zhao-can
title: 出京东归招赵参
titlePinyin: chu1 jing1 dong1 gui1 zhao1 zhao4 can1
titleSlug: chu-jing-dong-gui-zhao-zhao-can
author: 张方平
authorPinyin: zhang1 fang1 ping2
authorSlug: zhang-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 季子揣摩佩六印，主父宦游食五鼎。
- 奈何君抱纵横才，四方漂泊无人省。
- 我客在陈君逆旅，秋霖淫滞宵灯永。
- 解裘命酒邀与谈，萧萧衢路骅骝骋。
- 是时泣血略相吊，我走汝南君入郢。
- 今者索然来上都，阴怀一刺谋谒请。
- 深闳高盖竞豪权，大浪长风独萍梗。
- 龙待云雷无一勺，虎思林麓困穷穽。
- 壮心日觉春冰消，素发年来晓霜冷。
- 季子主父昔亦尔，子参今胡怀怲怲。
- 一为齐国无立锥，一为洛阳无二顷。
- 我有弊庐濉之阳，子参良田枕清颍。
- 况是伊人高枕时，明朝归鞅同君整。

## 拼音
- ji4 zi3 chuai1 mo2 pei4 liu4 yin4 ， zhu3 fu4 huan4 you2 shi2 wu3 ding3 。
- nai4 he2 jun1 bao4 zong4 heng2 cai2 ， si4 fang1 piao1 bo2 wu2 ren2 sheng3 。
- wo3 ke4 zai4 chen2 jun1 ni4 lü3 ， qiu1 lin2 yin2 zhi4 xiao1 deng1 yong3 。
- jie3 qiu2 ming4 jiu3 yao1 yu3 tan2 ， xiao1 xiao1 qu2 lu4 hua2 liu2 cheng3 。
- shi4 shi2 qi4 xue4 lüe4 xiang1 diao4 ， wo3 zou3 ru3 nan2 jun1 ru4 ying3 。
- jin1 zhe3 suo3 ran2 lai2 shang4 dou1 ， yin1 huai2 yi2 ci4 mou2 ye4 qing3 。
- shen1 hong2 gao1 gai4 jing4 hao2 quan2 ， da4 lang4 chang2 feng1 du2 ping2 geng3 。
- long2 dai4 yun2 lei2 wu2 yi4 shao2 ， hu3 si1 lin2 lu4 kun4 qiong2 jing3 。
- zhuang4 xin1 ri4 jue2 chun1 bing1 xiao1 ， su4 fa1 nian2 lai2 xiao3 shuang1 leng3 。
- ji4 zi3 zhu3 fu4 xi1 yi4 er3 ， zi3 can1 jin1 hu2 huai2 bing3 bing3 。
- yi2 wei4 qi2 guo2 wu2 li4 zhui1 ， yi2 wei4 luo4 yang2 wu2 er4 qing3 。
- wo3 you3 bi4 lu2 sui1 zhi1 yang2 ， zi3 can1 liang2 tian2 zhen3 qing1 ying3 。
- kuang4 shi4 yi1 ren2 gao1 zhen3 shi2 ， ming2 chao2 gui1 yang1 tong2 jun1 zheng3 。

## 注释

## 译文

## 赏析
