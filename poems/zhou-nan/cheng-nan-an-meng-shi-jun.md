---
id: zhou-nan-cheng-nan-an-meng-shi-jun
title: 呈南安孟使君
titlePinyin: cheng2 nan2 an1 meng4 shi3 jun1
titleSlug: cheng-nan-an-meng-shi-jun
author: 周南
authorPinyin: zhou1 nan2
authorSlug: zhou-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君四十铜虎符，一矢曾识金仆姑。
- 唐三百年进士举，不再鼓之终非夫。
- 西风笼槐桂扶疎，笔势汹如涛江驱。
- 知君三昧等游戏，我欲一言口嗫嚅。
- 元凯登庸用谱系，稷契虽贤名第无。
- 当时未有明光赋，致君大略到唐虞。
- 君家六戟联椒涂，身无一点薰香污。
- 颇疑膏粱逼寒畯，顾欲场屋争分铢。
- 高山深林百年余，大夏生殖雨露濡。
- 其间吾疑有栝柏，根蟠拟作轮囷株。
- 尚能尔雅注虫鱼，下同年少争得途。
- 极知文章君之余，何爱漏刻收桑榆。
- 但疑入山见成鐻，可惜弹雀烦明珠。
- 大夫当据要地居，仕宦须作执金吾。
- 治经博士苟无命，不妨饿死同侏儒。
- 君不见德裕生无不读书，死不肯与诸生俱。
- 期君事业如韩吕，何嫌门地用崔卢。
- 我尝一掷色得卢，盘中双陆万人呼。
- 只今欲学支离疏，徒嗟七十战匈奴。

## 拼音
- shi3 jun1 si4 shi2 tong2 hu3 fu2 ， yi4 shi3 ceng2 shi2 jin1 pu2 gu1 。
- tang2 san1 bai3 nian2 jin4 shi4 ju3 ， bu2 zai4 gu3 zhi1 zhong1 fei1 fu1 。
- xi1 feng1 long2 huai2 gui4 fu2 shu1 ， bi3 shi4 xiong1 ru2 tao1 jiang1 qu1 。
- zhi1 jun1 san1 mei4 deng3 you2 xi4 ， wo3 yu4 yi4 yan2 kou3 nie4 ru2 。
- yuan2 kai3 deng1 yong1 yong4 pu3 xi4 ， ji4 qi4 sui1 xian2 ming2 di4 wu2 。
- dang1 shi2 wei4 you3 ming2 guang1 fu4 ， zhi4 jun1 da4 lüe4 dao4 tang2 yu2 。
- jun1 jia1 liu4 ji3 lian2 jiao1 tu2 ， shen1 wu2 yi4 dian3 xun1 xiang1 wu1 。
- po1 yi2 gao1 liang2 bi1 han2 jun4 ， gu4 yu4 chang3 wu1 zheng1 fen1 zhu1 。
- gao1 shan1 shen1 lin2 bai3 nian2 yu2 ， da4 xia4 sheng1 zhi2 yu3 lu4 ru2 。
- qi2 jian1 wu2 yi2 you3 gua1 bai3 ， gen1 pan2 ni3 zuo4 lun2 qun1 zhu1 。
- shang4 neng2 er3 ya3 zhu4 chong2 yu2 ， xia4 tong2 nian2 shao4 zheng1 de2 tu2 。
- ji2 zhi1 wen2 zhang1 jun1 zhi1 yu2 ， he2 ai4 lou4 ke4 shou1 sang1 yu2 。
- dan4 yi2 ru4 shan1 jian4 cheng2 ju4 ， ke3 xi1 tan2 que4 fan2 ming2 zhu1 。
- dai4 fu0 dang1 ju4 yao4 di4 ju1 ， shi4 huan4 xu1 zuo4 zhi2 jin1 wu2 。
- zhi4 jing1 bo2 shi4 gou3 wu2 ming4 ， bu4 fang2 e4 si3 tong2 zhu1 ru2 。
- jun1 bu2 jian4 de2 yu4 sheng1 wu2 bu4 du2 shu1 ， si3 bu4 ken3 yu3 zhu1 sheng1 ju4 。
- qi1 jun1 shi4 ye4 ru2 han2 lü3 ， he2 xian2 men2 di4 yong4 cui1 lu2 。
- wo3 chang2 yi2 zhi4 se4 de2 lu2 ， pan2 zhong1 shuang1 lu4 wan4 ren2 hu1 。
- zhi1 jin1 yu4 xue2 zhi1 li2 shu1 ， tu2 jie1 qi1 shi2 zhan4 xiong1 nu2 。

## 注释

## 译文

## 赏析
