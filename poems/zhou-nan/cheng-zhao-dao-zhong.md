---
id: zhou-nan-cheng-zhao-dao-zhong
title: 呈赵蹈中
titlePinyin: cheng2 zhao4 dao3 zhong1
titleSlug: cheng-zhao-dao-zhong
author: 周南
authorPinyin: zhou1 nan2
authorSlug: zhou-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赵子面白如玉傞，定须逃得文儒饿。
- 经年忆破古人心，近日妹夫初病可。
- 忽然到门已惊骇，令我失喜多两拜。
- 君来看我还看亲，我顾不能君莫怪。
- 自云曾见杭州火，说著红湖先泪堕。
- 水衡支散新铸钱，诏书未御正朝坐。
- 向来送我龙泉器，秋色新蔬恰相似。
- 且将浊酒慰营魂，多留几日论文字。
- 取诗须取杜正传，寻到岑参高适边。
- 转处正须宽一步，只今且向晚唐前。

## 拼音
- zhao4 zi3 mian4 bai2 ru2 yu4 suo1 ， ding4 xu1 tao2 de2 wen2 ru2 e4 。
- jing1 nian2 yi4 po4 gu3 ren2 xin1 ， jin4 ri4 mei4 fu0 chu1 bing4 ke3 。
- hu1 ran2 dao4 men2 yi3 jing1 hai4 ， ling4 wo3 shi1 xi3 duo1 liang3 bai4 。
- jun1 lai2 kan4 wo3 hai2 kan4 qin1 ， wo3 gu4 bu4 neng2 jun1 mo4 guai4 。
- zi4 yun2 ceng2 jian4 hang2 zhou1 huo3 ， shuo1 zhu4 hong2 hu2 xian1 lei4 duo4 。
- shui3 heng2 zhi1 san4 xin1 zhu4 qian2 ， zhao4 shu1 wei4 yu4 zheng4 chao2 zuo4 。
- xiang4 lai2 song4 wo3 long2 quan2 qi4 ， qiu1 se4 xin1 shu1 qia4 xiang1 si4 。
- qie3 jiang1 zhuo2 jiu3 wei4 ying2 hun2 ， duo1 liu2 ji3 ri4 lun4 wen2 zi4 。
- qu3 shi1 xu1 qu3 du4 zheng4 zhuan4 ， xun2 dao4 cen2 can1 gao1 shi4 bian1 。
- zhuan3 chu4 zheng4 xu1 kuan1 yi2 bu4 ， zhi1 jin1 qie3 xiang4 wan3 tang2 qian2 。

## 注释

## 译文

## 赏析
