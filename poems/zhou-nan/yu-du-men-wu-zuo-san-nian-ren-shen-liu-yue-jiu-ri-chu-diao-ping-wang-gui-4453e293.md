---
id: zhou-nan-yu-du-men-wu-zuo-san-nian-ren-shen-liu-yue-jiu-ri-chu-diao-ping-wang-gui-4453e293
title: 余杜门兀坐三年壬申六月九日出吊平望归途阻风第四桥余曰是特偶相值尔不然岂造物者出门即相料理耶舟人曰然因识之
titlePinyin: yu2 du4 men2 wu4 zuo4 san1 nian2 ren2 shen1 liu4 yue4 jiu3 ri4 chu1 diao4 ping2 wang4 gui1 tu2 zu3 feng1 di4 si4 qiao2 yu2 yue1 shi4 te4 ou3 xiang1 zhi2 er3 bu4 ran2 qi3 zao4 wu4 zhe3 chu1 men2 ji2 xiang1 liao4 li3 ye1 zhou1 ren2 yue1 ran2 yin1 shi2 zhi1
titleSlug: yu-du-men-wu-zuo-san-nian-ren-shen-liu-yue-jiu-ri-chu-diao-ping-wang-gui-4453e293
author: 周南
authorPinyin: zhou1 nan2
authorSlug: zhou-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 地借沮龙宅，隄横海蜃楼。
- 马蹄翻震雹，沙觜更生洲。
- 云壑悬绳渡，天风激箭抽。
- 湿霖平衍沃，暗井灭夫沟。
- 蹴起争桥齿，撺来似海䲡。
- 浪花将岸飐，塔影听桴浮。
- 却忆衔枚地，曾驱缟练舟。
- 谩云天设险，岂是水为柔。
- 无事人千古，逃荣茗一瓯。
- 川灵工阅世，翻覆几时休。

## 拼音
- di4 jie4 ju3 long2 zhai2 ， di1 heng2 hai3 shen4 lou2 。
- ma3 ti2 fan1 zhen4 bao2 ， sha1 zi1 geng1 sheng1 zhou1 。
- yun2 he4 xuan2 sheng2 du4 ， tian1 feng1 ji1 jian4 chou1 。
- shi1 lin2 ping2 yan3 wo4 ， an4 jing3 mie4 fu1 gou1 。
- cu4 qi3 zheng1 qiao2 chi3 ， cuan1 lai2 si4 hai3 䲡 。
- lang4 hua1 jiang1 an4 zhan3 ， ta3 ying3 ting1 fu2 fu2 。
- que4 yi4 xian2 mei2 di4 ， ceng2 qu1 gao3 lian4 zhou1 。
- man4 yun2 tian1 she4 xian3 ， qi3 shi4 shui3 wei4 rou2 。
- wu2 shi4 ren2 qian1 gu3 ， tao2 rong2 ming2 yi4 ou1 。
- chuan1 ling2 gong1 yue4 shi4 ， fan1 fu4 ji3 shi2 xiu1 。

## 注释

## 译文

## 赏析
