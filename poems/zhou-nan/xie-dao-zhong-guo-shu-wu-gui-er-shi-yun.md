---
id: zhou-nan-xie-dao-zhong-guo-shu-wu-gui-er-shi-yun
title: 偕蹈中过书坞归二十韵
titlePinyin: xie2 dao3 zhong1 guo4 shu1 wu4 gui1 er4 shi2 yun4
titleSlug: xie-dao-zhong-guo-shu-wu-gui-er-shi-yun
author: 周南
authorPinyin: zhou1 nan2
authorSlug: zhou-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我坞须君到，兹行说几时。
- 喜来衣裹少，勇出岸头维。
- 篙节探渠溜，灯笼上酒瓻。
- 乱蛙嘈沮洳，警犬候笆篱。
- 阙白瞻林罅，排苍架月规。
- 澣𫄨櫺易透，洁榻帚难施。
- 落弹如梅熟，抛簪似笋遗。
- 橘包收夕润，杉彩漾朝曦。
- 漆椀湖鱼莹，瓷瓯釜粥糜。
- 弛肩高木荫，安膝下亭茨。
- 散地今兹见，荒蹊过者谁。
- 诡求诸老记，留下故人诗。
- 惫干宵中复，佳眠旦起迟。
- 衣篝宽女送，药剂切兄医。
- 仆点昏来窊，船桩泊定移。
- 句材当面逼，天巧古人窥。
- 还往枫桥路，低徊泰伯祠。
- 比君多数岁，把卷忆吾师。
- 八月登秔稻，西风理钓丝。
- 未嫌墟曲小，来赴野塘期。

## 拼音
- wo3 wu4 xu1 jun1 dao4 ， zi1 xing2 shuo1 ji3 shi2 。
- xi3 lai2 yi1 guo3 shao3 ， yong3 chu1 an4 tou2 wei2 。
- gao1 jie2 tan4 qu2 liu1 ， deng1 long0 shang4 jiu3 chi1 。
- luan4 wa1 cao2 ju3 ru4 ， jing3 quan3 hou4 ba1 li2 。
- que1 bai2 zhan1 lin2 xia4 ， pai2 cang1 jia4 yue4 gui1 。
- huan4 chi1 ling2 yi4 tou4 ， jie2 ta4 zhou3 nan2 shi1 。
- luo4 tan2 ru2 mei2 shu2 ， pao1 zan1 si4 sun3 yi2 。
- ju2 bao1 shou1 xi1 run4 ， shan1 cai3 yang4 chao2 xi1 。
- qi1 wan3 hu2 yu2 ying2 ， ci2 ou1 fu3 zhou1 mi2 。
- chi2 jian1 gao1 mu4 yin4 ， an1 xi1 xia4 ting2 ci2 。
- san4 di4 jin1 zi1 jian4 ， huang1 qi1 guo4 zhe3 shui2 。
- gui3 qiu2 zhu1 lao3 ji4 ， liu2 xia4 gu4 ren2 shi1 。
- bei4 gan1 xiao1 zhong1 fu4 ， jia1 mian2 dan4 qi3 chi2 。
- yi1 gou1 kuan1 nü3 song4 ， yao4 ji4 qie4 xiong1 yi1 。
- pu2 dian3 hun1 lai2 wa1 ， chuan2 zhuang1 bo2 ding4 yi2 。
- ju4 cai2 dang1 mian4 bi1 ， tian1 qiao3 gu3 ren2 kui1 。
- hai2 wang3 feng1 qiao2 lu4 ， di1 huai2 tai4 bo2 ci2 。
- bi3 jun1 duo1 shu4 sui4 ， ba3 juan4 yi4 wu2 shi1 。
- ba1 yue4 deng1 jing1 dao4 ， xi1 feng1 li3 diao4 si1 。
- wei4 xian2 xu1 qu3 xiao3 ， lai2 fu4 ye3 tang2 qi1 。

## 注释

## 译文

## 赏析
