---
id: zhou-nan-ba-yue-qi-ri-yu-wu-shen-er-dao-ren-tong-guo-shu-wu-shi-shan-tang-chu-cheng
title: 八月七日与吴沈二道人同过书坞时山堂初成
titlePinyin: ba1 yue4 qi1 ri4 yu3 wu2 shen3 er4 dao4 ren2 tong2 guo4 shu1 wu4 shi2 shan1 tang2 chu1 cheng2
titleSlug: ba-yue-qi-ri-yu-wu-shen-er-dao-ren-tong-guo-shu-wu-shi-shan-tang-chu-cheng
author: 周南
authorPinyin: zhou1 nan2
authorSlug: zhou-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暋阳收晶荧，清舫度林汇。
- 坡陀认槿篱，屋角初涂塈。
- 入门露荫竹，走鞭土为沸。
- 橘栾尚小涩，菊柄已幽毅。
- 少纾趺坐筋，渐出穹隙味。
- 疎丛石贞瘦，密樾尘髣髴。
- 成余独往愿，劳我慈亲费。
- 亲年合几何，倏已近喜畏。
- 我发白满把，晚食迟下胃。
- 一岁能几来，每来时自慰。
- 不雨已经旬，长道熠饥蜚。
- 竹檐出山泉，草根坌土气。
- 长愿居此劳，州里未为贵。

## 拼音
- min2 yang2 shou1 jing1 ying2 ， qing1 fang3 du4 lin2 hui4 。
- po1 tuo2 ren4 jin3 li2 ， wu1 jiao3 chu1 tu2 ji4 。
- ru4 men2 lu4 yin4 zhu2 ， zou3 bian1 tu3 wei4 fei4 。
- ju2 luan2 shang4 xiao3 se4 ， ju2 bing3 yi3 you1 yi4 。
- shao3 shu1 fu1 zuo4 jin1 ， jian4 chu1 qiong2 xi4 wei4 。
- shu1 cong2 shi2 zhen1 shou4 ， mi4 yue4 chen2 fang3 fu2 。
- cheng2 yu2 du2 wang3 yuan4 ， lao2 wo3 ci2 qin1 fei4 。
- qin1 nian2 he2 ji3 he2 ， shu1 yi3 jin4 xi3 wei4 。
- wo3 fa1 bai2 man3 ba3 ， wan3 shi2 chi2 xia4 wei4 。
- yi2 sui4 neng2 ji3 lai2 ， mei3 lai2 shi2 zi4 wei4 。
- bu4 yu3 yi3 jing1 xun2 ， chang2 dao4 yi4 ji1 fei1 。
- zhu2 yan2 chu1 shan1 quan2 ， cao3 gen1 ben4 tu3 qi4 。
- chang2 yuan4 ju1 ci3 lao2 ， zhou1 li3 wei4 wei4 gui4 。

## 注释

## 译文

## 赏析
