---
id: chen-nan-da-dao-ge
title: 大道歌
titlePinyin: da4 dao4 ge1
titleSlug: da-dao-ge
author: 陈楠
authorPinyin: chen2 nan2
authorSlug: chen-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 真阴真阳是真道，只在眼前何远讨。
- 凡流岁岁烧还丹，或见青黄自云好。
- 志士应愿承法则，莫损心神须见道。
- 但知求得真黄芽，人得食之寿无老。
- 黄芽不与世铅同，徒以劳身不见功。
- 虚度光阴空白首，何处悠悠访赤松。
- 神水华池世所希，流传不与俗人知。
- 还将世上凡铅汞，相似令人迷不知。
- 青龙逐虎虎随龙，赤禽交会声嗈嗈。
- 调气运火逐禽宫，丹砂人腹身冲冲。
- 五行深妙义难知，龙虎隐藏在坎离。
- 还丹之术过数百，最妙须得真华池。
- 丹砂其位元非赤，四季排来在南宅。
- 流珠本性无定居，若识其原如秋石。
- 日魂月华二气真，含胎育子自堪神。
- 变转欲终君自见，分明化作明窗尘。
- 铅汞一门不可依，金丹秘诀圣无知。
- 莫将世人凡铅汞，论年运火共相持。
- 天生二物应虚无，为妻为子复为夫。
- 三五之门为日月，能分卯酉别终初。
- 全养天然禀至神，冲和之气结成身。
- 富贵只缘怀五彩，心知铅汞共成亲。
- 乾坤不互相为避，采取元和在天地。
- 十月养成子母分，贤者何曾更运气。
- 玄黄溟溟不可辨，铅汞之门义难显。
- 世人不晓定其源，细视五行定听见。
- 婴儿漠漠不可悟，徒以劳神虚自苦。
- 但知会得圣人言，即是分明天上路。
- 三四同居共一室，一二夫妻为偶匹。
- 要假良媒方得亲，遂使交游情意密。
- 浮沉恍惚往难辨，悟取迷途年月远。
- 欲知灵药何日成，阳数终须归九转。
- 阴阳冥寞不可知，青龙白虎自相持。
- 年终变转自相噉，白虎制龙龙渐稀。
- 干天为父坤为母，南方朱雀北玄武。
- 年终岁久俱成土，时人何处寻龙虎。
- 三人义合同为宗，常移日月照其中。
- 已遇三花金玉液，九转须终十月功。
- 青龙本质在东宫，配合乾坤震位中。
- 白虎自兹相见后，流珠那肯不相从。
- 龙虎修来五转强，炉中渐觉菊花香。
- 如今修炼正当节，莫使悠悠岁月长。
- 欲识丹砂是木精，移来西位与金幷。
- 凡人休处寻踪迹，恍惚中间互窅冥。
- 悟者犹如返故武，迷途不易寻路苦。
- 三人运合同一源，本姓何曾离宗祖。
- 一人本有一人无，金公为妇木为夫。
- 玄冥深远不可度，志士何曾肯强图。
- 立天汪汪配地黄，男精和合并同房。
- 白液炉户随分化，时人服者莹心凉。
- 金木伤相谁定原，五行相返自相连。
- 世上黄龙阴火白，谁能识得黄芽铅。
- 世上铅汞不相依，志士元知在坎离。
- 贤者共藏人不见，淮南修秘在华池。
- 九转丹成岁欲终，开炉欲见药花红。
- 水火变来俱作土，时人何处觅金翁。
- 铅汞相传世所希，丹砂为质雪为衣。
- 朦胧只在君家舍，日日君看君不知。
- 还丹入口身自轻，能消久病去妖精。
- 贪爱自兹无所染，能改愚人世与情。
- 谁悟灵丹出世尘，三花会合与龙亲。
- 君看前后炼丹者，悮杀千人与万人。

## 拼音
- zhen1 yin1 zhen1 yang2 shi4 zhen1 dao4 ， zhi1 zai4 yan3 qian2 he2 yuan3 tao3 。
- fan2 liu2 sui4 sui4 shao1 hai2 dan1 ， huo4 jian4 qing1 huang2 zi4 yun2 hao3 。
- zhi4 shi4 ying4 yuan4 cheng2 fa3 ze2 ， mo4 sun3 xin1 shen2 xu1 jian4 dao4 。
- dan4 zhi1 qiu2 de2 zhen1 huang2 ya2 ， ren2 de2 shi2 zhi1 shou4 wu2 lao3 。
- huang2 ya2 bu4 yu3 shi4 qian1 tong2 ， tu2 yi3 lao2 shen1 bu2 jian4 gong1 。
- xu1 du4 guang1 yin1 kong4 bai2 shou3 ， he2 chu4 you1 you1 fang3 chi4 song1 。
- shen2 shui3 hua2 chi2 shi4 suo3 xi1 ， liu2 chuan2 bu4 yu3 su2 ren2 zhi1 。
- hai2 jiang1 shi4 shang4 fan2 qian1 gong3 ， xiang1 si4 ling4 ren2 mi2 bu4 zhi1 。
- qing1 long2 zhu2 hu3 hu3 sui2 long2 ， chi4 qin2 jiao1 hui4 sheng1 yong1 yong1 。
- tiao2 qi4 yun4 huo3 zhu2 qin2 gong1 ， dan1 sha1 ren2 fu4 shen1 chong1 chong1 。
- wu3 hang2 shen1 miao4 yi4 nan2 zhi1 ， long2 hu3 yin3 cang2 zai4 kan3 li2 。
- hai2 dan1 zhi1 shu4 guo4 shu4 bai3 ， zui4 miao4 xu1 de2 zhen1 hua2 chi2 。
- dan1 sha1 qi2 wei4 yuan2 fei1 chi4 ， si4 ji4 pai2 lai2 zai4 nan2 zhai2 。
- liu2 zhu1 ben3 xing4 wu2 ding4 ju1 ， ruo4 shi2 qi2 yuan2 ru2 qiu1 shi2 。
- ri4 hun2 yue4 hua2 er4 qi4 zhen1 ， han2 tai1 yu4 zi3 zi4 kan1 shen2 。
- bian4 zhuan3 yu4 zhong1 jun1 zi4 jian4 ， fen1 ming2 hua4 zuo4 ming2 chuang1 chen2 。
- qian1 gong3 yi4 men2 bu4 ke3 yi1 ， jin1 dan1 mi4 jue2 sheng4 wu2 zhi1 。
- mo4 jiang1 shi4 ren2 fan2 qian1 gong3 ， lun4 nian2 yun4 huo3 gong4 xiang1 chi2 。
- tian1 sheng1 er4 wu4 ying4 xu1 wu2 ， wei4 qi1 wei4 zi3 fu4 wei4 fu1 。
- san1 wu3 zhi1 men2 wei4 ri4 yue4 ， neng2 fen1 mao3 you3 bie2 zhong1 chu1 。
- quan2 yang3 tian1 ran2 bing3 zhi4 shen2 ， chong1 he2 zhi1 qi4 jie2 cheng2 shen1 。
- fu4 gui4 zhi1 yuan2 huai2 wu3 cai3 ， xin1 zhi1 qian1 gong3 gong4 cheng2 qin1 。
- qian2 kun1 bu2 hu4 xiang1 wei4 bi4 ， cai3 qu3 yuan2 he2 zai4 tian1 di4 。
- shi2 yue4 yang3 cheng2 zi3 mu3 fen1 ， xian2 zhe3 he2 ceng2 geng4 yun4 qi4 。
- xuan2 huang2 ming2 ming2 bu4 ke3 bian4 ， qian1 gong3 zhi1 men2 yi4 nan2 xian3 。
- shi4 ren2 bu4 xiao3 ding4 qi2 yuan2 ， xi4 shi4 wu3 hang2 ding4 ting1 jian4 。
- ying1 er2 mo4 mo4 bu4 ke3 wu4 ， tu2 yi3 lao2 shen2 xu1 zi4 ku3 。
- dan4 zhi1 hui0 de2 sheng4 ren2 yan2 ， ji2 shi4 fen1 ming2 tian1 shang4 lu4 。
- san1 si4 tong2 ju1 gong4 yi2 shi4 ， yi1 er4 fu1 qi1 wei4 ou3 pi3 。
- yao4 jia3 liang2 mei2 fang1 de2 qin1 ， sui4 shi3 jiao1 you2 qing2 yi4 mi4 。
- fu2 chen2 huang3 hu1 wang3 nan2 bian4 ， wu4 qu3 mi2 tu2 nian2 yue4 yuan3 。
- yu4 zhi1 ling2 yao4 he2 ri4 cheng2 ， yang2 shu4 zhong1 xu1 gui1 jiu3 zhuan3 。
- yin1 yang2 ming2 mo4 bu4 ke3 zhi1 ， qing1 long2 bai2 hu3 zi4 xiang1 chi2 。
- nian2 zhong1 bian4 zhuan3 zi4 xiang1 dan4 ， bai2 hu3 zhi4 long2 long2 jian4 xi1 。
- gan1 tian1 wei4 fu4 kun1 wei4 mu3 ， nan2 fang1 zhu1 que4 bei3 xuan2 wu3 。
- nian2 zhong1 sui4 jiu3 ju4 cheng2 tu3 ， shi2 ren2 he2 chu4 xun2 long2 hu3 。
- san1 ren2 yi4 he2 tong0 wei4 zong1 ， chang2 yi2 ri4 yue4 zhao4 qi2 zhong1 。
- yi3 yu4 san1 hua1 jin1 yu4 ye4 ， jiu3 zhuan3 xu1 zhong1 shi2 yue4 gong1 。
- qing1 long2 ben3 zhi4 zai4 dong1 gong1 ， pei4 he2 qian2 kun1 zhen4 wei4 zhong1 。
- bai2 hu3 zi4 zi1 xiang1 jian4 hou4 ， liu2 zhu1 na4 ken3 bu4 xiang1 cong2 。
- long2 hu3 xiu1 lai2 wu3 zhuan3 qiang2 ， lu2 zhong1 jian4 jue2 ju2 hua1 xiang1 。
- ru2 jin1 xiu1 lian4 zheng4 dang1 jie2 ， mo4 shi3 you1 you1 sui4 yue4 chang2 。
- yu4 shi2 dan1 sha1 shi4 mu4 jing1 ， yi2 lai2 xi1 wei4 yu3 jin1 bing4 。
- fan2 ren2 xiu1 chu4 xun2 zong1 ji4 ， huang3 hu1 zhong1 jian1 hu4 yao3 ming2 。
- wu4 zhe3 you2 ru2 fan3 gu4 wu3 ， mi2 tu2 bu2 yi4 xun2 lu4 ku3 。
- san1 ren2 yun4 he2 tong0 yi4 yuan2 ， ben3 xing4 he2 ceng2 li2 zong1 zu3 。
- yi4 ren2 ben3 you3 yi4 ren2 wu2 ， jin1 gong1 wei4 fu4 mu4 wei4 fu1 。
- xuan2 ming2 shen1 yuan3 bu4 ke3 du4 ， zhi4 shi4 he2 ceng2 ken3 qiang2 tu2 。
- li4 tian1 wang1 wang1 pei4 di4 huang2 ， nan2 jing1 he2 he2 bing4 tong2 fang2 。
- bai2 ye4 lu2 hu4 sui2 fen1 hua4 ， shi2 ren2 fu2 zhe3 ying2 xin1 liang2 。
- jin1 mu4 shang1 xiang1 shui2 ding4 yuan2 ， wu3 hang2 xiang1 fan3 zi4 xiang1 lian2 。
- shi4 shang4 huang2 long2 yin1 huo3 bai2 ， shui2 neng2 shi2 de2 huang2 ya2 qian1 。
- shi4 shang4 qian1 gong3 bu4 xiang1 yi1 ， zhi4 shi4 yuan2 zhi1 zai4 kan3 li2 。
- xian2 zhe3 gong4 cang2 ren2 bu2 jian4 ， huai2 nan2 xiu1 mi4 zai4 hua2 chi2 。
- jiu3 zhuan3 dan1 cheng2 sui4 yu4 zhong1 ， kai1 lu2 yu4 jian4 yao4 hua1 hong2 。
- shui3 huo3 bian4 lai2 ju4 zuo4 tu3 ， shi2 ren2 he2 chu4 mi4 jin1 weng1 。
- qian1 gong3 xiang1 chuan2 shi4 suo3 xi1 ， dan1 sha1 wei4 zhi4 xue3 wei4 yi1 。
- meng2 long2 zhi1 zai4 jun1 jia1 she4 ， ri4 ri4 jun1 kan4 jun1 bu4 zhi1 。
- hai2 dan1 ru4 kou3 shen1 zi4 qing1 ， neng2 xiao1 jiu3 bing4 qu4 yao1 jing1 。
- tan1 ai4 zi4 zi1 wu2 suo3 ran3 ， neng2 gai3 yu2 ren2 shi4 yu3 qing2 。
- shui2 wu4 ling2 dan1 chu1 shi4 chen2 ， san1 hua1 hui4 he2 yu3 long2 qin1 。
- jun1 kan4 qian2 hou4 lian4 dan1 zhe3 ， wu4 sha1 qian1 ren2 yu3 wan4 ren2 。

## 注释

## 译文

## 赏析
