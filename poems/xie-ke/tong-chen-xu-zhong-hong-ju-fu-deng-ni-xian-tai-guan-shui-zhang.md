---
id: xie-ke-tong-chen-xu-zhong-hong-ju-fu-deng-ni-xian-tai-guan-shui-zhang
title: 同陈虚中洪驹父登拟岘台观水涨
titlePinyin: tong2 chen2 xu1 zhong1 hong2 ju1 fu4 deng1 ni3 xian4 tai2 guan1 shui3 zhang3
titleSlug: tong-chen-xu-zhong-hong-ju-fu-deng-ni-xian-tai-guan-shui-zhang
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨声何浪浪，溪流势汹汹。
- 莽苍两涘间，不辨马牛风。
- 翻疑坤轴裂，渺与天河通。
- 林杪露寸碧，浊浪奔蛟龙。
- 橹摇扁舟下，袖手闲篙工。
- 疏烟媚晚霁，飞云带归鸿。
- 境物复可写，妙手无僧崇。
- 登兹百尺台，令人豁奇胸。
- 罇开河南守，坐有西山洪。
- 游目托远怀，平水念禹功。
- 视河不治行，他日望两公。
- 吾侪何所乐，白着卧船篷。

## 拼音
- yu3 sheng1 he2 lang4 lang4 ， xi1 liu2 shi4 xiong1 xiong1 。
- mang3 cang1 liang3 si4 jian1 ， bu2 bian4 ma3 niu2 feng1 。
- fan1 yi2 kun1 zhou2 lie4 ， miao3 yu3 tian1 he2 tong1 。
- lin2 miao3 lu4 cun4 bi4 ， zhuo2 lang4 ben1 jiao1 long2 。
- lu3 yao2 pian1 zhou1 xia4 ， xiu4 shou3 xian2 gao1 gong1 。
- shu1 yan1 mei4 wan3 ji4 ， fei1 yun2 dai4 gui1 hong2 。
- jing4 wu4 fu4 ke3 xie3 ， miao4 shou3 wu2 seng1 chong2 。
- deng1 zi1 bai3 chi3 tai2 ， ling4 ren2 huo1 qi2 xiong1 。
- zun1 kai1 he2 nan2 shou3 ， zuo4 you3 xi1 shan1 hong2 。
- you2 mu4 tuo1 yuan3 huai2 ， ping2 shui3 nian4 yu3 gong1 。
- shi4 he2 bu2 zhi4 xing2 ， ta1 ri4 wang4 liang3 gong1 。
- wu2 chai2 he2 suo3 le4 ， bai2 zhe0 wo4 chuan2 peng2 。

## 注释

## 译文

## 赏析
