---
id: xie-ke-fen-yun-zhao-wu-yi-xiong-de-yi-zi
title: 分韵招无逸兄得益字
titlePinyin: fen1 yun4 zhao1 wu2 yi4 xiong1 de2 yi4 zi4
titleSlug: fen-yun-zhao-wu-yi-xiong-de-yi-zi
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长怀乌衣游，亲姓何戚戚。
- 吾曹乃其后，何不迨往迹。
- 向来鸿雁影，旷若参辰隔。
- 沉思不可见，伫立久凄恻。
- 去年霜霰中，送别衢路侧。
- 今年冬风至，犹未见颜色。
- 念我如楚囚，欲往终未得。
- 倘能为我来，不远道里百。
- 要观衡茅下，有此座上客。
- 新酿秋已熟，老菊寒尚拆。
- 弥年心拂郁，可以一笑释。
- 仍当戒后乘，联翩载三益。

## 拼音
- chang2 huai2 wu1 yi1 you2 ， qin1 xing4 he2 qi1 qi1 。
- wu2 cao2 nai3 qi2 hou4 ， he2 bu2 dai4 wang3 ji4 。
- xiang4 lai2 hong2 yan4 ying3 ， kuang4 ruo4 can1 chen2 ge2 。
- chen2 si1 bu4 ke3 jian4 ， zhu4 li4 jiu3 qi1 ce4 。
- qu4 nian2 shuang1 xian4 zhong1 ， song4 bie2 qu2 lu4 ce4 。
- jin1 nian2 dong1 feng1 zhi4 ， you2 wei4 jian4 yan2 se4 。
- nian4 wo3 ru2 chu3 qiu2 ， yu4 wang3 zhong1 wei4 de2 。
- tang3 neng2 wei4 wo3 lai2 ， bu4 yuan3 dao4 li3 bai3 。
- yao4 guan1 heng2 mao2 xia4 ， you3 ci3 zuo4 shang4 ke4 。
- xin1 niang4 qiu1 yi3 shu2 ， lao3 ju2 han2 shang4 chai1 。
- mi2 nian2 xin1 fu2 yu4 ， ke3 yi3 yi2 xiao4 shi4 。
- reng2 dang1 jie4 hou4 cheng2 ， lian2 pian1 zai3 san1 yi4 。

## 注释

## 译文

## 赏析
