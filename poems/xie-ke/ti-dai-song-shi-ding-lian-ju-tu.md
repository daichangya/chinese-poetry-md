---
id: xie-ke-ti-dai-song-shi-ding-lian-ju-tu
title: 题戴崧石鼎联句图
titlePinyin: ti2 dai4 song1 shi2 ding3 lian2 ju4 tu2
titleSlug: ti-dai-song-shi-ding-lian-ju-tu
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衡山道士熊豹姿，夜过刘生逢说诗。
- 止于座隅初莫识，口不能言心自知。
- 坐中清逸校书郎，新有诗声谁过之。
- 岂知老子殊不浅，可但逐鬼囚蛟螭。
- 须臾指鼎出佳句，脱略凡韵生新奇。
- 二生得句不敢吐，鸣声强作秋虫悲。
- 愯如窘兔避鹰隼，懔如败将收旌旗。
- 借问舐笔摹者谁，定是盘礴真画师。
- 退之斯文有妙处，丹青写尽初无遗。
- 弥明学道如不死，应在衡山深处栖。
- 端能过我挑诗敌，与君周旋吾敢辞。

## 拼音
- heng2 shan1 dao4 shi4 xiong2 bao4 zi1 ， ye4 guo4 liu2 sheng1 feng2 shuo1 shi1 。
- zhi3 yu2 zuo4 yu2 chu1 mo4 shi2 ， kou3 bu4 neng2 yan2 xin1 zi4 zhi1 。
- zuo4 zhong1 qing1 yi4 xiao4 shu1 lang2 ， xin1 you3 shi1 sheng1 shui2 guo4 zhi1 。
- qi3 zhi1 lao3 zi3 shu1 bu4 qian3 ， ke3 dan4 zhu2 gui3 qiu2 jiao1 chi1 。
- xu1 yu2 zhi3 ding3 chu1 jia1 ju4 ， tuo1 lüe4 fan2 yun4 sheng1 xin1 qi2 。
- er4 sheng1 de2 ju4 bu4 gan3 tu3 ， ming2 sheng1 qiang2 zuo4 qiu1 chong2 bei1 。
- song3 ru2 jiong3 tu4 bi4 ying1 sun3 ， lin3 ru2 bai4 jiang4 shou1 jing1 qi2 。
- jie4 wen4 shi4 bi3 mo2 zhe3 shui2 ， ding4 shi4 pan2 bo2 zhen1 hua4 shi1 。
- tui4 zhi1 si1 wen2 you3 miao4 chu4 ， dan1 qing1 xie3 jin4 chu1 wu2 yi2 。
- mi2 ming2 xue2 dao4 ru2 bu4 si3 ， ying4 zai4 heng2 shan1 shen1 chu4 qi1 。
- duan1 neng2 guo4 wo3 tiao1 shi1 di2 ， yu3 jun1 zhou1 xuan2 wu2 gan3 ci2 。

## 注释

## 译文

## 赏析
