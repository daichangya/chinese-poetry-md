---
id: xie-ke-xi-wang-shu-ye-jian-guo
title: 喜汪叔野见过
titlePinyin: xi3 wang1 shu1 ye3 jian4 guo4
titleSlug: xi-wang-shu-ye-jian-guo
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大汪权奇汗血驹，小汪连翩𬸚𬸦雏。
- 垂头未遇伯乐頋，览辉将下朝阳梧。
- 岂知青衫埋朽壤，更令斑髩困泥涂。
- 喜君翩翩过我庐，握手借问今何如。
- 若云难遂白髪志，朅来翻作青衿徒。
- 急呼欢伯置座侧，解颜谈笑聊相娱。
- 语及阿兄平日事，往往屑涕长欷歔。
- 怪君长不满六尺，高谭似是胆满躯。
- 且宽是事饮此醑，逢人但作巩嗫嚅。
- 苦留君住骑勿驱，明朝酒尽为君酤。
- 更阑月落起浩叹，四面宿鸟鸣相呼。

## 拼音
- da4 wang1 quan2 qi2 han4 xue4 ju1 ， xiao3 wang1 lian2 pian1 yue4 zhuo2 chu2 。
- chui2 tou2 wei4 yu4 bo2 le4 e3 ， lan3 hui1 jiang1 xia4 chao2 yang2 wu2 。
- qi3 zhi1 qing1 shan1 mai2 xiu3 rang3 ， geng4 ling4 ban1 bin4 kun4 ni2 tu2 。
- xi3 jun1 pian1 pian1 guo4 wo3 lu2 ， wo4 shou3 jie4 wen4 jin1 he2 ru2 。
- ruo4 yun2 nan2 sui4 bai2 fa4 zhi4 ， qie4 lai2 fan1 zuo4 qing1 jin1 tu2 。
- ji2 hu1 huan1 bo2 zhi4 zuo4 ce4 ， jie3 yan2 tan2 xiao4 liao2 xiang1 yu2 。
- yu3 ji2 a1 xiong1 ping2 ri4 shi4 ， wang3 wang3 xie4 ti4 chang2 xi1 xu1 。
- guai4 jun1 chang2 bu4 man3 liu4 chi3 ， gao1 tan2 si4 shi4 dan3 man3 qu1 。
- qie3 kuan1 shi4 shi4 yin3 ci3 xu3 ， feng2 ren2 dan4 zuo4 gong3 nie4 ru2 。
- ku3 liu2 jun1 zhu4 qi2 wu4 qu1 ， ming2 chao2 jiu3 jin4 wei4 jun1 gu1 。
- geng4 lan2 yue4 luo4 qi3 hao4 tan4 ， si4 mian4 su4 niao3 ming2 xiang1 hu1 。

## 注释

## 译文

## 赏析
