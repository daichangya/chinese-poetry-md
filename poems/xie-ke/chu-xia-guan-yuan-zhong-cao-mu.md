---
id: xie-ke-chu-xia-guan-yuan-zhong-cao-mu
title: 初夏观园中草木
titlePinyin: chu1 xia4 guan1 yuan2 zhong1 cao3 mu4
titleSlug: chu-xia-guan-yuan-zhong-cao-mu
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翠叶蕃夏初，清阴胜花时。
- 闭关轨长埽，步屧园屡窥。
- 青青溪中蒲，移植井之湄。
- 下有九节根，服食可不迷。
- 往时手种桃，只今与簷齐。
- 枝间有美实，少日将成蹊。
- 采菊香满襜，撷荠甘如饴。
- 箨龙露新绿，椅梧长孙枝。
- 观身要若蕉，衞足当如葵。
- 节怜孤筠直，恶戒蔓草滋。
- 天津白玉郎，看花惊洛师。
- 吾人守环堵，草木相娱嬉。
- 逍遥各自适，慎勿相唐嗤。

## 拼音
- cui4 ye4 fan1 xia4 chu1 ， qing1 yin1 sheng4 hua1 shi2 。
- bi4 guan1 gui3 chang2 sao4 ， bu4 xie4 yuan2 lü3 kui1 。
- qing1 qing1 xi1 zhong1 pu2 ， yi2 zhi2 jing3 zhi1 mei2 。
- xia4 you3 jiu3 jie2 gen1 ， fu2 shi2 ke3 bu4 mi2 。
- wang3 shi2 shou3 zhong3 tao2 ， zhi1 jin1 yu3 yan2 qi2 。
- zhi1 jian1 you3 mei3 shi2 ， shao3 ri4 jiang1 cheng2 qi1 。
- cai3 ju2 xiang1 man3 chan1 ， xie2 qi2 gan1 ru2 yi2 。
- tuo4 long2 lu4 xin1 lü4 ， yi3 wu2 zhang3 sun1 zhi1 。
- guan1 shen1 yao4 ruo4 jiao1 ， wei4 zu2 dang1 ru2 kui2 。
- jie2 lian2 gu1 yun2 zhi2 ， e4 jie4 man4 cao3 zi1 。
- tian1 jin1 bai2 yu4 lang2 ， kan4 hua1 jing1 luo4 shi1 。
- wu2 ren2 shou3 huan2 du3 ， cao3 mu4 xiang1 yu2 xi1 。
- xiao1 yao2 ge4 zi4 shi4 ， shen4 wu4 xiang1 tang2 chi1 。

## 注释

## 译文

## 赏析
