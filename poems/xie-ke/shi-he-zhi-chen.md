---
id: xie-ke-shi-he-zhi-chen
title: 示何之忱
titlePinyin: shi4 he2 zhi1 chen2
titleSlug: shi-he-zhi-chen
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往年君别去，上马愁凛冽。
- 今年见君面，挥汗惊执热。
- 吾曹雪点髩，忽忽值晚节。
- 云何会心侣，乃作如许别。
- 昨朝闻扣门，梳髪不暇结。
- 开门问无恙，欲语声屡咽。
- 君家娇小女，可念真玉雪。
- 朝嬉绕君傍，忽作泡幻灭。
- 念我溪堂老，谁能续此绝。
- 嗟哉溪涧毛，琐细不容撷。
- 相逢颜未开，苦语心已折。
- 吾人要解事，视世一蚁垤。
- 共将烦恼缘，一付广长舌。
- 君归数过我，不厌酒屡设。
- 人生浪自苦，岂不愧前喆。

## 拼音
- wang3 nian2 jun1 bie2 qu4 ， shang4 ma3 chou2 lin3 lie4 。
- jin1 nian2 jian4 jun1 mian4 ， hui1 han4 jing1 zhi2 re4 。
- wu2 cao2 xue3 dian3 bin4 ， hu1 hu1 zhi2 wan3 jie2 。
- yun2 he2 hui4 xin1 lü3 ， nai3 zuo4 ru2 xu3 bie2 。
- zuo2 chao2 wen2 kou4 men2 ， shu1 fa4 bu4 xia2 jie2 。
- kai1 men2 wen4 wu2 yang4 ， yu4 yu3 sheng1 lü3 yan4 。
- jun1 jia1 jiao1 xiao3 nü3 ， ke3 nian4 zhen1 yu4 xue3 。
- chao2 xi1 rao4 jun1 bang4 ， hu1 zuo4 pao4 huan4 mie4 。
- nian4 wo3 xi1 tang2 lao3 ， shui2 neng2 xu4 ci3 jue2 。
- jie1 zai1 xi1 jian4 mao2 ， suo3 xi4 bu4 rong2 xie2 。
- xiang1 feng2 yan2 wei4 kai1 ， ku3 yu3 xin1 yi3 zhe2 。
- wu2 ren2 yao4 jie3 shi4 ， shi4 shi4 yi4 yi3 die2 。
- gong4 jiang1 fan2 nao3 yuan2 ， yi2 fu4 guang3 chang2 she2 。
- jun1 gui1 shu4 guo4 wo3 ， bu2 yan4 jiu3 lü3 she4 。
- ren2 sheng1 lang4 zi4 ku3 ， qi3 bu2 kui4 qian2 zhe2 。

## 注释

## 译文

## 赏析
