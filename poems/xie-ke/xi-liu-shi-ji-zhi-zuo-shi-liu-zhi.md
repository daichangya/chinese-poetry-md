---
id: xie-ke-xi-liu-shi-ji-zhi-zuo-shi-liu-zhi
title: 喜刘世基至作诗留之
titlePinyin: xi3 liu2 shi4 ji1 zhi4 zuo4 shi1 liu2 zhi1
titleSlug: xi-liu-shi-ji-zhi-zuo-shi-liu-zhi
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家飞猿西，我寄跃马北。
- 跃马望飞猿，渺若千山隔。
- 十载一会面，一年三寄书。
- 书中无剩语，只有问何如。
- 去年秋风初，君马秣云卧。
- 鹤立望君来，因鞭不我过。
- 今年薰风后，取道凌云来。
- 解鞍愒我庐，握手慰我怀。
- 胸中所蕴藏，言下皆倾倒。
- 挽留莫怱怱，索去还草草。
- 堂有鹤髪母，室有蓬首妻。
- 屋前虎豹怒，屋后鼯鼪啼。
- 远游纵未归，旅寓安得久。
- 三年劳梦魂，一日接杯酒。
- 君归太早计，此乐未易辞。
- 人事虽好乖，兴尽当语离。
- 壮时须摩厉，老矣但跛挈。
- 荃兰本同芳，霜雪有一节。
- 君哦飞猿句，我和跃马诗。
- 它时两相寄，抑亦慰相思。

## 拼音
- jun1 jia1 fei1 yuan2 xi1 ， wo3 ji4 yue4 ma3 bei3 。
- yue4 ma3 wang4 fei1 yuan2 ， miao3 ruo4 qian1 shan1 ge2 。
- shi2 zai3 yi2 hui4 mian4 ， yi4 nian2 san1 ji4 shu1 。
- shu1 zhong1 wu2 sheng4 yu3 ， zhi3 you3 wen4 he2 ru2 。
- qu4 nian2 qiu1 feng1 chu1 ， jun1 ma3 mo4 yun2 wo4 。
- he4 li4 wang4 jun1 lai2 ， yin1 bian1 bu4 wo3 guo4 。
- jin1 nian2 xun1 feng1 hou4 ， qu3 dao4 ling2 yun2 lai2 。
- jie3 an1 kai4 wo3 lu2 ， wo4 shou3 wei4 wo3 huai2 。
- xiong1 zhong1 suo3 yun4 cang2 ， yan2 xia4 jie1 qing1 dao3 。
- wan3 liu2 mo4 cong1 cong1 ， suo3 qu4 hai2 cao3 cao3 。
- tang2 you3 he4 fa4 mu3 ， shi4 you3 peng2 shou3 qi1 。
- wu1 qian2 hu3 bao4 nu4 ， wu1 hou4 wu2 sheng1 ti2 。
- yuan3 you2 zong4 wei4 gui1 ， lü3 yu4 an1 de2 jiu3 。
- san1 nian2 lao2 meng4 hun2 ， yi2 ri4 jie1 bei1 jiu3 。
- jun1 gui1 tai4 zao3 ji4 ， ci3 le4 wei4 yi4 ci2 。
- ren2 shi4 sui1 hao3 guai1 ， xing1 jin4 dang1 yu3 li2 。
- zhuang4 shi2 xu1 mo2 li4 ， lao3 yi3 dan4 bo3 qie4 。
- quan2 lan2 ben3 tong2 fang1 ， shuang1 xue3 you3 yi4 jie2 。
- jun1 o4 fei1 yuan2 ju4 ， wo3 he2 yue4 ma3 shi1 。
- ta1 shi2 liang3 xiang1 ji4 ， yi4 yi4 wei4 xiang1 si1 。

## 注释

## 译文

## 赏析
