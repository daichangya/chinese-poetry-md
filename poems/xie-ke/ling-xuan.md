---
id: xie-ke-ling-xuan
title: "\U000230C1苓轩"
titlePinyin: "\U000230C1 ling2 xuan1"
titleSlug: ling-xuan
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万锺辞屠羊，五鼎贪主父。
- 是间多毒腊，可茹亦可吐。
- 缅怀陶隐居，朝服挂神武。
- 饵苓期却老，旷荡适林莾。
- 我家城西偏，有地一廛许。
- 开轩俛长松，倒影荫庭庑。
- 嵌空宿龙蛇，晻暧藏雾雨。
- 流脂入地脉，凝结岁月古。
- 长镵白木柄，生事聊付汝。
- 想彼尘外人，迟暮肯同煮。
- 但当稍兔丝，敢望擘麟脯。

## 拼音
- wan4 zhong1 ci2 tu2 yang2 ， wu3 ding3 tan1 zhu3 fu4 。
- shi4 jian1 duo1 du2 la4 ， ke3 ru2 yi4 ke3 tu3 。
- mian3 huai2 tao2 yin3 ju1 ， chao2 fu2 gua4 shen2 wu3 。
- er3 ling2 qi1 que4 lao3 ， kuang4 dang4 shi4 lin2 mang3 。
- wo3 jia1 cheng2 xi1 pian1 ， you3 di4 yi4 chan2 xu3 。
- kai1 xuan1 fu3 chang2 song1 ， dao3 ying3 yin4 ting2 wu3 。
- qian4 kong1 su4 long2 she2 ， an3 ai4 cang2 wu4 yu3 。
- liu2 zhi1 ru4 di4 mai4 ， ning2 jie2 sui4 yue4 gu3 。
- chang2 chan2 bai2 mu4 bing3 ， sheng1 shi4 liao2 fu4 ru3 。
- xiang3 bi3 chen2 wai4 ren2 ， chi2 mu4 ken3 tong2 zhu3 。
- dan4 dang1 shao1 tu4 si1 ， gan3 wang4 bo4 lin2 pu2 。

## 注释

## 译文

## 赏析
