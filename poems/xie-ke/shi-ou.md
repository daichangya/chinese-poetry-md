---
id: xie-ke-shi-ou
title: 食藕
titlePinyin: shi2 ou3
titleSlug: shi-ou
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人怜淤泥上，出此万朵莲。
- 须知淤泥中，有藕大如椽。
- 本清凝冰雪，末艶方婵娟。
- 玲珑众窍通，蚴蟉数节连。
- 甘寒固不数，却暑最所便。
- 髯奴来城市，负笼至我前。
- 开缄尚带泥，未嚼先垂涎。
- 霍霍摩霜刀，雷雷挹涧泉。
- 切玉堕冷冽，已觉沉疴痊。
- 芰寔𫔯角紫，鸿头剥珠圆。
- 秋盘荐此果，顿使二物捐。
- 念此湼不缁，余品莫争妍。
- 而能豁忧思，令我心欢然。
- 奇功更耐老，合作飞行仙。

## 拼音
- ren2 lian2 yu1 ni2 shang4 ， chu1 ci3 wan4 duo3 lian2 。
- xu1 zhi1 yu1 ni2 zhong1 ， you3 ou3 da4 ru2 chuan2 。
- ben3 qing1 ning2 bing1 xue3 ， mo4 yan4 fang1 chan2 juan1 。
- ling2 long2 zhong4 qiao4 tong1 ， you4 liu2 shu4 jie2 lian2 。
- gan1 han2 gu4 bu2 shu4 ， que4 shu3 zui4 suo3 bian4 。
- ran2 nu2 lai2 cheng2 shi4 ， fu4 long2 zhi4 wo3 qian2 。
- kai1 jian1 shang4 dai4 ni2 ， wei4 jiao2 xian1 chui2 xian2 。
- huo4 huo4 mo2 shuang1 dao1 ， lei2 lei2 yi4 jian4 quan2 。
- qie4 yu4 duo4 leng3 lie4 ， yi3 jue2 chen2 ke1 quan2 。
- ji4 shi2 𫔯 jiao3 zi3 ， hong2 tou2 bao1 zhu1 yuan2 。
- qiu1 pan2 jian4 ci3 guo3 ， dun4 shi3 er4 wu4 juan1 。
- nian4 ci3 nie4 bu4 zi1 ， yu2 pin3 mo4 zheng1 yan2 。
- er2 neng2 huo1 you1 si1 ， ling4 wo3 xin1 huan1 ran2 。
- qi2 gong1 geng4 nai4 lao3 ， he2 zuo4 fei1 xing2 xian1 。

## 注释

## 译文

## 赏析
