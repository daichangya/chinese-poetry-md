---
id: xie-ke-ku-dong-yan-fu
title: 哭董彦孚
titlePinyin: ku1 dong3 yan4 fu2
titleSlug: ku-dong-yan-fu
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 川流日夜去，逝者乃如此。
- 平时所知人，强半今为鬼。
- 顷者哭子兄，泪积垢未洗。
- 宁知少日间，俄又哭董子。
- 忆昨招君谈，时维六月朏。
- 君方以病告，一卧不复起。
- 启手无别言，恸哭长已矣。
- 初君在童丱，警敏无与比。
- 读书五行下，大父尝窃喜。
- 谓当寄门户，竟以韦布死。
- 死生事亦大，谁能独免耳。
- 愿沾甘露味，倘悟无生理。

## 拼音
- chuan1 liu2 ri4 ye4 qu4 ， shi4 zhe3 nai3 ru2 ci3 。
- ping2 shi2 suo3 zhi1 ren2 ， qiang2 ban4 jin1 wei4 gui3 。
- qing3 zhe3 ku1 zi3 xiong1 ， lei4 ji1 gou4 wei4 xi3 。
- ning2 zhi1 shao3 ri4 jian1 ， e2 you4 ku1 dong3 zi3 。
- yi4 zuo2 zhao1 jun1 tan2 ， shi2 wei2 liu4 yue4 fei3 。
- jun1 fang1 yi3 bing4 gao4 ， yi2 wo4 bu2 fu4 qi3 。
- qi3 shou3 wu2 bie2 yan2 ， tong4 ku1 chang2 yi3 yi3 。
- chu1 jun1 zai4 tong2 guan4 ， jing3 min3 wu2 yu3 bi3 。
- du2 shu1 wu3 hang2 xia4 ， da4 fu4 chang2 qie4 xi3 。
- wei4 dang1 ji4 men2 hu4 ， jing4 yi3 wei2 bu4 si3 。
- si3 sheng1 shi4 yi4 da4 ， shui2 neng2 du2 mian3 er3 。
- yuan4 zhan1 gan1 lu4 wei4 ， tang3 wu4 wu2 sheng1 li3 。

## 注释

## 译文

## 赏析
