---
id: xie-ke-cheng-de-bu-mian-yu-yue-pu-yi-bing-shu-wei-neng-chu-ye-zhe-he-suo-ji-gao-22dad311
title: 成德不面逾月仆以病暑未能出谒輙和所寄藁字韵诗奉寄兼柬子中
titlePinyin: cheng2 de2 bu2 mian4 yu2 yue4 pu2 yi3 bing4 shu3 wei4 neng2 chu1 ye4 zhe2 he2 suo3 ji4 gao3 zi4 yun4 shi1 feng4 ji4 jian1 jian3 zi3 zhong1
titleSlug: cheng-de-bu-mian-yu-yue-pu-yi-bing-shu-wei-neng-chu-ye-zhe-he-suo-ji-gao-22dad311
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 门前蓬藋无人埽，客去墙阴藜苋老。
- 我家城北君城南，相忆何其挂怀抱。
- 不闻叔宝方外谈，澄也何因令绝倒。
- 知君不作避暑饮，闭门亦深荒径草。
- 钩章棘句日吟哦，玉轴牙签时探讨。
- 迩来闻草鹿脯帖，盛湘十日虚苹藻。
- 掺掺丸药恐不免，俗客纵讥何足道。
- 恨我犹嫌褦襶嘲，不敢热行唯梦到。
- 君收奇功翰墨林，笔阵可埽龙驹岛。
- 愿言不学司马公，万事逢人尽称好。
- 我诗燕石初不如，浪欲珍为夜光宝。
- 残暑促装行造请，晓来凉气迎秋早。
- 定邀邻舍广文公，同听诵诗倾腹藁。

## 拼音
- men2 qian2 peng2 diao4 wu2 ren2 sao4 ， ke4 qu4 qiang2 yin1 li2 xian4 lao3 。
- wo3 jia1 cheng2 bei3 jun1 cheng2 nan2 ， xiang1 yi4 he2 qi2 gua4 huai2 bao4 。
- bu4 wen2 shu1 bao3 fang1 wai4 tan2 ， cheng2 ye3 he2 yin1 ling4 jue2 dao3 。
- zhi1 jun1 bu2 zuo4 bi4 shu3 yin3 ， bi4 men2 yi4 shen1 huang1 jing4 cao3 。
- gou1 zhang1 ji2 ju4 ri4 yin2 e2 ， yu4 zhou2 ya2 qian1 shi2 tan4 tao3 。
- er3 lai2 wen2 cao3 lu4 pu2 tie1 ， sheng4 xiang1 shi2 ri4 xu1 ping2 zao3 。
- chan1 chan1 wan2 yao4 kong3 bu4 mian3 ， su2 ke4 zong4 ji1 he2 zu2 dao4 。
- hen4 wo3 you2 xian2 nai4 dai4 chao2 ， bu4 gan3 re4 xing2 wei2 meng4 dao4 。
- jun1 shou1 qi2 gong1 han4 mo4 lin2 ， bi3 zhen4 ke3 sao4 long2 ju1 dao3 。
- yuan4 yan2 bu4 xue2 si1 ma3 gong1 ， wan4 shi4 feng2 ren2 jin4 cheng1 hao3 。
- wo3 shi1 yan4 shi2 chu1 bu4 ru2 ， lang4 yu4 zhen1 wei4 ye4 guang1 bao3 。
- can2 shu3 cu4 zhuang1 xing2 zao4 qing3 ， xiao3 lai2 liang2 qi4 ying2 qiu1 zao3 。
- ding4 yao1 lin2 she4 guang3 wen2 gong1 ， tong2 ting1 song4 shi1 qing1 fu4 gao3 。

## 注释

## 译文

## 赏析
