---
id: xie-ke-du-san-dou-fu
title: 读三都赋
titlePinyin: du2 san1 dou1 fu4
titleSlug: du-san-dou-fu
author: 谢薖
authorPinyin: xie4 ke1
authorSlug: xie-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉遭阳九运，无复见中兴。
- 不闻黄屋处，郊野蔽旗旌。
- 三人已成虎，况阻三国兵。
- 扬尘日月暗，喋血郊原腥。
- 作都虽云美，其如九鼎轻。
- 十年翰墨手，摸写费丹青。
- 人与骨俱朽，山川空炳霛。
- 吾怀鲍明远，寂莫赋芜城。

## 拼音
- han4 zao1 yang2 jiu3 yun4 ， wu2 fu4 jian4 zhong1 xing1 。
- bu4 wen2 huang2 wu1 chu4 ， jiao1 ye3 bi4 qi2 jing1 。
- san1 ren2 yi3 cheng2 hu3 ， kuang4 zu3 san1 guo2 bing1 。
- yang2 chen2 ri4 yue4 an4 ， die2 xue4 jiao1 yuan2 xing1 。
- zuo4 dou1 sui1 yun2 mei3 ， qi2 ru2 jiu3 ding3 qing1 。
- shi2 nian2 han4 mo4 shou3 ， mo1 xie3 fei4 dan1 qing1 。
- ren2 yu3 gu3 ju4 xiu3 ， shan1 chuan1 kong1 bing3 ling2 。
- wu2 huai2 bao4 ming2 yuan3 ， ji4 mo4 fu4 wu2 cheng2 。

## 注释

## 译文

## 赏析
