---
id: pan-da-lin-chun-ri-shu-huai
title: 春日书怀
titlePinyin: chun1 ri4 shu1 huai2
titleSlug: chun-ri-shu-huai
author: 潘大临
authorPinyin: pan1 da4 lin2
authorSlug: pan-da-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舟楫凌漳水，风涛接蠡湖。
- 龙媒成跬步，骊颔脱微躯。
- 乐土供游戏，深文苦絷拘。
- 胸中虽磈磊，墙外或歌呼。
- 老去嵇康懒，归来宁子愚。
- 千钟真臭腐，十畮借膏腴。
- 春雨何曾密，园花竟自都。
- 小桥藏细柳，方沼出新蒲。
- 酒熟拈巾漉，经传带雨锄。
- 行盘随所有，坐客几时无。
- 日转淮阴暮，门通鸟迳迂。
- 仰头看哺鷇，引手亦将雏。
- 抚事盆缫茧，劳生户转枢。
- 形骸浮大块，毛发燎红炉。
- 借问青宫犊，何如浊水凫。
- 士衡甘食酪，张翰合思鲈。
- 世论几胶柱，人心尽好竽。
- 屠龙非至计，射雉屈良图。
- 借箸方隆汉，推枰已灭吴。
- 从渠画麟阁，吾自著潜夫。

## 拼音
- zhou1 ji2 ling2 zhang1 shui3 ， feng1 tao1 jie1 li2 hu2 。
- long2 mei2 cheng2 kui3 bu4 ， li2 han4 tuo1 wei1 qu1 。
- le4 tu3 gong4 you2 xi4 ， shen1 wen2 ku3 zhi2 ju1 。
- xiong1 zhong1 sui1 wei3 lei3 ， qiang2 wai4 huo4 ge1 hu1 。
- lao3 qu4 ji1 kang1 lan3 ， gui1 lai2 ning2 zi3 yu2 。
- qian1 zhong1 zhen1 chou4 fu3 ， shi2 mu3 jie4 gao1 yu2 。
- chun1 yu3 he2 ceng2 mi4 ， yuan2 hua1 jing4 zi4 dou1 。
- xiao3 qiao2 cang2 xi4 liu3 ， fang1 zhao3 chu1 xin1 pu2 。
- jiu3 shu2 nian1 jin1 lu4 ， jing1 zhuan4 dai4 yu3 chu2 。
- xing2 pan2 sui2 suo3 you3 ， zuo4 ke4 ji3 shi2 wu2 。
- ri4 zhuan3 huai2 yin1 mu4 ， men2 tong1 niao3 jing4 yu1 。
- yang3 tou2 kan4 bu3 kou4 ， yin3 shou3 yi4 jiang1 chu2 。
- fu3 shi4 pen2 sao1 jian3 ， lao2 sheng1 hu4 zhuan3 shu1 。
- xing2 hai2 fu2 da4 kuai4 ， mao2 fa4 liao2 hong2 lu2 。
- jie4 wen4 qing1 gong1 du2 ， he2 ru2 zhuo2 shui3 fu2 。
- shi4 heng2 gan1 shi2 lao4 ， zhang1 han4 he2 si1 lu2 。
- shi4 lun4 ji3 jiao1 zhu4 ， ren2 xin1 jin4 hao3 yu2 。
- tu2 long2 fei1 zhi4 ji4 ， she4 zhi4 qu1 liang2 tu2 。
- jie4 zhu4 fang1 long2 han4 ， tui1 ping2 yi3 mie4 wu2 。
- cong2 qu2 hua4 lin2 ge2 ， wu2 zi4 zhu4 qian2 fu1 。

## 注释

## 译文

## 赏析
