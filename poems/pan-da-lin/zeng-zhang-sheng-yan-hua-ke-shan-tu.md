---
id: pan-da-lin-zeng-zhang-sheng-yan-hua-ke-shan-tu
title: 赠张圣言画柯山图
titlePinyin: zeng4 zhang1 sheng4 yan2 hua4 ke1 shan1 tu2
titleSlug: zeng-zhang-sheng-yan-hua-ke-shan-tu
author: 潘大临
authorPinyin: pan1 da4 lin2
authorSlug: pan-da-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔骑鲸游九州，上扣天关望冕旒。
- 群公侍旁好颜色，将顺帝旨成刚柔。
- 抱持日月不自献，蒙茸尘土归家丘。
- 结茅竹间今休已，炎暑避舍清飙留。
- 屋头清溪鸣昼夜，当户古木蔽马牛。
- 苍头卢儿从高盖，传呼不到门巷幽。
- 两公忘言儿袖手，驱除睡魔须茶瓯。
- 谁传此意到旁郡，解衣槃礴烦张侯。
- 张侯落笔妙天下，未坠学士之风流。
- 欲见柯山入画图，丹青知君百不忧。
- 黄公不肯直南省，一麾已具东南舟。
- 请君援笔待公至，画我迎公竹阴里。

## 拼音
- wo3 xi1 qi2 jing1 you2 jiu3 zhou1 ， shang4 kou4 tian1 guan1 wang4 mian3 liu2 。
- qun2 gong1 shi4 pang2 hao3 yan2 se4 ， jiang1 shun4 di4 zhi3 cheng2 gang1 rou2 。
- bao4 chi2 ri4 yue4 bu2 zi4 xian4 ， meng2 rong2 chen2 tu3 gui1 jia1 qiu1 。
- jie2 mao2 zhu2 jian1 jin1 xiu1 yi3 ， yan2 shu3 bi4 she4 qing1 biao1 liu2 。
- wu1 tou2 qing1 xi1 ming2 zhou4 ye4 ， dang1 hu4 gu3 mu4 bi4 ma3 niu2 。
- cang1 tou2 lu2 er2 cong2 gao1 gai4 ， chuan2 hu1 bu2 dao4 men2 xiang4 you1 。
- liang3 gong1 wang4 yan2 er2 xiu4 shou3 ， qu1 chu2 shui4 mo2 xu1 cha2 ou1 。
- shui2 chuan2 ci3 yi4 dao4 pang2 jun4 ， jie3 yi1 pan2 bo2 fan2 zhang1 hou2 。
- zhang1 hou2 luo4 bi3 miao4 tian1 xia4 ， wei4 zhui4 xue2 shi4 zhi1 feng1 liu2 。
- yu4 jian4 ke1 shan1 ru4 hua4 tu2 ， dan1 qing1 zhi1 jun1 bai3 bu4 you1 。
- huang2 gong1 bu4 ken3 zhi2 nan2 sheng3 ， yi4 hui1 yi3 ju4 dong1 nan2 zhou1 。
- qing3 jun1 yuan2 bi3 dai4 gong1 zhi4 ， hua4 wo3 ying2 gong1 zhu2 yin1 li3 。

## 注释

## 译文

## 赏析
