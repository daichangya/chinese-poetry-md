---
id: lu-hui-qing-da-feng-yuan
title: 答逢原
titlePinyin: da2 feng2 yuan2
titleSlug: da-feng-yuan
author: 吕惠卿
authorPinyin: lü3 hui4 qing1
authorSlug: lu-hui-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨出趋长司，跪坐与之言。
- 偶然脱龃龉，相送颜色温。
- 归舍未休鞍，簿书随满门。
- 相仍宾客过，攲午仅朝餐。
- 平生性懒惰，应接非吾真。
- 况乃重戕贼，良气能几存。
- 就夜甫得息，阅我几上文。
- 开卷未及读，睡思已昏昏。
- 自知小人归，昭昭复何云。
- 每于清夜梦，多见夫子魂。
- 侧耳听高议，如饮黄金樽。
- 觉来不得往，欲飞无羽翰。
- 昨日得子诗，我心子先论。
- 怪我诗苦迟，友道宜所敦。
- 岂不旦夕思，实苦案牍烦。
- 岂无同官贤，未免走与奔。
- 相见鞅掌间，有言无暇陈。
- 嗟嗟兹世士，无食同所患。
- 念我力难任，闻子谋更艰。
- 久知为之天，安能怨窭贫。
- 吾闻君子仕，行义而已焉。
- 亦将达吾义，岂遂为利牵。
- 东海有沧溟，西极有昆仑。
- 古来到者谁，不过数子尊。
- 子已具车航，吾亦为檝轮。
- 欲一从子游，不知何时然。

## 拼音
- chen2 chu1 qu1 chang2 si1 ， gui4 zuo4 yu3 zhi1 yan2 。
- ou3 ran2 tuo1 ju3 yu3 ， xiang1 song4 yan2 se4 wen1 。
- gui1 she4 wei4 xiu1 an1 ， bo2 shu1 sui2 man3 men2 。
- xiang1 reng2 bin1 ke4 guo4 ， ji1 wu3 jin3 chao2 can1 。
- ping2 sheng1 xing4 lan3 duo4 ， ying4 jie1 fei1 wu2 zhen1 。
- kuang4 nai3 zhong4 qiang1 zei2 ， liang2 qi4 neng2 ji3 cun2 。
- jiu4 ye4 fu3 de2 xi1 ， yue4 wo3 ji3 shang4 wen2 。
- kai1 juan4 wei4 ji2 du2 ， shui4 si1 yi3 hun1 hun1 。
- zi4 zhi1 xiao3 ren2 gui1 ， zhao1 zhao1 fu4 he2 yun2 。
- mei3 yu2 qing1 ye4 meng4 ， duo1 jian4 fu1 zi3 hun2 。
- ce4 er3 ting1 gao1 yi4 ， ru2 yin3 huang2 jin1 zun1 。
- jue2 lai2 bu4 de2 wang3 ， yu4 fei1 wu2 yu3 han4 。
- zuo2 ri4 de2 zi3 shi1 ， wo3 xin1 zi3 xian1 lun4 。
- guai4 wo3 shi1 ku3 chi2 ， you3 dao4 yi2 suo3 dun1 。
- qi3 bu2 dan4 xi1 si1 ， shi2 ku3 an4 du2 fan2 。
- qi3 wu2 tong2 guan1 xian2 ， wei4 mian3 zou3 yu3 ben1 。
- xiang1 jian4 yang1 zhang3 jian1 ， you3 yan2 wu2 xia2 chen2 。
- jie1 jie1 zi1 shi4 shi4 ， wu2 shi2 tong2 suo3 huan4 。
- nian4 wo3 li4 nan2 ren4 ， wen2 zi3 mou2 geng4 jian1 。
- jiu3 zhi1 wei4 zhi1 tian1 ， an1 neng2 yuan4 ju4 pin2 。
- wu2 wen2 jun1 zi3 shi4 ， xing2 yi4 er2 yi3 yan1 。
- yi4 jiang1 da2 wu2 yi4 ， qi3 sui4 wei4 li4 qian1 。
- dong1 hai3 you3 cang1 ming2 ， xi1 ji2 you3 kun1 lun2 。
- gu3 lai2 dao4 zhe3 shui2 ， bu2 guo4 shu4 zi3 zun1 。
- zi3 yi3 ju4 che1 hang2 ， wu2 yi4 wei4 ji2 lun2 。
- yu4 yi4 cong2 zi3 you2 ， bu4 zhi1 he2 shi2 ran2 。

## 注释

## 译文

## 赏析
