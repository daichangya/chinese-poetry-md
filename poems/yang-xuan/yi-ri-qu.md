---
id: yang-xuan-yi-ri-qu
title: 一日曲
titlePinyin: yi2 ri4 qu3
titleSlug: yi-ri-qu
author: 杨轩
authorPinyin: yang2 xuan1
authorSlug: yang-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妾家邓侯国，肯愧邯郸姝。
- 世本富缯绮，娇爱比明珠。
- 十五学组𬘓，未尝开户枢。
- 十六失所适，姓名倾里闾。
- 十七善歌舞，使君邀宴娱。
- 自兹著乐府，不得同罗敷。
- 凉温忽荏苒，屡接朝大夫。
- 相欢不及情，何异逢路衢。
- 昨日一见郎，目色曾不渝。
- 结爱从此笃，暂隔犹恐疏。
- 如何遂从官，去涉千里途。
- 郎跨青骢马，妾乘白雪驹。
- 送郎郎未远，别妾妾仍孤。
- 不如水中鳞，双双依绿蒲。
- 不如云间鹄，两两下平湖。
- 鱼鸟尚可托，妾今谁与俱。
- 去去约春华，终朝怨日赊。
- 一心思君子，便拟见梅花。
- 梅花几时吐，频掐阑干数。
- 东风若见郎，重为歌金缕。

## 拼音
- qie4 jia1 deng4 hou2 guo2 ， ken3 kui4 han2 dan1 shu1 。
- shi4 ben3 fu4 zeng1 qi3 ， jiao1 ai4 bi3 ming2 zhu1 。
- shi2 wu3 xue2 zu3 xun2 ， wei4 chang2 kai1 hu4 shu1 。
- shi2 liu4 shi1 suo3 shi4 ， xing4 ming2 qing1 li3 lü2 。
- shi2 qi1 shan4 ge1 wu3 ， shi3 jun1 yao1 yan4 yu2 。
- zi4 zi1 zhu4 yue4 fu3 ， bu4 de2 tong2 luo2 fu1 。
- liang2 wen1 hu1 ren3 ran3 ， lü3 jie1 chao2 dai4 fu0 。
- xiang1 huan1 bu4 ji2 qing2 ， he2 yi4 feng2 lu4 qu2 。
- zuo2 ri4 yi2 jian4 lang2 ， mu4 se4 ceng2 bu4 yu2 。
- jie2 ai4 cong2 ci3 du3 ， zan4 ge2 you2 kong3 shu1 。
- ru2 he2 sui4 cong2 guan1 ， qu4 she4 qian1 li3 tu2 。
- lang2 kua4 qing1 cong1 ma3 ， qie4 cheng2 bai2 xue3 ju1 。
- song4 lang2 lang2 wei4 yuan3 ， bie2 qie4 qie4 reng2 gu1 。
- bu4 ru2 shui3 zhong1 lin2 ， shuang1 shuang1 yi1 lü4 pu2 。
- bu4 ru2 yun2 jian1 hu2 ， liang3 liang3 xia4 ping2 hu2 。
- yu2 niao3 shang4 ke3 tuo1 ， qie4 jin1 shui2 yu3 ju4 。
- qu4 qu4 yue1 chun1 hua2 ， zhong1 chao2 yuan4 ri4 she1 。
- yi4 xin1 si1 jun1 zi3 ， bian4 ni3 jian4 mei2 hua1 。
- mei2 hua1 ji3 shi2 tu3 ， pin2 qia1 lan2 gan1 shu4 。
- dong1 feng1 ruo4 jian4 lang2 ， zhong4 wei4 ge1 jin1 lü3 。

## 注释

## 译文

## 赏析
