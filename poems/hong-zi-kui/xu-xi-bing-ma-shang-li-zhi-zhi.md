---
id: hong-zi-kui-xu-xi-bing-ma-shang-li-zhi-zhi
title: 续洗兵马上李制置
titlePinyin: xu4 xi3 bing1 ma3 shang4 li3 zhi4 zhi4
titleSlug: xu-xi-bing-ma-shang-li-zhi-zhi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太白过午芒角狞，蚩尤亘天钩尾赪。
- 淮东千里正齁寝，夜半汹涌传边声。
- 王师北渡衄泗口，胡马南牧摇青平。
- 拥城败将死蜗缩，护堡羸卒飞猱惊。
- 诗书元帅戒夙驾，往试百万胸中兵。
- 几人险语挽衣断，甚至涕泗交纵横。
- 李晟为国不虚出，裴度与贼难俱生。
- 两军相持以气胜，督战火急开行营。
- 长江涨绿冯夷舞，击楫东来亲一鼓。
- 威灵闪闪动牛斗，精采轩轩起貔虎。
- 金牌银牌胆为冷，千户万户色如土。
- 尺兵寸镞不待施，已觉目中无此虏。
- 四旬颉颃鬭困兽，一夕仓皇窜饥鼠。
- 不闻令狐戛刁斗，但见龟山撑窣堵。
- 麦畦黄里栗留风，秧甽青边勃姑雨。
- 老农想见太平年，买酒煮茶相劳苦。
- 黄旗紫盖祥光开，宫柳飞絮公归来。
- 平淮勒碑字如斗，铙歌奏曲声如雷。
- 奉觞再拜白寿母，儿辈破贼边州回。
- 欢然一笑春满面，婆娑起舞斑衣莱。
- 还观先正绍兴日，立朝清节高崔嵬。
- 独于和议植赤帜，坐令火德然寒灰。
- 家传此意石不转，事业自许图云台。
- 从今着手快经理，一洗河洛无纤埃。
- 君不见武侯用西蜀，诛赏大明人自服。
- 又不见叔子镇襄阳，恩信一孚江汉皆金汤。

## 拼音
- tai4 bai2 guo4 wu3 mang2 jiao3 ning2 ， chi1 you2 gen4 tian1 gou1 wei3 cheng1 。
- huai2 dong1 qian1 li3 zheng4 hou1 qin3 ， ye4 ban4 xiong1 yong3 chuan2 bian1 sheng1 。
- wang2 shi1 bei3 du4 nü4 si4 kou3 ， hu2 ma3 nan2 mu4 yao2 qing1 ping2 。
- yong1 cheng2 bai4 jiang4 si3 wo1 suo1 ， hu4 bao3 lei2 zu2 fei1 nao2 jing1 。
- shi1 shu1 yuan2 shuai4 jie4 su4 jia4 ， wang3 shi4 bai3 wan4 xiong1 zhong1 bing1 。
- ji3 ren2 xian3 yu3 wan3 yi1 duan4 ， shen4 zhi4 ti4 si4 jiao1 zong4 heng2 。
- li3 sheng4 wei4 guo2 bu4 xu1 chu1 ， pei2 du4 yu3 zei2 nan2 ju4 sheng1 。
- liang3 jun1 xiang1 chi2 yi3 qi4 sheng4 ， du1 zhan4 huo3 ji2 kai1 xing2 ying2 。
- chang2 jiang1 zhang3 lü4 feng2 yi2 wu3 ， ji1 ji2 dong1 lai2 qin1 yi4 gu3 。
- wei1 ling2 shan3 shan3 dong4 niu2 dou4 ， jing1 cai3 xuan1 xuan1 qi3 pi2 hu3 。
- jin1 pai2 yin2 pai2 dan3 wei4 leng3 ， qian1 hu4 wan4 hu4 se4 ru2 tu3 。
- chi3 bing1 cun4 zu2 bu2 dai4 shi1 ， yi3 jue2 mu4 zhong1 wu2 ci3 lu3 。
- si4 xun2 jie2 hang2 dou4 kun4 shou4 ， yi4 xi1 cang1 huang2 cuan4 ji1 shu3 。
- bu4 wen2 ling2 hu2 jia2 diao1 dou4 ， dan4 jian4 gui1 shan1 cheng1 su1 du3 。
- mai4 qi2 huang2 li3 li4 liu2 feng1 ， yang1 zhen4 qing1 bian1 bo2 gu1 yu3 。
- lao3 nong2 xiang3 jian4 tai4 ping2 nian2 ， mai3 jiu3 zhu3 cha2 xiang1 lao2 ku3 。
- huang2 qi2 zi3 gai4 xiang2 guang1 kai1 ， gong1 liu3 fei1 xu4 gong1 gui1 lai2 。
- ping2 huai2 le4 bei1 zi4 ru2 dou4 ， nao2 ge1 zou4 qu3 sheng1 ru2 lei2 。
- feng4 shang1 zai4 bai4 bai2 shou4 mu3 ， er2 bei4 po4 zei2 bian1 zhou1 hui2 。
- huan1 ran2 yi2 xiao4 chun1 man3 mian4 ， po2 suo1 qi3 wu3 ban1 yi1 lai2 。
- hai2 guan1 xian1 zheng4 shao4 xing1 ri4 ， li4 chao2 qing1 jie2 gao1 cui1 wei2 。
- du2 yu2 he2 yi4 zhi2 chi4 zhi4 ， zuo4 ling4 huo3 de2 ran2 han2 hui1 。
- jia1 chuan2 ci3 yi4 shi2 bu4 zhuan3 ， shi4 ye4 zi4 xu3 tu2 yun2 tai2 。
- cong2 jin1 zhuo2 shou3 kuai4 jing1 li3 ， yi4 xi3 he2 luo4 wu2 xian1 ai1 。
- jun1 bu2 jian4 wu3 hou2 yong4 xi1 shu3 ， zhu1 shang3 da4 ming2 ren2 zi4 fu2 。
- you4 bu2 jian4 shu1 zi3 zhen4 xiang1 yang2 ， en1 xin4 yi4 fu2 jiang1 han4 jie1 jin1 tang1 。

## 注释

## 译文

## 赏析
