---
id: hong-zi-kui-ci-yun-zi-you-fu-zhu-tu-shu-suo
title: 次韵子有赋著图书所
titlePinyin: ci4 yun4 zi3 you3 fu4 zhu4 tu2 shu1 suo3
titleSlug: ci-yun-zi-you-fu-zhu-tu-shu-suo
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 富儿种巵敌封君，贫翁结柳呼奴星。
- 物理亏盈蛇夔蚿，惟有读书可以逃天刑。
- 守玄老死天禄阁，巧宦三入承明庭。
- 人生得失雉枭卢，惟有知道可以垂芳馨。
- 嗟予钝甚炉底鑛，陶写淬濯谁为硎。
- 买书充屋手点勘，杞菊门巷槐花零。
- 九流七略宗六经，大川小浍趋东溟。
- 骚人墨客几汗青，秦姬赵女争娉婷。
- 圣贤气脉眇如线，义理门户元无扃。
- 圆冠方屦弗见道，金貂玉櫑空图形。
- 君年正壮眼如漆，一过万字披不停。
- 借书一瓻走赤脚，灯前急雨鸣高瓴。
- 扶舆磅礴天两目，渟蓄云气藏风霆。
- 钩深造极猛着力，会插八翼抟青冥。

## 拼音
- fu4 er2 zhong3 zhi1 di2 feng1 jun1 ， pin2 weng1 jie2 liu3 hu1 nu2 xing1 。
- wu4 li3 kui1 ying2 she2 kui2 xian2 ， wei2 you3 du2 shu1 ke3 yi3 tao2 tian1 xing2 。
- shou3 xuan2 lao3 si3 tian1 lu4 ge2 ， qiao3 huan4 san1 ru4 cheng2 ming2 ting2 。
- ren2 sheng1 de2 shi1 zhi4 xiao1 lu2 ， wei2 you3 zhi1 dao4 ke3 yi3 chui2 fang1 xin1 。
- jie1 yu3 dun4 shen4 lu2 di3 kuang4 ， tao2 xie3 cui4 zhuo2 shui2 wei4 xing2 。
- mai3 shu1 chong1 wu1 shou3 dian3 kan1 ， qi3 ju2 men2 xiang4 huai2 hua1 ling2 。
- jiu3 liu2 qi1 lüe4 zong1 liu4 jing1 ， da4 chuan1 xiao3 hui4 qu1 dong1 ming2 。
- sao1 ren2 mo4 ke4 ji3 han4 qing1 ， qin2 ji1 zhao4 nü3 zheng1 ping1 ting2 。
- sheng4 xian2 qi4 mai4 miao3 ru2 xian4 ， yi4 li3 men2 hu4 yuan2 wu2 jiong1 。
- yuan2 guan1 fang1 ju4 fu2 jian4 dao4 ， jin1 diao1 yu4 lei2 kong1 tu2 xing2 。
- jun1 nian2 zheng4 zhuang4 yan3 ru2 qi1 ， yi2 guo4 wan4 zi4 pi1 bu4 ting2 。
- jie4 shu1 yi4 chi1 zou3 chi4 jiao3 ， deng1 qian2 ji2 yu3 ming2 gao1 ling2 。
- fu2 yu2 bang4 bo2 tian1 liang3 mu4 ， ting2 xu4 yun2 qi4 cang2 feng1 ting2 。
- gou1 shen1 zao4 ji2 meng3 zhuo2 li4 ， hui4 cha1 ba1 yi4 tuan2 qing1 ming2 。

## 注释

## 译文

## 赏析
