---
id: hong-zi-kui-song-xin-wu-zhou-wang-zong-ling-gui-xi
title: 送新婺州汪总领归歙
titlePinyin: song4 xin1 wu4 zhou1 wang1 zong3 ling3 gui1 xi1
titleSlug: song-xin-wu-zhou-wang-zong-ling-gui-xi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天骄运去如𬯎堤，横决燕涿流青齐。
- 斩竿揭旗扣并塞，被发左祍称遗黎。
- 脍肝山前走肉语，碓骨寨里饥魂啼。
- 尽笼虎兕淮南北，期猎狐兔山东西。
- 常人喜功首例肯，智士察变眉先低。
- 危言不顾犯众忌，设难直欲开群迷。
- 近嗟唐祸兆回纥，远述晋乱基羌氐。
- 积薪未然不着手，曲突已验空噬脐。
- 贼帆方落射湖去，胡骑已闯滁山嘶。
- 正须筹幄坐月观，却卷郡绂寻黟谿。
- 带泥烧笋荐晨饷，踏雨剪韭供春虀。
- 心安便是上池药，眼浄何用黄金篦。
- 蜀公早尝着野服，君实晚始持桓圭。
- 方来事业推不去，还踏晓鼓听朝鸡。
- 穷边杀气贯矛戟，严城酸风吹鼓鼙。
- 化云相随不可得，矫望玉宇横苍鹥。

## 拼音
- tian1 jiao1 yun4 qu4 ru2 tui2 di1 ， heng2 jue2 yan4 zhuo1 liu2 qing1 qi2 。
- zhan3 gan1 jie1 qi2 kou4 bing4 sai1 ， bei4 fa1 zuo3 ren4 cheng1 yi2 li2 。
- kuai4 gan1 shan1 qian2 zou3 rou4 yu3 ， dui4 gu3 zhai4 li3 ji1 hun2 ti2 。
- jin4 long2 hu3 si4 huai2 nan2 bei3 ， qi1 lie4 hu2 tu4 shan1 dong1 xi1 。
- chang2 ren2 xi3 gong1 shou3 li4 ken3 ， zhi4 shi4 cha2 bian4 mei2 xian1 di1 。
- wei1 yan2 bu2 gu4 fan4 zhong4 ji4 ， she4 nan2 zhi2 yu4 kai1 qun2 mi2 。
- jin4 jie1 tang2 huo4 zhao4 hui2 he2 ， yuan3 shu4 jin4 luan4 ji1 qiang1 di1 。
- ji1 xin1 wei4 ran2 bu4 zhuo2 shou3 ， qu3 tu1 yi3 yan4 kong1 shi4 qi2 。
- zei2 fan1 fang1 luo4 she4 hu2 qu4 ， hu2 qi2 yi3 chuang3 chu2 shan1 si1 。
- zheng4 xu1 chou2 wo4 zuo4 yue4 guan1 ， que4 juan4 jun4 fu2 xun2 yi1 xi1 。
- dai4 ni2 shao1 sun3 jian4 chen2 xiang3 ， ta4 yu3 jian3 jiu3 gong4 chun1 ji1 。
- xin1 an1 bian4 shi4 shang4 chi2 yao4 ， yan3 jing4 he2 yong4 huang2 jin1 bi4 。
- shu3 gong1 zao3 chang2 zhe0 ye3 fu2 ， jun1 shi2 wan3 shi3 chi2 huan2 gui1 。
- fang1 lai2 shi4 ye4 tui1 bu2 qu4 ， hai2 ta4 xiao3 gu3 ting1 chao2 ji1 。
- qiong2 bian1 sha1 qi4 guan4 mao2 ji3 ， yan2 cheng2 suan1 feng1 chui1 gu3 pi2 。
- hua4 yun2 xiang1 sui2 bu4 ke3 de2 ， jiao3 wang4 yu4 yu3 heng2 cang1 yi1 。

## 注释

## 译文

## 赏析
