---
id: hong-zi-kui-song-shi-shi-zhi-tui-guan-fu-tiao
title: 送石士志推官赴调
titlePinyin: song4 shi2 shi4 zhi4 tui1 guan1 fu4 tiao2
titleSlug: song-shi-shi-zhi-tui-guan-fu-tiao
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石友抱奇璞，朅来掾吾邦。
- 昂然凌霄姿，莒鼎独力扛。
- 入幕有此士，诸人亮难双。
- 决事风赴谷，哦诗雨翻江。
- 青衫裹妍骨，黑发今眉庞。
- 世无九方皋，谁识骊与駹。
- 一朝解绶去，船鼓催逢逢。
- 阖府少颜色，我心若为降。
- 倦游方闭门，寄傲但一窗。
- 惜别不得饯，况能缀羊腔。
- 明廷急才俊，召驿南逾泷。
- 森森邓林枝，剪拔穷株桩。
- 岂其饭牛戚，未作展骥庞。
- 早晚对北阙，叶钟发鲸撞。

## 拼音
- shi2 you3 bao4 qi2 pu2 ， qie4 lai2 yuan4 wu2 bang1 。
- ang2 ran2 ling2 xiao1 zi1 ， ju3 ding3 du2 li4 kang2 。
- ru4 mu4 you3 ci3 shi4 ， zhu1 ren2 liang4 nan2 shuang1 。
- jue2 shi4 feng1 fu4 gu3 ， o4 shi1 yu3 fan1 jiang1 。
- qing1 shan1 guo3 yan2 gu3 ， hei1 fa1 jin1 mei2 pang2 。
- shi4 wu2 jiu3 fang1 gao1 ， shui2 shi2 li2 yu3 mang2 。
- yi4 chao2 jie3 shou4 qu4 ， chuan2 gu3 cui1 feng2 feng2 。
- he2 fu3 shao3 yan2 se4 ， wo3 xin1 ruo4 wei4 jiang4 。
- juan4 you2 fang1 bi4 men2 ， ji4 ao4 dan4 yi4 chuang1 。
- xi1 bie2 bu4 de2 jian4 ， kuang4 neng2 zhui4 yang2 qiang1 。
- ming2 ting2 ji2 cai2 jun4 ， zhao4 yi4 nan2 yu2 long2 。
- sen1 sen1 deng4 lin2 zhi1 ， jian3 ba2 qiong2 zhu1 zhuang1 。
- qi3 qi2 fan4 niu2 qi1 ， wei4 zuo4 zhan3 ji4 pang2 。
- zao3 wan3 dui4 bei3 que1 ， ye4 zhong1 fa1 jing1 zhuang4 。

## 注释

## 译文

## 赏析
