---
id: hong-zi-kui-song-wang-wan-li-fu-que
title: 送王万里赴阙
titlePinyin: song4 wang2 wan4 li3 fu4 que1
titleSlug: song-wang-wan-li-fu-que
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 安西老元戎，再出护全蜀。
- 槃槃大幕府，宾从如立竹。
- 狷者多调娱，狂者间枨触。
- 谁与得中行，有美万里独。
- 正大一根气，义利两孰复。
- 信人乐正子，君子蘧伯玉。
- 春风半萧艾，秋雨几薋菉。
- 划然心眼明，见此霜晓菊。
- 何人诵子虚，燕说得举烛。
- 平沙起孤鸿，太液下黄鹄。
- 云深阊阖启，天近觚棱矗。
- 牖明易纳约，井渫终受福。
- 杨柳细吹絮，海棠艳成屋。
- 买酒鏖东风，嘉陵江水绿。

## 拼音
- an1 xi1 lao3 yuan2 rong2 ， zai4 chu1 hu4 quan2 shu3 。
- pan2 pan2 da4 mu4 fu3 ， bin1 cong2 ru2 li4 zhu2 。
- juan4 zhe3 duo1 tiao2 yu2 ， kuang2 zhe3 jian1 cheng2 chu4 。
- shui2 yu3 de2 zhong1 hang2 ， you3 mei3 wan4 li3 du2 。
- zheng4 da4 yi4 gen1 qi4 ， yi4 li4 liang3 shu2 fu4 。
- xin4 ren2 le4 zheng4 zi3 ， jun1 zi3 qu2 bo2 yu4 。
- chun1 feng1 ban4 xiao1 ai4 ， qiu1 yu3 ji3 ci2 lu4 。
- hua4 ran2 xin1 yan3 ming2 ， jian4 ci3 shuang1 xiao3 ju2 。
- he2 ren2 song4 zi3 xu1 ， yan4 shuo1 de2 ju3 zhu2 。
- ping2 sha1 qi3 gu1 hong2 ， tai4 ye4 xia4 huang2 hu2 。
- yun2 shen1 chang1 he2 qi3 ， tian1 jin4 gu1 leng2 chu4 。
- you3 ming2 yi4 na4 yue1 ， jing3 xie4 zhong1 shou4 fu2 。
- yang2 liu3 xi4 chui1 xu4 ， hai3 tang2 yan4 cheng2 wu1 。
- mai3 jiu3 ao2 dong1 feng1 ， jia1 ling2 jiang1 shui3 lü4 。

## 注释

## 译文

## 赏析
