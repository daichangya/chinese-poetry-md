---
id: hong-zi-kui-shi-zhu-er
title: 示诸儿
titlePinyin: shi4 zhu1 er2
titleSlug: shi-zhu-er
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道大两仪小，身寡万物众。
- 此心能砥柱，斯文即隆栋。
- 书从羲孔来，字字济世用。
- 愈穷理愈邃，如探无底洞。
- 有书不勤读，惰农失春种。
- 如何望秋成，箕杵日簸弄。
- 一经胜籯金，万帙供洛诵。
- 所愿器业进，增益门户重。
- 儿童悟易玄，奴婢晓诗颂。
- 而况以士名，经史懒条综。
- 古来天目下，谁识三岁贡。
- 吾翁破天荒，教子期命中。
- 顾我肋已鸡，望汝毛犹凤。
- 诗书气脉续，声价天壤哄。
- 毋学韩家符，灯火照睡梦。
- 毋学陶家雍，文术付游纵。
- 光明发勤苦，奇隽出饿冻。
- 四壁瓢腹空，一檠铛脚共。
- 人情易喘筒，世事难算瓮。
- 努力须青春，三陈与二宋。

## 拼音
- dao4 da4 liang3 yi2 xiao3 ， shen1 gua3 wan4 wu4 zhong4 。
- ci3 xin1 neng2 di3 zhu4 ， si1 wen2 ji2 long2 dong4 。
- shu1 cong2 xi1 kong3 lai2 ， zi4 zi4 ji4 shi4 yong4 。
- yu4 qiong2 li3 yu4 sui4 ， ru2 tan4 wu2 di3 dong4 。
- you3 shu1 bu4 qin2 du2 ， duo4 nong2 shi1 chun1 zhong3 。
- ru2 he2 wang4 qiu1 cheng2 ， ji1 chu3 ri4 bo4 nong4 。
- yi4 jing1 sheng4 ying2 jin1 ， wan4 zhi4 gong4 luo4 song4 。
- suo3 yuan4 qi4 ye4 jin4 ， zeng1 yi4 men2 hu4 zhong4 。
- er2 tong2 wu4 yi4 xuan2 ， nu2 bi4 xiao3 shi1 song4 。
- er2 kuang4 yi3 shi4 ming2 ， jing1 shi3 lan3 tiao2 zong1 。
- gu3 lai2 tian1 mu4 xia4 ， shui2 shi2 san1 sui4 gong4 。
- wu2 weng1 po4 tian1 huang1 ， jiao4 zi3 qi1 ming4 zhong4 。
- gu4 wo3 lei4 yi3 ji1 ， wang4 ru3 mao2 you2 feng4 。
- shi1 shu1 qi4 mai4 xu4 ， sheng1 jia4 tian1 rang3 hong3 。
- wu2 xue2 han2 jia1 fu2 ， deng1 huo3 zhao4 shui4 meng4 。
- wu2 xue2 tao2 jia1 yong1 ， wen2 shu4 fu4 you2 zong4 。
- guang1 ming2 fa1 qin2 ku3 ， qi2 jun4 chu1 e4 dong4 。
- si4 bi4 piao2 fu4 kong1 ， yi4 qing2 dang1 jiao3 gong4 。
- ren2 qing2 yi4 chuan3 tong3 ， shi4 shi4 nan2 suan4 weng4 。
- nu3 li4 xu1 qing1 chun1 ， san1 chen2 yu3 er4 song4 。

## 注释

## 译文

## 赏析
