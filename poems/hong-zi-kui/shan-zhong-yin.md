---
id: hong-zi-kui-shan-zhong-yin
title: 山中吟
titlePinyin: shan1 zhong1 yin2
titleSlug: shan-zhong-yin
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蘂珠闲居兮作七言，琴心三叠兮舞胎僊。
- 呼吸日月下上云烟兮，回紫抱黄入丹田。
- 一面宗泥丸，六府主丹元。
- 七蕤应两扉，九微彻三关。
- 明堂閟虎章，玄阙森龙幡。
- 素衣翠重里朱带，绿华裙上有黄裳。
- 子丹兮常在两眉端。
- 欲求泥丸满，直须丹元存。
- 灵台贮清明，太极涵肧𣍯。
- 升坎降离凝正一而融三五兮，付之灵坚童子玉池太和官。
- 重楼十二环兮兰玕，朱鸟白石源兮潺湲。
- 专闭御景而握固兮，嗽咽金液溉灵根。
- 胎津溢而琅英饱兮，积精累气而成真。
- 高研恬淡兮道之园，物物不干兮泰而平。
- 身披凤衣衔虎符兮，控驾三素蹑飞霞而升广寒。
- 东西两目兮倚天，木阴阴兮泉涓涓。
- 一唱三叹兮玄鹤下其蹁跹，八景二十四真兮吾亦不知其然而然。

## 拼音
- rui3 zhu1 xian2 ju1 xi1 zuo4 qi1 yan2 ， qin2 xin1 san1 die2 xi1 wu3 tai1 xian1 。
- hu1 xi1 ri4 yue4 xia4 shang4 yun2 yan1 xi1 ， hui2 zi3 bao4 huang2 ru4 dan1 tian2 。
- yi2 mian4 zong1 ni2 wan2 ， liu4 fu3 zhu3 dan1 yuan2 。
- qi1 rui2 ying4 liang3 fei1 ， jiu3 wei1 che4 san1 guan1 。
- ming2 tang2 bi4 hu3 zhang1 ， xuan2 que1 sen1 long2 fan1 。
- su4 yi1 cui4 zhong4 li3 zhu1 dai4 ， lü4 hua2 qun2 shang4 you3 huang2 shang0 。
- zi3 dan1 xi1 chang2 zai4 liang3 mei2 duan1 。
- yu4 qiu2 ni2 wan2 man3 ， zhi2 xu1 dan1 yuan2 cun2 。
- ling2 tai2 zhu4 qing1 ming2 ， tai4 ji2 han2 pei1 𣍯 。
- sheng1 kan3 jiang4 li2 ning2 zheng4 yi1 er2 rong2 san1 wu3 xi1 ， fu4 zhi1 ling2 jian1 tong2 zi3 yu4 chi2 tai4 he2 guan1 。
- zhong4 lou2 shi2 er4 huan2 xi1 lan2 gan1 ， zhu1 niao3 bai2 shi2 yuan2 xi1 chan2 yuan2 。
- zhuan1 bi4 yu4 jing3 er2 wo4 gu4 xi1 ， sou4 yan4 jin1 ye4 gai4 ling2 gen1 。
- tai1 jin1 yi4 er2 lang2 ying1 bao3 xi1 ， ji1 jing1 lei4 qi4 er2 cheng2 zhen1 。
- gao1 yan2 tian2 dan4 xi1 dao4 zhi1 yuan2 ， wu4 wu4 bu4 gan1 xi1 tai4 er2 ping2 。
- shen1 pi1 feng4 yi1 xian2 hu3 fu2 xi1 ， kong4 jia4 san1 su4 nie4 fei1 xia2 er2 sheng1 guang3 han2 。
- dong1 xi1 liang3 mu4 xi1 yi3 tian1 ， mu4 yin1 yin1 xi1 quan2 juan1 juan1 。
- yi2 chang4 san1 tan4 xi1 xuan2 he4 xia4 qi2 pian2 xian1 ， ba1 jing3 er4 shi2 si4 zhen1 xi1 wu2 yi4 bu4 zhi1 qi2 ran2 er2 ran2 。

## 注释

## 译文

## 赏析
