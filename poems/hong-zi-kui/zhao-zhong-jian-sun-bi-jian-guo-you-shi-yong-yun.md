---
id: hong-zi-kui-zhao-zhong-jian-sun-bi-jian-guo-you-shi-yong-yun
title: 赵忠简孙璧见过有诗用韵
titlePinyin: zhao4 zhong1 jian3 sun1 bi4 jian4 guo4 you3 shi1 yong4 yun4
titleSlug: zhao-zhong-jian-sun-bi-jian-guo-you-shi-yong-yun
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薄命窘震凌，余生飒粪朽。
- 闲闲饱款竹，寂寂老锻柳。
- 溪空渔争隈，野熟饮被肘。
- 有隣晨致薤，无客夜剪韭。
- 忽来闯户屦，自挈问字酒。
- 初见了眉睫，徐语应心口。
- 顾予果谁与，恐子不我友。
- 维昔燕夹攻，坐使汴失守。
- 应奉固乱阶，新法实祸首。
- 疗危非庸医，救败须国手。
- 丰魏两翁奋，关洛孤愤久。
- 人谋密相济，天意断非偶。
- 攻守岂必同，胜负亦常有。
- 谁推奸人出，竟堕黠虏诱。
- 包将复雠戈，付与扫愁帚。
- 风云激矢脱，日月峻轮走。
- 残膻污北雪，遗憾挂南斗。
- 功名本同舟，学术廼各牖。
- 一时策得失，千古史妍丑。
- 忠简社稷臣，尚起九京否。

## 拼音
- bo2 ming4 jiong3 zhen4 ling2 ， yu2 sheng1 sa4 fen4 xiu3 。
- xian2 xian2 bao3 kuan3 zhu2 ， ji4 ji4 lao3 duan4 liu3 。
- xi1 kong1 yu2 zheng1 wei1 ， ye3 shu2 yin3 bei4 zhou3 。
- you3 lin2 chen2 zhi4 xie4 ， wu2 ke4 ye4 jian3 jiu3 。
- hu1 lai2 chuang3 hu4 ju4 ， zi4 qie4 wen4 zi4 jiu3 。
- chu1 jian4 le0 mei2 jie2 ， xu2 yu3 ying4 xin1 kou3 。
- gu4 yu3 guo3 shui2 yu3 ， kong3 zi3 bu4 wo3 you3 。
- wei2 xi1 yan4 jia1 gong1 ， zuo4 shi3 bian4 shi1 shou3 。
- ying4 feng4 gu4 luan4 jie1 ， xin1 fa3 shi2 huo4 shou3 。
- liao2 wei1 fei1 yong1 yi1 ， jiu4 bai4 xu1 guo2 shou3 。
- feng1 wei4 liang3 weng1 fen4 ， guan1 luo4 gu1 fen4 jiu3 。
- ren2 mou2 mi4 xiang1 ji4 ， tian1 yi4 duan4 fei1 ou3 。
- gong1 shou3 qi3 bi4 tong2 ， sheng4 fu4 yi4 chang2 you3 。
- shui2 tui1 jian1 ren2 chu1 ， jing4 duo4 xia2 lu3 you4 。
- bao1 jiang1 fu4 chou2 ge1 ， fu4 yu3 sao3 chou2 zhou3 。
- feng1 yun2 ji1 shi3 tuo1 ， ri4 yue4 jun4 lun2 zou3 。
- can2 shan1 wu1 bei3 xue3 ， yi2 han4 gua4 nan2 dou4 。
- gong1 ming2 ben3 tong2 zhou1 ， xue2 shu4 nai3 ge4 you3 。
- yi4 shi2 ce4 de2 shi1 ， qian1 gu3 shi3 yan2 chou3 。
- zhong1 jian3 she4 ji4 chen2 ， shang4 qi3 jiu3 jing1 fou3 。

## 注释

## 译文

## 赏析
