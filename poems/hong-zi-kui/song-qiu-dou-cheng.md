---
id: hong-zi-kui-song-qiu-dou-cheng
title: 送丘都承
titlePinyin: song4 qiu1 dou1 cheng2
titleSlug: song-qiu-dou-cheng
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 艺祖立鳌极，腹心赵书记。
- 披图指幽燕，翰死谁可继。
- 异时拾空城，中国坐自弊。
- 伊吾纷抵掌，须作根本计。
- 仁皇柔北夷，富公效表饵。
- 终身耻言功，力辞枢密使。
- 况今百年间，未洗新亭泪。
- 平凉急寻盟，正恐废大义。
- 中朝两说分，各植汉赵帜。
- 诏书趣公归，渴欲断群议。
- 矫矫鸾凤姿，鼎鼎廊庙器。
- 持心水镜平，料事蓍蔡智。
- 天道方好还，上策先自治。
- 折衷和战间，守乃万全利。
- 西关碎其有，东垒掇所弃。
- 证状朝暮殊，守亦岂易事。
- 医国得和扁，神圣工巧备。
- 囊中黄昏汤，着手须早试。
- 外御几边将，中权一阃制。
- 当思择时髦，不在变局势。
- 忠贤乃命脉，公道实元气。
- 精神以此彊，可却十万骑。
- 淮南畏汲黯，奉天倚陆贽。
- 中兴在公手，一语泽百世。
- 太山重名节，鸿毛等富贵。
- 不惟天下望，是亦文定志。
- 紫枢摩斗极，青藜照中秘。
- 江风驾樯乌，天阔秋雨霁。
- 诸生笑牵衣，狂语出半醉。
- 勿作醉语看，嚼蜡或有味。

## 拼音
- yi4 zu3 li4 ao2 ji2 ， fu4 xin1 zhao4 shu1 ji4 。
- pi1 tu2 zhi3 you1 yan4 ， han4 si3 shui2 ke3 ji4 。
- yi4 shi2 shi2 kong1 cheng2 ， zhong1 guo2 zuo4 zi4 bi4 。
- yi1 wu2 fen1 di3 zhang3 ， xu1 zuo4 gen1 ben3 ji4 。
- ren2 huang2 rou2 bei3 yi2 ， fu4 gong1 xiao4 biao3 er3 。
- zhong1 shen1 chi3 yan2 gong1 ， li4 ci2 shu1 mi4 shi3 。
- kuang4 jin1 bai3 nian2 jian1 ， wei4 xi3 xin1 ting2 lei4 。
- ping2 liang2 ji2 xun2 meng2 ， zheng4 kong3 fei4 da4 yi4 。
- zhong1 chao2 liang3 shuo1 fen1 ， ge4 zhi2 han4 zhao4 zhi4 。
- zhao4 shu1 qu4 gong1 gui1 ， ke3 yu4 duan4 qun2 yi4 。
- jiao3 jiao3 luan2 feng4 zi1 ， ding3 ding3 lang2 miao4 qi4 。
- chi2 xin1 shui3 jing4 ping2 ， liao4 shi4 shi1 cai4 zhi4 。
- tian1 dao4 fang1 hao3 hai2 ， shang4 ce4 xian1 zi4 zhi4 。
- zhe2 zhong1 he2 zhan4 jian1 ， shou3 nai3 wan4 quan2 li4 。
- xi1 guan1 sui4 qi2 you3 ， dong1 lei3 duo1 suo3 qi4 。
- zheng4 zhuang4 chao2 mu4 shu1 ， shou3 yi4 qi3 yi4 shi4 。
- yi1 guo2 de2 he2 bian3 ， shen2 sheng4 gong1 qiao3 bei4 。
- nang2 zhong1 huang2 hun1 tang1 ， zhuo2 shou3 xu1 zao3 shi4 。
- wai4 yu4 ji3 bian1 jiang1 ， zhong1 quan2 yi4 kun3 zhi4 。
- dang1 si1 ze2 shi2 mao2 ， bu2 zai4 bian4 ju2 shi4 。
- zhong1 xian2 nai3 ming4 mai4 ， gong1 dao4 shi2 yuan2 qi4 。
- jing1 shen2 yi3 ci3 qiang2 ， ke3 que4 shi2 wan4 qi2 。
- huai2 nan2 wei4 ji2 an4 ， feng4 tian1 yi3 lu4 zhi4 。
- zhong1 xing1 zai4 gong1 shou3 ， yi4 yu3 ze2 bai3 shi4 。
- tai4 shan1 zhong4 ming2 jie2 ， hong2 mao2 deng3 fu4 gui4 。
- bu4 wei2 tian1 xia4 wang4 ， shi4 yi4 wen2 ding4 zhi4 。
- zi3 shu1 mo2 dou4 ji2 ， qing1 li2 zhao4 zhong1 mi4 。
- jiang1 feng1 jia4 qiang2 wu1 ， tian1 kuo4 qiu1 yu3 ji4 。
- zhu1 sheng1 xiao4 qian1 yi1 ， kuang2 yu3 chu1 ban4 zui4 。
- wu4 zuo4 zui4 yu3 kan4 ， jiao2 la4 huo4 you3 wei4 。

## 注释

## 译文

## 赏析
