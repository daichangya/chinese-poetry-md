---
id: hong-zi-kui-luo-fu-gao-shou-cui-zhi-zhi
title: 罗浮高寿崔制置
titlePinyin: luo2 fu2 gao1 shou4 cui1 zhi4 zhi4
titleSlug: luo-fu-gao-shou-cui-zhi-zhi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罗浮高哉四百四十有二峰，三峰最高拔起金芙蓉。
- 耀真洞天锁溟蒙，鳌背咫尺蓬莱通。
- 璇房瑶室深玲珑，霞袿霓袽纷丰茸。
- 中有老僊扰白龙，藕花冠巾九节筇。
- 招邀茅盈挟赤松，麾诃列缺鞭丰隆。
- 天鸡未叫万籁空，夜半唤出扶桑红。
- 下照万象方屯蒙，起踏斗柄呼东风。
- 扶胥云气低葱茏，海若吐蜃天投虹。
- 前旌招摇导祝融，从以五色骑羊翁。
- 苍舒梼戭伯虎熊，风后力牧常先鸿。
- 日用大学心中庸，暗室屋漏十目同。
- 夏璜荐缫旅大弓，太蔟为角谐函钟。
- 日星宗彜映华虫，江河健帆转蒙冲。
- 庆历元祐诸儒宗，立朝直声摩穹窿。
- 真卿长孺谁为容，白头万里行蚕丛。
- 清献清节乖崖忠，太平盛时适其逢。
- 事有至难莫如公，表里坏证阻且讧。
- 参苓温平匪砭攻，潜瘳膏肓夷疽痈。
- 三边按堵九扈丰，祥飚甘雨天为功。
- 趯趯和乐跃阜螽，沾沾啁哳瘖寒蛩。
- 雪山不隔黈纩聪，衮衣绣裳遄归东。
- 天津疋马两玉童，袖疏入奏明光宫。
- 中兴规模旧提封，直北燕蓟西崆峒。
- 功成跨鹤追葛洪，神光烱烱方双瞳。
- 金丹宝诀传枕中，负薪汲水长相从。

## 拼音
- luo2 fu2 gao1 zai1 si4 bai3 si4 shi2 you3 er4 feng1 ， san1 feng1 zui4 gao1 ba2 qi3 jin1 fu2 rong2 。
- yao4 zhen1 dong4 tian1 suo3 ming2 meng2 ， ao2 bei4 zhi3 chi3 peng2 lai2 tong1 。
- xuan2 fang2 yao2 shi4 shen1 ling2 long2 ， xia2 gui1 ni2 ru2 fen1 feng1 rong2 。
- zhong1 you3 lao3 xian1 rao3 bai2 long2 ， ou3 hua1 guan1 jin1 jiu3 jie2 qiong2 。
- zhao1 yao1 mao2 ying2 xie2 chi4 song1 ， hui1 he1 lie4 que1 bian1 feng1 long2 。
- tian1 ji1 wei4 jiao4 wan4 lai4 kong1 ， ye4 ban4 huan4 chu1 fu2 sang1 hong2 。
- xia4 zhao4 wan4 xiang4 fang1 tun2 meng2 ， qi3 ta4 dou4 bing3 hu1 dong1 feng1 。
- fu2 xu1 yun2 qi4 di1 cong1 long2 ， hai3 ruo4 tu3 shen4 tian1 tou2 hong2 。
- qian2 jing1 zhao1 yao2 dao3 zhu4 rong2 ， cong2 yi3 wu3 se4 qi2 yang2 weng1 。
- cang1 shu1 tao2 yan3 bo2 hu3 xiong2 ， feng1 hou4 li4 mu4 chang2 xian1 hong2 。
- ri4 yong4 da4 xue2 xin1 zhong1 yong1 ， an4 shi4 wu1 lou4 shi2 mu4 tong2 。
- xia4 huang2 jian4 sao1 lü3 da4 gong1 ， tai4 cu4 wei4 jiao3 xie2 han2 zhong1 。
- ri4 xing1 zong1 yi2 ying4 hua2 chong2 ， jiang1 he2 jian4 fan1 zhuan3 meng2 chong1 。
- qing4 li4 yuan2 you4 zhu1 ru2 zong1 ， li4 chao2 zhi2 sheng1 mo2 qiong2 long2 。
- zhen1 qing1 chang2 ru2 shui2 wei4 rong2 ， bai2 tou2 wan4 li3 xing2 can2 cong2 。
- qing1 xian4 qing1 jie2 guai1 ya2 zhong1 ， tai4 ping2 sheng4 shi2 shi4 qi2 feng2 。
- shi4 you3 zhi4 nan2 mo4 ru2 gong1 ， biao3 li3 huai4 zheng4 zu3 qie3 hong4 。
- can1 ling2 wen1 ping2 fei3 bian1 gong1 ， qian2 chou1 gao1 huang1 yi2 ju1 yong1 。
- san1 bian1 an4 du3 jiu3 hu4 feng1 ， xiang2 biao1 gan1 yu3 tian1 wei4 gong1 。
- yue4 yue4 he2 le4 yue4 fu4 zhong1 ， zhan1 zhan1 zhou1 zha1 yin1 han2 qiong2 。
- xue3 shan1 bu4 ge2 tou3 kuang4 cong1 ， gun3 yi1 xiu4 shang0 chuan2 gui1 dong1 。
- tian1 jin1 pi3 ma3 liang3 yu4 tong2 ， xiu4 shu1 ru4 zou4 ming2 guang1 gong1 。
- zhong1 xing1 gui1 mo2 jiu4 ti2 feng1 ， zhi2 bei3 yan4 ji4 xi1 kong1 tong2 。
- gong1 cheng2 kua4 he4 zhui1 ge3 hong2 ， shen2 guang1 jiong3 jiong3 fang1 shuang1 tong2 。
- jin1 dan1 bao3 jue2 chuan2 zhen3 zhong1 ， fu4 xin1 ji2 shui3 zhang3 xiang4 cong2 。

## 注释

## 译文

## 赏析
