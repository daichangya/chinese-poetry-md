---
id: hong-zi-kui-tian-xiang
title: 天象
titlePinyin: tian1 xiang4
titleSlug: tian-xiang
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白气一抹蚩尤旗，南斗北斗天两垂。
- 西方荧惑耀芒角，初月吐魄来食之。
- 去年天象已可骇，今年天象更可疑。
- 春王正月暨三月，黑气几度摩晨曦。
- 铜盘亭亭惨且淡，铁钹拍拍合复离。
- 沙盆贮水静照影，眼乱两日讙童儿。
- 移时妖氛渐引却，赤光如血铺庭墀。
- 家无占书矒休咎，但效嫠妇颦双眉。
- 昨朝忽见邸状报，诏答丞相辞公师。
- 首言金乌效祥瑞，变我愁蹙成愉怡。
- 玉堂学士天下选，王治有象非吾欺。
- 东淮西蜀狗鼠贼，看折尺箠从头笞。

## 拼音
- bai2 qi4 yi4 mo3 chi1 you2 qi2 ， nan2 dou4 bei3 dou4 tian1 liang3 chui2 。
- xi1 fang1 ying2 huo4 yao4 mang2 jiao3 ， chu1 yue4 tu3 po4 lai2 shi2 zhi1 。
- qu4 nian2 tian1 xiang4 yi3 ke3 hai4 ， jin1 nian2 tian1 xiang4 geng4 ke3 yi2 。
- chun1 wang2 zheng1 yue4 ji4 san1 yue4 ， hei1 qi4 ji3 du4 mo2 chen2 xi1 。
- tong2 pan2 ting2 ting2 can3 qie3 dan4 ， tie3 bo2 pai1 pai1 he2 fu4 li2 。
- sha1 pen2 zhu4 shui3 jing4 zhao4 ying3 ， yan3 luan4 liang3 ri4 huan1 tong2 er2 。
- yi2 shi2 yao1 fen1 jian4 yin3 que4 ， chi4 guang1 ru2 xue4 pu4 ting2 chi2 。
- jia1 wu2 zhan4 shu1 meng2 xiu1 jiu4 ， dan4 xiao4 li2 fu4 pin2 shuang1 mei2 。
- zuo2 chao2 hu1 jian4 di3 zhuang4 bao4 ， zhao4 da2 cheng2 xiang4 ci2 gong1 shi1 。
- shou3 yan2 jin1 wu1 xiao4 xiang2 rui4 ， bian4 wo3 chou2 cu4 cheng2 yu2 yi2 。
- yu4 tang2 xue2 shi4 tian1 xia4 xuan3 ， wang2 zhi4 you3 xiang4 fei1 wu2 qi1 。
- dong1 huai2 xi1 shu3 gou3 shu3 zei2 ， kan4 zhe2 chi3 chui2 cong2 tou2 chi1 。

## 注释

## 译文

## 赏析
