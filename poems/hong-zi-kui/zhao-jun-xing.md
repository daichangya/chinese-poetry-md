---
id: hong-zi-kui-zhao-jun-xing
title: 昭君行
titlePinyin: zhao1 jun1 xing2
titleSlug: zhao-jun-xing
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 红嫣翠湿平阳里，𫐆辘游车汛流水。
- 苍头拥骑知谓谁，草草人家寄生子。
- 君王神武重边功，不爱秾华胜桃李。
- 青鸾扶下五云车，颠倒衣裳冠荐履。
- 赏功未了说和亲，又堕蛾眉芳梦里。
- 平章三十六宫春，遣似天骄买驩喜。
- 朔风吹雪胡马嘶，猎归月淡龙城西。
- 重旃穹窿压斗帐，泛盎快搅金留犂。
- 细调弦索为郎鼓，手未推却眉先低。
- 林深人静孤啄木，春尽树暗双黄鹂。
- 大居次吹梅花老，小居次舞杨花迷。
- 屠牙勃窣起为寿，一粲相对酣如泥。
- 子卿海上亦良苦，牧羝未乳儿先乳。
- 信道天涯共此情，谁谓姬姜必齐鲁。
- 妾身不为汉婕妤，下嫁犹获当单于。
- 从来蕃汉等昆弟，得婿渠不如家奴。
- 君不见冢象庐山谁比数，青冢名传千万古。

## 拼音
- hong2 yan1 cui4 shi1 ping2 yang2 li3 ， 𫐆 lu4 you2 che1 xun4 liu2 shui3 。
- cang1 tou2 yong1 qi2 zhi1 wei4 shui2 ， cao3 cao3 ren2 jia1 ji4 sheng1 zi3 。
- jun1 wang2 shen2 wu3 zhong4 bian1 gong1 ， bu2 ai4 nong2 hua2 sheng4 tao2 li3 。
- qing1 luan2 fu2 xia4 wu3 yun2 che1 ， dian1 dao3 yi1 chang2 guan1 jian4 lü3 。
- shang3 gong1 wei4 liao3 shuo1 he2 qin1 ， you4 duo4 e2 mei2 fang1 meng4 li3 。
- ping2 zhang1 san1 shi2 liu4 gong1 chun1 ， qian3 si4 tian1 jiao1 mai3 huan1 xi3 。
- shuo4 feng1 chui1 xue3 hu2 ma3 si1 ， lie4 gui1 yue4 dan4 long2 cheng2 xi1 。
- zhong4 zhan1 qiong2 long2 ya1 dou4 zhang4 ， fan4 ang4 kuai4 jiao3 jin1 liu2 li2 。
- xi4 tiao2 xian2 suo3 wei4 lang2 gu3 ， shou3 wei4 tui1 que4 mei2 xian1 di1 。
- lin2 shen1 ren2 jing4 gu1 zhuo2 mu4 ， chun1 jin4 shu4 an4 shuang1 huang2 li2 。
- da4 ju1 ci4 chui1 mei2 hua1 lao3 ， xiao3 ju1 ci4 wu3 yang2 hua1 mi2 。
- tu2 ya2 bo2 su1 qi3 wei4 shou4 ， yi2 can4 xiang1 dui4 han1 ru2 ni2 。
- zi3 qing1 hai3 shang4 yi4 liang2 ku3 ， mu4 di1 wei4 ru3 er2 xian1 ru3 。
- xin4 dao4 tian1 ya2 gong4 ci3 qing2 ， shui2 wei4 ji1 jiang1 bi4 qi2 lu3 。
- qie4 shen1 bu2 wei4 han4 jie2 yu2 ， xia4 jia4 you2 huo4 dang1 chan2 yu2 。
- cong2 lai2 fan1 han4 deng3 kun1 di4 ， de2 xu4 qu2 bu4 ru2 jia1 nu2 。
- jun1 bu2 jian4 zhong3 xiang4 lu2 shan1 shui2 bi3 shu4 ， qing1 zhong3 ming2 chuan2 qian1 wan4 gu3 。

## 注释

## 译文

## 赏析
