---
id: hong-zi-kui-tang-he-xun-li-miao
title: 唐何循吏庙
titlePinyin: tang2 he2 xun2 li4 miao4
titleSlug: tang-he-xun-li-miao
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阿姉云鬒融翠翘，主翁缟发明金貂。
- 军功告身博一粲，嬖奴铜绶华臀腰。
- 有民有社桔柏渚，腥风怪电腾炎熛。
- 望青采木起生庙，奴主分席城狐骄。
- 延年国钊怙女宠，无此土木丹青妖。
- 居人侧目路人指，把炬睥睨桓宫焦。
- 维唐益昌有循吏，身代挽𫄴宽科徭。
- 婆娑棠芾满江浒，不与霜后菰蒲凋。
- 邦人扣县合词请，撤彼祔此安群嚣。
- 青袍角带俨如在，云车风马手可招。
- 前荣后寝曼且硕，庭容百骑鸣箎箫。
- 龟蛇琢铺閟烟燎，卫卒拔剑垂彤弨。
- 去思香火几百祀，丛庐风雨寒萧萧。
- 眼前突兀忽见此，天实假手金屋娇。
- 吁嗟势来不足恃，秋云变灭春冰消。
- 桐乡烝尝麟阁画，未省随手遭人祧。
- 君不见江原清献楠，新繁卫公柏，苍干合抱干云霄。
- 万牛拽倒斫庙柱，售谀荐佞喘猲獢。
- 只今还有楮钱肯向荒庭烧。

## 拼音
- a1 zi3 yun2 zhen3 rong2 cui4 qiao4 ， zhu3 weng1 gao3 fa1 ming2 jin1 diao1 。
- jun1 gong1 gao4 shen1 bo2 yi2 can4 ， bi4 nu2 tong2 shou4 hua2 tun2 yao1 。
- you3 min2 you3 she4 ju2 bai3 zhu3 ， xing1 feng1 guai4 dian4 teng2 yan2 biao1 。
- wang4 qing1 cai3 mu4 qi3 sheng1 miao4 ， nu2 zhu3 fen1 xi2 cheng2 hu2 jiao1 。
- yan2 nian2 guo2 zhao1 hu4 nü3 chong3 ， wu2 ci3 tu3 mu4 dan1 qing1 yao1 。
- ju1 ren2 ce4 mu4 lu4 ren2 zhi3 ， ba3 ju4 pi4 ni4 huan2 gong1 jiao1 。
- wei2 tang2 yi4 chang1 you3 xun2 li4 ， shen1 dai4 wan3 𫄴 kuan1 ke1 yao2 。
- po2 suo1 tang2 fei4 man3 jiang1 hu3 ， bu4 yu3 shuang1 hou4 gu1 pu2 diao1 。
- bang1 ren2 kou4 xian4 he2 ci2 qing3 ， che4 bi3 fu4 ci3 an1 qun2 ao2 。
- qing1 pao2 jiao3 dai4 yan3 ru2 zai4 ， yun2 che1 feng1 ma3 shou3 ke3 zhao1 。
- qian2 rong2 hou4 qin3 man4 qie3 shuo4 ， ting2 rong2 bai3 qi2 ming2 chi2 xiao1 。
- gui1 she2 zhuo2 pu4 bi4 yan1 liao2 ， wei4 zu2 ba2 jian4 chui2 tong2 chao1 。
- qu4 si1 xiang1 huo3 ji3 bai3 si4 ， cong2 lu2 feng1 yu3 han2 xiao1 xiao1 。
- yan3 qian2 tu1 wu4 hu1 jian4 ci3 ， tian1 shi2 jia3 shou3 jin1 wu1 jiao1 。
- xu1 jie1 shi4 lai2 bu4 zu2 shi4 ， qiu1 yun2 bian4 mie4 chun1 bing1 xiao1 。
- tong2 xiang1 zheng1 chang2 lin2 ge2 hua4 ， wei4 sheng3 sui2 shou3 zao1 ren2 tiao1 。
- jun1 bu2 jian4 jiang1 yuan2 qing1 xian4 nan2 ， xin1 fan2 wei4 gong1 bai3 ， cang1 gan1 he2 bao4 gan1 yun2 xiao1 。
- wan4 niu2 zhuai4 dao3 zhuo2 miao4 zhu4 ， shou4 yu2 jian4 ning4 chuan3 he4 xiao1 。
- zhi1 jin1 hai2 you3 chu3 qian2 ken3 xiang4 huang1 ting2 shao1 。

## 注释

## 译文

## 赏析
