---
id: hong-zi-kui-xiao-xue-qian-san-ri-zhong-guan-zhi-yue-yu-shi-lao-ren-xing-shan-zhou-fa-50da9efa
title: 小雪前三日钟冠之约余侍老人行山舟发后洪入杜坞自郑盖庵过阆山趋翔凤山菁山徧览杨坟秀园遂至何山道场山乘兴薄吴兴访玉湖书院水晶境界而归自戊子至庚子阴晴相半胜处辄徘徊赋诗饮酒伟哉观也数诗见后 道场山
titlePinyin: xiao3 xue3 qian2 san1 ri4 zhong1 guan1 zhi1 yue1 yu2 shi4 lao3 ren2 xing2 shan1 zhou1 fa1 hou4 hong2 ru4 du4 wu4 zi4 zheng4 gai4 an1 guo4 lang2 shan1 qu1 xiang2 feng4 shan1 jing1 shan1 bian4 lan3 yang2 fen2 xiu4 yuan2 sui4 zhi4 he2 shan1 dao4 chang3 shan1 cheng2 xing4 bao2 wu2 xing1 fang3 yu4 hu2 shu1 yuan4 shui3 jing1 jing4 jie4 er2 gui1 zi4 wu4 zi3 zhi4 geng1 zi3 yin1 qing2 xiang1 ban4 sheng4 chu4 zhe2 pai2 huai2 fu4 shi1 yin3 jiu3 wei3 zai1 guan1 ye3 shu4 shi1 jian4 hou4   dao4 chang3 shan1
titleSlug: xiao-xue-qian-san-ri-zhong-guan-zhi-yue-yu-shi-lao-ren-xing-shan-zhou-fa-50da9efa
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何山如幽人，道场如大家。
- 穰穰衲子脚，剌剌骚翁牙。
- 挟隽控寒飚，搜光蹑晨霞。
- 危颠矫窣堵，平畴畧污邪。
- 岩泉跑虎涌，径松髯龙拏。
- 钟梵破深寂，金碧开纷葩。
- 修廊步屐峻，杰阁望眼赊。
- 山势珮玦矗，湖光镜奁谺。
- 清苕杳霭入，古弁空蒙遮。
- 列翠不可唾，群籁无敢哗。
- 坐我旃檀林，酌之枪旗茶。
- 宇定岫出云，语妙天雨华。
- 吾生久堕甑，昔游惯乘槎。
- 夷犹庐阜阳，宿留岷江涯。
- 高曾凌峤栈，卑或搜崖漥。
- 昨梦难历省，此行足雄夸。
- 老亲八十健，闲俦二三嘉。
- 拍浮一叶眇，收揽万景奢。
- 富贵上蔡犬，贫贱东陵瓜。
- 未须笑落铎，谁能苦觰沙。
- 候门占噪鹊，旋桡趁归鸦。
- 奇事恐没没，举诗属僧伽。

## 拼音
- he2 shan1 ru2 you1 ren2 ， dao4 chang3 ru2 da4 jia1 。
- rang2 rang2 na4 zi3 jiao3 ， la4 la4 sao1 weng1 ya2 。
- xie2 jun4 kong4 han2 biao1 ， sou1 guang1 nie4 chen2 xia2 。
- wei1 dian1 jiao3 su1 du3 ， ping2 chou2 lüe4 wu1 xie2 。
- yan2 quan2 pao3 hu3 yong3 ， jing4 song1 ran2 long2 na2 。
- zhong1 fan4 po4 shen1 ji4 ， jin1 bi4 kai1 fen1 pa1 。
- xiu1 lang2 bu4 ji1 jun4 ， jie2 ge2 wang4 yan3 she1 。
- shan1 shi4 pei4 jue2 chu4 ， hu2 guang1 jing4 lian2 xia1 。
- qing1 tiao2 yao3 ai3 ru4 ， gu3 bian4 kong1 meng2 zhe1 。
- lie4 cui4 bu4 ke3 tuo4 ， qun2 lai4 wu2 gan3 hua2 。
- zuo4 wo3 zhan1 tan2 lin2 ， zhuo2 zhi1 qiang1 qi2 cha2 。
- yu3 ding4 xiu4 chu1 yun2 ， yu3 miao4 tian1 yu3 hua2 。
- wu2 sheng1 jiu3 duo4 zeng4 ， xi1 you2 guan4 cheng2 cha2 。
- yi2 you2 lu2 fu4 yang2 ， su4 liu2 min2 jiang1 ya2 。
- gao1 ceng2 ling2 qiao2 zhan4 ， bei1 huo4 sou1 ya2 wa1 。
- zuo2 meng4 nan2 li4 sheng3 ， ci3 xing2 zu2 xiong2 kua1 。
- lao3 qin1 ba1 shi2 jian4 ， xian2 chou2 er4 san1 jia1 。
- pai1 fu2 yi2 ye4 miao3 ， shou1 lan3 wan4 jing3 she1 。
- fu4 gui4 shang4 cai4 quan3 ， pin2 jian4 dong1 ling2 gua1 。
- wei4 xu1 xiao4 luo4 duo2 ， shui2 neng2 ku3 zha1 sha1 。
- hou4 men2 zhan4 zao4 que4 ， xuan2 rao2 chen4 gui1 ya1 。
- qi2 shi4 kong3 mei2 mei2 ， ju3 shi1 shu3 seng1 jia1 。

## 注释

## 译文

## 赏析
