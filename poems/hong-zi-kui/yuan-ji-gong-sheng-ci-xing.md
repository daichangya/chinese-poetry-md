---
id: hong-zi-kui-yuan-ji-gong-sheng-ci-xing
title: 元寂宫生祠行
titlePinyin: yuan2 ji4 gong1 sheng1 ci2 xing2
titleSlug: yuan-ji-gong-sheng-ci-xing
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 间台珍馆严鹤林，老桂巨竹笼春阴。
- 骑鹤僊翁杳莫寻，适从何来貂插金。
- 裳珮丹青杂璆琳，旗旛绣彩薰甲沉。
- 蕊函三洞罗森森，云璈九奏锵愔愔。
- 拥炉步虚摇箕参，稽首寥阳祈博临。
- 庭下朝谒纷冠簪，愿言福寿高于岑。
- 问子为谁对辄瘖，以目代口手拊襟。
- 伊民豺虎国蠹蟫，细大敲剥无遗针。
- 凛虞膏血供几砧，巧谀曲媚求回心。
- 天乎少戢汤火𬊈，庶几沸鱼逃釜鬵。
- 上帝福善祸必淫，高目下耳一监歆。
- 察此颂祷皆呻吟，革彼飞鸮怀好音。
- 呜呼爱而祠者古，畏而祠者今。
- 安得皞皞相忘，武城弦歌单父琴。

## 拼音
- jian1 tai2 zhen1 guan3 yan2 he4 lin2 ， lao3 gui4 ju4 zhu2 long2 chun1 yin1 。
- qi2 he4 xian1 weng1 yao3 mo4 xun2 ， shi4 cong2 he2 lai2 diao1 cha1 jin1 。
- shang0 pei4 dan1 qing1 za2 qiu2 lin2 ， qi2 fan1 xiu4 cai3 xun1 jia3 chen2 。
- rui3 han2 san1 dong4 luo2 sen1 sen1 ， yun2 ao2 jiu3 zou4 qiang1 yin1 yin1 。
- yong1 lu2 bu4 xu1 yao2 ji1 can1 ， qi3 shou3 liao2 yang2 qi2 bo2 lin2 。
- ting2 xia4 chao2 ye4 fen1 guan1 zan1 ， yuan4 yan2 fu2 shou4 gao1 yu2 cen2 。
- wen4 zi3 wei4 shui2 dui4 zhe2 yin1 ， yi3 mu4 dai4 kou3 shou3 fu3 jin1 。
- yi1 min2 chai2 hu3 guo2 du4 yin2 ， xi4 da4 qiao1 bao1 wu2 yi2 zhen1 。
- lin3 yu2 gao1 xue4 gong4 ji3 zhen1 ， qiao3 yu2 qu3 mei4 qiu2 hui2 xin1 。
- tian1 hu1 shao3 ji2 tang1 huo3 xun2 ， shu4 ji1 fei4 yu2 tao2 fu3 xin2 。
- shang4 di4 fu2 shan4 huo4 bi4 yin2 ， gao1 mu4 xia4 er3 yi4 jian1 xin1 。
- cha2 ci3 song4 dao3 jie1 shen1 yin2 ， ge2 bi3 fei1 xiao1 huai2 hao3 yin1 。
- wu1 hu1 ai4 er2 ci2 zhe3 gu3 ， wei4 er2 ci2 zhe3 jin1 。
- an1 de2 hao4 hao4 xiang1 wang4 ， wu3 cheng2 xian2 ge1 dan1 fu4 qin2 。

## 注释

## 译文

## 赏析
