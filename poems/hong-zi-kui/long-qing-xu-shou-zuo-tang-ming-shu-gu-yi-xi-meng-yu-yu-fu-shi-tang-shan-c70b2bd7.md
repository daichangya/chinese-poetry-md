---
id: hong-zi-kui-long-qing-xu-shou-zuo-tang-ming-shu-gu-yi-xi-meng-yu-yu-fu-shi-tang-shan-c70b2bd7
title: 隆庆徐守作堂名蜀固一夕梦与余赋诗堂上有何时首归涂樽酒逢故人之句未几过其堂为赋之
titlePinyin: long2 qing4 xu2 shou3 zuo4 tang2 ming2 shu3 gu4 yi4 xi1 meng4 yu3 yu2 fu4 shi1 tang2 shang4 you3 he2 shi2 shou3 gui1 tu2 zun1 jiu3 feng2 gu4 ren2 zhi1 ju4 wei4 ji3 guo4 qi2 tang2 wei4 fu4 zhi1
titleSlug: long-qing-xu-shou-zuo-tang-ming-shu-gu-yi-xi-meng-yu-yu-fu-shi-tang-shan-c70b2bd7
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀踞国上流，蜀固天下固。
- 欲为天下谋，护蜀风寒处。
- 极边植藩篱，黄牛白环戍。
- 中间屹垣墉，武休河池路。
- 近里古剑关，峭绝鸟莫度。
- 屏蔽益梓夔，堂奥有门户。
- 天险以德强，地险以势阻。
- 王公设人险，颇牧与羊杜。
- 前茅元戎崔，当道卧老虎。
- 后距付君侯，万卷作干橹。
- 坤维巩金汤，国势重鼎吕。
- 予曰有疏附，予曰有御侮。
- 我闻大剑旁，小剑可驰骛。
- 双轨来苏坡，半苇白水渡。
- 彻桑徧绸缪，迨此未阴雨。
- 毋谓天下壮，而恃一夫怒。
- 高堂挹横山，云木叫杜宇。
- 樽酒逢故人，重圆梦中语。

## 拼音
- shu3 ju4 guo2 shang4 liu2 ， shu3 gu4 tian1 xia4 gu4 。
- yu4 wei4 tian1 xia4 mou2 ， hu4 shu3 feng1 han2 chu4 。
- ji2 bian1 zhi2 fan1 li2 ， huang2 niu2 bai2 huan2 shu4 。
- zhong1 jian1 yi4 yuan2 yong1 ， wu3 xiu1 he2 chi2 lu4 。
- jin4 li3 gu3 jian4 guan1 ， qiao4 jue2 niao3 mo4 du4 。
- ping2 bi4 yi4 zi3 kui2 ， tang2 ao4 you3 men2 hu4 。
- tian1 xian3 yi3 de2 qiang2 ， di4 xian3 yi3 shi4 zu3 。
- wang2 gong1 she4 ren2 xian3 ， po1 mu4 yu3 yang2 du4 。
- qian2 mao2 yuan2 rong2 cui1 ， dang1 dao4 wo4 lao3 hu3 。
- hou4 ju4 fu4 jun1 hou2 ， wan4 juan4 zuo4 gan1 lu3 。
- kun1 wei2 gong3 jin1 tang1 ， guo2 shi4 zhong4 ding3 lü3 。
- yu3 yue1 you3 shu1 fu4 ， yu3 yue1 you3 yu4 wu3 。
- wo3 wen2 da4 jian4 pang2 ， xiao3 jian4 ke3 chi2 wu4 。
- shuang1 gui3 lai2 su1 po1 ， ban4 wei3 bai2 shui3 du4 。
- che4 sang1 bian4 chou2 mou2 ， dai4 ci3 wei4 yin1 yu3 。
- wu2 wei4 tian1 xia4 zhuang4 ， er2 shi4 yi4 fu1 nu4 。
- gao1 tang2 yi4 heng2 shan1 ， yun2 mu4 jiao4 du4 yu3 。
- zun1 jiu3 feng2 gu4 ren2 ， zhong4 yuan2 meng4 zhong1 yu3 。

## 注释

## 译文

## 赏析
