---
id: hong-zi-kui-shan-xing-ji-shi
title: 山行纪事
titlePinyin: shan1 xing2 ji4 shi4
titleSlug: shan-xing-ji-shi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扉开日华早，路转霜花鲜。
- 游鸿得嘉客，健鹤随老僊。
- 舴艋野渡浅，畧彴孤村连。
- 纡余盘龙外，杳霭乌猿边。
- 麦畦破冻刬，稻架烘晴悬。
- 万鸦暗澒洞，只鹭明㛹娟。
- 寺古缭虚嶂，房深贮澄涟。
- 珍鳞紫金睟，秀石苍玉挛。
- 住僧自缚律，爱客能逃禅。
- 老帖不容搨，枯琴尚堪弦。
- 出访文举碣，还息维摩毡。
- 窗晖梅枝月，帐鬰柏子烟。
- 吸清饱蝉腹，拥薄攒龟肩。
- 忍寒如忍艾，望晓犹望年。
- 报明翠鲸壮，送暖红鳞妍。
- 读易坐方稳，搜诗去俄翩。
- 行行晋县垒，历历吴墓田。
- 森峭径绝壁，嵌空派危泉。
- 飞堕雪珂境，撼动冰轮天。
- 憇寂小养隽，挟酣急凌巅。
- 阁摧失杰咏，岩在余奇镌。
- 夕气生远屿，倦怀寄平川。
- 路旁柳如此，陌上花依然。
- 数年束强项，一日舒联拳。
- 大千自鹏鷃，方寸皆鱼鸢。
- 东风染芳碧，更着寻春鞭。

## 拼音
- fei1 kai1 ri4 hua2 zao3 ， lu4 zhuan3 shuang1 hua1 xian1 。
- you2 hong2 de2 jia1 ke4 ， jian4 he4 sui2 lao3 xian1 。
- ze2 meng3 ye3 du4 qian3 ， lüe4 zhuo2 gu1 cun1 lian2 。
- yu1 yu2 pan2 long2 wai4 ， yao3 ai3 wu1 yuan2 bian1 。
- mai4 qi2 po4 dong4 chan3 ， dao4 jia4 hong1 qing2 xuan2 。
- wan4 ya1 an4 hong4 dong4 ， zhi1 lu4 ming2 pian2 juan1 。
- si4 gu3 liao2 xu1 zhang4 ， fang2 shen1 zhu4 cheng2 lian2 。
- zhen1 lin2 zi3 jin1 sui4 ， xiu4 shi2 cang1 yu4 luan2 。
- zhu4 seng1 zi4 fu4 lü4 ， ai4 ke4 neng2 tao2 chan2 。
- lao3 tie1 bu4 rong2 ta4 ， ku1 qin2 shang4 kan1 xian2 。
- chu1 fang3 wen2 ju3 jie2 ， hai2 xi1 wei2 mo2 zhan1 。
- chuang1 hui1 mei2 zhi1 yue4 ， zhang4 yu4 bai3 zi3 yan1 。
- xi1 qing1 bao3 chan2 fu4 ， yong1 bao2 zan3 gui1 jian1 。
- ren3 han2 ru2 ren3 ai4 ， wang4 xiao3 you2 wang4 nian2 。
- bao4 ming2 cui4 jing1 zhuang4 ， song4 nuan3 hong2 lin2 yan2 。
- du2 yi4 zuo4 fang1 wen3 ， sou1 shi1 qu4 e2 pian1 。
- xing2 xing2 jin4 xian4 lei3 ， li4 li4 wu2 mu4 tian2 。
- sen1 qiao4 jing4 jue2 bi4 ， qian4 kong1 pai4 wei1 quan2 。
- fei1 duo4 xue3 ke1 jing4 ， han4 dong4 bing1 lun2 tian1 。
- qi4 ji4 xiao3 yang3 jun4 ， xie2 han1 ji2 ling2 dian1 。
- ge2 cui1 shi1 jie2 yong3 ， yan2 zai4 yu2 qi2 juan1 。
- xi1 qi4 sheng1 yuan3 yu3 ， juan4 huai2 ji4 ping2 chuan1 。
- lu4 pang2 liu3 ru2 ci3 ， mo4 shang4 hua1 yi1 ran2 。
- shu4 nian2 shu4 qiang2 xiang4 ， yi2 ri4 shu1 lian2 quan2 。
- da4 qian1 zi4 peng2 yan4 ， fang1 cun4 jie1 yu2 yuan1 。
- dong1 feng1 ran3 fang1 bi4 ， geng4 zhe0 xun2 chun1 bian1 。

## 注释

## 译文

## 赏析
