---
id: hong-zi-kui-he-li-de-sheng-zeng-bie
title: 和黎德升赠别
titlePinyin: he2 li2 de2 sheng1 zeng4 bie2
titleSlug: he-li-de-sheng-zeng-bie
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱弦无繁声，大羹有至味。
- 人惟不苟同，终亦不苟异。
- 咸戒咸其腓，贲取贲其趾。
- 出处进退间，当思古人齿。
- 嗟予何为者，涉世聊复尔。
- 来从吴尽头，直到蜀筑底。
- 赫日青石裂，凄风黄叶委。
- 道旁几揶揄，得已犹不已。
- 君如细柳军，坚壁阅儿戏。
- 又如渥洼马，超轶不受絷。
- 客窗日相从，肝胆莹彼己。
- 偏校纷已侯，怜我尚猿臂。
- 胸藏数万甲，智绝三十里。
- 清谈对夜分，常恨世少治。
- 酒酣或怒骂，天下无真是。
- 佞夫戴髑髅，请剑淬越砥。
- 长亭杨柳黄，妙语鲍谢体。
- 不作儿女别，相期青云器。
- 深沉老元戎，梦寐古舆地。
- 视师薄郾城，受甲高熊耳。
- 相与善筹之，塞草春无际。

## 拼音
- zhu1 xian2 wu2 fan2 sheng1 ， da4 geng1 you3 zhi4 wei4 。
- ren2 wei2 bu4 gou3 tong2 ， zhong1 yi4 bu4 gou3 yi4 。
- xian2 jie4 xian2 qi2 fei2 ， ben1 qu3 ben1 qi2 zhi3 。
- chu1 chu3 jin4 tui4 jian1 ， dang1 si1 gu3 ren2 chi3 。
- jie1 yu3 he2 wei4 zhe3 ， she4 shi4 liao2 fu4 er3 。
- lai2 cong2 wu2 jin4 tou2 ， zhi2 dao4 shu3 zhu4 di3 。
- he4 ri4 qing1 shi2 lie4 ， qi1 feng1 huang2 ye4 wei3 。
- dao4 pang2 ji3 ye2 yu2 ， de2 yi3 you2 bu4 yi3 。
- jun1 ru2 xi4 liu3 jun1 ， jian1 bi4 yue4 er2 xi4 。
- you4 ru2 wo4 wa1 ma3 ， chao1 yi4 bu2 shou4 zhi2 。
- ke4 chuang1 ri4 xiang1 cong2 ， gan1 dan3 ying2 bi3 ji3 。
- pian1 xiao4 fen1 yi3 hou2 ， lian2 wo3 shang4 yuan2 bi4 。
- xiong1 cang2 shu4 wan4 jia3 ， zhi4 jue2 san1 shi2 li3 。
- qing1 tan2 dui4 ye4 fen1 ， chang2 hen4 shi4 shao3 zhi4 。
- jiu3 han1 huo4 nu4 ma4 ， tian1 xia4 wu2 zhen1 shi4 。
- ning4 fu1 dai4 du2 lou2 ， qing3 jian4 cui4 yue4 di3 。
- chang2 ting2 yang2 liu3 huang2 ， miao4 yu3 bao4 xie4 ti3 。
- bu2 zuo4 er2 nü3 bie2 ， xiang1 qi1 qing1 yun2 qi4 。
- shen1 chen2 lao3 yuan2 rong2 ， meng4 mei4 gu3 yu2 di4 。
- shi4 shi1 bao2 yan3 cheng2 ， shou4 jia3 gao1 xiong2 er3 。
- xiang1 yu3 shan4 chou2 zhi1 ， sai1 cao3 chun1 wu2 ji4 。

## 注释

## 译文

## 赏析
