---
id: hong-zi-kui-zhong-chun-wang-hou-yi-ri-deng-ling-long
title: 中春望后一日登玲珑
titlePinyin: zhong1 chun1 wang4 hou4 yi2 ri4 deng1 ling2 long2
titleSlug: zhong-chun-wang-hou-yi-ri-deng-ling-long
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出郭暄欲暑，涉林清自秋。
- 步随目力高，身与山气浮。
- 飞来辛夷花，拾得莲叶舟。
- 一声提壶卢，四顾丛薄幽。
- 诘屈九曲屏，突兀十二楼。
- 泉流涧级峻，云起峰阴稠。
- 左摩紫髯兕，右拂苍鳞虬。
- 牵衣憇更好，拥策登三休。
- 上呼笙箫侣，下瞰锦绣州。
- 豁落不平事，消融无涯忧。
- 太极浩初判，此山鬰相缪。
- 几人记曾来，老苔蚀雕锼。
- 玲珑听我歌，歌彻玲珑愁。
- 有酒且湑我，羲娥雪人头。

## 拼音
- chu1 guo1 xuan1 yu4 shu3 ， she4 lin2 qing1 zi4 qiu1 。
- bu4 sui2 mu4 li4 gao1 ， shen1 yu3 shan1 qi4 fu2 。
- fei1 lai2 xin1 yi2 hua1 ， shi2 de2 lian2 ye4 zhou1 。
- yi4 sheng1 ti2 hu2 lu2 ， si4 gu4 cong2 bao2 you1 。
- jie2 qu1 jiu3 qu1 ping2 ， tu1 wu4 shi2 er4 lou2 。
- quan2 liu2 jian4 ji2 jun4 ， yun2 qi3 feng1 yin1 chou2 。
- zuo3 mo2 zi3 ran2 si4 ， you4 fu2 cang1 lin2 qiu2 。
- qian1 yi1 qi4 geng4 hao3 ， yong1 ce4 deng1 san1 xiu1 。
- shang4 hu1 sheng1 xiao1 lü3 ， xia4 kan4 jin3 xiu4 zhou1 。
- huo1 luo4 bu4 ping2 shi4 ， xiao1 rong2 wu2 ya2 you1 。
- tai4 ji2 hao4 chu1 pan4 ， ci3 shan1 yu4 xiang1 miu4 。
- ji3 ren2 ji4 ceng2 lai2 ， lao3 tai2 shi2 diao1 sou1 。
- ling2 long2 ting1 wo3 ge1 ， ge1 che4 ling2 long2 chou2 。
- you3 jiu3 qie3 xu3 wo3 ， xi1 e2 xue3 ren2 tou2 。

## 注释

## 译文

## 赏析
