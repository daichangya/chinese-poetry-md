---
id: hong-zi-kui-du-jian-you-ri-gao-yong-kang-yi-shi-song-xing-ci-yun
title: 度剑有日高永康以诗送行次韵
titlePinyin: du4 jian4 you3 ri4 gao1 yong3 kang1 yi3 shi1 song4 xing2 ci4 yun4
titleSlug: du-jian-you-ri-gao-yong-kang-yi-shi-song-xing-ci-yun
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫岩护川陕，号令贼胆寒。
- 客有屏山刘，万甲胸中蟠。
- 石湖牧参井，遨头黄金鞍。
- 亦有山阴陆，春风迸诗肝。
- 主翁西清老，羽扇元戎坛。
- 莫府若而人，眼底缺未完。
- 顾予书生耳，外强苦中干。
- 从军十年事，未有半策干。
- 征笳芦叶脆，戍角梅花残。
- 凄凉郾城月，想像李与韩。
- 独鹤发深省，连鸡激长叹。
- 中原气犹怆，眉作醉里攒。
- 君诗远寄似，语出秀可餐。
- 论事极痛快，得之梦魂安。
- 御蜀知有法，水曲鸣和鸾。

## 拼音
- zi3 yan2 hu4 chuan1 shan3 ， hao4 ling4 zei2 dan3 han2 。
- ke4 you3 ping2 shan1 liu2 ， wan4 jia3 xiong1 zhong1 pan2 。
- shi2 hu2 mu4 can1 jing3 ， ao2 tou2 huang2 jin1 an1 。
- yi4 you3 shan1 yin1 lu4 ， chun1 feng1 beng4 shi1 gan1 。
- zhu3 weng1 xi1 qing1 lao3 ， yu3 shan4 yuan2 rong2 tan2 。
- mo4 fu3 ruo4 er2 ren2 ， yan3 di3 que1 wei4 wan2 。
- gu4 yu3 shu1 sheng1 er3 ， wai4 qiang2 ku3 zhong1 gan1 。
- cong2 jun1 shi2 nian2 shi4 ， wei4 you3 ban4 ce4 gan1 。
- zheng1 jia1 lu2 ye4 cui4 ， shu4 jiao3 mei2 hua1 can2 。
- qi1 liang2 yan3 cheng2 yue4 ， xiang3 xiang4 li3 yu3 han2 。
- du2 he4 fa1 shen1 sheng3 ， lian2 ji1 ji1 chang2 tan4 。
- zhong1 yuan2 qi4 you2 chuang4 ， mei2 zuo4 zui4 li3 zan3 。
- jun1 shi1 yuan3 ji4 si4 ， yu3 chu1 xiu4 ke3 can1 。
- lun4 shi4 ji2 tong4 kuai4 ， de2 zhi1 meng4 hun2 an1 。
- yu4 shu3 zhi1 you3 fa3 ， shui3 qu3 ming2 he2 luan2 。

## 注释

## 译文

## 赏析
