---
id: hong-zi-kui-song-xing-yuan-nie-shuai
title: 送兴元聂帅
titlePinyin: song4 xing1 yuan2 nie4 shuai4
titleSlug: song-xing-yuan-nie-shuai
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泛观天地间，一气如爨鼎。
- 半鼎沸正急，半岂独尔静。
- 从旁更益薪，既往漫不省。
- 畴当起沃之，辘轳转修绠。
- 长空堕旄头，胡命悬漏顷。
- 不戢方自焚，余焰燎吾境。
- 俶从淮汉扰，驯至褒斜警。
- 势欲合南北，事须得要领。
- 和固不可为，战亦未易逞。
- 中兴关人谋，而可倚天幸。
- 君侯富经纶，颇牧在禁省。
- 忧国如忧家，申旦抱耿耿。
- 袖中平戎策，直欲系其颈。
- 王斧下青冥，上游建巨屏。
- 秋高马正肥，慨慷溯巴郢。
- 鏠旗凛太一，福星映参井。
- 蜀从更化来，旧痛甫苏醒。
- 风寒不善护，遂与劳复等。
- 内势既𨂂盭，外兵且赘瘿。
- 但嗟车辚辚，未见旗整整。
- 胸中百万兵，气压貔虎猛。
- 凉飚送先声，鬼蜮已匿影。
- 自昔树勋业，莫先拔翘颖。
- 共功非众材，殆类无面餠。
- 孔明驻汉中，欲翦汉贼梗。
- 委心任费袆，屈膝拜许靖。
- 笑谈扼奸雄，老死不得骋。
- 至今出师表，日月光烱烱。
- 惜哉会潼关，不从魏延请。
- 公才几倍亮，谋略济忠鲠。
- 机会有可乘，临事勿吹冷。
- 秦陇咳唾定，归衮颛国秉。
- 颂磨浯水滨，铭勒燕然顶。
- 诸生笔如椽，须公一笑肯。

## 拼音
- fan4 guan1 tian1 di4 jian1 ， yi2 qi4 ru2 cuan4 ding3 。
- ban4 ding3 fei4 zheng4 ji2 ， ban4 qi3 du2 er3 jing4 。
- cong2 pang2 geng4 yi4 xin1 ， ji4 wang3 man4 bu4 sheng3 。
- chou2 dang1 qi3 wo4 zhi1 ， lu4 lu2 zhuan3 xiu1 geng3 。
- chang2 kong1 duo4 mao2 tou2 ， hu2 ming4 xuan2 lou4 qing3 。
- bu4 ji2 fang1 zi4 fen2 ， yu2 yan4 liao2 wu2 jing4 。
- chu4 cong2 huai2 han4 rao3 ， xun4 zhi4 bao1 xie2 jing3 。
- shi4 yu4 he2 nan2 bei3 ， shi4 xu1 de2 yao4 ling3 。
- he2 gu4 bu4 ke3 wei4 ， zhan4 yi4 wei4 yi4 cheng3 。
- zhong1 xing1 guan1 ren2 mou2 ， er2 ke3 yi3 tian1 xing4 。
- jun1 hou2 fu4 jing1 lun2 ， po1 mu4 zai4 jin4 sheng3 。
- you1 guo2 ru2 you1 jia1 ， shen1 dan4 bao4 geng3 geng3 。
- xiu4 zhong1 ping2 rong2 ce4 ， zhi2 yu4 xi4 qi2 jing3 。
- wang2 fu3 xia4 qing1 ming2 ， shang4 you2 jian4 ju4 ping2 。
- qiu1 gao1 ma3 zheng4 fei2 ， kai3 kang1 su4 ba1 ying3 。
- feng1 qi2 lin3 tai4 yi1 ， fu2 xing1 ying4 can1 jing3 。
- shu3 cong2 geng4 hua4 lai2 ， jiu4 tong4 fu3 su1 xing3 。
- feng1 han2 bu2 shan4 hu4 ， sui4 yu3 lao2 fu4 deng3 。
- nei4 shi4 ji4 𨂂 li4 ， wai4 bing1 qie3 zhui4 ying3 。
- dan4 jie1 che1 lin2 lin2 ， wei4 jian4 qi2 zheng3 zheng3 。
- xiong1 zhong1 bai3 wan4 bing1 ， qi4 ya1 pi2 hu3 meng3 。
- liang2 biao1 song4 xian1 sheng1 ， gui3 yu4 yi3 ni4 ying3 。
- zi4 xi1 shu4 xun1 ye4 ， mo4 xian1 ba2 qiao4 ying3 。
- gong4 gong1 fei1 zhong4 cai2 ， dai4 lei4 wu2 mian4 bing3 。
- kong3 ming2 zhu4 han4 zhong1 ， yu4 jian3 han4 zei2 geng3 。
- wei3 xin1 ren4 fei4 hui1 ， qu1 xi1 bai4 xu3 jing4 。
- xiao4 tan2 e4 jian1 xiong2 ， lao3 si3 bu4 de2 cheng3 。
- zhi4 jin1 chu1 shi1 biao3 ， ri4 yue4 guang1 jiong3 jiong3 。
- xi1 zai1 hui4 tong2 guan1 ， bu4 cong2 wei4 yan2 qing3 。
- gong1 cai2 ji3 bei4 liang4 ， mou2 lüe4 ji4 zhong1 geng3 。
- ji1 hui4 you3 ke3 cheng2 ， lin2 shi4 wu4 chui1 leng3 。
- qin2 long3 hai1 tuo4 ding4 ， gui1 gun3 zhuan1 guo2 bing3 。
- song4 mo2 wu2 shui3 bin1 ， ming2 le4 yan4 ran2 ding3 。
- zhu1 sheng1 bi3 ru2 chuan2 ， xu1 gong1 yi2 xiao4 ken3 。

## 注释

## 译文

## 赏析
