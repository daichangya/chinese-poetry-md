---
id: zhe-shang-shu-mi-han-tai-wei-shu
title: 上枢密韩太尉书
titlePinyin: shang4 shu1 mi4 han2 tai4 wei4 shu1
titleSlug: shang-shu-mi-han-tai-wei-shu
author: 辙
authorPinyin: zhe2
authorSlug: zhe
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 太尉执事：辙生好为文，思之至深。以为文者气之所形，然文不可以学而能，气可以养而致。孟子曰：“我善养吾浩然之气。”今观其文章，宽厚宏博，充乎天地之间，称其气之小大。太史公行天下，周览四海名山大川，与燕、赵间豪俊交游，故其文疏荡，颇有奇气。此二子者，岂尝执笔学为如此之文哉？其气充乎其中而溢乎其貌，动乎其言而见乎其文，而不自知也。
- 辙生十有九年矣。其居家所与游者，不过其邻里乡党之人；所见不过数百里之间，无高山大野可登览以自广；百氏之书，虽无所不读，然皆古人之陈迹，不足以激发其志气。恐遂汩没，故决然舍去，求天下奇闻壮观，以知天地之广大。过秦、汉之故都，恣观终南、嵩、华之高，北顾黄河之奔流，慨然想见古之豪杰。至京师，仰观天子宫阙之壮，与仓廪、府库、城池、苑囿之富且大也，而后知天下之巨丽。见翰林欧阳公，听其议论之宏辩，观其容貌之秀伟，与其门人贤士大夫游，而后知天下之文章聚乎此也。太尉以才略冠天下，天下之所恃以无忧，四夷之所惮以不敢发，入则周公、召公，出则方叔、召虎。而辙也未之见焉。
- 且夫人之学也，不志其大，虽多而何为？辙之来也，于山见终南、嵩、华之高，于水见黄河之大且深，于人见欧阳公，而犹以为未见太尉也。故愿得观贤人之光耀，闻一言以自壮，然后可以尽天下之大观而无憾者矣。
- 辙年少，未能通习吏事。向之来，非有取于斗升之禄，偶然得之，非其所乐。然幸得赐归待选，使得优游数年之间，将以益治其文，且学为政。太尉苟以为可教而辱教之，又幸矣！

## 拼音
- tai4 wei4 zhi2 shi4 ： zhe2 sheng1 hao3 wei4 wen2 ， si1 zhi1 zhi4 shen1 。 yi3 wei2 wen2 zhe3 qi4 zhi1 suo3 xing2 ， ran2 wen2 bu4 ke3 yi3 xue2 er2 neng2 ， qi4 ke3 yi3 yang3 er2 zhi4 。 meng4 zi3 yue1 ： “ wo3 shan4 yang3 wu2 hao4 ran2 zhi1 qi4 。 ” jin1 guan1 qi2 wen2 zhang1 ， kuan1 hou4 hong2 bo2 ， chong1 hu1 tian1 di4 zhi1 jian1 ， cheng1 qi2 qi4 zhi1 xiao3 da4 。 tai4 shi3 gong1 xing2 tian1 xia4 ， zhou1 lan3 si4 hai3 ming2 shan1 da4 chuan1 ， yu3 yan4 、 zhao4 jian1 hao2 jun4 jiao1 you2 ， gu4 qi2 wen2 shu1 dang4 ， po1 you3 qi2 qi4 。 ci3 er4 zi3 zhe3 ， qi3 chang2 zhi2 bi3 xue2 wei4 ru2 ci3 zhi1 wen2 zai1 ？ qi2 qi4 chong1 hu1 qi2 zhong1 er2 yi4 hu1 qi2 mao4 ， dong4 hu1 qi2 yan2 er2 jian4 hu1 qi2 wen2 ， er2 bu2 zi4 zhi1 ye3 。
- zhe2 sheng1 shi2 you3 jiu3 nian2 yi3 。 qi2 ju1 jia1 suo3 yu3 you2 zhe3 ， bu2 guo4 qi2 lin2 li3 xiang1 dang3 zhi1 ren2 ； suo3 jian4 bu2 guo4 shu4 bai3 li3 zhi1 jian1 ， wu2 gao1 shan1 da4 ye3 ke3 deng1 lan3 yi3 zi4 guang3 ； bai3 shi4 zhi1 shu1 ， sui1 wu2 suo3 bu4 du2 ， ran2 jie1 gu3 ren2 zhi1 chen2 ji4 ， bu4 zu2 yi3 ji1 fa1 qi2 zhi4 qi4 。 kong3 sui4 gu3 mei2 ， gu4 jue2 ran2 she4 qu4 ， qiu2 tian1 xia4 qi2 wen2 zhuang4 guan1 ， yi3 zhi1 tian1 di4 zhi1 guang3 da4 。 guo4 qin2 、 han4 zhi1 gu4 du1 ， zi4 guan1 zhong1 nan2 、 song1 、 hua2 zhi1 gao1 ， bei3 gu4 huang2 he2 zhi1 ben1 liu2 ， kai3 ran2 xiang3 jian4 gu3 zhi1 hao2 jie2 。 zhi4 jing1 shi1 ， yang3 guan1 tian1 zi3 gong1 que1 zhi1 zhuang4 ， yu3 cang1 lin3 、 fu3 ku4 、 cheng2 chi2 、 yuan4 you4 zhi1 fu4 qie3 da4 ye3 ， er2 hou4 zhi1 tian1 xia4 zhi1 ju4 li4 。 jian4 han4 lin2 ou1 yang2 gong1 ， ting1 qi2 yi4 lun4 zhi1 hong2 bian4 ， guan1 qi2 rong2 mao4 zhi1 xiu4 wei3 ， yu3 qi2 men2 ren2 xian2 shi4 da4 fu1 you2 ， er2 hou4 zhi1 tian1 xia4 zhi1 wen2 zhang1 ju4 hu1 ci3 ye3 。 tai4 wei4 yi3 cai2 lüe4 guan1 tian1 xia4 ， tian1 xia4 zhi1 suo3 shi4 yi3 wu2 you1 ， si4 yi2 zhi1 suo3 dan4 yi3 bu4 gan3 fa1 ， ru4 ze2 zhou1 gong1 、 zhao4 gong1 ， chu1 ze2 fang1 shu1 、 zhao4 hu3 。 er2 zhe2 ye3 wei4 zhi1 jian4 yan1 。
- qie3 fu1 ren2 zhi1 xue2 ye3 ， bu2 zhi4 qi2 da4 ， sui1 duo1 er2 he2 wei4 ？ zhe2 zhi1 lai2 ye3 ， yu2 shan1 jian4 zhong1 nan2 、 song1 、 hua2 zhi1 gao1 ， yu2 shui3 jian4 huang2 he2 zhi1 da4 qie3 shen1 ， yu2 ren2 jian4 ou1 yang2 gong1 ， er2 you2 yi3 wei2 wei4 jian4 tai4 wei4 ye3 。 gu4 yuan4 de2 guan1 xian2 ren2 zhi1 guang1 yao4 ， wen2 yi1 yan2 yi3 zi4 zhuang4 ， ran2 hou4 ke3 yi3 jin4 tian1 xia4 zhi1 da4 guan1 er2 wu2 han4 zhe3 yi3 。
- zhe2 nian2 shao4 ， wei4 neng2 tong1 xi2 li4 shi4 。 xiang4 zhi1 lai2 ， fei1 you3 qu3 yu2 dou4 sheng1 zhi1 lu4 ， ou3 ran2 de2 zhi1 ， fei1 qi2 suo3 le4 。 ran2 xing4 de2 ci4 gui1 dai4 xuan3 ， shi3 de0 you1 you2 shu4 nian2 zhi1 jian1 ， jiang1 yi3 yi4 zhi4 qi2 wen2 ， qie3 xue2 wei2 zheng4 。 tai4 wei4 gou3 yi3 wei2 ke3 jiao4 er2 ru3 jiao4 zhi1 ， you4 xing4 yi3 ！

## 注释

## 译文

## 赏析
