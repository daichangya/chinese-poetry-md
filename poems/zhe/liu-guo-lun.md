---
id: zhe-liu-guo-lun
title: 六国论
titlePinyin: liu4 guo2 lun4
titleSlug: liu-guo-lun
author: 辙
authorPinyin: zhe2
authorSlug: zhe
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 尝读六国《世家》，窃怪天下之诸侯，以五倍之地，十倍之众，发愤西向，以攻山西千里之秦，而不免于死亡。常为之深思远虑，以为必有可以自安之计，盖未尝不咎其当时之士虑患之疏，而见利之浅，且不知天下之势也。
- 夫秦之所以与诸侯争天下者，不在齐、楚、燕、赵也，而在韩、魏之郊；诸侯之所与秦争天下者，不在齐、楚、燕、赵也，而在韩、魏之野。秦之有韩、魏，譬如人之有腹心之疾也。韩、魏塞秦之冲，而弊山东之诸侯，故夫天下之所重者，莫如韩、魏也。昔者范睢用于秦而收韩，商鞅用于秦而收魏，昭王未得韩、魏之心，而出兵以攻齐之刚、寿，而范雎以为忧。然则秦之所忌者可以见矣。
- 秦之用兵于燕、赵，秦之危事也。越韩过魏，而攻人之国都，燕、赵拒之于前，而韩、魏乘之于后，此危道也。而秦之攻燕、赵，未尝有韩、魏之忧，则韩、魏之附秦故也。夫韩、魏诸侯之障，而使秦人得出入于其间，此岂知天下之势邪！委区区之韩、魏，以当强虎狼之秦，彼安得不折而入于秦哉？韩、魏折而入于秦，然后秦人得通其兵于东诸侯，而使天下偏受其祸。
- 夫韩、魏不能独当秦，而天下之诸侯，藉之以蔽其西，故莫如厚韩亲魏以摈秦。秦人不敢逾韩、魏以窥齐、楚、燕、赵之国，而齐、楚、燕、赵之国，因得以自完于其间矣。以四无事之国，佐当寇之韩、魏，使韩、魏无东顾之忧，而为天下出身以当秦兵；以二国委秦，而四国休息于内，以阴助其急，若此，可以应夫无穷，彼秦者将何为哉！不知出此，而乃贪疆埸尺寸之利，背盟败约，以自相屠灭，秦兵未出，而天下诸侯已自困矣。至于秦人得伺其隙以取其国，可不悲哉！

## 拼音
- chang2 du2 liu4 guo2 《 shi4 jia1 》 ， qie4 guai4 tian1 xia4 zhi1 zhu1 hou2 ， yi3 wu3 bei4 zhi1 di4 ， shi2 bei4 zhi1 zhong4 ， fa1 fen4 xi1 xiang4 ， yi3 gong1 shan1 xi1 qian1 li3 zhi1 qin2 ， er2 bu4 mian3 yu2 si3 wang2 。 chang2 wei4 zhi1 shen1 si1 yuan3 lü4 ， yi3 wei2 bi4 you3 ke3 yi3 zi4 an1 zhi1 ji4 ， gai4 wei4 chang2 bu2 jiu4 qi2 dang1 shi2 zhi1 shi4 lü4 huan4 zhi1 shu1 ， er2 jian4 li4 zhi1 qian3 ， qie3 bu4 zhi1 tian1 xia4 zhi1 shi4 ye3 。
- fu1 qin2 zhi1 suo3 yi3 yu3 zhu1 hou2 zheng1 tian1 xia4 zhe3 ， bu2 zai4 qi2 、 chu3 、 yan4 、 zhao4 ye3 ， er2 zai4 han2 、 wei4 zhi1 jiao1 ； zhu1 hou2 zhi1 suo3 yu3 qin2 zheng1 tian1 xia4 zhe3 ， bu2 zai4 qi2 、 chu3 、 yan4 、 zhao4 ye3 ， er2 zai4 han2 、 wei4 zhi1 ye3 。 qin2 zhi1 you3 han2 、 wei4 ， pi4 ru2 ren2 zhi1 you3 fu4 xin1 zhi1 ji2 ye3 。 han2 、 wei4 sai1 qin2 zhi1 chong1 ， er2 bi4 shan1 dong1 zhi1 zhu1 hou2 ， gu4 fu1 tian1 xia4 zhi1 suo3 zhong4 zhe3 ， mo4 ru2 han2 、 wei4 ye3 。 xi1 zhe3 fan4 sui1 yong4 yu2 qin2 er2 shou1 han2 ， shang1 yang1 yong4 yu2 qin2 er2 shou1 wei4 ， zhao1 wang2 wei4 de2 han2 、 wei4 zhi1 xin1 ， er2 chu1 bing1 yi3 gong1 qi2 zhi1 gang1 、 shou4 ， er2 fan4 ju1 yi3 wei2 you1 。 ran2 ze2 qin2 zhi1 suo3 ji4 zhe3 ke3 yi3 jian4 yi3 。
- qin2 zhi1 yong4 bing1 yu2 yan4 、 zhao4 ， qin2 zhi1 wei1 shi4 ye3 。 yue4 han2 guo4 wei4 ， er2 gong1 ren2 zhi1 guo2 dou1 ， yan4 、 zhao4 ju4 zhi1 yu2 qian2 ， er2 han2 、 wei4 cheng2 zhi1 yu2 hou4 ， ci3 wei1 dao4 ye3 。 er2 qin2 zhi1 gong1 yan4 、 zhao4 ， wei4 chang2 you3 han2 、 wei4 zhi1 you1 ， ze2 han2 、 wei4 zhi1 fu4 qin2 gu4 ye3 。 fu1 han2 、 wei4 zhu1 hou2 zhi1 zhang4 ， er2 shi3 qin2 ren2 de2 chu1 ru4 yu2 qi2 jian1 ， ci3 qi3 zhi1 tian1 xia4 zhi1 shi4 xie2 ！ wei3 qu1 qu1 zhi1 han2 、 wei4 ， yi3 dang1 qiang2 hu3 lang2 zhi1 qin2 ， bi3 an1 de2 bu4 zhe2 er2 ru4 yu2 qin2 zai1 ？ han2 、 wei4 zhe2 er2 ru4 yu2 qin2 ， ran2 hou4 qin2 ren2 de2 tong1 qi2 bing1 yu2 dong1 zhu1 hou2 ， er2 shi3 tian1 xia4 pian1 shou4 qi2 huo4 。
- fu1 han2 、 wei4 bu4 neng2 du2 dang1 qin2 ， er2 tian1 xia4 zhi1 zhu1 hou2 ， jie4 zhi1 yi3 bi4 qi2 xi1 ， gu4 mo4 ru2 hou4 han2 qin1 wei4 yi3 bin4 qin2 。 qin2 ren2 bu4 gan3 yu2 han2 、 wei4 yi3 kui1 qi2 、 chu3 、 yan4 、 zhao4 zhi1 guo2 ， er2 qi2 、 chu3 、 yan4 、 zhao4 zhi1 guo2 ， yin1 de2 yi3 zi4 wan2 yu2 qi2 jian1 yi3 。 yi3 si4 wu2 shi4 zhi1 guo2 ， zuo3 dang1 kou4 zhi1 han2 、 wei4 ， shi3 han2 、 wei4 wu2 dong1 gu4 zhi1 you1 ， er2 wei4 tian1 xia4 chu1 shen1 yi3 dang1 qin2 bing1 ； yi3 er4 guo2 wei3 qin2 ， er2 si4 guo2 xiu1 xi0 yu2 nei4 ， yi3 yin1 zhu4 qi2 ji2 ， ruo4 ci3 ， ke3 yi3 ying4 fu1 wu2 qiong2 ， bi3 qin2 zhe3 jiang1 he2 wei4 zai1 ！ bu4 zhi1 chu1 ci3 ， er2 nai3 tan1 jiang1 yi4 chi3 cun4 zhi1 li4 ， bei4 meng2 bai4 yue1 ， yi3 zi4 xiang1 tu2 mie4 ， qin2 bing1 wei4 chu1 ， er2 tian1 xia4 zhu1 hou2 yi3 zi4 kun4 yi3 。 zhi4 yu2 qin2 ren2 de2 si4 qi2 xi4 yi3 qu3 qi2 guo2 ， ke3 bu4 bei1 zai1 ！

## 注释

## 译文

## 赏析
