---
id: zhe-huang-zhou-kuai-zai-ting-ji
title: 黄州快哉亭记
titlePinyin: huang2 zhou1 kuai4 zai1 ting2 ji4
titleSlug: huang-zhou-kuai-zai-ting-ji
author: 辙
authorPinyin: zhe2
authorSlug: zhe
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 江出西陵，始得平地，其流奔放肆大。南合沅、湘 ，北合汉沔，其势益张。至于赤壁之下，波流浸灌，与海相若。清河张君梦得谪居齐安，即其庐之西南为亭，以览观江流之胜，而余兄子瞻名之曰“快哉”。
- 盖亭之所见，南北百里，东西一舍。涛澜汹涌，风云开阖。昼则舟楫出没于其前，夜则鱼龙悲啸于其下。变化倏忽，动心骇目，不可久视。今乃得玩之几席之上，举目而足。西望武昌诸山，冈陵起伏，草木行列，烟消日出。渔夫樵父之舍，皆可指数。此其所以为“快哉”者也。至于长洲之滨，故城之墟。曹孟德、孙仲谋之所睥睨，周瑜、陆逊之所骋骛。其流风遗迹，亦足以称快世俗。
- 昔楚襄王从宋玉、景差于兰台之宫，有风飒然至者，王披襟当之，曰：“快哉此风！寡人所与庶人共者耶？”宋玉曰：“此独大王之雄风耳，庶人安得共之！”玉之言盖有讽焉。夫风无雌雄之异，而人有遇，不遇之变；楚王之所以为乐，与庶人之所以为忧，此则人之变也，而风何与焉？士生于世，使其中不自得，将何往而非病？使其中坦然，不以物伤性，将何适而非快？今张君不以谪为患，窃会计之余功，而自放山水之间，此其中宜有以过人者。将蓬户瓮牖无所不快；而况乎濯长江之清流，揖西山之白云 ，穷耳目之胜以自适也哉！不然，连山绝壑，长林古木，振之以清风，照之以明月，此皆骚人思士之所以悲伤憔悴而不能胜者，乌睹其为快也哉！
- 元丰六年十一月朔日，赵郡苏辙记。

## 拼音
- jiang1 chu1 xi1 ling2 ， shi3 de2 ping2 di4 ， qi2 liu2 ben1 fang4 si4 da4 。 nan2 he2 yuan2 、 xiang1   ， bei3 he2 han4 mian3 ， qi2 shi4 yi4 zhang1 。 zhi4 yu2 chi4 bi4 zhi1 xia4 ， bo1 liu2 jin4 guan4 ， yu3 hai3 xiang1 ruo4 。 qing1 he2 zhang1 jun1 meng4 de2 zhe2 ju1 qi2 an1 ， ji2 qi2 lu2 zhi1 xi1 nan2 wei4 ting2 ， yi3 lan3 guan1 jiang1 liu2 zhi1 sheng4 ， er2 yu2 xiong1 zi3 zhan1 ming2 zhi1 yue1 “ kuai4 zai1 ” 。
- gai4 ting2 zhi1 suo3 jian4 ， nan2 bei3 bai3 li3 ， dong1 xi1 yi2 she4 。 tao1 lan2 xiong1 yong3 ， feng1 yun2 kai1 he2 。 zhou4 ze2 zhou1 ji2 chu1 mo4 yu2 qi2 qian2 ， ye4 ze2 yu2 long2 bei1 xiao4 yu2 qi2 xia4 。 bian4 hua4 shu1 hu1 ， dong4 xin1 hai4 mu4 ， bu4 ke3 jiu3 shi4 。 jin1 nai3 de2 wan2 zhi1 ji3 xi2 zhi1 shang4 ， ju3 mu4 er2 zu2 。 xi1 wang4 wu3 chang1 zhu1 shan1 ， gang1 ling2 qi3 fu2 ， cao3 mu4 hang2 lie4 ， yan1 xiao1 ri4 chu1 。 yu2 fu1 qiao2 fu4 zhi1 she4 ， jie1 ke3 zhi3 shu4 。 ci3 qi2 suo3 yi3 wei2 “ kuai4 zai1 ” zhe3 ye3 。 zhi4 yu2 chang2 zhou1 zhi1 bin1 ， gu4 cheng2 zhi1 xu1 。 cao2 meng4 de2 、 sun1 zhong4 mou2 zhi1 suo3 pi4 ni4 ， zhou1 yu2 、 lu4 xun4 zhi1 suo3 cheng3 wu4 。 qi2 liu2 feng1 yi2 ji4 ， yi4 zu2 yi3 cheng1 kuai4 shi4 su2 。
- xi1 chu3 xiang1 wang2 cong2 song4 yu4 、 jing3 cha4 yu2 lan2 tai2 zhi1 gong1 ， you3 feng1 sa4 ran2 zhi4 zhe3 ， wang2 pi1 jin1 dang1 zhi1 ， yue1 ： “ kuai4 zai1 ci3 feng1 ！ gua3 ren2 suo3 yu3 shu4 ren2 gong4 zhe3 ye1 ？ ” song4 yu4 yue1 ： “ ci3 du2 da4 wang2 zhi1 xiong2 feng1 er3 ， shu4 ren2 an1 de2 gong4 zhi1 ！ ” yu4 zhi1 yan2 gai4 you3 feng3 yan1 。 fu1 feng1 wu2 ci2 xiong2 zhi1 yi4 ， er2 ren2 you3 yu4 ， bu2 yu4 zhi1 bian4 ； chu3 wang2 zhi1 suo3 yi3 wei4 le4 ， yu3 shu4 ren2 zhi1 suo3 yi3 wei2 you1 ， ci3 ze2 ren2 zhi1 bian4 ye3 ， er2 feng1 he2 yu3 yan1 ？ shi4 sheng1 yu2 shi4 ， shi3 qi2 zhong1 bu2 zi4 de2 ， jiang1 he2 wang3 er2 fei1 bing4 ？ shi3 qi2 zhong1 tan3 ran2 ， bu4 yi3 wu4 shang1 xing4 ， jiang1 he2 shi4 er2 fei1 kuai4 ？ jin1 zhang1 jun1 bu4 yi3 zhe2 wei4 huan4 ， qie4 kuai4 ji4 zhi1 yu2 gong1 ， er2 zi4 fang4 shan1 shui3 zhi1 jian1 ， ci3 qi2 zhong1 yi2 you3 yi3 guo4 ren2 zhe3 。 jiang1 peng2 hu4 weng4 you3 wu2 suo3 bu2 kuai4 ； er2 kuang4 hu1 zhuo2 chang2 jiang1 zhi1 qing1 liu2 ， yi1 xi1 shan1 zhi1 bai2 yun2   ， qiong2 er3 mu4 zhi1 sheng4 yi3 zi4 shi4 ye3 zai1 ！ bu4 ran2 ， lian2 shan1 jue2 he4 ， chang2 lin2 gu3 mu4 ， zhen4 zhi1 yi3 qing1 feng1 ， zhao4 zhi1 yi3 ming2 yue4 ， ci3 jie1 sao1 ren2 si1 shi4 zhi1 suo3 yi3 bei1 shang1 qiao2 cui4 er2 bu4 neng2 sheng4 zhe3 ， wu1 du3 qi2 wei4 kuai4 ye3 zai1 ！
- yuan2 feng1 liu4 nian2 shi2 yi1 yue4 shuo4 ri4 ， zhao4 jun4 su1 zhe2 ji4 。

## 注释

## 译文

## 赏析
