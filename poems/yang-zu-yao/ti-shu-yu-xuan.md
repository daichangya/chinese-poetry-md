---
id: yang-zu-yao-ti-shu-yu-xuan
title: 题漱玉轩
titlePinyin: ti2 shu4 yu4 xuan1
titleSlug: ti-shu-yu-xuan
author: 杨祖尧
authorPinyin: yang2 zu3 yao2
authorSlug: yang-zu-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 危石欲阽力自支，罅空引溜日夜垂。
- 空阶滴雨幽梦觉，孤蓬澎浪惊魂飞。
- 直疑丹液閟石骨，饮此合仙寿无期。
- 又疑龙宫流润泽，膏沐万物皆含滋。
- 终古不受一尘涴，六月可逃三伏威。
- 濯我尘缨洗两耳，审听广乐音声希。
- 盥颒半生尘俗面，要离仙仗翻云旗。
- 仁智所观自有感，物理天理常参稽。
- 华池神水倘若此，圣功合发天人机。
- 湔涤众生业障尽，更与大地荡劫灰。

## 拼音
- wei1 shi2 yu4 yan2 li4 zi4 zhi1 ， xia4 kong1 yin3 liu1 ri4 ye4 chui2 。
- kong1 jie1 di1 yu3 you1 meng4 jue2 ， gu1 peng2 peng2 lang4 jing1 hun2 fei1 。
- zhi2 yi2 dan1 ye4 bi4 shi2 gu3 ， yin3 ci3 he2 xian1 shou4 wu2 qi1 。
- you4 yi2 long2 gong1 liu2 run4 ze2 ， gao1 mu4 wan4 wu4 jie1 han2 zi1 。
- zhong1 gu3 bu2 shou4 yi4 chen2 wo4 ， liu4 yue4 ke3 tao2 san1 fu2 wei1 。
- zhuo2 wo3 chen2 ying1 xi3 liang3 er3 ， shen3 ting1 guang3 yue4 yin1 sheng1 xi1 。
- guan4 hui4 ban4 sheng1 chen2 su2 mian4 ， yao4 li2 xian1 zhang4 fan1 yun2 qi2 。
- ren2 zhi4 suo3 guan1 zi4 you3 gan3 ， wu4 li3 tian1 li3 chang2 can1 ji1 。
- hua2 chi2 shen2 shui3 tang3 ruo4 ci3 ， sheng4 gong1 he2 fa1 tian1 ren2 ji1 。
- jian1 di2 zhong4 sheng1 ye4 zhang4 jin4 ， geng4 yu3 da4 di4 dang4 jie2 hui1 。

## 注释

## 译文

## 赏析
