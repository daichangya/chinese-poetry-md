---
id: zhao-bi-yuan-chong-jian-shen-xiu-lou-zhui-he-zhong-ding-gong-yun
title: 重建神秀楼追和忠定公韵
titlePinyin: chong2 jian4 shen2 xiu4 lou2 zhui1 he2 zhong1 ding4 gong1 yun4
titleSlug: chong-jian-shen-xiu-lou-zhui-he-zhong-ding-gong-yun
author: 赵必愿
authorPinyin: zhao4 bi4 yuan4
authorSlug: zhao-bi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维兹城南楼，废兴端有时。
- 昔我忠定公，楼成旋西归。
- 拜厅惭匪肖，易麾繇好溪。
- 循环六十载，乌兔惊梭飞。
- 吁嗟古雉堞，巨浸堕藩篱。
- 陶甓既还旧，更创如有期。
- 岁事喜中稔，度材授工师。
- 非敢侈轮奂，聊尔遵先规。
- 江山展图画，栏槛倚晴晖。
- 肯堂久在念，今我身则夷。
- 辽鹤去不返，遗墨犹淋漓。
- 一时賸篇咏，皆表而出之。
- 登眺惟畴昔，未觉此举非。
- 落成灯火夜，万点天星移。
- 潮生月在浦，酒阑风满衣。
- 幸继前人躅，敬和前人词。
- 斯楼傥不朽，庶慰蒸湘悲。

## 拼音
- wei2 zi1 cheng2 nan2 lou2 ， fei4 xing1 duan1 you3 shi2 。
- xi1 wo3 zhong1 ding4 gong1 ， lou2 cheng2 xuan2 xi1 gui1 。
- bai4 ting1 can2 fei3 xiao4 ， yi4 hui1 yao2 hao3 xi1 。
- xun2 huan2 liu4 shi2 zai3 ， wu1 tu4 jing1 suo1 fei1 。
- xu1 jie1 gu3 zhi4 die2 ， ju4 jin4 duo4 fan1 li2 。
- tao2 pi4 ji4 hai2 jiu4 ， geng4 chuang4 ru2 you3 qi1 。
- sui4 shi4 xi3 zhong1 ren3 ， du4 cai2 shou4 gong1 shi1 。
- fei1 gan3 chi3 lun2 huan4 ， liao2 er3 zun1 xian1 gui1 。
- jiang1 shan1 zhan3 tu2 hua4 ， lan2 kan3 yi3 qing2 hui1 。
- ken3 tang2 jiu3 zai4 nian4 ， jin1 wo3 shen1 ze2 yi2 。
- liao2 he4 qu4 bu4 fan3 ， yi2 mo4 you2 lin2 li2 。
- yi4 shi2 sheng4 pian1 yong3 ， jie1 biao3 er2 chu1 zhi1 。
- deng1 tiao4 wei2 chou2 xi1 ， wei4 jue2 ci3 ju3 fei1 。
- luo4 cheng2 deng1 huo3 ye4 ， wan4 dian3 tian1 xing1 yi2 。
- chao2 sheng1 yue4 zai4 pu3 ， jiu3 lan2 feng1 man3 yi1 。
- xing4 ji4 qian2 ren2 zhu2 ， jing4 he2 qian2 ren2 ci2 。
- si1 lou2 tang3 bu4 xiu3 ， shu4 wei4 zheng1 xiang1 bei1 。

## 注释

## 译文

## 赏析
