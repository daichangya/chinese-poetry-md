---
id: zhou-zi-zhi-qiu-huang-tan
title: 秋蝗叹
titlePinyin: qiu1 huang2 tan4
titleSlug: qiu-huang-tan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驱车入秋原，蒙蒙尽禾黍。
- 田父刈且歌，笑言杂儿女。
- 路傍骑马翁，下与田父语。
- 问言田家劳，云何乐如许。
- 父老仰天叹，恳款话心膂。
- 今年遭岁凶，夏旱连秋暑。
- 谁知勤饷妇，社瓮𫇴绿醑。
- 君看西来蝗，落地辄盖土。
- 入境不入田，食草不食秬。
- 老农亦何幸，此乐讵天与。
- 为言相君贤，为惠寔在汝。
- 群凶满江淮，杀气自消阻。
- 微虫初何知，仁者亦复与。
- 知公意在民，有谷宁忍咀。
- 劝尔但自欢，蝗来不须御。

## 拼音
- qu1 che1 ru4 qiu1 yuan2 ， meng2 meng2 jin4 he2 shu3 。
- tian2 fu4 yi4 qie3 ge1 ， xiao4 yan2 za2 er2 nü3 。
- lu4 bang4 qi2 ma3 weng1 ， xia4 yu3 tian2 fu4 yu3 。
- wen4 yan2 tian2 jia1 lao2 ， yun2 he2 le4 ru2 xu3 。
- fu4 lao3 yang3 tian1 tan4 ， ken3 kuan3 hua4 xin1 lü3 。
- jin1 nian2 zao1 sui4 xiong1 ， xia4 han4 lian2 qiu1 shu3 。
- shui2 zhi1 qin2 xiang3 fu4 ， she4 weng4 𫇴 lü4 xu3 。
- jun1 kan4 xi1 lai2 huang2 ， luo4 di4 zhe2 gai4 tu3 。
- ru4 jing4 bu2 ru4 tian2 ， shi2 cao3 bu4 shi2 ju4 。
- lao3 nong2 yi4 he2 xing4 ， ci3 le4 ju4 tian1 yu3 。
- wei4 yan2 xiang1 jun1 xian2 ， wei4 hui4 shi2 zai4 ru3 。
- qun2 xiong1 man3 jiang1 huai2 ， sha1 qi4 zi4 xiao1 zu3 。
- wei1 chong2 chu1 he2 zhi1 ， ren2 zhe3 yi4 fu4 yu3 。
- zhi1 gong1 yi4 zai4 min2 ， you3 gu3 ning2 ren3 zui3 。
- quan4 er3 dan4 zi4 huan1 ， huang2 lai2 bu4 xu1 yu4 。

## 注释

## 译文

## 赏析
