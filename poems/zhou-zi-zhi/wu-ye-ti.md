---
id: zhou-zi-zhi-wu-ye-ti
title: 乌夜啼
titlePinyin: wu1 ye4 ti2
titleSlug: wu-ye-ti
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄门急诏下，趣封南郡王。
- 鸾辂俨且深，班剑列成行。
- 建以左纛旆，树以羽葆幢。
- 骨肉厚恩义，门户生辉光。
- 分封得大国，四境弥土疆。
- 那知以嫌猜，将身触嗔怒。
- 征我还上都，令我不得住。
- 夺我封侯印，被我五两组。
- 低头屏气息，对客不敢语。
- 红窗昏夜灯，白泪堕秋雨。
- 郁郁两大树，依依近墙宇。
- 鸦鸦枝上啼，腷腷振两羽。
- 沉沉夜未央，𬘘𬘘方三鼓。
- 侍儿闻之喜，揽衣中夜起。
- 起敲斋合门，秉烛具肴旨。
- 再拜前致词，灵乌未可鄙。
- 吾闻乌夜啼，霈泽覃万里。
- 杲杲方平旦，使者已在门。
- 官家有诏书，为君敦厚恩。
- 旧愤知己释，徙封意增勤。
- 客有鲍书记，当代称能文。
- 命作啼乌曲，乐府传清芬。
- 人生欲富贵，生身恨不早。
- 富贵岂不好，危机亦难蹈。
- 古来兄弟间，生死在一朝。
- 煮豆然豆豆叶焦，灵乌莫厌声哓哓。

## 拼音
- huang2 men2 ji2 zhao4 xia4 ， qu4 feng1 nan2 jun4 wang2 。
- luan2 lu4 yan3 qie3 shen1 ， ban1 jian4 lie4 cheng2 xing2 。
- jian4 yi3 zuo3 dao4 pei4 ， shu4 yi3 yu3 bao3 zhuang4 。
- gu3 rou4 hou4 en1 yi4 ， men2 hu4 sheng1 hui1 guang1 。
- fen1 feng1 de2 da4 guo2 ， si4 jing4 mi2 tu3 jiang1 。
- na4 zhi1 yi3 xian2 cai1 ， jiang1 shen1 chu4 chen1 nu4 。
- zheng1 wo3 hai2 shang4 dou1 ， ling4 wo3 bu4 de2 zhu4 。
- duo2 wo3 feng1 hou2 yin4 ， bei4 wo3 wu3 liang3 zu3 。
- di1 tou2 bing3 qi4 xi1 ， dui4 ke4 bu4 gan3 yu3 。
- hong2 chuang1 hun1 ye4 deng1 ， bai2 lei4 duo4 qiu1 yu3 。
- yu4 yu4 liang3 da4 shu4 ， yi1 yi1 jin4 qiang2 yu3 。
- ya1 ya1 zhi1 shang4 ti2 ， bi4 bi4 zhen4 liang3 yu3 。
- chen2 chen2 ye4 wei4 yang1 ， dan3 dan3 fang1 san1 gu3 。
- shi4 er2 wen2 zhi1 xi3 ， lan3 yi1 zhong1 ye4 qi3 。
- qi3 qiao1 zhai1 he2 men2 ， bing3 zhu2 ju4 yao2 zhi3 。
- zai4 bai4 qian2 zhi4 ci2 ， ling2 wu1 wei4 ke3 bi3 。
- wu2 wen2 wu1 ye4 ti2 ， pei4 ze2 qin2 wan4 li3 。
- gao3 gao3 fang1 ping2 dan4 ， shi3 zhe3 yi3 zai4 men2 。
- guan1 jia1 you3 zhao4 shu1 ， wei4 jun1 dun1 hou4 en1 。
- jiu4 fen4 zhi1 ji3 shi4 ， xi3 feng1 yi4 zeng1 qin2 。
- ke4 you3 bao4 shu1 ji4 ， dang1 dai4 cheng1 neng2 wen2 。
- ming4 zuo4 ti2 wu1 qu3 ， yue4 fu3 chuan2 qing1 fen1 。
- ren2 sheng1 yu4 fu4 gui4 ， sheng1 shen1 hen4 bu4 zao3 。
- fu4 gui4 qi3 bu4 hao3 ， wei1 ji1 yi4 nan2 dao3 。
- gu3 lai2 xiong1 di4 jian1 ， sheng1 si3 zai4 yi4 chao2 。
- zhu3 dou4 ran2 dou4 dou4 ye4 jiao1 ， ling2 wu1 mo4 yan4 sheng1 xiao1 xiao1 。

## 注释

## 译文

## 赏析
