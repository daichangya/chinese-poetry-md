---
id: zhou-zi-zhi-he-yuan-jing-yi-shi-suo-hua-ci-yun-shi-wei-zhi-jian-hua-zhi-yue
title: 何元静以诗索花次韵诗尾致剪花之约
titlePinyin: he2 yuan2 jing4 yi3 shi1 suo3 hua1 ci4 yun4 shi1 wei3 zhi4 jian3 hua1 zhi1 yue1
titleSlug: he-yuan-jing-yi-shi-suo-hua-ci-yun-shi-wei-zhi-jian-hua-zhi-yue
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城南有客身倦游，饭无脱粟衣无裘。
- 短墙雨湿花木晚，穷巷草深篱落秋。
- 心常自许玉川辈，人言恐是原宪流。
- 千奴安得封君禄，偶有一花聊可目。
- 彩椽作架恐未暇，春到听花飞上屋。
- 衡门无酒客不知，寒谷少春花更迟。
- 慇勤未足供一笑，惭愧烦君作好诗。
- 谁遣春风吹急雨，枝头会见花无数。
- 夜窗月白得暗香，晓枕风微战轻素。
- 已办并州快剪刀，为剪长条送春去。
- 君当酿酒买肥羔，莫倚匆匆陈草具。

## 拼音
- cheng2 nan2 you3 ke4 shen1 juan4 you2 ， fan4 wu2 tuo1 su4 yi1 wu2 qiu2 。
- duan3 qiang2 yu3 shi1 hua1 mu4 wan3 ， qiong2 xiang4 cao3 shen1 li2 luo4 qiu1 。
- xin1 chang2 zi4 xu3 yu4 chuan1 bei4 ， ren2 yan2 kong3 shi4 yuan2 xian4 liu2 。
- qian1 nu2 an1 de2 feng1 jun1 lu4 ， ou3 you3 yi4 hua1 liao2 ke3 mu4 。
- cai3 chuan2 zuo4 jia4 kong3 wei4 xia2 ， chun1 dao4 ting1 hua1 fei1 shang4 wu1 。
- heng2 men2 wu2 jiu3 ke4 bu4 zhi1 ， han2 gu3 shao3 chun1 hua1 geng4 chi2 。
- yin1 qin2 wei4 zu2 gong4 yi2 xiao4 ， can2 kui4 fan2 jun1 zuo4 hao3 shi1 。
- shui2 qian3 chun1 feng1 chui1 ji2 yu3 ， zhi1 tou2 hui4 jian4 hua1 wu2 shu4 。
- ye4 chuang1 yue4 bai2 de2 an4 xiang1 ， xiao3 zhen3 feng1 wei1 zhan4 qing1 su4 。
- yi3 ban4 bing1 zhou1 kuai4 jian3 dao1 ， wei4 jian3 chang2 tiao2 song4 chun1 qu4 。
- jun1 dang1 niang4 jiu3 mai3 fei2 gao1 ， mo4 yi3 cong1 cong1 chen2 cao3 ju4 。

## 注释

## 译文

## 赏析
