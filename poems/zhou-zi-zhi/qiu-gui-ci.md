---
id: zhou-zi-zhi-qiu-gui-ci
title: 秋闺词
titlePinyin: qiu1 gui1 ci2
titleSlug: qiu-gui-ci
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风动帘幙，蟋蟀鸣高堂。
- 蔓草湿零露，秋闺知夜长。
- 佳人掩朱户，背烛解罗裳。
- 愿言鸳鸯梦，双飞入方塘。
- 清影横疏櫺，奈此明月光。
- 依依照长夜，炯炯明愁肠。
- 不恨郎不归，恨月入我床。
- 披衣复起坐，嚬翠挑残缸。
- 开缄取素书，解结罗带傍。
- 一读再三叹，再读泪数行。
- 终夜不成寝，曙色忽满窗。
- 虽云有膏沐，谁能理晨粧。

## 拼音
- xi1 feng1 dong4 lian2 mu4 ， xi1 shuai4 ming2 gao1 tang2 。
- man4 cao3 shi1 ling2 lu4 ， qiu1 gui1 zhi1 ye4 chang2 。
- jia1 ren2 yan3 zhu1 hu4 ， bei4 zhu2 jie3 luo2 shang0 。
- yuan4 yan2 yuan1 yang1 meng4 ， shuang1 fei1 ru4 fang1 tang2 。
- qing1 ying3 heng2 shu1 ling2 ， nai4 ci3 ming2 yue4 guang1 。
- yi1 yi1 zhao4 chang2 ye4 ， jiong3 jiong3 ming2 chou2 chang2 。
- bu2 hen4 lang2 bu4 gui1 ， hen4 yue4 ru4 wo3 chuang2 。
- pi1 yi1 fu4 qi3 zuo4 ， pin2 cui4 tiao1 can2 gang1 。
- kai1 jian1 qu3 su4 shu1 ， jie3 jie2 luo2 dai4 bang4 。
- yi4 du2 zai4 san1 tan4 ， zai4 du2 lei4 shu4 xing2 。
- zhong1 ye4 bu4 cheng2 qin3 ， shu3 se4 hu1 man3 chuang1 。
- sui1 yun2 you3 gao1 mu4 ， shui2 neng2 li3 chen2 zhuang1 。

## 注释

## 译文

## 赏析
