---
id: zhou-zi-zhi-ti-yan-hui-jia-cao-tang
title: 题彦恢家草堂
titlePinyin: ti2 yan4 hui1 jia1 cao3 tang2
titleSlug: ti-yan-hui-jia-cao-tang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昭陵厚德如乾坤，廊庙补衮多公言。
- 徂徕官在百寮底，有时论事惊天阍。
- 皂囊欲上谤已满，霜台不到名空尊。
- 李侯自是千载士，人说赞皇今有孙。
- 长安御史一骢马，人物眼高争荐论。
- 南床小忍便可得，直气肯受高官吞。
- 青云垂上却回首，得州如斗车朱轓。
- 两公相望空落落，当年风采今仍存。
- 古来名节与富贵，轻重略等常平分。
- 天公相爱似有意，黄鹄欲举方腾𬸣。
- 未开青琐霄汉上，故著草堂烟雨闲。
- 人生穷达固难料，时来鹤亦能高轩。
- 愿公努力善自爱，更进药石禆华勋。

## 拼音
- zhao1 ling2 hou4 de2 ru2 qian2 kun1 ， lang2 miao4 bu3 gun3 duo1 gong1 yan2 。
- cu2 lai2 guan1 zai4 bai3 liao2 di3 ， you3 shi2 lun4 shi4 jing1 tian1 hun1 。
- zao4 nang2 yu4 shang4 bang4 yi3 man3 ， shuang1 tai2 bu2 dao4 ming2 kong1 zun1 。
- li3 hou2 zi4 shi4 qian1 zai3 shi4 ， ren2 shuo1 zan4 huang2 jin1 you3 sun1 。
- chang2 an1 yu4 shi3 yi4 cong1 ma3 ， ren2 wu4 yan3 gao1 zheng1 jian4 lun4 。
- nan2 chuang2 xiao3 ren3 bian4 ke3 de2 ， zhi2 qi4 ken3 shou4 gao1 guan1 tun1 。
- qing1 yun2 chui2 shang4 que4 hui2 shou3 ， de2 zhou1 ru2 dou4 che1 zhu1 fan1 。
- liang3 gong1 xiang1 wang4 kong1 luo4 luo4 ， dang1 nian2 feng1 cai3 jin1 reng2 cun2 。
- gu3 lai2 ming2 jie2 yu3 fu4 gui4 ， qing1 zhong4 lüe4 deng3 chang2 ping2 fen1 。
- tian1 gong1 xiang1 ai4 si4 you3 yi4 ， huang2 hu2 yu4 ju3 fang1 teng2 xian1 。
- wei4 kai1 qing1 suo3 xiao1 han4 shang4 ， gu4 zhu4 cao3 tang2 yan1 yu3 xian2 。
- ren2 sheng1 qiong2 da2 gu4 nan2 liao4 ， shi2 lai2 he4 yi4 neng2 gao1 xuan1 。
- yuan4 gong1 nu3 li4 shan4 zi4 ai4 ， geng4 jin4 yao4 shi2 bi4 hua2 xun1 。

## 注释

## 译文

## 赏析
