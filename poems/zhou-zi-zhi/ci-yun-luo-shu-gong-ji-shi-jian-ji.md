---
id: zhou-zi-zhi-ci-yun-luo-shu-gong-ji-shi-jian-ji
title: 次韵罗叔共纪事见寄
titlePinyin: ci4 yun4 luo2 shu1 gong4 ji4 shi4 jian4 ji4
titleSlug: ci-yun-luo-shu-gong-ji-shi-jian-ji
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中原困胡虏，此事昔固闻。
- 何尝大江南，犬羊动成群。
- 踊跃万骑入，苍黄两龙奔。
- 五年三避狄，十室九见焚。
- 相公既降虏，盗贼俱官军。
- 遂令江以南，填山满屯营。
- 老稚五六辈，相呼走荒村。
- 君昔东道主，窜身亦荆榛。
- 两家三十口，既死惊复存。
- 共求草中生，有似麞与麕。
- 平时巳蹭蹬，老恨有此身。
- 湛湛两玉壶，炯炯无一尘。
- 犹喜垂尽中，得此千载人。
- 珠玑皎在前，自然洗妖氛。
- 恨君济时策，百未有一伸。
- 半通犹绾戾，两肘空悬鹑。
- 无人作游扬，恐得按剑嗔。
- 浓云卷肤寸，未许膏斯民。
- 念昔仲夏夜，赤气腾天曛。
- 雨足下垂地，诛斩当奸臣。
- 敌将果夜遁，王师策殊勋。
- 班荆记是夕，同我二三君。
- 君歌独慷慨，泪下沾衣巾。
- 愿言补周衮，八表均尧仁。
- 昆虫及草木，同播一大钧。
- 良会有如此，吾生岂非辰。
- 吟君洗兵马，大雅何深醇。
- 安得清庙瑟，朱弦奏春温。

## 拼音
- zhong1 yuan2 kun4 hu2 lu3 ， ci3 shi4 xi1 gu4 wen2 。
- he2 chang2 da4 jiang1 nan2 ， quan3 yang2 dong4 cheng2 qun2 。
- yong3 yue4 wan4 qi2 ru4 ， cang1 huang2 liang3 long2 ben1 。
- wu3 nian2 san1 bi4 di2 ， shi2 shi4 jiu3 jian4 fen2 。
- xiang4 gong0 ji4 jiang4 lu3 ， dao4 zei2 ju4 guan1 jun1 。
- sui4 ling4 jiang1 yi3 nan2 ， tian2 shan1 man3 tun2 ying2 。
- lao3 zhi4 wu3 liu4 bei4 ， xiang1 hu1 zou3 huang1 cun1 。
- jun1 xi1 dong1 dao4 zhu3 ， cuan4 shen1 yi4 jing1 zhen1 。
- liang3 jia1 san1 shi2 kou3 ， ji4 si3 jing1 fu4 cun2 。
- gong4 qiu2 cao3 zhong1 sheng1 ， you3 si4 zhang1 yu3 jun1 。
- ping2 shi2 si4 ceng4 deng1 ， lao3 hen4 you3 ci3 shen1 。
- zhan4 zhan4 liang3 yu4 hu2 ， jiong3 jiong3 wu2 yi4 chen2 。
- you2 xi3 chui2 jin4 zhong1 ， de2 ci3 qian1 zai3 ren2 。
- zhu1 ji1 jiao3 zai4 qian2 ， zi4 ran2 xi3 yao1 fen1 。
- hen4 jun1 ji4 shi2 ce4 ， bai3 wei4 you3 yi4 shen1 。
- ban4 tong1 you2 wan3 li4 ， liang3 zhou3 kong1 xuan2 chun2 。
- wu2 ren2 zuo4 you2 yang2 ， kong3 de2 an4 jian4 chen1 。
- nong2 yun2 juan4 fu1 cun4 ， wei4 xu3 gao1 si1 min2 。
- nian4 xi1 zhong4 xia4 ye4 ， chi4 qi4 teng2 tian1 xun1 。
- yu3 zu2 xia4 chui2 di4 ， zhu1 zhan3 dang1 jian1 chen2 。
- di2 jiang1 guo3 ye4 dun4 ， wang2 shi1 ce4 shu1 xun1 。
- ban1 jing1 ji4 shi4 xi1 ， tong2 wo3 er4 san1 jun1 。
- jun1 ge1 du2 kang1 kai3 ， lei4 xia4 zhan1 yi1 jin1 。
- yuan4 yan2 bu3 zhou1 gun3 ， ba1 biao3 jun1 yao2 ren2 。
- kun1 chong2 ji2 cao3 mu4 ， tong2 bo1 yi2 da4 jun1 。
- liang2 hui4 you3 ru2 ci3 ， wu2 sheng1 qi3 fei1 chen2 。
- yin2 jun1 xi3 bing1 ma3 ， da4 ya3 he2 shen1 chun2 。
- an1 de2 qing1 miao4 se4 ， zhu1 xian2 zou4 chun1 wen1 。

## 注释

## 译文

## 赏析
