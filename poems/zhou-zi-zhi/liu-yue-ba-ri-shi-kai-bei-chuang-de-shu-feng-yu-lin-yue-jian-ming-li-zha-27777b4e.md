---
id: zhou-zi-zhi-liu-yue-ba-ri-shi-kai-bei-chuang-de-shu-feng-yu-lin-yue-jian-ming-li-zha-27777b4e
title: 六月八日始开北窗得数峰于林樾间命力斩恶木而山态始尽出
titlePinyin: liu4 yue4 ba1 ri4 shi3 kai1 bei3 chuang1 de2 shu4 feng1 yu2 lin2 yue4 jian1 ming4 li4 zhan3 e4 mu4 er2 shan1 tai4 shi3 jin4 chu1
titleSlug: liu-yue-ba-ri-shi-kai-bei-chuang-de-shu-feng-yu-lin-yue-jian-ming-li-zha-27777b4e
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老去舍轻舠，小室坐悬磬。
- 六月不出门，端居阅晨暝。
- 安知咫尺中，有此大殊胜。
- 今晨穿北垣，万象忽辉映。
- 太虚本无穷，眼力恐自竟。
- 遥岑蔽清樾，了不赴将迎。
- 翠幕空繁柯，烟鬟入幽凭。
- 双峰始幡然，起应高士聘。
- 长瘦有余光，名与天地亘。
- 马鬛亦已颓，蓬颗没微径。
- 兹山与周旋，安得往修敬。
- 斗酒时自浇，先生醉初醒。
- 落月挂长松，悲风绕危磴。
- 徘回想音容，仿佛听嘲咏。

## 拼音
- lao3 qu4 she4 qing1 dao1 ， xiao3 shi4 zuo4 xuan2 qing4 。
- liu4 yue4 bu4 chu1 men2 ， duan1 ju1 yue4 chen2 ming2 。
- an1 zhi1 zhi3 chi3 zhong1 ， you3 ci3 da4 shu1 sheng4 。
- jin1 chen2 chuan1 bei3 yuan2 ， wan4 xiang4 hu1 hui1 ying4 。
- tai4 xu1 ben3 wu2 qiong2 ， yan3 li4 kong3 zi4 jing4 。
- yao2 cen2 bi4 qing1 yue4 ， liao3 bu2 fu4 jiang1 ying2 。
- cui4 mu4 kong1 fan2 ke1 ， yan1 huan2 ru4 you1 ping2 。
- shuang1 feng1 shi3 fan1 ran2 ， qi3 ying4 gao1 shi4 pin4 。
- chang2 shou4 you3 yu2 guang1 ， ming2 yu3 tian1 di4 gen4 。
- ma3 lie4 yi4 yi3 tui2 ， peng2 ke1 mei2 wei1 jing4 。
- zi1 shan1 yu3 zhou1 xuan2 ， an1 de2 wang3 xiu1 jing4 。
- dou4 jiu3 shi2 zi4 jiao1 ， xian1 sheng1 zui4 chu1 xing3 。
- luo4 yue4 gua4 chang2 song1 ， bei1 feng1 rao4 wei1 deng4 。
- pai2 hui2 xiang3 yin1 rong2 ， fang3 fu2 ting1 chao2 yong3 。

## 注释

## 译文

## 赏析
