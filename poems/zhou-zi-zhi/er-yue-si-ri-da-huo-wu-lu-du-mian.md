---
id: zhou-zi-zhi-er-yue-si-ri-da-huo-wu-lu-du-mian
title: 二月四日大火吾庐独免
titlePinyin: er4 yue4 si4 ri4 da4 huo3 wu2 lu2 du2 mian3
titleSlug: er-yue-si-ri-da-huo-wu-lu-du-mian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颠风尽日恶，顽云吹不开。
- 行人对面不相识，千岭万岭沉风霾。
- 不知谁纵一炬火，坐遣万屋成飞灰。
- 我闻人火曰火，天火曰灾，茫然不复知从来。
- 但见通衢半瓦砾，男呻女泣声酸哀。
- 避胡十年常作客，几见连甍变荆棘。
- 此生忧火复忧兵，一事不成头雪白。
- 学禅灵运本忘家，好赋子云终有宅。
- 向来穷巷冷如冰，今作权门手堪炙。
- 惊魂可招烟欲消，茅茨犹在书脱厄。
- 心知造物可怜生，留与云窗看山色。

## 拼音
- dian1 feng1 jin4 ri4 e4 ， wan2 yun2 chui1 bu4 kai1 。
- xing2 ren2 dui4 mian4 bu4 xiang1 shi2 ， qian1 ling3 wan4 ling3 chen2 feng1 mai2 。
- bu4 zhi1 shui2 zong4 yi2 ju4 huo3 ， zuo4 qian3 wan4 wu1 cheng2 fei1 hui1 。
- wo3 wen2 ren2 huo3 yue1 huo3 ， tian1 huo3 yue1 zai1 ， mang2 ran2 bu2 fu4 zhi1 cong2 lai2 。
- dan4 jian4 tong1 qu2 ban4 wa3 li4 ， nan2 shen1 nü3 qi4 sheng1 suan1 ai1 。
- bi4 hu2 shi2 nian2 chang2 zuo4 ke4 ， ji3 jian4 lian2 meng2 bian4 jing1 ji2 。
- ci3 sheng1 you1 huo3 fu4 you1 bing1 ， yi2 shi4 bu4 cheng2 tou2 xue3 bai2 。
- xue2 chan2 ling2 yun4 ben3 wang4 jia1 ， hao3 fu4 zi3 yun2 zhong1 you3 zhai2 。
- xiang4 lai2 qiong2 xiang4 leng3 ru2 bing1 ， jin1 zuo4 quan2 men2 shou3 kan1 zhi4 。
- jing1 hun2 ke3 zhao1 yan1 yu4 xiao1 ， mao2 ci2 you2 zai4 shu1 tuo1 e4 。
- xin1 zhi1 zao4 wu4 ke3 lian2 sheng1 ， liu2 yu3 yun2 chuang1 kan4 shan1 se4 。

## 注释

## 译文

## 赏析
