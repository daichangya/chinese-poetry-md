---
id: zhou-zi-zhi-mu-xi-fang-hua-yi-shou
title: 木犀方花一首
titlePinyin: mu4 xi1 fang1 hua1 yi4 shou3
titleSlug: mu-xi-fang-hua-yi-shou
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西湖八九月，秋叶日夜凋。
- 两山各峥嵘，气与秋争高。
- 天亦念幽绝，芬芳托孤标。
- 要令列仙臞，一洗桃李骄。
- 往往遣暗香，时时入高飇。
- 绿叶未改色，微黄澹烟梢。
- 可爱不可名，模写徒自劳。
- 向来蜡梅花，相去无丝毫。
- 但恨此花迟，不借春雨膏。
- 尚可配精蘂，傲霜分两豪。
- 金钱不知数，狼藉蒙讥嘲。
- 可怜贵人家，渍蜜纷煎熬。
- 坐令林下姿，半入金猊焦。
- 闺房漫脂泽，此恨何由消。

## 拼音
- xi1 hu2 ba1 jiu3 yue4 ， qiu1 ye4 ri4 ye4 diao1 。
- liang3 shan1 ge4 zheng1 rong2 ， qi4 yu3 qiu1 zheng1 gao1 。
- tian1 yi4 nian4 you1 jue2 ， fen1 fang1 tuo1 gu1 biao1 。
- yao4 ling4 lie4 xian1 qu2 ， yi4 xi3 tao2 li3 jiao1 。
- wang3 wang3 qian3 an4 xiang1 ， shi2 shi2 ru4 gao1 biao1 。
- lü4 ye4 wei4 gai3 se4 ， wei1 huang2 dan4 yan1 shao1 。
- ke3 ai4 bu4 ke3 ming2 ， mo2 xie3 tu2 zi4 lao2 。
- xiang4 lai2 la4 mei2 hua1 ， xiang1 qu4 wu2 si1 hao2 。
- dan4 hen4 ci3 hua1 chi2 ， bu2 jie4 chun1 yu3 gao1 。
- shang4 ke3 pei4 jing1 rui3 ， ao4 shuang1 fen1 liang3 hao2 。
- jin1 qian2 bu4 zhi1 shu4 ， lang2 ji2 meng2 ji1 chao2 。
- ke3 lian2 gui4 ren2 jia1 ， zi4 mi4 fen1 jian1 ao2 。
- zuo4 ling4 lin2 xia4 zi1 ， ban4 ru4 jin1 ni2 jiao1 。
- gui1 fang2 man4 zhi1 ze2 ， ci3 hen4 he2 you2 xiao1 。

## 注释

## 译文

## 赏析
