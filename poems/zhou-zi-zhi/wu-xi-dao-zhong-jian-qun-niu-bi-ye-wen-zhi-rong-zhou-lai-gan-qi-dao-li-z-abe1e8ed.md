---
id: zhou-zi-zhi-wu-xi-dao-zhong-jian-qun-niu-bi-ye-wen-zhi-rong-zhou-lai-gan-qi-dao-li-z-abe1e8ed
title: 五谿道中见群牛蔽野问之容州来感其道里之远乃作短歌以补乐府之阙
titlePinyin: wu3 xi1 dao4 zhong1 jian4 qun2 niu2 bi4 ye3 wen4 zhi1 rong2 zhou1 lai2 gan3 qi2 dao4 li3 zhi1 yuan3 nai3 zuo4 duan3 ge1 yi3 bu3 yue4 fu3 zhi1 que1
titleSlug: wu-xi-dao-zhong-jian-qun-niu-bi-ye-wen-zhi-rong-zhou-lai-gan-qi-dao-li-z-abe1e8ed
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮田一废不复秋，五夫扶犁当一牛。
- 番兵大入郡不守，青窠未熟官来收。
- 狐狸昼啸荆棘里，此事最贻廊庙忧。
- 羽檄征牛牛蔽野，问言万里来容州。
- 容州价贱苦易得，四蹄才堪一剑易。
- 来时草青今草黄，道路既远多死伤。
- 沙场草浅食不饱，夕阳时见乌衔创。
- 江北江南几阡陌，几牛能满千家仓。
- 愿言田父各努力，会见西风禾黍长。
- 将军官大马亦壮，肯使胡儿窥汉疆。

## 拼音
- huai2 tian2 yi2 fei4 bu2 fu4 qiu1 ， wu3 fu1 fu2 li2 dang1 yi4 niu2 。
- fan1 bing1 da4 ru4 jun4 bu4 shou3 ， qing1 ke1 wei4 shu2 guan1 lai2 shou1 。
- hu2 li0 zhou4 xiao4 jing1 ji2 li3 ， ci3 shi4 zui4 yi2 lang2 miao4 you1 。
- yu3 xi2 zheng1 niu2 niu2 bi4 ye3 ， wen4 yan2 wan4 li3 lai2 rong2 zhou1 。
- rong2 zhou1 jia4 jian4 ku3 yi4 de2 ， si4 ti2 cai2 kan1 yi2 jian4 yi4 。
- lai2 shi2 cao3 qing1 jin1 cao3 huang2 ， dao4 lu4 ji4 yuan3 duo1 si3 shang1 。
- sha1 chang3 cao3 qian3 shi2 bu4 bao3 ， xi1 yang2 shi2 jian4 wu1 xian2 chuang4 。
- jiang1 bei3 jiang1 nan2 ji3 qian1 mo4 ， ji3 niu2 neng2 man3 qian1 jia1 cang1 。
- yuan4 yan2 tian2 fu4 ge4 nu3 li4 ， hui4 jian4 xi1 feng1 he2 shu3 chang2 。
- jiang1 jun1 guan1 da4 ma3 yi4 zhuang4 ， ken3 shi3 hu2 er2 kui1 han4 jiang1 。

## 注释

## 译文

## 赏析
