---
id: zhou-zi-zhi-ci-yun-shi-duan-ruo-hui-chang-ju
title: 次韵石端若惠长句
titlePinyin: ci4 yun4 shi2 duan1 ruo4 hui4 chang2 ju4
titleSlug: ci-yun-shi-duan-ruo-hui-chang-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲容无双天下士，草木自应殊臭味。
- 嵇康似鹤在鸡群，子阳如蛙真井底。
- 小巫神气惊大巫，一见敛颜羞欲死。
- 眼无皂白敢妍媸，口有雌黄谁𧬈訾。
- 借令卷舌终自羞，吾颡峣然宁不泚。
- 伯仁大腹号空洞，步兵醉语无臧否。
- 君方二子不啻过，视我当如发蒙耳。
- 浪将五字比长城，要为庖丁作余地。
- 人言政似韩潮州，欲借新声与侯喜。
- 苍颜槁项日摧颓，回雪流风更雄伟。
- 乃知愚知本相悬，何啻人间三十里。
- 我诗颇似西台书，时虽可喜终可鄙。
- 人言嫫毋不自怜，捧心成颦亦成耻。
- 少年有意慕黄初，岂料永嘉闻正始。
- 诗坛新拜少陵侯，颇笑棘门儿子戏。
- 劝君此语勿浪传，俗物还来败人意。

## 拼音
- zhong4 rong2 wu2 shuang1 tian1 xia4 shi4 ， cao3 mu4 zi4 ying4 shu1 chou4 wei4 。
- ji1 kang1 si4 he4 zai4 ji1 qun2 ， zi3 yang2 ru2 wa1 zhen1 jing3 di3 。
- xiao3 wu1 shen2 qi4 jing1 da4 wu1 ， yi2 jian4 lian3 yan2 xiu1 yu4 si3 。
- yan3 wu2 zao4 bai2 gan3 yan2 chi1 ， kou3 you3 ci2 huang2 shui2 𧬈 zi1 。
- jie4 ling4 juan4 she2 zhong1 zi4 xiu1 ， wu2 sang3 yao2 ran2 ning2 bu4 ci3 。
- bo2 ren2 da4 fu4 hao4 kong1 dong4 ， bu4 bing1 zui4 yu3 wu2 zang1 pi3 。
- jun1 fang1 er4 zi3 bu2 chi4 guo4 ， shi4 wo3 dang1 ru2 fa1 meng2 er3 。
- lang4 jiang1 wu3 zi4 bi3 chang2 cheng2 ， yao4 wei4 pao2 ding1 zuo4 yu2 di4 。
- ren2 yan2 zheng4 si4 han2 chao2 zhou1 ， yu4 jie4 xin1 sheng1 yu3 hou2 xi3 。
- cang1 yan2 gao3 xiang4 ri4 cui1 tui2 ， hui2 xue3 liu2 feng1 geng4 xiong2 wei3 。
- nai3 zhi1 yu2 zhi1 ben3 xiang4 xuan2 ， he2 chi4 ren2 jian1 san1 shi2 li3 。
- wo3 shi1 po1 si4 xi1 tai2 shu1 ， shi2 sui1 ke3 xi3 zhong1 ke3 bi3 。
- ren2 yan2 mo2 wu2 bu2 zi4 lian2 ， peng3 xin1 cheng2 pin2 yi4 cheng2 chi3 。
- shao4 nian2 you3 yi4 mu4 huang2 chu1 ， qi3 liao4 yong3 jia1 wen2 zheng4 shi3 。
- shi1 tan2 xin1 bai4 shao3 ling2 hou2 ， po1 xiao4 ji2 men2 er2 zi0 xi4 。
- quan4 jun1 ci3 yu3 wu4 lang4 chuan2 ， su2 wu4 hai2 lai2 bai4 ren2 yi4 。

## 注释

## 译文

## 赏析
