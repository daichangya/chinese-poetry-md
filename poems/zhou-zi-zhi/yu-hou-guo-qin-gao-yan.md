---
id: zhou-zi-zhi-yu-hou-guo-qin-gao-yan
title: 雨后过琴高岩
titlePinyin: yu3 hou4 guo4 qin2 gao1 yan2
titleSlug: yu-hou-guo-qin-gao-yan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜雨喧旅枕，晓径深春泥。
- 奔流自山来，转眼忽渺弥。
- 微生抱羁蹇，老病凌欹危。
- 青山岌当前，客意恍若遗。
- 空崖倚天立，怪石从云垂。
- 云间笙箫声，隐约天风吹。
- 斯人已仙去，孤踪邈何之。
- 钓石屹中流，谁来把纶丝。
- 一水绕山麓，浅碧涵涟漪。
- 长年抗尘容，照水羞华髭。
- 羡门不可遇，惜哉吾巳衰。
- 人生不学仙，万冢空累累。
- 于今岂未可，抚事聊歔欷。

## 拼音
- ye4 yu3 xuan1 lü3 zhen3 ， xiao3 jing4 shen1 chun1 ni2 。
- ben1 liu2 zi4 shan1 lai2 ， zhuan3 yan3 hu1 miao3 mi2 。
- wei1 sheng1 bao4 ji1 jian3 ， lao3 bing4 ling2 qi1 wei1 。
- qing1 shan1 ji2 dang1 qian2 ， ke4 yi4 huang3 ruo4 yi2 。
- kong1 ya2 yi3 tian1 li4 ， guai4 shi2 cong2 yun2 chui2 。
- yun2 jian1 sheng1 xiao1 sheng1 ， yin3 yue1 tian1 feng1 chui1 。
- si1 ren2 yi3 xian1 qu4 ， gu1 zong1 miao3 he2 zhi1 。
- diao4 shi2 yi4 zhong1 liu2 ， shui2 lai2 ba3 lun2 si1 。
- yi4 shui3 rao4 shan1 lu4 ， qian3 bi4 han2 lian2 yi1 。
- chang2 nian2 kang4 chen2 rong2 ， zhao4 shui3 xiu1 hua2 zi1 。
- xian4 men2 bu4 ke3 yu4 ， xi1 zai1 wu2 si4 shuai1 。
- ren2 sheng1 bu4 xue2 xian1 ， wan4 zhong3 kong1 lei4 lei4 。
- yu2 jin1 qi3 wei4 ke3 ， fu3 shi4 liao2 xu1 xi1 。

## 注释

## 译文

## 赏析
