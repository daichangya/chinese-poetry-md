---
id: zhou-zi-zhi-fu-chuan-feng-ci-qing-sui-yue-tong-zhou
title: 符川逢次卿遂约同舟
titlePinyin: fu2 chuan1 feng2 ci4 qing1 sui4 yue1 tong2 zhou1
titleSlug: fu-chuan-feng-ci-qing-sui-yue-tong-zhou
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 被褐念游客，落帆逢故人。
- 晚岁风露寒，一笑樽俎春。
- 余子岂不佳，数面聊成亲。
- 平生不漫与，知君意良真。
- 少日共林壑，剧谈唾冠巾。
- 皎然两玉壶，不受一点尘。
- 各以口腹累，老大成参辰。
- 政坐造物儿，有意相怒嗔。
- 荏苒时不再，俛仰迹遂陈。
- 秋风吹前谿，摇荡生碧鳞。
- 不如载扁舟，相视聊饮醇。
- 醉听篷底语，共卧南谿垠。

## 拼音
- bei4 he4 nian4 you2 ke4 ， luo4 fan1 feng2 gu4 ren2 。
- wan3 sui4 feng1 lu4 han2 ， yi2 xiao4 zun1 zu3 chun1 。
- yu2 zi3 qi3 bu4 jia1 ， shu4 mian4 liao2 cheng2 qin1 。
- ping2 sheng1 bu2 man4 yu3 ， zhi1 jun1 yi4 liang2 zhen1 。
- shao3 ri4 gong4 lin2 he4 ， ju4 tan2 tuo4 guan1 jin1 。
- jiao3 ran2 liang3 yu4 hu2 ， bu2 shou4 yi4 dian3 chen2 。
- ge4 yi3 kou3 fu4 lei4 ， lao3 da4 cheng2 can1 chen2 。
- zheng4 zuo4 zao4 wu4 er2 ， you3 yi4 xiang1 nu4 chen1 。
- ren3 ran3 shi2 bu2 zai4 ， fu3 yang3 ji4 sui4 chen2 。
- qiu1 feng1 chui1 qian2 xi1 ， yao2 dang4 sheng1 bi4 lin2 。
- bu4 ru2 zai3 pian1 zhou1 ， xiang1 shi4 liao2 yin3 chun2 。
- zui4 ting1 peng2 di3 yu3 ， gong4 wo4 nan2 xi1 yin2 。

## 注释

## 译文

## 赏析
