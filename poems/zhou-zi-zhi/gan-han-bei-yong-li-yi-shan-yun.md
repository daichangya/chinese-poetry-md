---
id: zhou-zi-zhi-gan-han-bei-yong-li-yi-shan-yun
title: 感韩碑用李义山韵
titlePinyin: gan3 han2 bei1 yong4 li3 yi4 shan1 yun4
titleSlug: gan-han-bei-yong-li-yi-shan-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长蛇封豕矜雄姿，弄兵三世窥皇羲。
- 自从胡骑入中土，侥幸岁月寛诛夷。
- 锦纒红帕五十载，肯输赤豹兼黄罴。
- 宪皇神算本天授，指顾不劳戈一挥。
- 元和上相拜元帅，黄金铸印手自持。
- 三军踏雪砍墉入，夜摩贼垒朝搴旗。
- 侍中西平老将种，属鞬拜舞行相随。
- 绯衣小儿却健武，未怕贼首如虎貔。
- 功垂竹帛不可掩，名在万古谁能訾。
- 行军司马号大手，苍珉承诏镵瑰词。
- 平生直笔有公议，从人乞米知羞为。
- 狗功须赖发纵者，尽勒殊勋归鼎司。
- 宫中小女强解事，歛祍雪涕垂丰颐。
- 𫄨章绘句随断裂，厖恩下沛惊淋漓。
- 空余大雅配吉甫，春秋庙享存歌诗。
- 当时左右无諌者，应惭鸣佩趋龙墀。
- 襄阳太守独何事，殷勤自刻平吴碑。
- 将军更勒燕然石，蛮风瘴雨侵蟠螭。
- 张功耀武示万世，二子无乃为已私。
- 晋公纯德古未有，彊藩悍将亲平治。
- 群奸闻风胆为落，自奋老拳擒宛脾。
- 都人尚想白羽扇，野蔓已理黄绢词。
- 唐家晚岁事如此，谁令举世跻纯煕。
- 君不见郑公之死肉未冷，停婚碎石恩还追。
- 文皇英明犹复尔，功臣谁肯躬胼胝。
- 玉谿慷慨书万本，要识元老为邦基。

## 拼音
- chang2 she2 feng1 shi3 jin1 xiong2 zi1 ， nong4 bing1 san1 shi4 kui1 huang2 xi1 。
- zi4 cong2 hu2 qi2 ru4 zhong1 tu3 ， jiao3 xing4 sui4 yue4 kuan1 zhu1 yi2 。
- jin3 chan2 hong2 pa4 wu3 shi2 zai3 ， ken3 shu1 chi4 bao4 jian1 huang2 pi2 。
- xian4 huang2 shen2 suan4 ben3 tian1 shou4 ， zhi3 gu4 bu4 lao2 ge1 yi4 hui1 。
- yuan2 he2 shang4 xiang1 bai4 yuan2 shuai4 ， huang2 jin1 zhu4 yin4 shou3 zi4 chi2 。
- san1 jun1 ta4 xue3 kan3 yong1 ru4 ， ye4 mo2 zei2 lei3 chao2 qian1 qi2 。
- shi4 zhong1 xi1 ping2 lao3 jiang4 zhong3 ， shu3 jian1 bai4 wu3 xing2 xiang1 sui2 。
- fei1 yi1 xiao3 er2 que4 jian4 wu3 ， wei4 pa4 zei2 shou3 ru2 hu3 pi2 。
- gong1 chui2 zhu2 bo2 bu4 ke3 yan3 ， ming2 zai4 wan4 gu3 shui2 neng2 zi1 。
- xing2 jun1 si1 ma3 hao4 da4 shou3 ， cang1 min2 cheng2 zhao4 chan2 gui1 ci2 。
- ping2 sheng1 zhi2 bi3 you3 gong1 yi4 ， cong2 ren2 qi3 mi3 zhi1 xiu1 wei4 。
- gou3 gong1 xu1 lai4 fa1 zong4 zhe3 ， jin4 le4 shu1 xun1 gui1 ding3 si1 。
- gong1 zhong1 xiao3 nü3 qiang2 jie3 shi4 ， lian3 ren4 xue3 ti4 chui2 feng1 yi2 。
- chi1 zhang1 hui4 ju4 sui2 duan4 lie4 ， mang2 en1 xia4 pei4 jing1 lin2 li2 。
- kong4 yu2 da4 ya3 pei4 ji2 fu3 ， chun1 qiu1 miao4 xiang3 cun2 ge1 shi1 。
- dang1 shi2 zuo3 you4 wu2 dong3 zhe3 ， ying4 can2 ming2 pei4 qu1 long2 chi2 。
- xiang1 yang2 tai4 shou3 du2 he2 shi4 ， yin1 qin2 zi4 ke4 ping2 wu2 bei1 。
- jiang1 jun1 geng4 le4 yan4 ran2 shi2 ， man2 feng1 zhang4 yu3 qin1 pan2 chi1 。
- zhang1 gong1 yao4 wu3 shi4 wan4 shi4 ， er4 zi3 wu2 nai3 wei4 yi3 si1 。
- jin4 gong1 chun2 de2 gu3 wei4 you3 ， qiang2 fan1 han4 jiang4 qin1 ping2 zhi4 。
- qun2 jian1 wen2 feng1 dan3 wei4 luo4 ， zi4 fen4 lao3 quan2 qin2 wan3 pi2 。
- dou1 ren2 shang4 xiang3 bai2 yu3 shan4 ， ye3 man4 yi3 li3 huang2 juan4 ci2 。
- tang2 jia1 wan3 sui4 shi4 ru2 ci3 ， shui2 ling4 ju3 shi4 ji1 chun2 xi1 。
- jun1 bu2 jian4 zheng4 gong1 zhi1 si3 rou4 wei4 leng3 ， ting2 hun1 sui4 shi2 en1 hai2 zhui1 。
- wen2 huang2 ying1 ming2 you2 fu4 er3 ， gong1 chen2 shui2 ken3 gong1 pian2 zhi1 。
- yu4 xi1 kang1 kai3 shu1 wan4 ben3 ， yao4 shi2 yuan2 lao3 wei4 bang1 ji1 。

## 注释

## 译文

## 赏析
