---
id: zhou-zi-zhi-er-yue-wu-ri-zai-huo-wu-lu-fu-mian
title: 二月五日再火吾庐复免
titlePinyin: er4 yue4 wu3 ri4 zai4 huo3 wu2 lu2 fu4 mian3
titleSlug: er-yue-wu-ri-zai-huo-wu-lu-fu-mian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日北风如箭疾，城南一燎三百室。
- 城西片瓦不复存，今日风高火仍急。
- 池鱼已作沸鼎焦，槁木那容飞鸟集。
- 糗粮不峙恐民流，楼橹俱空忧盗入。
- 传闻此火颇异常，宋衞陈郑实同日。
- 城中有屋无二三，道路横尸十六七。
- 三州飞报急上闻，诏书亟下隆寛恩。
- 既令折劵已逋责，复振仓廪苏穷民。
- 东南无事官失职，火政不修户无耤。
- 坐令恶少恣焚烧，更以深忧贻玉食。
- 小人何幸独晏然，饱食怀惭面仍赤。

## 拼音
- zuo2 ri4 bei3 feng1 ru2 jian4 ji2 ， cheng2 nan2 yi4 liao2 san1 bai3 shi4 。
- cheng2 xi1 pian4 wa3 bu2 fu4 cun2 ， jin1 ri4 feng1 gao1 huo3 reng2 ji2 。
- chi2 yu2 yi3 zuo4 fei4 ding3 jiao1 ， gao3 mu4 na4 rong2 fei1 niao3 ji2 。
- qiu3 liang2 bu2 zhi4 kong3 min2 liu2 ， lou2 lu3 ju4 kong1 you1 dao4 ru4 。
- chuan2 wen2 ci3 huo3 po1 yi4 chang2 ， song4 wei4 chen2 zheng4 shi2 tong2 ri4 。
- cheng2 zhong1 you3 wu1 wu2 er4 san1 ， dao4 lu4 heng2 shi1 shi2 liu4 qi1 。
- san1 zhou1 fei1 bao4 ji2 shang4 wen2 ， zhao4 shu1 ji2 xia4 long2 kuan1 en1 。
- ji4 ling4 zhe2 juan4 yi3 bu1 ze2 ， fu4 zhen4 cang1 lin3 su1 qiong2 min2 。
- dong1 nan2 wu2 shi4 guan1 shi1 zhi2 ， huo3 zheng4 bu4 xiu1 hu4 wu2 ji2 。
- zuo4 ling4 e4 shao4 zi4 fen2 shao1 ， geng4 yi3 shen1 you1 yi2 yu4 shi2 。
- xiao3 ren2 he2 xing4 du2 yan4 ran2 ， bao3 shi2 huai2 can2 mian4 reng2 chi4 。

## 注释

## 译文

## 赏析
