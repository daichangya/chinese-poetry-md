---
id: zhou-zi-zhi-xiao-cai-xu-jie-xu-shi-wei-zhi
title: 小蔡许借徐诗未至
titlePinyin: xiao3 cai4 xu3 jie4 xu2 shi1 wei4 zhi4
titleSlug: xiao-cai-xu-jie-xu-shi-wei-zhi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 马中未必无骅骝，人中岂可无曺刘。
- 龙媒西来几万里，异士一出三千秋。
- 李白坐诗窜夜郎，退之论佛流潮州。
- 天公可笑无老眼，两翁憔悴令人愁。
- 平生四海黄太史，长庚配月何曾死。
- 西江自是南国纪，公有高名政如此。
- 人言此老酷似舅，坐上拈花独公喜。
- 分得西江一派流，万古正须公一洗。
- 我老耽诗空瘠臞，起死针盲正要渠。
- 子岂有意能起予，书来并寄囊中珠。

## 拼音
- ma3 zhong1 wei4 bi4 wu2 hua2 liu2 ， ren2 zhong1 qi3 ke3 wu2 cao2 liu2 。
- long2 mei2 xi1 lai2 ji3 wan4 li3 ， yi4 shi4 yi4 chu1 san1 qian1 qiu1 。
- li3 bai2 zuo4 shi1 cuan4 ye4 lang2 ， tui4 zhi1 lun4 fo2 liu2 chao2 zhou1 。
- tian1 gong1 ke3 xiao4 wu2 lao3 yan3 ， liang3 weng1 qiao2 cui4 ling4 ren2 chou2 。
- ping2 sheng1 si4 hai3 huang2 tai4 shi3 ， chang2 geng1 pei4 yue4 he2 ceng2 si3 。
- xi1 jiang1 zi4 shi4 nan2 guo2 ji4 ， gong1 you3 gao1 ming2 zheng4 ru2 ci3 。
- ren2 yan2 ci3 lao3 ku4 si4 jiu4 ， zuo4 shang4 nian1 hua1 du2 gong1 xi3 。
- fen1 de0 xi1 jiang1 yi2 pai4 liu2 ， wan4 gu3 zheng4 xu1 gong1 yi4 xi3 。
- wo3 lao3 dan1 shi1 kong1 ji2 qu2 ， qi3 si3 zhen1 mang2 zheng4 yao4 qu2 。
- zi3 qi3 you3 yi4 neng2 qi3 yu3 ， shu1 lai2 bing4 ji4 nang2 zhong1 zhu1 。

## 注释

## 译文

## 赏析
