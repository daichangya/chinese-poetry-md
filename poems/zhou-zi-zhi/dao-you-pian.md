---
id: zhou-zi-zhi-dao-you-pian
title: 悼友篇
titlePinyin: dao4 you3 pian1
titleSlug: dao-you-pian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建炎三年冬，胡骑方南驱。
- 王师一败绩，列戍如惊乌。
- 贼将招叛亡，操戈横道隅。
- 坐令江乡地，化作盗贼区。
- 平生金兰友，之子真吾徒。
- 避地出三物，夷险两不渝。
- 岂谓仓惶间，遂有生死殊。
- 始时群盗来，未识安所趋。
- 但闻戞金革，门外争喧呼。
- 扪萝得微径，密雪方纷敷。
- 子时索我急，出门冲贼涂。
- 迟子久不至，得报日已晡。
- 夫妇俱见执，担簦入军俘。
- 累累五儿女，饮泣声呱呱。
- 小雏从物故，踉跄走大雏。
- 长女留军中，继释二小姝。
- 藉草已信宿，脱死许可图。
- 贼意欲解䌸，小试聊踌躇。
- 时方羽书至，招谕陈嘉谟。
- 渠奸立授辞，抗论苦未俞。
- 命子使草檄，操笔徒嗟吁。
- 谓言不事贼，高目扪髯须。
- 丈夫贱苟活，请就斧钺诛。
- 袒裼蒙殊死，肥白惊瓠壶。
- 其妻始就擒，抱子俱沉濡。
- 牵挽负残息，冻凌生罗襦。
- 时方燎湿薪，四座围诸孤。
- 可怜玉雪姿，不受蛇豕污。
- 须臾有健卒，提刀血糢糊。
- 声言杀藁砧，忧愤搅郁纡。
- 抚掌发浩叹，陨越不复苏。
- 夫义妇亦烈，此事知久无。
- 自古肉食者，未必非奸谀。
- 生无骨骾资，含死余金珠。
- 石麟高嵳峨，丰碑树龟趺。
- 生无征战功，祁连巧规摹。
- 谁知草棘中，高义属竖儒。
- 蔡琰既两聘，生子留单于。
- 晚岁遭阿暪，爱惜存微躯。
- 蔚宗作佳传，浪与烈女俱。
- 世无采诗官，盛事恐湮芜。
- 子死不足惜，会当逢董狐。

## 拼音
- jian4 yan2 san1 nian2 dong1 ， hu2 qi2 fang1 nan2 qu1 。
- wang2 shi1 yi2 bai4 ji4 ， lie4 shu4 ru2 jing1 wu1 。
- zei2 jiang1 zhao1 pan4 wang2 ， cao1 ge1 heng2 dao4 yu2 。
- zuo4 ling4 jiang1 xiang1 di4 ， hua4 zuo4 dao4 zei2 qu1 。
- ping2 sheng1 jin1 lan2 you3 ， zhi1 zi3 zhen1 wu2 tu2 。
- bi4 di4 chu1 san1 wu4 ， yi2 xian3 liang3 bu4 yu2 。
- qi3 wei4 cang1 huang2 jian1 ， sui4 you3 sheng1 si3 shu1 。
- shi3 shi2 qun2 dao4 lai2 ， wei4 shi2 an1 suo3 qu1 。
- dan4 wen2 jia2 jin1 ge2 ， men2 wai4 zheng1 xuan1 hu1 。
- men2 luo2 de2 wei1 jing4 ， mi4 xue3 fang1 fen1 fu1 。
- zi3 shi2 suo3 wo3 ji2 ， chu1 men2 chong1 zei2 tu2 。
- chi2 zi3 jiu3 bu2 zhi4 ， de2 bao4 ri4 yi3 bu1 。
- fu1 fu4 ju4 jian4 zhi2 ， dan1 deng1 ru4 jun1 fu2 。
- lei4 lei4 wu3 er2 nü3 ， yin3 qi4 sheng1 gua1 gua1 。
- xiao3 chu2 cong2 wu4 gu4 ， liang4 qiang4 zou3 da4 chu2 。
- chang2 nü3 liu2 jun1 zhong1 ， ji4 shi4 er4 xiao3 shu1 。
- jie4 cao3 yi3 xin4 su4 ， tuo1 si3 xu3 ke3 tu2 。
- zei2 yi4 yu4 jie3 䌸 ， xiao3 shi4 liao2 chou2 chu2 。
- shi2 fang1 yu3 shu1 zhi4 ， zhao1 yu4 chen2 jia1 mo2 。
- qu2 jian1 li4 shou4 ci2 ， kang4 lun4 ku3 wei4 yu2 。
- ming4 zi3 shi3 cao3 xi2 ， cao1 bi3 tu2 jie1 xu1 。
- wei4 yan2 bu2 shi4 zei2 ， gao1 mu4 men2 ran2 xu1 。
- zhang4 fu0 jian4 gou3 huo2 ， qing3 jiu4 fu3 yue4 zhu1 。
- tan3 ti4 meng2 shu1 si3 ， fei2 bai2 jing1 hu4 hu2 。
- qi2 qi1 shi3 jiu4 qin2 ， bao4 zi3 ju4 chen2 ru2 。
- qian1 wan3 fu4 can2 xi1 ， dong4 ling2 sheng1 luo2 ru2 。
- shi2 fang1 liao2 shi1 xin1 ， si4 zuo4 wei2 zhu1 gu1 。
- ke3 lian2 yu4 xue3 zi1 ， bu2 shou4 she2 shi3 wu1 。
- xu1 yu2 you3 jian4 zu2 ， ti2 dao1 xue4 mo2 hu2 。
- sheng1 yan2 sha1 gao3 zhen1 ， you1 fen4 jiao3 yu4 yu1 。
- fu3 zhang3 fa1 hao4 tan4 ， yun3 yue4 bu2 fu4 su1 。
- fu1 yi4 fu4 yi4 lie4 ， ci3 shi4 zhi1 jiu3 wu2 。
- zi4 gu3 rou4 shi2 zhe3 ， wei4 bi4 fei1 jian1 yu2 。
- sheng1 wu2 gu3 geng3 zi1 ， han2 si3 yu2 jin1 zhu1 。
- shi2 lin2 gao1 cuo2 e2 ， feng1 bei1 shu4 gui1 fu1 。
- sheng1 wu2 zheng1 zhan4 gong1 ， qi2 lian2 qiao3 gui1 mo2 。
- shui2 zhi1 cao3 ji2 zhong1 ， gao1 yi4 shu3 shu4 ru2 。
- cai4 yan3 ji4 liang3 pin4 ， sheng1 zi3 liu2 chan2 yu2 。
- wan3 sui4 zao1 a1 men4 ， ai4 xi1 cun2 wei1 qu1 。
- wei4 zong1 zuo4 jia1 chuan2 ， lang4 yu3 lie4 nü3 ju4 。
- shi4 wu2 cai3 shi1 guan1 ， sheng4 shi4 kong3 yan1 wu2 。
- zi3 si3 bu4 zu2 xi1 ， hui4 dang1 feng2 dong3 hu2 。

## 注释

## 译文

## 赏析
