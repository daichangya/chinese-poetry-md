---
id: zhou-zi-zhi-shi-ri-bu-zhi-hu-shang
title: 十日不至湖上
titlePinyin: shi2 ri4 bu2 zhi4 hu2 shang4
titleSlug: shi-ri-bu-zhi-hu-shang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我始跨匹马，蹭蹬来东吴。
- 东吴亦何有，政复为西湖。
- 西湖如静女，婉然真彼姝。
- 湘娥结烟鬟，水镜涵空虚。
- 晴光固不恶，雨态亦自殊。
- 窈窕一僧窗，烟云媚朝晡。
- 上下数白鸟，飞翻与人娱。
- 只今雨鸣叶，便作破跳珠。
- 寒窗挂薜萝，身疑在菰蒲。
- 咫尺不得往，况乃千里余。
- 始来梅欲花，旋复春去徂。
- 幸兹得少留，驻我西征车。
- 尚可具小舟，红粧醉芙蕖。

## 拼音
- wo3 shi3 kua4 pi3 ma3 ， ceng4 deng1 lai2 dong1 wu2 。
- dong1 wu2 yi4 he2 you3 ， zheng4 fu4 wei4 xi1 hu2 。
- xi1 hu2 ru2 jing4 nü3 ， wan3 ran2 zhen1 bi3 shu1 。
- xiang1 e2 jie2 yan1 huan2 ， shui3 jing4 han2 kong1 xu1 。
- qing2 guang1 gu4 bu2 e4 ， yu3 tai4 yi4 zi4 shu1 。
- yao3 tiao3 yi4 seng1 chuang1 ， yan1 yun2 mei4 chao2 bu1 。
- shang4 xia4 shu4 bai2 niao3 ， fei1 fan1 yu3 ren2 yu2 。
- zhi1 jin1 yu3 ming2 ye4 ， bian4 zuo4 po4 tiao4 zhu1 。
- han2 chuang1 gua4 bi4 luo2 ， shen1 yi2 zai4 gu1 pu2 。
- zhi3 chi3 bu4 de2 wang3 ， kuang4 nai3 qian1 li3 yu2 。
- shi3 lai2 mei2 yu4 hua1 ， xuan2 fu4 chun1 qu4 cu2 。
- xing4 zi1 de2 shao3 liu2 ， zhu4 wo3 xi1 zheng1 che1 。
- shang4 ke3 ju4 xiao3 zhou1 ， hong2 zhuang1 zui4 fu2 qu2 。

## 注释

## 译文

## 赏析
