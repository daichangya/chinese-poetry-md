---
id: zhou-zi-zhi-ti-li-yan-hui-jia-long-mian-qi-ma-tu
title: 题李彦恢家龙眠七马图
titlePinyin: ti2 li3 yan4 hui1 jia1 long2 mian2 qi1 ma3 tu2
titleSlug: ti-li-yan-hui-jia-long-mian-qi-ma-tu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古来画马知几人，当时只数曹将军。
- 龙媒貎得照夜白，七十万匹空云屯。
- 但令韩干作弟子，未许韦偃窥藩垣。
- 风流扫地五百载，始得龙眠空马群。
- 龙眠自是天下士，胸中元有真骐𬴊。
- 宁王玉面久不见，风騣雾鬛惊犹存。
- 四蹄翻风不受絷，意在万里绝驰奔。
- 安能局促盐车下，更与蹇驴分短辕。
- 先生既老谁入室，后来只数城南孙。
- 孙郎继死骨又朽，人间此马如浮云。
- 劝君掩卷勿浪出，世无九方谁与论。

## 拼音
- gu3 lai2 hua4 ma3 zhi1 ji3 ren2 ， dang1 shi2 zhi1 shu4 cao2 jiang1 jun1 。
- long2 mei2 ni2 de2 zhao4 ye4 bai2 ， qi1 shi2 wan4 pi3 kong1 yun2 tun2 。
- dan4 ling4 han2 gan1 zuo4 di4 zi3 ， wei4 xu3 wei2 yan3 kui1 fan1 yuan2 。
- feng1 liu2 sao3 di4 wu3 bai3 zai3 ， shi3 de2 long2 mian2 kong1 ma3 qun2 。
- long2 mian2 zi4 shi4 tian1 xia4 shi4 ， xiong1 zhong1 yuan2 you3 zhen1 qi2 lin2 。
- ning2 wang2 yu4 mian4 jiu3 bu2 jian4 ， feng1 zong1 wu4 lie4 jing1 you2 cun2 。
- si4 ti2 fan1 feng1 bu2 shou4 zhi2 ， yi4 zai4 wan4 li3 jue2 chi2 ben1 。
- an1 neng2 ju2 cu4 yan2 che1 xia4 ， geng4 yu3 jian3 lü2 fen1 duan3 yuan2 。
- xian1 sheng1 ji4 lao3 shui2 ru4 shi4 ， hou4 lai2 zhi1 shu4 cheng2 nan2 sun1 。
- sun1 lang2 ji4 si3 gu3 you4 xiu3 ， ren2 jian1 ci3 ma3 ru2 fu2 yun2 。
- quan4 jun1 yan3 juan4 wu4 lang4 chu1 ， shi4 wu2 jiu3 fang1 shui2 yu3 lun4 。

## 注释

## 译文

## 赏析
