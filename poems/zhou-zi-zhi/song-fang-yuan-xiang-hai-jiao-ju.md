---
id: zhou-zi-zhi-song-fang-yuan-xiang-hai-jiao-ju
title: 送方元相还郊居
titlePinyin: song4 fang1 yuan2 xiang1 hai2 jiao1 ju1
titleSlug: song-fang-yuan-xiang-hai-jiao-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云从南山来，邂逅成一雨。
- 秋风忽吹散，霡霂不到土。
- 出固初何心，归亦乃其所。
- 但恨山中人，吊影无谁语。
- 笑口曾未开，语离遽如许。
- 到家应重阳，精蘂亦已吐。
- 长衫随父老，社瓮酌田祖。
- 悠悠卧黄云，坎坎击醉鼓。
- 人生行乐耳，何必浪自苦。
- 恨我系微官，何由共鸡黍。

## 拼音
- yun2 cong2 nan2 shan1 lai2 ， xie4 hou4 cheng2 yi4 yu3 。
- qiu1 feng1 hu1 chui1 san4 ， mai4 mu4 bu2 dao4 tu3 。
- chu1 gu4 chu1 he2 xin1 ， gui1 yi4 nai3 qi2 suo3 。
- dan4 hen4 shan1 zhong1 ren2 ， diao4 ying3 wu2 shui2 yu3 。
- xiao4 kou3 ceng2 wei4 kai1 ， yu3 li2 ju4 ru2 xu3 。
- dao4 jia1 ying4 chong2 yang2 ， jing1 rui3 yi4 yi3 tu3 。
- chang2 shan1 sui2 fu4 lao3 ， she4 weng4 zhuo2 tian2 zu3 。
- you1 you1 wo4 huang2 yun2 ， kan3 kan3 ji1 zui4 gu3 。
- ren2 sheng1 xing2 le4 er3 ， he2 bi4 lang4 zi4 ku3 。
- hen4 wo3 xi4 wei1 guan1 ， he2 you2 gong4 ji1 shu3 。

## 注释

## 译文

## 赏析
