---
id: zhou-zi-zhi-xin-shi-jie-xuan
title: 忻师介轩
titlePinyin: xin1 shi1 jie4 xuan1
titleSlug: xin-shi-jie-xuan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 念我昔年少，刚介颇成癖。
- 多钱嗤守虏，饱饭嘲谷伯。
- 有口能雌黄，反眼辄青白。
- 阿奴恃火攻，未必出下策。
- 一笑当尊拳，仅得贷鸡肋。
- 只今真老大，须髯已如戟。
- 折肱成良医，忤物知何益。
- 要令空洞中，下视沧溟窄。
- 峣峣固难全，容容聊自适。
- 知雌在守雄，外曲当内直。
- 此理吾已明，师独未之得。
- 愿言戒覆车，聊用铭子壁。

## 拼音
- nian4 wo3 xi1 nian2 shao4 ， gang1 jie4 po1 cheng2 pi3 。
- duo1 qian2 chi1 shou3 lu3 ， bao3 fan4 chao2 gu3 bo2 。
- you3 kou3 neng2 ci2 huang2 ， fan3 yan3 zhe2 qing1 bai2 。
- a1 nu2 shi4 huo3 gong1 ， wei4 bi4 chu1 xia4 ce4 。
- yi2 xiao4 dang1 zun1 quan2 ， jin3 de2 dai4 ji1 lei4 。
- zhi1 jin1 zhen1 lao3 da4 ， xu1 ran2 yi3 ru2 ji3 。
- zhe2 gong1 cheng2 liang2 yi1 ， wu3 wu4 zhi1 he2 yi4 。
- yao4 ling4 kong1 dong4 zhong1 ， xia4 shi4 cang1 ming2 zhai3 。
- yao2 yao2 gu4 nan2 quan2 ， rong2 rong2 liao2 zi4 shi4 。
- zhi1 ci2 zai4 shou3 xiong2 ， wai4 qu3 dang1 nei4 zhi2 。
- ci3 li3 wu2 yi3 ming2 ， shi1 du2 wei4 zhi1 de2 。
- yuan4 yan2 jie4 fu4 che1 ， liao2 yong4 ming2 zi3 bi4 。

## 注释

## 译文

## 赏析
