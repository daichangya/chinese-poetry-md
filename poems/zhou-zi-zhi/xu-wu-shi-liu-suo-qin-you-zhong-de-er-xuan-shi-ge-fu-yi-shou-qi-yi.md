---
id: zhou-zi-zhi-xu-wu-shi-liu-suo-qin-you-zhong-de-er-xuan-shi-ge-fu-yi-shou-qi-yi
title: 徐五十六索勤有种德二轩诗各赋一首  其一
titlePinyin: xu2 wu3 shi2 liu4 suo3 qin2 you3 zhong3 de2 er4 xuan1 shi1 ge4 fu4 yi4 shou3     qi2 yi1
titleSlug: xu-wu-shi-liu-suo-qin-you-zhong-de-er-xuan-shi-ge-fu-yi-shou-qi-yi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生长笑韩潮州，欲持谠议回冕旒。
- 读书城南晚所赋，无乃不为韩符谋。
- 人间达官可力取，钓名但以诗为钩。
- 汗牛充宇作底用，富贵面热渠当羞。
- 书生有书但自读，不必区区苦投俗。
- 偶然一掷便成卢，雁塔朝题暮天禄。
- 吾言可笑君必轻，奔军之策何足凭。
- 临机应敌自子事，此是宋襄仁义兵。

## 拼音
- ping2 sheng1 zhang3 xiao4 han2 chao2 zhou1 ， yu4 chi2 dang3 yi4 hui2 mian3 liu2 。
- du2 shu1 cheng2 nan2 wan3 suo3 fu4 ， wu2 nai3 bu2 wei4 han2 fu2 mou2 。
- ren2 jian1 da2 guan1 ke3 li4 qu3 ， diao4 ming2 dan4 yi3 shi1 wei4 gou1 。
- han4 niu2 chong1 yu3 zuo4 di3 yong4 ， fu4 gui4 mian4 re4 qu2 dang1 xiu1 。
- shu1 sheng1 you3 shu1 dan4 zi4 du2 ， bu2 bi4 qu1 qu1 ku3 tou2 su2 。
- ou3 ran2 yi2 zhi4 bian4 cheng2 lu2 ， yan4 ta3 chao2 ti2 mu4 tian1 lu4 。
- wu2 yan2 ke3 xiao4 jun1 bi4 qing1 ， ben1 jun1 zhi1 ce4 he2 zu2 ping2 。
- lin2 ji1 ying4 di2 zi4 zi3 shi4 ， ci3 shi4 song4 xiang1 ren2 yi4 bing1 。

## 注释

## 译文

## 赏析
