---
id: zhou-zi-zhi-da-song-zhong-xing-song
title: 大宋中兴颂
titlePinyin: da4 song4 zhong1 xing1 song4
titleSlug: da-song-zhong-xing-song
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缅维圣宋，昔在中叶。
- 四方多虞，万里喋血。
- 大臣持谋，兴师肆伐。
- 将臣持兵，日献戎捷。
- 皇帝曰吁，黩武无烈。
- 糜我赤子，膏我斧钺。
- 孰与休师，一戟不折。
- 因垒而降，舞干而悦。
- 闭我玉关，归师解甲。
- 犂我春田，销兵铸鐡。
- 使命交通，相望不绝。
- 爱惜两朝，前师圣说。
- 昭陵之仁，嘉祐之业。
- 念昔兴师，堂陛卼臲。
- 发言盈庭，更訿元薎。
- 佩剑彼此，孰予孰决。
- 庙谋一定，群议沮折。
- 袖手何言，瞠目巻舌。
- 草木苍苍，始有芽蘖。
- 尽育恢胎，咸归坱圠。
- 灞上棘门，环卫拱列。
- 罔敢擅师，始制君节。
- 万夫属鞬，拜舞君阙。
- 乃命叔孙，诹日绵𫈵。
- 搜讲阙遗，悉究悉设。
- 皇帝孝思，上与天合。
- 冀获一真，如响必答。
- 翠舆南旋，红鸾秉翣。
- 长乐钟闻，皇情允惬。
- 我歌思齐，舆情激越。
- 皇帝之祀，咸秩罔缺。
- 合祭于郊，爰胾茧栗。
- 苍璧前陈，大裘始挈。
- 我歌思文，以告丰洁。
- 大庆御朝，王春正月。
- 禹会涂山，万玉交戛。
- 汉朝诸侯，图籍是阅。
- 兵戈澒洞，士气销詟。
- 俎豆不陈，军旅是急。
- 大起廱泮，儒士鼓箧。
- 韦带缟衣，骈冠累屧。
- 论秀蒸髦，尾尾岌岌。
- 农流于兵，病不生活。
- 茫茫千塍，蒿藜是没。
- 皇帝慨然，亲耕陇畷。
- 耕根之车，飞檐䡾䡾。
- 宣和之轨，明道之辙。
- 圣心恳到，三推未辍。
- 父老曰嘻，归告我邑。
- 俾尔秔稌，屯云积雪。
- 凡此大功，具载史牒。
- 用告神明，以报夔契。
- 帝坐法宫，礼备乐阕。
- 兽舞鳯鸣，八音不夺。
- 皇威所覃，雷动风发。
- 南面垂衣，大壮帝室。
- 曰臯曰雉，鼛鼔弗及。
- 苍龙之阙，上摩星日。
- 万目顾瞻，葱葱郁郁。
- 澎澎海潮，吴会来集。
- 天子万年，风翔喜溢。
- 孰磨苍崖，孰秉史笔。
- 天子曰都，是任良弼。
- 圣有至言，维德之一。
- 是用作歌，以告万国。

## 拼音
- mian3 wei2 sheng4 song4 ， xi1 zai4 zhong1 ye4 。
- si4 fang1 duo1 yu2 ， wan4 li3 die2 xue4 。
- da4 chen2 chi2 mou2 ， xing1 shi1 si4 fa2 。
- jiang1 chen2 chi2 bing1 ， ri4 xian4 rong2 jie2 。
- huang2 di4 yue1 xu1 ， du2 wu3 wu2 lie4 。
- mi2 wo3 chi4 zi3 ， gao1 wo3 fu3 yue4 。
- shu2 yu3 xiu1 shi1 ， yi4 ji3 bu4 zhe2 。
- yin1 lei3 er2 jiang4 ， wu3 gan1 er2 yue4 。
- bi4 wo3 yu4 guan1 ， gui1 shi1 jie3 jia3 。
- li2 wo3 chun1 tian2 ， xiao1 bing1 zhu4 tie3 。
- shi3 ming4 jiao1 tong1 ， xiang1 wang4 bu4 jue2 。
- ai4 xi1 liang3 chao2 ， qian2 shi1 sheng4 shuo1 。
- zhao1 ling2 zhi1 ren2 ， jia1 you4 zhi1 ye4 。
- nian4 xi1 xing1 shi1 ， tang2 bi4 wu4 nie4 。
- fa1 yan2 ying2 ting2 ， geng4 zi3 yuan2 mie4 。
- pei4 jian4 bi3 ci3 ， shu2 yu3 shu2 jue2 。
- miao4 mou2 yi2 ding4 ， qun2 yi4 ju3 zhe2 。
- xiu4 shou3 he2 yan2 ， cheng1 mu4 juan4 she2 。
- cao3 mu4 cang1 cang1 ， shi3 you3 ya2 nie4 。
- jin4 yu4 hui1 tai1 ， xian2 gui1 yang3 ya4 。
- ba4 shang4 ji2 men2 ， huan2 wei4 gong3 lie4 。
- wang3 gan3 shan4 shi1 ， shi3 zhi4 jun1 jie2 。
- wan4 fu1 shu3 jian1 ， bai4 wu3 jun1 que1 。
- nai3 ming4 shu1 sun1 ， zou1 ri4 mian2 𫈵 。
- sou1 jiang3 que1 yi2 ， xi1 jiu1 xi1 she4 。
- huang2 di4 xiao4 si1 ， shang4 yu3 tian1 he2 。
- ji4 huo4 yi4 zhen1 ， ru2 xiang3 bi4 da2 。
- cui4 yu2 nan2 xuan2 ， hong2 luan2 bing3 sha4 。
- chang2 le4 zhong1 wen2 ， huang2 qing2 yun3 qie4 。
- wo3 ge1 si1 qi2 ， yu2 qing2 ji1 yue4 。
- huang2 di4 zhi1 si4 ， xian2 zhi4 wang3 que1 。
- he2 ji4 yu2 jiao1 ， yuan2 zi4 jian3 li4 。
- cang1 bi4 qian2 chen2 ， da4 qiu2 shi3 qie4 。
- wo3 ge1 si1 wen2 ， yi3 gao4 feng1 jie2 。
- da4 qing4 yu4 chao2 ， wang2 chun1 zheng1 yue4 。
- yu3 hui4 tu2 shan1 ， wan4 yu4 jiao1 jia2 。
- han4 chao2 zhu1 hou2 ， tu2 ji2 shi4 yue4 。
- bing1 ge1 hong4 dong4 ， shi4 qi4 xiao1 zhe2 。
- zu3 dou4 bu4 chen2 ， jun1 lü3 shi4 ji2 。
- da4 qi3 yong1 pan4 ， ru2 shi4 gu3 qie4 。
- wei2 dai4 gao3 yi1 ， pian2 guan1 lei4 xie4 。
- lun4 xiu4 zheng1 mao2 ， wei3 wei3 ji2 ji2 。
- nong2 liu2 yu2 bing1 ， bing4 bu4 sheng1 huo2 。
- mang2 mang2 qian1 cheng2 ， hao1 li2 shi4 mei2 。
- huang2 di4 kai3 ran2 ， qin1 geng1 long3 zhui4 。
- geng1 gen1 zhi1 che1 ， fei1 yan2 䡾 䡾 。
- xuan1 he2 zhi1 gui3 ， ming2 dao4 zhi1 zhe2 。
- sheng4 xin1 ken3 dao4 ， san1 tui1 wei4 chuo4 。
- fu4 lao3 yue1 xi1 ， gui1 gao4 wo3 yi4 。
- bi3 er3 jing1 tu2 ， tun2 yun2 ji1 xue3 。
- fan2 ci3 da4 gong1 ， ju4 zai3 shi3 die2 。
- yong4 gao4 shen2 ming2 ， yi3 bao4 kui2 qi4 。
- di4 zuo4 fa3 gong1 ， li3 bei4 le4 que4 。
- shou4 wu3 feng4 ming2 ， ba1 yin1 bu4 duo2 。
- huang2 wei1 suo3 qin2 ， lei2 dong4 feng1 fa1 。
- nan2 mian4 chui2 yi1 ， da4 zhuang4 di4 shi4 。
- yue1 gao1 yue1 zhi4 ， gao1 gu3 fu2 ji2 。
- cang1 long2 zhi1 que1 ， shang4 mo2 xing1 ri4 。
- wan4 mu4 gu4 zhan1 ， cong1 cong1 yu4 yu4 。
- peng2 peng2 hai3 chao2 ， wu2 hui4 lai2 ji2 。
- tian1 zi3 wan4 nian2 ， feng1 xiang2 xi3 yi4 。
- shu2 mo2 cang1 ya2 ， shu2 bing3 shi3 bi3 。
- tian1 zi3 yue1 dou1 ， shi4 ren4 liang2 bi4 。
- sheng4 you3 zhi4 yan2 ， wei2 de2 zhi1 yi1 。
- shi4 yong4 zuo4 ge1 ， yi3 gao4 wan4 guo2 。

## 注释

## 译文

## 赏析
