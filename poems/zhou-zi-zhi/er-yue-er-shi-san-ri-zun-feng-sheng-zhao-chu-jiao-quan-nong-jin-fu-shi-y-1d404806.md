---
id: zhou-zi-zhi-er-yue-er-shi-san-ri-zun-feng-sheng-zhao-chu-jiao-quan-nong-jin-fu-shi-y-1d404806
title: 二月二十三日遵奉圣诏出郊劝农谨赋诗一首示诸同寮
titlePinyin: er4 yue4 er4 shi2 san1 ri4 zun1 feng4 sheng4 zhao4 chu1 jiao1 quan4 nong2 jin3 fu4 shi1 yi4 shou3 shi4 zhu1 tong2 liao2
titleSlug: er-yue-er-shi-san-ri-zun-feng-sheng-zhao-chu-jiao-quan-nong-jin-fu-shi-y-1d404806
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 星言出郊坰，缓辔遵微涂。
- 陂池湛新绿，阡陌开上腴。
- 春色向晼晚，农事日已趋。
- 有司奉汉诏，训辞宣帝谟。
- 父老数十辈，龙钟白髯须。
- 扶杖前致词，谓当极勤劬。
- 曩也事格鬬，今当反田庐。
- 农桑遂温饱，里胥绝征诛。
- 兹焉不少力，是自贻瘠臞。
- 椒浆酌大斗，起坐时欢呼。
- 有如一日蜡，相期悦须臾。
- 殷勤颇自愧，小信殊未孚。
- 傥非获三登，何以谢汝徒。
- 同寮数君子，妙略怀永图。
- 愿言规迟暮，共此丰岁娱。

## 拼音
- xing1 yan2 chu1 jiao1 jiong1 ， huan3 pei4 zun1 wei1 tu2 。
- bei1 chi2 zhan4 xin1 lü4 ， qian1 mo4 kai1 shang4 yu2 。
- chun1 se4 xiang4 wan3 wan3 ， nong2 shi4 ri4 yi3 qu1 。
- you3 si1 feng4 han4 zhao4 ， xun4 ci2 xuan1 di4 mo2 。
- fu4 lao3 shu4 shi2 bei4 ， long2 zhong1 bai2 ran2 xu1 。
- fu2 zhang4 qian2 zhi4 ci2 ， wei4 dang1 ji2 qin2 qu2 。
- nang3 ye3 shi4 ge2 dou4 ， jin1 dang1 fan3 tian2 lu2 。
- nong2 sang1 sui4 wen1 bao3 ， li3 xu1 jue2 zheng1 zhu1 。
- zi1 yan1 bu4 shao3 li4 ， shi4 zi4 yi2 ji2 qu2 。
- jiao1 jiang1 zhuo2 da4 dou4 ， qi3 zuo4 shi2 huan1 hu1 。
- you3 ru2 yi1 ri4 la4 ， xiang1 qi1 yue4 xu1 yu2 。
- yin1 qin2 po1 zi4 kui4 ， xiao3 xin4 shu1 wei4 fu2 。
- tang3 fei1 huo4 san1 deng1 ， he2 yi3 xie4 ru3 tu2 。
- tong2 liao2 shu4 jun1 zi3 ， miao4 lüe4 huai2 yong3 tu2 。
- yuan4 yan2 gui1 chi2 mu4 ， gong4 ci3 feng1 sui4 yu2 。

## 注释

## 译文

## 赏析
