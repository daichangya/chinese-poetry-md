---
id: zhou-zi-zhi-wu-xi-shen
title: 武谿深
titlePinyin: wu3 xi1 shen1
titleSlug: wu-xi-shen
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五谿妖蛮盘瓠种，穴狐跳梁恃余勇。
- 汉庭老骥闻朔风，两耳如锥四蹄踊。
- 南方毒雾堕跕鸢，五谿谿深军不前。
- 健儿六月半病死，欲渡五谿无渡船。
- 将军誓死心独苦，本为官家诛黠虏。
- 谁知君侧有谗徒，刚道将军似贾胡。
- 人生富贵一衰歇，会令薏苡成明珠。
- 祁连高结衞青冢，文渊藁葬无人送。
- 至今行客武溪傍，谁为将军一悲恸。

## 拼音
- wu3 xi1 yao1 man2 pan2 hu4 zhong3 ， xue2 hu2 tiao4 liang2 shi4 yu2 yong3 。
- han4 ting2 lao3 ji4 wen2 shuo4 feng1 ， liang3 er3 ru2 zhui1 si4 ti2 yong3 。
- nan2 fang1 du2 wu4 duo4 dian3 yuan1 ， wu3 xi1 xi1 shen1 jun1 bu4 qian2 。
- jian4 er2 liu4 yue4 ban4 bing4 si3 ， yu4 du4 wu3 xi1 wu2 du4 chuan2 。
- jiang1 jun1 shi4 si3 xin1 du2 ku3 ， ben3 wei4 guan1 jia1 zhu1 xia2 lu3 。
- shui2 zhi1 jun1 ce4 you3 chan2 tu2 ， gang1 dao4 jiang1 jun1 si4 jia3 hu2 。
- ren2 sheng1 fu4 gui4 yi4 shuai1 xie1 ， hui4 ling4 yi4 yi3 cheng2 ming2 zhu1 。
- qi2 lian2 gao1 jie2 wei4 qing1 zhong3 ， wen2 yuan1 gao3 zang4 wu2 ren2 song4 。
- zhi4 jin1 xing2 ke4 wu3 xi1 bang4 ， shui2 wei4 jiang1 jun1 yi4 bei1 tong4 。

## 注释

## 译文

## 赏析
