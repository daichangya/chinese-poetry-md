---
id: zhou-zi-zhi-ti-yan-hui-jia-chou-chi-si-shi-ke
title: 题彦恢家仇池四石刻
titlePinyin: ti2 yan4 hui1 jia1 chou2 chi2 si4 shi2 ke4
titleSlug: ti-yan-hui-jia-chou-chi-si-shi-ke
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伏波南来自交趾，可笑汗牛推薏苡。
- 人言包裹足珠犀，谁识闲身谢簪履。
- 如何当年元相国，胸中饱饮贪泉水。
- 胡椒八百亦安用，坐此杀生真可鄙。
- 龙眠主簿亦儿嬉，银钩虿尾搜遗奇。
- 三年独有一钱在，归来清节人皆知。
- 囊空安得紫丝帐，车重只余黄绢碑。
- 自言所至辄寓目，穷搜屋壁翻阶墀。
- 不嫌尤物触时禁，恍然入手心惊疑。
- 君不见峄山篆刻焚野火，磨崖万仞高崔嵬。
- 何如四石横棐几，左提右挈行相随。

## 拼音
- fu2 bo1 nan2 lai2 zi4 jiao1 zhi3 ， ke3 xiao4 han4 niu2 tui1 yi4 yi3 。
- ren2 yan2 bao1 guo3 zu2 zhu1 xi1 ， shui2 shi2 xian2 shen1 xie4 zan1 lü3 。
- ru2 he2 dang1 nian2 yuan2 xiang4 guo2 ， xiong1 zhong1 bao3 yin3 tan1 quan2 shui3 。
- hu2 jiao1 ba1 bai3 yi4 an1 yong4 ， zuo4 ci3 sha1 sheng1 zhen1 ke3 bi3 。
- long2 mian2 zhu3 bo2 yi4 er2 xi1 ， yin2 gou1 chai4 wei3 sou1 yi2 qi2 。
- san1 nian2 du2 you3 yi4 qian2 zai4 ， gui1 lai2 qing1 jie2 ren2 jie1 zhi1 。
- nang2 kong1 an1 de2 zi3 si1 zhang4 ， che1 zhong4 zhi1 yu2 huang2 juan4 bei1 。
- zi4 yan2 suo3 zhi4 zhe2 yu4 mu4 ， qiong2 sou1 wu1 bi4 fan1 jie1 chi2 。
- bu4 xian2 you2 wu4 chu4 shi2 jin4 ， huang3 ran2 ru4 shou3 xin1 jing1 yi2 。
- jun1 bu2 jian4 yi4 shan1 zhuan4 ke4 fen2 ye3 huo3 ， mo2 ya2 wan4 ren4 gao1 cui1 wei2 。
- he2 ru2 si4 shi2 heng2 fei3 ji3 ， zuo3 ti2 you4 qie4 xing2 xiang1 sui2 。

## 注释

## 译文

## 赏析
