---
id: zhou-zi-zhi-sui-qu-xing
title: 隋渠行
titlePinyin: sui2 qu2 xing2
titleSlug: sui-qu-xing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄榆落尽河水冰，隋渠两岸无人行。
- 雪花漫天大如掌，北风吹马南人惊。
- 县官藏冰避炎热，健儿凿冰手流血。
- 安得身随花石官，当路谁人敢呵喝。
- 黄流千里冻彻底，舳舻相仍冻衔尾。
- 天公便合回阳和，桃花水暖流春波。
- 望春楼上天颜喜，齐声争唱纥那歌。

## 拼音
- huang2 yu2 luo4 jin4 he2 shui3 bing1 ， sui2 qu2 liang3 an4 wu2 ren2 xing2 。
- xue3 hua1 man4 tian1 da4 ru2 zhang3 ， bei3 feng1 chui1 ma3 nan2 ren2 jing1 。
- xian4 guan1 cang2 bing1 bi4 yan2 re4 ， jian4 er2 zao2 bing1 shou3 liu2 xue4 。
- an1 de2 shen1 sui2 hua1 shi2 guan1 ， dang1 lu4 shui2 ren2 gan3 he1 he1 。
- huang2 liu2 qian1 li3 dong4 che4 di3 ， zhu2 lu2 xiang1 reng2 dong4 xian2 wei3 。
- tian1 gong1 bian4 he2 hui2 yang2 he2 ， tao2 hua1 shui3 nuan3 liu2 chun1 bo1 。
- wang4 chun1 lou2 shang4 tian1 yan2 xi3 ， qi2 sheng1 zheng1 chang4 he2 na4 ge1 。

## 注释

## 译文

## 赏析
