---
id: zhou-zi-zhi-ci-yun-zhao-peng-xiang-qiu-ye-tan
title: 次韵赵鹏翔秋夜叹
titlePinyin: ci4 yun4 zhao4 peng2 xiang2 qiu1 ye4 tan4
titleSlug: ci-yun-zhao-peng-xiang-qiu-ye-tan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝弹雍门琴，暮歌梁父吟。
- 秋容日欲老，客愁秋更深。
- 问言愁何许，万里怀归心。
- 昔在洛阳日，颇遭胡骑侵。
- 骨肉尽奔迸，岁月良侵寻。
- 譬如痛定人，当痛难重任。
- 辞亲就薄禄，夜寝无完衾。
- 家亡河间书，囊鲜鸿宝金。
- 谁能援一臂，使子无陆沉。
- 老骥得平坂，惊鳯翔长林。
- 佳名一朝白，高义千古钦。

## 拼音
- chao2 tan2 yong1 men2 qin2 ， mu4 ge1 liang2 fu4 yin2 。
- qiu1 rong2 ri4 yu4 lao3 ， ke4 chou2 qiu1 geng4 shen1 。
- wen4 yan2 chou2 he2 xu3 ， wan4 li3 huai2 gui1 xin1 。
- xi1 zai4 luo4 yang2 ri4 ， po1 zao1 hu2 qi2 qin1 。
- gu3 rou4 jin4 ben1 beng4 ， sui4 yue4 liang2 qin1 xun2 。
- pi4 ru2 tong4 ding4 ren2 ， dang1 tong4 nan2 zhong4 ren4 。
- ci2 qin1 jiu4 bao2 lu4 ， ye4 qin3 wu2 wan2 qin1 。
- jia1 wang2 he2 jian1 shu1 ， nang2 xian1 hong2 bao3 jin1 。
- shui2 neng2 yuan2 yi2 bi4 ， shi3 zi3 wu2 lu4 chen2 。
- lao3 ji4 de2 ping2 ban3 ， jing1 feng4 xiang2 chang2 lin2 。
- jia1 ming2 yi4 chao2 bai2 ， gao1 yi4 qian1 gu3 qin1 。

## 注释

## 译文

## 赏析
