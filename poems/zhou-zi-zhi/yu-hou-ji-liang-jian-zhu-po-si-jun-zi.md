---
id: zhou-zi-zhi-yu-hou-ji-liang-jian-zhu-po-si-jun-zi
title: 雨后极凉简竹坡四君子
titlePinyin: yu3 hou4 ji2 liang2 jian3 zhu2 po1 si4 jun1 zi3
titleSlug: yu-hou-ji-liang-jian-zhu-po-si-jun-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江城夏六月，大旱草木黄。
- 稽首文殊师，驾言天池阳。
- 为乞一斗水，普救千里伤。
- 微云生宝髻，法雨遍大荒。
- 霈为一尺霖，化作三日凉。
- 老人不耐暑，内热煎中肠。
- 吹以碧落风，灌以丹露浆。
- 我有方丈室，彩榜名妙香。
- 呼我四君子，聊与之徜徉。
- 朝凭共乌几，夜宿同方床。
- 永结无情欢，此乐殊未央。
- 荣瘁不改观，死生知有常。
- 岂不贤俗子，与世随低昂。
- 翻手覆手间，此道宁久长。
- 愿我四玉友，永言不相忘。

## 拼音
- jiang1 cheng2 xia4 liu4 yue4 ， da4 han4 cao3 mu4 huang2 。
- qi3 shou3 wen2 shu1 shi1 ， jia4 yan2 tian1 chi2 yang2 。
- wei4 qi3 yi4 dou3 shui3 ， pu3 jiu4 qian1 li3 shang1 。
- wei1 yun2 sheng1 bao3 ji4 ， fa3 yu3 bian4 da4 huang1 。
- pei4 wei4 yi4 chi3 lin2 ， hua4 zuo4 san1 ri4 liang2 。
- lao3 ren2 bu2 nai4 shu3 ， nei4 re4 jian1 zhong1 chang2 。
- chui1 yi3 bi4 luo4 feng1 ， guan4 yi3 dan1 lu4 jiang1 。
- wo3 you3 fang1 zhang4 shi4 ， cai3 bang3 ming2 miao4 xiang1 。
- hu1 wo3 si4 jun1 zi3 ， liao2 yu3 zhi1 chang2 yang2 。
- chao2 ping2 gong4 wu1 ji3 ， ye4 su4 tong2 fang1 chuang2 。
- yong3 jie2 wu2 qing2 huan1 ， ci3 le4 shu1 wei4 yang1 。
- rong2 cui4 bu4 gai3 guan1 ， si3 sheng1 zhi1 you3 chang2 。
- qi3 bu4 xian2 su2 zi3 ， yu3 shi4 sui2 di1 ang2 。
- fan1 shou3 fu4 shou3 jian1 ， ci3 dao4 ning2 jiu3 chang2 。
- yuan4 wo3 si4 yu4 you3 ， yong3 yan2 bu4 xiang1 wang4 。

## 注释

## 译文

## 赏析
