---
id: zhou-zi-zhi-ci-yun-ting-zao-zai-fu-tian-shen-jie-xi-yan-shu-shi
title: 次韵庭藻再赋天申节锡燕书事
titlePinyin: ci4 yun4 ting2 zao3 zai4 fu4 tian1 shen1 jie2 xi1 yan4 shu1 shi4
titleSlug: ci-yun-ting-zao-zai-fu-tian-shen-jie-xi-yan-shu-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱殿角薰风凉，法宫无事垂衣裳。
- 人间乐奏万斯曲，枝上日转咸池桑。
- 天皇初开紫府燕，御前催赐黄金觞。
- 谁乘风云依日月，臣有力牧君轩黄。
- 望云仰见天不远，簪花莫厌鬓如霜。
- 五风十雨自中国，语从重译传名王。
- 年年五月熟荔子，又见北使朝连昌。
- 圣君当宁占宝历，太史执笔书殊祥。
- 云间双阙日五色，下被四表同尧光。
- 风姿矫矫华省郎，珩璜结佩鸣水苍。
- 但将两耳听韶濩，付与孺子歌沧浪。
- 传杯遥想水殿冷，画鼓咽咽清昼长。

## 拼音
- peng2 lai2 dian4 jiao3 xun1 feng1 liang2 ， fa3 gong1 wu2 shi4 chui2 yi1 shang0 。
- ren2 jian1 le4 zou4 wan4 si1 qu3 ， zhi1 shang4 ri4 zhuan3 xian2 chi2 sang1 。
- tian1 huang2 chu1 kai1 zi3 fu3 yan4 ， yu4 qian2 cui1 ci4 huang2 jin1 shang1 。
- shui2 cheng2 feng1 yun2 yi1 ri4 yue4 ， chen2 you3 li4 mu4 jun1 xuan1 huang2 。
- wang4 yun2 yang3 jian4 tian1 bu4 yuan3 ， zan1 hua1 mo4 yan4 bin4 ru2 shuang1 。
- wu3 feng1 shi2 yu3 zi4 zhong1 guo2 ， yu3 cong2 zhong4 yi4 chuan2 ming2 wang2 。
- nian2 nian2 wu3 yue4 shu2 li4 zi3 ， you4 jian4 bei3 shi3 chao2 lian2 chang1 。
- sheng4 jun1 dang1 ning2 zhan4 bao3 li4 ， tai4 shi3 zhi2 bi3 shu1 shu1 xiang2 。
- yun2 jian1 shuang1 que1 ri4 wu3 se4 ， xia4 bei4 si4 biao3 tong2 yao2 guang1 。
- feng1 zi1 jiao3 jiao3 hua2 sheng3 lang2 ， heng2 huang2 jie2 pei4 ming2 shui3 cang1 。
- dan4 jiang1 liang3 er3 ting1 shao2 hu4 ， fu4 yu3 ru2 zi3 ge1 cang1 lang4 。
- chuan2 bei1 yao2 xiang3 shui3 dian4 leng3 ， hua4 gu3 yan4 yan4 qing1 zhou4 chang2 。

## 注释

## 译文

## 赏析
