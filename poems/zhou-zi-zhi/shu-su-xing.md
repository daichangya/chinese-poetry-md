---
id: zhou-zi-zhi-shu-su-xing
title: 输粟行
titlePinyin: shu1 su4 xing2
titleSlug: shu-su-xing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天寒村落家家忙，饭牛获稻催涤场。
- 燎薪炊黍呼妇子，夜半舂粟输官仓。
- 大儿担囊小负槖，扫廪倾囷不须恶。
- 县胥里正不到门，了得官租举家乐。
- 去年有米不愿余，今年米白要如珠。
- 路傍老人拍手笑，尽道官兵嫌米麤。
- 良农飬兵与胡竞，胡骑不来自亡命。
- 田家终岁负耕縻，十农飬得一兵肥。
- 一兵唱乱千兵随，千家一炬无孑遗。
- 莫飬兵，飬兵杀人人不知。

## 拼音
- tian1 han2 cun1 luo4 jia1 jia1 mang2 ， fan4 niu2 huo4 dao4 cui1 di2 chang3 。
- liao2 xin1 chui1 shu3 hu1 fu4 zi3 ， ye4 ban4 chong1 su4 shu1 guan1 cang1 。
- da4 er2 dan1 nang2 xiao3 fu4 tuo2 ， sao3 lin3 qing1 qun1 bu4 xu1 e4 。
- xian4 xu1 li3 zheng4 bu2 dao4 men2 ， liao3 de2 guan1 zu1 ju3 jia1 le4 。
- qu4 nian2 you3 mi3 bu2 yuan4 yu2 ， jin1 nian2 mi3 bai2 yao4 ru2 zhu1 。
- lu4 bang4 lao3 ren2 pai1 shou3 xiao4 ， jin4 dao4 guan1 bing1 xian2 mi3 cu1 。
- liang2 nong2 yang3 bing1 yu3 hu2 jing4 ， hu2 qi2 bu4 lai2 zi4 wang2 ming4 。
- tian2 jia1 zhong1 sui4 fu4 geng1 mi2 ， shi2 nong2 yang3 de2 yi4 bing1 fei2 。
- yi4 bing1 chang4 luan4 qian1 bing1 sui2 ， qian1 jia1 yi2 ju4 wu2 jie2 yi2 。
- mo4 yang3 bing1 ， yang3 bing1 sha1 ren2 ren2 bu4 zhi1 。

## 注释

## 译文

## 赏析
