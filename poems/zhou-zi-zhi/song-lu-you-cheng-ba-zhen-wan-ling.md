---
id: zhou-zi-zhi-song-lu-you-cheng-ba-zhen-wan-ling
title: 送吕右丞罢镇宛陵
titlePinyin: song4 lü3 you4 cheng2 ba4 zhen4 wan3 ling2
titleSlug: song-lu-you-cheng-ba-zhen-wan-ling
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉室承平久，侯邦拱卫尊。
- 勋华垂日月，展错动乾坤。
- 开辟规模大，纷更制作繁。
- 民劳箕敛日，虏痛凿空痕。
- 鸣镝侵榆塞，穹庐指鳯阍。
- 羽书飞始急，鱼鼎沸初浑。
- 内禅皇图远，春宫晓日暾。
- 群妖悉葅醢，黄髪半腾𬸣。
- 公入登丞辖，忠称自諌垣。
- 论思知蹇蹇，属意本元元。
- 蠖濩资扶掖，奇庬力引援。
- 犬羊盟易失，虎兕敌仍存。
- 转战知何已，风尘忽再昏。
- 仓皇趋帐殿，奔北弃弓鞬。
- 倾日心应折，瞻天眼欲眢。
- 徽音求太姒，基命本姜嫄。
- 大物归明辟，苍生荷国恩。
- 推符迎代邸，结绶拥尧轩。
- 灞上真人出，涂山万国奔。
- 回天功不世，徙突事堪论。
- 已复安西土，犹烦护北门。
- 要须调鼎手，为洗泣隅冤。
- 万杵坚城垒，千兵列戍屯。
- 贼锋忧寇钞，原燎畏烧燔。
- 坐啸初何事，渠凶不足吞。
- 持平本寛大，余事到平反。
- 论说波澜阔，提携礼数蕃。
- 时悬徐孺榻，亦置穆生樽。
- 有客安圭筚，忘机在鸟猿。
- 疾驰看騕褭，妙琢愧玙璠。
- 始下横经帐，还攀欲去辕。
- 月楼空窈窕，风旆舞缤繙。
- 竹帛勋猷著，丝纶诏册温。
- 磻溪未容老，琳馆且辞烦。
- 閟计今犹在，忠怀不易谖。
- 白麻终拜相，左衽待称藩。
- 巨蠧消奸宄，良农植本根。
- 抗章陈上策，补衮要嘉言。
- 镇薄敦流俗，疏壅究治源。
- 微生有荣耀，洗眼在山樊。

## 拼音
- han4 shi4 cheng2 ping2 jiu3 ， hou2 bang1 gong3 wei4 zun1 。
- xun1 hua2 chui2 ri4 yue4 ， zhan3 cuo4 dong4 qian2 kun1 。
- kai1 pi4 gui1 mo2 da4 ， fen1 geng4 zhi4 zuo4 fan2 。
- min2 lao2 ji1 lian3 ri4 ， lu3 tong4 zao2 kong1 hen2 。
- ming2 di2 qin1 yu2 sai1 ， qiong2 lu2 zhi3 feng4 hun1 。
- yu3 shu1 fei1 shi3 ji2 ， yu2 ding3 fei4 chu1 hun2 。
- nei4 chan2 huang2 tu2 yuan3 ， chun1 gong1 xiao3 ri4 tun1 。
- qun2 yao1 xi1 zu1 hai3 ， huang2 fa4 ban4 teng2 xian1 。
- gong1 ru4 deng1 cheng2 xia2 ， zhong1 cheng1 zi4 dong3 yuan2 。
- lun4 si1 zhi1 jian3 jian3 ， shu3 yi4 ben3 yuan2 yuan2 。
- huo4 hu4 zi1 fu2 ye4 ， qi2 mang2 li4 yin3 yuan2 。
- quan3 yang2 meng2 yi4 shi1 ， hu3 si4 di2 reng2 cun2 。
- zhuan3 zhan4 zhi1 he2 yi3 ， feng1 chen2 hu1 zai4 hun1 。
- cang1 huang2 qu1 zhang4 dian4 ， ben1 bei3 qi4 gong1 jian1 。
- qing1 ri4 xin1 ying4 zhe2 ， zhan1 tian1 yan3 yu4 yuan1 。
- hui1 yin1 qiu2 tai4 si4 ， ji1 ming4 ben3 jiang1 yuan2 。
- da4 wu4 gui1 ming2 pi4 ， cang1 sheng1 he2 guo2 en1 。
- tui1 fu2 ying2 dai4 di3 ， jie2 shou4 yong1 yao2 xuan1 。
- ba4 shang4 zhen1 ren2 chu1 ， tu2 shan1 wan4 guo2 ben1 。
- hui2 tian1 gong1 bu2 shi4 ， xi3 tu1 shi4 kan1 lun4 。
- yi3 fu4 an1 xi1 tu3 ， you2 fan2 hu4 bei3 men2 。
- yao4 xu1 tiao2 ding3 shou3 ， wei4 xi3 qi4 yu2 yuan1 。
- wan4 chu3 jian1 cheng2 lei3 ， qian1 bing1 lie4 shu4 tun2 。
- zei2 feng1 you1 kou4 chao1 ， yuan2 liao2 wei4 shao1 fan2 。
- zuo4 xiao4 chu1 he2 shi4 ， qu2 xiong1 bu4 zu2 tun1 。
- chi2 ping2 ben3 kuan1 da4 ， yu2 shi4 dao4 ping2 fan3 。
- lun4 shuo1 bo1 lan2 kuo4 ， ti2 xie2 li3 shu4 fan1 。
- shi2 xuan2 xu2 ru2 ta4 ， yi4 zhi4 mu4 sheng1 zun1 。
- you3 ke4 an1 gui1 bi4 ， wang4 ji1 zai4 niao3 yuan2 。
- ji2 chi2 kan4 yao3 niao3 ， miao4 zhuo2 kui4 yu2 fan2 。
- shi3 xia4 heng2 jing1 zhang4 ， hai2 pan1 yu4 qu4 yuan2 。
- yue4 lou2 kong1 yao3 tiao3 ， feng1 pei4 wu3 bin1 fan1 。
- zhu2 bo2 xun1 you2 zhu4 ， si1 lun2 zhao4 ce4 wen1 。
- pan2 xi1 wei4 rong2 lao3 ， lin2 guan3 qie3 ci2 fan2 。
- bi4 ji4 jin1 you2 zai4 ， zhong1 huai2 bu2 yi4 xuan1 。
- bai2 ma2 zhong1 bai4 xiang1 ， zuo3 ren4 dai4 cheng1 fan1 。
- ju4 du4 xiao1 jian1 gui3 ， liang2 nong2 zhi2 ben3 gen1 。
- kang4 zhang1 chen2 shang4 ce4 ， bu3 gun3 yao4 jia1 yan2 。
- zhen4 bao2 dun1 liu2 su2 ， shu1 yong1 jiu1 zhi4 yuan2 。
- wei1 sheng1 you3 rong2 yao4 ， xi3 yan3 zai4 shan1 fan2 。

## 注释

## 译文

## 赏析
