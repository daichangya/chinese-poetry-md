---
id: zhou-zi-zhi-ci-yun-gui-jia-ren-lang-zhong-zeng-bie-er-shi-si-yun
title: 次韵桂嘉任郎中赠别二十四韵
titlePinyin: ci4 yun4 gui4 jia1 ren4 lang2 zhong1 zeng4 bie2 er4 shi2 si4 yun4
titleSlug: ci-yun-gui-jia-ren-lang-zhong-zeng-bie-er-shi-si-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 是身本蘧庐，误得两朱轓。
- 朅来卧江楼，白鸥看飞翻。
- 惊鸿卷西风，吹落云水间。
- 江山相表里，宇宙殊恢寛。
- 但苦千种愁，不供万叠山。
- 幸兹洪崖君，仙驭超人寰。
- 一身聊复尔，万事不可干。
- 富贵倘无求，藜藿亦自安。
- 不须金鼎炉，养此玉栋颜。
- 纷纷一回睇，往往俱冥顽。
- 有如盗跖手，可鲙朝饭肝。
- 居之彼不疑，念念我心寒。
- 公今梨枣成，心地无险艰。
- 横湖仅一苇，经月无寒暄。
- 昔为吏曹郎，今带儒生酸。
- 缪从周旋间，获奉澹泊欢。
- 公已闻大道，我犹䌸枯禅。
- 谁知数日恶，忽有千里叹。
- 古道催行辀，满山霜叶丹。
- 仙凡自此隔，无复相追攀。
- 余生几何时，白日飞惊湍。
- 愿公追松乔，驾鹤骖翔鸾。
- 我亦上五老，举首云间看。

## 拼音
- shi4 shen1 ben3 qu2 lu2 ， wu4 de2 liang3 zhu1 fan1 。
- qie4 lai2 wo4 jiang1 lou2 ， bai2 ou1 kan4 fei1 fan1 。
- jing1 hong2 juan4 xi1 feng1 ， chui1 luo4 yun2 shui3 jian1 。
- jiang1 shan1 xiang1 biao3 li3 ， yu3 zhou4 shu1 hui1 kuan1 。
- dan4 ku3 qian1 zhong3 chou2 ， bu2 gong4 wan4 die2 shan1 。
- xing4 zi1 hong2 ya2 jun1 ， xian1 yu4 chao1 ren2 huan2 。
- yi4 shen1 liao2 fu4 er3 ， wan4 shi4 bu4 ke3 gan1 。
- fu4 gui4 tang3 wu2 qiu2 ， li2 huo4 yi4 zi4 an1 。
- bu4 xu1 jin1 ding3 lu2 ， yang3 ci3 yu4 dong4 yan2 。
- fen1 fen1 yi4 hui2 di4 ， wang3 wang3 ju4 ming2 wan2 。
- you3 ru2 dao4 zhi2 shou3 ， ke3 kuai4 chao2 fan4 gan1 。
- ju1 zhi1 bi3 bu4 yi2 ， nian4 nian4 wo3 xin1 han2 。
- gong1 jin1 li2 zao3 cheng2 ， xin1 di4 wu2 xian3 jian1 。
- heng2 hu2 jin3 yi4 wei3 ， jing1 yue4 wu2 han2 xuan1 。
- xi1 wei4 li4 cao2 lang2 ， jin1 dai4 ru2 sheng1 suan1 。
- miu4 cong2 zhou1 xuan2 jian1 ， huo4 feng4 dan4 bo2 huan1 。
- gong1 yi3 wen2 da4 dao4 ， wo3 you2 䌸 ku1 chan2 。
- shui2 zhi1 shu4 ri4 e4 ， hu1 you3 qian1 li3 tan4 。
- gu3 dao4 cui1 xing2 zhou1 ， man3 shan1 shuang1 ye4 dan1 。
- xian1 fan2 zi4 ci3 ge2 ， wu2 fu4 xiang1 zhui1 pan1 。
- yu2 sheng1 ji3 he2 shi2 ， bai2 ri4 fei1 jing1 tuan1 。
- yuan4 gong1 zhui1 song1 qiao2 ， jia4 he4 can1 xiang2 luan2 。
- wo3 yi4 shang4 wu3 lao3 ， ju3 shou3 yun2 jian1 kan4 。

## 注释

## 译文

## 赏析
