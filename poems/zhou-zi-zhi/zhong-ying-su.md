---
id: zhou-zi-zhi-zhong-ying-su
title: 种罂粟
titlePinyin: zhong3 ying1 su4
titleSlug: zhong-ying-su
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 墙根有地一弓许，人言可种数十竹。
- 翁来只作三年留，仅比浮屠桑下宿。
- 竹成须待五六年，我已归乡卜新筑。
- 园夫笑谓主人言，不如锄苗种罂粟。
- 二月春风上翠茎，三月轻红照深绿。
- 嫣花落尽罂不空，碎粒圆时粟初熟。
- 乳膏自入崖蜜甜，满贮醍醐饮僧粥。
- 与其种竹供后人，孰若栽花资老腹。
- 人间作计真眼前，万事皆尔真可怜。
- 十年种木尚不肯，百年种德知何缘。
- 倚锄自顾颇羞涩，病眼对花空惘然。

## 拼音
- qiang2 gen1 you3 di4 yi4 gong1 xu3 ， ren2 yan2 ke3 zhong3 shu4 shi2 zhu2 。
- weng1 lai2 zhi1 zuo4 san1 nian2 liu2 ， jin3 bi3 fu2 tu2 sang1 xia4 su4 。
- zhu2 cheng2 xu1 dai4 wu3 liu4 nian2 ， wo3 yi3 gui1 xiang1 bu3 xin1 zhu4 。
- yuan2 fu1 xiao4 wei4 zhu3 ren2 yan2 ， bu4 ru2 chu2 miao2 zhong3 ying1 su4 。
- er4 yue4 chun1 feng1 shang4 cui4 jing1 ， san1 yue4 qing1 hong2 zhao4 shen1 lü4 。
- yan1 hua1 luo4 jin4 ying1 bu4 kong1 ， sui4 li4 yuan2 shi2 su4 chu1 shu2 。
- ru3 gao1 zi4 ru4 ya2 mi4 tian2 ， man3 zhu4 ti2 hu2 yin3 seng1 zhou1 。
- yu3 qi2 zhong3 zhu2 gong4 hou4 ren2 ， shu2 ruo4 zai1 hua1 zi1 lao3 fu4 。
- ren2 jian4 zuo4 ji4 zhen1 yan3 qian2 ， wan4 shi4 jie1 er3 zhen1 ke3 lian2 。
- shi2 nian2 zhong3 mu4 shang4 bu4 ken3 ， bai3 nian2 zhong3 de2 zhi1 he2 yuan2 。
- yi3 chu2 zi4 gu4 po1 xiu1 se4 ， bing4 yan3 dui4 hua1 kong1 wang3 ran2 。

## 注释

## 译文

## 赏析
