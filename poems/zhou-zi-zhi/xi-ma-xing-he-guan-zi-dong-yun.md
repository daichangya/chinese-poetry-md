---
id: zhou-zi-zhi-xi-ma-xing-he-guan-zi-dong-yun
title: 洗马行和关子东韵
titlePinyin: xi3 ma3 xing2 he2 guan1 zi3 dong1 yun4
titleSlug: xi-ma-xing-he-guan-zi-dong-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔四海多甲兵，令严细柳将军营。
- 铁衣健卒持满立，黑头壮士从军行。
- 眼前千马复万马，寸土不耕犁与骍。
- 自从虎皮蒙剑戟，此马不闻鼙鼓惊。
- 只今尽浴长安水，七十万匹俱长鸣。
- 风騣雾鬛久不试，日餍官粟无斗升。
- 庙堂伊吕自有策，不与韩白齐功名。
- 圉人但喜马肥健，野老安知无战争。
- 有君如此岂不乐，俟河几时今得清。
- 不须天育骠骑种，云雾晦冥方降精。
- 我欲刻石上浯水，白头弄笔羞书生。
- 不闻铁骑响鸣镝，但听玉箫吹九成。

## 拼音
- yi4 xi1 si4 hai3 duo1 jia3 bing1 ， ling4 yan2 xi4 liu3 jiang1 jun1 ying2 。
- tie3 yi1 jian4 zu2 chi2 man3 li4 ， hei1 tou2 zhuang4 shi4 cong2 jun1 xing2 。
- yan3 qian2 qian1 ma3 fu4 wan4 ma3 ， cun4 tu3 bu4 geng1 li2 yu3 xing1 。
- zi4 cong2 hu3 pi2 meng2 jian4 ji3 ， ci3 ma3 bu4 wen2 pi2 gu3 jing1 。
- zhi1 jin1 jin4 yu4 chang2 an1 shui3 ， qi1 shi2 wan4 pi3 ju4 chang2 ming2 。
- feng1 zong1 wu4 lie4 jiu3 bu2 shi4 ， ri4 yan4 guan1 su4 wu2 dou4 sheng1 。
- miao4 tang2 yi1 lü3 zi4 you3 ce4 ， bu4 yu3 han2 bai2 qi2 gong1 ming2 。
- yu3 ren2 dan4 xi3 ma3 fei2 jian4 ， ye3 lao3 an1 zhi1 wu2 zhan4 zheng1 。
- you3 jun1 ru2 ci3 qi3 bu2 le4 ， si4 he2 ji3 shi2 jin1 de2 qing1 。
- bu4 xu1 tian1 yu4 piao4 qi2 zhong3 ， yun2 wu4 hui4 ming2 fang1 jiang4 jing1 。
- wo3 yu4 ke4 shi2 shang4 wu2 shui3 ， bai2 tou2 nong4 bi3 xiu1 shu1 sheng1 。
- bu4 wen2 tie3 qi2 xiang3 ming2 di2 ， dan4 ting1 yu4 xiao1 chui1 jiu3 cheng2 。

## 注释

## 译文

## 赏析
