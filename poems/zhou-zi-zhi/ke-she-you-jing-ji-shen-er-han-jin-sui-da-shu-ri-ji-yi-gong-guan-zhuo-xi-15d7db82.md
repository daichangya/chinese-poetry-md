---
id: zhou-zi-zhi-ke-she-you-jing-ji-shen-er-han-jin-sui-da-shu-ri-ji-yi-gong-guan-zhuo-xi-15d7db82
title: 客舍有井极深而寒今岁大暑日汲以供盥濯喜甚赋此
titlePinyin: ke4 she4 you3 jing3 ji2 shen1 er2 han2 jin1 sui4 da4 shu3 ri4 ji2 yi3 gong4 guan4 zhuo2 xi3 shen4 fu4 ci3
titleSlug: ke-she-you-jing-ji-shen-er-han-jin-sui-da-shu-ri-ji-yi-gong-guan-zhuo-xi-15d7db82
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重廊阴阴与天隔，下有井泉余百尺。
- 乍垂修绠已复寒，深注花甆不胜白。
- 山城夏旱百井眢，盥濯从谁问涓滴。
- 暮年来此看老黥，日倚银床卷深碧。
- 炎官火伞空自张，玉川清风已生腋。
- 翰林醉熟呼不醒，宫中谁赋花娉婷。
- 中人传诏玉起立，井花吹面诗还成。
- 诗成白雪真同调，咫尺回姿妃子笑。
- 此郎自是醉谪仙，肯作官家诗待诏。
- 北窗老子贪昼眠，蓬头突鬓良可怜。
- 但将饱睡答长健，安得新诗追昔年。
- 我生无誉亦无毁，老去功名薄如纸。
- 日向山堂洗睡容，空费君家一壶水。

## 拼音
- zhong4 lang2 yin1 yin1 yu3 tian1 ge2 ， xia4 you3 jing3 quan2 yu2 bai3 chi3 。
- zha4 chui2 xiu1 geng3 yi3 fu4 han2 ， shen1 zhu4 hua1 ci2 bu2 sheng4 bai2 。
- shan1 cheng2 xia4 han4 bai3 jing3 yuan1 ， guan4 zhuo2 cong2 shui2 wen4 juan1 di1 。
- mu4 nian2 lai2 ci3 kan4 lao3 qing2 ， ri4 yi3 yin2 chuang2 juan4 shen1 bi4 。
- yan2 guan1 huo3 san3 kong1 zi4 zhang1 ， yu4 chuan1 qing1 feng1 yi3 sheng1 ye4 。
- han4 lin2 zui4 shu2 hu1 bu4 xing3 ， gong1 zhong1 shui2 fu4 hua1 ping1 ting2 。
- zhong1 ren2 chuan2 zhao4 yu4 qi3 li4 ， jing3 hua1 chui1 mian4 shi1 hai2 cheng2 。
- shi1 cheng2 bai2 xue3 zhen1 tong2 diao4 ， zhi3 chi3 hui2 zi1 fei1 zi0 xiao4 。
- ci3 lang2 zi4 shi4 zui4 zhe2 xian1 ， ken3 zuo4 guan1 jia1 shi1 dai4 zhao4 。
- bei3 chuang1 lao3 zi3 tan1 zhou4 mian2 ， peng2 tou2 tu1 bin4 liang2 ke3 lian2 。
- dan4 jiang1 bao3 shui4 da2 chang2 jian4 ， an1 de2 xin1 shi1 zhui1 xi1 nian2 。
- wo3 sheng1 wu2 yu4 yi4 wu2 hui3 ， lao3 qu4 gong1 ming2 bao2 ru2 zhi3 。
- ri4 xiang4 shan1 tang2 xi3 shui4 rong2 ， kong1 fei4 jun1 jia1 yi4 hu2 shui3 。

## 注释

## 译文

## 赏析
