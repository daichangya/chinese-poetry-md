---
id: zhou-zi-zhi-ci-yun-ting-zao-guan-chao
title: 次韵庭藻观潮
titlePinyin: ci4 yun4 ting2 zao3 guan1 chao2
titleSlug: ci-yun-ting-zao-guan-chao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八月既望秋风高，群飞海水催江涛。
- 水来中州八万里，至吴乃折微伤豪。
- 当日潮来如箭激，万弩迎潮射鸣镝。
- 风吹海立犹至今，雪卷千堆溅青壁。
- 人间有海诗有翁，健如驾浪长江风。
- 诗成便可作图画，岁好莫漫占凶丰。
- 坐中客怕噤不语，凭高下看冯夷舞。
- 残音到石未肯回，澎湃犹能作宫羽。
- 人生快意难预谋，眼辜盛事心怀羞。
- 老病无人唤我出，闭门枉度三中秋。

## 拼音
- ba1 yue4 ji4 wang4 qiu1 feng1 gao1 ， qun2 fei1 hai3 shui3 cui1 jiang1 tao1 。
- shui3 lai2 zhong1 zhou1 ba1 wan4 li3 ， zhi4 wu2 nai3 zhe2 wei1 shang1 hao2 。
- dang1 ri4 chao2 lai2 ru2 jian4 ji1 ， wan4 nu3 ying2 chao2 she4 ming2 di2 。
- feng1 chui1 hai3 li4 you2 zhi4 jin1 ， xue3 juan4 qian1 dui1 jian4 qing1 bi4 。
- ren2 jian1 you3 hai3 shi1 you3 weng1 ， jian4 ru2 jia4 lang4 chang2 jiang1 feng1 。
- shi1 cheng2 bian4 ke3 zuo4 tu2 hua4 ， sui4 hao3 mo4 man4 zhan4 xiong1 feng1 。
- zuo4 zhong1 ke4 pa4 jin4 bu4 yu3 ， ping2 gao1 xia4 kan4 feng2 yi2 wu3 。
- can2 yin1 dao4 shi2 wei4 ken3 hui2 ， peng2 pai4 you2 neng2 zuo4 gong1 yu3 。
- ren2 sheng1 kuai4 yi4 nan2 yu4 mou2 ， yan3 gu1 sheng4 shi4 xin1 huai2 xiu1 。
- lao3 bing4 wu2 ren2 huan4 wo3 chu1 ， bi4 men2 wang3 du4 san1 zhong1 qiu1 。

## 注释

## 译文

## 赏析
