---
id: zhou-zi-zhi-liu-de-xiu-xian-cheng-fan-wu-he-qian-pian-pu-yi-wu-ci-qi-yun-qi-si
title: 刘德秀县丞凢五和前篇仆亦五次其韵  其四
titlePinyin: liu2 de2 xiu4 xian4 cheng2 fan2 wu3 he2 qian2 pian1 pu2 yi4 wu3 ci4 qi2 yun4     qi2 si4
titleSlug: liu-de-xiu-xian-cheng-fan-wu-he-qian-pian-pu-yi-wu-ci-qi-yun-qi-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 念昔居上国，春荠卖作斤。
- 那得千金嚢，可买百濯薫。
- 一为道院主，坐空朱墨文。
- 清笳咽悲壮，浓篆横披纷。
- 幽意可略喜，老倦复小勤。
- 诗如水得风，自然偶成纹。
- 香亦旋变灭，颇类无心云。
- 丞哉两松篇，时出水麝芬。
- 镂冰纳蔬肠，争洗三韭荤。
- 敏手不可敌，胜妙昔未闻。
- 岂不胜儿女，呢呢相怨恩。
- 人生如此少，炉烟且氤氲。

## 拼音
- nian4 xi1 ju1 shang4 guo2 ， chun1 qi2 mai4 zuo4 jin1 。
- na4 de2 qian1 jin1 nang2 ， ke3 mai3 bai3 zhuo2 xun1 。
- yi2 wei4 dao4 yuan4 zhu3 ， zuo4 kong1 zhu1 mo4 wen2 。
- qing1 jia1 yan4 bei1 zhuang4 ， nong2 zhuan4 heng2 pi1 fen1 。
- you1 yi4 ke3 lüe4 xi3 ， lao3 juan4 fu4 xiao3 qin2 。
- shi1 ru2 shui3 de2 feng1 ， zi4 ran2 ou3 cheng2 wen2 。
- xiang1 yi4 xuan2 bian4 mie4 ， po1 lei4 wu2 xin1 yun2 。
- cheng2 zai1 liang3 song1 pian1 ， shi2 chu1 shui3 she4 fen1 。
- lou4 bing1 na4 shu1 chang2 ， zheng1 xi3 san1 jiu3 hun1 。
- min3 shou3 bu4 ke3 di2 ， sheng4 miao4 xi1 wei4 wen2 。
- qi3 bu2 sheng4 er2 nü3 ， ne0 ne0 xiang1 yuan4 en1 。
- ren2 sheng1 ru2 ci3 shao3 ， lu2 yan1 qie3 yin1 yun1 。

## 注释

## 译文

## 赏析
