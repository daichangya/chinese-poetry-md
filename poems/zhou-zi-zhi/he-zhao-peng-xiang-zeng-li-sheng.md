---
id: zhou-zi-zhi-he-zhao-peng-xiang-zeng-li-sheng
title: 和赵鹏翔赠李生
titlePinyin: he2 zhao4 peng2 xiang2 zeng4 li3 sheng1
titleSlug: he-zhao-peng-xiang-zeng-li-sheng
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人间作画如作诗，妙由心得非人为。
- 五日一石十日水，此事无乃亦可期。
- 向来郭恕先，妙手真复奇。
- 经年不肯下一笔，胸中丘壑谁当知。
- 忽然有兴不可遏，写作槎枒风雨枝。
- 回头却笑阎立本，缓急与人为画师。
- 李生闻是成远后，一生落魄唯饮酒。
- 贵人金多不可呼，闲日为多画日偶。
- 心知公子非俗人，平生笔底波澜翻。
- 故作沧江与巨石，要看万里风涛相吐吞。
- 谁知此老不足数，自笑一生常苦辛。
- 桃花水暖小艇窄，十年辜负江边春。
- 时危力小去未得，画图入眼空伤神。

## 拼音
- ren2 jian4 zuo4 hua4 ru2 zuo4 shi1 ， miao4 you2 xin1 de2 fei1 ren2 wei2 。
- wu3 ri4 yi4 shi2 shi2 ri4 shui3 ， ci3 shi4 wu2 nai3 yi4 ke3 qi1 。
- xiang4 lai2 guo1 shu4 xian1 ， miao4 shou3 zhen1 fu4 qi2 。
- jing1 nian2 bu4 ken3 xia4 yi4 bi3 ， xiong1 zhong1 qiu1 he4 shui2 dang1 zhi1 。
- hu1 ran2 you3 xing1 bu4 ke3 e4 ， xie3 zuo4 cha2 ya1 feng1 yu3 zhi1 。
- hui2 tou2 que4 xiao4 yan2 li4 ben3 ， huan3 ji2 yu3 ren2 wei2 hua4 shi1 。
- li3 sheng1 wen2 shi4 cheng2 yuan3 hou4 ， yi4 sheng1 luo4 po4 wei2 yin3 jiu3 。
- gui4 ren2 jin1 duo1 bu4 ke3 hu1 ， xian2 ri4 wei4 duo1 hua4 ri4 ou3 。
- xin1 zhi1 gong1 zi3 fei1 su2 ren2 ， ping2 sheng1 bi3 di3 bo1 lan2 fan1 。
- gu4 zuo4 cang1 jiang1 yu3 ju4 shi2 ， yao4 kan4 wan4 li3 feng1 tao1 xiang1 tu3 tun1 。
- shui2 zhi1 ci3 lao3 bu4 zu2 shu4 ， zi4 xiao4 yi4 sheng1 chang2 ku3 xin1 。
- tao2 hua1 shui3 nuan3 xiao3 ting3 zhai3 ， shi2 nian2 gu1 fu4 jiang1 bian1 chun1 。
- shi2 wei1 li4 xiao3 qu4 wei4 de2 ， hua4 tu2 ru4 yan3 kong1 shang1 shen2 。

## 注释

## 译文

## 赏析
