---
id: zhou-zi-zhi-zheng-yue-er-shi-jiu-ri-zhong-liu-san-shi-wu-zhu
title: 正月二十九日种柳三十五株
titlePinyin: zheng1 yue4 er4 shi2 jiu3 ri4 zhong3 liu3 san1 shi2 wu3 zhu1
titleSlug: zheng-yue-er-shi-jiu-ri-zhong-liu-san-shi-wu-zhu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故国兵火余，壤地日窘蹙。
- 千里无鸡豚，遗祸及草木。
- 火攻阨焚巢，云栖急新卜。
- 尺地无寸荄，山腰见茅屋。
- 小径卧修蛇，萦迂绕山麓。
- 垂杨剪孙枝，封殖勤养育。
- 正须清阴成，门巷森诘曲。
- 微风恼春絮，细雨滋浅绿。
- 悲凉听残蝉，徙倚扪饱腹。
- 种德须百年，种木十年足。
- 十年吾巳老，光景日夜速。
- 吾事倘复济，亦足快所欲。
- 何必羡张绪，风流标简牍。

## 拼音
- gu4 guo2 bing1 huo3 yu2 ， rang3 di4 ri4 jiong3 cu4 。
- qian1 li3 wu2 ji1 tun2 ， yi2 huo4 ji2 cao3 mu4 。
- huo3 gong1 e4 fen2 chao2 ， yun2 qi1 ji2 xin1 bu3 。
- chi3 di4 wu2 cun4 gai1 ， shan1 yao1 jian4 mao2 wu1 。
- xiao3 jing4 wo4 xiu1 she2 ， ying2 yu1 rao4 shan1 lu4 。
- chui2 yang2 jian3 sun1 zhi1 ， feng1 zhi2 qin2 yang3 yu4 。
- zheng4 xu1 qing1 yin1 cheng2 ， men2 xiang4 sen1 jie2 qu3 。
- wei1 feng1 nao3 chun1 xu4 ， xi4 yu3 zi1 qian3 lü4 。
- bei1 liang2 ting1 can2 chan2 ， xi3 yi3 men2 bao3 fu4 。
- zhong3 de2 xu1 bai3 nian2 ， zhong3 mu4 shi2 nian2 zu2 。
- shi2 nian2 wu2 si4 lao3 ， guang1 jing3 ri4 ye4 su4 。
- wu2 shi4 tang3 fu4 ji4 ， yi4 zu2 kuai4 suo3 yu4 。
- he2 bi4 xian4 zhang1 xu4 ， feng1 liu2 biao1 jian3 du2 。

## 注释

## 译文

## 赏析
