---
id: zhou-zi-zhi-du-wai-jiu-gao-jin-weng-shi-ji
title: 读外舅高晋翁诗集
titlePinyin: du2 wai4 jiu4 gao1 jin4 weng1 shi1 ji2
titleSlug: du-wai-jiu-gao-jin-weng-shi-ji
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结髪论人物，倾心慕老成。
- 扫门嗟齿暮，洗眼失冰清。
- 心苦弹冠懒，名应脱屦轻。
- 眼高空尔辈，醉熟自平生。
- 长啸苏门冷，微颦下蔡倾。
- 千兵森武库，五字筑诗城。
- 鲍谢篇章丽，阴何句法精。
- 聱牙徒自放，贞耀复谁旌。
- 草露功名薄，春云岁月更。
- 鸭头江自绿，马鬛墓还平。
- 踪迹荆襄在，文华剑佩荣。
- 尘编愁独把，清泪一纵横。

## 拼音
- jie2 fa4 lun4 ren2 wu4 ， qing1 xin1 mu4 lao3 cheng2 。
- sao3 men2 jie1 chi3 mu4 ， xi3 yan3 shi1 bing1 qing1 。
- xin1 ku3 tan2 guan1 lan3 ， ming2 ying4 tuo1 ju4 qing1 。
- yan3 gao1 kong1 er3 bei4 ， zui4 shu2 zi4 ping2 sheng1 。
- chang2 xiao4 su1 men2 leng3 ， wei1 pin2 xia4 cai4 qing1 。
- qian1 bing1 sen1 wu3 ku4 ， wu3 zi4 zhu4 shi1 cheng2 。
- bao4 xie4 pian1 zhang1 li4 ， yin1 he2 ju4 fa3 jing1 。
- ao2 ya2 tu2 zi4 fang4 ， zhen1 yao4 fu4 shui2 jing1 。
- cao3 lu4 gong1 ming2 bao2 ， chun1 yun2 sui4 yue4 geng4 。
- ya1 tou2 jiang1 zi4 lü4 ， ma3 lie4 mu4 hai2 ping2 。
- zong1 ji4 jing1 xiang1 zai4 ， wen2 hua2 jian4 pei4 rong2 。
- chen2 bian1 chou2 du2 ba3 ， qing1 lei4 yi2 zong4 heng2 。

## 注释

## 译文

## 赏析
