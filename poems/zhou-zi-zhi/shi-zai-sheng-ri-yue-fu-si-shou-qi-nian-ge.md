---
id: zhou-zi-zhi-shi-zai-sheng-ri-yue-fu-si-shou-qi-nian-ge
title: 时宰生日乐府四首 祈年歌
titlePinyin: shi2 zai3 sheng1 ri4 yue4 fu3 si4 shou3   qi2 nian2 ge1
titleSlug: shi-zai-sheng-ri-yue-fu-si-shou-qi-nian-ge
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十雨五风年岁熟，万落千村俱种粟。
- 人从南亩把金犁，谁在庙堂调玉烛。
- 昔年避地今安居，前日荷戈今佩犊。
- 开元宰相不开边，当时米贱斗数钱。
- 自从罢武销剑戟，外户不闭俱安眼。
- 人蒙更生家受赐，父老欢喜儿童颠。
- 君不见天上宸章灿星斗，翔鸾惊飞翠蛟走。
- 为言一德似阿衡，上格皇天赞元后。
- 皇天报德亦可知，仁者必寿天无私。
- 但愿天心锡难老，貂冠画衮常光辉。
- 四国无兵谁不喜，共说升平自今始。
- 黄帝垂衣坐法宫，千岁常师广成子。

## 拼音
- shi2 yu3 wu3 feng1 nian2 sui4 shu2 ， wan4 luo4 qian1 cun1 ju4 zhong3 su4 。
- ren2 cong2 nan2 mu3 ba3 jin1 li2 ， shui2 zai4 miao4 tang2 tiao2 yu4 zhu2 。
- xi1 nian2 bi4 di4 jin1 an1 ju1 ， qian2 ri4 he2 ge1 jin1 pei4 du2 。
- kai1 yuan2 zai3 xiang4 bu4 kai1 bian1 ， dang1 shi2 mi3 jian4 dou4 shu4 qian2 。
- zi4 cong2 ba4 wu3 xiao1 jian4 ji3 ， wai4 hu4 bu2 bi4 ju4 an1 yan3 。
- ren2 meng2 geng1 sheng1 jia1 shou4 ci4 ， fu4 lao3 huan1 xi3 er2 tong2 dian1 。
- jun1 bu2 jian4 tian1 shang4 chen2 zhang1 can4 xing1 dou4 ， xiang2 luan2 jing1 fei1 cui4 jiao1 zou3 。
- wei4 yan2 yi4 de2 si4 a1 heng2 ， shang4 ge2 huang2 tian1 zan4 yuan2 hou4 。
- huang2 tian1 bao4 de2 yi4 ke3 zhi1 ， ren2 zhe3 bi4 shou4 tian1 wu2 si1 。
- dan4 yuan4 tian1 xin1 xi1 nan2 lao3 ， diao1 guan1 hua4 gun3 chang2 guang1 hui1 。
- si4 guo2 wu2 bing1 shui2 bu4 xi3 ， gong4 shuo1 sheng1 ping2 zi4 jin1 shi3 。
- huang2 di4 chui2 yi1 zuo4 fa3 gong1 ， qian1 sui4 chang2 shi1 guang3 cheng2 zi3 。

## 注释

## 译文

## 赏析
