---
id: zhou-zi-zhi-xia-re-tan
title: 夏热叹
titlePinyin: xia4 re4 tan4
titleSlug: xia-re-tan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祝融当权不可夺，海水欲沸山欲裂。
- 黄头父老见事多，谓有此身无此热。
- 老人何得怨天公，山堂日日多南风。
- 乌纱欹帽剪云叶，白鬓吹雪飞蓬松。
- 已挹蔗浆浇热恼，更注井花回睡容。
- 人生如此亦不恶，饱食安坐初何功。
- 蒙尘况驻奉天辇，避暑望幸骊山宫。
- 蕃兵入汉作巢窟，战骑横戈岁驰突。
- 旌旗耀日红蔽天，铁甲烘云气销骨。
- 安得壮士如恶来，上诉帝阍关钥开。
- 尽泻天河作飞雨，四海八方无一埃。
- 秋禾不槁敌不来，我亦高枕喧春雷。

## 拼音
- zhu4 rong2 dang1 quan2 bu4 ke3 duo2 ， hai3 shui3 yu4 fei4 shan1 yu4 lie4 。
- huang2 tou2 fu4 lao3 jian4 shi4 duo1 ， wei4 you3 ci3 shen1 wu2 ci3 re4 。
- lao3 ren2 he2 de2 yuan4 tian1 gong1 ， shan1 tang2 ri4 ri4 duo1 nan2 feng1 。
- wu1 sha1 qi1 mao4 jian3 yun2 ye4 ， bai2 bin4 chui1 xue3 fei1 peng2 song1 。
- yi3 yi4 zhe4 jiang1 jiao1 re4 nao3 ， geng4 zhu4 jing3 hua1 hui2 shui4 rong2 。
- ren2 sheng1 ru2 ci3 yi4 bu2 e4 ， bao3 shi2 an1 zuo4 chu1 he2 gong1 。
- meng2 chen2 kuang4 zhu4 feng4 tian1 nian3 ， bi4 shu3 wang4 xing4 li2 shan1 gong1 。
- fan1 bing1 ru4 han4 zuo4 chao2 ku1 ， zhan4 qi2 heng2 ge1 sui4 chi2 tu1 。
- jing1 qi2 yao4 ri4 hong2 bi4 tian1 ， tie3 jia3 hong1 yun2 qi4 xiao1 gu3 。
- an1 de2 zhuang4 shi4 ru2 e4 lai2 ， shang4 su4 di4 hun1 guan1 yao4 kai1 。
- jin4 xie4 tian1 he2 zuo4 fei1 yu3 ， si4 hai3 ba1 fang1 wu2 yi4 ai1 。
- qiu1 he2 bu4 gao3 di2 bu4 lai2 ， wo3 yi4 gao1 zhen3 xuan1 chun1 lei2 。

## 注释

## 译文

## 赏析
