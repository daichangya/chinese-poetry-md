---
id: zhou-zi-zhi-zai-he-ting-zao-han-yuan-zhi-zuo
title: 再和庭藻韩园之作
titlePinyin: zai4 he2 ting2 zao3 han2 yuan2 zhi1 zuo4
titleSlug: zai-he-ting-zao-han-yuan-zhi-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨后斜阳乱森木，湖上山青河水绿。
- 将军一色种桃花，锦帐红丝裹山谷。
- 人生莫爱归田园，结庐人境无人喧。
- 何如功成销金甲，雨中看浴银塘鸳。
- 长安黄尘没乌帻，归来横改一窝窄。
- 何如载酒作醉眠，田父时来与争席。
- 春风欲起春日西，花下跨鞍花满衣。
- 恨无龙眠老画手，写作诸郎联骑归。
- 竹坡有酒亦不恶，客无可人时自酌。
- 君怜羁客倘见呼，来岁西归有新约。

## 拼音
- yu3 hou4 xie2 yang2 luan4 sen1 mu4 ， hu2 shang4 shan1 qing1 he2 shui3 lü4 。
- jiang1 jun1 yi2 se4 zhong3 tao2 hua1 ， jin3 zhang4 hong2 si1 guo3 shan1 gu3 。
- ren2 sheng1 mo4 ai4 gui1 tian2 yuan2 ， jie2 lu2 ren2 jing4 wu2 ren2 xuan1 。
- he2 ru2 gong1 cheng2 xiao1 jin1 jia3 ， yu3 zhong1 kan4 yu4 yin2 tang2 yuan1 。
- chang2 an1 huang2 chen2 mei2 wu1 ze2 ， gui1 lai2 heng2 gai3 yi4 wo1 zhai3 。
- he2 ru2 zai3 jiu3 zuo4 zui4 mian2 ， tian2 fu4 shi2 lai2 yu3 zheng1 xi2 。
- chun1 feng1 yu4 qi3 chun1 ri4 xi1 ， hua1 xia4 kua4 an1 hua1 man3 yi1 。
- hen4 wu2 long2 mian2 lao3 hua4 shou3 ， xie3 zuo4 zhu1 lang2 lian2 qi2 gui1 。
- zhu2 po1 you3 jiu3 yi4 bu2 e4 ， ke4 wu2 ke3 ren2 shi2 zi4 zhuo2 。
- jun1 lian2 ji1 ke4 tang3 jian4 hu1 ， lai2 sui4 xi1 gui1 you3 xin1 yue1 。

## 注释

## 译文

## 赏析
