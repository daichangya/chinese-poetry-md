---
id: zhou-zi-zhi-zao-fa-bei-shan-you-mai-ling-fan-da-tong-deng-yan-xia-dong-ge
title: 早发北山由麦岭饭大通登烟霞洞阁
titlePinyin: zao3 fa1 bei3 shan1 you2 mai4 ling3 fan4 da4 tong1 deng1 yan1 xia2 dong4 ge2
titleSlug: zao-fa-bei-shan-you-mai-ling-fan-da-tong-deng-yan-xia-dong-ge
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 濒湖两峰高，屹立晓相望。
- 苍凉升海日，肮脏露千嶂。
- 羸骖绝坡陁，岩谷饱追访。
- 缅怀洪荒初，蕴蓄含万象。
- 浑沌久已死，倏忽真巧匠。
- 谁令凿空手，出此奇险状。
- 中虚纳游云，谷静答幽唱。
- 暗穴下无底，涛声想悲壮。
- 十八老声闻，附石出遗像。
- 谁其架修椽，置屋云雨上。
- 青山不知数，遶屋森百丈。
- 忽于两峰间，万顷见烟浪。
- 澎湃海潮声，往往入藜杖。
- 天公知爱山，令我拜嘉贶。
- 眇焉隔仙凡，欲往漫惆怅。
- 便当学枯禅，绮语蠲宿妄。
- 自足伴周旋，长年此遐放。

## 拼音
- bin1 hu2 liang3 feng1 gao1 ， yi4 li4 xiao3 xiang1 wang4 。
- cang1 liang2 sheng1 hai3 ri4 ， ang1 zang1 lu4 qian1 zhang4 。
- lei2 can1 jue2 po1 tuo2 ， yan2 gu3 bao3 zhui1 fang3 。
- mian3 huai2 hong2 huang1 chu1 ， yun4 xu4 han2 wan4 xiang4 。
- hun2 dun4 jiu3 yi3 si3 ， shu1 hu1 zhen1 qiao3 jiang4 。
- shui2 ling4 zao2 kong1 shou3 ， chu1 ci3 qi2 xian3 zhuang4 。
- zhong1 xu1 na4 you2 yun2 ， gu3 jing4 da2 you1 chang4 。
- an4 xue2 xia4 wu2 di3 ， tao1 sheng1 xiang3 bei1 zhuang4 。
- shi2 ba1 lao3 sheng1 wen2 ， fu4 shi2 chu1 yi2 xiang4 。
- shui2 qi2 jia4 xiu1 chuan2 ， zhi4 wu1 yun2 yu3 shang4 。
- qing1 shan1 bu4 zhi1 shu4 ， rao4 wu1 sen1 bai3 zhang4 。
- hu1 yu2 liang3 feng1 jian1 ， wan4 qing3 jian4 yan1 lang4 。
- peng2 pai4 hai3 chao2 sheng1 ， wang3 wang3 ru4 li2 zhang4 。
- tian1 gong1 zhi1 ai4 shan1 ， ling4 wo3 bai4 jia1 kuang4 。
- miao3 yan1 ge2 xian1 fan2 ， yu4 wang3 man4 chou2 chang4 。
- bian4 dang1 xue2 ku1 chan2 ， qi3 yu3 juan1 su4 wang4 。
- zi4 zu2 ban4 zhou1 xuan2 ， chang2 nian2 ci3 xia2 fang4 。

## 注释

## 译文

## 赏析
