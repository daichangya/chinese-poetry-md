---
id: zhou-zi-zhi-ci-yun-bo-yuan-shi-yang-mei-shi-wu-yun
title: 次韵伯远食杨梅十五韵
titlePinyin: ci4 yun4 bo2 yuan3 shi2 yang2 mei2 shi2 wu3 yun4
titleSlug: ci-yun-bo-yuan-shi-yang-mei-shi-wu-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徐侯嗜吴梅，健啖殊未阑。
- 喜气入新诗，脱手如弹丸。
- 遥想苍玉枝，尚带白露漙。
- 日食三百颗，语客疑诞谩。
- 何妨携束书，常作东南官。
- 掇彼南山粲，奉君一酌欢。
- 南山有佳树，采采何时殚。
- 恨我无报章，上可追建安。
- 谁知丹砂粒，亦满黄金盘。
- 回甘似蔗境，嚼齿余诗酸。
- 安得移此种，飞舟下惊湍。
- 红园夺朝霞，翠密回翔鸾。
- 大胜万里来，日晒中枯干。
- 归期渺何许，且复同甘餐。
- 调冰渍崖蜜，却暑资微寒。

## 拼音
- xu2 hou2 shi4 wu2 mei2 ， jian4 dan4 shu1 wei4 lan2 。
- xi3 qi4 ru4 xin1 shi1 ， tuo1 shou3 ru2 dan4 wan2 。
- yao2 xiang3 cang1 yu4 zhi1 ， shang4 dai4 bai2 lu4 tuan2 。
- ri4 shi2 san1 bai3 ke1 ， yu3 ke4 yi2 dan4 man4 。
- he2 fang2 xie2 shu4 shu1 ， chang2 zuo4 dong1 nan2 guan1 。
- duo1 bi3 nan2 shan1 can4 ， feng4 jun1 yi4 zhuo2 huan1 。
- nan2 shan1 you3 jia1 shu4 ， cai3 cai3 he2 shi2 dan1 。
- hen4 wo3 wu2 bao4 zhang1 ， shang4 ke3 zhui1 jian4 an1 。
- shui2 zhi1 dan1 sha1 li4 ， yi4 man3 huang2 jin1 pan2 。
- hui2 gan1 si4 zhe4 jing4 ， jiao2 chi3 yu2 shi1 suan1 。
- an1 de2 yi2 ci3 zhong3 ， fei1 zhou1 xia4 jing1 tuan1 。
- hong2 yuan2 duo2 zhao1 xia2 ， cui4 mi4 hui2 xiang2 luan2 。
- da4 sheng4 wan4 li3 lai2 ， ri4 shai4 zhong1 ku1 gan1 。
- gui1 qi1 miao3 he2 xu3 ， qie3 fu4 tong2 gan1 can1 。
- tiao2 bing1 zi4 ya2 mi4 ， que4 shu3 zi1 wei1 han2 。

## 注释

## 译文

## 赏析
