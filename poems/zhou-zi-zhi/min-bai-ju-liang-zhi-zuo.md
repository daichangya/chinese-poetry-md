---
id: zhou-zi-zhi-min-bai-ju-liang-zhi-zuo
title: 悯白菊两枝作
titlePinyin: min3 bai2 ju2 liang3 zhi1 zuo4
titleSlug: min-bai-ju-liang-zhi-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲜鲜凌霜菊，艶艶粲云绮。
- 团栾双毬枝，婆娑照窗几。
- 颇讶银台俗，深憎泽兰紫。
- 琐碎悬万铃，金钱坐堪拟。
- 彼美谁家姝，轩然两仙子。
- 一登君子堂，衙官列桃李。
- 殷勤极调护，出斛埋地底。
- 结草障飞霜，分渠泄流水。
- 那知病根株，咬啮遭蠧蚁。
- 人生意外忧，多智亦谩尔。
- 朝来踏雪泥，呼奴亟移徙。
- 东株真已萎，西株有生理。
- 萎者不自持，生者能有几。
- 君看金谷园，花木亘百里。
- 忽然奇祸作，过眼尽荆杞。
- 悠悠可奈何，归步一笑喜。

## 拼音
- xian1 xian1 ling2 shuang1 ju2 ， yan4 yan4 can4 yun2 qi3 。
- tuan2 luan2 shuang1 qiu2 zhi1 ， po2 suo1 zhao4 chuang1 ji3 。
- po1 ya4 yin2 tai2 su2 ， shen1 zeng1 ze2 lan2 zi3 。
- suo3 sui4 xuan2 wan4 ling2 ， jin1 qian2 zuo4 kan1 ni3 。
- bi3 mei3 shui2 jia1 shu1 ， xuan1 ran2 liang3 xian1 zi3 。
- yi4 deng1 jun1 zi3 tang2 ， ya2 guan1 lie4 tao2 li3 。
- yin1 qin2 ji2 tiao2 hu4 ， chu1 hu2 mai2 di4 di3 。
- jie2 cao3 zhang4 fei1 shuang1 ， fen1 qu2 xie4 liu2 shui3 。
- na4 zhi1 bing4 gen1 zhu1 ， yao3 nie4 zao1 du4 yi3 。
- ren2 sheng1 yi4 wai4 you1 ， duo1 zhi4 yi4 man4 er3 。
- chao2 lai2 ta4 xue3 ni2 ， hu1 nu2 ji2 yi2 xi3 。
- dong1 zhu1 zhen1 yi3 wei3 ， xi1 zhu1 you3 sheng1 li3 。
- wei3 zhe3 bu2 zi4 chi2 ， sheng1 zhe3 neng2 you3 ji3 。
- jun1 kan4 jin1 gu3 yuan2 ， hua1 mu4 gen4 bai3 li3 。
- hu1 ran2 qi2 huo4 zuo4 ， guo4 yan3 jin4 jing1 qi3 。
- you1 you1 ke3 nai4 he2 ， gui1 bu4 yi2 xiao4 xi3 。

## 注释

## 译文

## 赏析
