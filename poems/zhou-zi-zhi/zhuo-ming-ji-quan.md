---
id: zhou-zi-zhi-zhuo-ming-ji-quan
title: 酌明寂泉
titlePinyin: zhuo2 ming2 ji4 quan2
titleSlug: zhuo-ming-ji-quan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 修途缭重冈，病足倦游历。
- 山根得蒙泉，石盎贮深碧。
- 亭虚绕朱栏，绿净明水色。
- 老禅黄蘗米，弃置久复忆。
- 振策望青云，清泉裂崖壁。
- 至今一掬甘，长饮山中客。
- 金鼎候松风，苍龙破圆璧。
- 醉腹浇彭亨，真味付泯默。
- 何当谋挈瓶，徙倚终日夕。
- 清甘不可嗽，猿鸟与同吃。
- 洗我两月尘，烂煮南山石。

## 拼音
- xiu1 tu2 liao2 zhong4 gang1 ， bing4 zu2 juan4 you2 li4 。
- shan1 gen1 de2 meng2 quan2 ， shi2 ang4 zhu4 shen1 bi4 。
- ting2 xu1 rao4 zhu1 lan2 ， lü4 jing4 ming2 shui3 se4 。
- lao3 chan2 huang2 bo4 mi3 ， qi4 zhi4 jiu3 fu4 yi4 。
- zhen4 ce4 wang4 qing1 yun2 ， qing1 quan2 lie4 ya2 bi4 。
- zhi4 jin1 yi4 ju1 gan1 ， chang2 yin3 shan1 zhong1 ke4 。
- jin1 ding3 hou4 song1 feng1 ， cang1 long2 po4 yuan2 bi4 。
- zui4 fu4 jiao1 peng2 heng1 ， zhen1 wei4 fu4 min3 mo4 。
- he2 dang1 mou2 qie4 ping2 ， xi3 yi3 zhong1 ri4 xi1 。
- qing1 gan1 bu4 ke3 sou4 ， yuan2 niao3 yu3 tong2 chi1 。
- xi3 wo3 liang3 yue4 chen2 ， lan4 zhu3 nan2 shan1 shi2 。

## 注释

## 译文

## 赏析
