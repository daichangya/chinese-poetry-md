---
id: zhou-zi-zhi-bing-zhong-xi-zuo-ben-cao-shi
title: 病中戏作本草诗
titlePinyin: bing4 zhong1 xi4 zuo4 ben3 cao3 shi1
titleSlug: bing-zhong-xi-zuo-ben-cao-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长空青云昼风卷，雨余凉生开病眼。
- 垣衣洗雨绿生光，芍药翻阶红照晚。
- 幽人却扫惊半夏，独杜衡门心颇远。
- 提壶劝酒意甚劳，花间伏翼终日号。
- 大枣如爪安可得，竹叶岂宜空蟹螯。
- 何当如淮注石斛，天南星移碎红烛。
- 锦纒更命刘寄奴，回雪香柔体如玉。
- 人生富贵不早休，乌头成白空自愁。
- 浩歌自驾木兰去，范蠡实能知远游。
- 君不见赤车使者将君命，五加皮币不少留。
- 一朝逐客便当去，王不留行空泪流。
- 又不见浪荡子长负羁槖，石下长卿无住着。
- 贾论空高远志孤，屈草初成奇祸作。
- 何如独活考涧槃，不遇自然同此乐。
- 嗟余知此解马衘，蜗庐僻在陵阳角。
- 谁能更朝紫真坛，丹砂岂解驻衰颜。
- 五色神符亦安用，菖蒲谩说能引年。
- 玉泉泠泠漱虚壑，独寻鹤虱负朝暄。
- 故人远引羁旅夕，寒水石畔思清言。
- 何时从容乃如此，烟蓑去作牵牛子。
- 平生甘遂丘壑贫，常有忧怀思洗耳。

## 拼音
- chang2 kong1 qing1 yun2 zhou4 feng1 juan4 ， yu3 yu2 liang2 sheng1 kai1 bing4 yan3 。
- yuan2 yi1 xi3 yu3 lü4 sheng1 guang1 ， shao2 yao4 fan1 jie1 hong2 zhao4 wan3 。
- you1 ren2 que4 sao3 jing1 ban4 xia4 ， du2 du4 heng2 men2 xin1 po1 yuan3 。
- ti2 hu2 quan4 jiu3 yi4 shen4 lao2 ， hua1 jian1 fu2 yi4 zhong1 ri4 hao4 。
- da4 zao3 ru2 zhua3 an1 ke3 de2 ， zhu2 ye4 qi3 yi2 kong1 xie4 ao2 。
- he2 dang1 ru2 huai2 zhu4 shi2 hu2 ， tian1 nan2 xing1 yi2 sui4 hong2 zhu2 。
- jin3 chan2 geng4 ming4 liu2 ji4 nu2 ， hui2 xue3 xiang1 rou2 ti3 ru2 yu4 。
- ren2 sheng1 fu4 gui4 bu4 zao3 xiu1 ， wu1 tou2 cheng2 bai2 kong1 zi4 chou2 。
- hao4 ge1 zi4 jia4 mu4 lan2 qu4 ， fan4 li2 shi2 neng2 zhi1 yuan3 you2 。
- jun1 bu2 jian4 chi4 che1 shi3 zhe3 jiang1 jun1 ming4 ， wu3 jia1 pi2 bi4 bu4 shao3 liu2 。
- yi4 chao2 zhu2 ke4 bian4 dang1 qu4 ， wang2 bu4 liu2 xing2 kong1 lei4 liu2 。
- you4 bu2 jian4 lang4 dang4 zi3 chang2 fu4 ji1 tuo2 ， shi2 xia4 chang2 qing1 wu2 zhu4 zhe0 。
- jia3 lun4 kong1 gao1 yuan3 zhi4 gu1 ， qu1 cao3 chu1 cheng2 qi2 huo4 zuo4 。
- he2 ru2 du2 huo2 kao3 jian4 pan2 ， bu2 yu4 zi4 ran2 tong2 ci3 le4 。
- jie1 yu2 zhi1 ci3 jie3 ma3 xian2 ， wo1 lu2 pi4 zai4 ling2 yang2 jiao3 。
- shui2 neng2 geng4 chao2 zi3 zhen1 tan2 ， dan1 sha1 qi3 jie3 zhu4 shuai1 yan2 。
- wu3 se4 shen2 fu2 yi4 an1 yong4 ， chang1 pu2 man4 shuo1 neng2 yin3 nian2 。
- yu4 quan2 ling2 ling2 shu4 xu1 he4 ， du2 xun2 he4 shi1 fu4 chao2 xuan1 。
- gu4 ren2 yuan3 yin3 ji1 lü3 xi1 ， han2 shui3 shi2 pan4 si1 qing1 yan2 。
- he2 shi2 cong2 rong2 nai3 ru2 ci3 ， yan1 suo1 qu4 zuo4 qian1 niu2 zi3 。
- ping2 sheng1 gan1 sui4 qiu1 he4 pin2 ， chang2 you3 you1 huai2 si1 xi3 er3 。

## 注释

## 译文

## 赏析
