---
id: zhou-zi-zhi-chui-tai-qu
title: 吹台曲
titlePinyin: chui1 tai2 qu3
titleSlug: chui-tai-qu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天门玉钥双龙开，霓旌羽盖天上来。
- 管弦嘈杂入霄汉，美人侍燕黄金台。
- 羽觞行酒欢未足，燕姬成行列红玉。
- 梁王半醉起更衣，夜按玉箫亲度曲。
- 曲终举袂俱争妍，拜舞樽前称万年。
- 三山玉女朝群仙，当时弄玉飞上天，至今台下草如烟。

## 拼音
- tian1 men2 yu4 yao4 shuang1 long2 kai1 ， ni2 jing1 yu3 gai4 tian1 shang4 lai2 。
- guan3 xian2 cao2 za2 ru4 xiao1 han4 ， mei3 ren2 shi4 yan4 huang2 jin1 tai2 。
- yu3 shang1 xing2 jiu3 huan1 wei4 zu2 ， yan4 ji1 cheng2 hang2 lie4 hong2 yu4 。
- liang2 wang2 ban4 zui4 qi3 geng1 yi1 ， ye4 an4 yu4 xiao1 qin1 du4 qu3 。
- qu3 zhong1 ju3 mei4 ju4 zheng1 yan2 ， bai4 wu3 zun1 qian2 cheng1 wan4 nian2 。
- san1 shan1 yu4 nü3 chao2 qun2 xian1 ， dang1 shi2 nong4 yu4 fei1 shang4 tian1 ， zhi4 jin1 tai2 xia4 cao3 ru2 yan1 。

## 注释

## 译文

## 赏析
