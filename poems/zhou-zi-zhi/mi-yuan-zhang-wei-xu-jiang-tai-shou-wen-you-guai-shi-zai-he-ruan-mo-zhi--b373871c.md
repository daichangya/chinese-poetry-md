---
id: zhou-zi-zhi-mi-yuan-zhang-wei-xu-jiang-tai-shou-wen-you-guai-shi-zai-he-ruan-mo-zhi--b373871c
title: 米元章为须江太守闻有怪石在河壖莫知其所自来人以为异而不敢取公命移置州沼为燕游之玩石至而惊遽命设席拜于庭下曰吾欲见石兄二十年矣闻者以为言坐是罢去余游濡须而石犹在询之邦人信然乃作此诗
titlePinyin: mi3 yuan2 zhang1 wei4 xu1 jiang1 tai4 shou3 wen2 you3 guai4 shi2 zai4 he2 ruan2 mo4 zhi1 qi2 suo3 zi4 lai2 ren2 yi3 wei2 yi4 er2 bu4 gan3 qu3 gong1 ming4 yi2 zhi4 zhou1 zhao3 wei4 yan4 you2 zhi1 wan2 shi2 zhi4 er2 jing1 ju4 ming4 she4 xi2 bai4 yu2 ting2 xia4 yue1 wu2 yu4 jian4 shi2 xiong1 er4 shi2 nian2 yi3 wen2 zhe3 yi3 wei4 yan2 zuo4 shi4 ba4 qu4 yu2 you2 ru2 xu1 er2 shi2 you2 zai4 xun2 zhi1 bang1 ren2 xin4 ran2 nai3 zuo4 ci3 shi1
titleSlug: mi-yuan-zhang-wei-xu-jiang-tai-shou-wen-you-guai-shi-zai-he-ruan-mo-zhi--b373871c
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漫郎与世苦不偶，俶傥如公世安有。
- 平生学书笔似锥，晚岁得州大如斗。
- 淮西道院长江边，天公付与公高眠。
- 使君闭阁作奇字，门前白浪春风颠。
- 人言异石天所出，三十六峰如洞天。
- 亟呼我兄更再拜，俗眼相看颇惊怪。
- 唤钱作兄真可怜，唤石作兄无乃贤。
- 望尘罗拜良可笑，米公拜石不同调。
- 愚智相悬乃如此，何啻人间三十里。
- 是非从古无公论，彼此相笑何时巳。
- 巉岩对客初不言，尧桀纷纷渠自尔。

## 拼音
- man4 lang2 yu3 shi4 ku3 bu4 ou3 ， chu4 tang3 ru2 gong1 shi4 an1 you3 。
- ping2 sheng1 xue2 shu1 bi3 si4 zhui1 ， wan3 sui4 de2 zhou1 da4 ru2 dou4 。
- huai2 xi1 dao4 yuan4 zhang3 jiang1 bian1 ， tian1 gong1 fu4 yu3 gong1 gao1 mian2 。
- shi3 jun1 bi4 ge2 zuo4 qi2 zi4 ， men2 qian2 bai2 lang4 chun1 feng1 dian1 。
- ren2 yan2 yi4 shi2 tian1 suo3 chu1 ， san1 shi2 liu4 feng1 ru2 dong4 tian1 。
- ji2 hu1 wo3 xiong1 geng4 zai4 bai4 ， su2 yan3 xiang1 kan4 po1 jing1 guai4 。
- huan4 qian2 zuo4 xiong1 zhen1 ke3 lian2 ， huan4 shi2 zuo4 xiong1 wu2 nai3 xian2 。
- wang4 chen2 luo2 bai4 liang2 ke3 xiao4 ， mi3 gong1 bai4 shi2 bu4 tong2 diao4 。
- yu2 zhi4 xiang1 xuan2 nai3 ru2 ci3 ， he2 chi4 ren2 jian1 san1 shi2 li3 。
- shi4 fei1 cong2 gu3 wu2 gong1 lun4 ， bi3 ci3 xiang1 xiao4 he2 shi2 si4 。
- chan2 yan2 dui4 ke4 chu1 bu4 yan2 ， yao2 jie2 fen1 fen1 qu2 zi4 er3 。

## 注释

## 译文

## 赏析
