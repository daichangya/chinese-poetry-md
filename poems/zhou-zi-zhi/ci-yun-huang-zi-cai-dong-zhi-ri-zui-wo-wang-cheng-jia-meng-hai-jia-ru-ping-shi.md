---
id: zhou-zi-zhi-ci-yun-huang-zi-cai-dong-zhi-ri-zui-wo-wang-cheng-jia-meng-hai-jia-ru-ping-shi
title: 次韵黄子才冬至日醉卧王丞家梦还家如平时
titlePinyin: ci4 yun4 huang2 zi3 cai2 dong1 zhi4 ri4 zui4 wo4 wang2 cheng2 jia1 meng4 hai2 jia1 ru2 ping2 shi2
titleSlug: ci-yun-huang-zi-cai-dong-zhi-ri-zui-wo-wang-cheng-jia-meng-hai-jia-ru-ping-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄郎本天才，骥足尚少屈。
- 平生嗜烟霞，投老成痼疾。
- 乞食方叩门，携幼未入室。
- 何为作斯游，瘦马醉自兀。
- 朝饥乃见驱，妙思何由逸。
- 诵君思归吟，感我羁旅日。
- 道涂颇风埃，岁月苦飘忽。
- 尚须营一饱，不愁屈两膝。
- 可怜蓬阁姿，未珥螭头笔。
- 丞哉苦风流，威令寛且栗。
- 悬知千里驹，肯为牢之出。
- 胡为倚寒窗，清梦恍若失。
- 但愁一线红，又过白驹隙。
- 妇眉谁与画，旅髪归亦栉。
- 吚嘤儿女欢，余事听造物。

## 拼音
- huang2 lang2 ben3 tian1 cai2 ， ji4 zu2 shang4 shao3 qu1 。
- ping2 sheng1 shi4 yan1 xia2 ， tou2 lao3 cheng2 gu4 ji2 。
- qi3 shi2 fang1 kou4 men2 ， xie2 you4 wei4 ru4 shi4 。
- he2 wei4 zuo4 si1 you2 ， shou4 ma3 zui4 zi4 wu4 。
- chao2 ji1 nai3 jian4 qu1 ， miao4 si1 he2 you2 yi4 。
- song4 jun1 si1 gui1 yin2 ， gan3 wo3 ji1 lü3 ri4 。
- dao4 tu2 po1 feng1 ai1 ， sui4 yue4 ku3 piao1 hu1 。
- shang4 xu1 ying2 yi4 bao3 ， bu4 chou2 qu1 liang3 xi1 。
- ke3 lian2 peng2 ge2 zi1 ， wei4 er3 chi1 tou2 bi3 。
- cheng2 zai1 ku3 feng1 liu2 ， wei1 ling4 kuan1 qie3 li4 。
- xuan2 zhi1 qian1 li3 ju1 ， ken3 wei4 lao2 zhi1 chu1 。
- hu2 wei4 yi3 han2 chuang1 ， qing1 meng4 huang3 ruo4 shi1 。
- dan4 chou2 yi2 xian4 hong2 ， you4 guo4 bai2 ju1 xi4 。
- fu4 mei2 shui2 yu3 hua4 ， lü3 fa4 gui1 yi4 zhi4 。
- yi1 ying1 er2 nü3 huan1 ， yu2 shi4 ting1 zao4 wu4 。

## 注释

## 译文

## 赏析
