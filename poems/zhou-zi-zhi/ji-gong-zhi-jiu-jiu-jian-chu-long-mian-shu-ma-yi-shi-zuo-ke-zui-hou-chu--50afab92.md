---
id: zhou-zi-zhi-ji-gong-zhi-jiu-jiu-jian-chu-long-mian-shu-ma-yi-shi-zuo-ke-zui-hou-chu--50afab92
title: 季共置酒酒间出龙眠数马以示坐客最后出起云妙甚为赋长句
titlePinyin: ji4 gong4 zhi4 jiu3 jiu3 jian1 chu1 long2 mian2 shu4 ma3 yi3 shi4 zuo4 ke4 zui4 hou4 chu1 qi3 yun2 miao4 shen4 wei2 fu4 chang2 ju4
titleSlug: ji-gong-zhi-jiu-jiu-jian-chu-long-mian-shu-ma-yi-shi-zuo-ke-zui-hou-chu--50afab92
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君侯酌客黄金杯，六龙下食慈明催。
- 醉开画苑出天马，远自大宛西极来。
- 起云礧碨最后出，真龙八尺高崔嵬。
- 青天欲雨雨未作，怒云泼墨乌成堆。
- 长鸣自怪两耳立，路转欲从双镫回。
- 王良造父眼未识，骅骝骕骦天与才。
- 朝从燕代暮南粤，万里一息何辽哉。
- 公今此画何处得，外家中郎李公客。
- 人间英物有护持，世上丹青少颜色。
- 双花蜀锦青丝囊，还公此画公须藏。
- 天寒夜半黑风起，邂逅恐逐飞云翔。

## 拼音
- jun1 hou2 zhuo2 ke4 huang2 jin1 bei1 ， liu4 long2 xia4 shi2 ci2 ming2 cui1 。
- zui4 kai1 hua4 yuan4 chu1 tian1 ma3 ， yuan3 zi4 da4 wan3 xi1 ji2 lai2 。
- qi3 yun2 lei2 wei4 zui4 hou4 chu1 ， zhen1 long2 ba1 chi3 gao1 cui1 wei2 。
- qing1 tian1 yu4 yu3 yu3 wei4 zuo4 ， nu4 yun2 po1 mo4 wu1 cheng2 dui1 。
- chang2 ming2 zi4 guai4 liang3 er3 li4 ， lu4 zhuan3 yu4 cong2 shuang1 deng1 hui2 。
- wang2 liang2 zao4 fu4 yan3 wei4 shi2 ， hua2 liu2 su4 shuang1 tian1 yu3 cai2 。
- chao2 cong2 yan4 dai4 mu4 nan2 yue4 ， wan4 li3 yi4 xi1 he2 liao2 zai1 。
- gong1 jin1 ci3 hua4 he2 chu4 de2 ， wai4 jia1 zhong1 lang2 li3 gong1 ke4 。
- ren2 jian1 ying1 wu4 you3 hu4 chi2 ， shi4 shang4 dan1 qing1 shao3 yan2 se4 。
- shuang1 hua1 shu3 jin3 qing1 si1 nang2 ， hai2 gong1 ci3 hua4 gong1 xu1 cang2 。
- tian1 han2 ye4 ban4 hei1 feng1 qi3 ， xie4 hou4 kong3 zhu2 fei1 yun2 xiang2 。

## 注释

## 译文

## 赏析
