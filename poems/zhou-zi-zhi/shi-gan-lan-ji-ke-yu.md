---
id: zhou-zi-zhi-shi-gan-lan-ji-ke-yu
title: 食橄榄记客语
titlePinyin: shi2 gan3 lan3 ji4 ke4 yu3
titleSlug: shi-gan-lan-ji-ke-yu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风吹元云，欲雪愁江天。
- 烟颿驾海舶，橄榄来闽川。
- 客言似有理，得失亦小偏。
- 红盐落青子，嚼玉宜芳鲜。
- 色香苦未发，遂杂春客煎。
- 清香虽覆椀，翠润殊嫣然。
- 香味元自若，人生浪求全。
- 方言田家翁，好恶能两捐。
- 一食辄苦口，弃掷古道边。
- 回甘入齿颊，拾遗止流涎。
- 朴质固可笑，任真亦良贤。
- 向来纷纷者，妄论诚可怜。

## 拼音
- shuo4 feng1 chui1 yuan2 yun2 ， yu4 xue3 chou2 jiang1 tian1 。
- yan1 fan1 jia4 hai3 bo2 ， gan3 lan3 lai2 min3 chuan1 。
- ke4 yan2 si4 you3 li3 ， de2 shi1 yi4 xiao3 pian1 。
- hong2 yan2 luo4 qing1 zi3 ， jiao2 yu4 yi2 fang1 xian1 。
- se4 xiang1 ku3 wei4 fa1 ， sui4 za2 chun1 ke4 jian1 。
- qing1 xiang1 sui1 fu4 wan3 ， cui4 run4 shu1 yan1 ran2 。
- xiang1 wei4 yuan2 zi4 ruo4 ， ren2 sheng1 lang4 qiu2 quan2 。
- fang1 yan2 tian2 jia1 weng1 ， hao4 wu4 neng2 liang3 juan1 。
- yi4 shi2 zhe2 ku3 kou3 ， qi4 zhi4 gu3 dao4 bian1 。
- hui2 gan1 ru4 chi3 jia2 ， shi2 yi2 zhi3 liu2 xian2 。
- pu3 zhi4 gu4 ke3 xiao4 ， ren4 zhen1 yi4 liang2 xian2 。
- xiang4 lai2 fen1 fen1 zhe3 ， wang4 lun4 cheng2 ke3 lian2 。

## 注释

## 译文

## 赏析
