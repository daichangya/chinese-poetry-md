---
id: zhou-zi-zhi-wang-jiang-jun-yi-li-bo-shi-er-ma-yi-zhang-tian-min
title: 王将军以李伯时二马遗张天民
titlePinyin: wang2 jiang1 jun1 yi3 li3 bo2 shi2 er4 ma3 yi2 zhang1 tian1 min2
titleSlug: wang-jiang-jun-yi-li-bo-shi-er-ma-yi-zhang-tian-min
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙眠笔意天与妙，尺素幻出双骅骝。
- 一马不动尾，四蹄踣铁边风秋。
- 一马争前趋，平坡欲下方回头。
- 两马交颈万里愁，龙媒未免羁长秋。
- 风鬃雾鬛不受囚，锦韀坐遣驽骀羞。
- 将军六郡良家子，卷送归君深有意。
- 蹶如历块一过都，使恐谈笑无狂胡。
- 人间岂有渥洼足，不与天骥争长途。
- 草黄沙晚天欲黑，纵有权奇少人识。
- 眼中千里不易得，时危愿尔一努力。

## 拼音
- long2 mian2 bi3 yi4 tian1 yu3 miao4 ， chi3 su4 huan4 chu1 shuang1 hua2 liu2 。
- yi4 ma3 bu2 dong4 wei3 ， si4 ti2 bo2 tie3 bian1 feng1 qiu1 。
- yi4 ma3 zheng1 qian2 qu1 ， ping2 po1 yu4 xia4 fang1 hui2 tou2 。
- liang3 ma3 jiao1 jing3 wan4 li3 chou2 ， long2 mei2 wei4 mian3 ji1 chang2 qiu1 。
- feng1 zong1 wu4 lie4 bu2 shou4 qiu2 ， jin3 jian1 zuo4 qian3 nu2 dai4 xiu1 。
- jiang1 jun1 liu4 jun4 liang2 jia1 zi3 ， juan4 song4 gui1 jun1 shen1 you3 yi4 。
- jue3 ru2 li4 kuai4 yi2 guo4 dou1 ， shi3 kong3 tan2 xiao4 wu2 kuang2 hu2 。
- ren2 jian1 qi3 you3 wo4 wa1 zu2 ， bu4 yu3 tian1 ji4 zheng1 chang2 tu2 。
- cao3 huang2 sha1 wan3 tian1 yu4 hei1 ， zong4 you3 quan2 qi2 shao3 ren2 shi2 。
- yan3 zhong1 qian1 li3 bu2 yi4 de2 ， shi2 wei1 yuan4 er3 yi4 nu3 li4 。

## 注释

## 译文

## 赏析
