---
id: zhou-zi-zhi-wu-yue-er-shi-si-ri-wan-yu-hu-qing-yu-ba-du-wo-chi-ting-yun-feng-qi-qiao-0f1ba11a
title: 五月二十四日晚雨忽晴浴罢独卧池亭云峰奇峭既夕方散
titlePinyin: wu3 yue4 er4 shi2 si4 ri4 wan3 yu3 hu1 qing2 yu4 ba4 du2 wo4 chi2 ting2 yun2 feng1 qi2 qiao4 ji4 xi1 fang1 san4
titleSlug: wu-yue-er-shi-si-ri-wan-yu-hu-qing-yu-ba-du-wo-chi-ting-yun-feng-qi-qiao-0f1ba11a
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长虹截天雨初断，孤日翻光上银汉。
- 忽从海底出三山，就中蓬莱正奇观。
- 黄金涂阙射日光，白玉飞栏入天半。
- 青童舞女各媻姗，手执云幢影凌乱。
- 想得神清洞府君，应榜春皇侍香案。
- 群飞白鹤徒尔为，化作苍狗何劳看。
- 神仙出没不久长，碧落天宫岂容玩。
- 荆王晓梦只须臾，神女乘鸾逐云散。
- 人间幻化无不尔，空复欷歔一长叹。
- 老人假寐忽举头，但见明星光有烂。

## 拼音
- chang2 hong2 jie2 tian1 yu3 chu1 duan4 ， gu1 ri4 fan1 guang1 shang4 yin2 han4 。
- hu1 cong2 hai3 di3 chu1 san1 shan1 ， jiu4 zhong1 peng2 lai2 zheng4 qi2 guan1 。
- huang2 jin1 tu2 que1 she4 ri4 guang1 ， bai2 yu4 fei1 lan2 ru4 tian1 ban4 。
- qing1 tong2 wu3 nü3 ge4 pan2 shan1 ， shou3 zhi2 yun2 zhuang4 ying3 ling2 luan4 。
- xiang3 de2 shen2 qing1 dong4 fu3 jun1 ， ying4 bang3 chun1 huang2 shi4 xiang1 an4 。
- qun2 fei1 bai2 he4 tu2 er3 wei4 ， hua4 zuo4 cang1 gou3 he2 lao2 kan4 。
- shen2 xian1 chu1 mo4 bu4 jiu3 chang2 ， bi4 luo4 tian1 gong1 qi3 rong2 wan2 。
- jing1 wang2 xiao3 meng4 zhi1 xu1 yu2 ， shen2 nü3 cheng2 luan2 zhu2 yun2 san4 。
- ren2 jian1 huan4 hua4 wu2 bu4 er3 ， kong1 fu4 xi1 xu1 yi4 chang2 tan4 。
- lao3 ren2 jia3 mei4 hu1 ju3 tou2 ， dan4 jian4 ming2 xing1 guang1 you3 lan4 。

## 注释

## 译文

## 赏析
