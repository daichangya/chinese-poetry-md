---
id: zhou-zi-zhi-qun-shan-tai-mu-yu
title: 群山台暮雨
titlePinyin: qun2 shan1 tai2 mu4 yu3
titleSlug: qun-shan-tai-mu-yu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杰观凌寒江，朱栏俯平野。
- 群峰江上来，屹立罗万马。
- 山容多态度，显晦入模写。
- 朝云结烟鬟，翠色远相射。
- 夜月横修眉，娟娟亦闲雅。
- 天生此尤物，政复为闲者。
- 冯夷翻怒涛，汹汹激风榭。
- 神女亦将云，时从楚台下。
- 造物出奇杰，娱客助挥洒。
- 时方苦积潦，百里无十舍。
- 我虽非官曹，对酒那忍把。
- 人生急行乐，有味如啖蔗。
- 悲喜有乘除，归愁耿长夜。

## 拼音
- jie2 guan1 ling2 han2 jiang1 ， zhu1 lan2 fu3 ping2 ye3 。
- qun2 feng1 jiang1 shang4 lai2 ， yi4 li4 luo2 wan4 ma3 。
- shan1 rong2 duo1 tai4 du4 ， xian3 hui4 ru4 mo2 xie3 。
- chao2 yun2 jie2 yan1 huan2 ， cui4 se4 yuan3 xiang1 she4 。
- ye4 yue4 heng2 xiu1 mei2 ， juan1 juan1 yi4 xian2 ya3 。
- tian1 sheng1 ci3 you2 wu4 ， zheng4 fu4 wei4 xian2 zhe3 。
- feng2 yi2 fan1 nu4 tao1 ， xiong1 xiong1 ji1 feng1 xie4 。
- shen2 nü3 yi4 jiang1 yun2 ， shi2 cong2 chu3 tai2 xia4 。
- zao4 wu4 chu1 qi2 jie2 ， yu2 ke4 zhu4 hui1 sa3 。
- shi2 fang1 ku3 ji1 liao2 ， bai3 li3 wu2 shi2 she4 。
- wo3 sui1 fei1 guan1 cao2 ， dui4 jiu3 na4 ren3 ba3 。
- ren2 sheng1 ji2 xing2 le4 ， you3 wei4 ru2 dan4 zhe4 。
- bei1 xi3 you3 cheng2 chu2 ， gui1 chou2 geng3 chang2 ye4 。

## 注释

## 译文

## 赏析
