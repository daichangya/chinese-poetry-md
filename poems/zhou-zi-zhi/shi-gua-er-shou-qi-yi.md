---
id: zhou-zi-zhi-shi-gua-er-shou-qi-yi
title: 食瓜二首  其一
titlePinyin: shi2 gua1 er4 shou3     qi2 yi1
titleSlug: shi-gua-er-shou-qi-yi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 酂侯昔微时，刀笔一小吏。
- 起依日月光，勋业高百世。
- 道大原不容，功高亦为累。
- 所以韩彭徒，累累就庖胾。
- 萧何于是时，身任天下寄。
- 坐安刘帝心，赖有东陵计。
- 东陵固明哲，避地有深意。
- 此物原不凡，世俗岂知味。
- 此味当自知，未可语儿辈。

## 拼音
- zan4 hou2 xi1 wei1 shi2 ， dao1 bi3 yi4 xiao3 li4 。
- qi3 yi1 ri4 yue4 guang1 ， xun1 ye4 gao1 bai3 shi4 。
- dao4 da4 yuan2 bu4 rong2 ， gong1 gao1 yi4 wei4 lei4 。
- suo3 yi3 han2 peng2 tu2 ， lei4 lei4 jiu4 pao2 zi4 。
- xiao1 he2 yu2 shi4 shi2 ， shen1 ren4 tian1 xia4 ji4 。
- zuo4 an1 liu2 di4 xin1 ， lai4 you3 dong1 ling2 ji4 。
- dong1 ling2 gu4 ming2 zhe2 ， bi4 di4 you3 shen1 yi4 。
- ci3 wu4 yuan2 bu4 fan2 ， shi4 su2 qi3 zhi1 wei4 。
- ci3 wei4 dang1 zi4 zhi1 ， wei4 ke3 yu3 er2 bei4 。

## 注释

## 译文

## 赏析
