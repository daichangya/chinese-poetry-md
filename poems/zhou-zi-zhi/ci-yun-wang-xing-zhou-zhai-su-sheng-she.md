---
id: zhou-zi-zhi-ci-yun-wang-xing-zhou-zhai-su-sheng-she
title: 次韵王兴周斋宿省舍
titlePinyin: ci4 yun4 wang2 xing1 zhou1 zhai1 su4 sheng3 she4
titleSlug: ci-yun-wang-xing-zhou-zhai-su-sheng-she
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 念昔始觧事，结交少年场。
- 一生徒苦辛，两鬓今成霜。
- 颇亦恨晚岁，始得同舍郎。
- 邂逅笑语间，仿佛芝兰香。
- 朝吟共棐几，暮归沾余觞。
- 忽奉太室祠，共荐房俎羊。
- 晓陪奉常班，琼珮参翺翔。
- 只今坐斋宫，夜雨谁对床。
- 王事间何阔，咫尺遥相望。
- 聊持鹧鸪椀，为浇冰雪肠。
- 五字忽鼎来，古锦翻诗囊。
- 无力攻长城，有眼惊夜光。
- 跂彼笑织女，不复成报章。
- 何当毕祠事，共上南山冈。
- 更约颜李萧，一笑同徜徉。

## 拼音
- nian4 xi1 shi3 jie3 shi4 ， jie2 jiao1 shao4 nian2 chang3 。
- yi4 sheng1 tu2 ku3 xin1 ， liang3 bin4 jin1 cheng2 shuang1 。
- po1 yi4 hen4 wan3 sui4 ， shi3 de2 tong2 she4 lang2 。
- xie4 hou4 xiao4 yu3 jian1 ， fang3 fu2 zhi1 lan2 xiang1 。
- chao2 yin2 gong4 fei3 ji3 ， mu4 gui1 zhan1 yu2 shang1 。
- hu1 feng4 tai4 shi4 ci2 ， gong4 jian4 fang2 zu3 yang2 。
- xiao3 pei2 feng4 chang2 ban1 ， qiong2 pei4 can1 ao2 xiang2 。
- zhi1 jin1 zuo4 zhai1 gong1 ， ye4 yu3 shui2 dui4 chuang2 。
- wang2 shi4 jian1 he2 kuo4 ， zhi3 chi3 yao2 xiang1 wang4 。
- liao2 chi2 zhe4 gu1 wan3 ， wei4 jiao1 bing1 xue3 chang2 。
- wu3 zi4 hu1 ding3 lai2 ， gu3 jin3 fan1 shi1 nang2 。
- wu2 li4 gong1 chang2 cheng2 ， you3 yan3 jing1 ye4 guang1 。
- qi2 bi3 xiao4 zhi1 nü3 ， bu2 fu4 cheng2 bao4 zhang1 。
- he2 dang1 bi4 ci2 shi4 ， gong4 shang4 nan2 shan1 gang1 。
- geng4 yue1 yan2 li3 xiao1 ， yi2 xiao4 tong2 chang2 yang2 。

## 注释

## 译文

## 赏析
