---
id: zhou-zi-zhi-ji-ti-zhang-han-zhi-zhong-xu-tang
title: 寄题章汉直中虚堂
titlePinyin: ji4 ti2 zhang1 han4 zhi2 zhong1 xu1 tang2
titleSlug: ji-ti-zhang-han-zhi-zhong-xu-tang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谷以虚而应，乐以虚而出。
- 妇姑时勃蹊，作室坐自窒。
- 天地犹槖籥，用固不能屈。
- 学而不见道，方寸等暗室。
- 谁知道集虚，通一万事毕。
- 推此以游世，于道乃其一。
- 异哉子章子，妙悟造理窟。
- 何止学美身，虚静了不汩。
- 愿君师心斋，守此能勿失。
- 室以虚生白，水以止鉴物。
- 此意似太漫，未免遭骂诎。
- 我亦取斯言，聊用自湔拂。

## 拼音
- gu3 yi3 xu1 er2 ying4 ， le4 yi3 xu1 er2 chu1 。
- fu4 gu1 shi2 bo2 qi1 ， zuo4 shi4 zuo4 zi4 zhi4 。
- tian1 di4 you2 tuo2 yue4 ， yong4 gu4 bu4 neng2 qu1 。
- xue2 er2 bu2 jian4 dao4 ， fang1 cun4 deng3 an4 shi4 。
- shui2 zhi1 dao4 ji2 xu1 ， tong1 yi2 wan4 shi4 bi4 。
- tui1 ci3 yi3 you2 shi4 ， yu2 dao4 nai3 qi2 yi1 。
- yi4 zai1 zi3 zhang1 zi3 ， miao4 wu4 zao4 li3 ku1 。
- he2 zhi3 xue2 mei3 shen1 ， xu1 jing4 le0 bu4 gu3 。
- yuan4 jun1 shi1 xin1 zhai1 ， shou3 ci3 neng2 wu4 shi1 。
- shi4 yi3 xu1 sheng1 bai2 ， shui3 yi3 zhi3 jian4 wu4 。
- ci3 yi4 si4 tai4 man4 ， wei4 mian3 zao1 ma4 qu1 。
- wo3 yi4 qu3 si1 yan2 ， liao2 yong4 zi4 jian1 fu2 。

## 注释

## 译文

## 赏析
