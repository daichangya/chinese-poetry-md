---
id: zhou-zi-zhi-you-ma-gu-guan
title: 游麻姑观
titlePinyin: you2 ma2 gu1 guan1
titleSlug: you-ma-gu-guan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清秋禾黍罢，南亩幽事少。
- 凌晨有佳兴，振策事轻矫。
- 微踪蹑飞猱，雄眺高木杪。
- 上有仙子祠，栋宇颇倾挠。
- 腾虚想云𫐌，遗像空鸟爪。
- 黄冠三四辈，生意良草草。
- 更欲问丹炉，云山遂穷讨。
- 道人笑不言，此意未遽晓。
- 但云须趣辕，山静虎出早。
- 胜践良独难，仙事亦杳渺。
- 了知世俗人，尘凡隔蓬岛。

## 拼音
- qing1 qiu1 he2 shu3 ba4 ， nan2 mu3 you1 shi4 shao3 。
- ling2 chen2 you3 jia1 xing1 ， zhen4 ce4 shi4 qing1 jiao3 。
- wei1 zong1 nie4 fei1 nao2 ， xiong2 tiao4 gao1 mu4 miao3 。
- shang4 you3 xian1 zi3 ci2 ， dong4 yu3 po1 qing1 nao2 。
- teng2 xu1 xiang3 yun2 𫐌 ， yi2 xiang4 kong1 niao3 zhua3 。
- huang2 guan1 san1 si4 bei4 ， sheng1 yi4 liang2 cao3 cao3 。
- geng4 yu4 wen4 dan1 lu2 ， yun2 shan1 sui4 qiong2 tao3 。
- dao4 ren2 xiao4 bu4 yan2 ， ci3 yi4 wei4 ju4 xiao3 。
- dan4 yun2 xu1 qu4 yuan2 ， shan1 jing4 hu3 chu1 zao3 。
- sheng4 jian4 liang2 du2 nan2 ， xian1 shi4 yi4 yao3 miao3 。
- liao3 zhi1 shi4 su2 ren2 ， chen2 fan2 ge2 peng2 dao3 。

## 注释

## 译文

## 赏析
