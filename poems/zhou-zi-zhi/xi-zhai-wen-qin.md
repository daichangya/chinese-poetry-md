---
id: zhou-zi-zhi-xi-zhai-wen-qin
title: 西斋闻禽
titlePinyin: xi1 zhai1 wen2 qin2
titleSlug: xi-zhai-wen-qin
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西斋草树颇蒙密，竹暗城头不通日。
- 风晴高柳恰飞绵，花尽黄蜂未成蜜。
- 北窗也复可怜人，乱离十载空伤神。
- 病对青山疑是梦，眼惊新绿已无春。
- 羁怀有句喑不吐，终日无言闻鸟语。
- 寒窗窈窕不嫌风，晚色溟蒙却宜雨。
- 穿条隔叶止复啼，白粉画眉金作羽。
- 应为山翁久惯听，听久不知心转苦。
- 庙堂何日议销兵，携手尚堪归乐土。
- 还我花姑溪上椽，卧听春禽啭桃坞。

## 拼音
- xi1 zhai1 cao3 shu4 po1 meng2 mi4 ， zhu2 an4 cheng2 tou2 bu4 tong1 ri4 。
- feng1 qing2 gao1 liu3 qia4 fei1 mian2 ， hua1 jin4 huang2 feng1 wei4 cheng2 mi4 。
- bei3 chuang1 ye3 fu4 ke3 lian2 ren2 ， luan4 li2 shi2 zai3 kong1 shang1 shen2 。
- bing4 dui4 qing1 shan1 yi2 shi4 meng4 ， yan3 jing1 xin1 lü4 yi3 wu2 chun1 。
- ji1 huai2 you3 ju4 yin1 bu4 tu3 ， zhong1 ri4 wu2 yan2 wen2 niao3 yu3 。
- han2 chuang1 yao3 tiao3 bu4 xian2 feng1 ， wan3 se4 ming2 meng2 que4 yi2 yu3 。
- chuan1 tiao2 ge2 ye4 zhi3 fu4 ti2 ， bai2 fen3 hua4 mei2 jin1 zuo4 yu3 。
- ying4 wei4 shan1 weng1 jiu3 guan4 ting1 ， ting1 jiu3 bu4 zhi1 xin1 zhuan3 ku3 。
- miao4 tang2 he2 ri4 yi4 xiao1 bing1 ， xie2 shou3 shang4 kan1 gui1 le4 tu3 。
- hai2 wo3 hua1 gu1 xi1 shang4 chuan2 ， wo4 ting1 chun1 qin2 zhuan4 tao2 wu4 。

## 注释

## 译文

## 赏析
