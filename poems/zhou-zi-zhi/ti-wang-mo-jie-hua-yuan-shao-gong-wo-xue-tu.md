---
id: zhou-zi-zhi-ti-wang-mo-jie-hua-yuan-shao-gong-wo-xue-tu
title: 题王摩诘画袁邵公卧雪图
titlePinyin: ti2 wang2 mo2 jie2 hua4 yuan2 shao4 gong1 wo4 xue3 tu2
titleSlug: ti-wang-mo-jie-hua-yuan-shao-gong-wo-xue-tu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东京数人物，矫矫称袁公。
- 经纶有能事，早岁初未逢。
- 何许结蓬茅，草树风淅沥。
- 幽梦寄一椽，暮雪深几尺。
- 平田已无路，况复知公门。
- 人言公苦寒，谓死宁当存。
- 鸣驺入空谷，暖律破寒沍。
- 岂伊逢异人，天实起僵仆。
- 汉明号贤主，杖击无名郎。
- 冤囚我自理，微绪渠当昌。
- 摩诘亦可人，六幅写奇事。
- 浩荡怀远图，徘徊有佳思。
- 炎天挂空壁，一洗毛骨寒。
- 意岂在冰雪，高风薄云端。

## 拼音
- dong1 jing1 shu4 ren2 wu4 ， jiao3 jiao3 cheng1 yuan2 gong1 。
- jing1 lun2 you3 neng2 shi4 ， zao3 sui4 chu1 wei4 feng2 。
- he2 xu3 jie2 peng2 mao2 ， cao3 shu4 feng1 xi1 li4 。
- you1 meng4 ji4 yi4 chuan2 ， mu4 xue3 shen1 ji3 chi3 。
- ping2 tian2 yi3 wu2 lu4 ， kuang4 fu4 zhi1 gong1 men2 。
- ren2 yan2 gong1 ku3 han2 ， wei4 si3 ning2 dang1 cun2 。
- ming2 zou1 ru4 kong1 gu3 ， nuan3 lü4 po4 han2 hu4 。
- qi3 yi1 feng2 yi4 ren2 ， tian1 shi2 qi3 jiang1 pu2 。
- han4 ming2 hao4 xian2 zhu3 ， zhang4 ji1 wu2 ming2 lang2 。
- yuan1 qiu2 wo3 zi4 li3 ， wei1 xu4 qu2 dang1 chang1 。
- mo2 jie2 yi4 ke3 ren2 ， liu4 fu2 xie3 qi2 shi4 。
- hao4 dang4 huai2 yuan3 tu2 ， pai2 huai2 you3 jia1 si1 。
- yan2 tian1 gua4 kong1 bi4 ， yi4 xi3 mao2 gu3 han2 。
- yi4 qi3 zai4 bing1 xue3 ， gao1 feng1 bao2 yun2 duan1 。

## 注释

## 译文

## 赏析
