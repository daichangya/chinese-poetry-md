---
id: zhou-zi-zhi-long-mao-zong-bi-yu-suo-de-su-hou-hu-xiang-bie-wei-zuo-duan-zhou-chao-ra-04a27ec1
title: 隆茂宗鄙余所得苏后湖像别为作短轴超然有物外意
titlePinyin: long2 mao4 zong1 bi3 yu2 suo3 de2 su1 hou4 hu2 xiang4 bie2 wei4 zuo4 duan3 zhou2 chao1 ran2 you3 wu4 wai4 yi4
titleSlug: long-mao-zong-bi-yu-suo-de-su-hou-hu-xiang-bie-wei-zuo-duan-zhou-chao-ra-04a27ec1
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高人本难名，画手不可俗。
- 世无痴虎头，丹青涴冰玉。
- 支郎唾俗画，为我作短轴。
- 遂出三昧手，观此真面目。
- 衣冠有山林，风味到僮仆。
- 悠悠跨蹇驴，眇眇出寒谷。
- 薄暮殊未归，落日下古木。
- 未知适何门，敲门看修竹。
- 无酒意阙然，鸱夷尚空腹。
- 长须颇觧事，归骑不敢趣。
- 更复问前山，谁家酒堪漉。

## 拼音
- gao1 ren2 ben3 nan2 ming2 ， hua4 shou3 bu4 ke3 su2 。
- shi4 wu2 chi1 hu3 tou2 ， dan1 qing1 wo4 bing1 yu4 。
- zhi1 lang2 tuo4 su2 hua4 ， wei4 wo3 zuo4 duan3 zhou2 。
- sui4 chu1 san1 mei4 shou3 ， guan1 ci3 zhen1 mian4 mu4 。
- yi1 guan1 you3 shan1 lin2 ， feng1 wei4 dao4 tong2 pu2 。
- you1 you1 kua4 jian3 lü2 ， miao3 miao3 chu1 han2 gu3 。
- bo2 mu4 shu1 wei4 gui1 ， luo4 ri4 xia4 gu3 mu4 。
- wei4 zhi1 shi4 he2 men2 ， qiao1 men2 kan4 xiu1 zhu2 。
- wu2 jiu3 yi4 que1 ran2 ， chi1 yi2 shang4 kong1 fu4 。
- chang2 xu1 po1 jie3 shi4 ， gui1 qi2 bu4 gan3 qu4 。
- geng4 fu4 wen4 qian2 shan1 ， shui2 jia1 jiu3 kan1 lu4 。

## 注释

## 译文

## 赏析
