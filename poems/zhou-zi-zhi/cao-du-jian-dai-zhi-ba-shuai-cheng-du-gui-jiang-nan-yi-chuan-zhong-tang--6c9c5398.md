---
id: zhou-zi-zhi-cao-du-jian-dai-zhi-ba-shuai-cheng-du-gui-jiang-nan-yi-chuan-zhong-tang--6c9c5398
title: 曹度坚待制罢帅成都归江南以川中唐人六十家诗见遗作长句为谢
titlePinyin: cao2 du4 jian1 dai4 zhi4 ba4 shuai4 cheng2 du1 gui1 jiang1 nan2 yi3 chuan1 zhong1 tang2 ren2 liu4 shi2 jia1 shi1 jian4 yi2 zuo4 chang2 ju4 wei4 xie4
titleSlug: cao-du-jian-dai-zhi-ba-shuai-cheng-du-gui-jiang-nan-yi-chuan-zhong-tang--6c9c5398
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三月瞿塘峻江水，万里归来蜀都帅。
- 尽收五十四州书，画舸连樯当歌吹。
- 有唐文士几千人，文不逮汉诗则异。
- 开元天宝光熖长，长庆元和殿唐季。
- 化入宝奁脂泽中，亦有风满有能事。
- 六十余家三百年，天遣遗风未全坠。
- 青衫昔日同舍郎，老傍人间百无意。
- 将焚笔砚技辄痒，未说风骚心复醉。
- 公堂许我能篇章，遗以斯文慰憔悴。
- 徒令后学羞捧心，谁与前贤共联辔。
- 为公隐几抱残编，聊伴青奴问朝霁。

## 拼音
- san1 yue4 qu2 tang2 jun4 jiang1 shui3 ， wan4 li3 gui1 lai2 shu3 dou1 shuai4 。
- jin4 shou1 wu3 shi2 si4 zhou1 shu1 ， hua4 ge3 lian2 qiang2 dang1 ge1 chui1 。
- you3 tang2 wen2 shi4 ji3 qian1 ren2 ， wen2 bu4 dai3 han4 shi1 ze2 yi4 。
- kai1 yuan2 tian1 bao3 guang1 yan4 chang2 ， chang2 qing4 yuan2 he2 dian4 tang2 ji4 。
- hua4 ru4 bao3 lian2 zhi1 ze2 zhong1 ， yi4 you3 feng1 man3 you3 neng2 shi4 。
- liu4 shi2 yu2 jia1 san1 bai3 nian2 ， tian1 qian3 yi2 feng1 wei4 quan2 zhui4 。
- qing1 shan1 xi1 ri4 tong2 she4 lang2 ， lao3 bang4 ren2 jian1 bai3 wu2 yi4 。
- jiang1 fen2 bi3 yan4 ji4 zhe2 yang3 ， wei4 shuo1 feng1 sao1 xin1 fu4 zui4 。
- gong1 tang2 xu3 wo3 neng2 pian1 zhang1 ， yi2 yi3 si1 wen2 wei4 qiao2 cui4 。
- tu2 ling4 hou4 xue2 xiu1 peng3 xin1 ， shui2 yu3 qian2 xian2 gong4 lian2 pei4 。
- wei4 gong1 yin3 ji3 bao4 can2 bian1 ， liao2 ban4 qing1 nu2 wen4 chao2 ji4 。

## 注释

## 译文

## 赏析
