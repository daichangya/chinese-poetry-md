---
id: zhou-zi-zhi-fu-lu-yuan-you-yuan-nian-ji-si-zheng-yue-san-shi-ri-tong-tai-shi-bao-da--56d5ee0e
title: 附录 元祐元年己巳正月三十日同太史薄达夫来游概作六咏又作长篇以广其意景尔
titlePinyin: fu4 lu4   yuan2 you4 yuan2 nian2 ji3 si4 zheng1 yue4 san1 shi2 ri4 tong2 tai4 shi3 bao2 da2 fu1 lai2 you2 gai4 zuo4 liu4 yong3 you4 zuo4 chang2 pian1 yi3 guang3 qi2 yi4 jing3 er3
titleSlug: fu-lu-yuan-you-yuan-nian-ji-si-zheng-yue-san-shi-ri-tong-tai-shi-bao-da--56d5ee0e
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵岩胜概魁宁川，欲往还心几逾年。
- 今朝乘兴得清赏，须知亦是同夤缘。
- 驱车初抵石门路，恍疑共到蓬莱天。
- 旁连高延立玉壁，下广迤逦铺琼田。
- 俄从一径造佛刹，楼阁深耸凌云烟。
- 山僧指我遍幽历，崄巇不惮跻山颠。
- 明心深邃光通穿，朝阳晴晖火欲然。
- 涟漪澄澈渚寒泉，碧云紫雾争华鲜。
- 夕阳林麓禽啾喧，尝闻昔有瞿硎仙。
- 我今不见心悬悬，广寒宫阙名空传。
- 日暮欲去还留连，嗟予事夺须回旋。
- 不得共宿高谈禅，邮亭耿耿夜不眠。
- 拥衾操笔成长篇，封题远寄风骚贤。
- 辞语芜陋不足道，爝火妄记星光躔。

## 拼音
- ling2 yan2 sheng4 gai4 kui2 ning2 chuan1 ， yu4 wang3 hai2 xin1 ji3 yu2 nian2 。
- jin1 chao2 cheng2 xing4 de2 qing1 shang3 ， xu1 zhi1 yi4 shi4 tong2 yin2 yuan2 。
- qu1 che1 chu1 di3 shi2 men2 lu4 ， huang3 yi2 gong4 dao4 peng2 lai2 tian1 。
- pang2 lian2 gao1 yan2 li4 yu4 bi4 ， xia4 guang3 yi3 li3 pu4 qiong2 tian2 。
- e2 cong2 yi2 jing4 zao4 fo2 cha4 ， lou2 ge2 shen1 song3 ling2 yun2 yan1 。
- shan1 seng1 zhi3 wo3 bian4 you1 li4 ， xian3 xi1 bu2 dan4 ji1 shan1 dian1 。
- ming2 xin1 shen1 sui4 guang1 tong1 chuan1 ， chao2 yang2 qing2 hui1 huo3 yu4 ran2 。
- lian2 yi1 cheng2 che4 zhu3 han2 quan2 ， bi4 yun2 zi3 wu4 zheng1 hua2 xian1 。
- xi1 yang2 lin2 lu4 qin2 jiu1 xuan1 ， chang2 wen2 xi1 you3 qu2 xing2 xian1 。
- wo3 jin1 bu2 jian4 xin1 xuan2 xuan2 ， guang3 han2 gong1 que1 ming2 kong1 chuan2 。
- ri4 mu4 yu4 qu4 hai2 liu2 lian2 ， jie1 yu3 shi4 duo2 xu1 hui2 xuan2 。
- bu4 de2 gong4 su4 gao1 tan2 chan2 ， you2 ting2 geng3 geng3 ye4 bu4 mian2 。
- yong1 qin1 cao1 bi3 cheng2 zhang3 pian1 ， feng1 ti2 yuan3 ji4 feng1 sao1 xian2 。
- ci2 yu3 wu2 lou4 bu4 zu2 dao4 ， jue2 huo3 wang4 ji4 xing1 guang1 chan2 。

## 注释

## 译文

## 赏析
