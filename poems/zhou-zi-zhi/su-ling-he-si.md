---
id: zhou-zi-zhi-su-ling-he-si
title: 宿灵河寺
titlePinyin: su4 ling2 he2 si4
titleSlug: su-ling-he-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风餐倚虚壑，险步跻云梯。
- 惊魂栖客枕，夜宿投招提。
- 殷勤入簷月，肯为幽人低。
- 沧海念横流，万方喧鼓鼙。
- 胡为困行役，窜伏随麕麑。
- 南枝越鸟巢，北风胡马嘶。
- 耿耿念徒旅，依依怀故谿。
- 脂车待明发，胡为尚栖栖。
- 人生如醵饮，暂聚还复暌。
- 百年能几何，行乐戒噬脐。

## 拼音
- feng1 can1 yi3 xu1 he4 ， xian3 bu4 ji1 yun2 ti1 。
- jing1 hun2 qi1 ke4 zhen3 ， ye4 su4 tou2 zhao1 ti2 。
- yin1 qin2 ru4 yan2 yue4 ， ken3 wei4 you1 ren2 di1 。
- cang1 hai3 nian4 heng2 liu2 ， wan4 fang1 xuan1 gu3 pi2 。
- hu2 wei4 kun4 xing2 yi4 ， cuan4 fu2 sui2 jun1 ni2 。
- nan2 zhi1 yue4 niao3 chao2 ， bei3 feng1 hu2 ma3 si1 。
- geng3 geng3 nian4 tu2 lü3 ， yi1 yi1 huai2 gu4 xi1 。
- zhi1 che1 dai4 ming2 fa1 ， hu2 wei4 shang4 qi1 qi1 。
- ren2 sheng1 ru2 ju4 yin3 ， zan4 ju4 hai2 fu4 kui2 。
- bai3 nian2 neng2 ji3 he2 ， xing2 le4 jie4 shi4 qi2 。

## 注释

## 译文

## 赏析
