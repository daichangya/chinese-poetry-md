---
id: zhou-zi-zhi-ti-dong-lin-xiang-shan-xiang
title: 题东林香山像
titlePinyin: ti2 dong1 lin2 xiang1 shan1 xiang4
titleSlug: ti-dong-lin-xiang-shan-xiang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大唐受历三百年，文士辈出俱可传。
- 情虽妩媚中骨鲠，当时只有香山贤。
- 香山年少谪湓浦，卧听琵琶心独苦。
- 想得回舟夜半时，半湿青衫泪如雨。
- 别来江月几番圆，黄芦苦竹空凄然。
- 风流扫地那复有，但见东风吹白髯。
- 可怜画手无前辈，欲倩虎头呼不起。
- 琼枝玉树了无踪，铁拨鹍弦何用尔。
- 明朝一舸下浔阳，月明依旧空江水。

## 拼音
- da4 tang2 shou4 li4 san1 bai3 nian2 ， wen2 shi4 bei4 chu1 ju4 ke3 chuan2 。
- qing2 sui1 wu3 mei4 zhong1 gu3 geng3 ， dang1 shi2 zhi3 you3 xiang1 shan1 xian2 。
- xiang1 shan1 nian2 shao4 zhe2 pen2 pu3 ， wo4 ting1 pi2 pa0 xin1 du2 ku3 。
- xiang3 de2 hui2 zhou1 ye4 ban4 shi2 ， ban4 shi1 qing1 shan1 lei4 ru2 yu3 。
- bie2 lai2 jiang1 yue4 ji3 fan1 yuan2 ， huang2 lu2 ku3 zhu2 kong1 qi1 ran2 。
- feng1 liu2 sao3 di4 na4 fu4 you3 ， dan4 jian4 dong1 feng1 chui1 bai2 ran2 。
- ke3 lian2 hua4 shou3 wu2 qian2 bei4 ， yu4 qian4 hu3 tou2 hu1 bu4 qi3 。
- qiong2 zhi1 yu4 shu4 le0 wu2 zong1 ， tie3 bo1 kun1 xian2 he2 yong4 er3 。
- ming2 chao2 yi4 ge3 xia4 xun2 yang2 ， yue4 ming2 yi1 jiu4 kong1 jiang1 shui3 。

## 注释

## 译文

## 赏析
