---
id: zhou-zi-zhi-shan-ju-wen-wa
title: 山居闻蛙
titlePinyin: shan1 ju1 wen2 wa1
titleSlug: shan-ju-wen-wa
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔东南居，结屋古城背。
- 野色带危墙，花阴弄寒砌。
- 月彩淡微云，春风入衣袂。
- 万籁悄无声，独立与谁对。
- 殷勤古壕蛙，为我作鼓吹。
- 号昏初两三，閙雨忽鼎沸。
- 悬知世俗憎，自可幽人意。
- 胡行如鬼速，十年满天地。
- 弊庐飞劫灰，生涯转零替。
- 迩来三间茅，风雨仅可蔽。
- 青春不改色，人事有兴废。
- 一闻群蛙鸣，怀旧如梦寐。
- 抚事为叹嗟，伤心极流涕。

## 拼音
- yi4 xi1 dong1 nan2 ju1 ， jie2 wu1 gu3 cheng2 bei4 。
- ye3 se4 dai4 wei1 qiang2 ， hua1 yin1 nong4 han2 qi4 。
- yue4 cai3 dan4 wei1 yun2 ， chun1 feng1 ru4 yi1 mei4 。
- wan4 lai4 qiao1 wu2 sheng1 ， du2 li4 yu3 shui2 dui4 。
- yin1 qin2 gu3 hao2 wa1 ， wei4 wo3 zuo4 gu3 chui1 。
- hao4 hun1 chu1 liang3 san1 ， nao4 yu3 hu1 ding3 fei4 。
- xuan2 zhi1 shi4 su2 zeng1 ， zi4 ke3 you1 ren2 yi4 。
- hu2 xing2 ru2 gui3 su4 ， shi2 nian2 man3 tian1 di4 。
- bi4 lu2 fei1 jie2 hui1 ， sheng1 ya2 zhuan3 ling2 ti4 。
- er3 lai2 san1 jian1 mao2 ， feng1 yu3 jin3 ke3 bi4 。
- qing1 chun1 bu4 gai3 se4 ， ren2 shi4 you3 xing1 fei4 。
- yi4 wen2 qun2 wa1 ming2 ， huai2 jiu4 ru2 meng4 mei4 。
- fu3 shi4 wei4 tan4 jie1 ， shang1 xin1 ji2 liu2 ti4 。

## 注释

## 译文

## 赏析
