---
id: zhou-zi-zhi-nan-chuang-zhi-zhu-shu-bai-gan-hou-shu-ri-wei-ran-ju-qing-ke-wen-zhong-z-58585c96
title: 南窗植竹数百竿后数日蔚然俱青客问种竹法作四言以告之
titlePinyin: nan2 chuang1 zhi2 zhu2 shu4 bai3 gan1 hou4 shu4 ri4 wei4 ran2 ju4 qing1 ke4 wen4 zhong3 zhu2 fa3 zuo4 si4 yan2 yi3 gao4 zhi1
titleSlug: nan-chuang-zhi-zhu-shu-bai-gan-hou-shu-ri-wei-ran-ju-qing-ke-wen-zhong-z-58585c96
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生寡友，形影相吊。
- 与君结交，相视一笑。
- 四方万里，动静险夷。
- 我惟子求，子必我随。
- 聿来湓江，屋庐既正。
- 相子攸居，我室乃定。
- 得子之宫，于窗之南。
- 风茎雨叶，蔚其𩭹𩭹。
- 人言死猫，可引活竹。
- 猫死地虚，根行竹绿。
- 又言无法，移必行迷。
- 仍标其根，以识东西。
- 区区百设，何乃多事。
- 事在眉睫，初无妙理。
- 穴地成坎，碎土加筛。
- 沃以斗水，和之成泥。
- 置竹其中，实之以土。
- 土燥润久，可月不雨。
- 逮其雨来，竹既已成。
- 热不受暑，寒不变青。
- 嗟哉此君，以节自负。
- 如遇君子，理宜调护。
- 君欲何法，无法可传。
- 并以告子，俾知竹贤。

## 拼音
- ping2 sheng1 gua3 you3 ， xing2 ying3 xiang1 diao4 。
- yu3 jun1 jie2 jiao1 ， xiang1 shi4 yi2 xiao4 。
- si4 fang1 wan4 li3 ， dong4 jing4 xian3 yi2 。
- wo3 wei2 zi3 qiu2 ， zi3 bi4 wo3 sui2 。
- yu4 lai2 pen2 jiang1 ， wu1 lu2 ji4 zheng4 。
- xiang1 zi3 you1 ju1 ， wo3 shi4 nai3 ding4 。
- de2 zi3 zhi1 gong1 ， yu2 chuang1 zhi1 nan2 。
- feng1 jing1 yu3 ye4 ， wei4 qi2 𩭹 𩭹 。
- ren2 yan2 si3 mao1 ， ke3 yin3 huo2 zhu2 。
- mao1 si3 di4 xu1 ， gen1 xing2 zhu2 lü4 。
- you4 yan2 wu2 fa3 ， yi2 bi4 xing2 mi2 。
- reng2 biao1 qi2 gen1 ， yi3 shi2 dong1 xi1 。
- qu1 qu1 bai3 she4 ， he2 nai3 duo1 shi4 。
- shi4 zai4 mei2 jie2 ， chu1 wu2 miao4 li3 。
- xue2 di4 cheng2 kan3 ， sui4 tu3 jia1 shai1 。
- wo4 yi3 dou4 shui3 ， he2 zhi1 cheng2 ni2 。
- zhi4 zhu2 qi2 zhong1 ， shi2 zhi1 yi3 tu3 。
- tu3 zao4 run4 jiu3 ， ke3 yue4 bu4 yu3 。
- dai3 qi2 yu3 lai2 ， zhu2 ji4 yi3 cheng2 。
- re4 bu2 shou4 shu3 ， han2 bu2 bian4 qing1 。
- jie1 zai1 ci3 jun1 ， yi3 jie2 zi4 fu4 。
- ru2 yu4 jun1 zi3 ， li3 yi2 tiao2 hu4 。
- jun1 yu4 he2 fa3 ， wu2 fa3 ke3 chuan2 。
- bing4 yi3 gao4 zi3 ， bi3 zhi1 zhu2 xian2 。

## 注释

## 译文

## 赏析
