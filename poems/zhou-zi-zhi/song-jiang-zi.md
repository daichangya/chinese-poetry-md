---
id: zhou-zi-zhi-song-jiang-zi
title: 送江子
titlePinyin: song4 jiang1 zi3
titleSlug: song-jiang-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六朝固陵夷，佳士亦间出。
- 风流数后来，诸江有人物。
- 总持伟文采，文通颇超越。
- 清忠若休映，对贼能抵突。
- 定知苏属国，不为延明屈。
- 斯人黄卷中，愿见未可必。
- 谁知有来云，遂入诸子室。
- 相从忽三年，不见无十日。
- 人生会相别，此别殊惨栗。
- 相望渺江湖，时危盗如栉。
- 愿言加餐饭，栖迟且蓬荜。
- 时来亦腾骞，安用苦密勿。
- 尺素倘可通，公当念伊鬰。

## 拼音
- liu4 chao2 gu4 ling2 yi2 ， jia1 shi4 yi4 jian1 chu1 。
- feng1 liu2 shu4 hou4 lai2 ， zhu1 jiang1 you3 ren2 wu4 。
- zong3 chi2 wei3 wen2 cai3 ， wen2 tong1 po1 chao1 yue4 。
- qing1 zhong1 ruo4 xiu1 ying4 ， dui4 zei2 neng2 di3 tu1 。
- ding4 zhi1 su1 shu3 guo2 ， bu2 wei4 yan2 ming2 qu1 。
- si1 ren2 huang2 juan4 zhong1 ， yuan4 jian4 wei4 ke3 bi4 。
- shui2 zhi1 you3 lai2 yun2 ， sui4 ru4 zhu1 zi3 shi4 。
- xiang1 cong2 hu1 san1 nian2 ， bu2 jian4 wu2 shi2 ri4 。
- ren2 sheng1 hui4 xiang1 bie2 ， ci3 bie2 shu1 can3 li4 。
- xiang1 wang4 miao3 jiang1 hu2 ， shi2 wei1 dao4 ru2 zhi4 。
- yuan4 yan2 jia1 can1 fan4 ， qi1 chi2 qie3 peng2 bi4 。
- shi2 lai2 yi4 teng2 qian1 ， an1 yong4 ku3 mi4 wu4 。
- chi3 su4 tang3 ke3 tong1 ， gong1 dang1 nian4 yi1 yu4 。

## 注释

## 译文

## 赏析
