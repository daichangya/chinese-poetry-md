---
id: zhou-zi-zhi-ci-yun-dao-qing-yong-xue-yue-zun-ou-yang-wen-zhong-gong-ling-bu-de-yong--9cdc5fcc
title: 次韵道卿咏雪约遵欧阳文忠公令不得用鹤玉洁白等字
titlePinyin: ci4 yun4 dao4 qing1 yong3 xue3 yue1 zun1 ou1 yang2 wen2 zhong1 gong1 ling4 bu4 de2 yong4 he4 yu4 jie2 bai2 deng3 zi4
titleSlug: ci-yun-dao-qing-yong-xue-yue-zun-ou-yang-wen-zhong-gong-ling-bu-de-yong--9cdc5fcc
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲁史书平尺，王春喜可占。
- 弄寒初照砌，逐吹旋萦帘。
- 水远还迷望，山高遂失尖。
- 欺梅时满树，妬舞或陵襜。
- 鹊冻痴如梦，儿娇喜欲拈。
- 人应横短櫂，谁且卧穷阎。
- 壮士知何畏，衰翁亦懒觇。
- 打窗时蔌蔌，拂帽更纤纤。
- 兽炭寒仍在，驼裘晚自添。
- 鹧鸪茶椀酽，鹦鹉酒杯甜。
- 岁事新愁破，诗章旧令严。
- 遥思庾楼夜，万里一寒蟾。

## 拼音
- lu3 shi3 shu1 ping2 chi3 ， wang2 chun1 xi3 ke3 zhan4 。
- nong4 han2 chu1 zhao4 qi4 ， zhu2 chui1 xuan2 ying2 lian2 。
- shui3 yuan3 hai2 mi2 wang4 ， shan1 gao1 sui4 shi1 jian1 。
- qi1 mei2 shi2 man3 shu4 ， du4 wu3 huo4 ling2 chan1 。
- que4 dong4 chi1 ru2 meng4 ， er2 jiao1 xi3 yu4 nian1 。
- ren2 ying4 heng2 duan3 zhao4 ， shui2 qie3 wo4 qiong2 yan2 。
- zhuang4 shi4 zhi1 he2 wei4 ， shuai1 weng1 yi4 lan3 chan1 。
- da3 chuang1 shi2 su4 su4 ， fu2 mao4 geng4 xian1 xian1 。
- shou4 tan4 han2 reng2 zai4 ， tuo2 qiu2 wan3 zi4 tian1 。
- zhe4 gu1 cha2 wan3 yan4 ， ying1 wu3 jiu3 bei1 tian2 。
- sui4 shi4 xin1 chou2 po4 ， shi1 zhang1 jiu4 ling4 yan2 。
- yao2 si1 yu3 lou2 ye4 ， wan4 li3 yi4 han2 chan2 。

## 注释

## 译文

## 赏析
