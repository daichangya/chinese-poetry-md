---
id: zhou-zi-zhi-liu-wen-qing-shao-mu-xi-chen-wei-zuo-chang-ju
title: 刘文卿烧木犀沉为作长句
titlePinyin: liu2 wen2 qing1 shao1 mu4 xi1 chen2 wei4 zuo4 chang2 ju4
titleSlug: liu-wen-qing-shao-mu-xi-chen-wei-zuo-chang-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海南万里水沉树，江南九月木犀花。
- 不知谁作造化手，幻出此等无品差。
- 刘郎嗜好与众异，煮蜜成香出新意。
- 短窗护日度春深，石鼎生云得烟细。
- 梦回依约在秋山，马上清香扑霜霁。
- 平生可笑范蔚宗，甲煎浅俗语未公。
- 此香似有郢人质，能受匠石斤成风。
- 不须百和费假合，成一种性无异同。
- 能知二物本同气，鼻观已有香严通。
- 聊将戏事作薄相，办此一笑供儿童。

## 拼音
- hai3 nan2 wan4 li3 shui3 chen2 shu4 ， jiang1 nan2 jiu3 yue4 mu4 xi1 hua1 。
- bu4 zhi1 shui2 zuo4 zao4 hua4 shou3 ， huan4 chu1 ci3 deng3 wu2 pin3 cha4 。
- liu2 lang2 shi4 hao4 yu3 zhong4 yi4 ， zhu3 mi4 cheng2 xiang1 chu1 xin1 yi4 。
- duan3 chuang1 hu4 ri4 du4 chun1 shen1 ， shi2 ding3 sheng1 yun2 de2 yan1 xi4 。
- meng4 hui2 yi1 yue1 zai4 qiu1 shan1 ， ma3 shang4 qing1 xiang1 pu1 shuang1 ji4 。
- ping2 sheng1 ke3 xiao4 fan4 wei4 zong1 ， jia3 jian1 qian3 su2 yu3 wei4 gong1 。
- ci3 xiang1 si4 you3 ying3 ren2 zhi4 ， neng2 shou4 jiang4 shi2 jin1 cheng2 feng1 。
- bu4 xu1 bai3 he2 fei4 jia3 he2 ， cheng2 yi4 zhong3 xing4 wu2 yi4 tong2 。
- neng2 zhi1 er4 wu4 ben3 tong2 qi4 ， bi2 guan1 yi3 you3 xiang1 yan2 tong1 。
- liao2 jiang1 xi4 shi4 zuo4 bao2 xiang1 ， ban4 ci3 yi2 xiao4 gong4 er2 tong2 。

## 注释

## 译文

## 赏析
