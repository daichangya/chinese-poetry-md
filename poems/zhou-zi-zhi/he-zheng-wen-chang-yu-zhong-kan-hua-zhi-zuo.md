---
id: zhou-zi-zhi-he-zheng-wen-chang-yu-zhong-kan-hua-zhi-zuo
title: 和郑文昌雨中看花之作
titlePinyin: he2 zheng4 wen2 chang1 yu3 zhong1 kan4 hua1 zhi1 zuo4
titleSlug: he-zheng-wen-chang-yu-zhong-kan-hua-zhi-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郑侯好客如郑庄，客常满座酒满觞。
- 春来洛城被花恼，千金一醉姚家黄。
- 慇懃置酒急招唤，更来古寺窥红粧。
- 春风微寒春雨细，秉烛看花花已睡。
- 春光骀荡与妖妍，夜色侵凌增娬媚。
- 卧枝不起终无言，脸泪欲垂如有意。
- 樽中有酒客当歌，我醉欲眠人未起。
- 君不见春来雨急风屡颠，危芳堕地无余妍。
- 扫花恐被落红笑，持杯欲倩何人传。
- 愁多满怀乐事少，人自惜花天不怜。
- 烹羊炰羔且为乐，酒酣耳热亦不恶。
- 明朝有兴却重来，莫遣残红抱青萼。

## 拼音
- zheng4 hou2 hao4 ke4 ru2 zheng4 zhuang1 ， ke4 chang2 man3 zuo4 jiu3 man3 shang1 。
- chun1 lai2 luo4 cheng2 bei4 hua1 nao3 ， qian1 jin1 yi2 zui4 yao2 jia1 huang2 。
- yin1 qin2 zhi4 jiu3 ji2 zhao1 huan4 ， geng4 lai2 gu3 si4 kui1 hong2 zhuang1 。
- chun1 feng1 wei1 han2 chun1 yu3 xi4 ， bing3 zhu2 kan4 hua1 hua1 yi3 shui4 。
- chun1 guang1 dai4 dang4 yu3 yao1 yan2 ， ye4 se4 qin1 ling2 zeng1 wu3 mei4 。
- wo4 zhi1 bu4 qi3 zhong1 wu2 yan2 ， lian3 lei4 yu4 chui2 ru2 you3 yi4 。
- zun1 zhong1 you3 jiu3 ke4 dang1 ge1 ， wo3 zui4 yu4 mian2 ren2 wei4 qi3 。
- jun1 bu2 jian4 chun1 lai2 yu3 ji2 feng1 lü3 dian1 ， wei1 fang1 duo4 di4 wu2 yu2 yan2 。
- sao3 hua1 kong3 bei4 luo4 hong2 xiao4 ， chi2 bei1 yu4 qian4 he2 ren2 chuan2 。
- chou2 duo1 man3 huai2 le4 shi4 shao3 ， ren2 zi4 xi1 hua1 tian1 bu4 lian2 。
- peng1 yang2 pao2 gao1 qie3 wei4 le4 ， jiu3 han1 er3 re4 yi4 bu2 e4 。
- ming2 chao2 you3 xing1 que4 chong2 lai2 ， mo4 qian3 can2 hong2 bao4 qing1 e4 。

## 注释

## 译文

## 赏析
