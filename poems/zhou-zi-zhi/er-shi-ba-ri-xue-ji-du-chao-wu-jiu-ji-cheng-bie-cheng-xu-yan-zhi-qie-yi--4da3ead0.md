---
id: zhou-zi-zhi-er-shi-ba-ri-xue-ji-du-chao-wu-jiu-ji-cheng-bie-cheng-xu-yan-zhi-qie-yi--4da3ead0
title: 二十八日雪霁读晁无咎集呈别乘徐彦志且以奉怀
titlePinyin: er4 shi2 ba1 ri4 xue3 ji4 du2 chao2 wu2 jiu4 ji2 cheng2 bie2 cheng2 xu2 yan4 zhi4 qie3 yi3 feng4 huai2
titleSlug: er-shi-ba-ri-xue-ji-du-chao-wu-jiu-ji-cheng-bie-cheng-xu-yan-zhi-qie-yi--4da3ead0
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苏公论士昔未闻，四客辈出俱同门。
- 龙媒忽下洗凢马，野鹤一举空鸡群。
- 虞皇七友廊庙具，元和十子非渠伦。
- 张公屈宋排衙官，清词丽句冰雪寒。
- 秦公笔下有过秦，平生目短曹刘垣。
- 金华仙伯学杜甫，句法自许窥公藩。
- 晁公磊落天下士，帝遣长庚下人世。
- 旧闻一醉百梨花，醉后狂歌满天地。
- 诗成只在倚马间，高谈颇似悬河翻。
- 当时七发真少作，秦汉以来无此文。
- 今日晴窗有佳色，积雪为洗烟埃昏。
- 千山排峦削寒玉，万木拥户明朝暾。
- 试携尘编醒病眼，隐几一笑空炉芬。
- 是中有味知者少，此意便欲从公论。

## 拼音
- su1 gong1 lun4 shi4 xi1 wei4 wen2 ， si4 ke4 bei4 chu1 ju4 tong2 men2 。
- long2 mei2 hu1 xia4 xi3 fan2 ma3 ， ye3 he4 yi4 ju3 kong1 ji1 qun2 。
- yu2 huang2 qi1 you3 lang2 miao4 ju4 ， yuan2 he2 shi2 zi3 fei1 qu2 lun2 。
- zhang1 gong1 qu1 song4 pai2 ya2 guan1 ， qing1 ci2 li4 ju4 bing1 xue3 han2 。
- qin2 gong1 bi3 xia4 you3 guo4 qin2 ， ping2 sheng1 mu4 duan3 cao2 liu2 yuan2 。
- jin1 hua2 xian1 bo2 xue2 du4 fu3 ， ju4 fa3 zi4 xu3 kui1 gong1 fan1 。
- chao2 gong1 lei3 luo4 tian1 xia4 shi4 ， di4 qian3 chang2 geng1 xia4 ren2 shi4 。
- jiu4 wen2 yi1 zui4 bai3 li2 hua1 ， zui4 hou4 kuang2 ge1 man3 tian1 di4 。
- shi1 cheng2 zhi1 zai4 yi3 ma3 jian1 ， gao1 tan2 po1 si4 xuan2 he2 fan1 。
- dang1 shi2 qi1 fa1 zhen1 shao3 zuo4 ， qin2 han4 yi3 lai2 wu2 ci3 wen2 。
- jin1 ri4 qing2 chuang1 you3 jia1 se4 ， ji1 xue3 wei4 xi3 yan1 ai1 hun1 。
- qian1 shan1 pai2 luan2 xiao1 han2 yu4 ， wan4 mu4 yong1 hu4 ming2 chao2 tun1 。
- shi4 xie2 chen2 bian1 xing3 bing4 yan3 ， yin3 ji3 yi2 xiao4 kong1 lu2 fen1 。
- shi4 zhong1 you3 wei4 zhi1 zhe3 shao3 ， ci3 yi4 bian4 yu4 cong2 gong1 lun4 。

## 注释

## 译文

## 赏析
