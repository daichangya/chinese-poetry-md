---
id: zhou-zi-zhi-song-qiao-min-zhan-fu-guan-min-zhong
title: 送乔民瞻赴官闽中
titlePinyin: song4 qiao2 min2 zhan1 fu4 guan1 min3 zhong1
titleSlug: song-qiao-min-zhan-fu-guan-min-zhong
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔游梁走千里，回望江南隔江水。
- 是时公作桐汭官，不复东来问行李。
- 人言左史有重客，玉面青衫气豪伟。
- 酒催红蜡诗欲成，月堕秋江客方起。
- 我从京洛尘中来，哦君新篇眼如洗。
- 溅血惊魂二十年，长梦清樽奉簪履。
- 相逢吴会不相识，昔年强健今如此。
- 如公自是台阁人，老困一官何乃尔。
- 只今尚作入幕宾，无事不令公怒喜。
- 丈夫要当列鼎食，何止忍饥分斗米。
- 且须拄颊望闽山，饱看麦秋丹荔子。

## 拼音
- wo3 xi1 you2 liang2 zou3 qian1 li3 ， hui2 wang4 jiang1 nan2 ge2 jiang1 shui3 。
- shi4 shi2 gong1 zuo4 tong2 rui4 guan1 ， bu2 fu4 dong1 lai2 wen4 xing2 li0 。
- ren2 yan2 zuo3 shi3 you3 zhong4 ke4 ， yu4 mian4 qing1 shan1 qi4 hao2 wei3 。
- jiu3 cui1 hong2 la4 shi1 yu4 cheng2 ， yue4 duo4 qiu1 jiang1 ke4 fang1 qi3 。
- wo3 cong2 jing1 luo4 chen2 zhong1 lai2 ， o4 jun1 xin1 pian1 yan3 ru2 xi3 。
- jian4 xue4 jing1 hun2 er4 shi2 nian2 ， chang2 meng4 qing1 zun1 feng4 zan1 lü3 。
- xiang1 feng2 wu2 hui4 bu4 xiang1 shi2 ， xi1 nian2 qiang2 jian4 jin1 ru2 ci3 。
- ru2 gong1 zi4 shi4 tai2 ge2 ren2 ， lao3 kun4 yi4 guan1 he2 nai3 er3 。
- zhi1 jin1 shang4 zuo4 ru4 mu4 bin1 ， wu2 shi4 bu2 ling4 gong1 nu4 xi3 。
- zhang4 fu0 yao4 dang1 lie4 ding3 shi2 ， he2 zhi3 ren3 ji1 fen1 dou4 mi3 。
- qie3 xu1 zhu3 jia2 wang4 min3 shan1 ， bao3 kan4 mai4 qiu1 dan1 li4 zi3 。

## 注释

## 译文

## 赏析
