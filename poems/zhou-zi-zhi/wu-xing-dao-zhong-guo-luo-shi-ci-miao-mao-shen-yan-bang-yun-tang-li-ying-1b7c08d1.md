---
id: zhou-zi-zhi-wu-xing-dao-zhong-guo-luo-shi-ci-miao-mao-shen-yan-bang-yun-tang-li-ying-1b7c08d1
title: 吴兴道中过落石祠庙貌甚严榜云唐李英公庙
titlePinyin: wu2 xing1 dao4 zhong1 guo4 luo4 shi2 ci2 miao4 mao4 shen4 yan2 bang3 yun2 tang2 li3 ying1 gong1 miao4
titleSlug: wu-xing-dao-zhong-guo-luo-shi-ci-miao-mao-shen-yan-bang-yun-tang-li-ying-1b7c08d1
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天厌孤隋失群丑，鹿走中原死谁手。
- 爬搔痒疥不足平，虬髯少年十八九。
- 经营四海多腹发，英公扶持真臂肘。
- 从来断国要老成，公独含糊无可否。
- 留得宫中老孽妻，几覆昭陵一杯酒。
- 蚤岁功名塞天破，九庙丘墟只回首。
- 狐埋未几狐掘之，天上浮云倏苍狗。
- 更凭顽石作灵祠，颇似当年柳州柳。
- 不如梁公摩虎须，为言百岁不祔姑。
- 提师十万复谁可，兴邦一言还要渠。
- 人间万事本难料，老将未须轻腐儒。

## 拼音
- tian1 yan4 gu1 sui2 shi1 qun2 chou3 ， lu4 zou3 zhong1 yuan2 si3 shui2 shou3 。
- pa2 sao1 yang3 jie4 bu4 zu2 ping2 ， qiu2 ran2 shao4 nian2 shi2 ba1 jiu3 。
- jing1 ying2 si4 hai3 duo1 fu4 fa1 ， ying1 gong1 fu2 chi2 zhen1 bi4 zhou3 。
- cong2 lai2 duan4 guo2 yao4 lao3 cheng2 ， gong1 du2 han2 hu0 wu2 ke3 fou3 。
- liu2 de2 gong1 zhong1 lao3 nie4 qi1 ， ji3 fu4 zhao1 ling2 yi4 bei1 jiu3 。
- zao3 sui4 gong1 ming2 sai1 tian1 po4 ， jiu3 miao4 qiu1 xu1 zhi1 hui2 shou3 。
- hu2 mai2 wei4 ji3 hu2 jue2 zhi1 ， tian1 shang4 fu2 yun2 shu1 cang1 gou3 。
- geng4 ping2 wan2 shi2 zuo4 ling2 ci2 ， po1 si4 dang1 nian2 liu3 zhou1 liu3 。
- bu4 ru2 liang2 gong1 mo2 hu3 xu1 ， wei4 yan2 bai3 sui4 bu2 fu4 gu1 。
- ti2 shi1 shi2 wan4 fu4 shui2 ke3 ， xing1 bang1 yi4 yan2 hai2 yao4 qu2 。
- ren2 jian1 wan4 shi4 ben3 nan2 liao4 ， lao3 jiang4 wei4 xu1 qing1 fu3 ru2 。

## 注释

## 译文

## 赏析
