---
id: zhou-zi-zhi-yu-qing-wang-qing-shan
title: 雨晴望青山
titlePinyin: yu3 qing2 wang4 qing1 shan1
titleSlug: yu-qing-wang-qing-shan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世间尤物如异人，青山不入诸山群。
- 晚来浓翠欲成滴，雨后数鬟高切云。
- 人言兹山下埋玉，太白祠扉落岩谷。
- 至今樵牧无斧斤，余润油然归草木。
- 往岁小生来酹公，秋山未霜叶尚绿。
- 是时落日在屋梁，仿佛如照公眉目。
- 今我不乐湖水滨，青山到眼无朝昏。
- 更欲再拜望拱木，公已乘鸾上天门。
- 帝乡渺渺不知处，谁能为我招清魂。
- 死生夜旦何足道，不敢复作湘累文。

## 拼音
- shi4 jian1 you2 wu4 ru2 yi4 ren2 ， qing1 shan1 bu2 ru4 zhu1 shan1 qun2 。
- wan3 lai2 nong2 cui4 yu4 cheng2 di1 ， yu3 hou4 shu4 huan2 gao1 qie4 yun2 。
- ren2 yan2 zi1 shan1 xia4 mai2 yu4 ， tai4 bai2 ci2 fei1 luo4 yan2 gu3 。
- zhi4 jin1 qiao2 mu4 wu2 fu3 jin1 ， yu2 run4 you2 ran2 gui1 cao3 mu4 。
- wang3 sui4 xiao3 sheng1 lai2 lei4 gong1 ， qiu1 shan1 wei4 shuang1 ye4 shang4 lü4 。
- shi4 shi2 luo4 ri4 zai4 wu1 liang2 ， fang3 fu2 ru2 zhao4 gong1 mei2 mu4 。
- jin1 wo3 bu2 le4 hu2 shui3 bin1 ， qing1 shan1 dao4 yan3 wu2 chao2 hun1 。
- geng4 yu4 zai4 bai4 wang4 gong3 mu4 ， gong1 yi3 cheng2 luan2 shang4 tian1 men2 。
- di4 xiang1 miao3 miao3 bu4 zhi1 chu4 ， shui2 neng2 wei4 wo3 zhao1 qing1 hun2 。
- si3 sheng1 ye4 dan4 he2 zu2 dao4 ， bu4 gan3 fu4 zuo4 xiang1 lei4 wen2 。

## 注释

## 译文

## 赏析
