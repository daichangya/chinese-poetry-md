---
id: zhou-zi-zhi-ci-yun-shao-wen-bo-huai-tong-zhu-yu-chen-zi-gao-chang-chou-zhi-le
title: 次韵邵文伯怀桐渚与陈子高唱酬之乐
titlePinyin: ci4 yun4 shao4 wen2 bo2 huai2 tong2 zhu3 yu3 chen2 zi3 gao1 chang4 chou2 zhi1 le4
titleSlug: ci-yun-shao-wen-bo-huai-tong-zhu-yu-chen-zi-gao-chang-chou-zhi-le
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谪仙骑鲸上天去，万古风流一丘土。
- 去天尺五城南杜，晚上瞿塘望江渚。
- 两翁憔悴人不与，造物嗔渠作奇语。
- 陈侯笔势谁可御，九鼎自可独力举。
- 梦中尺锦君尽取，时向胸中作吞吐。
- 邵郎诗高孰宾主，一笑相看两相许。
- 清歌那忍听金缕，渠坐诗穷君勿怒。
- 衰翁老气不可鼓，篆鼎瓦棺心好古。
- 此别相逢定何所，他时剥啄叩君户，藜杖经行尚堪拄。

## 拼音
- zhe2 xian1 qi2 jing1 shang4 tian1 qu4 ， wan4 gu3 feng1 liu2 yi4 qiu1 tu3 。
- qu4 tian1 chi3 wu3 cheng2 nan2 du4 ， wan3 shang4 qu2 tang2 wang4 jiang1 zhu3 。
- liang3 weng1 qiao2 cui4 ren2 bu4 yu3 ， zao4 wu4 chen1 qu2 zuo4 qi2 yu3 。
- chen2 hou2 bi3 shi4 shui2 ke3 yu4 ， jiu3 ding3 zi4 ke3 du2 li4 ju3 。
- meng4 zhong1 chi3 jin3 jun1 jin4 qu3 ， shi2 xiang4 xiong1 zhong1 zuo4 tun1 tu3 。
- shao4 lang2 shi1 gao1 shu2 bin1 zhu3 ， yi2 xiao4 xiang1 kan4 liang3 xiang1 xu3 。
- qing1 ge1 na4 ren3 ting1 jin1 lü3 ， qu2 zuo4 shi1 qiong2 jun1 wu4 nu4 。
- shuai1 weng1 lao3 qi4 bu4 ke3 gu3 ， zhuan4 ding3 wa3 guan1 xin1 hao3 gu3 。
- ci3 bie2 xiang1 feng2 ding4 he2 suo3 ， ta1 shi2 bao1 zhuo2 kou4 jun1 hu4 ， li2 zhang4 jing1 xing2 shang4 kan1 zhu3 。

## 注释

## 译文

## 赏析
