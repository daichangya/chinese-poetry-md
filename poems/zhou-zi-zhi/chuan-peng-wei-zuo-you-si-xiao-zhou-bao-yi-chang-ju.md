---
id: zhou-zi-zhi-chuan-peng-wei-zuo-you-si-xiao-zhou-bao-yi-chang-ju
title: 传朋为作游丝小轴报以长句
titlePinyin: chuan2 peng2 wei4 zuo4 you2 si1 xiao3 zhou2 bao4 yi3 chang2 ju4
titleSlug: chuan-peng-wei-zuo-you-si-xiao-zhou-bao-yi-chang-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竟陵老守尚书郎，平生墨妙窥钟王。
- 会令夜鬼助奇崛，更与游丝争短长。
- 游丝忽从天际落，洗眼熟视无毫芒。
- 痴儿著意吹不起，春风无力难飞扬。
- 草虽号圣亦可到，此品入神谁复强。
- 使君怜我颇知好，五十六珠投夜光。
- 溪藤捣纸滑胜玉，古锦缝嚢牢秘藏。
- 要遣张颠与醉素，不敢与公分雁行。

## 拼音
- jing4 ling2 lao3 shou3 shang4 shu1 lang2 ， ping2 sheng1 mo4 miao4 kui1 zhong1 wang2 。
- hui4 ling4 ye4 gui3 zhu4 qi2 jue2 ， geng4 yu3 you2 si1 zheng1 duan3 chang2 。
- you2 si1 hu1 cong2 tian1 ji4 luo4 ， xi3 yan3 shu2 shi4 wu2 hao2 mang2 。
- chi1 er2 zhu4 yi4 chui1 bu4 qi3 ， chun1 feng1 wu2 li4 nan2 fei1 yang2 。
- cao3 sui1 hao4 sheng4 yi4 ke3 dao4 ， ci3 pin3 ru4 shen2 shui2 fu4 qiang2 。
- shi3 jun1 lian2 wo3 po1 zhi1 hao3 ， wu3 shi2 liu4 zhu1 tou2 ye4 guang1 。
- xi1 teng2 dao3 zhi3 hua2 sheng4 yu4 ， gu3 jin3 feng4 nang2 lao2 mi4 cang2 。
- yao4 qian3 zhang1 dian1 yu3 zui4 su4 ， bu4 gan3 yu3 gong1 fen1 yan4 xing2 。

## 注释

## 译文

## 赏析
