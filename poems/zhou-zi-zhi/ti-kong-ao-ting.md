---
id: zhou-zi-zhi-ti-kong-ao-ting
title: 题控鼇亭
titlePinyin: ti2 kong4 ao2 ting2
titleSlug: ti-kong-ao-ting
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神仙邈何许，仿佛在中天。
- 弱水不可渡，况乃风引船。
- 六鼇戴三山，来此知何年。
- 上有百尺楼，缥缈翔飞烟。
- 平生持巨钓，一举遂可连。
- 以手控六鼇，于此相周旋。
- 可恨世俗眼，未识方壶仙。
- 绝境不可到，望望空惘然。

## 拼音
- shen2 xian1 miao3 he2 xu3 ， fang3 fu2 zai4 zhong1 tian1 。
- ruo4 shui3 bu4 ke3 du4 ， kuang4 nai3 feng1 yin3 chuan2 。
- liu4 ao2 dai4 san1 shan1 ， lai2 ci3 zhi1 he2 nian2 。
- shang4 you3 bai3 chi3 lou2 ， piao1 miao3 xiang2 fei1 yan1 。
- ping2 sheng1 chi2 ju4 diao4 ， yi4 ju3 sui4 ke3 lian2 。
- yi3 shou3 kong4 liu4 ao2 ， yu2 ci3 xiang1 zhou1 xuan2 。
- ke3 hen4 shi4 su2 yan3 ， wei4 shi2 fang1 hu2 xian1 。
- jue2 jing4 bu4 ke3 dao4 ， wang4 wang4 kong1 wang3 ran2 。

## 注释

## 译文

## 赏析
