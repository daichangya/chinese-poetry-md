---
id: zhou-zi-zhi-qun-bu-cheng-cheng-shi-zong-huo-yi-bing-liang-min-you-bu-yu-guan-zhe-zhe-30752e60
title: 群不逞乘时纵火以病良民有捕于官者辄送遣之或厚与之金使之出境二月二十八日敝庐为恶少见焚虽复仅免而官不为直不能言安三月六日徙居寓舍
titlePinyin: qun2 bu4 cheng3 cheng2 shi2 zong4 huo3 yi3 bing4 liang2 min2 you3 bu3 yu2 guan1 zhe3 zhe2 song4 qian3 zhi1 huo4 hou4 yu3 zhi1 jin1 shi3 zhi1 chu1 jing4 er4 yue4 er4 shi2 ba1 ri4 bi4 lu2 wei4 e4 shao3 jian4 fen2 sui1 fu4 jin3 mian3 er2 guan1 bu2 wei4 zhi2 bu4 neng2 yan2 an1 san1 yue4 liu4 ri4 xi3 ju1 yu4 she4
titleSlug: qun-bu-cheng-cheng-shi-zong-huo-yi-bing-liang-min-you-bu-yu-guan-zhe-zhe-30752e60
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生有窟如屋鼠，乱后飘零无定所。
- 身随海燕作去来，心似宾鸿识寒暑。
- 异时无地着妻孥，晚得三间蔽风雨。
- 迩来忧贼夜不眠，恶少屡来窥屋山。
- 不知今夕定何夕，忽置束缊茅茨闲。
- 念非曲突可得免，何由外户常不关。
- 公庭得贼尽纵遣，上诉官曹多怒颜。
- 青山元与我有约，俗驾苦遭神勒还。
- 山光无情鸟不语，主人当去心依然。
- 人生泛泛水中凫，身如逆旅家蘧庐。
- 东西南北皆可尔，梦幻泡影真须臾。
- 只今兵犹满天地，黔黎谁复能安居。
- 鸣泉绕屋花满眼，有窗况足翻吾书。
- 暮年卜筑倘未可，且借一椽聊自娱。

## 拼音
- ping2 sheng1 you3 ku1 ru2 wu1 shu3 ， luan4 hou4 piao1 ling2 wu2 ding4 suo3 。
- shen1 sui2 hai3 yan4 zuo4 qu4 lai2 ， xin1 si4 bin1 hong2 shi2 han2 shu3 。
- yi4 shi2 wu2 di4 zhe0 qi1 nu2 ， wan3 de2 san1 jian1 bi4 feng1 yu3 。
- er3 lai2 you1 zei2 ye4 bu4 mian2 ， e4 shao4 lü3 lai2 kui1 wu1 shan1 。
- bu4 zhi1 jin1 xi1 ding4 he2 xi1 ， hu1 zhi4 shu4 wen1 mao2 ci2 xian2 。
- nian4 fei1 qu3 tu1 ke3 de2 mian3 ， he2 you2 wai4 hu4 chang2 bu4 guan1 。
- gong1 ting2 de2 zei2 jin4 zong4 qian3 ， shang4 su4 guan1 cao2 duo1 nu4 yan2 。
- qing1 shan1 yuan2 yu3 wo3 you3 yue1 ， su2 jia4 ku3 zao1 shen2 le4 hai2 。
- shan1 guang1 wu2 qing2 niao3 bu4 yu3 ， zhu3 ren2 dang1 qu4 xin1 yi1 ran2 。
- ren2 sheng1 fan4 fan4 shui3 zhong1 fu2 ， shen1 ru2 ni4 lü3 jia1 qu2 lu2 。
- dong1 xi1 nan2 bei3 jie1 ke3 er3 ， meng4 huan4 pao4 ying3 zhen1 xu1 yu2 。
- zhi1 jin1 bing1 you2 man3 tian1 di4 ， qian2 li2 shui2 fu4 neng2 an1 ju1 。
- ming2 quan2 rao4 wu1 hua1 man3 yan3 ， you3 chuang1 kuang4 zu2 fan1 wu2 shu1 。
- mu4 nian2 bu3 zhu4 tang3 wei4 ke3 ， qie3 jie4 yi4 chuan2 liao2 zi4 yu2 。

## 注释

## 译文

## 赏析
