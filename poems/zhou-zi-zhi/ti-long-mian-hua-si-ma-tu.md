---
id: zhou-zi-zhi-ti-long-mian-hua-si-ma-tu
title: 题龙眠画四马图
titlePinyin: ti2 long2 mian2 hua4 si4 ma3 tu2
titleSlug: ti-long-mian-hua-si-ma-tu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 裕陵神谟与天通，昆仑以西俱凿空。
- 渥洼初来九夷服，尽得大宛三象龙。
- 于阗凤脑世未识，但见蹴踏长秋风。
- 鬼章锦膊惊绝代，更看吐蕃狮子骢。
- 胡儿肮脏双眼碧，锦韀错落青丝笼。
- 最后一匹号雄健，见自往来天仗中。
- 羽林骑士铁挝肃，鸣珂蹀躞缨垂红。
- 诸番入贡御闲溢，君王昼坐蓬莱宫。
- 为临玉陛阅神骏，诏写真形谁最工。
- 龙眠妙伎非俗画，不数当年老曹霸。
- 三骢岂是拳毛䯄，俶傥权奇颇闲暇。
- 𥬞云之姿迣万里，太一来贶天马下。
- 内人传看十二蹄，一笑微生咫尺威。
- 自从鼎湖弓剑坠，龙媒上天久不归。
- 只今空对画图泣，忍听鸟呼金粟堆。

## 拼音
- yu4 ling2 shen2 mo2 yu3 tian1 tong1 ， kun1 lun2 yi3 xi1 ju4 zao2 kong1 。
- wo4 wa1 chu1 lai2 jiu3 yi2 fu2 ， jin4 de2 da4 wan3 san1 xiang4 long2 。
- yu2 tian2 feng4 nao3 shi4 wei4 shi2 ， dan4 jian4 cu4 ta4 chang2 qiu1 feng1 。
- gui3 zhang1 jin3 bo2 jing1 jue2 dai4 ， geng4 kan4 tu3 bo1 shi1 zi0 cong1 。
- hu2 er2 ang1 zang1 shuang1 yan3 bi4 ， jin3 jian1 cuo4 luo4 qing1 si1 long2 。
- zui4 hou4 yi4 pi3 hao4 xiong2 jian4 ， jian4 zi4 wang3 lai2 tian1 zhang4 zhong1 。
- yu3 lin2 qi2 shi4 tie3 wo1 su4 ， ming2 ke1 die2 xie4 ying1 chui2 hong2 。
- zhu1 fan1 ru4 gong4 yu4 xian2 yi4 ， jun1 wang2 zhou4 zuo4 peng2 lai2 gong1 。
- wei4 lin2 yu4 bi4 yue4 shen2 jun4 ， zhao4 xie3 zhen1 xing2 shui2 zui4 gong1 。
- long2 mian2 miao4 ji4 fei1 su2 hua4 ， bu2 shu4 dang1 nian2 lao3 cao2 ba4 。
- san1 cong1 qi3 shi4 quan2 mao2 䯄 ， chu4 tang3 quan2 qi2 po1 xian2 xia2 。
- 𥬞 yun2 zhi1 zi1 zhi4 wan4 li3 ， tai4 yi4 lai2 kuang4 tian1 ma3 xia4 。
- nei4 ren2 chuan2 kan4 shi2 er4 ti2 ， yi2 xiao4 wei1 sheng1 zhi3 chi3 wei1 。
- zi4 cong2 ding3 hu2 gong1 jian4 zhui4 ， long2 mei2 shang4 tian1 jiu3 bu4 gui1 。
- zhi1 jin1 kong1 dui4 hua4 tu2 qi4 ， ren3 ting1 niao3 hu1 jin1 su4 dui1 。

## 注释

## 译文

## 赏析
