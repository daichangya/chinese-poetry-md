---
id: zhou-zi-zhi-guo-di-liang-gong-mu
title: 过狄梁公墓
titlePinyin: guo4 di2 liang2 gong1 mu4
titleSlug: guo-di-liang-gong-mu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高后王诸吕，汉鼎几半倾。
- 绛侯入北军，有意诛鲵鲸。
- 兵纒未央殿，血溅长安城。
- 禄辈仅诛灭，四海殊雷惊。
- 唐家女主祸，未可方西京。
- 艾猳剪宗枝，贼计殊未成。
- 三思本幺麽，白面不足黥。
- 举朝无直节，但畏罗织刑。
- 梁公挟大计，赤手无寸兵。
- 为言不祔姑，祸止谈笑平。
- 功比汉诸人，优劣不用评。
- 事苟以理胜，口舌亦可争。
- 师曲举必败，势力未易凭。
- 老妇虽至愚，理在见自明。
- 不然此危邦，讵可一言兴。

## 拼音
- gao1 hou4 wang2 zhu1 lü3 ， han4 ding3 ji3 ban4 qing1 。
- jiang4 hou2 ru4 bei3 jun1 ， you3 yi4 zhu1 ni2 jing1 。
- bing1 chan2 wei4 yang1 dian4 ， xue4 jian4 chang2 an1 cheng2 。
- lu4 bei4 jin3 zhu1 mie4 ， si4 hai3 shu1 lei2 jing1 。
- tang2 jia1 nü3 zhu3 huo4 ， wei4 ke3 fang1 xi1 jing1 。
- ai4 jia1 jian3 zong1 zhi1 ， zei2 ji4 shu1 wei4 cheng2 。
- san1 si1 ben3 yao1 mo2 ， bai2 mian4 bu4 zu2 qing2 。
- ju3 chao2 wu2 zhi2 jie2 ， dan4 wei4 luo2 zhi1 xing2 。
- liang2 gong1 xie2 da4 ji4 ， chi4 shou3 wu2 cun4 bing1 。
- wei4 yan2 bu2 fu4 gu1 ， huo4 zhi3 tan2 xiao4 ping2 。
- gong1 bi3 han4 zhu1 ren2 ， you1 lie4 bu2 yong4 ping2 。
- shi4 gou3 yi3 li3 sheng4 ， kou3 she2 yi4 ke3 zheng1 。
- shi1 qu3 ju3 bi4 bai4 ， shi4 li4 wei4 yi4 ping2 。
- lao3 fu4 sui1 zhi4 yu2 ， li3 zai4 jian4 zi4 ming2 。
- bu4 ran2 ci3 wei1 bang1 ， ju4 ke3 yi4 yan2 xing1 。

## 注释

## 译文

## 赏析
