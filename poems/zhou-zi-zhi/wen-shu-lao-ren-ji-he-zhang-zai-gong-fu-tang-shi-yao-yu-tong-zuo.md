---
id: zhou-zi-zhi-wen-shu-lao-ren-ji-he-zhang-zai-gong-fu-tang-shi-yao-yu-tong-zuo
title: 文殊老人寄和张宰共赋堂诗要余同作
titlePinyin: wen2 shu1 lao3 ren2 ji4 he2 zhang1 zai3 gong4 fu4 tang2 shi1 yao4 yu2 tong2 zuo4
titleSlug: wen-shu-lao-ren-ji-he-zhang-zai-gong-fu-tang-shi-yao-yu-tong-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世无陈太丘，民隐念谁诉。
- 儿饥不肯乳，咿嘤复谁慕。
- 殖禄膏妻孥，居官付羁旅。
- 何心书下考，绝意蹑高步。
- 张侯名家郎，作吏得奇趣。
- 提携念疲劳，忧勤急朝暮。
- 散作千家春，一洗五里雾。
- 簪缨被余辉，草木饱朝露。
- 官闲理朱丝，云静落飞屦。
- 当期卓子康，扬镳各分路。
- 飞书恐到来，筑屋宁久住。
- 诗成梯几间，酬酢语交互。
- 酒杯方流行，喜甚捷官渡。
- 歌诗载懽谣，鞭箠息嗔怒。
- 翰墨良从容，流冗自奔赴。
- 声今诧父老，名亦借童孺。
- 觞豆落明珠，万壑疾东注。
- 宾从俱邹枚，含毫各惊顾。
- 战须老将鏖，兵思勍敌遇。
- 主人方燕喜，饮至非草具。
- 人生俟河清，俯仰有新故。
- 寄言三不欺，令尹勿轻忤。
- 民今知己疲，着艾岂胜炷。
- 锋传固应须，轺车少当驻。
- 鲁山久寂寞，冠虎宁有数。
- 苦恨郭林宗，未遇黄叔度。
- 名尝仰韩老，雅意良默喻。
- 何当奉周旋，看君琢幽句。
- 愧无脱手弹，可逐马中兔。
- 只今钓斜川，临流与谁赋。

## 拼音
- shi4 wu2 chen2 tai4 qiu1 ， min2 yin3 nian4 shui2 su4 。
- er2 ji1 bu4 ken3 ru3 ， yi1 ying1 fu4 shui2 mu4 。
- zhi2 lu4 gao1 qi1 nu2 ， ju1 guan1 fu4 ji1 lü3 。
- he2 xin1 shu1 xia4 kao3 ， jue2 yi4 nie4 gao1 bu4 。
- zhang1 hou2 ming2 jia1 lang2 ， zuo4 li4 de2 qi2 qu4 。
- ti2 xie2 nian4 pi2 lao2 ， you1 qin2 ji2 chao2 mu4 。
- san4 zuo4 qian1 jia1 chun1 ， yi4 xi3 wu3 li3 wu4 。
- zan1 ying1 bei4 yu2 hui1 ， cao3 mu4 bao3 chao2 lu4 。
- guan1 xian2 li3 zhu1 si1 ， yun2 jing4 luo4 fei1 ju4 。
- dang1 qi1 zhuo2 zi3 kang1 ， yang2 biao1 ge4 fen1 lu4 。
- fei1 shu1 kong3 dao4 lai2 ， zhu4 wu1 ning2 jiu3 zhu4 。
- shi1 cheng2 ti1 ji3 jian1 ， chou2 cu4 yu3 jiao1 hu4 。
- jiu3 bei1 fang1 liu2 xing2 ， xi3 shen4 jie2 guan1 du4 。
- ge1 shi1 zai3 huan1 yao2 ， bian1 chui2 xi1 chen1 nu4 。
- han4 mo4 liang2 cong2 rong2 ， liu2 rong3 zi4 ben1 fu4 。
- sheng1 jin1 cha4 fu4 lao3 ， ming2 yi4 jie4 tong2 ru2 。
- shang1 dou4 luo4 ming2 zhu1 ， wan4 he4 ji2 dong1 zhu4 。
- bin1 cong2 ju4 zou1 mei2 ， han2 hao2 ge4 jing1 gu4 。
- zhan4 xu1 lao3 jiang4 ao2 ， bing1 si1 qing2 di2 yu4 。
- zhu3 ren2 fang1 yan4 xi3 ， yin3 zhi4 fei1 cao3 ju4 。
- ren2 sheng1 si4 he2 qing1 ， fu3 yang3 you3 xin1 gu4 。
- ji4 yan2 san1 bu4 qi1 ， ling4 yin3 wu4 qing1 wu3 。
- min2 jin1 zhi1 ji3 pi2 ， zhe0 ai4 qi3 sheng4 zhu4 。
- feng1 chuan2 gu4 ying4 xu1 ， yao2 che1 shao3 dang1 zhu4 。
- lu3 shan1 jiu3 ji4 mo4 ， guan1 hu3 ning2 you3 shu4 。
- ku3 hen4 guo1 lin2 zong1 ， wei4 yu4 huang2 shu1 du4 。
- ming2 chang2 yang3 han2 lao3 ， ya3 yi4 liang2 mo4 yu4 。
- he2 dang1 feng4 zhou1 xuan2 ， kan4 jun1 zhuo2 you1 ju4 。
- kui4 wu2 tuo1 shou3 tan2 ， ke3 zhu2 ma3 zhong1 tu4 。
- zhi1 jin1 diao4 xie2 chuan1 ， lin2 liu2 yu3 shui2 fu4 。

## 注释

## 译文

## 赏析
