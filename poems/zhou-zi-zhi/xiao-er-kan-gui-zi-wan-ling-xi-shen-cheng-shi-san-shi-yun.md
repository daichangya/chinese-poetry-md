---
id: zhou-zi-zhi-xiao-er-kan-gui-zi-wan-ling-xi-shen-cheng-shi-san-shi-yun
title: 小儿栞归自宛陵喜甚成诗三十韵
titlePinyin: xiao3 er2 kan1 gui1 zi4 wan3 ling2 xi3 shen4 cheng2 shi1 san1 shi2 yun4
titleSlug: xiao-er-kan-gui-zi-wan-ling-xi-shen-cheng-shi-san-shi-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家自曾高，善积岂一日。
- 尔祖工辞章，论议抱经术。
- 我亦学弓冶，少小弄文笔。
- 汝兄今有儿，束发行授室。
- 义方稍加训，书种恐未失。
- 汝亦千里驹，似有趻踔质。
- 顷为国子弟，两战一败黜。
- 犹复胜端舒，不识六与七。
- 胡为久别离，嘉月六换律。
- 去时春气温，飞燕如点漆。
- 只今秋风高，露草鸣蟋蟀。
- 老眼望千里，怀抱难尽述。
- 有时坐如痴，经月发不栉。
- 酒酸或忘饮，客至亦懒出。
- 汝书江南来，归计似可必。
- 翁也望汝怀，疑有后皇橘。
- 奴婢喜欲颠，精糳治黍秫。
- 辛勤酿斗酒，待汝解忧栗。
- 访旧说乡闾，呼儿共梨栗。
- 念汝童稚时，顷刻不去膝。
- 况今待汝来，时序恐凛凓。
- 竹舆听咿哑，云岭走崒嵂。
- 吾无千金产，遗汝使汝逸。
- 惟有骩骳文，待汝成卷帙。
- 二事倘可了，余亦遑暇恤。
- 是时新堂成，小室颇温密。
- 夜席照寒灯，红炉共呫哔。
- 皇天既休老，谢事即移疾。
- 汝当著归鞭，快马追健驿。

## 拼音
- wu2 jia1 zi4 ceng2 gao1 ， shan4 ji1 qi3 yi2 ri4 。
- er3 zu3 gong1 ci2 zhang1 ， lun4 yi4 bao4 jing1 shu4 。
- wo3 yi4 xue2 gong1 ye3 ， shao3 xiao3 nong4 wen2 bi3 。
- ru3 xiong1 jin1 you3 er2 ， shu4 fa1 xing2 shou4 shi4 。
- yi4 fang1 shao1 jia1 xun4 ， shu1 zhong3 kong3 wei4 shi1 。
- ru3 yi4 qian1 li3 ju1 ， si4 you3 chen3 chuo1 zhi4 。
- qing3 wei4 guo2 zi3 di4 ， liang3 zhan4 yi2 bai4 chu4 。
- you2 fu4 sheng4 duan1 shu1 ， bu4 shi2 liu4 yu3 qi1 。
- hu2 wei4 jiu3 bie2 li2 ， jia1 yue4 liu4 huan4 lü4 。
- qu4 shi2 chun1 qi4 wen1 ， fei1 yan4 ru2 dian3 qi1 。
- zhi1 jin1 qiu1 feng1 gao1 ， lu4 cao3 ming2 xi1 shuai4 。
- lao3 yan3 wang4 qian1 li3 ， huai2 bao4 nan2 jin4 shu4 。
- you3 shi2 zuo4 ru2 chi1 ， jing1 yue4 fa1 bu2 zhi4 。
- jiu3 suan1 huo4 wang4 yin3 ， ke4 zhi4 yi4 lan3 chu1 。
- ru3 shu1 jiang1 nan2 lai2 ， gui1 ji4 si4 ke3 bi4 。
- weng1 ye3 wang4 ru3 huai2 ， yi2 you3 hou4 huang2 ju2 。
- nu2 bi4 xi3 yu4 dian1 ， jing1 zuo4 zhi4 shu3 shu2 。
- xin1 qin2 niang4 dou4 jiu3 ， dai4 ru3 jie3 you1 li4 。
- fang3 jiu4 shuo1 xiang1 lü2 ， hu1 er2 gong4 li2 li4 。
- nian4 ru3 tong2 zhi4 shi2 ， qing3 ke4 bu2 qu4 xi1 。
- kuang4 jin1 dai4 ru3 lai2 ， shi2 xu4 kong3 lin3 li4 。
- zhu2 yu2 ting1 yi1 ya3 ， yun2 ling3 zou3 zu2 lü4 。
- wu2 wu2 qian1 jin1 chan3 ， yi2 ru3 shi3 ru3 yi4 。
- wei2 you3 wei3 bei4 wen2 ， dai4 ru3 cheng2 juan4 zhi4 。
- er4 shi4 tang3 ke3 le0 ， yu2 yi4 huang2 xia2 xu4 。
- shi4 shi2 xin1 tang2 cheng2 ， xiao3 shi4 po1 wen1 mi4 。
- ye4 xi2 zhao4 han2 deng1 ， hong2 lu2 gong4 tie4 bi4 。
- huang2 tian1 ji4 xiu1 lao3 ， xie4 shi4 ji2 yi2 ji2 。
- ru3 dang1 zhu4 gui1 bian1 ， kuai4 ma3 zhui1 jian4 yi4 。

## 注释

## 译文

## 赏析
