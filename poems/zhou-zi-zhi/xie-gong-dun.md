---
id: zhou-zi-zhi-xie-gong-dun
title: 谢公墩
titlePinyin: xie4 gong1 dun1
titleSlug: xie-gong-dun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风流谢文静，世俗未可屈。
- 但怪东山云，肯为老桓出。
- 谁知奸雄心，本自畏豪逸。
- 君看新亭会，此意未易诘。
- 坦之独何者，手版遂倒执。
- 烦公挥猬湏，谈笑安晋室。
- 暮年淝水师，逆虏甚窘急。
- 幅巾棋局间，百万一战袭。
- 功名亦余事，聊为儿辈立。
- 平时诮虚旷，闻此自羞涩。
- 万古终悠悠，客意颇萧瑟。
- 忍看西州门，更作羊昙泣。

## 拼音
- feng1 liu2 xie4 wen2 jing4 ， shi4 su2 wei4 ke3 qu1 。
- dan4 guai4 dong1 shan1 yun2 ， ken3 wei4 lao3 huan2 chu1 。
- shui2 zhi1 jian1 xiong2 xin1 ， ben3 zi4 wei4 hao2 yi4 。
- jun1 kan4 xin1 ting2 hui4 ， ci3 yi4 wei4 yi4 jie2 。
- tan3 zhi1 du2 he2 zhe3 ， shou3 ban3 sui4 dao3 zhi2 。
- fan2 gong1 hui1 wei4 hui4 ， tan2 xiao4 an1 jin4 shi4 。
- mu4 nian2 fei2 shui3 shi1 ， ni4 lu3 shen4 jiong3 ji2 。
- fu2 jin1 qi2 ju2 jian1 ， bai3 wan4 yi1 zhan4 xi2 。
- gong1 ming2 yi4 yu2 shi4 ， liao2 wei4 er2 bei4 li4 。
- ping2 shi2 qiao4 xu1 kuang4 ， wen2 ci3 zi4 xiu1 se4 。
- wan4 gu3 zhong1 you1 you1 ， ke4 yi4 po1 xiao1 se4 。
- ren3 kan4 xi1 zhou1 men2 ， geng4 zuo4 yang2 tan2 qi4 。

## 注释

## 译文

## 赏析
