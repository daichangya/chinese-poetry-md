---
id: lu-gui-meng-feng-he-xi-mei-tai-hu-shi-er-shi-shou-shang-zhen-guan
title: 奉和袭美太湖诗二十首：上真观
titlePinyin: feng4 he2 xi2 mei3 tai4 hu2 shi1 er4 shi2 shou3 ： shang4 zhen1 guan1
titleSlug: feng-he-xi-mei-tai-hu-shi-er-shi-shou-shang-zhen-guan
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 尝闻升三清，真有上中下。官居乘佩服，一一自相亚。
- 霄裙或霞粲，侍女忽玉姹。坐进金碧腴，去驰飙欻驾。
- 今来上真观，恍若心灵讶。只恐暂神游，又疑新羽化。
- 风余撼朱草，云破生瑶榭。望极觉波平，行虚信烟藉。
- 闲开飞龟帙，静倚宿凤架。俗状既能遗，尘冠聊以卸。
- 人间方大火，此境无朱夏。松盖荫日车，泉绅垂天罅。
- 穷幽不知倦，复息芝园舍。锵佩引凉姿，焚香礼遥夜。
- 无情走声利，有志依闲暇。何处好迎僧，希将石楼借。

## 拼音
- chang2 wen2 sheng1 san1 qing1 ， zhen1 you3 shang4 zhong1 xia4 。 guan1 ju1 cheng2 pei4 fu2 ， yi1 yi1 zi4 xiang1 ya4 。
- xiao1 qun2 huo4 xia2 can4 ， shi4 nü3 hu1 yu4 cha4 。 zuo4 jin4 jin1 bi4 yu2 ， qu4 chi2 biao1 chua1 jia4 。
- jin1 lai2 shang4 zhen1 guan1 ， huang3 ruo4 xin1 ling2 ya4 。 zhi1 kong3 zan4 shen2 you2 ， you4 yi2 xin1 yu3 hua4 。
- feng1 yu2 han4 zhu1 cao3 ， yun2 po4 sheng1 yao2 xie4 。 wang4 ji2 jue2 bo1 ping2 ， xing2 xu1 xin4 yan1 jie4 。
- xian2 kai1 fei1 gui1 zhi4 ， jing4 yi3 su4 feng4 jia4 。 su2 zhuang4 ji4 neng2 yi2 ， chen2 guan1 liao2 yi3 xie4 。
- ren2 jian1 fang1 da4 huo3 ， ci3 jing4 wu2 zhu1 xia4 。 song1 gai4 yin4 ri4 che1 ， quan2 shen1 chui2 tian1 xia4 。
- qiong2 you1 bu4 zhi1 juan4 ， fu4 xi1 zhi1 yuan2 she4 。 qiang1 pei4 yin3 liang2 zi1 ， fen2 xiang1 li3 yao2 ye4 。
- wu2 qing2 zou3 sheng1 li4 ， you3 zhi4 yi1 xian2 xia2 。 he2 chu4 hao3 ying2 seng1 ， xi1 jiang1 shi2 lou2 jie4 。

## 注释

## 译文

## 赏析
