---
id: lu-gui-meng-bu-shen-gong-zi-shi
title: 补沈恭子诗
titlePinyin: bu3 shen3 gong1 zi3 shi1
titleSlug: bu-shen-gong-zi-shi
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 灵质贯轩昊，遐年越商周。自然失远裔，安得怨寡俦。
- 我亦小国胤，易名惭见优。虽非放旷怀，雅奉逍遥游。
- 携手桂枝下，属词山之幽。风雨一以过，林麓飒然秋。
- 落日倚石壁，天寒登古丘。荒泉已无夕，败叶翳不流。
- 乱翠缺月隐，衰红清露愁。览物性未逸，反为情所囚。
- 异才偶绝境，佳藻穷冥搜。虚倾寂寞音，敢作杂佩酬。

## 拼音
- ling2 zhi4 guan4 xuan1 hao4 ， xia2 nian2 yue4 shang1 zhou1 。 zi4 ran2 shi1 yuan3 yi4 ， an1 de2 yuan4 gua3 chou2 。
- wo3 yi4 xiao3 guo2 yin4 ， yi4 ming2 can2 jian4 you1 。 sui1 fei1 fang4 kuang4 huai2 ， ya3 feng4 xiao1 yao2 you2 。
- xie2 shou3 gui4 zhi1 xia4 ， shu3 ci2 shan1 zhi1 you1 。 feng1 yu3 yi4 yi3 guo4 ， lin2 lu4 sa4 ran2 qiu1 。
- luo4 ri4 yi3 shi2 bi4 ， tian1 han2 deng1 gu3 qiu1 。 huang1 quan2 yi3 wu2 xi1 ， bai4 ye4 yi4 bu4 liu2 。
- luan4 cui4 que1 yue4 yin3 ， shuai1 hong2 qing1 lu4 chou2 。 lan3 wu4 xing4 wei4 yi4 ， fan3 wei4 qing2 suo3 qiu2 。
- yi4 cai2 ou3 jue2 jing4 ， jia1 zao3 qiong2 ming2 sou1 。 xu1 qing1 ji4 mo4 yin1 ， gan3 zuo4 za2 pei4 chou2 。

## 注释

## 译文

## 赏析
