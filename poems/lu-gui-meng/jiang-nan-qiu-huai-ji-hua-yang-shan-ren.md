---
id: lu-gui-meng-jiang-nan-qiu-huai-ji-hua-yang-shan-ren
title: 江南秋怀寄华阳山人
titlePinyin: jiang1 nan2 qiu1 huai2 ji4 hua2 yang2 shan1 ren2
titleSlug: jiang-nan-qiu-huai-ji-hua-yang-shan-ren
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 栉发凉天曙，含毫故国情。归心一夜极，病体九秋轻。
- 忽起襜褕咏，因悲络纬鸣。逢山即堪隐，何路可图荣。
- 揲策空占命，持竿不钓名。忘忧如有待，纵懒似无营。
- 小径才分草，斜扉劣辨荆。冷荷承露菂，疏菊卧烟茎。
- 谱为听琴阅，图缘看海帧。鹭毛浮岛白，鱼尾撇波赪。
- 庭橘低攀嗅，园葵旋折烹。饿乌窥食案，斗鼠落书棚。
- 种豆悲杨恽，投瓜忆卫旍。东林谁处士，南郭自先生。
- 分野星多蹇，连山卦少亨。衣裾徒博大，文籍漫纵横。
- 兰叶骚人佩，莼丝内史羹。鹖冠难适越，羊酪未饶伧。
- 倚啸微抽恨，论玄好析酲。栖迟劳鼓箧，豪侠爱金籝。
- 炼药传丹鼎，尝茶试石bP。沼连枯苇暗，窗对脱梧明。
- 未达讥张翰，非才嫉祢衡。远怀魂易黯，幽愤骨堪惊。
- 砺缺知矛利，磨瑕见璧瑛。道源疏滴沥，儒肆售精诚。
- 敢叹良时掷，犹胜乱世撄。相秦犹几死，王汉尚当黥。
- 饮啄期应定，穷通势莫争。髡钳为皂隶，谭笑得公卿。
- 浴日安知量，追风不计程。尘埃张耳分，肝胆季心倾。
- 谕蜀专操檄，通瓯独请缨。匹夫能曲踊，万骑可横行。
- 许国轻妻子，防边重战耕。俄分上尊酒，骤厌五侯鲭。
- 静默供三语，从容等一枰。弘深司马法，雄杰贰师兵。
- 朔雪埋烽燧，寒笳裂旆旌。乘时收句注，即日扫欃枪。
- 武昔威殊俗，文今被八弦。琮璜陈始毕，韶夏教初成。
- 芽孽群妖灭，松筠百度贞。郎官青琐拜，使者绣衣迎。
- 帝道将云辟，浇波渐砥平。学徒羞说霸，佳士耻为跉。
- 负杖歌栖亩，操觚赋北征。才当曹斗怯，书比惠车盈。
- 谢氏怜儿女，郤家贵舅甥。唯荒稚珪宅，莫赠景山枪。
- 贤彦风流远，江湖思绪萦。讴哑摇舴艋，出没漾䴔䴖。
- 晚树参差碧，奇峰逦迤晴。水喧揌紫芡，村响yw香粳。
- 荷笠渔翁古，穿篱守犬狞。公衫白纻卷，田饷绿筲擎。
- 地与膏腴错，人多富寿并。相欢时帖泰，独坐岁峥嵘。
- 唧啧蛩吟壁，连轩鹤舞楹。戍风飘叠鼓，邻月动哀筝。
- 未得文章力，何由俸禄请。和铅还搰搰，持斧自丁丁。
- 惊惧疑凋朽，功勤过屑琼。凝神披夕秀，尽力取朝英。
- 蠹简开尘箧，寒灯立晓檠。静翻词客系，闲难史官评。
- 天地宁舒惨，山川自变更。只能分跖惠，谁解等殇彭。
- 项岂重瞳圣，夔犹一足cF。阮高酣麹糵，庄达谢牺牲。
- 𫜬舌无劳话，宽心岂可盛。但从垆冶锻，莫受罻罗婴。
- 砚拨萍根洗，舟冲蓼穗撑。短床编翠竹，低机凭红柽。
- 霜信催杨柳，烟容袅杜蘅。桁排巢燕燕，屏画醉猩猩。
- 懒桧推岚影，飞泉撼玉琤。fsfp寻远近，握槊斗输赢。
- 枝压离披瓠，簷垂礧磊橙。忘情及宗炳，抱疾过刘桢。
- 野馈夸菰饭，江商贾蔗饧。送神抱瓦釜，留客上瓷觥。
- 举楫挥青剑，鸣榔扣远钲。鸟行沉莽碧，鱼队破泓澄。
- 手戟非吾事，腰镰且发硎。谅难求摽摽，聊欲取铮铮。
- 几叹虫甘蓼，还思鹿美苹。愁长难自剪，歌断有谁赓。
- 未去师黄石，空能说白珩。性湍休激浪，言莠罢抽萌。
- 地僻琴尊独，溪寒杖屦清。物齐消臆对，戈倒共心盟。
- 丝曳灵妃瑟，金涵太子笙。幽栖胶竹坞，仙虑驿蓬瀛。
- 想像珠襦凤，追飞翠蕊莺。雾帘深杳悄，云磬冷敲铿。
- 箓字多阶品，华阳足弟兄。焚香凝一室，尽日思层城。
- 匿景崦嵫色，呀空渤澥声。吾当营巨黍，东去射长鲸。

## 拼音
- zhi4 fa1 liang2 tian1 shu3 ， han2 hao2 gu4 guo2 qing2 。 gui1 xin1 yi2 ye4 ji2 ， bing4 ti3 jiu3 qiu1 qing1 。
- hu1 qi3 chan1 yu2 yong3 ， yin1 bei1 luo4 wei3 ming2 。 feng2 shan1 ji2 kan1 yin3 ， he2 lu4 ke3 tu2 rong2 。
- die2 ce4 kong1 zhan4 ming4 ， chi2 gan1 bu2 diao4 ming2 。 wang4 you1 ru2 you3 dai4 ， zong4 lan3 si4 wu2 ying2 。
- xiao3 jing4 cai2 fen1 cao3 ， xie2 fei1 lie4 bian4 jing1 。 leng3 he2 cheng2 lu4 di4 ， shu1 ju2 wo4 yan1 jing1 。
- pu3 wei4 ting1 qin2 yue4 ， tu2 yuan2 kan4 hai3 zhen1 。 lu4 mao2 fu2 dao3 bai2 ， yu2 wei3 pie3 bo1 cheng1 。
- ting2 ju2 di1 pan1 xiu4 ， yuan2 kui2 xuan2 zhe2 peng1 。 e4 wu1 kui1 shi2 an4 ， dou4 shu3 luo4 shu1 peng2 。
- zhong4 dou4 bei1 yang2 yun4 ， tou2 gua1 yi4 wei4 jing1 。 dong1 lin2 shui2 chu3 shi4 ， nan2 guo1 zi4 xian1 sheng1 。
- fen1 ye3 xing1 duo1 jian3 ， lian2 shan1 gua4 shao3 heng1 。 yi1 ju1 tu2 bo2 da4 ， wen2 ji2 man4 zong4 heng2 。
- lan2 ye4 sao1 ren2 pei4 ， chun2 si1 nei4 shi3 geng1 。 he2 guan1 nan2 shi4 yue4 ， yang2 lao4 wei4 rao2 chen0 。
- yi3 xiao4 wei1 chou1 hen4 ， lun4 xuan2 hao3 xi1 cheng2 。 qi1 chi2 lao2 gu3 qie4 ， hao2 xia2 ai4 jin1 ying2 。
- lian4 yao4 chuan2 dan1 ding3 ， chang2 cha2 shi4 shi2 b P 。 zhao3 lian2 ku1 wei3 an4 ， chuang1 dui4 tuo1 wu2 ming2 。
- wei4 da2 ji1 zhang1 han4 ， fei1 cai2 ji2 mi2 heng2 。 yuan3 huai2 hun2 yi4 an4 ， you1 fen4 gu3 kan1 jing1 。
- li4 que1 zhi1 mao2 li4 ， mo2 xia2 jian4 bi4 ying1 。 dao4 yuan2 shu1 di1 li4 ， ru2 si4 shou4 jing1 cheng2 。
- gan3 tan4 liang2 shi2 zhi4 ， you2 sheng4 luan4 shi4 ying1 。 xiang1 qin2 you2 ji3 si3 ， wang2 han4 shang4 dang1 qing2 。
- yin3 zhuo2 qi1 ying4 ding4 ， qiong2 tong1 shi4 mo4 zheng1 。 kun1 qian2 wei4 zao4 li4 ， tan2 xiao4 de2 gong1 qing1 。
- yu4 ri4 an1 zhi1 liang2 ， zhui1 feng1 bu2 ji4 cheng2 。 chen2 ai1 zhang1 er3 fen1 ， gan1 dan3 ji4 xin1 qing1 。
- yu4 shu3 zhuan1 cao1 xi2 ， tong1 ou1 du2 qing3 ying1 。 pi3 fu1 neng2 qu3 yong3 ， wan4 qi2 ke3 heng2 xing2 。
- xu3 guo2 qing1 qi1 zi3 ， fang2 bian1 zhong4 zhan4 geng1 。 e2 fen1 shang4 zun1 jiu3 ， zhou4 yan4 wu3 hou2 qing1 。
- jing4 mo4 gong4 san1 yu3 ， cong2 rong2 deng3 yi4 ping2 。 hong2 shen1 si1 ma3 fa3 ， xiong2 jie2 er4 shi1 bing1 。
- shuo4 xue3 mai2 feng1 sui4 ， han2 jia1 lie4 pei4 jing1 。 cheng2 shi2 shou1 ju4 zhu4 ， ji2 ri4 sao3 chan2 qiang1 。
- wu3 xi1 wei1 shu1 su2 ， wen2 jin1 bei4 ba1 xian2 。 cong2 huang2 chen2 shi3 bi4 ， shao2 xia4 jiao4 chu1 cheng2 。
- ya2 nie4 qun2 yao1 mie4 ， song1 yun2 bai3 du4 zhen1 。 lang2 guan1 qing1 suo3 bai4 ， shi3 zhe3 xiu4 yi1 ying2 。
- di4 dao4 jiang1 yun2 pi4 ， jiao1 bo1 jian4 di3 ping2 。 xue2 tu2 xiu1 shuo1 ba4 ， jia1 shi4 chi3 wei4 ling2 。
- fu4 zhang4 ge1 qi1 mu3 ， cao1 gu1 fu4 bei3 zheng1 。 cai2 dang1 cao2 dou4 qie4 ， shu1 bi3 hui4 che1 ying2 。
- xie4 shi4 lian2 er2 nü3 ， xi4 jia1 gui4 jiu4 sheng1 。 wei2 huang1 zhi4 gui1 zhai2 ， mo4 zeng4 jing3 shan1 qiang1 。
- xian2 yan4 feng1 liu2 yuan3 ， jiang1 hu2 si1 xu4 ying2 。 ou1 ya3 yao2 ze2 meng3 ， chu1 mo4 yang4 jiao1 jing1 。
- wan3 shu4 cen1 ci1 bi4 ， qi2 feng1 li3 yi3 qing2 。 shui3 xuan1 sai1 zi3 qian4 ， cun1 xiang3 y w xiang1 jing1 。
- he2 li4 yu2 weng1 gu3 ， chuan1 li2 shou3 quan3 ning2 。 gong1 shan1 bai2 zhu4 juan4 ， tian2 xiang3 lü4 shao1 qing2 。
- di4 yu3 gao1 yu2 cuo4 ， ren2 duo1 fu4 shou4 bing4 。 xiang1 huan1 shi2 tie1 tai4 ， du2 zuo4 sui4 zheng1 rong2 。
- ji1 ze2 qiong2 yin2 bi4 ， lian2 xuan1 he4 wu3 ying2 。 shu4 feng1 piao1 die2 gu3 ， lin2 yue4 dong4 ai1 zheng1 。
- wei4 de2 wen2 zhang1 li4 ， he2 you2 feng4 lu4 qing3 。 he2 qian1 hai2 hu2 hu2 ， chi2 fu3 zi4 ding1 ding1 。
- jing1 ju4 yi2 diao1 xiu3 ， gong1 qin2 guo4 xie4 qiong2 。 ning2 shen2 pi1 xi1 xiu4 ， jin4 li4 qu3 chao2 ying1 。
- du4 jian3 kai1 chen2 qie4 ， han2 deng1 li4 xiao3 qing2 。 jing4 fan1 ci2 ke4 xi4 ， xian2 nan2 shi3 guan1 ping2 。
- tian1 di4 ning2 shu1 can3 ， shan1 chuan1 zi4 bian4 geng1 。 zhi3 neng2 fen1 zhi2 hui4 ， shui2 jie3 deng3 shang1 peng2 。
- xiang4 qi3 zhong4 tong2 sheng4 ， kui2 you2 yi4 zu2 c F 。 ruan3 gao1 han1 qu1 nie4 ， zhuang1 da2 xie4 xi1 sheng1 。
- 𫜬 she2 wu2 lao2 hua4 ， kuan1 xin1 qi3 ke3 sheng4 。 dan4 cong2 lu2 ye3 duan4 ， mo4 shou4 wei4 luo2 ying1 。
- yan4 bo1 ping2 gen1 xi3 ， zhou1 chong1 liao3 sui4 cheng1 。 duan3 chuang2 bian1 cui4 zhu2 ， di1 ji1 ping2 hong2 cheng1 。
- shuang1 xin4 cui1 yang2 liu3 ， yan1 rong2 niao3 du4 heng2 。 heng2 pai2 chao2 yan4 yan4 ， ping2 hua4 zui4 xing1 xing1 。
- lan3 gui4 tui1 lan2 ying3 ， fei1 quan2 han4 yu4 cheng1 。 f s f p xun2 yuan3 jin4 ， wo4 shuo4 dou4 shu1 ying2 。
- zhi1 ya1 li2 pi1 hu4 ， yan2 chui2 lei2 lei3 cheng2 。 wang4 qing2 ji2 zong1 bing3 ， bao4 ji2 guo4 liu2 zhen1 。
- ye3 kui4 kua1 gu1 fan4 ， jiang1 shang1 jia3 zhe4 tang2 。 song4 shen2 bao4 wa3 fu3 ， liu2 ke4 shang4 ci2 gong1 。
- ju3 ji2 hui1 qing1 jian4 ， ming2 lang2 kou4 yuan3 zheng1 。 niao3 xing2 chen2 mang3 bi4 ， yu2 dui4 po4 hong2 cheng2 。
- shou3 ji3 fei1 wu2 shi4 ， yao1 lian2 qie3 fa1 xing2 。 liang4 nan2 qiu2 biao1 biao1 ， liao2 yu4 qu3 zheng1 zheng1 。
- ji3 tan4 chong2 gan1 liao3 ， hai2 si1 lu4 mei3 ping2 。 chou2 chang2 nan2 zi4 jian3 ， ge1 duan4 you3 shui2 geng1 。
- wei4 qu4 shi1 huang2 shi2 ， kong1 neng2 shuo1 bai2 heng2 。 xing4 tuan1 xiu1 ji1 lang4 ， yan2 you3 ba4 chou1 meng2 。
- di4 pi4 qin2 zun1 du2 ， xi1 han2 zhang4 ju4 qing1 。 wu4 qi2 xiao1 yi4 dui4 ， ge1 dao3 gong4 xin1 meng2 。
- si1 ye4 ling2 fei1 se4 ， jin1 han2 tai4 zi3 sheng1 。 you1 qi1 jiao1 zhu2 wu4 ， xian1 lü4 yi4 peng2 ying2 。
- xiang3 xiang4 zhu1 ru2 feng4 ， zhui1 fei1 cui4 rui3 ying1 。 wu4 lian2 shen1 yao3 qiao1 ， yun2 qing4 leng3 qiao1 keng1 。
- lu4 zi4 duo1 jie1 pin3 ， hua2 yang2 zu2 di4 xiong0 。 fen2 xiang1 ning2 yi2 shi4 ， jin4 ri4 si1 ceng2 cheng2 。
- ni4 jing3 yan1 zi1 se4 ， ya0 kong1 bo2 xie4 sheng1 。 wu2 dang1 ying2 ju4 shu3 ， dong1 qu4 she4 chang2 jing1 。

## 注释

## 译文

## 赏析
