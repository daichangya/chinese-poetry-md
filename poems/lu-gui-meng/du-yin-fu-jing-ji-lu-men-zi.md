---
id: lu-gui-meng-du-yin-fu-jing-ji-lu-men-zi
title: 《读阴符经》寄鹿门子
titlePinyin: 《 du2 yin1 fu2 jing1 》 ji4 lu4 men2 zi3
titleSlug: du-yin-fu-jing-ji-lu-men-zi
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 清晨整冠坐，朗咏三百言。备识天地意，献词犯乾坤。
- 何事不隐德，降灵生轩辕。口衔造化斧，凿破机关门。
- 五贼忽迸逸，万物争崩奔。虚施神仙要，莫救华池源。
- 但学战胜术，相高甲兵屯。龙蛇竞起陆，斗血浮中原。
- 成汤与周武，反复更为尊。下及秦汉得，黩弄兵亦烦。
- 奸强自林据，仁弱无枝蹲。狂喉恣吞噬，逆翼争飞翻。
- 家家伺天发，不肯匡淫昏。生民坠涂炭，比屋为冤魂。
- 只为读此书，大朴难久存。微臣与轩辕，亦是万世孙。
- 未能穷意义，岂敢求瑕痕。曾亦爱两句，可与贤达论。
- 生者死之根，死者生之根。方寸了十字，万化皆胚𣍯。
- 身外更何事，眼前徒自喧。黄河但东注，不见归昆仑。
- 昼短苦夜永，劝君倾一尊。

## 拼音
- qing1 chen2 zheng3 guan1 zuo4 ， lang3 yong3 san1 bai3 yan2 。 bei4 shi2 tian1 di4 yi4 ， xian4 ci2 fan4 qian2 kun1 。
- he2 shi4 bu4 yin3 de2 ， jiang4 ling2 sheng1 xuan1 yuan2 。 kou3 xian2 zao4 hua4 fu3 ， zao2 po4 ji1 guan1 men2 。
- wu3 zei2 hu1 beng4 yi4 ， wan4 wu4 zheng1 beng1 ben1 。 xu1 shi1 shen2 xian1 yao4 ， mo4 jiu4 hua2 chi2 yuan2 。
- dan4 xue2 zhan4 sheng4 shu4 ， xiang1 gao1 jia3 bing1 tun2 。 long2 she2 jing4 qi3 lu4 ， dou4 xue4 fu2 zhong1 yuan2 。
- cheng2 tang1 yu3 zhou1 wu3 ， fan3 fu4 geng4 wei2 zun1 。 xia4 ji2 qin2 han4 de2 ， du2 nong4 bing1 yi4 fan2 。
- jian1 qiang2 zi4 lin2 ju4 ， ren2 ruo4 wu2 zhi1 dun1 。 kuang2 hou2 zi4 tun1 shi4 ， ni4 yi4 zheng1 fei1 fan1 。
- jia1 jia1 si4 tian1 fa1 ， bu4 ken3 kuang1 yin2 hun1 。 sheng1 min2 zhui4 tu2 tan4 ， bi3 wu1 wei4 yuan1 hun2 。
- zhi1 wei4 du2 ci3 shu1 ， da4 pu3 nan2 jiu3 cun2 。 wei1 chen2 yu3 xuan1 yuan2 ， yi4 shi4 wan4 shi4 sun1 。
- wei4 neng2 qiong2 yi4 yi4 ， qi3 gan3 qiu2 xia2 hen2 。 ceng2 yi4 ai4 liang3 ju4 ， ke3 yu3 xian2 da2 lun4 。
- sheng1 zhe3 si3 zhi1 gen1 ， si3 zhe3 sheng1 zhi1 gen1 。 fang1 cun4 le0 shi2 zi4 ， wan4 hua4 jie1 pei1 𣍯 。
- shen1 wai4 geng4 he2 shi4 ， yan3 qian2 tu2 zi4 xuan1 。 huang2 he2 dan4 dong1 zhu4 ， bu2 jian4 gui1 kun1 lun2 。
- zhou4 duan3 ku3 ye4 yong3 ， quan4 jun1 qing1 yi4 zun1 。

## 注释

## 译文

## 赏析
