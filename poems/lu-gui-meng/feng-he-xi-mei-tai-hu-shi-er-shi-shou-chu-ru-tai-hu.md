---
id: lu-gui-meng-feng-he-xi-mei-tai-hu-shi-er-shi-shou-chu-ru-tai-hu
title: 奉和袭美太湖诗二十首：初入太湖
titlePinyin: feng4 he2 xi2 mei3 tai4 hu2 shi1 er4 shi2 shou3 ： chu1 ru4 tai4 hu2
titleSlug: feng-he-xi-mei-tai-hu-shi-er-shi-shou-chu-ru-tai-hu
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东南具区雄，天水合为一。高帆大弓满，羿射争箭疾。
- 时当暑雨后，气象仍郁密。乍如开雕笯，耸翅忽飞出。
- 行将十洲近，坐觉八极溢。耳目骇鸿蒙，精神寒佶栗。
- 坑来斗呀豁，涌处惊嵯崒。崄异拔龙湫，喧如破蛟室。
- 斯须风妥帖，若受命平秩。微茫诚端倪，远峤疑格笔。
- 巉巉见铜阙，左右皆辅弼。盘空俨相趋，去势犹横逸。
- 尝闻咸池气，下注作清质。至今涵赤霄，尚且浴白日。
- 又云构浮玉，宛与昆阆匹。肃为灵官家，此事难致诘。
- 才迎沙屿好，指顾俄已失。山川互蔽亏，鱼鸟空聱耴。
- 何当授真检，得召天吴术。一一问朝宗，方应可谭悉。

## 拼音
- dong1 nan2 ju4 qu1 xiong2 ， tian1 shui3 he2 wei4 yi1 。 gao1 fan1 da4 gong1 man3 ， yi4 she4 zheng1 jian4 ji2 。
- shi2 dang1 shu3 yu3 hou4 ， qi4 xiang4 reng2 yu4 mi4 。 zha4 ru2 kai1 diao1 nu2 ， song3 chi4 hu1 fei1 chu1 。
- xing2 jiang1 shi2 zhou1 jin4 ， zuo4 jue2 ba1 ji2 yi4 。 er3 mu4 hai4 hong2 meng2 ， jing1 shen2 han2 ji2 li4 。
- keng1 lai2 dou4 ya0 huo1 ， yong3 chu4 jing1 cuo2 zu2 。 xian3 yi4 ba2 long2 qiu1 ， xuan1 ru2 po4 jiao1 shi4 。
- si1 xu1 feng1 tuo3 tie1 ， ruo4 shou4 ming4 ping2 zhi4 。 wei1 mang2 cheng2 duan1 ni2 ， yuan3 qiao2 yi2 ge2 bi3 。
- chan2 chan2 jian4 tong2 que1 ， zuo3 you4 jie1 fu3 bi4 。 pan2 kong1 yan3 xiang1 qu1 ， qu4 shi4 you2 heng2 yi4 。
- chang2 wen2 xian2 chi2 qi4 ， xia4 zhu4 zuo4 qing1 zhi4 。 zhi4 jin1 han2 chi4 xiao1 ， shang4 qie3 yu4 bai2 ri4 。
- you4 yun2 gou4 fu2 yu4 ， wan3 yu3 kun1 lang2 pi3 。 su4 wei4 ling2 guan1 jia1 ， ci3 shi4 nan2 zhi4 jie2 。
- cai2 ying2 sha1 yu3 hao3 ， zhi3 gu4 e2 yi3 shi1 。 shan1 chuan1 hu4 bi4 kui1 ， yu2 niao3 kong1 ao2 yi4 。
- he2 dang1 shou4 zhen1 jian3 ， de2 zhao4 tian1 wu2 shu4 。 yi1 yi1 wen4 chao2 zong1 ， fang1 ying4 ke3 tan2 xi1 。

## 注释

## 译文

## 赏析
