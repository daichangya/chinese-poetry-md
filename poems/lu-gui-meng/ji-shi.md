---
id: lu-gui-meng-ji-shi
title: 记事
titlePinyin: ji4 shi4
titleSlug: ji-shi
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 本作渔钓徒，心将遂疏放。苦为饥寒累，未得恣闲畅。
- 去年十二月，身住霅溪上。病里贺丰登，鸡豚聊馈饷。
- 巍峨卞山雪，凝冽不可向。瘦骨倍加寒，徒为厚缯纩。
- 晴来露青霭，千仞缺寻丈。卧恐玉华销，时时推枕望。
- 虽然营卫困，亦觉精神王。把笔强题诗，粗言瑰怪状。
- 吴兴郑太守，文律颇清壮。凤尾与鲸牙，纷披落杂唱。
- 缄书寄城内，搪突无以况。料峭采莲船，纵横簸天浪。
- 方倾谢公酒，忽值庄生丧。默默阻音徽，临风但惆怅。
- 春归迨秋末，固自婴微恙。岁晏弗躬亲，何由免欺诳。
- 今来观刈获，乃在松江并。门外两潮过，波澜光荡漾。
- 都缘新卜筑，是事皆草创。尔后如有年，还应惬微尚。
- 天高气味爽，野迥襟怀旷。感物动牢愁，愤时频肮脏。
- 平生乐篇翰，至老安敢忘。骏骨正牵盐，玄文终覆酱。
- 嗟今多赤舌，见善惟蔽谤。忖度大为防，涵容宽作量。
- 图书筐簏外，关眼皆剩长。饿隶亦胜无，薄田家所仰。
- 稍离饥寒患，学古真可强。圣道庶经营，世途多踉跄。
- 近闻天子诏，复许私酝酿。促使舂酒材，呼儿具盆盎。
- 宵长拥吟褐，日晏开书幌。我醉卿可还，陶然似元亮。

## 拼音
- ben3 zuo4 yu2 diao4 tu2 ， xin1 jiang1 sui4 shu1 fang4 。 ku3 wei4 ji1 han2 lei4 ， wei4 de2 zi4 xian2 chang4 。
- qu4 nian2 shi2 er4 yue4 ， shen1 zhu4 zha4 xi1 shang4 。 bing4 li3 he4 feng1 deng1 ， ji1 tun2 liao2 kui4 xiang3 。
- wei1 e2 bian4 shan1 xue3 ， ning2 lie4 bu4 ke3 xiang4 。 shou4 gu3 bei4 jia1 han2 ， tu2 wei4 hou4 zeng1 kuang4 。
- qing2 lai2 lu4 qing1 ai3 ， qian1 ren4 que1 xun2 zhang4 。 wo4 kong3 yu4 hua2 xiao1 ， shi2 shi2 tui1 zhen3 wang4 。
- sui1 ran2 ying2 wei4 kun4 ， yi4 jue2 jing1 shen2 wang2 。 ba3 bi3 qiang2 ti2 shi1 ， cu1 yan2 gui1 guai4 zhuang4 。
- wu2 xing1 zheng4 tai4 shou3 ， wen2 lü4 po1 qing1 zhuang4 。 feng4 wei3 yu3 jing1 ya2 ， fen1 pi1 luo4 za2 chang4 。
- jian1 shu1 ji4 cheng2 nei4 ， tang2 tu1 wu2 yi3 kuang4 。 liao4 qiao4 cai3 lian2 chuan2 ， zong4 heng2 bo4 tian1 lang4 。
- fang1 qing1 xie4 gong1 jiu3 ， hu1 zhi2 zhuang1 sheng1 sang4 。 mo4 mo4 zu3 yin1 hui1 ， lin2 feng1 dan4 chou2 chang4 。
- chun1 gui1 dai4 qiu1 mo4 ， gu4 zi4 ying1 wei1 yang4 。 sui4 yan4 fu2 gong1 qin1 ， he2 you2 mian3 qi1 kuang2 。
- jin1 lai2 guan1 yi4 huo4 ， nai3 zai4 song1 jiang1 bing4 。 men2 wai4 liang3 chao2 guo4 ， bo1 lan2 guang1 dang4 yang4 。
- dou1 yuan2 xin1 bu3 zhu4 ， shi4 shi4 jie1 cao3 chuang4 。 er3 hou4 ru2 you3 nian2 ， hai2 ying4 qie4 wei1 shang4 。
- tian1 gao1 qi4 wei4 shuang3 ， ye3 jiong3 jin1 huai2 kuang4 。 gan3 wu4 dong4 lao2 chou2 ， fen4 shi2 pin2 ang1 zang1 。
- ping2 sheng1 le4 pian1 han4 ， zhi4 lao3 an1 gan3 wang4 。 jun4 gu3 zheng4 qian1 yan2 ， xuan2 wen2 zhong1 fu4 jiang4 。
- jie1 jin1 duo1 chi4 she2 ， jian4 shan4 wei2 bi4 bang4 。 cun3 duo2 da4 wei4 fang2 ， han2 rong2 kuan1 zuo4 liang2 。
- tu2 shu1 kuang1 lu4 wai4 ， guan1 yan3 jie1 sheng4 chang2 。 e4 li4 yi4 sheng4 wu2 ， bao2 tian2 jia1 suo3 yang3 。
- shao1 li2 ji1 han2 huan4 ， xue2 gu3 zhen1 ke3 qiang2 。 sheng4 dao4 shu4 jing1 ying2 ， shi4 tu2 duo1 liang4 qiang4 。
- jin4 wen2 tian1 zi3 zhao4 ， fu4 xu3 si1 yun4 niang4 。 cu4 shi3 chong1 jiu3 cai2 ， hu1 er2 ju4 pen2 ang4 。
- xiao1 chang2 yong1 yin2 he4 ， ri4 yan4 kai1 shu1 huang3 。 wo3 zui4 qing1 ke3 hai2 ， tao2 ran2 si4 yuan2 liang4 。

## 注释

## 译文

## 赏析
