---
id: lu-gui-meng-feng-he-xi-mei-tai-hu-shi-er-shi-shou-san-su-shen-jing-gong
title: 奉和袭美太湖诗二十首：三宿神景宫
titlePinyin: feng4 he2 xi2 mei3 tai4 hu2 shi1 er4 shi2 shou3 ： san1 su4 shen2 jing3 gong1
titleSlug: feng-he-xi-mei-tai-hu-shi-er-shi-shou-san-su-shen-jing-gong
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 灵踪未遍寻，不觉溪色暝。回头问栖所，稍下杉萝径。
- 岩居更幽绝，涧户相隐映。过此即神宫，虚堂惬云性。
- 四轩尽疏达，一榻何清零。仿佛闻玉笙，鼓铿动凉磬。
- 风凝古松粒，露压修荷柄。万籁既无声，澄明但心听。
- 希微辨真语，若授虚皇命。尺宅按来平，华池漱余净。
- 频窥宿羽丽，三吸晨霞盛。岂独冷衣襟，便堪遗造请。
- 徒深物外趣，未脱尘中病。举首谢灵峰，徜徉事归榜。

## 拼音
- ling2 zong1 wei4 bian4 xun2 ， bu4 jue2 xi1 se4 ming2 。 hui2 tou2 wen4 qi1 suo3 ， shao1 xia4 shan1 luo2 jing4 。
- yan2 ju1 geng4 you1 jue2 ， jian4 hu4 xiang1 yin3 ying4 。 guo4 ci3 ji2 shen2 gong1 ， xu1 tang2 qie4 yun2 xing4 。
- si4 xuan1 jin4 shu1 da2 ， yi2 ta4 he2 qing1 ling2 。 fang3 fu2 wen2 yu4 sheng1 ， gu3 keng1 dong4 liang2 qing4 。
- feng1 ning2 gu3 song1 li4 ， lu4 ya1 xiu1 he2 bing3 。 wan4 lai4 ji4 wu2 sheng1 ， cheng2 ming2 dan4 xin1 ting1 。
- xi1 wei1 bian4 zhen1 yu3 ， ruo4 shou4 xu1 huang2 ming4 。 chi3 zhai2 an4 lai2 ping2 ， hua2 chi2 shu4 yu2 jing4 。
- pin2 kui1 su4 yu3 li4 ， san1 xi1 chen2 xia2 sheng4 。 qi3 du2 leng3 yi1 jin1 ， bian4 kan1 yi2 zao4 qing3 。
- tu2 shen1 wu4 wai4 qu4 ， wei4 tuo1 chen2 zhong1 bing4 。 ju3 shou3 xie4 ling2 feng1 ， chang2 yang2 shi4 gui1 bang3 。

## 注释

## 译文

## 赏析
