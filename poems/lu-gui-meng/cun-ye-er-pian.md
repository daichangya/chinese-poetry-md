---
id: lu-gui-meng-cun-ye-er-pian
title: 村夜二篇
titlePinyin: cun1 ye4 er4 pian1
titleSlug: cun-ye-er-pian
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江上冬日短，裴回草堂暝。鸿当绝塞来，客向孤村病。
- 绵绵起归念，咽咽兴微咏。菊径月方高，橘斋霜已并。
- 盘餐蔬粟粗，史籍签牌盛。目冷松桂寒，耳喧儿女竞。
- 开瓶浮蚁绿，试笔秋毫劲。昼户亦重关，寒屏递相映。
- 诗从骚雅得，字向铅椠正。遇敌舞蛇矛，逢谈捉犀柄。
- 无名升甲乙，有志扶荀孟。守道希昔贤，为文通古圣。
- 幽忧废长剑，憔悴惭清镜。只会鱼鸟情，讵知时俗性。
- 浮虚多徇势，老懒图历聘。既不务人知，空余乐天命。
- 吾家在田野，家事苦辽夐。耕稼一以微，囷仓自然罄。
- 愁襟风叶乱，独坐灯花迸。明发成浩歌，谁能少倾听。
- 世既贱文章，归来事耕稼。伊人著农道，我亦赋田舍。
- 所悲劳者苦，敢用词为诧。只效刍牧言，谁防轻薄骂。
- 嘻今居宠禄，各自矜雄霸。堂上考华钟，门前伫高驾。
- 纤洪动丝竹，水陆供鲙炙。小雨静楼台，微风动兰麝。
- 吹嘘川可倒，眄睐花争姹。万户膏血穷，一筵歌舞价。
- 安知勤播植，卒岁无闲暇。种以春鳸初，获从秋隼下。
- 专专望穜稑，搰搰条桑柘。日晏腹未充，霜繁体犹裸。
- 平生守仁义，所疾唯狙诈。上诵周孔书，沈溟至酣藉。
- 岂无致君术，尧舜不上下。岂无活国方，颇牧齐教化。
- 蛟龙任干死，云雨终不借。羿臂束如囚，徒劳夸善射。
- 才能诮箕斗，辩可移嵩华。若与甿辈量，饥寒殆相亚。
- 长吟倚清瑟，孤愤生遥夜。自古有遗贤，吾容偏称谢。

## 拼音
- jiang1 shang4 dong1 ri4 duan3 ， pei2 hui2 cao3 tang2 ming2 。 hong2 dang1 jue2 sai1 lai2 ， ke4 xiang4 gu1 cun1 bing4 。
- mian2 mian2 qi3 gui1 nian4 ， yan4 yan4 xing1 wei1 yong3 。 ju2 jing4 yue4 fang1 gao1 ， ju2 zhai1 shuang1 yi3 bing4 。
- pan2 can1 shu1 su4 cu1 ， shi3 ji2 qian1 pai2 sheng4 。 mu4 leng3 song1 gui4 han2 ， er3 xuan1 er2 nü3 jing4 。
- kai1 ping2 fu2 yi3 lü4 ， shi4 bi3 qiu1 hao2 jin4 。 zhou4 hu4 yi4 zhong4 guan1 ， han2 ping2 di4 xiang1 ying4 。
- shi1 cong2 sao1 ya3 de2 ， zi4 xiang4 qian1 qian4 zheng4 。 yu4 di2 wu3 she2 mao2 ， feng2 tan2 zhuo1 xi1 bing3 。
- wu2 ming2 sheng1 jia3 yi3 ， you3 zhi4 fu2 xun2 meng4 。 shou3 dao4 xi1 xi1 xian2 ， wei4 wen2 tong1 gu3 sheng4 。
- you1 you1 fei4 chang2 jian4 ， qiao2 cui4 can2 qing1 jing4 。 zhi1 hui4 yu2 niao3 qing2 ， ju4 zhi1 shi2 su2 xing4 。
- fu2 xu1 duo1 xun4 shi4 ， lao3 lan3 tu2 li4 pin4 。 ji4 bu2 wu4 ren2 zhi1 ， kong4 yu2 le4 tian1 ming4 。
- wu2 jia1 zai4 tian2 ye3 ， jia1 shi4 ku3 liao2 xuan4 。 geng1 jia4 yi4 yi3 wei1 ， qun1 cang1 zi4 ran2 qing4 。
- chou2 jin1 feng1 ye4 luan4 ， du2 zuo4 deng1 hua1 beng4 。 ming2 fa1 cheng2 hao4 ge1 ， shui2 neng2 shao3 qing1 ting1 。
- shi4 ji4 jian4 wen2 zhang1 ， gui1 lai2 shi4 geng1 jia4 。 yi1 ren2 zhu4 nong2 dao4 ， wo3 yi4 fu4 tian2 she4 。
- suo3 bei1 lao2 zhe3 ku3 ， gan3 yong4 ci2 wei4 cha4 。 zhi1 xiao4 chu2 mu4 yan2 ， shui2 fang2 qing1 bo2 ma4 。
- xi1 jin1 ju1 chong3 lu4 ， ge4 zi4 jin1 xiong2 ba4 。 tang2 shang4 kao3 hua2 zhong1 ， men2 qian2 zhu4 gao1 jia4 。
- xian1 hong2 dong4 si1 zhu2 ， shui3 lu4 gong4 kuai4 zhi4 。 xiao3 yu3 jing4 lou2 tai2 ， wei1 feng1 dong4 lan2 she4 。
- chui1 xu1 chuan1 ke3 dao3 ， mian3 lai4 hua1 zheng1 cha4 。 wan4 hu4 gao1 xue4 qiong2 ， yi4 yan2 ge1 wu3 jia4 。
- an1 zhi1 qin2 bo1 zhi2 ， zu2 sui4 wu2 xian2 xia2 。 zhong3 yi3 chun1 hu4 chu1 ， huo4 cong2 qiu1 sun3 xia4 。
- zhuan1 zhuan1 wang4 tong2 lu4 ， hu2 hu2 tiao2 sang1 zhe4 。 ri4 yan4 fu4 wei4 chong1 ， shuang1 fan2 ti3 you2 luo3 。
- ping2 sheng1 shou3 ren2 yi4 ， suo3 ji2 wei2 ju1 zha4 。 shang4 song4 zhou1 kong3 shu1 ， shen3 ming2 zhi4 han1 jie4 。
- qi3 wu2 zhi4 jun1 shu4 ， yao2 shun4 bu2 shang4 xia4 。 qi3 wu2 huo2 guo2 fang1 ， po1 mu4 qi2 jiao4 hua4 。
- jiao1 long2 ren4 gan1 si3 ， yun2 yu3 zhong1 bu2 jie4 。 yi4 bi4 shu4 ru2 qiu2 ， tu2 lao2 kua1 shan4 she4 。
- cai2 neng2 qiao4 ji1 dou4 ， bian4 ke3 yi2 song1 hua2 。 ruo4 yu3 meng2 bei4 liang2 ， ji1 han2 dai4 xiang1 ya4 。
- chang2 yin2 yi3 qing1 se4 ， gu1 fen4 sheng1 yao2 ye4 。 zi4 gu3 you3 yi2 xian2 ， wu2 rong2 pian1 cheng1 xie4 。

## 注释

## 译文

## 赏析
