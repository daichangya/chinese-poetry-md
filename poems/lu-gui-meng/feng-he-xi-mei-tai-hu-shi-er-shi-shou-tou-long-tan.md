---
id: lu-gui-meng-feng-he-xi-mei-tai-hu-shi-er-shi-shou-tou-long-tan
title: 奉和袭美太湖诗二十首：投龙潭
titlePinyin: feng4 he2 xi2 mei3 tai4 hu2 shi1 er4 shi2 shou3 ： tou2 long2 tan2
titleSlug: feng-he-xi-mei-tai-hu-shi-er-shi-shou-tou-long-tan
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 名山潭洞中，自古多秘邃。君将接神物，聊用申祀事。
- 熔金象牙角，尺木无不备。亦既奉真官，因之徇前志。
- 持来展明诰，敬以投嘉瑞。鳞光焕水容，目色烧山翠。
- 吾皇病秦汉，岂独探幽异。所贵风雨时，民皆受其赐。
- 良田为巨浸，污泽成赤地。掌职一不行，精灵又何寄。
- 唯贪血食饱，但据骊珠睡。何必费黄金，年年授星使。

## 拼音
- ming2 shan1 tan2 dong4 zhong1 ， zi4 gu3 duo1 mi4 sui4 。 jun1 jiang1 jie1 shen2 wu4 ， liao2 yong4 shen1 si4 shi4 。
- rong2 jin1 xiang4 ya2 jiao3 ， chi3 mu4 wu2 bu2 bei4 。 yi4 ji4 feng4 zhen1 guan1 ， yin1 zhi1 xun4 qian2 zhi4 。
- chi2 lai2 zhan3 ming2 gao4 ， jing4 yi3 tou2 jia1 rui4 。 lin2 guang1 huan4 shui3 rong2 ， mu4 se4 shao1 shan1 cui4 。
- wu2 huang2 bing4 qin2 han4 ， qi3 du2 tan4 you1 yi4 。 suo3 gui4 feng1 yu3 shi2 ， min2 jie1 shou4 qi2 ci4 。
- liang2 tian2 wei4 ju4 jin4 ， wu1 ze2 cheng2 chi4 di4 。 zhang3 zhi2 yi2 bu4 xing2 ， jing1 ling2 you4 he2 ji4 。
- wei2 tan1 xue4 shi2 bao3 ， dan4 ju4 li2 zhu1 shui4 。 he2 bi4 fei4 huang2 jin1 ， nian2 nian2 shou4 xing1 shi3 。

## 注释

## 译文

## 赏析
