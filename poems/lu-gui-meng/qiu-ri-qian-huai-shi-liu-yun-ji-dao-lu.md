---
id: lu-gui-meng-qiu-ri-qian-huai-shi-liu-yun-ji-dao-lu
title: 秋日遣怀十六韵寄道侣
titlePinyin: qiu1 ri4 qian3 huai2 shi2 liu4 yun4 ji4 dao4 lü3
titleSlug: qiu-ri-qian-huai-shi-liu-yun-ji-dao-lu
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 尽日临风坐，雄词妙略兼。共知时世薄，宁恨岁华淹。
- 且把灵方试，休凭吉梦占。夜然烧汞火，朝炼洗金盐。
- 有路求真隐，无媒举孝廉。自然成啸傲，不是学沉潜。
- 水恨同心隔，霜愁两鬓沾。鹤屏怜掩扇，乌帽爱垂簷。
- 雅调宜观乐，清才称典签。冠俯玄发少，书健紫毫尖。
- 故疾因秋召，尘容畏日黔。壮图须行行，儒服谩襜襜。
- 片石聊当枕，横烟欲代帘。蠹根延穴蚁，疏叶漏庭蟾。
- 药鼎高低铸，云庵早晚苫。胡麻如重寄，从诮我无厌。

## 拼音
- jin4 ri4 lin2 feng1 zuo4 ， xiong2 ci2 miao4 lüe4 jian1 。 gong4 zhi1 shi2 shi4 bao2 ， ning2 hen4 sui4 hua2 yan1 。
- qie3 ba3 ling2 fang1 shi4 ， xiu1 ping2 ji2 meng4 zhan4 。 ye4 ran2 shao1 gong3 huo3 ， chao2 lian4 xi3 jin1 yan2 。
- you3 lu4 qiu2 zhen1 yin3 ， wu2 mei2 ju3 xiao4 lian2 。 zi4 ran2 cheng2 xiao4 ao4 ， bu2 shi4 xue2 chen2 qian2 。
- shui3 hen4 tong2 xin1 ge2 ， shuang1 chou2 liang3 bin4 zhan1 。 he4 ping2 lian2 yan3 shan4 ， wu1 mao4 ai4 chui2 yan2 。
- ya3 tiao2 yi2 guan1 le4 ， qing1 cai2 cheng1 dian3 qian1 。 guan1 fu3 xuan2 fa1 shao3 ， shu1 jian4 zi3 hao2 jian1 。
- gu4 ji2 yin1 qiu1 zhao4 ， chen2 rong2 wei4 ri4 qian2 。 zhuang4 tu2 xu1 xing2 xing2 ， ru2 fu2 man4 chan1 chan1 。
- pian4 shi2 liao2 dang1 zhen3 ， heng2 yan1 yu4 dai4 lian2 。 du4 gen1 yan2 xue2 yi3 ， shu1 ye4 lou4 ting2 chan2 。
- yao4 ding3 gao1 di1 zhu4 ， yun2 an1 zao3 wan3 shan1 。 hu2 ma2 ru2 zhong4 ji4 ， cong2 qiao4 wo3 wu2 yan4 。

## 注释

## 译文

## 赏析
