---
id: lu-gui-meng-feng-chou-xi-mei-xian-bei-wu-zhong-ku-yu-yi-bai-yun
title: 奉酬袭美先辈吴中苦雨一百韵
titlePinyin: feng4 chou2 xi2 mei3 xian1 bei4 wu2 zhong1 ku3 yu3 yi4 bai3 yun4
titleSlug: feng-chou-xi-mei-xian-bei-wu-zhong-ku-yu-yi-bai-yun
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 微生参最灵，天与意绪拙。人皆机巧求，百径无一达。
- 家为唐臣来，奕世唯稷卨。只垂青白风，凛凛自贻厥。
- 犹残赐书在，编简苦断绝。其间忠孝字，万古光不灭。
- 孱孙诚瞢昧，有志常搰搰。敢云嗣良弓，但欲终守节。
- 喧哗不入耳，谗佞不挂舌。仰咏尧舜言，俯遵周孔辙。
- 所贪既仁义，岂暇理生活。纵有旧田园，抛来亦芜没。
- 因之成否塞，十载真契阔。冻骭一襜褕，饥肠少糠籺。
- 甘心付天壤，委分任回斡。笠泽卧孤云，桐江钓明月。
- 盈筐盛芡芰，满釜煮鲈鳜。酒帜风外俯，茶枪露中撷。
- 歌谣非大雅，捃摭为小说。上可补熏茎，傍堪跐芽蘖。
- 方当卖罾罩，尽以易纸劄。踪迹尚吴门，梦魂先魏阙。
- 寻闻天子诏，赫怒诛叛卒。宵旰悯烝黎，谟明问征伐。
- 王师虽继下，贼垒未即拔。此时淮海波，半是生人血。
- 霜戈驱少壮，败屋弃羸耋。践蹋比尘埃，焚烧同稿秸。
- 吾皇自神圣，执事皆间杰。射策亦何为，春卿遂聊辍。
- 伊余将贡技，未有耻可刷。却问渔樵津，重耕烟雨墢。
- 诸侯急兵食，冗剩方翦截。不可抱词章，巡门事干谒。
- 归来阖蓬楗，壁立空竖褐。暖手抱孤烟，披书向残雪。
- 幽忧和愤懑，忽愁自惊蹶。文兮乏寸毫，武也无尺铁。
- 平生所韬蓄，到死不开豁。念此令人悲，翕然生内热。
- 加之被皲瘃，况复久藜粝。既为霜露侵，一卧增百疾。
- 筋骸将束缚，腠理如棰挞。初谓抵狂䝙，又如当毒蝎。
- 江南多事鬼，巫觋连瓯粤。可口是妖讹，恣情专赏罚。
- 良医只备位，药肆或虚设。而我正萎痿，安能致诃咄。
- 椒兰任芳苾，精粣从罗列。醆斝既屡倾，钱刀亦随𦶟。
- 兼之渎财贿，不止行盗窃。天地如有知，微妖岂逃杀。
- 其时心力愤，益使气息辍。永夜更呻吟，空床但皮骨。
- 君来赞贤牧，野鹤聊簪笏。谓我同光尘，心中有溟渤。
- 轮蹄相压至，问遗无虚月。首到春鸿蒙，犹残病根茇。
- 看花虽眼晕，见酒忘肺渴。隐几还自怡，蓬卢亦争喝。
- 抽毫更唱和，剑戟相磨戛。何大不包罗，何微不挑刮。
- 今来值霖雨，昼夜无暂歇。杂若碎渊沦，高如破𫐖轕。
- 何劳鼍吼岸，讵要鹳鸣垤。只意江海翻，更愁山岳裂。
- 初惊蚩尤阵，虎豹争搏啮。又疑伍胥涛，蛟蜃相蹙拶。
- 千家蒙瀑练，忽似好披拂。万瓦垂玉绳，如堪取萦结。
- 况余居低下，本是蛙蚓窟。迩来增号呼，得以恣唐突。
- 先夸屋舍好，又恃头角凸。厚地虽直方，身能遍穿穴。
- 常参庄辩里，亦造扬玄末。偃仰纵无机，形容且相忽。
- 低头增叹诧，到口复嗢咽。沮洳渍琴书，莓苔染巾袜。
- 解衣换仓粟，秕稗犹未脱。饥鸟屡窥临，泥僮苦舂bN。
- 或闻秋稼穑，大半沈澎汃。耕父蠹齐民，农夫思旱魃。
- 吾观天之意，未必洪水割。且要虐飞龙，又图滋跛鳖。
- 三吴明太守，左右皆儒哲。有力即扶危，怀仁过救暍。
- 鹿门皮夫子，气调真俊逸。截海上云鹰，横空下霜鹘。
- 文坛如命将，可以持玉钺。不独扆羲轩，便当城老佛。
- 顾余为山者，所得才篑撮。譬如饰箭材，尚欠镞与筈。
- 闲将歈儿唱，强倚帝子瑟。幸得远潇湘，不然嗤贾屈。
- 开缄窥宝肆，玑贝光比栉。朗咏冲乐悬，陶匏响铿擖。
- 古来愁霖赋，不是不清越。非君顿挫才，沴气难摧折。
- 驰情扣虚寂，力尽无所掇。不足谢徽音，只令凋鬓发。

## 拼音
- wei1 sheng1 can1 zui4 ling2 ， tian1 yu3 yi4 xu4 zhuo1 。 ren2 jie1 ji1 qiao3 qiu2 ， bai3 jing4 wu2 yi4 da2 。
- jia1 wei4 tang2 chen2 lai2 ， yi4 shi4 wei2 ji4 xie4 。 zhi1 chui2 qing1 bai2 feng1 ， lin3 lin3 zi4 yi2 jue2 。
- you2 can2 ci4 shu1 zai4 ， bian1 jian3 ku3 duan4 jue2 。 qi2 jian1 zhong1 xiao4 zi4 ， wan4 gu3 guang1 bu2 mie4 。
- chan2 sun1 cheng2 meng2 mei4 ， you3 zhi4 chang2 hu2 hu2 。 gan3 yun2 si4 liang2 gong1 ， dan4 yu4 zhong1 shou3 jie2 。
- xuan1 hua2 bu2 ru4 er3 ， chan2 ning4 bu2 gua4 she2 。 yang3 yong3 yao2 shun4 yan2 ， fu3 zun1 zhou1 kong3 zhe2 。
- suo3 tan1 ji4 ren2 yi4 ， qi3 xia2 li3 sheng1 huo2 。 zong4 you3 jiu4 tian2 yuan2 ， pao1 lai2 yi4 wu2 mei2 。
- yin1 zhi1 cheng2 fou3 sai1 ， shi2 zai3 zhen1 qi4 kuo4 。 dong4 gan4 yi4 chan1 yu2 ， ji1 chang2 shao3 kang1 he2 。
- gan1 xin1 fu4 tian1 rang3 ， wei3 fen1 ren4 hui2 wo4 。 li4 ze2 wo4 gu1 yun2 ， tong2 jiang1 diao4 ming2 yue4 。
- ying2 kuang1 sheng4 qian4 ji4 ， man3 fu3 zhu3 lu2 jue2 。 jiu3 zhi4 feng1 wai4 fu3 ， cha2 qiang1 lu4 zhong1 xie2 。
- ge1 yao2 fei1 da4 ya3 ， jun4 zhi2 wei4 xiao3 shuo1 。 shang4 ke3 bu3 xun1 jing1 ， bang4 kan1 ci1 ya2 nie4 。
- fang1 dang1 mai4 zeng1 zhao4 ， jin4 yi3 yi4 zhi3 zha1 。 zong1 ji4 shang4 wu2 men2 ， meng4 hun2 xian1 wei4 que1 。
- xun2 wen2 tian1 zi3 zhao4 ， he4 nu4 zhu1 pan4 zu2 。 xiao1 gan4 min3 zheng1 li2 ， mo2 ming2 wen4 zheng1 fa2 。
- wang2 shi1 sui1 ji4 xia4 ， zei2 lei3 wei4 ji2 ba2 。 ci3 shi2 huai2 hai3 bo1 ， ban4 shi4 sheng1 ren2 xue4 。
- shuang1 ge1 qu1 shao4 zhuang4 ， bai4 wu1 qi4 lei2 die2 。 jian4 ta4 bi3 chen2 ai1 ， fen2 shao1 tong2 gao3 jie1 。
- wu2 huang2 zi4 shen2 sheng4 ， zhi2 shi4 jie1 jian1 jie2 。 she4 ce4 yi4 he2 wei4 ， chun1 qing1 sui4 liao2 chuo4 。
- yi1 yu2 jiang1 gong4 ji4 ， wei4 you3 chi3 ke3 shua1 。 que4 wen4 yu2 qiao2 jin1 ， zhong4 geng1 yan1 yu3 fa2 。
- zhu1 hou2 ji2 bing1 shi2 ， rong3 sheng4 fang1 jian3 jie2 。 bu4 ke3 bao4 ci2 zhang1 ， xun2 men2 shi4 gan1 ye4 。
- gui1 lai2 he2 peng2 jian4 ， bi4 li4 kong1 shu4 he4 。 nuan3 shou3 bao4 gu1 yan1 ， pi1 shu1 xiang4 can2 xue3 。
- you1 you1 he2 fen4 men4 ， hu1 chou2 zi4 jing1 jue3 。 wen2 xi1 fa2 cun4 hao2 ， wu3 ye3 wu2 chi3 tie3 。
- ping2 sheng1 suo3 tao1 xu4 ， dao4 si3 bu4 kai1 huo1 。 nian4 ci3 ling4 ren2 bei1 ， xi1 ran2 sheng1 nei4 re4 。
- jia1 zhi1 bei4 jun1 zhu2 ， kuang4 fu4 jiu3 li2 li4 。 ji4 wei4 shuang1 lu4 qin1 ， yi2 wo4 zeng1 bai3 ji2 。
- jin1 hai2 jiang1 shu4 fu4 ， cou4 li3 ru2 chui2 ta4 。 chu1 wei4 di3 kuang2 chu1 ， you4 ru2 dang1 du2 xie1 。
- jiang1 nan2 duo1 shi4 gui3 ， wu1 xi2 lian2 ou1 yue4 。 ke3 kou3 shi4 yao1 e2 ， zi4 qing2 zhuan1 shang3 fa2 。
- liang2 yi1 zhi1 bei4 wei4 ， yao4 si4 huo4 xu1 she4 。 er2 wo3 zheng4 wei3 wei3 ， an1 neng2 zhi4 he1 duo1 。
- jiao1 lan2 ren4 fang1 bi4 ， jing1 ce4 cong2 luo2 lie4 。 zhan3 jia3 ji4 lü3 qing1 ， qian2 dao1 yi4 sui2 𦶟 。
- jian1 zhi1 du2 cai2 hui4 ， bu4 zhi3 xing2 dao4 qie4 。 tian1 di4 ru2 you3 zhi1 ， wei1 yao1 qi3 tao2 sha1 。
- qi2 shi2 xin1 li4 fen4 ， yi4 shi3 qi4 xi1 chuo4 。 yong3 ye4 geng4 shen1 yin2 ， kong1 chuang2 dan4 pi2 gu3 。
- jun1 lai2 zan4 xian2 mu4 ， ye3 he4 liao2 zan1 hu4 。 wei4 wo3 tong2 guang1 chen2 ， xin1 zhong1 you3 ming2 bo2 。
- lun2 ti2 xiang1 ya1 zhi4 ， wen4 yi2 wu2 xu1 yue4 。 shou3 dao4 chun1 hong2 meng2 ， you2 can2 bing4 gen1 ba2 。
- kan4 hua1 sui1 yan3 yun1 ， jian4 jiu3 wang4 fei4 ke3 。 yin3 ji3 hai2 zi4 yi2 ， peng2 lu2 yi4 zheng1 he1 。
- chou1 hao2 geng4 chang4 he4 ， jian4 ji3 xiang1 mo2 jia2 。 he2 da4 bu4 bao1 luo2 ， he2 wei1 bu4 tiao1 gua1 。
- jin1 lai2 zhi2 lin2 yu3 ， zhou4 ye4 wu2 zan4 xie1 。 za2 ruo4 sui4 yuan1 lun2 ， gao1 ru2 po4 𫐖 ge2 。
- he2 lao2 tuo2 hou3 an4 ， ju4 yao4 guan4 ming2 die2 。 zhi1 yi4 jiang1 hai3 fan1 ， geng4 chou2 shan1 yue4 lie4 。
- chu1 jing1 chi1 you2 zhen4 ， hu3 bao4 zheng1 bo2 nie4 。 you4 yi2 wu3 xu1 tao1 ， jiao1 shen4 xiang1 cu4 za1 。
- qian1 jia1 meng2 pu4 lian4 ， hu1 si4 hao3 pi1 fu2 。 wan4 wa3 chui2 yu4 sheng2 ， ru2 kan1 qu3 ying2 jie2 。
- kuang4 yu2 ju1 di1 xia4 ， ben3 shi4 wa1 yin3 ku1 。 er3 lai2 zeng1 hao4 hu1 ， de2 yi3 zi4 tang2 tu1 。
- xian1 kua1 wu1 she4 hao3 ， you4 shi4 tou2 jiao3 tu1 。 hou4 di4 sui1 zhi2 fang1 ， shen1 neng2 bian4 chuan1 xue2 。
- chang2 can1 zhuang1 bian4 li3 ， yi4 zao4 yang2 xuan2 mo4 。 yan3 yang3 zong4 wu2 ji1 ， xing2 rong2 qie3 xiang1 hu1 。
- di1 tou2 zeng1 tan4 cha4 ， dao4 kou3 fu4 wa4 yan4 。 ju3 ru4 zi4 qin2 shu1 ， mei2 tai2 ran3 jin1 wa4 。
- jie3 yi1 huan4 cang1 su4 ， bi3 bai4 you2 wei4 tuo1 。 ji1 niao3 lü3 kui1 lin2 ， ni2 tong2 ku3 chong1 b N 。
- huo4 wen2 qiu1 jia4 se4 ， da4 ban4 shen3 peng2 bin1 。 geng1 fu4 du4 qi2 min2 ， nong2 fu1 si1 han4 ba2 。
- wu2 guan1 tian1 zhi1 yi4 ， wei4 bi4 hong2 shui3 ge1 。 qie3 yao4 nüe4 fei1 long2 ， you4 tu2 zi1 bo3 bie1 。
- san1 wu2 ming2 tai4 shou3 ， zuo3 you4 jie1 ru2 zhe2 。 you3 li4 ji2 fu2 wei1 ， huai2 ren2 guo4 jiu4 ye1 。
- lu4 men2 pi2 fu1 zi3 ， qi4 tiao2 zhen1 jun4 yi4 。 jie2 hai3 shang4 yun2 ying1 ， heng2 kong1 xia4 shuang1 hu2 。
- wen2 tan2 ru2 ming4 jiang1 ， ke3 yi3 chi2 yu4 yue4 。 bu4 du2 yi3 xi1 xuan1 ， bian4 dang1 cheng2 lao3 fo2 。
- gu4 yu2 wei4 shan1 zhe3 ， suo3 de2 cai2 kui4 cuo1 。 pi4 ru2 shi4 jian4 cai2 ， shang4 qian4 zu2 yu3 kuo4 。
- xian2 jiang1 yu2 er2 chang4 ， qiang2 yi3 di4 zi3 se4 。 xing4 de2 yuan3 xiao1 xiang1 ， bu4 ran2 chi1 jia3 qu1 。
- kai1 jian1 kui1 bao3 si4 ， ji1 bei4 guang1 bi3 zhi4 。 lang3 yong3 chong1 le4 xuan2 ， tao2 pao2 xiang3 keng1 ka1 。
- gu3 lai2 chou2 lin2 fu4 ， bu2 shi4 bu4 qing1 yue4 。 fei1 jun1 dun4 cuo4 cai2 ， li4 qi4 nan2 cui1 zhe2 。
- chi2 qing2 kou4 xu1 ji4 ， li4 jin4 wu2 suo3 duo1 。 bu4 zu2 xie4 hui1 yin1 ， zhi1 ling4 diao1 bin4 fa4 。

## 注释

## 译文

## 赏析
