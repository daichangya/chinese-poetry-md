---
id: lu-gui-meng-xi-mei-jian-ti-jiao-ju-shi-shou-yin-ci-yun-chou-zhi-yi-shen-rong-xie
title: 袭美见题郊居十首，因次韵酬之以伸荣谢
titlePinyin: xi2 mei3 jian4 ti2 jiao1 ju1 shi2 shou3 ， yin1 ci4 yun4 chou2 zhi1 yi3 shen1 rong2 xie4
titleSlug: xi-mei-jian-ti-jiao-ju-shi-shou-yin-ci-yun-chou-zhi-yi-shen-rong-xie
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 近来唯乐静，移傍故城居。闲打修琴料，时封谢药书。
- 夜停江上鸟，晴晒箧中鱼。出亦图何事，无劳置栈车。
- 倩人医病树，看仆补衡茅。散发还同阮，无心敢慕巢。
- 简便书露竹，尊待破霜匏。日好林间坐，烟萝近欲交。
- 倭僧留海纸，山匠制云床。懒外应无敌，贫中直是王。
- 池平鸥思喜，花尽蝶情忙。欲问新秋计，菱丝一亩强。
- 故山空自掷，当路竟谁知。只有经时策，全无养拙资。
- 病深怜灸客，炊晚信樵儿。谩欲陈风俗，周官未采诗。
- 福地能容堑，玄关讵有扉。静思琼版字，闲洗铁筇衣。
- 鸟破凉烟下，人冲暮雨归。故园秋草梦，犹记绿微微。
- 水影沉鱼器，邻声动纬车。燕轻捎坠叶，蜂懒卧燋花。
- 说史评诸例，论兵到百家。明时如不用，归去种桑麻。
- 禹穴奇编缺，雷平异境残。静吟封箓检，归兴削帆竿。
- 白石堪为饭，青萝好作冠。几时当斗柄，同上步罡坛。
- 强起披衣坐，徐行处暑天。上阶来斗雀，移树去惊蝉。
- 莫问盐车骏，谁看酱瓿玄。黄金如可化，相近买云泉。
- 野入青芜巷，陂侵白竹门。风高开栗刺，沙浅露芹根。
- 迸鼠缘藤桁，饥乌立石盆。东吴虽不改，谁是武王孙。
- 疏慵真有素，时势尽无能。风月虽为敌，林泉幸未憎。
- 酒材经夏阙，诗债待秋徴。只有君同癖，闲来对曲肱。

## 拼音
- jin4 lai2 wei2 le4 jing4 ， yi2 bang4 gu4 cheng2 ju1 。 xian2 da3 xiu1 qin2 liao4 ， shi2 feng1 xie4 yao4 shu1 。
- ye4 ting2 jiang1 shang4 niao3 ， qing2 shai4 qie4 zhong1 yu2 。 chu1 yi4 tu2 he2 shi4 ， wu2 lao2 zhi4 zhan4 che1 。
- qian4 ren2 yi1 bing4 shu4 ， kan4 pu2 bu3 heng2 mao2 。 san4 fa1 huan2 tong2 ruan3 ， wu2 xin1 gan3 mu4 chao2 。
- jian3 bian4 shu1 lu4 zhu2 ， zun1 dai4 po4 shuang1 pao2 。 ri4 hao3 lin2 jian1 zuo4 ， yan1 luo2 jin4 yu4 jiao1 。
- wo1 seng1 liu2 hai3 zhi3 ， shan1 jiang4 zhi4 yun2 chuang2 。 lan3 wai4 ying4 wu2 di2 ， pin2 zhong1 zhi2 shi4 wang2 。
- chi2 ping2 ou1 si1 xi3 ， hua1 jin4 die2 qing2 mang2 。 yu4 wen4 xin1 qiu1 ji4 ， ling2 si1 yi4 mu3 qiang2 。
- gu4 shan1 kong1 zi4 zhi4 ， dang1 lu4 jing4 shui2 zhi1 。 zhi3 you3 jing1 shi2 ce4 ， quan2 wu2 yang3 zhuo1 zi1 。
- bing4 shen1 lian2 jiu3 ke4 ， chui1 wan3 xin4 qiao2 er2 。 man4 yu4 chen2 feng1 su2 ， zhou1 guan1 wei4 cai3 shi1 。
- fu2 di4 neng2 rong2 qian4 ， xuan2 guan1 ju4 you3 fei1 。 jing4 si1 qiong2 ban3 zi4 ， xian2 xi3 tie3 qiong2 yi1 。
- niao3 po4 liang2 yan1 xia4 ， ren2 chong1 mu4 yu3 gui1 。 gu4 yuan2 qiu1 cao3 meng4 ， you2 ji4 lü4 wei1 wei1 。
- shui3 ying3 chen2 yu2 qi4 ， lin2 sheng1 dong4 wei3 che1 。 yan4 qing1 shao1 zhui4 ye4 ， feng1 lan3 wo4 jiao1 hua1 。
- shuo1 shi3 ping2 zhu1 li4 ， lun4 bing1 dao4 bai3 jia1 。 ming2 shi2 ru2 bu2 yong4 ， gui1 qu4 zhong3 sang1 ma2 。
- yu3 xue2 qi2 bian1 que1 ， lei2 ping2 yi4 jing4 can2 。 jing4 yin2 feng1 lu4 jian3 ， gui1 xing1 xiao1 fan1 gan1 。
- bai2 shi2 kan1 wei4 fan4 ， qing1 luo2 hao3 zuo4 guan1 。 ji3 shi2 dang1 dou4 bing3 ， tong2 shang4 bu4 gang1 tan2 。
- qiang2 qi3 pi1 yi1 zuo4 ， xu2 xing2 chu4 shu3 tian1 。 shang4 jie1 lai2 dou4 que4 ， yi2 shu4 qu4 jing1 chan2 。
- mo4 wen4 yan2 che1 jun4 ， shui2 kan4 jiang4 bu4 xuan2 。 huang2 jin1 ru2 ke3 hua4 ， xiang1 jin4 mai3 yun2 quan2 。
- ye3 ru4 qing1 wu2 xiang4 ， bei1 qin1 bai2 zhu2 men2 。 feng1 gao1 kai1 li4 ci4 ， sha1 qian3 lu4 qin2 gen1 。
- beng4 shu3 yuan2 teng2 heng2 ， ji1 wu1 li4 shi2 pen2 。 dong1 wu2 sui1 bu4 gai3 ， shui2 shi4 wu3 wang2 sun1 。
- shu1 yong1 zhen1 you3 su4 ， shi2 shi4 jin4 wu2 neng2 。 feng1 yue4 sui1 wei4 di2 ， lin2 quan2 xing4 wei4 zeng1 。
- jiu3 cai2 jing1 xia4 que1 ， shi1 zhai4 dai4 qiu1 zhi3 。 zhi3 you3 jun1 tong2 pi3 ， xian2 lai2 dui4 qu1 gong1 。

## 注释

## 译文

## 赏析
