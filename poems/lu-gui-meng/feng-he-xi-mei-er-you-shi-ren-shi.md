---
id: lu-gui-meng-feng-he-xi-mei-er-you-shi-ren-shi
title: 奉和袭美二游诗：任诗
titlePinyin: feng4 he2 xi2 mei3 er4 you2 shi1 ： ren4 shi1
titleSlug: feng-he-xi-mei-er-you-shi-ren-shi
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吴之辟疆园，在昔胜概敌。前闻富修竹，后说纷怪石。
- 风烟惨无主，载祀将六百。草色与行人，谁能问遗迹。
- 不知清景在，尽付任君宅。却是五湖光，偷来傍簷隙。
- 出门向城路，车马声躏跞。入门望亭隈，水木气岑寂。
- 犨墙绕曲岸，势似行无极。十步一危梁，乍疑当绝壁。
- 池容澹而古，树意苍然僻。鱼惊尾半红，鸟下衣全碧。
- 斜来岛屿隐，恍若潇湘隔。雨静持残丝，烟消有余脉。
- 朅来任公子，摆落名利役。虽将禄代耕，颇爱巾随策。
- 秋笼支遁鹤，夜榻戴颙客。说史足为师，谭禅差作伯。
- 君多鹿门思，到此情便适。偶荫桂堪帷，纵吟苔可席。
- 顾余真任诞，雅遂中心获。但知醉还醒，岂知玄尚白。
- 甘闲在鸡口，不贵封龙额。即此自怡神，何劳谢公屐。

## 拼音
- wu2 zhi1 pi4 jiang1 yuan2 ， zai4 xi1 sheng4 gai4 di2 。 qian2 wen2 fu4 xiu1 zhu2 ， hou4 shuo1 fen1 guai4 shi2 。
- feng1 yan1 can3 wu2 zhu3 ， zai3 si4 jiang1 liu4 bai3 。 cao3 se4 yu3 xing2 ren2 ， shui2 neng2 wen4 yi2 ji4 。
- bu4 zhi1 qing1 jing3 zai4 ， jin4 fu4 ren4 jun1 zhai2 。 que4 shi4 wu3 hu2 guang1 ， tou1 lai2 bang4 yan2 xi4 。
- chu1 men2 xiang4 cheng2 lu4 ， che1 ma3 sheng1 lin4 luo4 。 ru4 men2 wang4 ting2 wei1 ， shui3 mu4 qi4 cen2 ji4 。
- chou1 qiang2 rao4 qu3 an4 ， shi4 si4 xing2 wu2 ji2 。 shi2 bu4 yi4 wei1 liang2 ， zha4 yi2 dang1 jue2 bi4 。
- chi2 rong2 dan4 er2 gu3 ， shu4 yi4 cang1 ran2 pi4 。 yu2 jing1 wei3 ban4 hong2 ， niao3 xia4 yi1 quan2 bi4 。
- xie2 lai2 dao3 yu3 yin3 ， huang3 ruo4 xiao1 xiang1 ge2 。 yu3 jing4 chi2 can2 si1 ， yan1 xiao1 you3 yu2 mai4 。
- qie4 lai2 ren4 gong1 zi3 ， bai3 luo4 ming2 li4 yi4 。 sui1 jiang1 lu4 dai4 geng1 ， po1 ai4 jin1 sui2 ce4 。
- qiu1 long2 zhi1 dun4 he4 ， ye4 ta4 dai4 yong2 ke4 。 shuo1 shi3 zu2 wei4 shi1 ， tan2 chan2 cha4 zuo4 bo2 。
- jun1 duo1 lu4 men2 si1 ， dao4 ci3 qing2 bian4 shi4 。 ou3 yin4 gui4 kan1 wei2 ， zong4 yin2 tai2 ke3 xi2 。
- gu4 yu2 zhen1 ren4 dan4 ， ya3 sui4 zhong1 xin1 huo4 。 dan4 zhi1 zui4 hai2 xing3 ， qi3 zhi1 xuan2 shang4 bai2 。
- gan1 xian2 zai4 ji1 kou3 ， bu2 gui4 feng1 long2 e2 。 ji2 ci3 zi4 yi2 shen2 ， he2 lao2 xie4 gong1 ji1 。

## 注释

## 译文

## 赏析
