---
id: lu-gui-meng-feng-he-xi-mei-er-you-shi-xu-shi
title: 奉和袭美二游诗：徐诗
titlePinyin: feng4 he2 xi2 mei3 er4 you2 shi1 ： xu2 shi1
titleSlug: feng-he-xi-mei-er-you-shi-xu-shi
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 尝闻四书曰，经史子集焉。苟非天禄中，此事无由全。
- 自从秦火来，历代逢迍邅。汉祖入关日，萧何为政年。
- 尽力取图籍，遂持天下权。中兴熹平时，教化还相宣。
- 立石刻五经，置于太学前。贼卓乱王室，君臣如转圜。
- 洛阳且煨烬，载籍宜为烟。逮晋武革命，生民才息肩。
- 惠怀亟寡昧，戎羯俄腥膻。已觉天地闭，竞为东南迁。
- 日既不暇给，坟索何由专。尔后国脆弱，人多尚虚玄。
- 任学者得谤，清言者为贤。直至沈范辈，始家藏简编。
- 御府有不足，仍令就之传。梁元渚宫日，尽取如蚳蝝。
- 兵威忽破碎，焚𦶟无遗篇。近者隋后主，搜罗势骈阗。
- 宝函映玉轴，彩翠明霞鲜。伊唐受命初，载史声连延。
- 砥柱不我助，惊波涌沦涟。遂令因去书，半在余浮泉。
- 贞观购亡逸，蓬瀛渐周旋。炅然东壁光，与月争流天。
- 伟矣开元中，王道真平平。八万五千卷，一一皆涂铅。
- 人间盛传写，海内奔穷研。目云西斋书，有过东皋田。
- 吾闻徐氏子，奕世皆才贤。因知遗孙谋，不在黄金钱。
- 插架几万轴，森森若戈鋋。风吹签牌声，满室铿锵然。
- 佳哉鹿门子，好问如除t9。倏来参卿处，遂得参卿怜。
- 开怀展橱簏，唯在性所便。素业已千仞，今为峻云巅。
- 雄才旧百派，相近浮日川。君抱王佐图，纵步凌陶甄。
- 他时若报德，谁在参卿先。

## 拼音
- chang2 wen2 si4 shu1 yue1 ， jing1 shi3 zi3 ji2 yan1 。 gou3 fei1 tian1 lu4 zhong1 ， ci3 shi4 wu2 you2 quan2 。
- zi4 cong2 qin2 huo3 lai2 ， li4 dai4 feng2 zhun1 zhan1 。 han4 zu3 ru4 guan1 ri4 ， xiao1 he2 wei2 zheng4 nian2 。
- jin4 li4 qu3 tu2 ji2 ， sui4 chi2 tian1 xia4 quan2 。 zhong1 xing1 xi1 ping2 shi2 ， jiao4 hua4 hai2 xiang1 xuan1 。
- li4 shi2 ke4 wu3 jing1 ， zhi4 yu2 tai4 xue2 qian2 。 zei2 zhuo2 luan4 wang2 shi4 ， jun1 chen2 ru2 zhuan3 huan2 。
- luo4 yang2 qie3 wei1 jin4 ， zai3 ji2 yi2 wei4 yan1 。 dai3 jin4 wu3 ge2 ming4 ， sheng1 min2 cai2 xi1 jian1 。
- hui4 huai2 ji2 gua3 mei4 ， rong2 jie2 e2 xing1 shan1 。 yi3 jue2 tian1 di4 bi4 ， jing4 wei4 dong1 nan2 qian1 。
- ri4 ji4 bu4 xia2 gei3 ， fen2 suo3 he2 you2 zhuan1 。 er3 hou4 guo2 cui4 ruo4 ， ren2 duo1 shang4 xu1 xuan2 。
- ren4 xue2 zhe3 de2 bang4 ， qing1 yan2 zhe3 wei4 xian2 。 zhi2 zhi4 shen3 fan4 bei4 ， shi3 jia1 cang2 jian3 bian1 。
- yu4 fu3 you3 bu4 zu2 ， reng2 ling4 jiu4 zhi1 chuan2 。 liang2 yuan2 zhu3 gong1 ri4 ， jin4 qu3 ru2 chi2 yuan2 。
- bing1 wei1 hu1 po4 sui4 ， fen2 𦶟 wu2 yi2 pian1 。 jin4 zhe3 sui2 hou4 zhu3 ， sou1 luo2 shi4 pian2 tian2 。
- bao3 han2 ying4 yu4 zhou2 ， cai3 cui4 ming2 xia2 xian1 。 yi1 tang2 shou4 ming4 chu1 ， zai3 shi3 sheng1 lian2 yan2 。
- di3 zhu4 bu4 wo3 zhu4 ， jing1 bo1 yong3 lun2 lian2 。 sui4 ling4 yin1 qu4 shu1 ， ban4 zai4 yu2 fu2 quan2 。
- zhen1 guan1 gou4 wang2 yi4 ， peng2 ying2 jian4 zhou1 xuan2 。 jiong3 ran2 dong1 bi4 guang1 ， yu3 yue4 zheng1 liu2 tian1 。
- wei3 yi3 kai1 yuan2 zhong1 ， wang2 dao4 zhen1 ping2 ping2 。 ba1 wan4 wu3 qian1 juan4 ， yi1 yi1 jie1 tu2 qian1 。
- ren2 jian1 sheng4 chuan2 xie3 ， hai3 nei4 ben1 qiong2 yan2 。 mu4 yun2 xi1 zhai1 shu1 ， you3 guo4 dong1 gao1 tian2 。
- wu2 wen2 xu2 shi4 zi3 ， yi4 shi4 jie1 cai2 xian2 。 yin1 zhi1 yi2 sun1 mou2 ， bu2 zai4 huang2 jin1 qian2 。
- cha1 jia4 ji3 wan4 zhou2 ， sen1 sen1 ruo4 ge1 chan2 。 feng1 chui1 qian1 pai2 sheng1 ， man3 shi4 keng1 qiang1 ran2 。
- jia1 zai1 lu4 men2 zi3 ， hao3 wen4 ru2 chu2 t 9 。 shu1 lai2 can1 qing1 chu4 ， sui4 de2 can1 qing1 lian2 。
- kai1 huai2 zhan3 chu2 lu4 ， wei2 zai4 xing4 suo3 bian4 。 su4 ye4 yi3 qian1 ren4 ， jin1 wei4 jun4 yun2 dian1 。
- xiong2 cai2 jiu4 bai3 pai4 ， xiang1 jin4 fu2 ri4 chuan1 。 jun1 bao4 wang2 zuo3 tu2 ， zong4 bu4 ling2 tao2 zhen1 。
- ta1 shi2 ruo4 bao4 de2 ， shui2 zai4 can1 qing1 xian1 。

## 注释

## 译文

## 赏析
