---
id: lu-gui-meng-feng-he-xi-mei-tai-hu-shi-er-shi-shou-xiao-ci-shen-jing-gong
title: 奉和袭美太湖诗二十首：晓次神景宫
titlePinyin: feng4 he2 xi2 mei3 tai4 hu2 shi1 er4 shi2 shou3 ： xiao3 ci4 shen2 jing3 gong1
titleSlug: feng-he-xi-mei-tai-hu-shi-er-shi-shou-xiao-ci-shen-jing-gong
author: 陆龟蒙
authorPinyin: lu4 gui1 meng2
authorSlug: lu-gui-meng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晓帆逗埼岸，高步入神景。洒洒襟袖清，如临蕊珠屏。
- 虽然群动息，此地常寂静。翠镊有寒锵，碧花无定影。
- 凭轩羽人傲，夹户天兽猛。稽首朝元君，褰衣就虚省。
- 呀空雪牙利，嗽水石齿冷。香母未垂婴，芝田不论顷。
- 遥通河汉口，近抚松桂顶。饭荐七白蔬，杯酾九光杏。
- 人间附尘躅，固陋真钳颈。肯信抃鼇倾，犹疑夏虫永。
- 玄津荡琼垄，紫汞啼金鼎。尽出冰霜书，期君一披省。

## 拼音
- xiao3 fan1 dou4 qi2 an4 ， gao1 bu4 ru4 shen2 jing3 。 sa3 sa3 jin1 xiu4 qing1 ， ru2 lin2 rui3 zhu1 ping2 。
- sui1 ran2 qun2 dong4 xi1 ， ci3 di4 chang2 ji4 jing4 。 cui4 nie4 you3 han2 qiang1 ， bi4 hua1 wu2 ding4 ying3 。
- ping2 xuan1 yu3 ren2 ao4 ， jia2 hu4 tian1 shou4 meng3 。 qi3 shou3 chao2 yuan2 jun1 ， qian1 yi1 jiu4 xu1 sheng3 。
- ya0 kong1 xue3 ya2 li4 ， sou4 shui3 shi2 chi3 leng3 。 xiang1 mu3 wei4 chui2 ying1 ， zhi1 tian2 bu2 lun4 qing3 。
- yao2 tong1 he2 han4 kou3 ， jin4 fu3 song1 gui4 ding3 。 fan4 jian4 qi1 bai2 shu1 ， bei1 shai1 jiu3 guang1 xing4 。
- ren2 jian1 fu4 chen2 zhu2 ， gu4 lou4 zhen1 qian2 jing3 。 ken3 xin4 bian4 ao2 qing1 ， you2 yi2 xia4 chong2 yong3 。
- xuan2 jin1 dang4 qiong2 long3 ， zi3 gong3 ti2 jin1 ding3 。 jin4 chu1 bing1 shuang1 shu1 ， qi1 jun1 yi4 pi1 sheng3 。

## 注释

## 译文

## 赏析
