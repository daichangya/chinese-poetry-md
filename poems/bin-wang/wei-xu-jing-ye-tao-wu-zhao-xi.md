---
id: bin-wang-wei-xu-jing-ye-tao-wu-zhao-xi
title: 为徐敬业讨武曌檄
titlePinyin: wei4 xu2 jing4 ye4 tao3 wu3 zhao4 xi2
titleSlug: wei-xu-jing-ye-tao-wu-zhao-xi
author: 宾王
authorPinyin: bin1 wang2
authorSlug: bin-wang
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 伪临朝武氏者，性非和顺，地实寒微。昔充太宗下陈，曾以更衣入侍。洎乎晚节，秽乱春宫。潜隐先帝之私，阴图后房之嬖。入门见嫉，蛾眉不肯让人；掩袖工谗，狐媚偏能惑主。践元后于翚翟，陷吾君于聚麀。加以虺蜴为心，豺狼成性，近狎邪僻，残害忠良，杀姊屠兄，弑君鸩母。人神之所同嫉，天地之所不容。犹复包藏祸心，窥窃神器。君之爱子，幽之于别宫；贼之宗盟，委之以重任。呜呼！霍子孟之不作，朱虚侯之已亡。燕啄皇孙，知汉祚之将尽；龙漦帝后，识夏庭之遽衰。
- 敬业皇唐旧臣，公侯冢子。奉先帝之成业，荷本朝之厚恩。宋微子之兴悲，良有以也；袁君山之流涕，岂徒然哉！是用气愤风云，志安社稷。因天下之失望，顺宇内之推心，爰举义旗，以清妖孽。南连百越，北尽三河，铁骑成群，玉轴相接。海陵红粟，仓储之积靡穷；江浦黄旗，匡复之功何远？班声动而北风起，剑气冲而南斗平。喑呜则山岳崩颓，叱咤则风云变色。以此制敌，何敌不摧；以此图功，何功不克！
- 公等或家传汉爵，或地协周亲，或膺重寄于爪牙，或受顾命于宣室。言犹在耳，忠岂忘心？一抔之土未干，六尺之孤何托？倘能转祸为福，送往事居，共立勤王之勋，无废旧君之命，凡诸爵赏，同指山河。若其眷恋穷城，徘徊歧路，坐昧先几之兆，必贻后至之诛。请看今日之域中，竟是谁家之天下！移檄州郡，咸使知闻。

## 拼音
- wei3 lin2 chao2 wu3 shi4 zhe3 ， xing4 fei1 he2 shun4 ， di4 shi2 han2 wei1 。 xi1 chong1 tai4 zong1 xia4 chen2 ， ceng2 yi3 geng1 yi1 ru4 shi4 。 ji4 hu1 wan3 jie2 ， hui4 luan4 chun1 gong1 。 qian2 yin3 xian1 di4 zhi1 si1 ， yin1 tu2 hou4 fang2 zhi1 bi4 。 ru4 men2 jian4 ji2 ， e2 mei2 bu4 ken3 rang4 ren2 ； yan3 xiu4 gong1 chan2 ， hu2 mei4 pian1 neng2 huo4 zhu3 。 jian4 yuan2 hou4 yu2 hui1 zhai2 ， xian4 wu2 jun1 yu2 ju4 you1 。 jia1 yi3 hui1 yi4 wei4 xin1 ， chai2 lang2 cheng2 xing4 ， jin4 xia2 xie2 pi4 ， can2 hai4 zhong1 liang2 ， sha1 zi3 tu2 xiong1 ， shi4 jun1 zhen4 mu3 。 ren2 shen2 zhi1 suo3 tong2 ji2 ， tian1 di4 zhi1 suo3 bu4 rong2 。 you2 fu4 bao1 cang2 huo4 xin1 ， kui1 qie4 shen2 qi4 。 jun1 zhi1 ai4 zi3 ， you1 zhi1 yu2 bie2 gong1 ； zei2 zhi1 zong1 meng2 ， wei3 zhi1 yi3 zhong4 ren4 。 wu1 hu1 ！ huo4 zi3 meng4 zhi1 bu2 zuo4 ， zhu1 xu1 hou2 zhi1 yi3 wang2 。 yan4 zhuo2 huang2 sun1 ， zhi1 han4 zuo4 zhi1 jiang1 jin4 ； long2 chi2 di4 hou4 ， shi2 xia4 ting2 zhi1 ju4 shuai1 。
- jing4 ye4 huang2 tang2 jiu4 chen2 ， gong1 hou2 zhong3 zi3 。 feng4 xian1 di4 zhi1 cheng2 ye4 ， he2 ben3 chao2 zhi1 hou4 en1 。 song4 wei1 zi3 zhi1 xing1 bei1 ， liang2 you3 yi3 ye3 ； yuan2 jun1 shan1 zhi1 liu2 ti4 ， qi3 tu2 ran2 zai1 ！ shi4 yong4 qi4 fen4 feng1 yun2 ， zhi4 an1 she4 ji4 。 yin1 tian1 xia4 zhi1 shi1 wang4 ， shun4 yu3 nei4 zhi1 tui1 xin1 ， yuan2 ju3 yi4 qi2 ， yi3 qing1 yao1 nie4 。 nan2 lian2 bai3 yue4 ， bei3 jin4 san1 he2 ， tie3 qi2 cheng2 qun2 ， yu4 zhou2 xiang1 jie1 。 hai3 ling2 hong2 su4 ， cang1 chu3 zhi1 ji1 mi2 qiong2 ； jiang1 pu3 huang2 qi2 ， kuang1 fu4 zhi1 gong1 he2 yuan3 ？ ban1 sheng1 dong4 er2 bei3 feng1 qi3 ， jian4 qi4 chong1 er2 nan2 dou4 ping2 。 yin1 wu1 ze2 shan1 yue4 beng1 tui2 ， chi4 zha4 ze2 feng1 yun2 bian4 se4 。 yi3 ci3 zhi4 di2 ， he2 di2 bu4 cui1 ； yi3 ci3 tu2 gong1 ， he2 gong1 bu2 ke4 ！
- gong1 deng3 huo4 jia1 chuan2 han4 jue2 ， huo4 di4 xie2 zhou1 qin1 ， huo4 ying1 zhong4 ji4 yu2 zhao3 ya2 ， huo4 shou4 gu4 ming4 yu2 xuan1 shi4 。 yan2 you2 zai4 er3 ， zhong1 qi3 wang4 xin1 ？ yi4 pou2 zhi1 tu3 wei4 gan1 ， liu4 chi3 zhi1 gu1 he2 tuo1 ？ tang3 neng2 zhuan3 huo4 wei2 fu2 ， song4 wang3 shi4 ju1 ， gong4 li4 qin2 wang2 zhi1 xun1 ， wu2 fei4 jiu4 jun1 zhi1 ming4 ， fan2 zhu1 jue2 shang3 ， tong2 zhi3 shan1 he2 。 ruo4 qi2 juan4 lian4 qiong2 cheng2 ， pai2 huai2 qi2 lu4 ， zuo4 mei4 xian1 ji3 zhi1 zhao4 ， bi4 yi2 hou4 zhi4 zhi1 zhu1 。 qing3 kan4 jin1 ri4 zhi1 yu4 zhong1 ， jing4 shi4 shui2 jia1 zhi1 tian1 xia4 ！ yi2 xi2 zhou1 jun4 ， xian2 shi3 zhi1 wen2 。

## 注释

## 译文

## 赏析
