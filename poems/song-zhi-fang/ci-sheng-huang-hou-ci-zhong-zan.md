---
id: song-zhi-fang-ci-sheng-huang-hou-ci-zhong-zan
title: 慈圣皇后赐钟赞
titlePinyin: ci2 sheng4 huang2 hou4 ci4 zhong1 zan4
titleSlug: ci-sheng-huang-hou-ci-zhong-zan
author: 宋直方
authorPinyin: song4 zhi2 fang1
authorSlug: song-zhi-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首圆通圆觉王，圆合一切救有情。
- 圆修自性妙湛然，假以音声而说法。
- 众生闻音得悟解，非色非空二非尘。
- 方便无边行法门，成就如来大圆智。
- 稽首巍巍观世音，证入如是秘密门。
- 于一尘中现多身，于多刹尘现一相。
- 于不可说微尘劫，而救不可说众生。
- 发起耳根真实门，不与世间相流转。
- 世闲声论已宣明，声无无灭有非生。
- 生灭二谛悉圆离，六根由是皆解脱。
- 奇哉庆喜最多闻，不知闻性常周普。
- 因钟而闻佛所呵，不应更立钟之事。
- 当知金钟不可舍，能于末劫救沈沦。
- 茫茫六道迷昏衢，得见钟声为慧日。
- 悲酸恶趣忍泪中，得凭钟声超彼岸。
- 钟声有是大福力，能越苦海如智航。
- 我愿一切诸众生，闻是钟声同证觉。

## 拼音
- qi3 shou3 yuan2 tong1 yuan2 jue2 wang2 ， yuan2 he2 yi1 qie4 jiu4 you3 qing2 。
- yuan2 xiu1 zi4 xing4 miao4 zhan4 ran2 ， jia3 yi3 yin1 sheng1 er2 shuo1 fa3 。
- zhong4 sheng1 wen2 yin1 de2 wu4 jie3 ， fei1 se4 fei1 kong1 er4 fei1 chen2 。
- fang1 bian4 wu2 bian1 xing2 fa3 men2 ， cheng2 jiu4 ru2 lai2 da4 yuan2 zhi4 。
- qi3 shou3 wei1 wei1 guan1 shi4 yin1 ， zheng4 ru4 ru2 shi4 mi4 mi4 men2 。
- yu2 yi4 chen2 zhong1 xian4 duo1 shen1 ， yu2 duo1 cha4 chen2 xian4 yi4 xiang1 。
- yu2 bu4 ke3 shuo1 wei1 chen2 jie2 ， er2 jiu4 bu4 ke3 shuo1 zhong4 sheng1 。
- fa1 qi3 er3 gen1 zhen1 shi2 men2 ， bu4 yu3 shi4 jian1 xiang1 liu2 zhuan3 。
- shi4 xian2 sheng1 lun4 yi3 xuan1 ming2 ， sheng1 wu2 wu2 mie4 you3 fei1 sheng1 。
- sheng1 mie4 er4 di4 xi1 yuan2 li2 ， liu4 gen1 you2 shi4 jie1 jie3 tuo1 。
- qi2 zai1 qing4 xi3 zui4 duo1 wen2 ， bu4 zhi1 wen2 xing4 chang2 zhou1 pu3 。
- yin1 zhong1 er2 wen2 fo2 suo3 he1 ， bu2 ying4 geng4 li4 zhong1 zhi1 shi4 。
- dang1 zhi1 jin1 zhong1 bu4 ke3 she4 ， neng2 yu2 mo4 jie2 jiu4 shen3 lun2 。
- mang2 mang2 liu4 dao4 mi2 hun1 qu2 ， de2 jian4 zhong1 sheng1 wei4 hui4 ri4 。
- bei1 suan1 e4 qu4 ren3 lei4 zhong1 ， de2 ping2 zhong1 sheng1 chao1 bi3 an4 。
- zhong1 sheng1 you3 shi4 da4 fu2 li4 ， neng2 yue4 ku3 hai3 ru2 zhi4 hang2 。
- wo3 yuan4 yi2 qie4 zhu1 zhong4 sheng1 ， wen2 shi4 zhong1 sheng1 tong2 zheng4 jue2 。

## 注释

## 译文

## 赏析
