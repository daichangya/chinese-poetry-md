---
id: yang-yu-zhong-shang-liang-wang-shu
title: 狱中上梁王书
titlePinyin: yu4 zhong1 shang4 liang2 wang2 shu1
titleSlug: yu-zhong-shang-liang-wang-shu
author: 阳
authorPinyin: yang2
authorSlug: yang
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 臣闻忠无不报，信不见疑，臣常以为然，徒虚语耳。昔荆轲慕燕丹之义，白虹贯日，太子畏之；卫先生为秦画长平之事，太白食昴，昭王疑之。夫精变天地而信不谕两主，岂不哀哉！今臣尽忠竭诚，毕议愿知，左右不明，卒从吏讯，为世所疑。是使荆轲、卫先生复起，而燕、秦不寤也。愿大王孰察之。
- 昔玉人献宝，楚王诛之；李斯竭忠，胡亥极刑。是以箕子阳狂，接舆避世，恐遭此患也。愿大王察玉人、李斯之意，而后楚王、胡亥之听，毋使臣为箕子、接舆所笑。臣闻比干剖心，子胥鸱夷，臣始不信，乃今知之。愿大王孰察，少加怜焉。
- 语曰：“有白头如新，倾盖如故。”何则？知与不知也。故樊於期逃秦之燕，借荆轲首以奉丹事；王奢去齐之魏，临城自刭以却齐而存魏。夫王奢、樊於期非新于齐、秦而故于燕、魏也，所以去二国、死两君者，行合于志，慕义无穷也。是以苏秦不信于天下，为燕尾生；白圭战亡六城，为魏取中山。何则？诚有以相知也。苏秦相燕，人恶之燕王，燕王按剑而怒，食以𫘝𫘨；白圭显于中山，人恶之于魏文侯，文侯赐以夜光之璧。何则？两主二臣，剖心析肝相信，岂移于浮辞哉！
- 故女无美恶，入宫见妒；士无贤不肖，入朝见嫉。昔司马喜膑脚于宋，卒相中山；范雎拉胁折齿于魏，卒为应侯。此二人者，皆信必然之画，捐朋党之私，挟孤独之交，故不能自免于嫉妒之人也。是以申徒狄蹈雍之河，徐衍负石入海，不容于世，义不苟取比周于朝以移主上之心。故百里奚乞食于道路，缪公委之以政；宁戚饭牛车下，桓公任之以国。此二人者，岂素宦于朝，借誉于左右，然后二主用之哉？感于心，合于行，坚如胶漆，昆弟不能离，岂惑于众口哉？故偏听生奸，独任成乱。昔鲁听季孙之说逐孔子，宋任子冉之计囚墨翟。夫以孔、墨之辩，不能自免于谗谀，而二国以危。何则？众口铄金，积毁销骨也。秦用戎人由余而伯中国，齐用越人子臧而强威、宣。此二国岂系于俗，牵于世，系奇偏之浮辞哉？公听并观，垂明当世。故意合则胡越为兄弟，由余，子臧是矣；不合则骨肉为仇敌，朱、象、管、蔡是矣。今人主诚能用齐、秦之明，后宋、鲁之听，则五伯不足侔，而三王易为也。
- 是以圣王觉寤，捐子之之心，而不说田常之贤，封比干之后，修孕妇之墓，故功业覆于天下。何则？欲善亡厌也。夫晋文亲其雠，强伯诸侯；齐桓用其仇，而一匡天下。何则？慈仁殷勤，诚加于心，不可以虚辞借也。
- 至夫秦用商鞅之法，东弱韩、魏，立强天下，卒车裂之。越用大夫种之谋，禽劲吴而伯中国，遂诛其身。是以孙叔敖三去相而不悔，於陵子仲辞三公为人灌园。今人主诚能去骄傲之心，怀可报之意，披心腹，见情素，堕肝胆，施德厚，终与之穷达，无爱于士，则桀之犬可使呔尧，跖之客可使刺由，何况因万乘之权，假圣王之资乎！然则荆轲湛七族，要离燔妻子()，岂足为大王道哉！
- 臣闻明月之珠，夜光之璧，以暗投人于道，众莫不按剑相眄者。何则？无因而至前也。蟠木根柢，轮囷离奇，而为万乘器者，以左右先为之容也。故无因而至前，虽出随珠和璧，祗怨结而不见德；有人先游，则枯木朽株，树功而不忘。今夫天下布衣穷居之士，身在贫羸，虽蒙尧、舜之术，挟伊、管之辩，怀龙逢、比干之意，而素无根柢之容，虽竭精神，欲开忠于当世之君，则人主必袭按剑相眄之迹矣。是使布衣之士不得为枯木朽株之资也。
- 是以圣王制世御俗，独化于陶钧之上，而不牵乎卑辞之语，不夺乎众多之口。故秦皇帝任中庶子蒙嘉之言，以信荆轲，而匕首窃发；周文王猎泾渭，载吕尚归，以王天下。秦信左右而亡，周用乌集而王。何则？以其能越挛拘之语，驰域外之议，独观乎昭旷之道也。
- 今人主沈谄谀之辞，牵帷𪪞之制，使不羁之士与牛骥同皂，此鲍焦所以愤于世也。
- 臣闻盛饰入朝者不以私污义，底厉名号者不以利伤行。故里名胜母，曾子不入；邑号朝歌，墨子回车。今欲使天下寥廓之士笼于威重之权，胁于位势之贵，回面污行，以事谄谀之人，而求亲近于左右，则士有伏死堀穴岩薮之中耳，安有尽忠信而趋阙下者哉！

## 拼音
- chen2 wen2 zhong1 wu2 bu2 bao4 ， xin4 bu2 jian4 yi2 ， chen2 chang2 yi3 wei2 ran2 ， tu2 xu1 yu3 er3 。 xi1 jing1 ke1 mu4 yan4 dan1 zhi1 yi4 ， bai2 hong2 guan4 ri4 ， tai4 zi3 wei4 zhi1 ； wei4 xian1 sheng1 wei4 qin2 hua4 chang2 ping2 zhi1 shi4 ， tai4 bai2 shi2 mao3 ， zhao1 wang2 yi2 zhi1 。 fu1 jing1 bian4 tian1 di4 er2 xin4 bu2 yu4 liang3 zhu3 ， qi3 bu4 ai1 zai1 ！ jin1 chen2 jin4 zhong1 jie2 cheng2 ， bi4 yi4 yuan4 zhi1 ， zuo3 you4 bu4 ming2 ， zu2 cong2 li4 xun4 ， wei4 shi4 suo3 yi2 。 shi4 shi3 jing1 ke1 、 wei4 xian1 sheng1 fu4 qi3 ， er2 yan4 、 qin2 bu2 wu4 ye3 。 yuan4 da4 wang2 shu2 cha2 zhi1 。
- xi1 yu4 ren2 xian4 bao3 ， chu3 wang2 zhu1 zhi1 ； li3 si1 jie2 zhong1 ， hu2 hai4 ji2 xing2 。 shi4 yi3 ji1 zi3 yang2 kuang2 ， jie1 yu2 bi4 shi4 ， kong3 zao1 ci3 huan4 ye3 。 yuan4 da4 wang2 cha2 yu4 ren2 、 li3 si1 zhi1 yi4 ， er2 hou4 chu3 wang2 、 hu2 hai4 zhi1 ting1 ， wu2 shi3 chen2 wei4 ji1 zi3 、 jie1 yu2 suo3 xiao4 。 chen2 wen2 bi3 gan1 pou1 xin1 ， zi3 xu1 chi1 yi2 ， chen2 shi3 bu2 xin4 ， nai3 jin1 zhi1 zhi1 。 yuan4 da4 wang2 shu2 cha2 ， shao3 jia1 lian2 yan1 。
- yu3 yue1 ： “ you3 bai2 tou2 ru2 xin1 ， qing1 gai4 ru2 gu4 。 ” he2 ze2 ？ zhi1 yu3 bu4 zhi1 ye3 。 gu4 fan2 wu1 qi1 tao2 qin2 zhi1 yan4 ， jie4 jing1 ke1 shou3 yi3 feng4 dan1 shi4 ； wang2 she1 qu4 qi2 zhi1 wei4 ， lin2 cheng2 zi4 jing3 yi3 que4 qi2 er2 cun2 wei4 。 fu1 wang2 she1 、 fan2 wu1 qi1 fei1 xin1 yu2 qi2 、 qin2 er2 gu4 yu2 yan4 、 wei4 ye3 ， suo3 yi3 qu4 er4 guo2 、 si3 liang3 jun1 zhe3 ， xing2 he2 yu2 zhi4 ， mu4 yi4 wu2 qiong2 ye3 。 shi4 yi3 su1 qin2 bu2 xin4 yu2 tian1 xia4 ， wei4 yan4 wei3 sheng1 ； bai2 gui1 zhan4 wang2 liu4 cheng2 ， wei4 wei4 qu3 zhong1 shan1 。 he2 ze2 ？ cheng2 you3 yi3 xiang1 zhi1 ye3 。 su1 qin2 xiang1 yan4 ， ren2 e4 zhi1 yan4 wang2 ， yan4 wang2 an4 jian4 er2 nu4 ， shi2 yi3 jue2 ti2 ； bai2 gui1 xian3 yu2 zhong1 shan1 ， ren2 e4 zhi1 yu2 wei4 wen2 hou2 ， wen2 hou2 ci4 yi3 ye4 guang1 zhi1 bi4 。 he2 ze2 ？ liang3 zhu3 er4 chen2 ， pou1 xin1 xi1 gan1 xiang1 xin4 ， qi3 yi2 yu2 fu2 ci2 zai1 ！
- gu4 nü3 wu2 mei3 e4 ， ru4 gong1 jian4 du4 ； shi4 wu2 xian2 bu2 xiao4 ， ru4 chao2 jian4 ji2 。 xi1 si1 ma3 xi3 bin4 jiao3 yu2 song4 ， zu2 xiang1 zhong4 shan1 ； fan4 ju1 la1 xie2 zhe2 chi3 yu2 wei4 ， zu2 wei4 ying4 hou2 。 ci3 er4 ren2 zhe3 ， jie1 xin4 bi4 ran2 zhi1 hua4 ， juan1 peng2 dang3 zhi1 si1 ， xie2 gu1 du2 zhi1 jiao1 ， gu4 bu4 neng2 zi4 mian3 yu2 ji2 du4 zhi1 ren2 ye3 。 shi4 yi3 shen1 tu2 di2 dao3 yong1 zhi1 he2 ， xu2 yan3 fu4 shi2 ru4 hai3 ， bu4 rong2 yu2 shi4 ， yi4 bu4 gou3 qu3 bi3 zhou1 yu2 chao2 yi3 yi2 zhu3 shang4 zhi1 xin1 。 gu4 bai3 li3 xi1 qi3 shi2 yu2 dao4 lu4 ， miu4 gong1 wei3 zhi1 yi3 zheng4 ； ning2 qi1 fan4 niu2 che1 xia4 ， huan2 gong1 ren4 zhi1 yi3 guo2 。 ci3 er4 ren2 zhe3 ， qi3 su4 huan4 yu2 chao2 ， jie4 yu4 yu2 zuo3 you4 ， ran2 hou4 er4 zhu3 yong4 zhi1 zai1 ？ gan3 yu2 xin1 ， he2 yu2 xing2 ， jian1 ru2 jiao1 qi1 ， kun1 di4 bu4 neng2 li2 ， qi3 huo4 yu2 zhong4 kou3 zai1 ？ gu4 pian1 ting1 sheng1 jian1 ， du2 ren4 cheng2 luan4 。 xi1 lu3 ting1 ji4 sun1 zhi1 shuo1 zhu2 kong3 zi3 ， song4 ren4 zi3 ran3 zhi1 ji4 qiu2 mo4 zhai2 。 fu1 yi3 kong3 、 mo4 zhi1 bian4 ， bu4 neng2 zi4 mian3 yu2 chan2 yu2 ， er2 er4 guo2 yi3 wei1 。 he2 ze2 ？ zhong4 kou3 shuo4 jin1 ， ji1 hui3 xiao1 gu3 ye3 。 qin2 yong4 rong2 ren2 you2 yu2 er2 bo2 zhong1 guo2 ， qi2 yong4 yue4 ren2 zi3 zang1 er2 qiang2 wei1 、 xuan1 。 ci3 er4 guo2 qi3 xi4 yu2 su2 ， qian1 yu2 shi4 ， xi4 qi2 pian1 zhi1 fu2 ci2 zai1 ？ gong1 ting1 bing4 guan1 ， chui2 ming2 dang1 shi4 。 gu4 yi4 he2 ze2 hu2 yue4 wei4 xiong1 di4 ， you2 yu2 ， zi3 zang1 shi4 yi3 ； bu4 he2 ze2 gu3 rou4 wei4 chou2 di2 ， zhu1 、 xiang4 、 guan3 、 cai4 shi4 yi3 。 jin1 ren2 zhu3 cheng2 neng2 yong4 qi2 、 qin2 zhi1 ming2 ， hou4 song4 、 lu3 zhi1 ting1 ， ze2 wu3 bo2 bu4 zu2 mou2 ， er2 san1 wang2 yi4 wei4 ye3 。
- shi4 yi3 sheng4 wang2 jue2 wu4 ， juan1 zi3 zhi1 zhi1 xin1 ， er2 bu4 shuo1 tian2 chang2 zhi1 xian2 ， feng1 bi3 gan1 zhi1 hou4 ， xiu1 yun4 fu4 zhi1 mu4 ， gu4 gong1 ye4 fu4 yu2 tian1 xia4 。 he2 ze2 ？ yu4 shan4 wang2 yan4 ye3 。 fu1 jin4 wen2 qin1 qi2 chou2 ， qiang2 bo2 zhu1 hou2 ； qi2 huan2 yong4 qi2 chou2 ， er2 yi4 kuang1 tian1 xia4 。 he2 ze2 ？ ci2 ren2 yin1 qin2 ， cheng2 jia1 yu2 xin1 ， bu4 ke3 yi3 xu1 ci2 jie4 ye3 。
- zhi4 fu1 qin2 yong4 shang1 yang1 zhi1 fa3 ， dong1 ruo4 han2 、 wei4 ， li4 qiang2 tian1 xia4 ， zu2 che1 lie4 zhi1 。 yue4 yong4 dai4 fu0 zhong3 zhi1 mou2 ， qin2 jin4 wu2 er2 bo2 zhong1 guo2 ， sui4 zhu1 qi2 shen1 。 shi4 yi3 sun1 shu1 ao2 san1 qu4 xiang1 er2 bu4 hui3 ， wu1 ling2 zi3 zhong4 ci2 san1 gong1 wei4 ren2 guan4 yuan2 。 jin1 ren2 zhu3 cheng2 neng2 qu4 jiao1 ao4 zhi1 xin1 ， huai2 ke3 bao4 zhi1 yi4 ， pi1 xin1 fu4 ， jian4 qing2 su4 ， duo4 gan1 dan3 ， shi1 de2 hou4 ， zhong1 yu3 zhi1 qiong2 da2 ， wu2 ai4 yu2 shi4 ， ze2 jie2 zhi1 quan3 ke3 shi3 dai1 yao2 ， zhi2 zhi1 ke4 ke3 shi3 ci4 you2 ， he2 kuang4 yin1 wan4 sheng4 zhi1 quan2 ， jia3 sheng4 wang2 zhi1 zi1 hu1 ！ ran2 ze2 jing1 ke1 zhan4 qi1 zu2 ， yao4 li2 fan2 qi1 zi3 ( ) ， qi3 zu2 wei4 da4 wang2 dao4 zai1 ！
- chen2 wen2 ming2 yue4 zhi1 zhu1 ， ye4 guang1 zhi1 bi4 ， yi3 an4 tou2 ren2 yu2 dao4 ， zhong4 mo4 bu2 an4 jian4 xiang1 mian3 zhe3 。 he2 ze2 ？ wu2 yin1 er2 zhi4 qian2 ye3 。 pan2 mu4 gen1 di3 ， lun2 qun1 li2 qi2 ， er2 wei4 wan4 sheng4 qi4 zhe3 ， yi3 zuo3 you4 xian1 wei4 zhi1 rong2 ye3 。 gu4 wu2 yin1 er2 zhi4 qian2 ， sui1 chu1 sui2 zhu1 he2 bi4 ， zhi1 yuan4 jie2 er2 bu2 jian4 de2 ； you3 ren2 xian1 you2 ， ze2 ku1 mu4 xiu3 zhu1 ， shu4 gong1 er2 bu2 wang4 。 jin1 fu1 tian1 xia4 bu4 yi1 qiong2 ju1 zhi1 shi4 ， shen1 zai4 pin2 lei2 ， sui1 meng2 yao2 、 shun4 zhi1 shu4 ， xie2 yi1 、 guan3 zhi1 bian4 ， huai2 long2 feng2 、 bi3 gan1 zhi1 yi4 ， er2 su4 wu2 gen1 di3 zhi1 rong2 ， sui1 jie2 jing1 shen2 ， yu4 kai1 zhong1 yu2 dang1 shi4 zhi1 jun1 ， ze2 ren2 zhu3 bi4 xi2 an4 jian4 xiang1 mian3 zhi1 ji4 yi3 。 shi4 shi3 bu4 yi1 zhi1 shi4 bu4 de2 wei4 ku1 mu4 xiu3 zhu1 zhi1 zi1 ye3 。
- shi4 yi3 sheng4 wang2 zhi4 shi4 yu4 su2 ， du2 hua4 yu2 tao2 jun1 zhi1 shang4 ， er2 bu4 qian1 hu1 bei1 ci2 zhi1 yu3 ， bu4 duo2 hu1 zhong4 duo1 zhi1 kou3 。 gu4 qin2 huang2 di4 ren4 zhong1 shu4 zi3 meng2 jia1 zhi1 yan2 ， yi3 xin4 jing1 ke1 ， er2 bi3 shou3 qie4 fa1 ； zhou1 wen2 wang2 lie4 jing1 wei4 ， zai3 lü3 shang4 gui1 ， yi3 wang2 tian1 xia4 。 qin2 xin4 zuo3 you4 er2 wang2 ， zhou1 yong4 wu1 ji2 er2 wang2 。 he2 ze2 ？ yi3 qi2 neng2 yue4 luan2 ju1 zhi1 yu3 ， chi2 yu4 wai4 zhi1 yi4 ， du2 guan1 hu1 zhao1 kuang4 zhi1 dao4 ye3 。
- jin1 ren2 zhu3 shen3 chan3 yu2 zhi1 ci2 ， qian1 wei2 𪪞 zhi1 zhi4 ， shi3 bu4 ji1 zhi1 shi4 yu3 niu2 ji4 tong2 zao4 ， ci3 bao4 jiao1 suo3 yi3 fen4 yu2 shi4 ye3 。
- chen2 wen2 sheng4 shi4 ru4 chao2 zhe3 bu4 yi3 si1 wu1 yi4 ， di3 li4 ming2 hao4 zhe3 bu4 yi3 li4 shang1 xing2 。 gu4 li3 ming2 sheng4 mu3 ， ceng2 zi3 bu2 ru4 ； yi4 hao4 chao2 ge1 ， mo4 zi3 hui2 che1 。 jin1 yu4 shi3 tian1 xia4 liao2 kuo4 zhi1 shi4 long2 yu2 wei1 zhong4 zhi1 quan2 ， xie2 yu2 wei4 shi4 zhi1 gui4 ， hui2 mian4 wu1 xing2 ， yi3 shi4 chan3 yu2 zhi1 ren2 ， er2 qiu2 qin1 jin4 yu2 zuo3 you4 ， ze2 shi4 you3 fu2 si3 ku1 xue2 yan2 sou3 zhi1 zhong1 er3 ， an1 you3 jin4 zhong1 xin4 er2 qu1 que1 xia4 zhe3 zai1 ！

## 注释

## 译文

## 赏析
