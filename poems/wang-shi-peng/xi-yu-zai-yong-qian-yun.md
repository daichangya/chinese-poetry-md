---
id: wang-shi-peng-xi-yu-zai-yong-qian-yun
title: 喜雨再用前韵
titlePinyin: xi3 yu3 zai4 yong4 qian2 yun4
titleSlug: xi-yu-zai-yong-qian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南国久无雨，渴心欲生埃。
- 麦既枯且死，木亦黄而摧。
- 方春云已火，未夏蚊成雷。
- 刺史固有罪，斯民自宜哀。
- 真人及大士，久出应思回。
- 闭阳纵诸阴，愧无董生才。
- 林鸠厌呼唤，石燕徒低徊。
- 有日上扶桑，无云起阳台。
- 方修九渊祀，遽闻尺木催。
- 想惊阿香梦，疑噀栾巴杯。
- 夜中簷溜响，枕上愁颜开。
- 愿遍普天下，不止泉山隈。
- 莫作鼎湖浪，因风下崔嵬。
- 明朝贺雨诗，定自莆中来。

## 拼音
- nan2 guo2 jiu3 wu2 yu3 ， ke3 xin1 yu4 sheng1 ai1 。
- mai4 ji4 ku1 qie3 si3 ， mu4 yi4 huang2 er2 cui1 。
- fang1 chun1 yun2 yi3 huo3 ， wei4 xia4 wen2 cheng2 lei2 。
- ci4 shi3 gu4 you3 zui4 ， si1 min2 zi4 yi2 ai1 。
- zhen1 ren2 ji2 da4 shi4 ， jiu3 chu1 ying4 si1 hui2 。
- bi4 yang2 zong4 zhu1 yin1 ， kui4 wu2 dong3 sheng1 cai2 。
- lin2 jiu1 yan4 hu1 huan4 ， shi2 yan4 tu2 di1 huai2 。
- you3 ri4 shang4 fu2 sang1 ， wu2 yun2 qi3 yang2 tai2 。
- fang1 xiu1 jiu3 yuan1 si4 ， ju4 wen2 chi3 mu4 cui1 。
- xiang3 jing1 a1 xiang1 meng4 ， yi2 xun4 luan2 ba1 bei1 。
- ye4 zhong1 yan2 liu1 xiang3 ， zhen3 shang4 chou2 yan2 kai1 。
- yuan4 bian4 pu3 tian1 xia4 ， bu4 zhi3 quan2 shan1 wei1 。
- mo4 zuo4 ding3 hu2 lang4 ， yin1 feng1 xia4 cui1 wei2 。
- ming2 chao2 he4 yu3 shi1 ， ding4 zi4 pu2 zhong1 lai2 。

## 注释

## 译文

## 赏析
