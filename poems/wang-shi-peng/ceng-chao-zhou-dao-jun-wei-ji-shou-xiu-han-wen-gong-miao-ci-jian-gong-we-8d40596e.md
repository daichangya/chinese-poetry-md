---
id: wang-shi-peng-ceng-chao-zhou-dao-jun-wei-ji-shou-xiu-han-wen-gong-miao-ci-jian-gong-we-8d40596e
title: 曾潮州到郡未几首修韩文公庙次建贡闱可谓知化本矣某因读韩公别赵子诗用韵以寄
titlePinyin: ceng2 chao2 zhou1 dao4 jun4 wei4 ji3 shou3 xiu1 han2 wen2 gong1 miao4 ci4 jian4 gong4 wei2 ke3 wei4 zhi1 hua4 ben3 yi3 mou3 yin1 du2 han2 gong1 bie2 zhao4 zi3 shi1 yong4 yun4 yi3 ji4
titleSlug: ceng-chao-zhou-dao-jun-wei-ji-shou-xiu-han-wen-gong-miao-ci-jian-gong-we-8d40596e
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩公学孔子，不陋九夷居。
- 诋佛讥君王，道大忠有余。
- 南迁八千里，文墨以自娱。
- 至今潮阳人，比屋皆诗书。
- 蓬茨得赵子，如获沧海珠。
- 临行赠以言，恨不与之俱。
- 德如昌黎公，圣人之徒与。
- 比周孔孟轲，不道迁相如。
- 韩公不可见，赵子今亦无。
- 潮人敬爱公，百世祀不渝。
- 英姿入山骨，凛凛苍眉须。
- 彼哉逢吉鏄，金章裹猿狙。
- 使君艺且贤，所至政绩殊。
- 下车首风教，庙修庭草除。
- 又闻新棘闱，轮奂归画图。
- 继坡当有作，大笔文辞驱。
- 恶诗愿勿刻，人方笑其愚。

## 拼音
- han2 gong1 xue2 kong3 zi3 ， bu2 lou4 jiu3 yi2 ju1 。
- di3 fo2 ji1 jun1 wang2 ， dao4 da4 zhong1 you3 yu2 。
- nan2 qian1 ba1 qian1 li3 ， wen2 mo4 yi3 zi4 yu2 。
- zhi4 jin1 chao2 yang2 ren2 ， bi3 wu1 jie1 shi1 shu1 。
- peng2 ci2 de2 zhao4 zi3 ， ru2 huo4 cang1 hai3 zhu1 。
- lin2 xing2 zeng4 yi3 yan2 ， hen4 bu4 yu3 zhi1 ju4 。
- de2 ru2 chang1 li2 gong1 ， sheng4 ren2 zhi1 tu2 yu3 。
- bi3 zhou1 kong3 meng4 ke1 ， bu2 dao4 qian1 xiang1 ru2 。
- han2 gong1 bu4 ke3 jian4 ， zhao4 zi3 jin1 yi4 wu2 。
- chao2 ren2 jing4 ai4 gong1 ， bai3 shi4 si4 bu4 yu2 。
- ying1 zi1 ru4 shan1 gu3 ， lin3 lin3 cang1 mei2 xu1 。
- bi3 zai1 feng2 ji2 tuan2 ， jin1 zhang1 guo3 yuan2 ju1 。
- shi3 jun1 yi4 qie3 xian2 ， suo3 zhi4 zheng4 ji4 shu1 。
- xia4 che1 shou3 feng1 jiao4 ， miao4 xiu1 ting2 cao3 chu2 。
- you4 wen2 xin1 ji2 wei2 ， lun2 huan4 gui1 hua4 tu2 。
- ji4 po1 dang1 you3 zuo4 ， da4 bi3 wen2 ci2 qu1 。
- e4 shi1 yuan4 wu4 ke4 ， ren2 fang1 xiao4 qi2 yu2 。

## 注释

## 译文

## 赏析
