---
id: wang-shi-peng-biao-di-wan-da-nian-su-jun-zhai-wei-shu-wen-zao-suo-ku-ye-bu-an-qin-mu-w-3a333e1f
title: 表弟万大年宿郡斋为鼠蚊蚤所苦夜不安寝目为三害某辄申造物之意谕之以诗
titlePinyin: biao3 di4 wan4 da4 nian2 su4 jun4 zhai1 wei4 shu3 wen2 zao3 suo3 ku3 ye4 bu4 an1 qin3 mu4 wei4 san1 hai4 mou3 zhe2 shen1 zao4 wu4 zhi1 yi4 yu4 zhi1 yi3 shi1
titleSlug: biao-di-wan-da-nian-su-jun-zhai-wei-shu-wen-zao-suo-ku-ye-bu-an-qin-mu-w-3a333e1f
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万子游清源，颇爱风物好。
- 胡为官舍中，害有蚊鼠蚤。
- 啮衣恣掀翻，聒耳倦挥扫。
- 跳虫从何来，出没席与藁。
- 中夜不安寝，披衣起呼皂。
- 禽鼠磔其尸，驱蚊熏以草。
- 炽炭烘衾禂，虮虱亦俱薧。
- 三害稍稍除，高眠起忘早。
- 我时寝凝香，清梦到穹昊。
- 仙官为我言，必大有家宝。
- 乃翁多隠德，子籍在蓬岛。
- 天将成就之，故以此相恼。
- 要令坐达旦，万卷饱探讨。
- 毋如老外兄，不学首空皓。
- 彼虫类最多，生育自洪造。
- 尽杀则伤仁，兼容幸宽抱。
- 万子闻我言，往往笑绝倒。
- 燔庐相参元，失马福塞老。
- 宴安生鸩毒，疾患资寿考。
- 三害不必除，君言近乎道。

## 拼音
- wan4 zi3 you2 qing1 yuan2 ， po1 ai4 feng1 wu4 hao3 。
- hu2 wei4 guan1 she4 zhong1 ， hai4 you3 wen2 shu3 zao3 。
- nie4 yi1 zi4 xian1 fan1 ， guo1 er3 juan4 hui1 sao3 。
- tiao4 chong2 cong2 he2 lai2 ， chu1 mo4 xi2 yu3 gao3 。
- zhong1 ye4 bu4 an1 qin3 ， pi1 yi1 qi3 hu1 zao4 。
- qin2 shu3 zhe2 qi2 shi1 ， qu1 wen2 xun1 yi3 cao3 。
- chi4 tan4 hong1 qin1 dao3 ， ji3 shi1 yi4 ju4 kao3 。
- san1 hai4 shao1 shao1 chu2 ， gao1 mian2 qi3 wang4 zao3 。
- wo3 shi2 qin3 ning2 xiang1 ， qing1 meng4 dao4 qiong2 hao4 。
- xian1 guan1 wei4 wo3 yan2 ， bi4 da4 you3 jia1 bao3 。
- nai3 weng1 duo1 yin3 de2 ， zi3 ji2 zai4 peng2 dao3 。
- tian1 jiang1 cheng2 jiu4 zhi1 ， gu4 yi3 ci3 xiang1 nao3 。
- yao4 ling4 zuo4 da2 dan4 ， wan4 juan4 bao3 tan4 tao3 。
- wu2 ru2 lao3 wai4 xiong1 ， bu4 xue2 shou3 kong1 hao4 。
- bi3 chong2 lei4 zui4 duo1 ， sheng1 yu4 zi4 hong2 zao4 。
- jin4 sha1 ze2 shang1 ren2 ， jian1 rong2 xing4 kuan1 bao4 。
- wan4 zi3 wen2 wo3 yan2 ， wang3 wang3 xiao4 jue2 dao3 。
- fan2 lu2 xiang1 can1 yuan2 ， shi1 ma3 fu2 sai1 lao3 。
- yan4 an1 sheng1 zhen4 du2 ， ji2 huan4 zi1 shou4 kao3 。
- san1 hai4 bu2 bi4 chu2 ， jun1 yan2 jin4 hu1 dao4 。

## 注释

## 译文

## 赏析
