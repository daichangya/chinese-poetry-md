---
id: wang-shi-peng-ci-yun-liang-wei-qin-bei-gu-feng
title: 次韵梁尉秦碑古风
titlePinyin: ci4 yun4 liang2 wei4 qin2 bei1 gu3 feng1
titleSlug: ci-yun-liang-wei-qin-bei-gu-feng
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姬嬴遗迹存者希，世传石鼓稽山碑。
- 石鼓揄扬得韩子，文与二雅争驱驰。
- 秦碑夸大颂功德，埋没草莽无人知。
- 或言山顶石犹在，上有虎豹龙蛇螭。
- 神藏鬼护荆棘蔽，崖悬磴绝登无岐。
- 广文好奇穴探禹，梅仙喜事僧寻支。
- 我赞其行要亲睹，勿受世俗流传欺。
- 望秦秦望两崭绝，何山壁立东南涯。
- 豊碑屹植最高处，不知磨灭从何时。
- 剔苔扫墨了无有，模糊片纸亦足奇。
- 浓云霮䨴黯将雨，古木槎牙蟠老枝。
- 归来走笔出险语，诃政叱斯同小儿。
- 诗成得得写寄我，词严意伟法退之。
- 我闻秦人灭六国，酷若犬磔临江麋。
- 先王法为秦所负，负秦况有秦有司。
- 五经灰飞儒溅血，尧舜周孔何能为。
- 上蔡猎师妙小篆，奴视俗体徒肥皮。
- 东封太山南入越，大书深刻光陆离。
- 沙丘风腥人事变，鬼饥族赤谁嗟咨。
- 汉兴万事一扫去，惟有篆刻余刑仪。
- 磨崖欲作不朽计，其如历数不及期。
- 蚩尤五兵纣漆器，人物美恶宁相疵。
- 我虽过秦爱遗画，南山入望频支颐。
- 不须峄阳访枣刻，不用迁史观雄辞。
- 虚堂默坐对此纸，闭眼暗想君勿嗤。
- 要知秦碑没字本，却类周雅无辞诗。

## 拼音
- ji1 ying2 yi2 ji4 cun2 zhe3 xi1 ， shi4 chuan2 shi2 gu3 ji1 shan1 bei1 。
- shi2 gu3 yu2 yang2 de2 han2 zi3 ， wen2 yu3 er4 ya3 zheng1 qu1 chi2 。
- qin2 bei1 kua1 da4 song4 gong1 de2 ， mai2 mo4 cao3 mang3 wu2 ren2 zhi1 。
- huo4 yan2 shan1 ding3 shi2 you2 zai4 ， shang4 you3 hu3 bao4 long2 she2 chi1 。
- shen2 cang2 gui3 hu4 jing1 ji2 bi4 ， ya2 xuan2 deng4 jue2 deng1 wu2 qi2 。
- guang3 wen2 hao4 qi2 xue2 tan4 yu3 ， mei2 xian1 xi3 shi4 seng1 xun2 zhi1 。
- wo3 zan4 qi2 xing2 yao4 qin1 du3 ， wu4 shou4 shi4 su2 liu2 chuan2 qi1 。
- wang4 qin2 qin2 wang4 liang3 zhan3 jue2 ， he2 shan1 bi4 li4 dong1 nan2 ya2 。
- li3 bei1 yi4 zhi2 zui4 gao1 chu4 ， bu4 zhi1 mo2 mie4 cong2 he2 shi2 。
- ti1 tai2 sao3 mo4 le0 wu2 you3 ， mo2 hu0 pian4 zhi3 yi4 zu2 qi2 。
- nong2 yun2 dan4 䨴 an4 jiang1 yu3 ， gu3 mu4 cha2 ya2 pan2 lao3 zhi1 。
- gui1 lai2 zou3 bi3 chu1 xian3 yu3 ， he1 zheng4 chi4 si1 tong2 xiao3 er2 。
- shi1 cheng2 de2 de2 xie3 ji4 wo3 ， ci2 yan2 yi4 wei3 fa3 tui4 zhi1 。
- wo3 wen2 qin2 ren2 mie4 liu4 guo2 ， ku4 ruo4 quan3 zhe2 lin2 jiang1 mi2 。
- xian1 wang2 fa3 wei4 qin2 suo3 fu4 ， fu4 qin2 kuang4 you3 qin2 you3 si1 。
- wu3 jing1 hui1 fei1 ru2 jian4 xue4 ， yao2 shun4 zhou1 kong3 he2 neng2 wei4 。
- shang4 cai4 lie4 shi1 miao4 xiao3 zhuan4 ， nu2 shi4 su2 ti3 tu2 fei2 pi2 。
- dong1 feng1 tai4 shan1 nan2 ru4 yue4 ， da4 shu1 shen1 ke4 guang1 lu4 li2 。
- sha1 qiu1 feng1 xing1 ren2 shi4 bian4 ， gui3 ji1 zu2 chi4 shui2 jie1 zi1 。
- han4 xing1 wan4 shi4 yi4 sao3 qu4 ， wei2 you3 zhuan4 ke4 yu2 xing2 yi2 。
- mo2 ya2 yu4 zuo4 bu4 xiu3 ji4 ， qi2 ru2 li4 shu3 bu4 ji2 qi1 。
- chi1 you2 wu3 bing1 zhou4 qi1 qi4 ， ren2 wu4 mei3 e4 ning2 xiang1 ci1 。
- wo3 sui1 guo4 qin2 ai4 yi2 hua4 ， nan2 shan1 ru4 wang4 pin2 zhi1 yi2 。
- bu4 xu1 yi4 yang2 fang3 zao3 ke4 ， bu2 yong4 qian1 shi3 guan1 xiong2 ci2 。
- xu1 tang2 mo4 zuo4 dui4 ci3 zhi3 ， bi4 yan3 an4 xiang3 jun1 wu4 chi1 。
- yao4 zhi1 qin2 bei1 mei2 zi4 ben3 ， que4 lei4 zhou1 ya3 wu2 ci2 shi1 。

## 注释

## 译文

## 赏析
