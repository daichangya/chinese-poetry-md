---
id: wang-shi-peng-yu-miao-ge
title: 禹庙歌
titlePinyin: yu3 miao4 ge1
titleSlug: yu-miao-ge
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见蜂目英雄吞四海，血祀初期千万载。
- 稽山木像弃长江，逆溯波涛鬼无馁。
- 鸟喙辛勤十九年，平吴覇越世称贤。
- 故国无人念遗烈，山间庙貌何凄然。
- 马守开湖利源迥，岁沃黄云九千顷。
- 年来遗迹半湮芜，庙锁湖边篆烟冷。
- 吴越国王三节还，尽将锦绣裹江山。
- 自从王气熄牛斗，庙比昭王屋一间。
- 迺知流光由德厚，祀典谁能如夏后。
- 九年洪水滔天流，下民昏垫尧心忧。
- 帝惧万国生鱼头，锡禹洪范定九州。
- 功成执玉朝冕旒，奔走讼狱归歌讴。
- 南巡会稽觐诸侯，书藏䰠穴千丈幽。
- 蝉脱尘寰不肯留，千古灵庙依松楸。
- 吾皇盛德与禹侔，菲食卑宫恶衣裘。
- 思禹旧绩祀事修，小臣效职躬荐羞。
- 仰瞻黻冕怀远猷，退惜分阴慙惰偷。
- 嗟乎越山高兮可夷而丘，鉴湖深兮可理而畴。
- 惟有禹贡声名长不朽，告成世祀无时休。

## 拼音
- jun1 bu2 jian4 feng1 mu4 ying1 xiong2 tun1 si4 hai3 ， xue4 si4 chu1 qi1 qian1 wan4 zai3 。
- ji1 shan1 mu4 xiang4 qi4 chang2 jiang1 ， ni4 su4 bo1 tao1 gui3 wu2 nei3 。
- niao3 hui4 xin1 qin2 shi2 jiu3 nian2 ， ping2 wu2 ba4 yue4 shi4 cheng1 xian2 。
- gu4 guo2 wu2 ren2 nian4 yi2 lie4 ， shan1 jian1 miao4 mao4 he2 qi1 ran2 。
- ma3 shou3 kai1 hu2 li4 yuan2 jiong3 ， sui4 wo4 huang2 yun2 jiu3 qian1 qing3 。
- nian2 lai2 yi2 ji4 ban4 yan1 wu2 ， miao4 suo3 hu2 bian1 zhuan4 yan1 leng3 。
- wu2 yue4 guo2 wang2 san1 jie2 hai2 ， jin4 jiang1 jin3 xiu4 guo3 jiang1 shan1 。
- zi4 cong2 wang2 qi4 xi1 niu2 dou4 ， miao4 bi3 zhao1 wang2 wu1 yi4 jian1 。
- nai3 zhi1 liu2 guang1 you2 de2 hou4 ， si4 dian3 shui2 neng2 ru2 xia4 hou4 。
- jiu3 nian2 hong2 shui3 tao1 tian1 liu2 ， xia4 min2 hun1 dian4 yao2 xin1 you1 。
- di4 ju4 wan4 guo2 sheng1 yu2 tou2 ， xi1 yu3 hong2 fan4 ding4 jiu3 zhou1 。
- gong1 cheng2 zhi2 yu4 chao2 mian3 liu2 ， ben1 zou3 song4 yu4 gui1 ge1 ou1 。
- nan2 xun2 hui4 ji1 jin4 zhu1 hou2 ， shu1 cang2 䰠 xue2 qian1 zhang4 you1 。
- chan2 tuo1 chen2 huan2 bu4 ken3 liu2 ， qian1 gu3 ling2 miao4 yi1 song1 qiu1 。
- wu2 huang2 sheng4 de2 yu3 yu3 mou2 ， fei1 shi2 bei1 gong1 e4 yi1 qiu2 。
- si1 yu3 jiu4 ji4 si4 shi4 xiu1 ， xiao3 chen2 xiao4 zhi2 gong1 jian4 xiu1 。
- yang3 zhan1 fu2 mian3 huai2 yuan3 you2 ， tui4 xi1 fen1 yin1 can2 duo4 tou1 。
- jie1 hu1 yue4 shan1 gao1 xi1 ke3 yi2 er2 qiu1 ， jian4 hu2 shen1 xi1 ke3 li3 er2 chou2 。
- wei2 you3 yu3 gong4 sheng1 ming2 chang2 bu4 xiu3 ， gao4 cheng2 shi4 si4 wu2 shi2 xiu1 。

## 注释

## 译文

## 赏析
