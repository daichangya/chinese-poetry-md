---
id: wang-shi-peng-zhu-gong-he-shi-fu-yong-qian-yun
title: 诸公和诗复用前韵
titlePinyin: zhu1 gong1 he2 shi1 fu4 yong4 qian2 yun4
titleSlug: zhu-gong-he-shi-fu-yong-qian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欹眠听诗韩喜侯，锋难与争剑铸欧。
- 铃斋浅陋无处著，挂在缥缈之飞楼。
- 兹楼久欠诗酒味，天遣我辈来遐陬。
- 尘埃聊用文字洗，瓦砾遂获琼瑶酬。
- 宾朋未赏合开燕，老病欲登宜杖鸠。
- 清风酌别记霅水，制胜领客思夔州。
- 一江明月楚东醉，全家终日蓬莱游。
- 南来不谓有此境，四顾亦足穷吾眸。
- 朝看日出闽海峤，夜望斗插泉山头。
- 端如虢郡风月送，不比巴岳乾坤浮。
- 登临怀古甫白适，赋咏联珠产巩年。
- 私心窃慕范文正，后天下乐先其忧。

## 拼音
- qi1 mian2 ting1 shi1 han2 xi3 hou2 ， feng1 nan2 yu3 zheng1 jian4 zhu4 ou1 。
- ling2 zhai1 qian3 lou4 wu2 chu4 zhu4 ， gua4 zai4 piao1 miao3 zhi1 fei1 lou2 。
- zi1 lou2 jiu3 qian4 shi1 jiu3 wei4 ， tian1 qian3 wo3 bei4 lai2 xia2 zou1 。
- chen2 ai1 liao2 yong4 wen2 zi4 xi3 ， wa3 li4 sui4 huo4 qiong2 yao2 chou2 。
- bin1 peng2 wei4 shang3 he2 kai1 yan4 ， lao3 bing4 yu4 deng1 yi2 zhang4 jiu1 。
- qing1 feng1 zhuo2 bie2 ji4 zha4 shui3 ， zhi4 sheng4 ling3 ke4 si1 kui2 zhou1 。
- yi4 jiang1 ming2 yue4 chu3 dong1 zui4 ， quan2 jia1 zhong1 ri4 peng2 lai2 you2 。
- nan2 lai2 bu2 wei4 you3 ci3 jing4 ， si4 gu4 yi4 zu2 qiong2 wu2 mou2 。
- chao2 kan4 ri4 chu1 min3 hai3 qiao2 ， ye4 wang4 dou4 cha1 quan2 shan1 tou2 。
- duan1 ru2 guo2 jun4 feng1 yue4 song4 ， bu4 bi3 ba1 yue4 qian2 kun1 fu2 。
- deng1 lin2 huai2 gu3 fu3 bai2 shi4 ， fu4 yong3 lian2 zhu1 chan3 gong3 nian2 。
- si1 xin1 qie4 mu4 fan4 wen2 zheng4 ， hou4 tian1 xia4 le4 xian1 qi2 you1 。

## 注释

## 译文

## 赏析
