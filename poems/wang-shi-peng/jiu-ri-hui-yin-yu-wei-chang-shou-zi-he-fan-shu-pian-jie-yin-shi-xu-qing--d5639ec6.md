---
id: wang-shi-peng-jiu-ri-hui-yin-yu-wei-chang-shou-zi-he-fan-shu-pian-jie-yin-shi-xu-qing--d5639ec6
title: 九日会饮予为唱首自和凡数篇皆因事叙情尔未作重九诗也今再和一篇每句用事而不见姓名末联外余皆略存对偶必有能和之者
titlePinyin: jiu3 ri4 hui4 yin3 yu3 wei4 chang4 shou3 zi4 he2 fan2 shu4 pian1 jie1 yin1 shi4 xu4 qing2 er3 wei4 zuo4 chong2 jiu3 shi1 ye3 jin1 zai4 he2 yi4 pian1 mei3 ju4 yong4 shi4 er2 bu2 jian4 xing4 ming2 mo4 lian2 wai4 yu2 jie1 lüe4 cun2 dui4 ou3 bi4 you3 neng2 he2 zhi1 zhe3
titleSlug: jiu-ri-hui-yin-yu-wei-chang-shou-zi-he-fan-shu-pian-jie-yin-shi-xu-qing--d5639ec6
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 独坐东篱叹无酒，种秫西畴谩盈亩。
- 菊花丛畔来白衣，桑落杯中付馋口。
- 汝南风俗有故事，龙山宴集多佳友。
- 静闻彭泽三径香，遥想蓝田双涧吼。
- 顺时习射马嘶风，随俗登山囊系手。
- 慈恩塔冷旧衣冠，戯马台空古刁斗。
- 三嗅馨香感槩中，细看茱萸酩酊后。
- 应制赋诗人孰在，坐湖联句今还有。
- 明朝见花心已别，此日登高意宜后。
- 日月并应节物嘉，独恨今年无闰九。

## 拼音
- du2 zuo4 dong1 li2 tan4 wu2 jiu3 ， zhong3 shu2 xi1 chou2 man4 ying2 mu3 。
- ju2 hua1 cong2 pan4 lai2 bai2 yi1 ， sang1 luo4 bei1 zhong1 fu4 chan2 kou3 。
- ru3 nan2 feng1 su2 you3 gu4 shi4 ， long2 shan1 yan4 ji2 duo1 jia1 you3 。
- jing4 wen2 peng2 ze2 san1 jing4 xiang1 ， yao2 xiang3 lan2 tian2 shuang1 jian4 hou3 。
- shun4 shi2 xi2 she4 ma3 si1 feng1 ， sui2 su2 deng1 shan1 nang2 xi4 shou3 。
- ci2 en1 ta3 leng3 jiu4 yi1 guan1 ， xi4 ma3 tai2 kong1 gu3 diao1 dou4 。
- san1 xiu4 xin1 xiang1 gan3 gai4 zhong1 ， xi4 kan4 zhu1 yu2 ming3 ding1 hou4 。
- ying4 zhi4 fu4 shi1 ren2 shu2 zai4 ， zuo4 hu2 lian2 ju4 jin1 hai2 you3 。
- ming2 chao2 jian4 hua1 xin1 yi3 bie2 ， ci3 ri4 deng1 gao1 yi4 yi2 hou4 。
- ri4 yue4 bing4 ying4 jie2 wu4 jia1 ， du2 hen4 jin1 nian2 wu2 run4 jiu3 。

## 注释

## 译文

## 赏析
