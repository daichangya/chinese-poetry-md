---
id: wang-shi-peng-he-han-yan-he-nan-fu-xiu-cai-song-zhou-guang-zong
title: 和韩燕河南府秀才送周光宗
titlePinyin: he2 han2 yan4 he2 nan2 fu3 xiu4 cai2 song4 zhou1 guang1 zong1
titleSlug: he-han-yan-he-nan-fu-xiu-cai-song-zhou-guang-zong
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾皇尚柔理，北客来输平。
- 投戈讲文艺，虞庠萃群英。
- 蔼蔼六年间，人物如西京。
- 菁莪各成材，龙虎巍标名。
- 东嘉号多士，半作鸿都生。
- 昭然藻鉴中，不负事业精。
- 先进日通显，天衢作雷轰。
- 后生益可畏，行艺方蜚声。
- 贤哉汝南丈，头角令人惊。
- 撑肠饱文史，欲振三年鸣。
- 偃蹇未如志，造物殊无情。
- 归来务遵养，绝意蜗角争。
- 高堂有慈亲，禄养须大烹。
- 壮怀不能已，千里提短檠。
- 掉头脱尘鞅，举翼摩太清。
- 贱子忝交末，平生荷推诚。
- 缅怀去年春，驾言共西征。
- 悠悠旧时路，君今独先行。
- 江梅弄春色，爱日烘新晴。
- 勿惮行役苦，会见归来荣。

## 拼音
- wu2 huang2 shang4 rou2 li3 ， bei3 ke4 lai2 shu1 ping2 。
- tou2 ge1 jiang3 wen2 yi4 ， yu2 xiang2 cui4 qun2 ying1 。
- ai3 ai3 liu4 nian2 jian1 ， ren2 wu4 ru2 xi1 jing1 。
- jing1 e2 ge4 cheng2 cai2 ， long2 hu3 wei1 biao1 ming2 。
- dong1 jia1 hao4 duo1 shi4 ， ban4 zuo4 hong2 dou1 sheng1 。
- zhao1 ran2 zao3 jian4 zhong1 ， bu2 fu4 shi4 ye4 jing1 。
- xian1 jin4 ri4 tong1 xian3 ， tian1 qu2 zuo4 lei2 hong1 。
- hou4 sheng1 yi4 ke3 wei4 ， xing2 yi4 fang1 fei1 sheng1 。
- xian2 zai1 ru3 nan2 zhang4 ， tou2 jiao3 ling4 ren2 jing1 。
- cheng1 chang2 bao3 wen2 shi3 ， yu4 zhen4 san1 nian2 ming2 。
- yan3 jian3 wei4 ru2 zhi4 ， zao4 wu4 shu1 wu2 qing2 。
- gui1 lai2 wu4 zun1 yang3 ， jue2 yi4 wo1 jiao3 zheng1 。
- gao1 tang2 you3 ci2 qin1 ， lu4 yang3 xu1 da4 peng1 。
- zhuang4 huai2 bu4 neng2 yi3 ， qian1 li3 ti2 duan3 qing2 。
- diao4 tou2 tuo1 chen2 yang1 ， ju3 yi4 mo2 tai4 qing1 。
- jian4 zi3 tian3 jiao1 mo4 ， ping2 sheng1 he2 tui1 cheng2 。
- mian3 huai2 qu4 nian2 chun1 ， jia4 yan2 gong4 xi1 zheng1 。
- you1 you1 jiu4 shi2 lu4 ， jun1 jin1 du2 xian1 xing2 。
- jiang1 mei2 nong4 chun1 se4 ， ai4 ri4 hong1 xin1 qing2 。
- wu4 dan4 xing2 yi4 ku3 ， hui4 jian4 gui1 lai2 rong2 。

## 注释

## 译文

## 赏析
