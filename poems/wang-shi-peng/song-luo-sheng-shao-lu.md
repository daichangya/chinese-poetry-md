---
id: wang-shi-peng-song-luo-sheng-shao-lu
title: 送罗生少陆
titlePinyin: song4 luo2 sheng1 shao3 lu4
titleSlug: song-luo-sheng-shao-lu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罗生黄山来，从我梅溪游。
- 齿发最年少，学问能自修。
- 短檠照深夜，细字书蝇头。
- 大业心欲潜，遗编力旁搜。
- 新文有佳趣，日进殊未休。
- 吾愧河汾翁，子学常与收。
- 行将拭老眼，万里看骅骝。
- 一叶下庭臯，大火当西流。
- 遥望河阳云，俄登李膺舟。
- 交朋重惜别，挽袖终不留。
- 吾肠百炼刚，亦作茧绪抽。
- 籍也不吾叛，寻盟定高秋。

## 拼音
- luo2 sheng1 huang2 shan1 lai2 ， cong2 wo3 mei2 xi1 you2 。
- chi3 fa1 zui4 nian2 shao4 ， xue2 wen4 neng2 zi4 xiu1 。
- duan3 qing2 zhao4 shen1 ye4 ， xi4 zi4 shu1 ying2 tou2 。
- da4 ye4 xin1 yu4 qian2 ， yi2 bian1 li4 pang2 sou1 。
- xin1 wen2 you3 jia1 qu4 ， ri4 jin4 shu1 wei4 xiu1 。
- wu2 kui4 he2 fen2 weng1 ， zi3 xue2 chang2 yu3 shou1 。
- xing2 jiang1 shi4 lao3 yan3 ， wan4 li3 kan4 hua2 liu2 。
- yi2 ye4 xia4 ting2 gao1 ， da4 huo3 dang1 xi1 liu2 。
- yao2 wang4 he2 yang2 yun2 ， e2 deng1 li3 ying1 zhou1 。
- jiao1 peng2 zhong4 xi1 bie2 ， wan3 xiu4 zhong1 bu4 liu2 。
- wu2 chang2 bai3 lian4 gang1 ， yi4 zuo4 jian3 xu4 chou1 。
- ji2 ye3 bu4 wu2 pan4 ， xun2 meng2 ding4 gao1 qiu1 。

## 注释

## 译文

## 赏析
