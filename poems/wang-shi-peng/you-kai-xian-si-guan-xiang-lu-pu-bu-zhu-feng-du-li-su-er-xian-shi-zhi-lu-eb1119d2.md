---
id: wang-shi-peng-you-kai-xian-si-guan-xiang-lu-pu-bu-zhu-feng-du-li-su-er-xian-shi-zhi-lu-eb1119d2
title: 游开先寺观香炉瀑布诸峰读李苏二仙诗知庐阜之胜在是记以十韵
titlePinyin: you2 kai1 xian1 si4 guan1 xiang1 lu2 pu4 bu4 zhu1 feng1 du2 li3 su1 er4 xian1 shi1 zhi1 lu2 fu4 zhi1 sheng4 zai4 shi4 ji4 yi3 shi2 yun4
titleSlug: you-kai-xian-si-guan-xiang-lu-pu-bu-zhu-feng-du-li-su-er-xian-shi-zhi-lu-eb1119d2
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山何处好，胜地有开先。
- 瀑水漱寒玉，香炉生紫烟。
- 紫霄长近日，黄石不知年。
- 雁荡灵湫合，酆城宝剑连。
- 龟行似朝斗，鹤唳欲冲天。
- 马尾只自洗，牛头奚用穿。
- 雄词惟太白，妙句更苏仙。
- 寺占星流处，桥飞月出边。
- 碑方阅华藏，梦已到栖贤。
- 明日游三峡，归心定决然。

## 拼音
- lu2 shan1 he2 chu4 hao3 ， sheng4 di4 you3 kai1 xian1 。
- pu4 shui3 shu4 han2 yu4 ， xiang1 lu2 sheng1 zi3 yan1 。
- zi3 xiao1 chang2 jin4 ri4 ， huang2 shi2 bu4 zhi1 nian2 。
- yan4 dang4 ling2 qiu1 he2 ， feng1 cheng2 bao3 jian4 lian2 。
- gui1 xing2 si4 chao2 dou4 ， he4 li4 yu4 chong1 tian1 。
- ma3 wei3 zhi1 zi4 xi3 ， niu2 tou2 xi1 yong4 chuan1 。
- xiong2 ci2 wei2 tai4 bai2 ， miao4 ju4 geng4 su1 xian1 。
- si4 zhan1 xing1 liu2 chu4 ， qiao2 fei1 yue4 chu1 bian1 。
- bei1 fang1 yue4 hua2 cang2 ， meng4 yi3 dao4 qi1 xian2 。
- ming2 ri4 you2 san1 xia2 ， gui1 xin1 ding4 jue2 ran2 。

## 注释

## 译文

## 赏析
