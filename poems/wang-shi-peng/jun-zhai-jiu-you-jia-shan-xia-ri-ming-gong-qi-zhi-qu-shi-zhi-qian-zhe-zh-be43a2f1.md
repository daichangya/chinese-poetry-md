---
id: wang-shi-peng-jun-zhai-jiu-you-jia-shan-xia-ri-ming-gong-qi-zhi-qu-shi-zhi-qian-zhe-zh-be43a2f1
title: "郡斋旧有假山暇日命工葺之取石之嵌者\U0002B134置山顶汲水筩竹引而激之自顶而下有悬崖飞瀑之状予既以萧洒名斋因镌二字于石戏成古风"
titlePinyin: "jun4 zhai1 jiu4 you3 jia3 shan1 xia2 ri4 ming4 gong1 qi4 zhi1 qu3 shi2 zhi1 qian4 zhe3 \U0002B134 zhi4 shan1 ding3 ji2 shui3 tong3 zhu2 yin3 er2 ji1 zhi1 zi4 ding3 er2 xia4 you3 xuan2 ya2 fei1 pu4 zhi1 zhuang4 yu3 ji4 yi3 xiao1 sa3 ming2 zhai1 yin1 juan1 er4 zi4 yu2 shi2 xi4 cheng2 gu3 feng1"
titleSlug: jun-zhai-jiu-you-jia-shan-xia-ri-ming-gong-qi-zhi-qu-shi-zhi-qian-zhe-zh-be43a2f1
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山从何来石无根，水从何来山无源。
- 忽然幻出如自然，群峰崒嵂声潺湲。
- 石工貌愚性机巧，两手顷刻成陶甄。
- 坐移野景到城郭，解使平地生林泉。
- 香炉瀑布名天下，雁荡龙湫更萧洒。
- 名山不见典刑存，得趣何须论真假。
- 君不见晋公元勋兼盛德，绿野堂前罗涧石。
- 又不见行行正直韩退之，汲井埋盆成小池。
- 二公匈中有佳致，涧石盆池聊自戏。
- 世间万事皆戏耳，何止兹山与兹水。

## 拼音
- shan1 cong2 he2 lai2 shi2 wu2 gen1 ， shui3 cong2 he2 lai2 shan1 wu2 yuan2 。
- hu1 ran2 huan4 chu1 ru2 zi4 ran2 ， qun2 feng1 zu2 lü4 sheng1 chan2 yuan2 。
- shi2 gong1 mao4 yu2 xing4 ji1 qiao3 ， liang3 shou3 qing3 ke4 cheng2 tao2 zhen1 。
- zuo4 yi2 ye3 jing3 dao4 cheng2 guo1 ， jie3 shi3 ping2 di4 sheng1 lin2 quan2 。
- xiang1 lu2 pu4 bu4 ming2 tian1 xia4 ， yan4 dang4 long2 qiu1 geng4 xiao1 sa3 。
- ming2 shan1 bu2 jian4 dian3 xing2 cun2 ， de2 qu4 he2 xu1 lun4 zhen1 jia3 。
- jun1 bu2 jian4 jin4 gong1 yuan2 xun1 jian1 sheng4 de2 ， lü4 ye3 tang2 qian2 luo2 jian4 shi2 。
- you4 bu2 jian4 xing2 xing2 zheng4 zhi2 han2 tui4 zhi1 ， ji2 jing3 mai2 pen2 cheng2 xiao3 chi2 。
- er4 gong1 xiong1 zhong1 you3 jia1 zhi4 ， jian4 shi2 pen2 chi2 liao2 zi4 xi4 。
- shi4 jian1 wan4 shi4 jie1 xi4 er3 ， he2 zhi3 zi1 shan1 yu3 zi1 shui3 。

## 注释

## 译文

## 赏析
