---
id: wang-shi-peng-ji-feng
title: 记风
titlePinyin: ji4 feng1
titleSlug: ji-feng
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泉南固多风，兹风大为最。
- 初惊月有晕，忽听天鸣籁。
- 蓬蓬从何来，烈烈不可奈。
- 万窍争怒号，三光变冥昧。
- 掀翻败墙壁，摧折到松桧。
- 瓦飘上天半，茅卷洒郊外。
- 稻吹垂实花，果堕未熟蔕。
- 山川失故容，草木遭厄会。
- 飞同鹢过宋，悲异见歌沛。
- 孰云楚台雄，未觉周郊大。
- 虽然不终朝，无乃已被害。
- 嗟予垂素发，滥此张皂盖。
- 方忧西畴禾，未问南海贝。
- 心如韩值飓，卜效苏命蔡。
- 焚香叩穹昊，防患问耆艾。
- 稍稍云色定，徐徐雨声霈。
- 渐停箕簸扬，会见气交泰。
- 居民理破屋，老守戒征旆。
- 五弦歌舜琴，一丝咏严濑。
- 去矣不待瓜，归欤及鲈鲙。

## 拼音
- quan2 nan2 gu4 duo1 feng1 ， zi1 feng1 da4 wei4 zui4 。
- chu1 jing1 yue4 you3 yun1 ， hu1 ting1 tian1 ming2 lai4 。
- peng2 peng2 cong2 he2 lai2 ， lie4 lie4 bu4 ke3 nai4 。
- wan4 qiao4 zheng1 nu4 hao2 ， san1 guang1 bian4 ming2 mei4 。
- xian1 fan1 bai4 qiang2 bi4 ， cui1 zhe2 dao4 song1 gui4 。
- wa3 piao1 shang4 tian1 ban4 ， mao2 juan4 sa3 jiao1 wai4 。
- dao4 chui1 chui2 shi2 hua1 ， guo3 duo4 wei4 shu2 di4 。
- shan1 chuan1 shi1 gu4 rong2 ， cao3 mu4 zao1 e4 hui4 。
- fei1 tong2 yi4 guo4 song4 ， bei1 yi4 jian4 ge1 pei4 。
- shu2 yun2 chu3 tai2 xiong2 ， wei4 jue2 zhou1 jiao1 da4 。
- sui1 ran2 bu4 zhong1 chao2 ， wu2 nai3 yi3 bei4 hai4 。
- jie1 yu3 chui2 su4 fa1 ， lan4 ci3 zhang1 zao4 gai4 。
- fang1 you1 xi1 chou2 he2 ， wei4 wen4 nan2 hai3 bei4 。
- xin1 ru2 han2 zhi2 ju4 ， bu3 xiao4 su1 ming4 cai4 。
- fen2 xiang1 kou4 qiong2 hao4 ， fang2 huan4 wen4 qi2 ai4 。
- shao1 shao1 yun2 se4 ding4 ， xu2 xu2 yu3 sheng1 pei4 。
- jian4 ting2 ji1 bo4 yang2 ， hui4 jian4 qi4 jiao1 tai4 。
- ju1 min2 li3 po4 wu1 ， lao3 shou3 jie4 zheng1 pei4 。
- wu3 xian2 ge1 shun4 qin2 ， yi4 si1 yong3 yan2 lai4 。
- qu4 yi3 bu2 dai4 gua1 ， gui1 yu2 ji2 lu2 kuai4 。

## 注释

## 译文

## 赏析
