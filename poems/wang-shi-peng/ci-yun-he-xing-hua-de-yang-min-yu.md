---
id: wang-shi-peng-ci-yun-he-xing-hua-de-yang-min-yu
title: 次韵何兴化德扬闵雨
titlePinyin: ci4 yun4 he2 xing1 hua4 de2 yang2 min3 yu3
titleSlug: ci-yun-he-xing-hua-de-yang-min-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荧惑照南纪，千里生尘埃。
- 守臣失其职，闵雨肠空摧。
- 奔走佞佛老，吁嗟祷风雷。
- 烁石势愈炽，望霓心可哀。
- 民情有愁恨，天意那能回。
- 缅怀端明公，岂薄德与才。
- 乞雨问山神，胡为亦迟徊。
- 邻邦贤使君，道妙藏灵台。
- 不待雨催诗，却以诗篇催。
- 伫听泻糟床，遥期衔贺杯。
- 政理阴阳和，诚加金石开。
- 余波必及我，飘洒桐城隈。
- 两郡桐青青，年丰廪崔嵬。
- 普天望作霖，公盍归乎来。

## 拼音
- ying2 huo4 zhao4 nan2 ji4 ， qian1 li3 sheng1 chen2 ai1 。
- shou3 chen2 shi1 qi2 zhi2 ， min3 yu3 chang2 kong1 cui1 。
- ben1 zou3 ning4 fo2 lao3 ， xu1 jie1 dao3 feng1 lei2 。
- shuo4 shi2 shi4 yu4 chi4 ， wang4 ni2 xin1 ke3 ai1 。
- min2 qing2 you3 chou2 hen4 ， tian1 yi4 na4 neng2 hui2 。
- mian3 huai2 duan1 ming2 gong1 ， qi3 bao2 de2 yu3 cai2 。
- qi3 yu3 wen4 shan1 shen2 ， hu2 wei4 yi4 chi2 huai2 。
- lin2 bang1 xian2 shi3 jun1 ， dao4 miao4 cang2 ling2 tai2 。
- bu2 dai4 yu3 cui1 shi1 ， que4 yi3 shi1 pian1 cui1 。
- zhu4 ting1 xie4 zao1 chuang2 ， yao2 qi1 xian2 he4 bei1 。
- zheng4 li3 yin1 yang2 he2 ， cheng2 jia1 jin1 shi2 kai1 。
- yu2 bo1 bi4 ji2 wo3 ， piao1 sa3 tong2 cheng2 wei1 。
- liang3 jun4 tong2 qing1 qing1 ， nian2 feng1 lin3 cui1 wei2 。
- pu3 tian1 wang4 zuo4 lin2 ， gong1 he2 gui1 hu1 lai2 。

## 注释

## 译文

## 赏析
