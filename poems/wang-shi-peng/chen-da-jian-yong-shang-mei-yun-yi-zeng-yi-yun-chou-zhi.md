---
id: wang-shi-peng-chen-da-jian-yong-shang-mei-yun-yi-zeng-yi-yun-chou-zhi
title: 陈大监用赏梅韵以赠依韵酬之
titlePinyin: chen2 da4 jian1 yong4 shang3 mei2 yun4 yi3 zeng4 yi1 yun4 chou2 zhi1
titleSlug: chen-da-jian-yong-shang-mei-yun-yi-zeng-yi-yun-chou-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颍川丈人贤矣哉，青眼喜为清流开。
- 诗章翰墨两奇绝，笔下一字无尘埃。
- 品题人物奖后进，搢绅乐善公为魁。
- 东嘉贱子生太晚，犹幸识此真人才。
- 朅来西游也不恶，锦囊所得俱琼瑰。
- 区区科第何足道，此行似为诗篇来。
- 客中拜贶更重复，丙穴鱼及郫筒杯。
- 寒乡故旧问归橐，首言带得公诗回。

## 拼音
- ying3 chuan1 zhang4 ren2 xian2 yi3 zai1 ， qing1 yan3 xi3 wei4 qing1 liu2 kai1 。
- shi1 zhang1 han4 mo4 liang3 qi2 jue2 ， bi3 xia4 yi2 zi4 wu2 chen2 ai1 。
- pin3 ti2 ren2 wu4 jiang3 hou4 jin4 ， jin4 shen1 le4 shan4 gong1 wei4 kui2 。
- dong1 jia1 jian4 zi3 sheng1 tai4 wan3 ， you2 xing4 shi2 ci3 zhen1 ren2 cai2 。
- qie4 lai2 xi1 you2 ye3 bu2 e4 ， jin3 nang2 suo3 de2 ju4 qiong2 gui1 。
- qu1 qu1 ke1 di4 he2 zu2 dao4 ， ci3 xing2 si4 wei4 shi1 pian1 lai2 。
- ke4 zhong1 bai4 kuang4 geng4 chong2 fu4 ， bing3 xue2 yu2 ji2 pi2 tong3 bei1 。
- han2 xiang1 gu4 jiu4 wen4 gui1 tuo2 ， shou3 yan2 dai4 de2 gong1 shi1 hui2 。

## 注释

## 译文

## 赏析
