---
id: wang-shi-peng-song-yuan-zhang-gai-cao-cheng-du
title: 送元章改漕成都
titlePinyin: song4 yuan2 zhang1 gai3 cao2 cheng2 du1
titleSlug: song-yuan-zhang-gai-cao-cheng-du
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 取友四十载，普天半交游。
- 蒹葭群玉间，莫盛登瀛洲。
- 元章真国士，未见心已投。
- 雅抱畎畆志，共怀天下忧。
- 馆阁育人材，孰云专校雠。
- 慷慨论世事，不见范尹欧。
- 疆埸况如许，宁不忧宗周。
- 精忠屹肝胆，苦语惊冕旒。
- 君去最勇决，我行尚迟留。
- 初别拟十载，相逢忽三秋。
- 龙飞起元老，江淮握貔貅。
- 礼罗得奇才，戎幕资良筹。
- 人事苦好违，壮怀莫能酬。
- 去持夔州节，遥泛瞿唐舟。
- 我亦来自鄱，兹行岂人谋。
- 八阵观壮图，三峡窥倒流。
- 访君义胜堂，顾我制胜楼。
- 如马谒白帝，卧龙寻武侯。
- 江亭览月色，园花赏春柔。
- 果分余味甘，兰赠深林幽。
- 诗篇浩卷轴，墨妙辉山丘。
- 气薄文艳杜，词卑竹枝刘。
- 吏事容拙踈，交情荷绸缪。
- 纶言下北阙，绣衣使西州。
- 流钱岂君事，易地曾何优。
- 胡不班玉笋，入告嘉谋猷。
- 巴子国最贫，疮痍民未瘳。
- 君去谁抚摩，欲借嗟无由。
- 我已上祠章，归欤老田畴。
- 迟君还日边，寄书到东瓯。

## 拼音
- qu3 you3 si4 shi2 zai3 ， pu3 tian1 ban4 jiao1 you2 。
- jian1 jia1 qun2 yu4 jian1 ， mo4 sheng4 deng1 ying2 zhou1 。
- yuan2 zhang1 zhen1 guo2 shi4 ， wei4 jian4 xin1 yi3 tou2 。
- ya3 bao4 quan3 mu3 zhi4 ， gong4 huai2 tian1 xia4 you1 。
- guan3 ge2 yu4 ren2 cai2 ， shu2 yun2 zhuan1 xiao4 chou2 。
- kang1 kai3 lun4 shi4 shi4 ， bu2 jian4 fan4 yin3 ou1 。
- jiang1 yi4 kuang4 ru2 xu3 ， ning2 bu4 you1 zong1 zhou1 。
- jing1 zhong1 yi4 gan1 dan3 ， ku3 yu3 jing1 mian3 liu2 。
- jun1 qu4 zui4 yong3 jue2 ， wo3 xing2 shang4 chi2 liu2 。
- chu1 bie2 ni3 shi2 zai3 ， xiang1 feng2 hu1 san1 qiu1 。
- long2 fei1 qi3 yuan2 lao3 ， jiang1 huai2 wo4 pi2 xiu1 。
- li3 luo2 de2 qi2 cai2 ， rong2 mu4 zi1 liang2 chou2 。
- ren2 shi4 ku3 hao3 wei2 ， zhuang4 huai2 mo4 neng2 chou2 。
- qu4 chi2 kui2 zhou1 jie2 ， yao2 fan4 qu2 tang2 zhou1 。
- wo3 yi4 lai2 zi4 po2 ， zi1 xing2 qi3 ren2 mou2 。
- ba1 zhen4 guan1 zhuang4 tu2 ， san1 xia2 kui1 dao3 liu2 。
- fang3 jun1 yi4 sheng4 tang2 ， gu4 wo3 zhi4 sheng4 lou2 。
- ru2 ma3 ye4 bai2 di4 ， wo4 long2 xun2 wu3 hou2 。
- jiang1 ting2 lan3 yue4 se4 ， yuan2 hua1 shang3 chun1 rou2 。
- guo3 fen1 yu2 wei4 gan1 ， lan2 zeng4 shen1 lin2 you1 。
- shi1 pian1 hao4 juan4 zhou2 ， mo4 miao4 hui1 shan1 qiu1 。
- qi4 bao2 wen2 yan4 du4 ， ci2 bei1 zhu2 zhi1 liu2 。
- li4 shi4 rong2 zhuo1 shu1 ， jiao1 qing2 he2 chou2 mou2 。
- lun2 yan2 xia4 bei3 que1 ， xiu4 yi1 shi3 xi1 zhou1 。
- liu2 qian2 qi3 jun1 shi4 ， yi4 di4 ceng2 he2 you1 。
- hu2 bu4 ban1 yu4 sun3 ， ru4 gao4 jia1 mou2 you2 。
- ba1 zi3 guo2 zui4 pin2 ， chuang1 yi2 min2 wei4 chou1 。
- jun1 qu4 shui2 fu3 mo2 ， yu4 jie4 jie1 wu2 you2 。
- wo3 yi3 shang4 ci2 zhang1 ， gui1 yu2 lao3 tian2 chou2 。
- chi2 jun1 hai2 ri4 bian1 ， ji4 shu1 dao4 dong1 ou1 。

## 注释

## 译文

## 赏析
