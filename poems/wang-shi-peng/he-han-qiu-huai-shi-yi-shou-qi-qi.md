---
id: wang-shi-peng-he-han-qiu-huai-shi-yi-shou-qi-qi
title: 和韩秋怀十一首  其七
titlePinyin: he2 han2 qiu1 huai2 shi2 yi1 shou3     qi2 qi1
titleSlug: he-han-qiu-huai-shi-yi-shou-qi-qi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 窗几生新凉，灯火照初暗。
- 省己有昨非，探怀无宿憾。
- 古书恣掀翻，古意薄窥瞰。
- 心将游寂寞，语复攻苦淡。
- 实歉名忌浮，才踈得惩滥。
- 守志惧不坚，入道恐成暂。
- 性抑戒戕贼，心猿思系缆。
- 有友频琢磨，无官自校勘。
- 澹然学杨雄，不恨储无甔。

## 拼音
- chuang1 ji3 sheng1 xin1 liang2 ， deng1 huo3 zhao4 chu1 an4 。
- sheng3 ji3 you3 zuo2 fei1 ， tan4 huai2 wu2 su4 han4 。
- gu3 shu1 zi4 xian1 fan1 ， gu3 yi4 bao2 kui1 kan4 。
- xin1 jiang1 you2 ji4 mo4 ， yu3 fu4 gong1 ku3 dan4 。
- shi2 qian4 ming2 ji4 fu2 ， cai2 shu1 de2 cheng2 lan4 。
- shou3 zhi4 ju4 bu4 jian1 ， ru4 dao4 kong3 cheng2 zan4 。
- xing4 yi4 jie4 qiang1 zei2 ， xin1 yuan2 si1 xi4 lan3 。
- you3 you3 pin2 zhuo2 mo2 ， wu2 guan1 zi4 jiao4 kan1 。
- dan4 ran2 xue2 yang2 xiong2 ， bu2 hen4 chu3 wu2 dan1 。

## 注释

## 译文

## 赏析
