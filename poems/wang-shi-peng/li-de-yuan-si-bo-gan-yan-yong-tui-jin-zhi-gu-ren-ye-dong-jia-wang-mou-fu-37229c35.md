---
id: wang-shi-peng-li-de-yuan-si-bo-gan-yan-yong-tui-jin-zhi-gu-ren-ye-dong-jia-wang-mou-fu-37229c35
title: 李德远寺簿敢言勇退今之古人也东嘉王某赋诗以高其行
titlePinyin: li3 de2 yuan3 si4 bo2 gan3 yan2 yong3 tui4 jin1 zhi1 gu3 ren2 ye3 dong1 jia1 wang2 mou3 fu4 shi1 yi3 gao1 qi2 xing2
titleSlug: li-de-yuan-si-bo-gan-yan-yong-tui-jin-zhi-gu-ren-ye-dong-jia-wang-mou-fu-37229c35
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴山苍苍烟霭横，皇都日日春风生。
- 利涂捷径走轮毂，古道荆棘惟君行。
- 吴江洪涛拍天汹，万楫千帆日相踵。
- 六鳌入钓犹不归，急流知退惟君勇。
- 斜川胜事今临川，锦袍风月追谪仙。
- 芋魁豆饭吾亦有，脱屣有媿君翩然。
- 我辈情钟惜离索，为国惜贤情更恶。
- 江头送别春尚寒，回首冥鸿已寥廓。

## 拼音
- wu2 shan1 cang1 cang1 yan1 ai3 heng2 ， huang2 dou1 ri4 ri4 chun1 feng1 sheng1 。
- li4 tu2 jie2 jing4 zou3 lun2 gu1 ， gu3 dao4 jing1 ji2 wei2 jun1 xing2 。
- wu2 jiang1 hong2 tao1 pai1 tian1 xiong1 ， wan4 ji2 qian1 fan1 ri4 xiang1 zhong3 。
- liu4 ao2 ru4 diao4 you2 bu4 gui1 ， ji2 liu2 zhi1 tui4 wei2 jun1 yong3 。
- xie2 chuan1 sheng4 shi4 jin1 lin2 chuan1 ， jin3 pao2 feng1 yue4 zhui1 zhe2 xian1 。
- yu4 kui2 dou4 fan4 wu2 yi4 you3 ， tuo1 xi3 you3 kui4 jun1 pian1 ran2 。
- wo3 bei4 qing2 zhong1 xi1 li2 suo3 ， wei4 guo2 xi1 xian2 qing2 geng4 e4 。
- jiang1 tou2 song4 bie2 chun1 shang4 han2 ， hui2 shou3 ming2 hong2 yi3 liao2 kuo4 。

## 注释

## 译文

## 赏析
