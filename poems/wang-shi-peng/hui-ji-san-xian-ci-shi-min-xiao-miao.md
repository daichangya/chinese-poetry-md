---
id: wang-shi-peng-hui-ji-san-xian-ci-shi-min-xiao-miao
title: 会稽三贤祠诗 愍孝庙
titlePinyin: hui4 ji1 san1 xian2 ci2 shi1   min3 xiao4 miao4
titleSlug: hui-ji-san-xian-ci-shi-min-xiao-miao
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔尝读黄绢碑，长叹越国无男儿。
- 孰知种山山下水，千载有此一段奇。
- 呜呼哀哉蔡孝子，风烈远过恢与覊。
- 乃翁白首困缧絏，半年不脱儿心悲。
- 请身荷械代父罪，或甘黥涅居军麾。
- 况遇兵兴击叛卒，身先矢石死不辞。
- 当时非无贤太守，孝子抱志终不施。
- 人间无路可赴诉，投命河伯祈天知。
- 自为铭志及讼牒，欲愬以魂赎以尸。
- 精哀意切语不怨，孝与忠厚俱天资。
- 临河更效结缨死，颠沛于礼曾无亏。
- 父脱累囚子愿毕，身在九泉甘若饴。
- 名闻九重获旌表，赐庙愍孝风华夷。
- 胡为祠宇乃如许，一间破屋河之湄。
- 未闻设诔有度尚，绝妙更欠邯郸词。
- 我来赞幕钦孝烈，顾瞻庙貎成吁嘻。
- 他年太史作佳传，愿于纸尾书吾诗。

## 拼音
- wo3 xi1 chang2 du2 huang2 juan4 bei1 ， chang2 tan4 yue4 guo2 wu2 nan2 er2 。
- shu2 zhi1 zhong3 shan1 shan1 xia4 shui3 ， qian1 zai3 you3 ci3 yi2 duan4 qi2 。
- wu1 hu1 ai1 zai1 cai4 xiao4 zi3 ， feng1 lie4 yuan3 guo4 hui1 yu3 ji1 。
- nai3 weng1 bai2 shou3 kun4 lei2 xie4 ， ban4 nian2 bu4 tuo1 er2 xin1 bei1 。
- qing3 shen1 he2 xie4 dai4 fu4 zui4 ， huo4 gan1 qing2 nie4 ju1 jun1 hui1 。
- kuang4 yu4 bing1 xing1 ji1 pan4 zu2 ， shen1 xian1 shi3 shi2 si3 bu4 ci2 。
- dang1 shi2 fei1 wu2 xian2 tai4 shou3 ， xiao4 zi3 bao4 zhi4 zhong1 bu4 shi1 。
- ren2 jian1 wu2 lu4 ke3 fu4 su4 ， tou2 ming4 he2 bo2 qi2 tian1 zhi1 。
- zi4 wei4 ming2 zhi4 ji2 song4 die2 ， yu4 shuo4 yi3 hun2 shu2 yi3 shi1 。
- jing1 ai1 yi4 qie4 yu3 bu2 yuan4 ， xiao4 yu3 zhong1 hou4 ju4 tian1 zi1 。
- lin2 he2 geng4 xiao4 jie2 ying1 si3 ， dian1 pei4 yu2 li3 ceng2 wu2 kui1 。
- fu4 tuo1 lei4 qiu2 zi3 yuan4 bi4 ， shen1 zai4 jiu3 quan2 gan1 ruo4 yi2 。
- ming2 wen2 jiu3 chong2 huo4 jing1 biao3 ， ci4 miao4 min3 xiao4 feng1 hua2 yi2 。
- hu2 wei4 ci2 yu3 nai3 ru2 xu3 ， yi4 jian1 po4 wu1 he2 zhi1 mei2 。
- wei4 wen2 she4 lei3 you3 du4 shang4 ， jue2 miao4 geng4 qian4 han2 dan1 ci2 。
- wo3 lai2 zan4 mu4 qin1 xiao4 lie4 ， gu4 zhan1 miao4 ni2 cheng2 xu1 xi1 。
- ta1 nian2 tai4 shi3 zuo4 jia1 chuan2 ， yuan4 yu2 zhi3 wei3 shu1 wu2 shi1 。

## 注释

## 译文

## 赏析
