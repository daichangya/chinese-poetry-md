---
id: wang-shi-peng-yu-gan-weng-bo-yi-yu-qu-rao-zhi-ri-jun-ren-duan-qiao-jian-liu-hua-tu-fu--9ae11473
title: 余干翁簿以予去饶之日郡人断桥见留画图赋诗见寄因次其韵
titlePinyin: yu2 gan1 weng1 bo2 yi3 yu3 qu4 rao2 zhi1 ri4 jun4 ren2 duan4 qiao2 jian4 liu2 hua4 tu2 fu4 shi1 jian4 ji4 yin1 ci4 qi2 yun4
titleSlug: yu-gan-weng-bo-yi-yu-qu-rao-zhi-ri-jun-ren-duan-qiao-jian-liu-hua-tu-fu--9ae11473
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我慕郑子真，躬耕老岩谷。
- 不慕苏季子，腰金诧宗族。
- 失脚落尘网，回头念幽独。
- 向来鸳鹭行，进退惭碌碌。
- 把麾鄱君国，饮水清湾曲。
- 缅怀九贤人，痛闵千里俗。
- 奉扬乏仁风，黎庶因炎燠。
- 畴能政有成，敢望诺无宿。
- 厚颜叨禄廪，汗背拥旌纛。
- 命下忽夔门，诸公孰推毂。
- 水陆三千里，湖重岭仍复。
- 至喜谒文忠，秭归怀李矗。
- 鄱人怜老守，去类楚臣逐。
- 出门桥已断，拥道頞争蹙。
- 初无龚黄政，滥继秦侯躅。
- 仇香旧同僚，别寄两竿牍。
- 赋诗仍画图，开卷宛在目。
- 清音满干越，余韵到巴蜀。
- 我有二顷田，荒芜雁山腹。
- 愿画归去来，芒鞋事耕育。

## 拼音
- wo3 mu4 zheng4 zi3 zhen1 ， gong1 geng1 lao3 yan2 gu3 。
- bu2 mu4 su1 ji4 zi3 ， yao1 jin1 cha4 zong1 zu2 。
- shi1 jiao3 luo4 chen2 wang3 ， hui2 tou2 nian4 you1 du2 。
- xiang4 lai2 yuan1 lu4 xing2 ， jin4 tui4 can2 lu4 lu4 。
- ba3 hui1 po2 jun1 guo2 ， yin3 shui3 qing1 wan1 qu3 。
- mian3 huai2 jiu3 xian2 ren2 ， tong4 min3 qian1 li3 su2 。
- feng4 yang2 fa2 ren2 feng1 ， li2 shu4 yin1 yan2 yu4 。
- chou2 neng2 zheng4 you3 cheng2 ， gan3 wang4 nuo4 wu2 su4 。
- hou4 yan2 dao1 lu4 lin3 ， han4 bei4 yong1 jing1 dao4 。
- ming4 xia4 hu1 kui2 men2 ， zhu1 gong1 shu2 tui1 gu1 。
- shui3 lu4 san1 qian1 li3 ， hu2 zhong4 ling3 reng2 fu4 。
- zhi4 xi3 ye4 wen2 zhong1 ， zi3 gui1 huai2 li3 chu4 。
- po2 ren2 lian2 lao3 shou3 ， qu4 lei4 chu3 chen2 zhu2 。
- chu1 men2 qiao2 yi3 duan4 ， yong1 dao4 e4 zheng1 cu4 。
- chu1 wu2 gong1 huang2 zheng4 ， lan4 ji4 qin2 hou2 zhu2 。
- chou2 xiang1 jiu4 tong2 liao2 ， bie2 ji4 liang3 gan1 du2 。
- fu4 shi1 reng2 hua4 tu2 ， kai1 juan4 wan3 zai4 mu4 。
- qing1 yin1 man3 gan1 yue4 ， yu2 yun4 dao4 ba1 shu3 。
- wo3 you3 er4 qing3 tian2 ， huang1 wu2 yan4 shan1 fu4 。
- yuan4 hua4 gui1 qu4 lai2 ， mang2 xie2 shi4 geng1 yu4 。

## 注释

## 译文

## 赏析
