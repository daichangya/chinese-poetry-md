---
id: wang-shi-peng-cha-yuan-zhang-zi-cheng-du-zou-shu-zhi-jiang-ling-bing-kuang-shu-jian-fu-zi
title: 查元章自成都走书至江陵并贶蜀牋附子
titlePinyin: cha2 yuan2 zhang1 zi4 cheng2 du1 zou3 shu1 zhi4 jiang1 ling2 bing4 kuang4 shu3 jian1 fu4 zi3
titleSlug: cha-yuan-zhang-zi-cheng-du-zou-shu-zhi-jiang-ling-bing-kuang-shu-jian-fu-zi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芝兰道山旧，邂逅夔江边。
- 会合止半载，别离又经年。
- 君犹滞使轺，我忽移霅川。
- 东归不及见，西望心悠然。
- 尺书走健卒，追上江陵船。
- 慇懃赠远意，药百纸以千。
- 我老苦多病，得药年可延。
- 静思苦口味，奚止沉疴痊。
- 但非造楼手，误辱文房牋。
- 待将君诗文，传写千万篇。
- 书言作二记，付与夔人镌。
- 捍波记修垒，济渴记义泉。
- 深惭郡政谬，滥托雄文传。
- 君才高辈流，君誉蔼民编。
- 雅志在活人，何心肯流钱。
- 当宁正念贾，诸公咸荐贤。
- 定归玉笋班，慷慨旒扆前。
- 所陈必尧舜，那肯谈武宣。
- 早趣舍人装，行著祖生鞭。
- 我冠傥未挂，苕溪迟言旋。

## 拼音
- zhi1 lan2 dao4 shan1 jiu4 ， xie4 hou4 kui2 jiang1 bian1 。
- hui4 he2 zhi3 ban4 zai3 ， bie2 li2 you4 jing1 nian2 。
- jun1 you2 zhi4 shi3 yao2 ， wo3 hu1 yi2 zha4 chuan1 。
- dong1 gui1 bu4 ji2 jian4 ， xi1 wang4 xin1 you1 ran2 。
- chi3 shu1 zou3 jian4 zu2 ， zhui1 shang4 jiang1 ling2 chuan2 。
- yin1 qin2 zeng4 yuan3 yi4 ， yao4 bai3 zhi3 yi3 qian1 。
- wo3 lao3 ku3 duo1 bing4 ， de2 yao4 nian2 ke3 yan2 。
- jing4 si1 ku3 kou3 wei4 ， xi1 zhi3 chen2 ke1 quan2 。
- dan4 fei1 zao4 lou2 shou3 ， wu4 ru3 wen2 fang2 jian1 。
- dai4 jiang1 jun1 shi1 wen2 ， chuan2 xie3 qian1 wan4 pian1 。
- shu1 yan2 zuo4 er4 ji4 ， fu4 yu3 kui2 ren2 juan1 。
- han4 bo1 ji4 xiu1 lei3 ， ji4 ke3 ji4 yi4 quan2 。
- shen1 can2 jun4 zheng4 miu4 ， lan4 tuo1 xiong2 wen2 chuan2 。
- jun1 cai2 gao1 bei4 liu2 ， jun1 yu4 ai3 min2 bian1 。
- ya3 zhi4 zai4 huo2 ren2 ， he2 xin1 ken3 liu2 qian2 。
- dang1 ning2 zheng4 nian4 jia3 ， zhu1 gong1 xian2 jian4 xian2 。
- ding4 gui1 yu4 sun3 ban1 ， kang1 kai3 liu2 yi3 qian2 。
- suo3 chen2 bi4 yao2 shun4 ， na4 ken3 tan2 wu3 xuan1 。
- zao3 qu4 she4 ren2 zhuang1 ， xing2 zhu4 zu3 sheng1 bian1 。
- wo3 guan1 tang3 wei4 gua4 ， tiao2 xi1 chi2 yan2 xuan2 。

## 注释

## 译文

## 赏析
