---
id: wang-shi-peng-he-han-zui-zeng-zhang-mi-shu-ji-wan-da-nian-xian-zhi-shen-zhi
title: 和韩醉赠张秘书寄万大年先之申之
titlePinyin: he2 han2 zui4 zeng4 zhang1 mi4 shu1 ji4 wan4 da4 nian2 xian1 zhi1 shen1 zhi1
titleSlug: he-han-zui-zeng-zhang-mi-shu-ji-wan-da-nian-xian-zhi-shen-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 良友不易得，清谈苦难闻。
- 前夕知何夕，我来访诸君。
- 共对灯烛光，芳尊细论文。
- 通家忝孔李，促席联机云。
- 杯盘畧荷礼，气味同清芬。
- 一盏洗穷愁，三杯话离群。
- 春舟会稽别，秋袂钱塘分。
- 顾我与三友，新当败孤军。
- 飘零各南北，对酒无复醺。
- 客况饱牢落，时光负氤氲。
- 聚散实堪恨，荣枯何足云。
- 归来已三月，俗状日纷纷。
- 幸此同一笑，盘餐饤腥荤。
- 蚝山荐巨房，龟脚烹修裙。
- 良辰属严冬，败懽无蝇蚊。
- 痛饮竟长夜，高歌和南薰。
- 虽非韩孟张，所饮亦典坟。
- 何时脱场屋，南亩同耕耘。
- 昼为鸡豚社，夜策诗酒勋。
- 此言宜早践，勿待桑榆曛。

## 拼音
- liang2 you3 bu2 yi4 de2 ， qing1 tan2 ku3 nan4 wen2 。
- qian2 xi1 zhi1 he2 xi1 ， wo3 lai2 fang3 zhu1 jun1 。
- gong4 dui4 deng1 zhu2 guang1 ， fang1 zun1 xi4 lun4 wen2 。
- tong1 jia1 tian3 kong3 li3 ， cu4 xi2 lian2 ji1 yun2 。
- bei1 pan2 lüe4 he2 li3 ， qi4 wei4 tong2 qing1 fen1 。
- yi4 zhan3 xi3 qiong2 chou2 ， san1 bei1 hua4 li2 qun2 。
- chun1 zhou1 hui4 ji1 bie2 ， qiu1 mei4 qian2 tang2 fen1 。
- gu4 wo3 yu3 san1 you3 ， xin1 dang1 bai4 gu1 jun1 。
- piao1 ling2 ge4 nan2 bei3 ， dui4 jiu3 wu2 fu4 xun1 。
- ke4 kuang4 bao3 lao2 luo4 ， shi2 guang1 fu4 yin1 yun1 。
- ju4 san4 shi2 kan1 hen4 ， rong2 ku1 he2 zu2 yun2 。
- gui1 lai2 yi3 san1 yue4 ， su2 zhuang4 ri4 fen1 fen1 。
- xing4 ci3 tong2 yi2 xiao4 ， pan2 can1 ding4 xing1 hun1 。
- hao2 shan1 jian4 ju4 fang2 ， gui1 jiao3 peng1 xiu1 qun2 。
- liang2 chen2 shu3 yan2 dong1 ， bai4 huan1 wu2 ying2 wen2 。
- tong4 yin3 jing4 chang2 ye4 ， gao1 ge1 he2 nan2 xun1 。
- sui1 fei1 han2 meng4 zhang1 ， suo3 yin3 yi4 dian3 fen2 。
- he2 shi2 tuo1 chang3 wu1 ， nan2 mu3 tong2 geng1 yun2 。
- zhou4 wei4 ji1 tun2 she4 ， ye4 ce4 shi1 jiu3 xun1 。
- ci3 yan2 yi2 zao3 jian4 ， wu4 dai4 sang1 yu2 xun1 。

## 注释

## 译文

## 赏析
