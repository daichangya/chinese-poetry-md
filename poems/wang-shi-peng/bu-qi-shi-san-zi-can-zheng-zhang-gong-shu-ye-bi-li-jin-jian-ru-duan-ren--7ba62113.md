---
id: wang-shi-peng-bu-qi-shi-san-zi-can-zheng-zhang-gong-shu-ye-bi-li-jin-jian-ru-duan-ren--7ba62113
title: 不欺室三字参政张公书也笔力劲健如端人正士俨然人望而敬之因成古诗八韵
titlePinyin: bu4 qi1 shi4 san1 zi4 can1 zheng4 zhang1 gong1 shu1 ye3 bi3 li4 jin4 jian4 ru2 duan1 ren2 zheng4 shi4 yan3 ran2 ren2 wang4 er2 jing4 zhi1 yin1 cheng2 gu3 shi1 ba1 yun4
titleSlug: bu-qi-shi-san-zi-can-zheng-zhang-gong-shu-ye-bi-li-jin-jian-ru-duan-ren--7ba62113
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云山老人国大老，历代遗编饫探讨。
- 余事游神翰墨间，乘兴濡毫快挥扫。
- 严霜烈日如鲁公，抉石奔泉陋徐浩。
- 国朝君谟书第一，大字劣于行与草。
- 云山心画无不长，笔力纵时书更好。
- 我来求字盖求人，不为有官缘有道。
- 紫岩之铭云山笔，不欺室中双至宝。
- 玉箫峰下梅花溪，愿学云山归去早。

## 拼音
- yun2 shan1 lao3 ren2 guo2 da4 lao3 ， li4 dai4 yi2 bian1 yu4 tan4 tao3 。
- yu2 shi4 you2 shen2 han4 mo4 jian1 ， cheng2 xing4 ru2 hao2 kuai4 hui1 sao3 。
- yan2 shuang1 lie4 ri4 ru2 lu3 gong1 ， jue2 shi2 ben1 quan2 lou4 xu2 hao4 。
- guo2 chao2 jun1 mo2 shu1 di4 yi1 ， da4 zi4 lie4 yu2 xing2 yu3 cao3 。
- yun2 shan1 xin1 hua4 wu2 bu4 chang2 ， bi3 li4 zong4 shi2 shu1 geng4 hao3 。
- wo3 lai2 qiu2 zi4 gai4 qiu2 ren2 ， bu2 wei4 you3 guan1 yuan2 you3 dao4 。
- zi3 yan2 zhi1 ming2 yun2 shan1 bi3 ， bu4 qi1 shi4 zhong1 shuang1 zhi4 bao3 。
- yu4 xiao1 feng1 xia4 mei2 hua1 xi1 ， yuan4 xue2 yun2 shan1 gui1 qu4 zao3 。

## 注释

## 译文

## 赏析
