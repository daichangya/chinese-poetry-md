---
id: wang-shi-peng-shi-shi-tang-li-zhi-wan-shu-er-jia-yu-yue-tong-guan-gong-shang-ou-cheng--a01eacb2
title: 诗史堂荔枝晚熟而佳预约同官共赏偶成参差摘实分饷因诵庐陵先生诗云人生此事尚难必况欲功名书鼎彝复用前韵以歌之
titlePinyin: shi1 shi3 tang2 li4 zhi1 wan3 shu2 er2 jia1 yu4 yue1 tong2 guan1 gong4 shang3 ou3 cheng2 cen1 ci1 zhai1 shi2 fen1 xiang3 yin1 song4 lu2 ling2 xian1 sheng1 shi1 yun2 ren2 sheng1 ci3 shi4 shang4 nan2 bi4 kuang4 yu4 gong1 ming2 shu1 ding3 yi2 fu4 yong4 qian2 yun4 yi3 ge1 zhi1
titleSlug: shi-shi-tang-li-zhi-wan-shu-er-jia-yu-yue-tong-guan-gong-shang-ou-cheng--a01eacb2
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗史堂前荔支晚尤美，高压泸戎与妃子。
- 姓名犹未闻峡中，风味惟应自皮里。
- 试将远况江瑶柱，正似骚人拟良史。
- 我来叹息颐屡支，殊方争献惟恐迟。
- 汝今已晚何用好，不是少陵谁眼之。
- 贵妃游魂遭血污，玉坐悲怀何以诉。
- 惟有云安再拜人，闷解夔州两绝句。
- 遗像空存食不血，满目烟霞明自灭。
- 何人种此星几终，一树团团味奇绝。
- 君不见南宾木莲有华何足图，乐夫过虑重看无。
- 又不见洛阳牡丹妖艳何必谱，六一区区记风土。
- 天生此果更此株，夏日之时见子余。
- 昼疑炎方张火伞，夕讶庭树栖赤乌。
- 双头莹若玉一瑴，细骨轻于钱五铢。
- 陈江阀阅如崔卢，兹产于闽必争驱。
- 甜无中边大胜蜜，酝酿不假蜂为奴。
- 永安宫西郡堂后，折简呼宾老太守。
- 时方炎热会苦稀，事好乖违意徒厚。
- 手摘高枝赠丹实，歌和前篇搔白首。
- 嗟一饷之乐兮，天亦悭于老朽。

## 拼音
- shi1 shi3 tang2 qian2 li4 zhi1 wan3 you2 mei3 ， gao1 ya1 lu2 rong2 yu3 fei1 zi0 。
- xing4 ming2 you2 wei4 wen2 xia2 zhong1 ， feng1 wei4 wei2 ying4 zi4 pi2 li3 。
- shi4 jiang1 yuan3 kuang4 jiang1 yao2 zhu4 ， zheng4 si4 sao1 ren2 ni3 liang2 shi3 。
- wo3 lai2 tan4 xi1 yi2 lü3 zhi1 ， shu1 fang1 zheng1 xian4 wei2 kong3 chi2 。
- ru3 jin1 yi3 wan3 he2 yong4 hao3 ， bu2 shi4 shao3 ling2 shui2 yan3 zhi1 。
- gui4 fei1 you2 hun2 zao1 xue4 wu1 ， yu4 zuo4 bei1 huai2 he2 yi3 su4 。
- wei2 you3 yun2 an1 zai4 bai4 ren2 ， men1 jie3 kui2 zhou1 liang3 jue2 ju4 。
- yi2 xiang4 kong1 cun2 shi2 bu2 xue4 ， man3 mu4 yan1 xia2 ming2 zi4 mie4 。
- he2 ren2 zhong3 ci3 xing1 ji3 zhong1 ， yi2 shu4 tuan2 tuan2 wei4 qi2 jue2 。
- jun1 bu2 jian4 nan2 bin1 mu4 lian2 you3 hua2 he2 zu2 tu2 ， le4 fu1 guo4 lü4 zhong4 kan4 wu2 。
- you4 bu2 jian4 luo4 yang2 mu3 dan1 yao1 yan4 he2 bi4 pu3 ， liu4 yi1 qu1 qu1 ji4 feng1 tu3 。
- tian1 sheng1 ci3 guo3 geng4 ci3 zhu1 ， xia4 ri4 zhi1 shi2 jian4 zi3 yu2 。
- zhou4 yi2 yan2 fang1 zhang1 huo3 san3 ， xi1 ya4 ting2 shu4 qi1 chi4 wu1 。
- shuang1 tou2 ying2 ruo4 yu4 yi4 jue2 ， xi4 gu3 qing1 yu2 qian2 wu3 zhu1 。
- chen2 jiang1 fa2 yue4 ru2 cui1 lu2 ， zi1 chan3 yu2 min3 bi4 zheng1 qu1 。
- tian2 wu2 zhong1 bian1 da4 sheng4 mi4 ， yun4 niang4 bu4 jia3 feng1 wei4 nu2 。
- yong3 an1 gong1 xi1 jun4 tang2 hou4 ， zhe2 jian3 hu1 bin1 lao3 tai4 shou3 。
- shi2 fang1 yan2 re4 hui4 ku3 xi1 ， shi4 hao3 guai1 wei2 yi4 tu2 hou4 。
- shou3 zhai1 gao1 zhi1 zeng4 dan1 shi2 ， ge1 he2 qian2 pian1 sao1 bai2 shou3 。
- jie1 yi4 xiang3 zhi1 le4 xi1 ， tian1 yi4 qian1 yu2 lao3 xiu3 。

## 注释

## 译文

## 赏析
