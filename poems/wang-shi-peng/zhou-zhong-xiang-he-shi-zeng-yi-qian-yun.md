---
id: wang-shi-peng-zhou-zhong-xiang-he-shi-zeng-yi-qian-yun
title: 周仲翔和诗赠以前韵
titlePinyin: zhou1 zhong4 xiang2 he2 shi1 zeng4 yi3 qian2 yun4
titleSlug: zhou-zhong-xiang-he-shi-zeng-yi-qian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与子十年同把酒，贫贱未能离陇亩。
- 今年依旧对黄花，会意何由笑开口。
- 老来钟爱有三儿，迩岁从师得吾友。
- 祝螟方拟为蠃飞，舐犊俄惊作牛吼。
- 幼儿已作一觉梦，大匠徒施两年手。
- 乙子沉疴頼营牧，再生岂止由南斗。
- 嗟予屯厄世所弃，急难谁肯相先后。
- 论交最喜子善终，报德深惭我无有。
- 犹怜甲乙二孺子，莫景于渠意加厚。
- 烦君为我严诲之，毋惜鞭笞九十九。

## 拼音
- yu3 zi3 shi2 nian2 tong2 ba3 jiu3 ， pin2 jian4 wei4 neng2 li2 long3 mu3 。
- jin1 nian2 yi1 jiu4 dui4 huang2 hua1 ， hui4 yi4 he2 you2 xiao4 kai1 kou3 。
- lao3 lai2 zhong1 ai4 you3 san1 er2 ， er3 sui4 cong2 shi1 de2 wu2 you3 。
- zhu4 ming2 fang1 ni3 wei4 luo3 fei1 ， shi4 du2 e2 jing1 zuo4 niu2 hou3 。
- you4 er2 yi3 zuo4 yi2 jiao4 meng4 ， da4 jiang4 tu2 shi1 liang3 nian2 shou3 。
- yi3 zi3 chen2 ke1 lai4 ying2 mu4 ， zai4 sheng1 qi3 zhi3 you2 nan2 dou4 。
- jie1 yu3 tun2 e4 shi4 suo3 qi4 ， ji2 nan2 shui2 ken3 xiang1 xian1 hou4 。
- lun4 jiao1 zui4 xi3 zi3 shan4 zhong1 ， bao4 de2 shen1 can2 wo3 wu2 you3 。
- you2 lian2 jia3 yi3 er4 ru2 zi3 ， mo4 jing3 yu2 qu2 yi4 jia1 hou4 。
- fan2 jun1 wei4 wo3 yan2 hui4 zhi1 ， wu2 xi1 bian1 chi1 jiu3 shi2 jiu3 。

## 注释

## 译文

## 赏析
