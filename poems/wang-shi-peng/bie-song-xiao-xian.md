---
id: wang-shi-peng-bie-song-xiao-xian
title: 别宋孝先
titlePinyin: bie2 song4 xiao4 xian1
titleSlug: bie-song-xiao-xian
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚台风骚客，遥遥有奇孙。
- 去岁始识面，未遑叩渊源。
- 但见眉宇间，一点阳春温。
- 琴书忽来游，文字获细论。
- 经术有根蒂，词章富波澜。
- 时时戯翰墨，动辄千万言。
- 子固予所畏，语蒙子推尊。
- 予尝语所学，文当气为先。
- 气治古可到，何止科第间。
- 子贤且乐善，服膺每拳拳。
- 临行出新诗，殷勤记诸篇。
- 好学见雅志，予言未应然。
- 惜哉有离别，后会何夤缘。
- 男儿各自勉，事业无穷年。

## 拼音
- chu3 tai2 feng1 sao1 ke4 ， yao2 yao2 you3 qi2 sun1 。
- qu4 sui4 shi3 shi2 mian4 ， wei4 huang2 kou4 yuan1 yuan2 。
- dan4 jian4 mei2 yu3 jian1 ， yi4 dian3 yang2 chun1 wen1 。
- qin2 shu1 hu1 lai2 you2 ， wen2 zi4 huo4 xi4 lun4 。
- jing1 shu4 you3 gen1 di4 ， ci2 zhang1 fu4 bo1 lan2 。
- shi2 shi2 xi4 han4 mo4 ， dong4 zhe2 qian1 wan4 yan2 。
- zi3 gu4 yu3 suo3 wei4 ， yu3 meng2 zi3 tui1 zun1 。
- yu3 chang2 yu3 suo3 xue2 ， wen2 dang1 qi4 wei4 xian1 。
- qi4 zhi4 gu3 ke3 dao4 ， he2 zhi3 ke1 di4 jian1 。
- zi3 xian2 qie3 le4 shan4 ， fu2 ying1 mei3 quan2 quan2 。
- lin2 xing2 chu1 xin1 shi1 ， yin1 qin2 ji4 zhu1 pian1 。
- hao4 xue2 jian4 ya3 zhi4 ， yu3 yan2 wei4 ying4 ran2 。
- xi1 zai1 you3 li2 bie2 ， hou4 hui4 he2 yin2 yuan2 。
- nan2 er2 ge4 zi4 mian3 ， shi4 ye4 wu2 qiong2 nian2 。

## 注释

## 译文

## 赏析
