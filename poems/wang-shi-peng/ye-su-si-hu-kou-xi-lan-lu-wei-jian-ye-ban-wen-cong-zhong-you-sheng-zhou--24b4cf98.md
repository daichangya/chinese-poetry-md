---
id: wang-shi-peng-ye-su-si-hu-kou-xi-lan-lu-wei-jian-ye-ban-wen-cong-zhong-you-sheng-zhou--24b4cf98
title: 夜宿思湖口系缆芦苇间夜半闻丛中有声舟人惊起终夕为之不寐
titlePinyin: ye4 su4 si1 hu2 kou3 xi4 lan3 lu2 wei3 jian1 ye4 ban4 wen2 cong2 zhong1 you3 sheng1 zhou1 ren2 jing1 qi3 zhong1 xi1 wei4 zhi1 bu2 mei4
titleSlug: ye-su-si-hu-kou-xi-lan-lu-wei-jian-ye-ban-wen-cong-zhong-you-sheng-zhou--24b4cf98
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老境残秋路入荆，眼中何物不关情。
- 芦花间蓼红依白，江水归湖浊带清。
- 狐兔丛深应自贺，鱼龙穴浅已相惊。
- 扁舟夜宿无人境，展转无眠到五更。

## 拼音
- lao3 jing4 can2 qiu1 lu4 ru4 jing1 ， yan3 zhong1 he2 wu4 bu4 guan1 qing2 。
- lu2 hua1 jian1 liao3 hong2 yi1 bai2 ， jiang1 shui3 gui1 hu2 zhuo2 dai4 qing1 。
- hu2 tu4 cong2 shen1 ying4 zi4 he4 ， yu2 long2 xue2 qian3 yi3 xiang1 jing1 。
- pian1 zhou1 ye4 su4 wu2 ren2 jing4 ， zhan3 zhuan3 wu2 mian2 dao4 wu3 geng1 。

## 注释

## 译文

## 赏析
