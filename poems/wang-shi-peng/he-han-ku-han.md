---
id: wang-shi-peng-he-han-ku-han
title: 和韩苦寒
titlePinyin: he2 han2 ku3 han2
titleSlug: he-han-ku-han
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羲和错冬令，寒燠常相兼。
- 在人为不常，时焉作贪廉。
- 玄冥当用事，如忌还如谦。
- 宜寒噤不嘘，群萌误抽尖。
- 既燠俄吹冷，夜寐黑不甜。
- 水行失其理，厥疾不可砭。
- 前日当孟冬，雷声震铜蟾。
- 三日輙大雪，飞花眩观觇。
- 逮此始逾月，屡变寒与炎。
- 晨起坐东窗，阳光快恩沾。
- 霜畦秀蔬苗，欣焉自腰镰。
- 顷刻变凛冽，枯藤怯提拈。
- 齿牙战霜风，缩舌疑衔箝。
- 架抽纷掀翻，谁能正牙签。
- 酒杯觉无力，瓶罄劳频添。
- 貂裘尚不暖，况无或衣缣。
- 兀坐拥黄䌷，脰作寒龟潜。
- 气血粟肌体，涕涶冰须髯。
- 红炉炽薪炭，旋觉寒星歼。
- 静思天壤间，万类何繁纤。
- 路傍泣冻馁，海角愁废淹。
- 羽毛有不庇，腥血有不𬊈。
- 岂堪当此时，可以吾身占。
- 殷勤语妻子，汝勿多怨嫌。
- 破被尚禁絮，漏茅可添苫。
- 人生苟知足，处此意亦恬。
- 但愿王化行，东西俱被渐。
- 尧天日舒长，有目皆可瞻。
- 寒生在陋巷，甘心事虀盐。
- 何须傍人门，炙手随奸𪫺。
- 耽耽王侯宅，笙歌下珠帘。
- 寒暑止温凉，焉知有穷簷。
- 否泰迭徃来，祸福相依黏。
- 勿用倚彼玉，自分安吾蒹。
- 饱腹日三饭，蔽形衣一襜。
- 祁寒勿怨咨，庶用惩无厌。

## 拼音
- xi1 he2 cuo4 dong1 ling4 ， han2 yu4 chang2 xiang1 jian1 。
- zai4 ren2 wei2 bu4 chang2 ， shi2 yan1 zuo4 tan1 lian2 。
- xuan2 ming2 dang1 yong4 shi4 ， ru2 ji4 hai2 ru2 qian1 。
- yi2 han2 jin4 bu4 xu1 ， qun2 meng2 wu4 chou1 jian1 。
- ji4 yu4 e2 chui1 leng3 ， ye4 mei4 hei1 bu4 tian2 。
- shui3 xing2 shi1 qi2 li3 ， jue2 ji2 bu4 ke3 bian1 。
- qian2 ri4 dang1 meng4 dong1 ， lei2 sheng1 zhen4 tong2 chan2 。
- san1 ri4 zhe2 da4 xue3 ， fei1 hua1 xuan4 guan1 chan1 。
- dai3 ci3 shi3 yu2 yue4 ， lü3 bian4 han2 yu3 yan2 。
- chen2 qi3 zuo4 dong1 chuang1 ， yang2 guang1 kuai4 en1 zhan1 。
- shuang1 qi2 xiu4 shu1 miao2 ， xin1 yan1 zi4 yao1 lian2 。
- qing3 ke4 bian4 lin3 lie4 ， ku1 teng2 qie4 ti2 nian1 。
- chi3 ya2 zhan4 shuang1 feng1 ， suo1 she2 yi2 xian2 qian2 。
- jia4 chou1 fen1 xian1 fan1 ， shui2 neng2 zheng4 ya2 qian1 。
- jiu3 bei1 jue2 wu2 li4 ， ping2 qing4 lao2 pin2 tian1 。
- diao1 qiu2 shang4 bu4 nuan3 ， kuang4 wu2 huo4 yi1 jian1 。
- wu4 zuo4 yong1 huang2 䌷 ， dou4 zuo4 han2 gui1 qian2 。
- qi4 xue4 su4 ji1 ti3 ， ti4 tuo1 bing1 xu1 ran2 。
- hong2 lu2 chi4 xin1 tan4 ， xuan2 jue2 han2 xing1 jian1 。
- jing4 si1 tian1 rang3 jian1 ， wan4 lei4 he2 fan2 xian1 。
- lu4 bang4 qi4 dong4 nei3 ， hai3 jiao3 chou2 fei4 yan1 。
- yu3 mao2 you3 bu2 bi4 ， xing1 xue4 you3 bu4 xun2 。
- qi3 kan1 dang1 ci3 shi2 ， ke3 yi3 wu2 shen1 zhan4 。
- yin1 qin2 yu3 qi1 zi3 ， ru3 wu4 duo1 yuan4 xian2 。
- po4 bei4 shang4 jin4 xu4 ， lou4 mao2 ke3 tian1 shan1 。
- ren2 sheng1 gou3 zhi1 zu2 ， chu4 ci3 yi4 yi4 tian2 。
- dan4 yuan4 wang2 hua4 xing2 ， dong1 xi1 ju4 bei4 jian4 。
- yao2 tian1 ri4 shu1 chang2 ， you3 mu4 jie1 ke3 zhan1 。
- han2 sheng1 zai4 lou4 xiang4 ， gan1 xin1 shi4 ji1 yan2 。
- he2 xu1 bang4 ren2 men2 ， zhi4 shou3 sui2 jian1 𪫺 。
- dan1 dan1 wang2 hou2 zhai2 ， sheng1 ge1 xia4 zhu1 lian2 。
- han2 shu3 zhi3 wen1 liang2 ， yan1 zhi1 you3 qiong2 yan2 。
- pi3 tai4 die2 wang3 lai2 ， huo4 fu2 xiang1 yi1 nian2 。
- wu4 yong4 yi3 bi3 yu4 ， zi4 fen1 an1 wu2 jian1 。
- bao3 fu4 ri4 san1 fan4 ， bi4 xing2 yi1 yi4 chan1 。
- qi2 han2 wu4 yuan4 zi1 ， shu4 yong4 cheng2 wu2 yan4 。

## 注释

## 译文

## 赏析
