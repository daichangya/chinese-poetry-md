---
id: wang-shi-peng-song-zi-shang-ru-zhe-xi
title: 送子尚如浙西
titlePinyin: song4 zi3 shang4 ru2 zhe4 xi1
titleSlug: song-zi-shang-ru-zhe-xi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟我穷居海之角，人物素殊邹鲁俗。
- 年虽及冠无交游，孤陋寡闻嗟独学。
- 闭门不出长太息，思得其人共磨琢。
- 孙子往从西北来，头角轩轩真一鹗。
- 飘飘逸气凌云霄，凛凛高谈吐锋锷。
- 文辞翰墨两奇绝，世上群儿徒碌碌。
- 我昔风期一相遇，欣然握手论心腹。
- 衡茅三度枉车轩，书剑连年共灯烛。
- 论交自喜得房杜，言志端能效来郝。
- 长篇短韵迭赓唱，明月清风共斟酌。
- 囊无一钱身不忧，食止一箪贫自乐。
- 有友如君复何憾，百不为多一已足。
- 今焉舍我将何之，遂使江乡复萧索。
- 南国初寒旅雁来，吴江已冷丹枫落。
- 惜君不尽与君别，兀坐无言情更恶。
- 干戈未息行路难，胡马今独饮河洛。
- 京国有家归未得，钱塘此去仍栖托。
- 会须徒步谒天子，慨然一吐胸中畧。
- 请缨缚虏壮志士，庶使平时语无怍。
- 相将煖律破寒梅，驿筒远寄无辞数。

## 拼音
- jie1 wo3 qiong2 ju1 hai3 zhi1 jiao3 ， ren2 wu4 su4 shu1 zou1 lu3 su2 。
- nian2 sui1 ji2 guan1 wu2 jiao1 you2 ， gu1 lou4 gua3 wen2 jie1 du2 xue2 。
- bi4 men2 bu4 chu1 chang2 tai4 xi1 ， si1 de2 qi2 ren2 gong4 mo2 zhuo2 。
- sun1 zi0 wang3 cong2 xi1 bei3 lai2 ， tou2 jiao3 xuan1 xuan1 zhen1 yi2 e4 。
- piao1 piao1 yi4 qi4 ling2 yun2 xiao1 ， lin3 lin3 gao1 tan2 tu3 feng1 e4 。
- wen2 ci2 han4 mo4 liang3 qi2 jue2 ， shi4 shang4 qun2 er2 tu2 lu4 lu4 。
- wo3 xi1 feng1 qi1 yi4 xiang1 yu4 ， xin1 ran2 wo4 shou3 lun4 xin1 fu4 。
- heng2 mao2 san1 du4 wang3 che1 xuan1 ， shu1 jian4 lian2 nian2 gong4 deng1 zhu2 。
- lun4 jiao1 zi4 xi3 de2 fang2 du4 ， yan2 zhi4 duan1 neng2 xiao4 lai2 hao3 。
- chang2 pian1 duan3 yun4 die2 geng1 chang4 ， ming2 yue4 qing1 feng1 gong4 zhen1 zhuo2 。
- nang2 wu2 yi4 qian2 shen1 bu4 you1 ， shi2 zhi3 yi4 dan1 pin2 zi4 le4 。
- you3 you3 ru2 jun1 fu4 he2 han4 ， bai3 bu2 wei4 duo1 yi4 yi3 zu2 。
- jin1 yan1 she4 wo3 jiang1 he2 zhi1 ， sui4 shi3 jiang1 xiang1 fu4 xiao1 suo3 。
- nan2 guo2 chu1 han2 lü3 yan4 lai2 ， wu2 jiang1 yi3 leng3 dan1 feng1 luo4 。
- xi1 jun1 bu2 jin4 yu3 jun1 bie2 ， wu4 zuo4 wu2 yan2 qing2 geng4 e4 。
- gan1 ge1 wei4 xi1 xing2 lu4 nan2 ， hu2 ma3 jin1 du2 yin3 he2 luo4 。
- jing1 guo2 you3 jia1 gui1 wei4 de2 ， qian2 tang2 ci3 qu4 reng2 qi1 tuo1 。
- hui4 xu1 tu2 bu4 ye4 tian1 zi3 ， kai3 ran2 yi4 tu3 xiong1 zhong1 lüe4 。
- qing3 ying1 fu4 lu3 zhuang4 zhi4 shi4 ， shu4 shi3 ping2 shi2 yu3 wu2 zuo4 。
- xiang1 jiang1 xuan1 lü4 po4 han2 mei2 ， yi4 tong3 yuan3 ji4 wu2 ci2 shu4 。

## 注释

## 译文

## 赏析
