---
id: wang-shi-peng-shang-ding-shi-dian-bei-shu-xian-guan-shu-shi-er-yun-cheng-mo-zi-qi-jiao-28a73c41
title: 上丁释奠备数献官书十二韵呈莫子齐教授赵可大察推
titlePinyin: shang4 ding1 shi4 dian4 bei4 shu4 xian4 guan1 shu1 shi2 er4 yun4 cheng2 mo4 zi3 qi2 jiao4 shou4 zhao4 ke3 da4 cha2 tui1
titleSlug: shang-ding-shi-dian-bei-shu-xian-guan-shu-shi-er-yun-cheng-mo-zi-qi-jiao-28a73c41
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲁人呼东家，陈蔡不火食。
- 当时虽高第，往往亦愠色。
- 孰知梦奠后，庙祀亘无极。
- 嵬然衮冕尊，王侯面俱北。
- 武成祭上戊，龙弃配社稷。
- 隆杀良不同，论功岂如德。
- 去载游上庠，观礼杏坛侧。
- 备乐阅九奏，银袍烂千亿。
- 兹焉客莲幕，滥与俎豆职。
- 登阶瞻睿容，炳睟若亲识。
- 壮哉芹藻宫，不减鲁侯国。
- 归赓泮水颂，才劣慙史克。

## 拼音
- lu3 ren2 hu1 dong1 jia1 ， chen2 cai4 bu4 huo3 shi2 。
- dang1 shi2 sui1 gao1 di4 ， wang3 wang3 yi4 yun4 se4 。
- shu2 zhi1 meng4 dian4 hou4 ， miao4 si4 gen4 wu2 ji2 。
- wei2 ran2 gun3 mian3 zun1 ， wang2 hou2 mian4 ju4 bei3 。
- wu3 cheng2 ji4 shang4 wu4 ， long2 qi4 pei4 she4 ji4 。
- long2 sha1 liang2 bu4 tong2 ， lun4 gong1 qi3 ru2 de2 。
- qu4 zai3 you2 shang4 xiang2 ， guan1 li3 xing4 tan2 ce4 。
- bei4 le4 yue4 jiu3 zou4 ， yin2 pao2 lan4 qian1 yi4 。
- zi1 yan1 ke4 lian2 mu4 ， lan4 yu3 zu3 dou4 zhi2 。
- deng1 jie1 zhan1 rui4 rong2 ， bing3 sui4 ruo4 qin1 shi2 。
- zhuang4 zai1 qin2 zao3 gong1 ， bu4 jian3 lu3 hou2 guo2 。
- gui1 geng1 pan4 shui3 song4 ， cai2 lie4 can2 shi3 ke4 。

## 注释

## 译文

## 赏析
