---
id: wang-shi-peng-ci-yun-pu-shi-tai-wei-xi-yu
title: 次韵濮十太尉喜雨
titlePinyin: ci4 yun4 pu2 shi2 tai4 wei4 xi3 yu3
titleSlug: ci-yun-pu-shi-tai-wei-xi-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去岁秋大水，民食方苦艰。
- 丁壮尚流离，而况白与班。
- 今春又不雨，事与安危関。
- 使符下列郡，呼雩舞童鬟。
- 投文责老龙，贪睡何痴顽。
- 我闻救灾术，迺在人事间。
- 兴师古有卫，决狱唐称颜。
- 年因吊伐有，雨送轺车还。
- 嗟此旱魃虐，和气知谁干。
- 半岁幸一雨，人心宁不欢。
- 麦秀禾可植，田里庶少安。
- 上纾当宁忧，吏责亦稍宽。
- 我家箫峰下，山长路漫漫。
- 东臯有先业，颇亦知艰难。
- 归耕愿及早，免起将芜叹。

## 拼音
- qu4 sui4 qiu1 da4 shui3 ， min2 shi2 fang1 ku3 jian1 。
- ding1 zhuang4 shang4 liu2 li2 ， er2 kuang4 bai2 yu3 ban1 。
- jin1 chun1 you4 bu4 yu3 ， shi4 yu3 an1 wei1 guan1 。
- shi3 fu2 xia4 lie4 jun4 ， hu1 yu2 wu3 tong2 huan2 。
- tou2 wen2 ze2 lao3 long2 ， tan1 shui4 he2 chi1 wan2 。
- wo3 wen2 jiu4 zai1 shu4 ， nai3 zai4 ren2 shi4 jian1 。
- xing1 shi1 gu3 you3 wei4 ， jue2 yu4 tang2 cheng1 yan2 。
- nian2 yin1 diao4 fa2 you3 ， yu3 song4 yao2 che1 hai2 。
- jie1 ci3 han4 ba2 nüe4 ， he2 qi4 zhi1 shui2 gan1 。
- ban4 sui4 xing4 yi4 yu3 ， ren2 xin1 ning2 bu4 huan1 。
- mai4 xiu4 he2 ke3 zhi2 ， tian2 li3 shu4 shao3 an1 。
- shang4 shu1 dang1 ning2 you1 ， li4 ze2 yi4 shao1 kuan1 。
- wo3 jia1 xiao1 feng1 xia4 ， shan1 chang2 lu4 man4 man4 。
- dong1 gao1 you3 xian1 ye4 ， po1 yi4 zhi1 jian1 nan2 。
- gui1 geng1 yuan4 ji2 zao3 ， mian3 qi3 jiang1 wu2 tan4 。

## 注释

## 译文

## 赏析
