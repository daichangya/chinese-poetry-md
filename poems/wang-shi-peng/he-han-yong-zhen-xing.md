---
id: wang-shi-peng-he-han-yong-zhen-xing
title: 和韩永贞行
titlePinyin: he2 han2 yong3 zhen1 xing2
titleSlug: he-han-yong-zhen-xing
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见天为元和开号令，先遣𪫺人窃朝柄。
- 奉天难平闲虎貔，弈客待诏来京师。
- 口中班班谈治道，贞观开元何足为。
- 党与纷纷自标置，远借伊周供佞媚。
- 望尘附火皆美官，怨修睚眦曾不难。
- 梯媒爵位由货赂，斥遂朝士因杯盘。
- 珣瑜卧第郢佑默，谁为唐室回狂澜。
- 朝攘利权未为怪，莫夺兵柄尤可叹。
- 仙李蟠根未当艾，十叶神器那容干。
- 禁中大义知谁主，东宫受禅同三祖。
- 越儿涕泣吴儿悲，从此豺狼不生羽。
- 刚明天子位初登，翦除元恶流凶朋。
- 八州司马才可称，节已扫地谁复矜。
- 子厚年少躁飞腾，身陷丑党罹熏蒸。
- 著文拟骚愁思凝，欲自辨白终莫曾。
- 王孙尸虫托骂憎，色岂不媿明窗灯。
- 所记先友时良肱，忍使柳氏家声崩。
- 吁嗟匪人何足凭，士勿妄进当战兢。
- 退之鲠直愤不胜，诗篇史笔两可征，永贞覆辙宜痛惩。

## 拼音
- jun1 bu2 jian4 tian1 wei4 yuan2 he2 kai1 hao4 ling4 ， xian1 qian3 𪫺 ren2 qie4 chao2 bing3 。
- feng4 tian1 nan2 ping2 xian2 hu3 pi2 ， yi4 ke4 dai4 zhao4 lai2 jing1 shi1 。
- kou3 zhong1 ban1 ban1 tan2 zhi4 dao4 ， zhen1 guan1 kai1 yuan2 he2 zu2 wei4 。
- dang3 yu3 fen1 fen1 zi4 biao1 zhi4 ， yuan3 jie4 yi1 zhou1 gong4 ning4 mei4 。
- wang4 chen2 fu4 huo3 jie1 mei3 guan1 ， yuan4 xiu1 ya2 zi4 ceng2 bu4 nan2 。
- ti1 mei2 jue2 wei4 you2 huo4 lu4 ， chi4 sui4 chao2 shi4 yin1 bei1 pan2 。
- xun2 yu2 wo4 di4 ying3 you4 mo4 ， shui2 wei4 tang2 shi4 hui2 kuang2 lan2 。
- chao2 rang3 li4 quan2 wei4 wei4 guai4 ， mo4 duo2 bing1 bing3 you2 ke3 tan4 。
- xian1 li3 pan2 gen1 wei4 dang1 ai4 ， shi2 ye4 shen2 qi4 na4 rong2 gan1 。
- jin4 zhong1 da4 yi4 zhi1 shui2 zhu3 ， dong1 gong1 shou4 chan2 tong2 san1 zu3 。
- yue4 er2 ti4 qi4 wu2 er2 bei1 ， cong2 ci3 chai2 lang2 bu4 sheng1 yu3 。
- gang1 ming2 tian1 zi3 wei4 chu1 deng1 ， jian3 chu2 yuan2 e4 liu2 xiong1 peng2 。
- ba1 zhou1 si1 ma3 cai2 ke3 cheng1 ， jie2 yi3 sao3 di4 shui2 fu4 jin1 。
- zi3 hou4 nian2 shao4 zao4 fei1 teng2 ， shen1 xian4 chou3 dang3 li2 xun1 zheng1 。
- zhu4 wen2 ni3 sao1 chou2 si1 ning2 ， yu4 zi4 bian4 bai2 zhong1 mo4 ceng2 。
- wang2 sun1 shi1 chong2 tuo1 ma4 zeng1 ， se4 qi3 bu2 kui4 ming2 chuang1 deng1 。
- suo3 ji4 xian1 you3 shi2 liang2 gong1 ， ren3 shi3 liu3 shi4 jia1 sheng1 beng1 。
- xu1 jie1 fei3 ren2 he2 zu2 ping2 ， shi4 wu4 wang4 jin4 dang1 zhan4 jing1 。
- tui4 zhi1 geng3 zhi2 fen4 bu2 sheng4 ， shi1 pian1 shi3 bi3 liang3 ke3 zheng1 ， yong3 zhen1 fu4 zhe2 yi2 tong4 cheng2 。

## 注释

## 译文

## 赏析
