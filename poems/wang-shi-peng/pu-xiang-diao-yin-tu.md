---
id: wang-shi-peng-pu-xiang-diao-yin-tu
title: 朴乡钓隠图
titlePinyin: pu3 xiang1 diao4 yin3 tu2
titleSlug: pu-xiang-diao-yin-tu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见少陵先生诗有说，淳朴之处山川别。
- 广文示我朴乡图，山水高长景奇绝。
- 严坂疑为子陵隠，昆溪想自昆仑决。
- 渔人欵乃山水间，抱璞含淳钓清洁。
- 九仙高举留遗躅，三径名家出人杰。
- 早将朴直取巍科，行展朴忠立奇节。
- 鸣琴百里邑，既以朴化民。
- 横经泮水宫，又以朴诲人。
- 他年致君尧舜上，坐使风俗俱还淳。
- 功成名遂却归去，渔钓重寻旧隠沦。
- 广文笑我言，公朴甚我朴。
- 闻公家左原，四面拥山岳。
- 回隠如愚溪，窈深若盘谷。
- 人皆朴其貌，公又朴其学。
- 君子以为古，先进于礼乐。
- 公乡真朴乡，胡为不自觉。
- 愿公著隠服，归寻旧盘旋。
- 酌酒梅溪上，把钓莼湖边。
- 更画左原山水图，与此朴乡图并传。
- 天下大朴散已久，二乡犹在羲皇前。

## 拼音
- jun1 bu2 jian4 shao3 ling2 xian1 sheng1 shi1 you3 shuo1 ， chun2 pu3 zhi1 chu4 shan1 chuan1 bie2 。
- guang3 wen2 shi4 wo3 pu3 xiang1 tu2 ， shan1 shui3 gao1 chang2 jing3 qi2 jue2 。
- yan2 ban3 yi2 wei4 zi3 ling2 yin3 ， kun1 xi1 xiang3 zi4 kun1 lun2 jue2 。
- yu2 ren2 kuan3 nai3 shan1 shui3 jian1 ， bao4 pu2 han2 chun2 diao4 qing1 jie2 。
- jiu3 xian1 gao1 ju3 liu2 yi2 zhu2 ， san1 jing4 ming2 jia1 chu1 ren2 jie2 。
- zao3 jiang1 pu3 zhi2 qu3 wei1 ke1 ， xing2 zhan3 pu3 zhong1 li4 qi2 jie2 。
- ming2 qin2 bai3 li3 yi4 ， ji4 yi3 pu3 hua4 min2 。
- heng2 jing1 pan4 shui3 gong1 ， you4 yi3 pu3 hui4 ren2 。
- ta1 nian2 zhi4 jun1 yao2 shun4 shang4 ， zuo4 shi3 feng1 su2 ju4 hai2 chun2 。
- gong1 cheng2 ming2 sui4 que4 gui1 qu4 ， yu2 diao4 zhong4 xun2 jiu4 yin3 lun2 。
- guang3 wen2 xiao4 wo3 yan2 ， gong1 pu3 shen4 wo3 pu3 。
- wen2 gong1 jia0 zuo3 yuan2 ， si4 mian4 yong1 shan1 yue4 。
- hui2 yin3 ru2 yu2 xi1 ， yao3 shen1 ruo4 pan2 gu3 。
- ren2 jie1 pu3 qi2 mao4 ， gong1 you4 pu3 qi2 xue2 。
- jun1 zi3 yi3 wei2 gu3 ， xian1 jin4 yu2 li3 yue4 。
- gong1 xiang1 zhen1 pu3 xiang1 ， hu2 wei4 bu2 zi4 jue2 。
- yuan4 gong1 zhu4 yin3 fu2 ， gui1 xun2 jiu4 pan2 xuan2 。
- zhuo2 jiu3 mei2 xi1 shang4 ， ba3 diao4 chun2 hu2 bian1 。
- geng4 hua4 zuo3 yuan2 shan1 shui3 tu2 ， yu3 ci3 pu3 xiang1 tu2 bing4 chuan2 。
- tian1 xia4 da4 pu3 san4 yi3 jiu3 ， er4 xiang1 you2 zai4 xi1 huang2 qian2 。

## 注释

## 译文

## 赏析
