---
id: wang-shi-peng-huang-zi-jian-wang-sheng-ri
title: 皇子建王生日
titlePinyin: huang2 zi3 jian4 wang2 sheng1 ri4
titleSlug: huang-zi-jian-wang-sheng-ri
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄花过后梅花前，云披爱日烘青天。
- 月良阴剥阳欲旋，蓂余八荚时半千。
- 鬰葱佳气烛星躔，帝子来从天日边。
- 淑质岐嶷貌端然，少亲师傅学问专。
- 六籍奥旨能心传，百家诸司咸穷研。
- 余事翰墨工诗篇，平居为善心拳拳。
- 君亲忠孝尤两全，放远声色尘管弦。
- 明窗自结贤圣缘，吾皇知子能择贤。
- 断自宸衷爱不牵，九重一日丹诏宣。
- 欢声喜气溢幅员，愿王自爱思无愆。
- 仰佩天眷奉周旋，保持王体如临渊。
- 日亲端士远佞便，纸上兴衰鉴古先。
- 诞宸朱邸锡玳筵，鼎来福禄方绵绵。
- 不须丹灶求神仙，不用贝叶慕真诠。
- 诚存性尽万善圆，身与国寿俱千年。

## 拼音
- huang2 hua1 guo4 hou4 mei2 hua1 qian2 ， yun2 pi1 ai4 ri4 hong1 qing1 tian1 。
- yue4 liang2 yin1 bao1 yang2 yu4 xuan2 ， mi4 yu2 ba1 jia2 shi2 ban4 qian1 。
- yu4 cong1 jia1 qi4 zhu2 xing1 chan2 ， di4 zi3 lai2 cong2 tian1 ri4 bian1 。
- shu1 zhi4 qi2 yi2 mao4 duan1 ran2 ， shao3 qin1 shi1 fu0 xue2 wen4 zhuan1 。
- liu4 ji2 ao4 zhi3 neng2 xin1 chuan2 ， bai3 jia1 zhu1 si1 xian2 qiong2 yan2 。
- yu2 shi4 han4 mo4 gong1 shi1 pian1 ， ping2 ju1 wei4 shan4 xin1 quan2 quan2 。
- jun1 qin1 zhong1 xiao4 you2 liang3 quan2 ， fang4 yuan3 sheng1 se4 chen2 guan3 xian2 。
- ming2 chuang1 zi4 jie2 xian2 sheng4 yuan2 ， wu2 huang2 zhi1 zi3 neng2 ze2 xian2 。
- duan4 zi4 chen2 zhong1 ai4 bu4 qian1 ， jiu3 chong2 yi2 ri4 dan1 zhao4 xuan1 。
- huan1 sheng1 xi3 qi4 yi4 fu2 yuan2 ， yuan4 wang2 zi4 ai4 si1 wu2 qian1 。
- yang3 pei4 tian1 juan4 feng4 zhou1 xuan2 ， bao3 chi2 wang2 ti3 ru2 lin2 yuan1 。
- ri4 qin1 duan1 shi4 yuan3 ning4 bian4 ， zhi3 shang4 xing1 shuai1 jian4 gu3 xian1 。
- dan4 chen2 zhu1 di3 xi1 dai4 yan2 ， ding3 lai2 fu2 lu4 fang1 mian2 mian2 。
- bu4 xu1 dan1 zao4 qiu2 shen2 xian1 ， bu2 yong4 bei4 ye4 mu4 zhen1 quan2 。
- cheng2 cun2 xing4 jin4 wan4 shan4 yuan2 ， shen1 yu3 guo2 shou4 ju4 qian1 nian2 。

## 注释

## 译文

## 赏析
