---
id: wang-shi-peng-qian-shi-song-san-xiang-wen-xing-sui-ge-xian-qin-ran-fei-suo-yi-mian-zi--90daa2e9
title: 前诗送三乡文行虽各献芹然非所以勉子大夫茂明大对之意更为古诗一章
titlePinyin: qian2 shi1 song4 san1 xiang1 wen2 xing2 sui1 ge4 xian4 qin2 ran2 fei1 suo3 yi3 mian3 zi3 dai4 fu0 mao4 ming2 da4 dui4 zhi1 yi4 geng4 wei2 gu3 shi1 yi4 zhang1
titleSlug: qian-shi-song-san-xiang-wen-xing-sui-ge-xian-qin-ran-fei-suo-yi-mian-zi--90daa2e9
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逆胡残喘仍跳梁，中兴事业犹渺茫。
- 当今取士异平日，非为故事开科场。
- 庙堂方讳口打贼，翻抵正论为猖狂。
- 纷纷儿辈苟富贵，妄引申伯深阿王。
- 公孙老儒亦曲学，不敢正色言尧汤。
- 徒令天下慷慨士，肝胆一剑生光芒。
- 前年胡公以言逐，言今已验官未复。
- 近日径山缘赋诗，裹头衣白投荒服。
- 忠良自此多结舌，道路相看徒以目。
- 谁能言事如靖康，陈东已死欧阳戮。
- 国家养士恩至渥，千戈不废菁莪育。
- 诸公报国当如何，莫把刚肠慕粱肉。
- 丈夫一第何足道，幸勿以此存怀抱。
- 贾生当献太息流涕痛哭书，更施三表五饵请为属国系单于。
- 大刘小刘展尽畎亩惓惓忠，弘恭石显辈视之当与奴仆同。

## 拼音
- ni4 hu2 can2 chuan3 reng2 tiao4 liang2 ， zhong1 xing1 shi4 ye4 you2 miao3 mang2 。
- dang1 jin1 qu3 shi4 yi4 ping2 ri4 ， fei1 wei4 gu4 shi4 kai1 ke1 chang3 。
- miao4 tang2 fang1 hui4 kou3 da3 zei2 ， fan1 di3 zheng4 lun4 wei4 chang1 kuang2 。
- fen1 fen1 er2 bei4 gou3 fu4 gui4 ， wang4 yin3 shen1 bo2 shen1 a1 wang2 。
- gong1 sun1 lao3 ru2 yi4 qu3 xue2 ， bu4 gan3 zheng4 se4 yan2 yao2 tang1 。
- tu2 ling4 tian1 xia4 kang1 kai3 shi4 ， gan1 dan3 yi2 jian4 sheng1 guang1 mang2 。
- qian2 nian2 hu2 gong1 yi3 yan2 zhu2 ， yan2 jin1 yi3 yan4 guan1 wei4 fu4 。
- jin4 ri4 jing4 shan1 yuan2 fu4 shi1 ， guo3 tou2 yi1 bai2 tou2 huang1 fu2 。
- zhong1 liang2 zi4 ci3 duo1 jie2 she2 ， dao4 lu4 xiang1 kan4 tu2 yi3 mu4 。
- shui2 neng2 yan2 shi4 ru2 jing4 kang1 ， chen2 dong1 yi3 si3 ou1 yang2 lu4 。
- guo2 jia1 yang3 shi4 en1 zhi4 wo4 ， qian1 ge1 bu2 fei4 jing1 e2 yu4 。
- zhu1 gong1 bao4 guo2 dang1 ru2 he2 ， mo4 ba3 gang1 chang2 mu4 liang2 rou4 。
- zhang4 fu0 yi2 di4 he2 zu2 dao4 ， xing4 wu4 yi3 ci3 cun2 huai2 bao4 。
- jia3 sheng1 dang1 xian4 tai4 xi1 liu2 ti4 tong4 ku1 shu1 ， geng4 shi1 san1 biao3 wu3 er3 qing3 wei4 shu3 guo2 xi4 chan2 yu2 。
- da4 liu2 xiao3 liu2 zhan3 jin4 quan3 mu3 quan2 quan2 zhong1 ， hong2 gong1 shi2 xian3 bei4 shi4 zhi1 dang1 yu3 nu2 pu2 tong2 。

## 注释

## 译文

## 赏析
