---
id: wang-shi-peng-ci-yun-ji-zhong-mo-jian-ji
title: 次韵季仲默见寄
titlePinyin: ci4 yun4 ji4 zhong4 mo4 jian4 ji4
titleSlug: ci-yun-ji-zhong-mo-jian-ji
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予少择交游，有友四五子。
- 仲默姿不凡，好学喜观史。
- 寄我新诗章，我惊欲掩耳。
- 昔日心未降，而今已降矣。
- 我久事章句，滋味一杯水。
- 平生况多愚，于己不自揣。
- 林间等蝉噪，井底作蛙视。
- 今焉见君诗，吾诚二虫比。
- 岂敢妬且热，低头拜不止。
- 思欲和其音，兀坐輙忘起。
- 沉吟竟不成，徒觉倦两髀。
- 从今焚笔砚，不复坐书几。

## 拼音
- yu3 shao3 ze2 jiao1 you2 ， you3 you3 si4 wu3 zi3 。
- zhong4 mo4 zi1 bu4 fan2 ， hao4 xue2 xi3 guan1 shi3 。
- ji4 wo3 xin1 shi1 zhang1 ， wo3 jing1 yu4 yan3 er3 。
- xi1 ri4 xin1 wei4 jiang4 ， er2 jin1 yi3 jiang4 yi3 。
- wo3 jiu3 shi4 zhang1 ju4 ， zi1 wei4 yi4 bei1 shui3 。
- ping2 sheng1 kuang4 duo1 yu2 ， yu2 ji3 bu2 zi4 chuai1 。
- lin2 jian1 deng3 chan2 zao4 ， jing3 di3 zuo4 wa1 shi4 。
- jin1 yan1 jian4 jun1 shi1 ， wu2 cheng2 er4 chong2 bi3 。
- qi3 gan3 du4 qie3 re4 ， di1 tou2 bai4 bu4 zhi3 。
- si1 yu4 he2 qi2 yin1 ， wu4 zuo4 zhe2 wang4 qi3 。
- chen2 yin2 jing4 bu4 cheng2 ， tu2 jue2 juan4 liang3 bi4 。
- cong2 jin1 fen2 bi3 yan4 ， bu2 fu4 zuo4 shu1 ji3 。

## 注释

## 译文

## 赏析
