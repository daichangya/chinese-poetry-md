---
id: wang-shi-peng-ba-yue-shi-wu-ri-gong-yuan-luo-cheng-bin-liao-xian-ji-chi-shi-su-zhi-le--82322377
title: 八月十五日贡院落成宾僚咸集斥世俗之乐不用饮文字也把杯邀月诵香满一轮中句即席赋诗以勉多士
titlePinyin: ba1 yue4 shi2 wu3 ri4 gong4 yuan4 luo4 cheng2 bin1 liao2 xian2 ji2 chi4 shi4 su2 zhi1 le4 bu2 yong4 yin3 wen2 zi4 ye3 ba3 bei1 yao1 yue4 song4 xiang1 man3 yi4 lun2 zhong1 ju4 ji2 xi2 fu4 shi1 yi3 mian3 duo1 shi4
titleSlug: ba-yue-shi-wu-ri-gong-yuan-luo-cheng-bin-liao-xian-ji-chi-shi-su-zhi-le--82322377
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扬辉秋月悬青天，今夕何夕光更圆。
- 琼为楼台玉为宇，广寒境界移清泉。
- 月斧云斤天上手，万间突兀摩星斗。
- 白头郡守呼众宾，共饮落成文字酒。
- 龙虎群仙上界还，手移桂种栽泉山。
- 千枝万枝香不断，人人有分行当攀。
- 姮娥慇勤寄消息，科第要从勤苦得。
- 丹桂在君书卷中，不须遥向蟾宫觅。

## 拼音
- yang2 hui1 qiu1 yue4 xuan2 qing1 tian1 ， jin1 xi1 he2 xi1 guang1 geng4 yuan2 。
- qiong2 wei4 lou2 tai2 yu4 wei4 yu3 ， guang3 han2 jing4 jie4 yi2 qing1 quan2 。
- yue4 fu3 yun2 jin1 tian1 shang4 shou3 ， wan4 jian1 tu1 wu4 mo2 xing1 dou4 。
- bai2 tou2 jun4 shou3 hu1 zhong4 bin1 ， gong4 yin3 luo4 cheng2 wen2 zi4 jiu3 。
- long2 hu3 qun2 xian1 shang4 jie4 hai2 ， shou3 yi2 gui4 zhong3 zai1 quan2 shan1 。
- qian1 zhi1 wan4 zhi1 xiang1 bu2 duan4 ， ren2 ren2 you3 fen1 hang2 dang0 pan1 。
- heng2 e2 yin1 qin2 ji4 xiao1 xi1 ， ke1 di4 yao4 cong2 qin2 ku3 de2 。
- dan1 gui4 zai4 jun1 shu1 juan4 zhong1 ， bu4 xu1 yao2 xiang4 chan2 gong1 mi4 。

## 注释

## 译文

## 赏析
