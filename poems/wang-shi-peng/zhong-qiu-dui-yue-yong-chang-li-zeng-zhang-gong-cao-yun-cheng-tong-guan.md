---
id: wang-shi-peng-zhong-qiu-dui-yue-yong-chang-li-zeng-zhang-gong-cao-yun-cheng-tong-guan
title: 中秋对月用昌黎赠张功曹韵呈同官
titlePinyin: zhong1 qiu1 dui4 yue4 yong4 chang1 li2 zeng4 zhang1 gong1 cao2 yun4 cheng2 tong2 guan1
titleSlug: zhong-qiu-dui-yue-yong-chang-li-zeng-zhang-gong-cao-yun-cheng-tong-guan
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水精为鉴金为波，挂空影写山与河。
- 清光此夜十分好，有酒有客宜高歌。
- 去年今日行役苦，浪叟谿边宿逢雨。
- 传闻蜀道如天高，崖悬壁绝哀猿号。
- 波横剑戟不易上，陆有虎豹何由逃。
- 江山旧恃白帝险，风俗犹带乌蛮臊。
- 驱驰两月到西塞，梦寐万里还东皐。
- 嗅梅踏雪巴子里，路入鬼门欣不死。
- 飞飞倦鸟惟思还，玉笋岂是粗官班。
- 余生但愿闲及酒，虚名宁顾触与蛮。
- 良宵佳客十有五，云放月入尊罍间。
- 颓然老子兴不浅，韩诗坡句聊追攀。
- 君不见天宝云霓羽衣歌，人间乐舞难同科，遗音犹在悲凉多。
- 有酒且饮遑恤他，不饮如此良夜何。

## 拼音
- shui3 jing1 wei4 jian4 jin1 wei4 bo1 ， gua4 kong1 ying3 xie3 shan1 yu3 he2 。
- qing1 guang1 ci3 ye4 shi2 fen1 hao3 ， you3 jiu3 you3 ke4 yi2 gao1 ge1 。
- qu4 nian2 jin1 ri4 xing2 yi4 ku3 ， lang4 sou3 xi1 bian1 su4 feng2 yu3 。
- chuan2 wen2 shu3 dao4 ru2 tian1 gao1 ， ya2 xuan2 bi4 jue2 ai1 yuan2 hao4 。
- bo1 heng2 jian4 ji3 bu2 yi4 shang4 ， lu4 you3 hu3 bao4 he2 you2 tao2 。
- jiang1 shan1 jiu4 shi4 bai2 di4 xian3 ， feng1 su2 you2 dai4 wu1 man2 sao4 。
- qu1 chi2 liang3 yue4 dao4 xi1 sai1 ， meng4 mei4 wan4 li3 hai2 dong1 gao1 。
- xiu4 mei2 ta4 xue3 ba1 zi3 li3 ， lu4 ru4 gui3 men2 xin1 bu4 si3 。
- fei1 fei1 juan4 niao3 wei2 si1 hai2 ， yu4 sun3 qi3 shi4 cu1 guan1 ban1 。
- yu2 sheng1 dan4 yuan4 xian2 ji2 jiu3 ， xu1 ming2 ning2 gu4 chu4 yu3 man2 。
- liang2 xiao1 jia1 ke4 shi2 you3 wu3 ， yun2 fang4 yue4 ru4 zun1 lei2 jian1 。
- tui2 ran2 lao3 zi3 xing1 bu4 qian3 ， han2 shi1 po1 ju4 liao2 zhui1 pan1 。
- jun1 bu2 jian4 tian1 bao3 yun2 ni2 yu3 yi1 ge1 ， ren2 jian1 yue4 wu3 nan2 tong2 ke1 ， yi2 yin1 you2 zai4 bei1 liang2 duo1 。
- you3 jiu3 qie3 yin3 huang2 xu4 ta1 ， bu4 yin3 ru2 ci3 liang2 ye4 he2 。

## 注释

## 译文

## 赏析
