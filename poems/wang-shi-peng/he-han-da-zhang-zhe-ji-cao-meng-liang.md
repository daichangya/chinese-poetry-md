---
id: wang-shi-peng-he-han-da-zhang-zhe-ji-cao-meng-liang
title: 和韩答张辙寄曹梦良
titlePinyin: he2 han2 da2 zhang1 zhe2 ji4 cao2 meng4 liang2
titleSlug: he-han-da-zhang-zhe-ji-cao-meng-liang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故旧别云久，话言犹未聆。
- 岁暮念愈剧，宵长梦形频。
- 忆昔始倾盖，相看俱妙龄。
- 参乎方越席，鲤也才趋庭。
- 乐泮共采藻，泛江同食萍。
- 玄深探羲画，狂妄窥麟经。
- 端能辨箕荄，未省分雷霆。
- 卷帙发晨架，膏油燃夜櫺。
- 君才富八斗，我字识一丁。
- 轻愿苦窘幅，高屋钦建瓴。
- 低头愿为愈，割席终慙宁。
- 结游指寥廓，约泛航清泠。
- 骥足骋天骏，鼇头缗海腥。
- 涂远困尘鞅，棹回阁寒汀。
- 壮怀誓白水，愤气干青冥。
- 孤屿散形影，双溪隔沧溟。
- 耿耿月遥共，悠悠门独扃。
- 论文忆李白，对酒怀刘伶。
- 乡校鼓沂瑟，颂章赓鲁𬳶。
- 濯暑振风袂，破寒操雪舲。
- 胜游倣栗里，雅会修兰亭。
- 瓶罄沽瓮蚁，烛残照囊萤。
- 猖狂却大雅，酩酊还独醒。
- 槐市忽飞诏，英才先振翎。
- 短檠歌慷慨，长剑磨晶荧。
- 旧耻雪赤壁，奇功收井陉。
- 高价压群玉，新文丽繁星。
- 乡闾借光艳，庠序资仪刑。
- 随群袍暂白，唾手衫当青。
- 残生适孤苦，举足方伶俜。
- 文房泣遗泽，座右悲先铭。
- 犬马不填壑，凫鹥卒同泾。
- 射缟服彊箭，撞钟施寸筳。
- 惟求免场屋，讵望扬王庭。
- 师旋约奏凯，案就期脱囹。
- 势屈战徒力，命奇文不灵。
- 秋翼困燕雀春苗害蟊螟。
- 日念返桑梓，愿言和鸾铃。
- 溪山有偕隠，风雨无独听。
- 悬崖踏苍翠，怪石穿珑玲。
- 豹闲眠雾窟，鸟倦栖云屏。
- 世情自翻覆，交态长芳馨。
- 岁时觉荏苒，咫尺如飘零。
- 盈亏屡瞻桂，开落频观蓂。
- 欲去废负米，念来方祝蛉。
- 何时掺子手，一笑空吾瓶。
- 注目杳云雁，缄书附原鸰。
- 鄙吝伫涤胃，钝顽资发铏。
- 得得戒徒驭，迟迟趋阙廷。
- 犹胜炙手辈，奔走趋公厅。

## 拼音
- gu4 jiu4 bie2 yun2 jiu3 ， hua4 yan2 you2 wei4 ling2 。
- sui4 mu4 nian4 yu4 ju4 ， xiao1 chang2 meng4 xing2 pin2 。
- yi4 xi1 shi3 qing1 gai4 ， xiang1 kan4 ju4 miao4 ling2 。
- can1 hu1 fang1 yue4 xi2 ， li3 ye3 cai2 qu1 ting2 。
- le4 pan4 gong4 cai3 zao3 ， fan4 jiang1 tong2 shi2 ping2 。
- xuan2 shen1 tan4 xi1 hua4 ， kuang2 wang4 kui1 lin2 jing1 。
- duan1 neng2 bian4 ji1 gai1 ， wei4 sheng3 fen1 lei2 ting2 。
- juan4 zhi4 fa1 chen2 jia4 ， gao1 you2 ran2 ye4 ling2 。
- jun1 cai2 fu4 ba1 dou3 ， wo3 zi4 shi2 yi4 ding1 。
- qing1 yuan4 ku3 jiong3 fu2 ， gao1 wu1 qin1 jian4 ling2 。
- di1 tou2 yuan4 wei4 yu4 ， ge1 xi2 zhong1 can2 ning2 。
- jie2 you2 zhi3 liao2 kuo4 ， yue1 fan4 hang2 qing1 ling2 。
- ji4 zu2 cheng3 tian1 jun4 ， ao2 tou2 min2 hai3 xing1 。
- tu2 yuan3 kun4 chen2 yang1 ， zhao4 hui2 ge2 han2 ting1 。
- zhuang4 huai2 shi4 bai2 shui3 ， fen4 qi4 gan1 qing1 ming2 。
- gu1 yu3 san4 xing2 ying3 ， shuang1 xi1 ge2 cang1 ming2 。
- geng3 geng3 yue4 yao2 gong4 ， you1 you1 men2 du2 jiong1 。
- lun4 wen2 yi4 li3 bai2 ， dui4 jiu3 huai2 liu2 ling2 。
- xiang1 xiao4 gu3 yi2 se4 ， song4 zhang1 geng1 lu3 jiong1 。
- zhuo2 shu3 zhen4 feng1 mei4 ， po4 han2 cao1 xue3 ling2 。
- sheng4 you2 fang3 li4 li3 ， ya3 hui4 xiu1 lan2 ting2 。
- ping2 qing4 gu1 weng4 yi3 ， zhu2 can2 zhao4 nang2 ying2 。
- chang1 kuang2 que4 da4 ya3 ， ming3 ding1 hai2 du2 xing3 。
- huai2 shi4 hu1 fei1 zhao4 ， ying1 cai2 xian1 zhen4 ling2 。
- duan3 qing2 ge1 kang1 kai3 ， chang2 jian4 mo2 jing1 ying2 。
- jiu4 chi3 xue3 chi4 bi4 ， qi2 gong1 shou1 jing3 xing2 。
- gao1 jia4 ya1 qun2 yu4 ， xin1 wen2 li4 fan2 xing1 。
- xiang1 lü2 jie4 guang1 yan4 ， xiang2 xu4 zi1 yi2 xing2 。
- sui2 qun2 pao2 zan4 bai2 ， tuo4 shou3 shan1 dang1 qing1 。
- can2 sheng1 shi4 gu1 ku3 ， ju3 zu2 fang1 ling2 ping1 。
- wen2 fang2 qi4 yi2 ze2 ， zuo4 you4 bei1 xian1 ming2 。
- quan3 ma3 bu4 tian2 he4 ， fu2 yi1 zu2 tong2 jing1 。
- she4 gao3 fu2 qiang2 jian4 ， zhuang4 zhong1 shi1 cun4 ting2 。
- wei2 qiu2 mian3 chang3 wu1 ， ju4 wang4 yang2 wang2 ting2 。
- shi1 xuan2 yue1 zou4 kai3 ， an4 jiu4 qi1 tuo1 ling2 。
- shi4 qu1 zhan4 tu2 li4 ， ming4 qi2 wen2 bu4 ling2 。
- qiu1 yi4 kun4 yan4 que4 chun1 miao2 hai4 mao2 ming2 。
- ri4 nian4 fan3 sang1 zi3 ， yuan4 yan2 he2 luan2 ling2 。
- xi1 shan1 you3 xie2 yin3 ， feng1 yu3 wu2 du2 ting1 。
- xuan2 ya2 ta4 cang1 cui4 ， guai4 shi2 chuan1 long2 ling2 。
- bao4 xian2 mian2 wu4 ku1 ， niao3 juan4 qi1 yun2 ping2 。
- shi4 qing2 zi4 fan1 fu4 ， jiao1 tai4 chang2 fang1 xin1 。
- sui4 shi2 jue2 ren3 ran3 ， zhi3 chi3 ru2 piao1 ling2 。
- ying2 kui1 lü3 zhan1 gui4 ， kai1 luo4 pin2 guan1 mi4 。
- yu4 qu4 fei4 fu4 mi3 ， nian4 lai2 fang1 zhu4 ling2 。
- he2 shi2 chan1 zi3 shou3 ， yi2 xiao4 kong1 wu2 ping2 。
- zhu4 mu4 yao3 yun2 yan4 ， jian1 shu1 fu4 yuan2 ling2 。
- bi3 lin4 zhu4 di2 wei4 ， dun4 wan2 zi1 fa1 xing2 。
- de2 de2 jie4 tu2 yu4 ， chi2 chi2 qu1 que1 ting2 。
- you2 sheng4 zhi4 shou3 bei4 ， ben1 zou3 qu1 gong1 ting1 。

## 注释

## 译文

## 赏析
