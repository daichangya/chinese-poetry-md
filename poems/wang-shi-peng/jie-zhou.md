---
id: wang-shi-peng-jie-zhou
title: 解舟
titlePinyin: jie3 zhou1
titleSlug: jie-zhou
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 解舟城之南，橙橘半青黄。
- 时节岂不好，胡为辞故乡。
- 亲朋送我行，殷勤餽壶觞。
- 我欲与之饮，舟去留靡遑。
- 僮仆别我归，黯然颜色伤。
- 问我何时还，田园又成荒。
- 我心媿其言，老矣身皇皇。
- 五载走三州，道路险且长。
- 屡请方得祠，暂归又怀章。
- 挈家入南闽，儿女不尽将。
- 余生疾病多，满镜须髯苍。
- 到官即有乞，行将返耕桑。

## 拼音
- jie3 zhou1 cheng2 zhi1 nan2 ， cheng2 ju2 ban4 qing1 huang2 。
- shi2 jie2 qi3 bu4 hao3 ， hu2 wei4 ci2 gu4 xiang1 。
- qin1 peng2 song4 wo3 xing2 ， yin1 qin2 kui4 hu2 shang1 。
- wo3 yu4 yu3 zhi1 yin3 ， zhou1 qu4 liu2 mi2 huang2 。
- tong2 pu2 bie2 wo3 gui1 ， an4 ran2 yan2 se4 shang1 。
- wen4 wo3 he2 shi2 hai2 ， tian2 yuan2 you4 cheng2 huang1 。
- wo3 xin1 kui4 qi2 yan2 ， lao3 yi3 shen1 huang2 huang2 。
- wu3 zai3 zou3 san1 zhou1 ， dao4 lu4 xian3 qie3 chang2 。
- lü3 qing3 fang1 de2 ci2 ， zan4 gui1 you4 huai2 zhang1 。
- qie4 jia1 ru4 nan2 min3 ， er2 nü3 bu2 jin4 jiang1 。
- yu2 sheng1 ji2 bing4 duo1 ， man3 jing4 xu1 ran2 cang1 。
- dao4 guan1 ji2 you3 qi3 ， xing2 jiang1 fan3 geng1 sang1 。

## 注释

## 译文

## 赏析
