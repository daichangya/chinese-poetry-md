---
id: wang-shi-peng-ti-bing-yu-tang
title: 题并玉堂
titlePinyin: ti2 bing4 yu4 tang2
titleSlug: ti-bing-yu-tang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙李门阑秀气钟，二山朋盍玉为容。
- 晋人潇洒坐连壁，杜老风流吟两峰。
- 昆府烟霞浮几席，蓝田丘壑蕴心胸。
- 俯容列岫葭相倚，遥许它山石可攻。
- 光彻郡城翔白鹭，影摇江水照黄龙。
- 价高难把连城易，官冷聊将一谷供。
- 疑是玑衡临处落，端如日月合时逢。
- 主宾对面成三友，伯仲摩云拱九重。
- 雁荡浪夸鸾有侣，庾楼徒诧剑相从。
- 彩衣戏罢看山色，不似慈颜喜气浓。

## 拼音
- xian1 li3 men2 lan2 xiu4 qi4 zhong1 ， er4 shan1 peng2 he2 yu4 wei4 rong2 。
- jin4 ren2 xiao1 sa3 zuo4 lian2 bi4 ， du4 lao3 feng1 liu2 yin2 liang3 feng1 。
- kun1 fu3 yan1 xia2 fu2 ji3 xi2 ， lan2 tian2 qiu1 he4 yun4 xin1 xiong1 。
- fu3 rong2 lie4 xiu4 jia1 xiang1 yi3 ， yao2 xu3 ta1 shan1 shi2 ke3 gong1 。
- guang1 che4 jun4 cheng2 xiang2 bai2 lu4 ， ying3 yao2 jiang1 shui3 zhao4 huang2 long2 。
- jia4 gao1 nan2 ba3 lian2 cheng2 yi4 ， guan1 leng3 liao2 jiang1 yi4 gu3 gong4 。
- yi2 shi4 ji1 heng2 lin2 chu4 luo4 ， duan1 ru2 ri4 yue4 he2 shi2 feng2 。
- zhu3 bin1 dui4 mian4 cheng2 san1 you3 ， bo2 zhong4 mo2 yun2 gong3 jiu3 chong2 。
- yan4 dang4 lang4 kua1 luan2 you3 lü3 ， yu3 lou2 tu2 cha4 jian4 xiang1 cong2 。
- cai3 yi1 xi4 ba4 kan4 shan1 se4 ， bu2 si4 ci2 yan2 xi3 qi4 nong2 。

## 注释

## 译文

## 赏析
