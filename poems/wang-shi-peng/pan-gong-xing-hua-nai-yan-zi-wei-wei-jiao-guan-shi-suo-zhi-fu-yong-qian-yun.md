---
id: wang-shi-peng-pan-gong-xing-hua-nai-yan-zi-wei-wei-jiao-guan-shi-suo-zhi-fu-yong-qian-yun
title: 泮宫杏花乃阎紫微为教官时所殖复用前韵
titlePinyin: pan4 gong1 xing4 hua1 nai3 yan2 zi3 wei1 wei4 jiao4 guan1 shi2 suo3 zhi2 fu4 yong4 qian2 yun4
titleSlug: pan-gong-xing-hua-nai-yan-zi-wei-wei-jiao-guan-shi-suo-zhi-fu-yong-qian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 同年紫微公，昔游帝王家。
- 穿杨百步间，妙不毫厘差。
- 桂窟擢高枝，杏园赏仙葩。
- 手移曲江根，不惮川涂遐。
- 翺翔夫子坛，栽植泮水涯。
- 花好实亦成，诸公欣拜嘉。
- 我来节中和，数树红交加。
- 不见紫微郎，如对紫微花。
- 满堂烂银袍，赋诗丽绮霞。
- 大胜瓜李桃，欲报无琼华。

## 拼音
- tong2 nian2 zi3 wei1 gong1 ， xi1 you2 di4 wang2 jia1 。
- chuan1 yang2 bai3 bu4 jian1 ， miao4 bu4 hao2 li2 cha4 。
- gui4 ku1 zhuo2 gao1 zhi1 ， xing4 yuan2 shang3 xian1 pa1 。
- shou3 yi2 qu3 jiang1 gen1 ， bu2 dan4 chuan1 tu2 xia2 。
- ao2 xiang2 fu1 zi3 tan2 ， zai1 zhi2 pan4 shui3 ya2 。
- hua1 hao3 shi2 yi4 cheng2 ， zhu1 gong1 xin1 bai4 jia1 。
- wo3 lai2 jie2 zhong1 he2 ， shu4 shu4 hong2 jiao1 jia1 。
- bu2 jian4 zi3 wei1 lang2 ， ru2 dui4 zi3 wei1 hua1 。
- man3 tang2 lan4 yin2 pao2 ， fu4 shi1 li4 qi3 xia2 。
- da4 sheng4 gua1 li3 tao2 ， yu4 bao4 wu2 qiong2 hua2 。

## 注释

## 译文

## 赏析
