---
id: wang-shi-peng-fan-wen-zheng-gong-ci-tang-shi
title: 范文正公祠堂诗
titlePinyin: fan4 wen2 zheng4 gong1 ci2 tang2 shi1
titleSlug: fan-wen-zheng-gong-ci-tang-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堂堂范公真天人，配我仁祖为元臣。
- 材兼文武怀经纶，先忧后乐不为身。
- 上与夔卨相等伦，正色朝端批逆鳞。
- 三黜愈光名愈闻，一麾东游禹所巡。
- 作诗怀蠡祠季真，卧龙山麓井久湮。
- 绠而汲之清且新，堂于其旁记厥因。
- 名标清白垂不泯，规尔官师意谆谆。
- 洗贪濯盗思还淳，人亡迹在嗟己陈。
- 断碑徃徃埋荆榛，后人不识真天人。
- 但能日饮堂中春，使君好事贤且仁。
- 治民律己惟公遵，登堂感槩怀斯人。
- 刻石绘像扬清芬，丹青炳耀如麒麟。
- 凛然如生见如亲，躬修祀事率幕宾。
- 手酌寒泉羞涧苹，一酌清我僚吏民。
- 再酌为国清簪绅，要将清白风无垠。
- 庶俾范公遗志伸，公乎为仙为明神。
- 为泽为瑞为星辰，当宁焦劳思若人，九原唤起清边尘。

## 拼音
- tang2 tang2 fan4 gong1 zhen1 tian1 ren2 ， pei4 wo3 ren2 zu3 wei4 yuan2 chen2 。
- cai2 jian1 wen2 wu3 huai2 jing1 lun2 ， xian1 you1 hou4 le4 bu2 wei4 shen1 。
- shang4 yu3 kui2 xie4 xiang1 deng3 lun2 ， zheng4 se4 chao2 duan1 pi1 ni4 lin2 。
- san1 chu4 yu4 guang1 ming2 yu4 wen2 ， yi4 hui1 dong1 you2 yu3 suo3 xun2 。
- zuo4 shi1 huai2 li2 ci2 ji4 zhen1 ， wo4 long2 shan1 lu4 jing3 jiu3 yan1 。
- geng3 er2 ji2 zhi1 qing1 qie3 xin1 ， tang2 yu2 qi2 pang2 ji4 jue2 yin1 。
- ming2 biao1 qing1 bai2 chui2 bu4 min3 ， gui1 er3 guan1 shi1 yi4 zhun1 zhun1 。
- xi3 tan1 zhuo2 dao4 si1 hai2 chun2 ， ren2 wang2 ji4 zai4 jie1 ji3 chen2 。
- duan4 bei1 wang3 wang3 mai2 jing1 zhen1 ， hou4 ren2 bu4 shi2 zhen1 tian1 ren2 。
- dan4 neng2 ri4 yin3 tang2 zhong1 chun1 ， shi3 jun1 hao3 shi4 xian2 qie3 ren2 。
- zhi4 min2 lü4 ji3 wei2 gong1 zun1 ， deng1 tang2 gan3 gai4 huai2 si1 ren2 。
- ke4 shi2 hui4 xiang4 yang2 qing1 fen1 ， dan1 qing1 bing3 yao4 ru2 qi2 lin2 。
- lin3 ran2 ru2 sheng1 jian4 ru2 qin1 ， gong1 xiu1 si4 shi4 lü4 mu4 bin1 。
- shou3 zhuo2 han2 quan2 xiu1 jian4 ping2 ， yi4 zhuo2 qing1 wo3 liao2 li4 min2 。
- zai4 zhuo2 wei4 guo2 qing1 zan1 shen1 ， yao4 jiang1 qing1 bai2 feng1 wu2 yin2 。
- shu4 bi3 fan4 gong1 yi2 zhi4 shen1 ， gong1 hu1 wei4 xian1 wei4 ming2 shen2 。
- wei4 ze2 wei4 rui4 wei4 xing1 chen2 ， dang1 ning2 jiao1 lao2 si1 ruo4 ren2 ， jiu3 yuan2 huan4 qi3 qing1 bian1 chen2 。

## 注释

## 译文

## 赏析
