---
id: wang-shi-peng-xing-hua-bo-ye-si-wen-wu-xiang-lao-xian-sheng-ye-bi-yan-xi-jian-fang-ji--39a1151f
title: 兴化簿叶思文吾乡老先生也比沿檄见访既别寄诗二十八韵次韵以酬
titlePinyin: xing1 hua4 bo2 ye4 si1 wen2 wu2 xiang1 lao3 xian1 sheng1 ye3 bi3 yan2 xi2 jian4 fang3 ji4 bie2 ji4 shi1 er4 shi2 ba1 yun4 ci4 yun4 yi3 chou2
titleSlug: xing-hua-bo-ye-si-wen-wu-xiang-lao-xian-sheng-ye-bi-yan-xi-jian-fang-ji--39a1151f
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暮年初仕涂，暇日但书策。
- 儒生余气习，笔端事挥斥。
- 政学两踈缪，篇章稍沉溺。
- 楚东会诗豪，酬唱奏金石。
- 逢场争出奇，遇险或遭厄。
- 忽溯三峡流，遥经数州驿。
- 庐山看未足，巫峰过尤惜。
- 西郊祠卧龙，东屯吊诗伯。
- 飞飞犹倦鸟，秋风送归翮。
- 同行得嘉友，鏖战交锋镝。
- 弛檐白苹洲，天日去咫尺。
- 忠谊怀鲁公，覇业悲项籍。
- 奉诏还故乡，齿落肌瘦瘠。
- 涕泗拜松楸，荒芜翦荆棘。
- 心期乐田里，誓不绾铜墨。
- 橐虽无陆金，归幸全赵璧。
- 陛下忽误恩，泉南又分职。
- 入闽如入蜀，枯肠复冥索。
- 腰缘病减围，发为悲添白。
- 风仰秦君高，节慕姜相直。
- 恶语谁流传，同僚误刊刻。
- 吾乡老先生，吏事以儒饰。
- 新篇似庭燎，远寄箴我癖。
- 把酒欲细论，何时再沿檄。
- 阳春七十首，老艳万丈射。
- 招邀屈原魂，收召子厚魄。
- 惊开老病眼，喜见墨妙迹。
- 愿公倡斯文，用夏变蛮貊。

## 拼音
- mu4 nian2 chu1 shi4 tu2 ， xia2 ri4 dan4 shu1 ce4 。
- ru2 sheng1 yu2 qi4 xi2 ， bi3 duan1 shi4 hui1 chi4 。
- zheng4 xue2 liang3 shu1 miu4 ， pian1 zhang1 shao1 chen2 ni4 。
- chu3 dong1 hui4 shi1 hao2 ， chou2 chang4 zou4 jin1 shi2 。
- feng2 chang3 zheng1 chu1 qi2 ， yu4 xian3 huo4 zao1 e4 。
- hu1 su4 san1 xia2 liu2 ， yao2 jing1 shu4 zhou1 yi4 。
- lu2 shan1 kan4 wei4 zu2 ， wu1 feng1 guo4 you2 xi1 。
- xi1 jiao1 ci2 wo4 long2 ， dong1 tun2 diao4 shi1 bo2 。
- fei1 fei1 you2 juan4 niao3 ， qiu1 feng1 song4 gui1 he2 。
- tong2 hang2 de2 jia1 you3 ， ao2 zhan4 jiao1 feng1 di2 。
- chi2 yan2 bai2 ping2 zhou1 ， tian1 ri4 qu4 zhi3 chi3 。
- zhong1 yi4 huai2 lu3 gong1 ， ba4 ye4 bei1 xiang4 ji2 。
- feng4 zhao4 hai2 gu4 xiang1 ， chi3 luo4 ji1 shou4 ji2 。
- ti4 si4 bai4 song1 qiu1 ， huang1 wu2 jian3 jing1 ji2 。
- xin1 qi1 le4 tian2 li3 ， shi4 bu4 wan3 tong2 mo4 。
- tuo2 sui1 wu2 lu4 jin1 ， gui1 xing4 quan2 zhao4 bi4 。
- bi4 xia4 hu1 wu4 en1 ， quan2 nan2 you4 fen1 zhi2 。
- ru4 min3 ru2 ru4 shu3 ， ku1 chang2 fu4 ming2 suo3 。
- yao1 yuan2 bing4 jian3 wei2 ， fa1 wei4 bei1 tian1 bai2 。
- feng1 yang3 qin2 jun1 gao1 ， jie2 mu4 jiang1 xiang1 zhi2 。
- e4 yu3 shui2 liu2 chuan2 ， tong2 liao2 wu4 kan1 ke4 。
- wu2 xiang1 lao3 xian1 sheng1 ， li4 shi4 yi3 ru2 shi4 。
- xin1 pian1 si4 ting2 liao2 ， yuan3 ji4 zhen1 wo3 pi3 。
- ba3 jiu3 yu4 xi4 lun4 ， he2 shi2 zai4 yan2 xi2 。
- yang2 chun1 qi1 shi2 shou3 ， lao3 yan4 wan4 zhang4 she4 。
- zhao1 yao1 qu1 yuan2 hun2 ， shou1 zhao4 zi3 hou4 po4 。
- jing1 kai1 lao3 bing4 yan3 ， xi3 jian4 mo4 miao4 ji4 。
- yuan4 gong1 chang4 si1 wen2 ， yong4 xia4 bian4 man2 mo4 。

## 注释

## 译文

## 赏析
