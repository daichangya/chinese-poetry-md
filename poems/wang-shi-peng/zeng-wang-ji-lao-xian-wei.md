---
id: wang-shi-peng-zeng-wang-ji-lao-xian-wei
title: 赠王吉老县尉
titlePinyin: zeng4 wang2 ji2 lao3 xian4 wei4
titleSlug: zeng-wang-ji-lao-xian-wei
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 臣子大节孝与忠，父母仇雠天不同。
- 贤哉会稽王孝子，感槩有古烈士风。
- 松楸一夕盗破冢，亲获鼠辈闻之公。
- 有司守法贷其命，孝子衔恨无终穷。
- 谁谓书生胆如许，貌若尫羸中甚武。
- 手斩凶人提髑髅，请死申冤诣公府。
- 君不见齐襄内行世所羞，春秋贤之缘复讐。
- 又不见子胥鞭尸报父怨，太史为之作佳传。
- 君今枕戈志已伸，更须移孝为忠臣。
- 他年当作傅介子，誓斩楼兰雪国耻。

## 拼音
- chen2 zi3 da4 jie2 xiao4 yu3 zhong1 ， fu4 mu3 chou2 chou2 tian1 bu4 tong2 。
- xian2 zai1 hui4 ji1 wang2 xiao4 zi3 ， gan3 gai4 you3 gu3 lie4 shi4 feng1 。
- song1 qiu1 yi4 xi1 dao4 po4 zhong3 ， qin1 huo4 shu3 bei4 wen2 zhi1 gong1 。
- you3 si1 shou3 fa3 dai4 qi2 ming4 ， xiao4 zi3 xian2 hen4 wu2 zhong1 qiong2 。
- shui2 wei4 shu1 sheng1 dan3 ru2 xu3 ， mao4 ruo4 wang1 lei2 zhong1 shen4 wu3 。
- shou3 zhan3 xiong1 ren2 ti2 du2 lou2 ， qing3 si3 shen1 yuan1 yi4 gong1 fu3 。
- jun1 bu2 jian4 qi2 xiang1 nei4 hang2 shi4 suo3 xiu1 ， chun1 qiu1 xian2 zhi1 yuan2 fu4 chou2 。
- you4 bu2 jian4 zi3 xu1 bian1 shi1 bao4 fu4 yuan4 ， tai4 shi3 wei4 zhi1 zuo4 jia1 chuan2 。
- jun1 jin1 zhen3 ge1 zhi4 yi3 shen1 ， geng4 xu1 yi2 xiao4 wei4 zhong1 chen2 。
- ta1 nian2 dang4 zuo4 fu4 jie4 zi3 ， shi4 zhan3 lou2 lan2 xue3 guo2 chi3 。

## 注释

## 译文

## 赏析
