---
id: wang-shi-peng-ti-shou-le-tang-yong-dong-po-yun-zeng-yang-yuan-bin-qian-pan
title: 题寿乐堂用东坡韵赠杨元宾佥判
titlePinyin: ti2 shou4 le4 tang2 yong4 dong1 po1 yun4 zeng4 yang2 yuan2 bin1 qian1 pan4
titleSlug: ti-shou-le-tang-yong-dong-po-yun-zeng-yang-yuan-bin-qian-pan
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱阁下苍龙古，万壑千岩拥仙府。
- 寿乐堂西面卧龙，壑月岩风满窗户。
- 苍松溜雨大十围，绿水浮荷深一股。
- 作堂主人久黄壤，仁智风犹似邹鲁。
- 诗仙骑龙已上天，妙句光芒照寰宇。
- 青山偃蹇只如昔，高处去天无尺五。
- 杨侯淮泗老儒学，文字撑肠笔风雨。
- 朅来赞幕古东州，要与青山作盟主。
- 虚堂宴坐饱风月，此外一毫端不取。
- 它日从公物外游，贝阙珠宫酌琼乳。

## 拼音
- peng2 lai2 ge2 xia4 cang1 long2 gu3 ， wan4 he4 qian1 yan2 yong1 xian1 fu3 。
- shou4 le4 tang2 xi1 mian4 wo4 long2 ， he4 yue4 yan2 feng1 man3 chuang1 hu4 。
- cang1 song1 liu1 yu3 da4 shi2 wei2 ， lü4 shui3 fu2 he2 shen1 yi4 gu3 。
- zuo4 tang2 zhu3 ren2 jiu3 huang2 rang3 ， ren2 zhi4 feng1 you2 si4 zou1 lu3 。
- shi1 xian1 qi2 long2 yi3 shang4 tian1 ， miao4 ju4 guang1 mang2 zhao4 huan2 yu3 。
- qing1 shan1 yan3 jian3 zhi1 ru2 xi1 ， gao1 chu4 qu4 tian1 wu2 chi3 wu3 。
- yang2 hou2 huai2 si4 lao3 ru2 xue2 ， wen2 zi4 cheng1 chang2 bi3 feng1 yu3 。
- qie4 lai2 zan4 mu4 gu3 dong1 zhou1 ， yao4 yu3 qing1 shan1 zuo4 meng2 zhu3 。
- xu1 tang2 yan4 zuo4 bao3 feng1 yue4 ， ci3 wai4 yi4 hao2 duan1 bu4 qu3 。
- ta1 ri4 cong2 gong1 wu4 wai4 you2 ， bei4 que1 zhu1 gong1 zhuo2 qiong2 ru3 。

## 注释

## 译文

## 赏析
