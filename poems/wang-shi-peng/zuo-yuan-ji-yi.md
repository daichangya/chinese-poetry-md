---
id: wang-shi-peng-zuo-yuan-ji-yi
title: 左原纪异
titlePinyin: zuo3 yuan2 ji4 yi4
titleSlug: zuo-yuan-ji-yi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见温公年方髫龀时，奋然击瓮活小儿。
- 至今遗事在图画，活人手段良可奇。
- 又不见耿恭昔年困疏勒，孤城凿井逾千尺。
- 整衣一拜精诚通，俄顷枯泉飞为液。
- 乐清有地名左原，地幽井古知几年。
- 一朝陷溺谁氏子，万石压脑沉黄泉。
- 路隔幽冥生望绝，三宿沉魂岂能活。
- 鬼神莫救功莫施，天遣仁人为之出。
- 彩棒来临驱五丁，抉石求尸俄有声。
- 头颅半露语未辩，人疑鬼物相视惊。
- 拯溺辛勤功未果，土圮石欹纷欲堕。
- 争言陷者不复生，救者徒遭颓压祸。
- 梅仙恻然临井旁，焚香再拜祈彼苍。
- 散金募众蹈死救，手植板干加隄防。
- 土石相衔危不倒，韲粉余生仅能保。
- 须臾夺命鬼窟中，万口讙呼喜填道。
- 翕然舆论咸奇公，异事行将达帝聪。
- 感物诚居耿恭上，活人手与温公同。
- 况公才学俱超绝，吏隠那能久淹屈。
- 使君前日飞鹗章，莅事详明己廉洁。
- 鲰生桑梓居此间，具书目见非妄传。
- 太史采诗傥见取，愿付银笔书青编。
- 将见大书特书屡书不止此，史笔芬香此其始。

## 拼音
- jun1 bu2 jian4 wen1 gong1 nian2 fang1 tiao2 chen4 shi2 ， fen4 ran2 ji1 weng4 huo2 xiao3 er2 。
- zhi4 jin1 yi2 shi4 zai4 tu2 hua4 ， huo2 ren2 shou3 duan4 liang2 ke3 qi2 。
- you4 bu2 jian4 geng3 gong1 xi1 nian2 kun4 shu1 le4 ， gu1 cheng2 zao2 jing3 yu2 qian1 chi3 。
- zheng3 yi1 yi2 bai4 jing1 cheng2 tong1 ， e2 qing3 ku1 quan2 fei1 wei4 ye4 。
- le4 qing1 you3 di4 ming2 zuo3 yuan2 ， di4 you1 jing3 gu3 zhi1 ji3 nian2 。
- yi4 chao2 xian4 ni4 shui2 shi4 zi3 ， wan4 shi2 ya1 nao3 chen2 huang2 quan2 。
- lu4 ge2 you1 ming2 sheng1 wang4 jue2 ， san1 su4 chen2 hun2 qi3 neng2 huo2 。
- gui3 shen2 mo4 jiu4 gong1 mo4 shi1 ， tian1 qian3 ren2 ren2 wei2 zhi1 chu1 。
- cai3 bang4 lai2 lin2 qu1 wu3 ding1 ， jue2 shi2 qiu2 shi1 e2 you3 sheng1 。
- tou2 lu2 ban4 lu4 yu3 wei4 bian4 ， ren2 yi2 gui3 wu4 xiang1 shi4 jing1 。
- zheng3 ni4 xin1 qin2 gong1 wei4 guo3 ， tu3 pi3 shi2 qi1 fen1 yu4 duo4 。
- zheng1 yan2 xian4 zhe3 bu2 fu4 sheng1 ， jiu4 zhe3 tu2 zao1 tui2 ya1 huo4 。
- mei2 xian1 ce4 ran2 lin2 jing3 pang2 ， fen2 xiang1 zai4 bai4 qi2 bi3 cang1 。
- san4 jin1 mu4 zhong4 dao3 si3 jiu4 ， shou3 zhi2 ban3 gan1 jia1 di1 fang2 。
- tu3 shi2 xiang1 xian2 wei1 bu4 dao3 ， ji1 fen3 yu2 sheng1 jin3 neng2 bao3 。
- xu1 yu2 duo2 ming4 gui3 ku1 zhong1 ， wan4 kou3 huan1 hu1 xi3 tian2 dao4 。
- xi1 ran2 yu2 lun4 xian2 qi2 gong1 ， yi4 shi4 xing2 jiang1 da2 di4 cong1 。
- gan3 wu4 cheng2 ju1 geng3 gong1 shang4 ， huo2 ren2 shou3 yu3 wen1 gong1 tong2 。
- kuang4 gong1 cai2 xue2 ju4 chao1 jue2 ， li4 yin3 na4 neng2 jiu3 yan1 qu1 。
- shi3 jun1 qian2 ri4 fei1 e4 zhang1 ， li4 shi4 xiang2 ming2 ji3 lian2 jie2 。
- zou1 sheng1 sang1 zi3 ju1 ci3 jian1 ， ju4 shu1 mu4 jian4 fei1 wang4 chuan2 。
- tai4 shi3 cai3 shi1 tang3 jian4 qu3 ， yuan4 fu4 yin2 bi3 shu1 qing1 bian1 。
- jiang1 jian4 da4 shu1 te4 shu1 lü3 shu1 bu4 zhi3 ci3 ， shi3 bi3 fen1 xiang1 ci3 qi2 shi3 。

## 注释

## 译文

## 赏析
