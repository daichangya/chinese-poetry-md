---
id: wang-shi-peng-song-wang-si-ye-shou-yong-jia
title: 送王司业守永嘉
titlePinyin: song4 wang2 si1 ye4 shou3 yong3 jia1
titleSlug: song-wang-si-ye-shou-yong-jia
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中兴天子初龙翔，临轩策士当维扬。
- 艰难果见异人出，龙虎甲乙俱非常。
- 先生大对过晁董，指切时务言激昂。
- 麟经绝笔二千载，收拾纸上生光芒。
- 自从曲江到今日，劲气独得南方强。
- 权门用事手可炙，申枨亦减平生刚。
- 先生闭门玩爻象，簸弄日月潮之阳。
- 帝忧南国命共理，袁连二政俱循良。
- 公道方行正人用，诏起韩愈师虞庠。
- 先生不作进学解，直言慷慨投封章。
- 一麾出守山水郡，十行诏墨加恩光。
- 东嘉得贤类京兆，前政有张今有王。
- 张公到官席未煖，犹有遗爱如甘棠。
- 先生况是儒宗师，敛此大惠施一方。
- 入境愿问民疾苦，下车宜诛吏奸赃。
- 首延璆孺坐贤榻，无使杨墨登门墙。
- 河内借恂岂容久，宸衷念贾殊未忘。
- 鲰生抠衣恨太晚，执经未获时登堂。
- 私心窃喜父母国，圣恩特许来龚黄。
- 愿同何坚首率化，归见颍川鸣凤凰。

## 拼音
- zhong1 xing1 tian1 zi3 chu1 long2 xiang2 ， lin2 xuan1 ce4 shi4 dang1 wei2 yang2 。
- jian1 nan2 guo3 jian4 yi4 ren2 chu1 ， long2 hu3 jia3 yi3 ju4 fei1 chang2 。
- xian1 sheng1 da4 dui4 guo4 chao2 dong3 ， zhi3 qie4 shi2 wu4 yan2 ji1 ang2 。
- lin2 jing1 jue2 bi3 er4 qian1 zai3 ， shou1 shi2 zhi3 shang4 sheng1 guang1 mang2 。
- zi4 cong2 qu3 jiang1 dao4 jin1 ri4 ， jin4 qi4 du2 de2 nan2 fang1 qiang2 。
- quan2 men2 yong4 shi4 shou3 ke3 zhi4 ， shen1 cheng2 yi4 jian3 ping2 sheng1 gang1 。
- xian1 sheng1 bi4 men2 wan2 yao2 xiang4 ， bo4 nong4 ri4 yue4 chao2 zhi1 yang2 。
- di4 you1 nan2 guo2 ming4 gong4 li3 ， yuan2 lian2 er4 zheng4 ju4 xun2 liang2 。
- gong1 dao4 fang1 xing2 zheng4 ren2 yong4 ， zhao4 qi3 han2 yu4 shi1 yu2 xiang2 。
- xian1 sheng1 bu2 zuo4 jin4 xue2 jie3 ， zhi2 yan2 kang1 kai3 tou2 feng1 zhang1 。
- yi4 hui1 chu1 shou3 shan1 shui3 jun4 ， shi2 hang2 zhao4 mo4 jia1 en1 guang1 。
- dong1 jia1 de2 xian2 lei4 jing1 zhao4 ， qian2 zheng4 you3 zhang1 jin1 you3 wang2 。
- zhang1 gong1 dao4 guan1 xi2 wei4 xuan1 ， you2 you3 yi2 ai4 ru2 gan1 tang2 。
- xian1 sheng1 kuang4 shi4 ru2 zong1 shi1 ， lian3 ci3 da4 hui4 shi1 yi4 fang1 。
- ru4 jing4 yuan4 wen4 min2 ji2 ku3 ， xia4 che1 yi2 zhu1 li4 jian1 zang1 。
- shou3 yan2 qiu2 ru2 zuo4 xian2 ta4 ， wu2 shi3 yang2 mo4 deng1 men2 qiang2 。
- he2 nei4 jie4 xun2 qi3 rong2 jiu3 ， chen2 zhong1 nian4 jia3 shu1 wei4 wang4 。
- zou1 sheng1 kou1 yi1 hen4 tai4 wan3 ， zhi2 jing1 wei4 huo4 shi2 deng1 tang2 。
- si1 xin1 qie4 xi3 fu4 mu3 guo2 ， sheng4 en1 te4 xu3 lai2 gong1 huang2 。
- yuan4 tong2 he2 jian1 shou3 lü4 hua4 ， gui1 jian4 ying3 chuan1 ming2 feng4 huang2 。

## 注释

## 译文

## 赏析
