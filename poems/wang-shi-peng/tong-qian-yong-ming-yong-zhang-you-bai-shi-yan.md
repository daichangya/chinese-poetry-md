---
id: wang-shi-peng-tong-qian-yong-ming-yong-zhang-you-bai-shi-yan
title: 同钱用明用章游白石岩
titlePinyin: tong2 qian2 yong4 ming2 yong4 zhang1 you2 bai2 shi2 yan2
titleSlug: tong-qian-yong-ming-yong-zhang-you-bai-shi-yan
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谢公好山水，得郡古东瓯。
- 造物惜佳境，雅志多不酬。
- 松萝蔽雁荡，烟霭埋龙湫。
- 行田经白石，不到仙山头。
- 寥寥数百年，天付黄冠流。
- 巍然万仞崖，壁立东南州。
- 谁将补天手，化出白玉楼。
- 两龛藏洞府，中有群仙游。
- 上通尺五天，下接三神洲。
- 飞泉落岩腰，碧涧鸣山陬。
- 群峰真培𪣻，沧海为渠沟。
- 隘视人间世，万象同蜉蝣。
- 我家雁山阳，崎岖厌经丘。
- 翩翩钱公子，呼我寻岩幽。
- 初惊小雨密，忽扫群阴浮。
- 杖屦穷巑岏，一洗尘埃眸。
- 山林有真乐，富贵何足求。
- 但愿乞二山，不愿万户侯。

## 拼音
- xie4 gong1 hao3 shan1 shui3 ， de2 jun4 gu3 dong1 ou1 。
- zao4 wu4 xi1 jia1 jing4 ， ya3 zhi4 duo1 bu4 chou2 。
- song1 luo2 bi4 yan4 dang4 ， yan1 ai3 mai2 long2 qiu1 。
- xing2 tian2 jing1 bai2 shi2 ， bu2 dao4 xian1 shan1 tou2 。
- liao2 liao2 shu4 bai3 nian2 ， tian1 fu4 huang2 guan1 liu2 。
- wei1 ran2 wan4 ren4 ya2 ， bi4 li4 dong1 nan2 zhou1 。
- shui2 jiang1 bu3 tian1 shou3 ， hua4 chu1 bai2 yu4 lou2 。
- liang3 kan1 cang2 dong4 fu3 ， zhong1 you3 qun2 xian1 you2 。
- shang4 tong1 chi3 wu3 tian1 ， xia4 jie1 san1 shen2 zhou1 。
- fei1 quan2 luo4 yan2 yao1 ， bi4 jian4 ming2 shan1 zou1 。
- qun2 feng1 zhen1 pei2 lou2 ， cang1 hai3 wei4 qu2 gou1 。
- ai4 shi4 ren2 jian1 shi4 ， wan4 xiang4 tong2 fu2 you2 。
- wo3 jia1 yan4 shan1 yang2 ， qi2 qu1 yan4 jing1 qiu1 。
- pian1 pian1 qian2 gong1 zi3 ， hu1 wo3 xun2 yan2 you1 。
- chu1 jing1 xiao3 yu3 mi4 ， hu1 sao3 qun2 yin1 fu2 。
- zhang4 ju4 qiong2 cuan2 wan2 ， yi4 xi3 chen2 ai1 mou2 。
- shan1 lin2 you3 zhen1 le4 ， fu4 gui4 he2 zu2 qiu2 。
- dan4 yuan4 qi3 er4 shan1 ， bu2 yuan4 wan4 hu4 hou2 。

## 注释

## 译文

## 赏析
