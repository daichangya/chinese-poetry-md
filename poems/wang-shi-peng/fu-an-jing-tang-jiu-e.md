---
id: wang-shi-peng-fu-an-jing-tang-jiu-e
title: 复安静堂旧额
titlePinyin: fu4 an1 jing4 tang2 jiu4 e2
titleSlug: fu-an-jing-tang-jiu-e
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 端明之孙字子强，银钩铁画传遗芳。
- 昔年作郡古平海，大笔亲书安静堂。
- 自从宣和至乾道，字与轮奂争光芒。
- 一朝忽遭俗眼白，毁灭名姓深埋藏。
- 我来搜访久乃获，老兵据为寝处床。
- 涤除五载尘土面，字向堂上增激昂。
- 祖为第一孙是似，书有家法称莆阳。
- 体具万安颇雄壮，榜与忠献同翱翔。
- 因知文字乃至宝，一时之厄庸何伤。
- 石鼓文有鬼神护，淮西碑并日月光。
- 岂容泯灭暴秦火，谁肯脍炙段文昌。
- 书生作郡太迂阔，理财听讼俱非长。
- 吾君若问何以治，堂复韩蔡祠秦姜。
- 今才五日京兆耳，眷此陈迹犹未忘。
- 但愿兹堂日安静，名与国寿俱无疆。

## 拼音
- duan1 ming2 zhi1 sun1 zi4 zi3 qiang2 ， yin2 gou1 tie3 hua4 chuan2 yi2 fang1 。
- xi1 nian2 zuo4 jun4 gu3 ping2 hai3 ， da4 bi3 qin1 shu1 an1 jing4 tang2 。
- zi4 cong2 xuan1 he2 zhi4 qian2 dao4 ， zi4 yu3 lun2 huan4 zheng1 guang1 mang2 。
- yi4 chao2 hu1 zao1 su2 yan3 bai2 ， hui3 mie4 ming2 xing4 shen1 mai2 cang2 。
- wo3 lai2 sou1 fang3 jiu3 nai3 huo4 ， lao3 bing1 ju4 wei4 qin3 chu4 chuang2 。
- di2 chu2 wu3 zai3 chen2 tu3 mian4 ， zi4 xiang4 tang2 shang4 zeng1 ji1 ang2 。
- zu3 wei4 di4 yi1 sun1 shi4 si4 ， shu1 you3 jia1 fa3 cheng1 pu2 yang2 。
- ti3 ju4 wan4 an1 po1 xiong2 zhuang4 ， bang3 yu3 zhong1 xian4 tong2 ao2 xiang2 。
- yin1 zhi1 wen2 zi4 nai3 zhi4 bao3 ， yi4 shi2 zhi1 e4 yong1 he2 shang1 。
- shi2 gu3 wen2 you3 gui3 shen2 hu4 ， huai2 xi1 bei1 bing4 ri4 yue4 guang1 。
- qi3 rong2 min3 mie4 bao4 qin2 huo3 ， shui2 ken3 kuai4 zhi4 duan4 wen2 chang1 。
- shu1 sheng1 zuo4 jun4 tai4 yu1 kuo4 ， li3 cai2 ting1 song4 ju4 fei1 chang2 。
- wu2 jun1 ruo4 wen4 he2 yi3 zhi4 ， tang2 fu4 han2 cai4 ci2 qin2 jiang1 。
- jin1 cai2 wu3 ri4 jing1 zhao4 er3 ， juan4 ci3 chen2 ji4 you2 wei4 wang4 。
- dan4 yuan4 zi1 tang2 ri4 an1 jing4 ， ming2 yu3 guo2 shou4 ju4 wu2 jiang1 。

## 注释

## 译文

## 赏析
