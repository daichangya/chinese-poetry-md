---
id: wang-shi-peng-bie-tai-xue-tong-she
title: 别太学同舍
titlePinyin: bie2 tai4 xue2 tong2 she4
titleSlug: bie-tai-xue-tong-she
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二年客贤关，倾盖皆故人。
- 况我同舍郎，何异手足亲。
- 虀盐共牢落，灯火同悲辛。
- 坐觉岁月忘，所頼朋友仁。
- 西风起天末，淅沥吹江苹。
- 思归适所愿，惜别还沾巾。
- 祖席歌骊驹，别肠转车轮。
- 离索恐孤陋，重来约新春。

## 拼音
- er4 nian2 ke4 xian2 guan1 ， qing1 gai4 jie1 gu4 ren2 。
- kuang4 wo3 tong2 she4 lang2 ， he2 yi4 shou3 zu2 qin1 。
- ji1 yan2 gong4 lao2 luo4 ， deng1 huo3 tong2 bei1 xin1 。
- zuo4 jue2 sui4 yue4 wang4 ， suo3 lai4 peng2 you3 ren2 。
- xi1 feng1 qi3 tian1 mo4 ， xi1 li4 chui1 jiang1 ping2 。
- si1 gui1 shi4 suo3 yuan4 ， xi1 bie2 hai2 zhan1 jin1 。
- zu3 xi2 ge1 li2 ju1 ， bie2 chang2 zhuan3 che1 lun2 。
- li2 suo3 kong3 gu1 lou4 ， chong2 lai2 yue1 xin1 chun1 。

## 注释

## 译文

## 赏析
