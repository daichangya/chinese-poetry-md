---
id: wang-shi-peng-qi-xi-cheng-tong-guan
title: 七夕呈同官
titlePinyin: qi1 xi1 cheng2 tong2 guan1
titleSlug: qi-xi-cheng-tong-guan
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今夕何夕夕云七，天孙有巧不愿乞。
- 举杯遥指河汉头，但愿归耕学牵牛。
- 我无腹中书可晒，亦不晒衣随俗辈。
- 缑山未访仙祖游，夔门聊与嘉宾会。
- 星河动摇三峡流，人间天上同新秋。
- 鹊已成桥动归翮，我亦一枝栖可得。

## 拼音
- jin1 xi1 he2 xi1 xi1 yun2 qi1 ， tian1 sun1 you3 qiao3 bu2 yuan4 qi3 。
- ju3 bei1 yao2 zhi3 he2 han4 tou2 ， dan4 yuan4 gui1 geng1 xue2 qian1 niu2 。
- wo3 wu2 fu4 zhong1 shu1 ke3 shai4 ， yi4 bu2 shai4 yi1 sui2 su2 bei4 。
- gou1 shan1 wei4 fang3 xian1 zu3 you2 ， kui2 men2 liao2 yu3 jia1 bin1 hui4 。
- xing1 he2 dong4 yao2 san1 xia2 liu2 ， ren2 jian1 tian1 shang4 tong2 xin1 qiu1 。
- que4 yi3 cheng2 qiao2 dong4 gui1 he2 ， wo3 yi4 yi4 zhi1 qi1 ke3 de2 。

## 注释

## 译文

## 赏析
