---
id: wang-shi-peng-he-han-nan-shi
title: 和韩南食
titlePinyin: he2 han2 nan2 shi2
titleSlug: he-han-nan-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海错千万族，惟蚝不能行。
- 潮来腹自饱，亦足遂厥生。
- 翻笑鱼蟹虾，晨夜何营营。
- 风味与江瑶，可以次第名。
- 荐身炮炙间，壳破材始呈。
- 北客昔南食，一见生怪惊。
- 故人居海滨，群鲜厌庖烹。
- 酷爱此味真，不假姜桂橙。
- 遥怜山间友，混迹黎与骍。
- 蔬肠久不饱，肌骨尫且狞。
- 巨房饷馋腹，一笑百念平。
- 岂为饮食欲，实见亲旧情。
- 谁知虀盐余，盘餐味常并。
- 故乡实堪恋，未用图西行。

## 拼音
- hai3 cuo4 qian1 wan4 zu2 ， wei2 hao2 bu4 neng2 xing2 。
- chao2 lai2 fu4 zi4 bao3 ， yi4 zu2 sui4 jue2 sheng1 。
- fan1 xiao4 yu2 xie4 xia1 ， chen2 ye4 he2 ying2 ying2 。
- feng1 wei4 yu3 jiang1 yao2 ， ke3 yi3 ci4 di4 ming2 。
- jian4 shen1 pao4 zhi4 jian1 ， ke2 po4 cai2 shi3 cheng2 。
- bei3 ke4 xi1 nan2 shi2 ， yi2 jian4 sheng1 guai4 jing1 。
- gu4 ren2 ju1 hai3 bin1 ， qun2 xian1 yan4 pao2 peng1 。
- ku4 ai4 ci3 wei4 zhen1 ， bu4 jia3 jiang1 gui4 cheng2 。
- yao2 lian2 shan1 jian1 you3 ， hun4 ji4 li2 yu3 xing1 。
- shu1 chang2 jiu3 bu4 bao3 ， ji1 gu3 wang1 qie3 ning2 。
- ju4 fang2 xiang3 chan2 fu4 ， yi2 xiao4 bai3 nian4 ping2 。
- qi3 wei4 yin3 shi2 yu4 ， shi2 jian4 qin1 jiu4 qing2 。
- shui2 zhi1 ji1 yan2 yu2 ， pan2 can1 wei4 chang2 bing4 。
- gu4 xiang1 shi2 kan1 lian4 ， wei4 yong4 tu2 xi1 xing2 。

## 注释

## 译文

## 赏析
