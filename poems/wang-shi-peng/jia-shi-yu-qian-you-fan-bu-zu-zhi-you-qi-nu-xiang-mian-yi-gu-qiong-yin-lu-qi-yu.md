---
id: wang-shi-peng-jia-shi-yu-qian-you-fan-bu-zu-zhi-you-qi-nu-xiang-mian-yi-gu-qiong-yin-lu-qi-yu
title: 家食遇歉有饭不足之忧妻孥相勉以固穷因录其语
titlePinyin: jia1 shi2 yu4 qian4 you3 fan4 bu4 zu2 zhi1 you1 qi1 nu2 xiang1 mian3 yi3 gu4 qiong2 yin1 lu4 qi2 yu3
titleSlug: jia-shi-yu-qian-you-fan-bu-zu-zhi-you-qi-nu-xiang-mian-yi-gu-qiong-yin-lu-qi-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明事高尚，瓶中缺储粟。
- 鲁公凛名节，乞米给𫗴粥。
- 广文富才名，官冷饭不足。
- 少陵老风骚，橡栗拾山谷。
- 嗟予何为者，处世真碌碌。
- 谋生一何拙，甔石无储蓄。
- 三年两去国，囊橐罄水陆。
- 还家索租苗，不了腊与伏。
- 前秋遭飓风，摧折数间屋。
- 今年丁大侵破甑尘可掬。
- 绝粮瘦百指，告籴走群仆。
- 乡邻苟不捄，定恐填沟渎。
- 家藏千卷书，父子忍饥读。
- 一字不堪煮，何以充我腹。
- 细君笑谓我，子命难食肉。
- 去岁官台省，侥幸食君禄。
- 有口不三缄，月奏知几牍。
- 圣主倘不容，宁免远窜逐。
- 归来固已幸，富贵非尔福。
- 东皋二顷田，得雨尚可谷。
- 子耕我当耘，固穷待秋熟。

## 拼音
- yuan1 ming2 shi4 gao1 shang4 ， ping2 zhong1 que1 chu3 su4 。
- lu3 gong1 lin3 ming2 jie2 ， qi3 mi3 gei3 zhan1 zhou1 。
- guang3 wen2 fu4 cai2 ming2 ， guan1 leng3 fan4 bu4 zu2 。
- shao3 ling2 lao3 feng1 sao1 ， xiang4 li4 shi2 shan1 gu3 。
- jie1 yu3 he2 wei4 zhe3 ， chu3 shi4 zhen1 lu4 lu4 。
- mou2 sheng1 yi4 he2 zhuo1 ， dan1 shi2 wu2 chu3 xu4 。
- san1 nian2 liang3 qu4 guo2 ， nang2 tuo2 qing4 shui3 lu4 。
- hai2 jia1 suo3 zu1 miao2 ， bu4 liao3 la4 yu3 fu2 。
- qian2 qiu1 zao1 ju4 feng1 ， cui1 zhe2 shu4 jian1 wu1 。
- jin1 nian2 ding1 da4 qin1 po4 zeng4 chen2 ke3 ju1 。
- jue2 liang2 shou4 bai3 zhi3 ， gao4 di2 zou3 qun2 pu2 。
- xiang1 lin2 gou3 bu2 jiu4 ， ding4 kong3 tian2 gou1 du2 。
- jia1 cang2 qian1 juan4 shu1 ， fu4 zi3 ren3 ji1 du2 。
- yi2 zi4 bu4 kan1 zhu3 ， he2 yi3 chong1 wo3 fu4 。
- xi4 jun1 xiao4 wei4 wo3 ， zi3 ming4 nan2 shi2 rou4 。
- qu4 sui4 guan1 tai2 sheng3 ， jiao3 xing4 shi2 jun1 lu4 。
- you3 kou3 bu4 san1 jian1 ， yue4 zou4 zhi1 ji3 du2 。
- sheng4 zhu3 tang3 bu4 rong2 ， ning2 mian3 yuan3 cuan4 zhu2 。
- gui1 lai2 gu4 yi3 xing4 ， fu4 gui4 fei1 er3 fu2 。
- dong1 gao1 er4 qing3 tian2 ， de2 yu3 shang4 ke3 gu3 。
- zi3 geng1 wo3 dang1 yun2 ， gu4 qiong2 dai4 qiu1 shu2 。

## 注释

## 译文

## 赏析
