---
id: wang-shi-peng-he-han-tao-yuan-tu
title: 和韩桃源图
titlePinyin: he2 han2 tao2 yuan2 tu2
titleSlug: he-han-tao-yuan-tu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嬴秦斩新开混茫，傲睨前古无虞唐。
- 诗书为灰儒鬼哭，李斯秉笔中书堂。
- 长城丁壮无还者，送徒更住骊山下。
- 避世高人何所之，出门永与家乡辞。
- 入山惟恐不深远，岂是得已巢于斯。
- 来时六合为秦室，未省今为何岁日。
- 吏不到门租不输，子长丁添更何恤。
- 春入山中桃自花，招邀隠侣倾流霞。
- 男耕女织自婚嫁，派别支分都几家。
- 谁泛渔舟迷处所，山开洞辟闻人语。
- 乍相惊问卒相欢，设酒烹鸡讲宾主。
- 可怜秦事已茫然，帝业初期万万年。
- 犹道祖龙长在世，岂知异姓早三传。
- 邻里殷勤争饷馈，人情与世无相异。
- 未信壶中别有天，却讶身游与梦寐。
- 山花乱眼鸟哀鸣，数日留连喜复惊。
- 更从洞口寻乡路，逢人欲话疑非情。
- 异日扁舟欲重顾，水眩山迷红日暮。
- 后来图画了非真，作志渊明乃晋人。

## 拼音
- ying2 qin2 zhan3 xin1 kai1 hun4 mang2 ， ao4 ni4 qian2 gu3 wu2 yu2 tang2 。
- shi1 shu1 wei4 hui1 ru2 gui3 ku1 ， li3 si1 bing3 bi3 zhong1 shu1 tang2 。
- chang2 cheng2 ding1 zhuang4 wu2 hai2 zhe3 ， song4 tu2 geng4 zhu4 li2 shan1 xia4 。
- bi4 shi4 gao1 ren2 he2 suo3 zhi1 ， chu1 men2 yong3 yu3 jia1 xiang1 ci2 。
- ru4 shan1 wei2 kong3 bu4 shen1 yuan3 ， qi3 shi4 de2 yi3 chao2 yu2 si1 。
- lai2 shi2 liu4 he2 wei4 qin2 shi4 ， wei4 sheng3 jin1 wei4 he2 sui4 ri4 。
- li4 bu2 dao4 men2 zu1 bu4 shu1 ， zi3 chang2 ding1 tian1 geng4 he2 xu4 。
- chun1 ru4 shan1 zhong1 tao2 zi4 hua1 ， zhao1 yao1 yin3 lü3 qing1 liu2 xia2 。
- nan2 geng1 nü3 zhi1 zi4 hun1 jia4 ， pai4 bie2 zhi1 fen1 dou1 ji3 jia1 。
- shui2 fan4 yu2 zhou1 mi2 chu4 suo3 ， shan1 kai1 dong4 pi4 wen2 ren2 yu3 。
- zha4 xiang1 jing1 wen4 zu2 xiang1 huan1 ， she4 jiu3 peng1 ji1 jiang3 bin1 zhu3 。
- ke3 lian2 qin2 shi4 yi3 mang2 ran2 ， di4 ye4 chu1 qi1 wan4 wan4 nian2 。
- you2 dao4 zu3 long2 chang2 zai4 shi4 ， qi3 zhi1 yi4 xing4 zao3 san1 chuan2 。
- lin2 li3 yin1 qin2 zheng1 xiang3 kui4 ， ren2 qing2 yu3 shi4 wu2 xiang1 yi4 。
- wei4 xin4 hu2 zhong1 bie2 you3 tian1 ， que4 ya4 shen1 you2 yu3 meng4 mei4 。
- shan1 hua1 luan4 yan3 niao3 ai1 ming2 ， shu4 ri4 liu2 lian2 xi3 fu4 jing1 。
- geng4 cong2 dong4 kou3 xun2 xiang1 lu4 ， feng2 ren2 yu4 hua4 yi2 fei1 qing2 。
- yi4 ri4 pian1 zhou1 yu4 zhong4 gu4 ， shui3 xuan4 shan1 mi2 hong2 ri4 mu4 。
- hou4 lai2 tu2 hua4 le0 fei1 zhen1 ， zuo4 zhi4 yuan1 ming2 nai3 jin4 ren2 。

## 注释

## 译文

## 赏析
