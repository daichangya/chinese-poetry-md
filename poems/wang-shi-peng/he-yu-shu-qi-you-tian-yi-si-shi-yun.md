---
id: wang-shi-peng-he-yu-shu-qi-you-tian-yi-si-shi-yun
title: 和喻叔奇游天衣四十韵
titlePinyin: he2 yu4 shu1 qi2 you2 tian1 yi1 si4 shi2 yun4
titleSlug: he-yu-shu-qi-you-tian-yi-si-shi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽山高入云，鉴湖濶浮空。
- 禹秦有余迹，晋宋多巨公。
- 我来岁及周，梦寐怀清风。
- 兹欣天气佳，扶桑欲瞳昽。
- 驾言天衣游，盍簪尽鸳鸿。
- 经夕戒行李，如期集仙宫。
- 联骑出城南，行行指秦峰。
- 千岩竞吐秀，眼界清无穷。
- 招提在何许，十里松阴浓。
- 林端忽钟磬，与客为先容。
- 群簪拥花界，双佩鸣寒空。
- 试将比天台，大畧如思丰。
- 首读邑浩碑，妙理开昏蒙。
- 细观元白诗，丘壑罗胸中。
- 萧壁尚堪面，梁薪几经烘。
- 兹宫现有相，禅客谈无同。
- 朝阳最崭绝，白云抹其胸。
- 杜鹃天下无，至今映山红。
- 鸡僧始开山，道业闻清衷。
- 思举照不起，高价倾江东。
- 袈裟缕黄金，宫女自针工。
- 昭明亲抱送，礼意何太恭。
- 白马忽渡江，台城丧英雄。
- 国破遗衣在，丹青落尘容。
- 我辈皆书生，意气飘如虹。
- 蜡屐共寻幽，宁求香火功。
- 载酒怀贺老，招隠思戴颙。
- 赋诗效吹台，一饭敢不忠。
- 况我贤使君，德宇尤踈通。
- 楚醴饷百榼，白衣走山中。
- 嗟余何为者，天资媿倥侗。
- 谬与酒中仙，偶同蕺山松。
- 同年妙词章，况有山水供。
- 古诗如古琴，山高水溶溶。
- 背囊小奚奴，捧砚长须僮。
- 胜游与佳作，二美今具逢。
- 品题徧群英，波澜及孤踪。
- 掬水弄华句，比拟何凡庸。
- 兹会如兰亭，同行类荀龙。
- 盛事在诗史，奚用呼画工。

## 拼音
- ji1 shan1 gao1 ru4 yun2 ， jian4 hu2 kuo4 fu2 kong1 。
- yu3 qin2 you3 yu2 ji4 ， jin4 song4 duo1 ju4 gong1 。
- wo3 lai2 sui4 ji2 zhou1 ， meng4 mei4 huai2 qing1 feng1 。
- zi1 xin1 tian1 qi4 jia1 ， fu2 sang1 yu4 tong2 long2 。
- jia4 yan2 tian1 yi1 you2 ， he2 zan1 jin4 yuan1 hong2 。
- jing1 xi1 jie4 xing2 li0 ， ru2 qi1 ji2 xian1 gong1 。
- lian2 qi2 chu1 cheng2 nan2 ， xing2 xing2 zhi3 qin2 feng1 。
- qian1 yan2 jing4 tu3 xiu4 ， yan3 jie4 qing1 wu2 qiong2 。
- zhao1 ti2 zai4 he2 xu3 ， shi2 li3 song1 yin1 nong2 。
- lin2 duan1 hu1 zhong1 qing4 ， yu3 ke4 wei4 xian1 rong2 。
- qun2 zan1 yong1 hua1 jie4 ， shuang1 pei4 ming2 han2 kong1 。
- shi4 jiang1 bi3 tian1 tai2 ， da4 lüe4 ru2 si1 feng1 。
- shou3 du2 yi4 hao4 bei1 ， miao4 li3 kai1 hun1 meng2 。
- xi4 guan1 yuan2 bai2 shi1 ， qiu1 he4 luo2 xiong1 zhong1 。
- xiao1 bi4 shang4 kan1 mian4 ， liang2 xin1 ji3 jing1 hong1 。
- zi1 gong1 xian4 you3 xiang1 ， chan2 ke4 tan2 wu2 tong2 。
- chao2 yang2 zui4 zhan3 jue2 ， bai2 yun2 mo3 qi2 xiong1 。
- du4 juan1 tian1 xia4 wu2 ， zhi4 jin1 ying4 shan1 hong2 。
- ji1 seng1 shi3 kai1 shan1 ， dao4 ye4 wen2 qing1 zhong1 。
- si1 ju3 zhao4 bu4 qi3 ， gao1 jia4 qing1 jiang1 dong1 。
- jia1 sha1 lü3 huang2 jin1 ， gong1 nü3 zi4 zhen1 gong1 。
- zhao1 ming2 qin1 bao4 song4 ， li3 yi4 he2 tai4 gong1 。
- bai2 ma3 hu1 du4 jiang1 ， tai2 cheng2 sang4 ying1 xiong2 。
- guo2 po4 yi2 yi1 zai4 ， dan1 qing1 luo4 chen2 rong2 。
- wo3 bei4 jie1 shu1 sheng1 ， yi4 qi4 piao1 ru2 hong2 。
- la4 ji1 gong4 xun2 you1 ， ning2 qiu2 xiang1 huo3 gong1 。
- zai3 jiu3 huai2 he4 lao3 ， zhao1 yin3 si1 dai4 yong2 。
- fu4 shi1 xiao4 chui1 tai2 ， yi2 fan4 gan3 bu4 zhong1 。
- kuang4 wo3 xian2 shi3 jun1 ， de2 yu3 you2 shu1 tong1 。
- chu3 li3 xiang3 bai3 ke1 ， bai2 yi1 zou3 shan1 zhong1 。
- jie1 yu2 he2 wei4 zhe3 ， tian1 zi1 kui4 kong3 dong4 。
- miu4 yu3 jiu3 zhong1 xian1 ， ou3 tong2 ji2 shan1 song1 。
- tong2 nian2 miao4 ci2 zhang1 ， kuang4 you3 shan1 shui3 gong4 。
- gu3 shi1 ru2 gu3 qin2 ， shan1 gao1 shui3 rong2 rong2 。
- bei4 nang2 xiao3 xi1 nu2 ， peng3 yan4 chang2 xu1 tong2 。
- sheng4 you2 yu3 jia1 zuo4 ， er4 mei3 jin1 ju4 feng2 。
- pin3 ti2 bian4 qun2 ying1 ， bo1 lan2 ji2 gu1 zong1 。
- ju1 shui3 nong4 hua2 ju4 ， bi3 ni3 he2 fan2 yong1 。
- zi1 hui4 ru2 lan2 ting2 ， tong2 hang2 lei4 xun2 long2 。
- sheng4 shi4 zai4 shi1 shi3 ， xi1 yong4 hu1 hua4 gong1 。

## 注释

## 译文

## 赏析
