---
id: wang-shi-peng-zhu-gong-jian-bie-fen-yun-de-ren-zi
title: 诸公饯别分韵得人字
titlePinyin: zhu1 gong1 jian4 bie2 fen1 yun4 de2 ren2 zi4
titleSlug: zhu-gong-jian-bie-fen-yun-de-ren-zi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清源古名郡，守土宜择人。
- 胡为不才者，两载乘朱轮。
- 政拙岁多旱，民愁眉日颦。
- 頼兹淳厚俗，容我老病身。
- 乞祠竟不允，易郡俄得邻。
- 雅怀上冢愿，偶有还乡因。
- 宾僚共呼酒，肴蔌嘉且新。
- 展饯选士场，语离庚伏辰。
- 清风屡吹衣，暑雨微洒尘。
- 骊驹沸盈门，鹦鹉飞入唇。
- 我亦重惜别，不辞劝酬频。
- 诸君如神鱼，行奋六六鳞。
- 学士倍登瀛，郡符同治秦。
- 我如倦蜚鸟，野性难笼驯。
- 旧巢寻故山，一枝老荆榛。
- 官居类邮传，谁能久相亲。
- 但愿各勉力，相期作纯臣。

## 拼音
- qing1 yuan2 gu3 ming2 jun4 ， shou3 tu3 yi2 ze2 ren2 。
- hu2 wei4 bu4 cai2 zhe3 ， liang3 zai3 cheng2 zhu1 lun2 。
- zheng4 zhuo1 sui4 duo1 han4 ， min2 chou2 mei2 ri4 pin2 。
- lai4 zi1 chun2 hou4 su2 ， rong2 wo3 lao3 bing4 shen1 。
- qi3 ci2 jing4 bu4 yun3 ， yi4 jun4 e2 de2 lin2 。
- ya3 huai2 shang4 zhong3 yuan4 ， ou3 you3 huan2 xiang1 yin1 。
- bin1 liao2 gong4 hu1 jiu3 ， yao2 su4 jia1 qie3 xin1 。
- zhan3 jian4 xuan3 shi4 chang3 ， yu3 li2 geng1 fu2 chen2 。
- qing1 feng1 lü3 chui1 yi1 ， shu3 yu3 wei1 sa3 chen2 。
- li2 ju1 fei4 ying2 men2 ， ying1 wu3 fei1 ru4 chun2 。
- wo3 yi4 zhong4 xi1 bie2 ， bu4 ci2 quan4 chou2 pin2 。
- zhu1 jun1 ru2 shen2 yu2 ， xing2 fen4 liu4 liu4 lin2 。
- xue2 shi4 bei4 deng1 ying2 ， jun4 fu2 tong2 zhi4 qin2 。
- wo3 ru2 juan4 fei1 niao3 ， ye3 xing4 nan2 long2 xun4 。
- jiu4 chao2 xun2 gu4 shan1 ， yi4 zhi1 lao3 jing1 zhen1 。
- guan1 ju1 lei4 you2 chuan2 ， shui2 neng2 jiu3 xiang1 qin1 。
- dan4 yuan4 ge4 mian3 li4 ， xiang1 qi1 zuo4 chun2 chen2 。

## 注释

## 译文

## 赏析
