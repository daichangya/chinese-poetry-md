---
id: wang-shi-peng-ba-dong-zhi-xi-jin-jiang-you-fu-zi-dong-yi-yue-sheng-dong-wu-shan-xian-y-7b848f23
title: 巴东之西近江有夫子洞亦曰圣洞巫山县有孔子泉说者谓旱而祈则应泉旁之民虽童子皆能书夫子胡为洞于此且有泉耶诗以辨之
titlePinyin: ba1 dong1 zhi1 xi1 jin4 jiang1 you3 fu1 zi3 dong4 yi4 yue1 sheng4 dong4 wu1 shan1 xian4 you3 kong3 zi3 quan2 shuo1 zhe3 wei4 han4 er2 qi2 ze2 ying4 quan2 pang2 zhi1 min2 sui1 tong2 zi3 jie1 neng2 shu1 fu1 zi3 hu2 wei4 dong4 yu2 ci3 qie3 you3 quan2 ye1 shi1 yi3 bian4 zhi1
titleSlug: ba-dong-zhi-xi-jin-jiang-you-fu-zi-dong-yi-yue-sheng-dong-wu-shan-xian-y-7b848f23
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子道不行，尝欲居九夷。
- 乘桴浮于海，从者其为谁。
- 历聘尝之荆，岂亦游坤维。
- 有洞巴峡间，人言幽更奇。
- 云深不可见，奥处那容窥。
- 圣人肯巢仙，兹名良可疑。
- 吾道其非耶，聊将友鹿麋。
- 巫山亦有泉，可饮仍可祈。
- 泉旁都几家，聪慧多奇儿。
- 父兄傥知教，圣门皆可归。
- 我来不及饮，清兴随泉飞。
- 宁比盗与贪，闻名使人嗤。
- 禹穴会稽阴，尧山番江湄。
- 流传虽失真，未敢以为非。
- 鲁人轻东家，秦人燔书诗。
- 兹俗圣夫子，吾何敢夷之。

## 拼音
- fu1 zi3 dao4 bu4 xing2 ， chang2 yu4 ju1 jiu3 yi2 。
- cheng2 fu2 fu2 yu2 hai3 ， cong2 zhe3 qi2 wei4 shui2 。
- li4 pin4 chang2 zhi1 jing1 ， qi3 yi4 you2 kun1 wei2 。
- you3 dong4 ba1 xia2 jian1 ， ren2 yan2 you1 geng4 qi2 。
- yun2 shen1 bu4 ke3 jian4 ， ao4 chu4 na4 rong2 kui1 。
- sheng4 ren2 ken3 chao2 xian1 ， zi1 ming2 liang2 ke3 yi2 。
- wu2 dao4 qi2 fei1 ye1 ， liao2 jiang1 you3 lu4 mi2 。
- wu1 shan1 yi4 you3 quan2 ， ke3 yin3 reng2 ke3 qi2 。
- quan2 pang2 dou1 ji3 jia1 ， cong1 hui4 duo1 qi2 er2 。
- fu4 xiong1 tang3 zhi1 jiao4 ， sheng4 men2 jie1 ke3 gui1 。
- wo3 lai2 bu4 ji2 yin3 ， qing1 xing1 sui2 quan2 fei1 。
- ning2 bi3 dao4 yu3 tan1 ， wen2 ming2 shi3 ren2 chi1 。
- yu3 xue2 hui4 ji1 yin1 ， yao2 shan1 fan1 jiang1 mei2 。
- liu2 chuan2 sui1 shi1 zhen1 ， wei4 gan3 yi3 wei2 fei1 。
- lu3 ren2 qing1 dong1 jia1 ， qin2 ren2 fan2 shu1 shi1 。
- zi1 su2 sheng4 fu1 zi3 ， wu2 he2 gan3 yi2 zhi1 。

## 注释

## 译文

## 赏析
