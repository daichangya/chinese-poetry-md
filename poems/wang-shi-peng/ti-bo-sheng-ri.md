---
id: wang-shi-peng-ti-bo-sheng-ri
title: 提舶生日
titlePinyin: ti2 bo2 sheng1 ri4
titleSlug: ti-bo-sheng-ri
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 正阳之月慝不作，气候清和满寥廓。
- 阶余嘉瑞十荚蓂，墙出新梢半含箨。
- 正是生才好时节，化日舒长暑犹薄。
- 遥遥华胄马服君，世有功勋上台阁。
- 耳孙挺秀生东蜀，骨相堂堂人磊落。
- 绛帐心潜南郡风，铜柱家传伏波畧。
- 致身朝列贰稷官，衔命江东访民瘼。
- 雍容敷奏天颜喜，小试舶台良不恶。
- 北风航海南风回，远物来输商贾乐。
- 日边知己皆达官，行矣归持紫荷橐。
- 平生德性不好饮，今日寿觞宜满酌。
- 烂柯仙侣年自长，不用西山一圆药。

## 拼音
- zheng4 yang2 zhi1 yue4 te4 bu2 zuo4 ， qi4 hou4 qing1 he2 man3 liao2 kuo4 。
- jie1 yu2 jia1 rui4 shi2 jia2 mi4 ， qiang2 chu1 xin1 shao1 ban4 han2 tuo4 。
- zheng4 shi4 sheng1 cai2 hao3 shi2 jie2 ， hua4 ri4 shu1 chang2 shu3 you2 bao2 。
- yao2 yao2 hua2 zhou4 ma3 fu2 jun1 ， shi4 you3 gong1 xun1 shang4 tai2 ge2 。
- er3 sun1 ting3 xiu4 sheng1 dong1 shu3 ， gu3 xiang1 tang2 tang2 ren2 lei3 luo4 。
- jiang4 zhang4 xin1 qian2 nan2 jun4 feng1 ， tong2 zhu4 jia1 chuan2 fu2 bo1 lüe4 。
- zhi4 shen1 chao2 lie4 er4 ji4 guan1 ， xian2 ming4 jiang1 dong1 fang3 min2 mo4 。
- yong1 rong2 fu1 zou4 tian1 yan2 xi3 ， xiao3 shi4 bo2 tai2 liang2 bu2 e4 。
- bei3 feng1 hang2 hai3 nan2 feng1 hui2 ， yuan3 wu4 lai2 shu1 shang1 jia3 le4 。
- ri4 bian1 zhi1 ji3 jie1 da2 guan1 ， xing2 yi3 gui1 chi2 zi3 he2 tuo2 。
- ping2 sheng1 de2 xing4 bu4 hao3 yin3 ， jin1 ri4 shou4 shang1 yi2 man3 zhuo2 。
- lan4 ke1 xian1 lü3 nian2 zi4 chang2 ， bu2 yong4 xi1 shan1 yi4 yuan2 yao4 。

## 注释

## 译文

## 赏析
