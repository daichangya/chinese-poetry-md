---
id: wang-shi-peng-shi-sun-qiao
title: 石笋桥
titlePinyin: shi2 sun3 qiao2
titleSlug: shi-sun-qiao
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刺桐为城石为笋，万壑西来流不尽。
- 黄龙窟宅占上游，呼吸风涛势湍紧。
- 怒潮拍岸鸣霹雳，淫潦滔天没畦畛。
- 行人欲渡无翼飞，鱼腹蛟涎吁可闵。
- 二三大士为时出，目覩狂澜心不忍。
- 小试闲居济川手，远水孤舟寇忠愍。
- 亦有山僧愿力深，解使邦人指仓囷。
- 五丁挽石投浩渺，万指{石豕}山登嶾嶙。
- 辛勤填海效精卫，突兀横空飞海蜃。
- 趾牢千尺鲛人室，护以两旁狮子楯。
- 南通百粤比三吴，檐负舆肩走騋牝。
- 论功不减商舟楫，遗利宜书汉平准。
- 莫将风月比扬州，二十四桥真蠢蠢。
- 我时出郊春雨后，鹭点沙汀飏鹰隼。
- 江亭矫首独遐观，有客南来杯共引。
- 欲咏河梁拟苏李，颇类鉴湖逢元稹。
- 江山不逢贤太守，袖手沉吟觉才窘。
- 况无铁笔拟端明，徒使时人笑蚯蚓。
- 绣衣屡约吾来游，未遂堪嗟德星陨。
- 乡来尝以记属我，固避牢辞慙不敏。
- 传闻江欲飞栋初，异论纷纷互矛盾。
- 世无刚者桥岂成，名与万安同不泯。

## 拼音
- ci4 tong2 wei4 cheng2 shi2 wei4 sun3 ， wan4 he4 xi1 lai2 liu2 bu2 jin4 。
- huang2 long2 ku1 zhai2 zhan4 shang4 you2 ， hu1 xi1 feng1 tao1 shi4 tuan1 jin3 。
- nu4 chao2 pai1 an4 ming2 pi1 li4 ， yin2 liao2 tao1 tian1 mei2 qi2 zhen3 。
- xing2 ren2 yu4 du4 wu2 yi4 fei1 ， yu2 fu4 jiao1 xian2 xu1 ke3 min3 。
- er4 san1 da4 shi4 wei4 shi2 chu1 ， mu4 du3 kuang2 lan2 xin1 bu4 ren3 。
- xiao3 shi4 xian2 ju1 ji4 chuan1 shou3 ， yuan3 shui3 gu1 zhou1 kou4 zhong1 min3 。
- yi4 you3 shan1 seng1 yuan4 li4 shen1 ， jie3 shi3 bang1 ren2 zhi3 cang1 qun1 。
- wu3 ding1 wan3 shi2 tou2 hao4 miao3 ， wan4 zhi3 { shi2 shi3 } shan1 deng1 yin3 lin2 。
- xin1 qin2 tian2 hai3 xiao4 jing1 wei4 ， tu1 wu4 heng2 kong1 fei1 hai3 shen4 。
- zhi3 lao2 qian1 chi3 jiao1 ren2 shi4 ， hu4 yi3 liang3 pang2 shi1 zi0 dun4 。
- nan2 tong1 bai3 yue4 bi3 san1 wu2 ， yan2 fu4 yu2 jian1 zou3 lai2 pin4 。
- lun4 gong1 bu4 jian3 shang1 zhou1 ji2 ， yi2 li4 yi2 shu1 han4 ping2 zhun3 。
- mo4 jiang1 feng1 yue4 bi3 yang2 zhou1 ， er4 shi2 si4 qiao2 zhen1 chun3 chun3 。
- wo3 shi2 chu1 jiao1 chun1 yu3 hou4 ， lu4 dian3 sha1 ting1 yang2 ying1 sun3 。
- jiang1 ting2 jiao3 shou3 du2 xia2 guan1 ， you3 ke4 nan2 lai2 bei1 gong4 yin3 。
- yu4 yong3 he2 liang2 ni3 su1 li3 ， po1 lei4 jian4 hu2 feng2 yuan2 zhen3 。
- jiang1 shan1 bu4 feng2 xian2 tai4 shou3 ， xiu4 shou3 chen2 yin2 jue2 cai2 jiong3 。
- kuang4 wu2 tie3 bi3 ni3 duan1 ming2 ， tu2 shi3 shi2 ren2 xiao4 qiu1 yin3 。
- xiu4 yi1 lü3 yue1 wu2 lai2 you2 ， wei4 sui4 kan1 jie1 de2 xing1 yun3 。
- xiang1 lai2 chang2 yi3 ji4 shu3 wo3 ， gu4 bi4 lao2 ci2 can2 bu4 min3 。
- chuan2 wen2 jiang1 yu4 fei1 dong4 chu1 ， yi4 lun4 fen1 fen1 hu4 mao2 dun4 。
- shi4 wu2 gang1 zhe3 qiao2 qi3 cheng2 ， ming2 yu3 wan4 an1 tong2 bu4 min3 。

## 注释

## 译文

## 赏析
