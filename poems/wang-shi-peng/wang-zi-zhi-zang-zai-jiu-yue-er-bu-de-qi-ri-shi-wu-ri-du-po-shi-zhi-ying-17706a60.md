---
id: wang-shi-peng-wang-zi-zhi-zang-zai-jiu-yue-er-bu-de-qi-ri-shi-wu-ri-du-po-shi-zhi-ying-17706a60
title: 亡姊之葬在九月而不得其日十五日读坡诗至英公燎须事不觉悲涕是日辛酉得非葬日邪诗以寓哀
titlePinyin: wang2 zi3 zhi1 zang4 zai4 jiu3 yue4 er2 bu4 de2 qi2 ri4 shi2 wu3 ri4 du2 po1 shi1 zhi4 ying1 gong1 liao2 xu1 shi4 bu4 jue2 bei1 ti4 shi4 ri4 xin1 you3 de2 fei1 zang4 ri4 xie2 shi1 yi3 yu4 ai1
titleSlug: wang-zi-zhi-zang-zai-jiu-yue-er-bu-de-qi-ri-shi-wu-ri-du-po-shi-zhi-ying-17706a60
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先人六儿女，姊长孝且慈。
- 德淑命不淑，哀哉止于斯。
- 莫年失爱子，哭泣鬓成丝。
- 年才五十七，一病不可医。
- 姊死我在傍，姊葬吾不知。
- 初闻卜九月，不得日与时。
- 丐祠既不遂，临穴竟无期。
- 日月为我昏，风雨为我悲。
- 宦游何所得，抱恨渺无涯。
- 尚余英公须，未作子厚碑。
- 便当回雁荡，那忍过秭归。

## 拼音
- xian1 ren2 liu4 er2 nü3 ， zi3 chang2 xiao4 qie3 ci2 。
- de2 shu1 ming4 bu4 shu1 ， ai1 zai1 zhi3 yu2 si1 。
- mo4 nian2 shi1 ai4 zi3 ， ku1 qi4 bin4 cheng2 si1 。
- nian2 cai2 wu3 shi2 qi1 ， yi2 bing4 bu4 ke3 yi1 。
- zi3 si3 wo3 zai4 bang4 ， zi3 zang4 wu2 bu4 zhi1 。
- chu1 wen2 bu3 jiu3 yue4 ， bu4 de2 ri4 yu3 shi2 。
- gai4 ci2 ji4 bu2 sui4 ， lin2 xue2 jing4 wu2 qi1 。
- ri4 yue4 wei4 wo3 hun1 ， feng1 yu3 wei4 wo3 bei1 。
- huan4 you2 he2 suo3 de2 ， bao4 hen4 miao3 wu2 ya2 。
- shang4 yu2 ying1 gong1 xu1 ， wei4 zuo4 zi3 hou4 bei1 。
- bian4 dang1 hui2 yan4 dang4 ， na4 ren3 guo4 zi3 gui1 。

## 注释

## 译文

## 赏析
