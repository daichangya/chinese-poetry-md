---
id: wang-shi-peng-wei-zhou-yue-yang-zhi-xi-an-xu-shi-cha-feng-zuo-bu-gan-xing-zai-liu-yi-s-9e1e6f21
title: 维舟岳阳之西岸徐师汊风作不敢行再留一宿用韩昌黎洞庭阻风韵示同行朱仲文张子是
titlePinyin: wei2 zhou1 yue4 yang2 zhi1 xi1 an4 xu2 shi1 cha4 feng1 zuo4 bu4 gan3 xing2 zai4 liu2 yi2 su4 yong4 han2 chang1 li2 dong4 ting2 zu3 feng1 yun4 shi4 tong2 hang2 zhu1 zhong4 wen2 zhang1 zi3 shi4
titleSlug: wei-zhou-yue-yang-zhi-xi-an-xu-shi-cha-feng-zuo-bu-gan-xing-zai-liu-yi-s-9e1e6f21
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月行南箕口，簸扬不肯休。
- 我至洞庭侧，狂澜阻行舟。
- 东望岳阳城，一苇宿可投。
- 吾欲破巨浪，试呼舟子谋。
- 舟子笑谓我，官岂乘浮丘。
- 同行一二官，好勇岂仲由。
- 君子不行险，少迟勿烦啾。
- 明朝风自定，鼓枻无忧愁。
- 汗颜答舟子，汝语非谬悠。
- 书以示同人，欲速不可求。

## 拼音
- yue4 xing2 nan2 ji1 kou3 ， bo4 yang2 bu4 ken3 xiu1 。
- wo3 zhi4 dong4 ting2 ce4 ， kuang2 lan2 zu3 xing2 zhou1 。
- dong1 wang4 yue4 yang2 cheng2 ， yi4 wei3 su4 ke3 tou2 。
- wu2 yu4 po4 ju4 lang4 ， shi4 hu1 zhou1 zi3 mou2 。
- zhou1 zi3 xiao4 wei4 wo3 ， guan1 qi3 cheng2 fu2 qiu1 。
- tong2 hang2 yi1 er4 guan1 ， hao3 yong3 qi3 zhong4 you2 。
- jun1 zi3 bu4 xing2 xian3 ， shao3 chi2 wu4 fan2 jiu1 。
- ming2 chao2 feng1 zi4 ding4 ， gu3 yi4 wu2 you1 chou2 。
- han4 yan2 da2 zhou1 zi3 ， ru3 yu3 fei1 miu4 you1 。
- shu1 yi3 shi4 tong2 ren2 ， yu4 su4 bu4 ke3 qiu2 。

## 注释

## 译文

## 赏析
