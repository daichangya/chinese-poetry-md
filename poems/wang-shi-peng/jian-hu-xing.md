---
id: wang-shi-peng-jian-hu-xing
title: 鉴湖行
titlePinyin: jian4 hu2 xing2
titleSlug: jian-hu-xing
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍苍凉凉红日生，葱葱鬰鬰佳气横。
- 鉴湖春色三百里，桃花水涨扁舟行。
- 花间啼鸟传春意，声落行舟惊梦寐。
- 胡床兀坐心境清，转觅湖山有风味。
- 鉴中风物几经春，身在鉴中思古人。
- 禹迹茫茫千载后，疏凿功归马太守。
- 太守湖成坐鬼责，后代风流属狂客。
- 狂客不长家鉴湖，惟有渔人至今得。
- 日暮东风吹棹回，花枝照眼入蓬莱。
- 回首湖山何处是，欵乃声中画图里。

## 拼音
- cang1 cang1 liang2 liang2 hong2 ri4 sheng1 ， cong1 cong1 yu4 yu4 jia1 qi4 heng2 。
- jian4 hu2 chun1 se4 san1 bai3 li3 ， tao2 hua1 shui3 zhang3 pian1 zhou1 xing2 。
- hua1 jian1 ti2 niao3 chuan2 chun1 yi4 ， sheng1 luo4 xing2 zhou1 jing1 meng4 mei4 。
- hu2 chuang2 wu4 zuo4 xin1 jing4 qing1 ， zhuan3 mi4 hu2 shan1 you3 feng1 wei4 。
- jian4 zhong4 feng1 wu4 ji3 jing1 chun1 ， shen1 zai4 jian4 zhong1 si1 gu3 ren2 。
- yu3 ji4 mang2 mang2 qian1 zai3 hou4 ， shu1 zao2 gong1 gui1 ma3 tai4 shou3 。
- tai4 shou3 hu2 cheng2 zuo4 gui3 ze2 ， hou4 dai4 feng1 liu2 shu3 kuang2 ke4 。
- kuang2 ke4 bu4 chang2 jia1 jian4 hu2 ， wei2 you3 yu2 ren2 zhi4 jin1 de2 。
- ri4 mu4 dong1 feng1 chui1 zhao4 hui2 ， hua1 zhi1 zhao4 yan3 ru4 peng2 lai2 。
- hui2 shou3 hu2 shan1 he2 chu4 shi4 ， kuan3 nai3 sheng1 zhong1 hua4 tu2 li3 。

## 注释

## 译文

## 赏析
