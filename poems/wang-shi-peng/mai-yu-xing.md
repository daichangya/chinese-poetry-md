---
id: wang-shi-peng-mai-yu-xing
title: 买鱼行
titlePinyin: mai3 yu2 xing2
titleSlug: mai-yu-xing
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风伯一怒声如雷，排空浊浪山崔嵬。
- 江湖千里人影绝，一叶小舟何处来。
- 芦荻花中有渔者，蓑笠为衣楫为马。
- 止将烟水作生涯，红曲盐鱼荷裹鲊。
- 舟人争买不论钱，我亦聊将荐杯斝。
- 烹庖入坐气微腥，饤饾登盘色如赭。
- 但能得趣酒杯中，也胜弹铗人门下。
- 君不见仲尼鱼馁则不食，陈蔡面犹含菜色。
- 又不见退之欲饱东海鲸，焉知家有啼饥声。
- 我居江乡厌海味，今日鱼虾八珍贵。
- 朱门日兴费万钱，未必一生常适意。
- 尔曹异日宦西东，一饭安得如今同。
- 寄鲊不须劳孟宗，但愿清白传家风。
- 我将归结鸡豚社，不用击鲜如陆贾。
- 但愿年丰鱼米贱，欣然醉饱同天下。

## 拼音
- feng1 bo2 yi2 nu4 sheng1 ru2 lei2 ， pai2 kong1 zhuo2 lang4 shan1 cui1 wei2 。
- jiang1 hu2 qian1 li3 ren2 ying3 jue2 ， yi2 ye4 xiao3 zhou1 he2 chu4 lai2 。
- lu2 di2 hua1 zhong1 you3 yu2 zhe3 ， suo1 li4 wei4 yi1 ji2 wei4 ma3 。
- zhi3 jiang1 yan1 shui3 zuo4 sheng1 ya2 ， hong2 qu3 yan2 yu2 he2 guo3 zha3 。
- zhou1 ren2 zheng1 mai3 bu2 lun4 qian2 ， wo3 yi4 liao2 jiang1 jian4 bei1 jia3 。
- peng1 pao2 ru4 zuo4 qi4 wei1 xing1 ， ding4 dou4 deng1 pan2 se4 ru2 zhe3 。
- dan4 neng2 de2 qu4 jiu3 bei1 zhong1 ， ye3 sheng4 tan2 jia2 ren2 men2 xia4 。
- jun1 bu2 jian4 zhong4 ni2 yu2 nei3 ze2 bu4 shi2 ， chen2 cai4 mian4 you2 han2 cai4 se4 。
- you4 bu2 jian4 tui4 zhi1 yu4 bao3 dong1 hai3 jing1 ， yan1 zhi1 jia1 you3 ti2 ji1 sheng1 。
- wo3 ju1 jiang1 xiang1 yan4 hai3 wei4 ， jin1 ri4 yu2 xia1 ba1 zhen1 gui4 。
- zhu1 men2 ri4 xing1 fei4 wan4 qian2 ， wei4 bi4 yi4 sheng1 chang2 shi4 yi4 。
- er3 cao2 yi4 ri4 huan4 xi1 dong1 ， yi2 fan4 an1 de2 ru2 jin1 tong2 。
- ji4 zha3 bu4 xu1 lao2 meng4 zong1 ， dan4 yuan4 qing1 bai2 chuan2 jia1 feng1 。
- wo3 jiang1 gui1 jie2 ji1 tun2 she4 ， bu2 yong4 ji1 xian1 ru2 lu4 jia3 。
- dan4 yuan4 nian2 feng1 yu2 mi3 jian4 ， xin1 ran2 zui4 bao3 tong2 tian1 xia4 。

## 注释

## 译文

## 赏析
