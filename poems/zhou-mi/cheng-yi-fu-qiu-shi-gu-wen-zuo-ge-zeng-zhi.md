---
id: zhou-mi-cheng-yi-fu-qiu-shi-gu-wen-zuo-ge-zeng-zhi
title: 程仪父求石鼓文作歌赠之
titlePinyin: cheng2 yi2 fu4 qiu2 shi2 gu3 wen2 zuo4 ge1 zeng4 zhi1
titleSlug: cheng-yi-fu-qiu-shi-gu-wen-zuo-ge-zeng-zhi
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宣王东征猎岐下，颂美声诗足雄诧。
- 神模鬼划不可名，斯冰后出何为者。
- 日皴雪剥三千年，绝无仅有争流传。
- 龙鳞凤咮敢求备，颂秦诅楚难参肩。
- 退之倔强少假借，咄咄夸奇补风雅。
- 逸诗阙史不可知，要为吉日车攻亚。
- 宣和内府辑众珍，毡韬驼负填泥金。
- 昆明夜半经劫火，六丁下取无由寻。
- 醉翁集古一千卷，此碣居然膺首选。
- 菖蒲土炭嗜不同，知味几人尝鼎脔。
- 我生癖古亦太痴，订音考义忘寒饥。
- 君今迂缓尤可笑，不宝金帛求残碑。
- 感君此意何敢靳，妙处难言君自领。
- 丈夫意气当相期，会勒奇勋上钟鼎。

## 拼音
- xuan1 wang2 dong1 zheng1 lie4 qi2 xia4 ， song4 mei3 sheng1 shi1 zu2 xiong2 cha4 。
- shen2 mo2 gui3 hua4 bu4 ke3 ming2 ， si1 bing1 hou4 chu1 he2 wei4 zhe3 。
- ri4 cun1 xue3 bao1 san1 qian1 nian2 ， jue2 wu2 jin3 you3 zheng1 liu2 chuan2 。
- long2 lin2 feng4 zhou4 gan3 qiu2 bei4 ， song4 qin2 zu3 chu3 nan2 can1 jian1 。
- tui4 zhi1 jue2 jiang4 shao3 jia3 jie4 ， duo1 duo1 kua1 qi2 bu3 feng1 ya3 。
- yi4 shi1 que1 shi3 bu4 ke3 zhi1 ， yao4 wei4 ji2 ri4 che1 gong1 ya4 。
- xuan1 he2 nei4 fu3 ji2 zhong4 zhen1 ， zhan1 tao1 tuo2 fu4 tian2 ni2 jin1 。
- kun1 ming2 ye4 ban4 jing1 jie2 huo3 ， liu4 ding1 xia4 qu3 wu2 you2 xun2 。
- zui4 weng1 ji2 gu3 yi4 qian1 juan4 ， ci3 jie2 ju1 ran2 ying1 shou3 xuan3 。
- chang1 pu2 tu3 tan4 shi4 bu4 tong2 ， zhi1 wei4 ji3 ren2 chang2 ding3 luan2 。
- wo3 sheng1 pi3 gu3 yi4 tai4 chi1 ， ding4 yin1 kao3 yi4 wang4 han2 ji1 。
- jun1 jin1 yu1 huan3 you2 ke3 xiao4 ， bu4 bao3 jin1 bo2 qiu2 can2 bei1 。
- gan3 jun1 ci3 yi4 he2 gan3 jin4 ， miao4 chu4 nan2 yan2 jun1 zi4 ling3 。
- zhang4 fu0 yi4 qi4 dang1 xiang1 qi1 ， hui4 le4 qi2 xun1 shang4 zhong1 ding3 。

## 注释

## 译文

## 赏析
