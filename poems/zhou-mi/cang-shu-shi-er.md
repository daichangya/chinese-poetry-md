---
id: zhou-mi-cang-shu-shi-er
title: 藏书示儿
titlePinyin: cang2 shu1 shi4 er2
titleSlug: cang-shu-shi-er
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年诵诗书，颇有稽古志。
- 中焉得良师，讲说击蒙昧。
- 步趋古圣贤，千载俨如对。
- 岂惟收放心，中自有乐地。
- 维持识纲常，讨访极根柢。
- 同异辩坚白，委曲穷琐细。
- 精微究七略，猎涉到百类。
- 近求事物间，远探天人际。
- 研朱极雠校，钩玄谨书识。
- 扬子喜问奇，中郎欣得异。
- 源委本六经，上下猎众智。
- 虽为吏坌汩，此事亦不置。
- 矻矻常穷年，何敢叹劳勚。
- 初非事进取，盖亦志平治。
- 庶几致吾君，不负学古意。
- 岂期事大缪，分寸不可冀。
- 或病元凯癖，或嘲孝先睡。
- 亦惟殖卤莽，何敢望获刈。
- 穮蔉当益勤，会见逢有岁。
- 𫍲闻愧博识，钝质无强记。
- 少习日寖忘，瞠若殊有愧。
- 夜行笑老学，鸡跖不忍弃。
- 正如蠹书鱼，龁纸犹有味。
- 千卷善和藏，万签邺侯庋。
- 心惟与口诵，尚欲见所未。
- 辛勤三十年，正尔窥一二。
- 波澜浩如海，不可辩涯涘。
- 要之自信笃，土炭各有嗜。
- 勿以多岐亡，勿以半涂废。
- 孰云道甚远，不息行可至。
- 学问之所尊，尊在道与义。
- 苟为不能然，虽多亦奚谓。
- 道之充诸身，如人有元气。
- 气以实而刚，气以弱而踬。
- 浩然在存养，不可以力致。
- 文辞乃枝叶，界限在义利。
- 油然悟真筌，于此得良贵。
- 立言吾岂敢，识字亦未易。
- 我家有书种，谨守毋或坠。
- 诗成付吾儿，永以诏来世。

## 拼音
- shao4 nian2 song4 shi1 shu1 ， po1 you3 ji1 gu3 zhi4 。
- zhong1 yan1 de2 liang2 shi1 ， jiang3 shuo1 ji1 meng2 mei4 。
- bu4 qu1 gu3 sheng4 xian2 ， qian1 zai3 yan3 ru2 dui4 。
- qi3 wei2 shou1 fang4 xin1 ， zhong1 zi4 you3 le4 di4 。
- wei2 chi2 shi2 gang1 chang2 ， tao3 fang3 ji2 gen1 di3 。
- tong2 yi4 bian4 jian1 bai2 ， wei3 qu1 qiong2 suo3 xi4 。
- jing1 wei1 jiu1 qi1 lüe4 ， lie4 she4 dao4 bai3 lei4 。
- jin4 qiu2 shi4 wu4 jian1 ， yuan3 tan4 tian1 ren2 ji4 。
- yan2 zhu1 ji2 chou2 xiao4 ， gou1 xuan2 jin3 shu1 shi2 。
- yang2 zi3 xi3 wen4 qi2 ， zhong1 lang2 xin1 de2 yi4 。
- yuan2 wei3 ben3 liu4 jing1 ， shang4 xia4 lie4 zhong4 zhi4 。
- sui1 wei4 li4 ben4 gu3 ， ci3 shi4 yi4 bu2 zhi4 。
- ku1 ku1 chang2 qiong2 nian2 ， he2 gan3 tan4 lao2 yi4 。
- chu1 fei1 shi4 jin4 qu3 ， gai4 yi4 zhi4 ping2 zhi4 。
- shu4 ji1 zhi4 wu2 jun1 ， bu2 fu4 xue2 gu3 yi4 。
- qi3 qi1 shi4 da4 miu4 ， fen1 cun4 bu4 ke3 ji4 。
- huo4 bing4 yuan2 kai3 pi3 ， huo4 chao2 xiao4 xian1 shui4 。
- yi4 wei2 zhi2 lu3 mang3 ， he2 gan3 wang4 huo4 yi4 。
- biao1 gun3 dang1 yi4 qin2 ， hui4 jian4 feng2 you3 sui4 。
- xiao3 wen2 kui4 bo2 shi2 ， dun4 zhi4 wu2 qiang2 ji4 。
- shao3 xi2 ri4 jin4 wang4 ， cheng1 ruo4 shu1 you3 kui4 。
- ye4 xing2 xiao4 lao3 xue2 ， ji1 zhi2 bu4 ren3 qi4 。
- zheng4 ru2 du4 shu1 yu2 ， he2 zhi3 you2 you3 wei4 。
- qian1 juan4 shan4 he2 cang2 ， wan4 qian1 ye4 hou2 gui3 。
- xin1 wei2 yu3 kou3 song4 ， shang4 yu4 jian4 suo3 wei4 。
- xin1 qin2 san1 shi2 nian2 ， zheng4 er3 kui1 yi1 er4 。
- bo1 lan2 hao4 ru2 hai3 ， bu4 ke3 bian4 ya2 si4 。
- yao4 zhi1 zi4 xin4 du3 ， tu3 tan4 ge4 you3 shi4 。
- wu4 yi3 duo1 qi2 wang2 ， wu4 yi3 ban4 tu2 fei4 。
- shu2 yun2 dao4 shen4 yuan3 ， bu4 xi1 xing2 ke3 zhi4 。
- xue2 wen4 zhi1 suo3 zun1 ， zun1 zai4 dao4 yu3 yi4 。
- gou3 wei4 bu4 neng2 ran2 ， sui1 duo1 yi4 xi1 wei4 。
- dao4 zhi1 chong1 zhu1 shen1 ， ru2 ren2 you3 yuan2 qi4 。
- qi4 yi3 shi2 er2 gang1 ， qi4 yi3 ruo4 er2 zhi4 。
- hao4 ran2 zai4 cun2 yang3 ， bu4 ke3 yi3 li4 zhi4 。
- wen2 ci2 nai3 zhi1 ye4 ， jie4 xian4 zai4 yi4 li4 。
- you2 ran2 wu4 zhen1 quan2 ， yu2 ci3 de2 liang2 gui4 。
- li4 yan2 wu2 qi3 gan3 ， shi2 zi4 yi4 wei4 yi4 。
- wo3 jia1 you3 shu1 zhong3 ， jin3 shou3 wu2 huo4 zhui4 。
- shi1 cheng2 fu4 wu2 er2 ， yong3 yi3 zhao4 lai2 shi4 。

## 注释

## 译文

## 赏析
