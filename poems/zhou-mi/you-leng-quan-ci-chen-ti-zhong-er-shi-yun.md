---
id: zhou-mi-you-leng-quan-ci-chen-ti-zhong-er-shi-yun
title: 游冷泉次陈体忠二十韵
titlePinyin: you2 leng3 quan2 ci4 chen2 ti3 zhong1 er4 shi2 yun4
titleSlug: you-leng-quan-ci-chen-ti-zhong-er-shi-yun
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 地僻多清事，林深远暑威。
- 短桡浮晓涨，瘦策破烟霏。
- 讨胜穿云峤，寻幽入翠微。
- 涧沙金作色，池水玉生肥。
- 小立评诗板，迟留坐钓矶。
- 洗苔题石壁，爱竹款山扉。
- 访古寻唐记，逃禅下梵帏。
- 虑空流水净，情懒片云飞。
- 远壑风声合，幽崖日影稀。
- 峻攀时倚杖，野涉屡褰衣。
- 桂子双峰耸，薝香一径崎。
- 新蜩响清昼，孤鹤唳斜晖。
- 古蔓虹千尺，灵杉翠十围。
- 壑雷晴亦雨，花露午方晞。
- 松老飘残粉，兰芳递暗菲。
- 鸟鸣知自乐，猿下为忘机。
- 泉上亭尤古，山椒塔更巍。
- 身闲发深省，心静悟前非。
- 何日辞尘鞅，终当脱世鞿。
- 旧盟泉石在，我欲赋来归。

## 拼音
- di4 pi4 duo1 qing1 shi4 ， lin2 shen1 yuan3 shu3 wei1 。
- duan3 rao2 fu2 xiao3 zhang3 ， shou4 ce4 po4 yan1 fei1 。
- tao3 sheng4 chuan1 yun2 qiao2 ， xun2 you1 ru4 cui4 wei1 。
- jian4 sha1 jin1 zuo4 se4 ， chi2 shui3 yu4 sheng1 fei2 。
- xiao3 li4 ping2 shi1 ban3 ， chi2 liu2 zuo4 diao4 ji1 。
- xi3 tai2 ti2 shi2 bi4 ， ai4 zhu2 kuan3 shan1 fei1 。
- fang3 gu3 xun2 tang2 ji4 ， tao2 chan2 xia4 fan4 wei2 。
- lü4 kong1 liu2 shui3 jing4 ， qing2 lan3 pian4 yun2 fei1 。
- yuan3 he4 feng1 sheng1 he2 ， you1 ya2 ri4 ying3 xi1 。
- jun4 pan1 shi2 yi3 zhang4 ， ye3 she4 lü3 qian1 yi1 。
- gui4 zi3 shuang1 feng1 song3 ， zhan1 xiang1 yi2 jing4 qi2 。
- xin1 tiao2 xiang3 qing1 zhou4 ， gu1 he4 li4 xie2 hui1 。
- gu3 man4 hong2 qian1 chi3 ， ling2 shan1 cui4 shi2 wei2 。
- he4 lei2 qing2 yi4 yu3 ， hua1 lu4 wu3 fang1 xi1 。
- song1 lao3 piao1 can2 fen3 ， lan2 fang1 di4 an4 fei1 。
- niao3 ming2 zhi1 zi4 le4 ， yuan2 xia4 wei4 wang4 ji1 。
- quan2 shang4 ting2 you2 gu3 ， shan1 jiao1 ta3 geng4 wei1 。
- shen1 xian2 fa1 shen1 sheng3 ， xin1 jing4 wu4 qian2 fei1 。
- he2 ri4 ci2 chen2 yang1 ， zhong1 dang1 tuo1 shi4 ji1 。
- jiu4 meng2 quan2 shi2 zai4 ， wo3 yu4 fu4 lai2 gui1 。

## 注释

## 译文

## 赏析
