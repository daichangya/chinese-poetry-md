---
id: zhou-mi-fan-zhou
title: 泛舟
titlePinyin: fan4 zhou1
titleSlug: fan-zhou
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老火浊不流，热恼无可避。
- 驾言清谿滨，濯缨税尘辔。
- 扁舟无定游，放缆任其至。
- 荡桨三汇交，空明发清思。
- 摘鲜得野实，钓水投香饵。
- 碧筩注芳酒，湘匳荐新芰。
- 主宾略酬酢，冷暖随所嗜。
- 须臾月轮上，烟水合空翠。
- 清风真可人，意厚万金施。
- 露叶生辉光，水华多妩媚。
- 欲拍洪崖肩，欲挽湘君帔。
- 虽无管弦乐，一洗世俗伪。
- 清弹发邻舸，暗搅潜虬睡。
- 应作蜩蛙观，亦足助幽致。
- 岂惟家山乐，要是会心地。
- 热官岂办此，未易轻拟议。
- 我年未四十，齿发已顦顇。
- 往者不可追，来者何可觊。
- 富贵难幸求，岁月不少置。
- 于此贫贱中，此乐已不啻。
- 鹤长与凫短，造物正儿戏。
- 功名类蚁梦，身世等萍寄。
- 百年几良晤，何暇计荣悴。
- 纵有身后名，不博今夕醉。
- 高歌未知晓，坐见斜河坠。
- 谪仙宫锦舟，继者仅一二。
- 老坡赤壁游，始尽阐天閟。
- 我后二百年，乃默契此意。
- 会当歃斯盟，勿使等闲弃。
- 高咏三百言，聊用谂同志。

## 拼音
- lao3 huo3 zhuo2 bu4 liu2 ， re4 nao3 wu2 ke3 bi4 。
- jia4 yan2 qing1 xi1 bin1 ， zhuo2 ying1 shui4 chen2 pei4 。
- pian1 zhou1 wu2 ding4 you2 ， fang4 lan3 ren4 qi2 zhi4 。
- dang4 jiang3 san1 hui4 jiao1 ， kong1 ming2 fa1 qing1 si1 。
- zhai1 xian1 de2 ye3 shi2 ， diao4 shui3 tou2 xiang1 er3 。
- bi4 tong3 zhu4 fang1 jiu3 ， xiang1 lian2 jian4 xin1 ji4 。
- zhu3 bin1 lüe4 chou2 cu4 ， leng3 nuan3 sui2 suo3 shi4 。
- xu1 yu2 yue4 lun2 shang4 ， yan1 shui3 he2 kong1 cui4 。
- qing1 feng1 zhen1 ke3 ren2 ， yi4 hou4 wan4 jin1 shi1 。
- lu4 ye4 sheng1 hui1 guang1 ， shui3 hua2 duo1 wu3 mei4 。
- yu4 pai1 hong2 ya2 jian1 ， yu4 wan3 xiang1 jun1 pei4 。
- sui1 wu2 guan3 xian2 yue4 ， yi4 xi3 shi4 su2 wei3 。
- qing1 tan2 fa1 lin2 ge3 ， an4 jiao3 qian2 qiu2 shui4 。
- ying4 zuo4 tiao2 wa1 guan1 ， yi4 zu2 zhu4 you1 zhi4 。
- qi3 wei2 jia1 shan1 le4 ， yao4 shi0 hui4 xin1 di4 。
- re4 guan1 qi3 ban4 ci3 ， wei4 yi4 qing1 ni3 yi4 。
- wo3 nian2 wei4 si4 shi2 ， chi3 fa1 yi3 qiao2 cui4 。
- wang3 zhe3 bu4 ke3 zhui1 ， lai2 zhe3 he2 ke3 ji4 。
- fu4 gui4 nan2 xing4 qiu2 ， sui4 yue4 bu4 shao3 zhi4 。
- yu2 ci3 pin2 jian4 zhong1 ， ci3 le4 yi3 bu2 chi4 。
- he4 chang2 yu3 fu2 duan3 ， zao4 wu4 zheng4 er2 xi4 。
- gong1 ming2 lei4 yi3 meng4 ， shen1 shi4 deng3 ping2 ji4 。
- bai3 nian2 ji3 liang2 wu4 ， he2 xia2 ji4 rong2 cui4 。
- zong4 you3 shen1 hou4 ming2 ， bu4 bo2 jin1 xi1 zui4 。
- gao1 ge1 wei4 zhi1 xiao3 ， zuo4 jian4 xie2 he2 zhui4 。
- zhe2 xian1 gong1 jin3 zhou1 ， ji4 zhe3 jin3 yi1 er4 。
- lao3 po1 chi4 bi4 you2 ， shi3 jin4 chan3 tian1 bi4 。
- wo3 hou4 er4 bai3 nian2 ， nai3 mo4 qi4 ci3 yi4 。
- hui4 dang1 sha4 si1 meng2 ， wu4 shi3 deng3 xian2 qi4 。
- gao1 yong3 san1 bai3 yan2 ， liao2 yong4 shen3 tong2 zhi4 。

## 注释

## 译文

## 赏析
