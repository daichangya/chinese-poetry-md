---
id: zhou-mi-huai-ming-qin
title: 怀鸣禽
titlePinyin: huai2 ming2 qin2
titleSlug: huai-ming-qin
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹树环幽栖，积翠何森森。
- 鸣禽不知数，日夕传好音。
- 居然谢嚣𡏖，宛若居山林。
- 哢清孤枕晓，声碎花房深。
- 笙竽杂天籁，鼓吹无哇淫。
- 物我自两忘，彼此无机心。
- 髽奴不解事，探鷇稍见侵。
- 忽动择木志，一去不可寻。
- 鸥鸟骇海翁，智莫欺鱼禽。
- 何以慰寂寥，静对空愔愔。
- 风篁落纤月，谁伴清宵吟。

## 拼音
- zhu2 shu4 huan2 you1 qi1 ， ji1 cui4 he2 sen1 sen1 。
- ming2 qin2 bu4 zhi1 shu4 ， ri4 xi1 chuan2 hao3 yin1 。
- ju1 ran2 xie4 ao2 𡏖 ， wan3 ruo4 ju1 shan1 lin2 。
- long4 qing1 gu1 zhen3 xiao3 ， sheng1 sui4 hua1 fang2 shen1 。
- sheng1 yu2 za2 tian1 lai4 ， gu3 chui1 wu2 wa1 yin2 。
- wu4 wo3 zi4 liang3 wang4 ， bi3 ci3 wu2 ji1 xin1 。
- zhua1 nu2 bu4 jie3 shi4 ， tan4 kou4 shao1 jian4 qin1 。
- hu1 dong4 ze2 mu4 zhi4 ， yi2 qu4 bu4 ke3 xun2 。
- ou1 niao3 hai4 hai3 weng1 ， zhi4 mo4 qi1 yu2 qin2 。
- he2 yi3 wei4 ji4 liao2 ， jing4 dui4 kong1 yin1 yin1 。
- feng1 huang2 luo4 xian1 yue4 ， shui2 ban4 qing1 xiao1 yin2 。

## 注释

## 译文

## 赏析
