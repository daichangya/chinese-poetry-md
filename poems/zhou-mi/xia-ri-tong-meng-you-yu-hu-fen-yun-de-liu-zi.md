---
id: zhou-mi-xia-ri-tong-meng-you-yu-hu-fen-yun-de-liu-zi
title: 夏日同盟游玉湖分韵得柳字
titlePinyin: xia4 ri4 tong2 meng2 you2 yu4 hu2 fen1 yun4 de2 liu3 zi4
titleSlug: xia-ri-tong-meng-you-yu-hu-fen-yun-de-liu-zi
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泽国秋早凉，谿山喜招诱。
- 扁舟以遨游，嘉与同志友。
- 菡萏池百弓，花竹园五亩。
- 左映碧浪湖，右带浮玉阜。
- 当年经鉏翁，依水开户牖。
- 游鳞习吾伊，飞鸟谢挥手。
- 牙签卷三万，散漫今何有。
- 斑斑屋壁间，仅见诗数首。
- 万事正如此，何以图不朽。
- 得丧类蕉鹿，功名等刍狗。
- 古今聊复尔，纷华亦非久。
- 人生匪金石，安得百年寿。
- 矧余蒲柳姿，发白惭老丑。
- 蹒跚笑鳖跛，缓慢羞牛后。
- 因循负壮图，漫浪若聱叟。
- 鸥盟倏焉聚，一笑夫岂偶。
- 溪翁馈鱼蟹，野老分莲藕。
- 高咏甫里篇，满饮乌程酒。
- 清狂君勿嗤，嵇阮未易不。
- 苹风送回桡，残虹挂高柳。

## 拼音
- ze2 guo2 qiu1 zao3 liang2 ， xi1 shan1 xi3 zhao1 you4 。
- pian1 zhou1 yi3 ao2 you2 ， jia1 yu3 tong2 zhi4 you3 。
- han4 dan4 chi2 bai3 gong1 ， hua1 zhu2 yuan2 wu3 mu3 。
- zuo3 ying4 bi4 lang4 hu2 ， you4 dai4 fu2 yu4 fu4 。
- dang1 nian2 jing1 chu2 weng1 ， yi1 shui3 kai1 hu4 you3 。
- you2 lin2 xi2 wu2 yi1 ， fei1 niao3 xie4 hui1 shou3 。
- ya2 qian1 juan4 san1 wan4 ， san3 man4 jin1 he2 you3 。
- ban1 ban1 wu1 bi4 jian1 ， jin3 jian4 shi1 shu4 shou3 。
- wan4 shi4 zheng4 ru2 ci3 ， he2 yi3 tu2 bu4 xiu3 。
- de2 sang4 lei4 jiao1 lu4 ， gong1 ming2 deng3 chu2 gou3 。
- gu3 jin1 liao2 fu4 er3 ， fen1 hua2 yi4 fei1 jiu3 。
- ren2 sheng1 fei3 jin1 shi2 ， an1 de2 bai3 nian2 shou4 。
- shen3 yu2 pu2 liu3 zi1 ， fa1 bai2 can2 lao3 chou3 。
- pan2 shan1 xiao4 bie1 bo3 ， huan3 man4 xiu1 niu2 hou4 。
- yin1 xun2 fu4 zhuang4 tu2 ， man4 lang4 ruo4 ao2 sou3 。
- ou1 meng2 shu1 yan1 ju4 ， yi2 xiao4 fu1 qi3 ou3 。
- xi1 weng1 kui4 yu2 xie4 ， ye3 lao3 fen1 lian2 ou3 。
- gao1 yong3 fu3 li3 pian1 ， man3 yin3 wu1 cheng2 jiu3 。
- qing1 kuang2 jun1 wu4 chi1 ， ji1 ruan3 wei4 yi4 bu4 。
- ping2 feng1 song4 hui2 rao2 ， can2 hong2 gua4 gao1 liu3 。

## 注释

## 译文

## 赏析
