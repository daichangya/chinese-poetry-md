---
id: zhou-mi-fu-yang-zhuo-yuan-tong-qiu
title: 赋养拙园桐丘
titlePinyin: fu4 yang3 zhuo1 yuan2 tong2 qiu1
titleSlug: fu-yang-zhuo-yuan-tong-qiu
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诛茅得奇赏，结石成岑崟。
- 曲折行青蛇，只尺藏幽深。
- 兰风与桂露，芬郁云崖阴。
- 湖山不待招，秀色窥青林。
- 怡颜一舒啸，万象供登临。
- 永歌逍遥游，静悦吾伊吟。
- 荣枯验草木，飞跃观鱼禽。
- 老桐被天风，吹作太古音。
- 何劳出庭户，一笑会我心。
- 居然悟天籁，毋事弦吾琴。

## 拼音
- zhu1 mao2 de2 qi2 shang3 ， jie2 shi2 cheng2 cen2 yin2 。
- qu1 zhe2 xing2 qing1 she2 ， zhi1 chi3 cang2 you1 shen1 。
- lan2 feng1 yu3 gui4 lu4 ， fen1 yu4 yun2 ya2 yin1 。
- hu2 shan1 bu2 dai4 zhao1 ， xiu4 se4 kui1 qing1 lin2 。
- yi2 yan2 yi4 shu1 xiao4 ， wan4 xiang4 gong4 deng1 lin2 。
- yong3 ge1 xiao1 yao2 you2 ， jing4 yue4 wu2 yi1 yin2 。
- rong2 ku1 yan4 cao3 mu4 ， fei1 yue4 guan1 yu2 qin2 。
- lao3 tong2 bei4 tian1 feng1 ， chui1 zuo4 tai4 gu3 yin1 。
- he2 lao2 chu1 ting2 hu4 ， yi2 xiao4 hui4 wo3 xin1 。
- ju1 ran2 wu4 tian1 lai4 ， wu2 shi4 xian2 wu2 qin2 。

## 注释

## 译文

## 赏析
