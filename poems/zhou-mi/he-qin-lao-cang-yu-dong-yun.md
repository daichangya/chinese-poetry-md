---
id: zhou-mi-he-qin-lao-cang-yu-dong-yun
title: 和亲老苍玉洞韵
titlePinyin: he2 qin1 lao3 cang1 yu4 dong4 yun4
titleSlug: he-qin-lao-cang-yu-dong-yun
author: 周密
authorPinyin: zhou1 mi4
authorSlug: zhou-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去郭仅数里，岩关忽深秀。
- 人工莫窥测，天巧自成就。
- 瑶草覆蓬莱，箭砂藏勾漏。
- 如入万宝山，如坐群玉囿。
- 赑屭撑巨鼇，回翔舞飞鹫。
- 肉醉猛虎卧，雷轰懒蛟走。
- 远绝人世尘，静阅古今宙。
- 或若赴壑蛇，或如回顾兽。
- 喷者如鲸呿，𠹛者如龙吼。
- 诡然足变幻，不可穷步骤。
- 土清多芷兰，石瘦少薪槱。
- 松柏森古姿，寒暑不得寇。
- 风静柳新梳，云收山免胄。
- 石镜磨古诗，玉钗泻寒溜。
- 郊原遍红紫，川谷成锦绣。
- 玄猿叫老木，石乳滴嵌窦。
- 寺建开平初，亭剏宣和后。
- 客屦踏花香，僧衣卧云绉。
- 碧萝暗雨意，绿阴靓春昼。
- 高吟领景趣，玩物惊节候。
- 晴箔收早蚕，烟蓑正初耨。
- 暇日多胜游，嘉宾从贤守。
- 歌声振林木，妆影摇涟甃游。
- 鸟啼觉山静，湍急和云漱。
- 清谭杂觞咏，骑竹喧童幼。
- 乌丝扫奇句，碧筩汲春酎。
- 千里嗟漫浪，一醉成邂逅。
- 莫采西山薇，莫歌南山豆。
- 满泛一盎春，持介百年寿。
- 万壑天籁清，我琴不须奏。

## 拼音
- qu4 guo1 jin3 shu4 li3 ， yan2 guan1 hu1 shen1 xiu4 。
- ren2 gong1 mo4 kui1 ce4 ， tian1 qiao3 zi4 cheng2 jiu4 。
- yao2 cao3 fu4 peng2 lai2 ， jian4 sha1 cang2 gou1 lou4 。
- ru2 ru4 wan4 bao3 shan1 ， ru2 zuo4 qun2 yu4 you4 。
- bi4 xi4 cheng1 ju4 ao2 ， hui2 xiang2 wu3 fei1 jiu4 。
- rou4 zui4 meng3 hu3 wo4 ， lei2 hong1 lan3 jiao1 zou3 。
- yuan3 jue2 ren2 shi4 chen2 ， jing4 yue4 gu3 jin1 zhou4 。
- huo4 ruo4 fu4 he4 she2 ， huo4 ru2 hui2 gu4 shou4 。
- pen1 zhe3 ru2 jing1 qu1 ， 𠹛 zhe3 ru2 long2 hou3 。
- gui3 ran2 zu2 bian4 huan4 ， bu4 ke3 qiong2 bu4 zhou4 。
- tu3 qing1 duo1 zhi3 lan2 ， shi2 shou4 shao3 xin1 you3 。
- song1 bai3 sen1 gu3 zi1 ， han2 shu3 bu4 de2 kou4 。
- feng1 jing4 liu3 xin1 shu1 ， yun2 shou1 shan1 mian3 zhou4 。
- shi2 jing4 mo2 gu3 shi1 ， yu4 chai1 xie4 han2 liu1 。
- jiao1 yuan2 bian4 hong2 zi3 ， chuan1 gu3 cheng2 jin3 xiu4 。
- xuan2 yuan2 jiao4 lao3 mu4 ， shi2 ru3 di1 qian4 dou4 。
- si4 jian4 kai1 ping2 chu1 ， ting2 chuang4 xuan1 he2 hou4 。
- ke4 ju4 ta4 hua1 xiang1 ， seng1 yi1 wo4 yun2 zhou4 。
- bi4 luo2 an4 yu3 yi4 ， lü4 yin1 liang4 chun1 zhou4 。
- gao1 yin2 ling3 jing3 qu4 ， wan2 wu4 jing1 jie2 hou4 。
- qing2 bo2 shou1 zao3 can2 ， yan1 suo1 zheng4 chu1 nou4 。
- xia2 ri4 duo1 sheng4 you2 ， jia1 bin1 cong2 xian2 shou3 。
- ge1 sheng1 zhen4 lin2 mu4 ， zhuang1 ying3 yao2 lian2 zhou4 you2 。
- niao3 ti2 jue2 shan1 jing4 ， tuan1 ji2 he2 yun2 shu4 。
- qing1 tan2 za2 shang1 yong3 ， qi2 zhu2 xuan1 tong2 you4 。
- wu1 si1 sao3 qi2 ju4 ， bi4 tong3 ji2 chun1 zhou4 。
- qian1 li3 jie1 man4 lang4 ， yi2 zui4 cheng2 xie4 hou4 。
- mo4 cai3 xi1 shan1 wei1 ， mo4 ge1 nan2 shan1 dou4 。
- man3 fan4 yi2 ang4 chun1 ， chi2 jie4 bai3 nian2 shou4 。
- wan4 he4 tian1 lai4 qing1 ， wo3 qin2 bu4 xu1 zou4 。

## 注释

## 译文

## 赏析
