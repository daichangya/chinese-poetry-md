---
id: shi-yan-nian-chou-bi-yi
title: 筹笔驿
titlePinyin: chou2 bi3 yi4
titleSlug: chou-bi-yi
author: 石延年
authorPinyin: shi2 yan2 nian2
authorSlug: shi-yan-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉室亏皇象，乾坤未即寜。
- 奸臣与逆子，摇岳复翻溟。
- 权表分江域，曹袁鬬夏垌。
- 虎奔咸逐逐，龙卧独冥冥。
- 从众非无术，欺孤乃不经。
- 惟思恢正道，直起复炎灵。
- 管乐韬方略，关徐骇观听。
- 一言俄逆至，三顾已忘形。
- 南既清蛮土，东期赤魏庭。
- 出师功自著，治国志谁铭。
- 历劫兵如水，临秦策若瓴。
- 举声将溃虏，横势欲逾泾。
- 仲达耻巾帼，辛毗严壁扃。
- 可烦亲细务，遽见堕长星。
- 战地悲陵谷，来贤赏德刑。
- 意中流水远，愁外旧山青。
- 想像音徽在，侵寻毛骨醒。
- 迟留慕英气，沉叹抚青萍。

## 拼音
- han4 shi4 kui1 huang2 xiang4 ， qian2 kun1 wei4 ji2 ning2 。
- jian1 chen2 yu3 ni4 zi3 ， yao2 yue4 fu4 fan1 ming2 。
- quan2 biao3 fen1 jiang1 yu4 ， cao2 yuan2 dou4 xia4 dong4 。
- hu3 ben1 xian2 zhu2 zhu2 ， long2 wo4 du2 ming2 ming2 。
- cong2 zhong4 fei1 wu2 shu4 ， qi1 gu1 nai3 bu4 jing1 。
- wei2 si1 hui1 zheng4 dao4 ， zhi2 qi3 fu4 yan2 ling2 。
- guan3 yue4 tao1 fang1 lüe4 ， guan1 xu2 hai4 guan1 ting1 。
- yi4 yan2 e2 ni4 zhi4 ， san1 gu4 yi3 wang4 xing2 。
- nan2 ji4 qing1 man2 tu3 ， dong1 qi1 chi4 wei4 ting2 。
- chu1 shi1 gong1 zi4 zhu4 ， zhi4 guo2 zhi4 shui2 ming2 。
- li4 jie2 bing1 ru2 shui3 ， lin2 qin2 ce4 ruo4 ling2 。
- ju3 sheng1 jiang1 kui4 lu3 ， heng2 shi4 yu4 yu2 jing1 。
- zhong4 da2 chi3 jin1 guo2 ， xin1 pi2 yan2 bi4 jiong1 。
- ke3 fan2 qin1 xi4 wu4 ， ju4 jian4 duo4 chang2 xing1 。
- zhan4 di4 bei1 ling2 gu3 ， lai2 xian2 shang3 de2 xing2 。
- yi4 zhong1 liu2 shui3 yuan3 ， chou2 wai4 jiu4 shan1 qing1 。
- xiang3 xiang4 yin1 hui1 zai4 ， qin1 xun2 mao2 gu3 xing3 。
- chi2 liu2 mu4 ying1 qi4 ， chen2 tan4 fu3 qing1 ping2 。

## 注释

## 译文

## 赏析
