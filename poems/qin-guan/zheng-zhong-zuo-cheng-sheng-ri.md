---
id: qin-guan-zheng-zhong-zuo-cheng-sheng-ri
title: 正仲左丞生日
titlePinyin: zheng4 zhong4 zuo3 cheng2 sheng1 ri4
titleSlug: zheng-zhong-zuo-cheng-sheng-ri
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元气钟英伟，东皇赋炳灵。
- 蓂敷十一叶，椿茂八千龄。
- 汗血来西极，抟风出北溟。
- 之无分襁褓，诗礼学趋庭。
- 妙质珠遗海，高材刃发硎。
- 亟更芸阁秘，屡直琐闱青。
- 史笔开凡例，纶言正纬经。
- 文昌频曳履，京兆屡空囹。
- 遂总台纲纪，常参国典刑。
- 两宫隆眷遇，诸夏耸瞻听。
- 武略驱雷电，文锋粲斗星。
- 乞闲辞亢满，分逸下青冥。
- 骑引双朱服，腰横万宝钉。
- 明峰春矗矗，汝水暮泠泠。
- 散策花间径，挥犀水上亭。
- 壶觞延墨客，灯烛按歌伶。
- 周衮归公旦，商岩梦武丁。
- 久闻虚揆席，伫见返皇扃。
- 别数汾阳考，重镌宋父铭。
- 巍然庙堂上，永作世仪形。

## 拼音
- yuan2 qi4 zhong1 ying1 wei3 ， dong1 huang2 fu4 bing3 ling2 。
- mi4 fu1 shi2 yi1 ye4 ， chun1 mao4 ba1 qian1 ling2 。
- han4 xue4 lai2 xi1 ji2 ， tuan2 feng1 chu1 bei3 ming2 。
- zhi1 wu2 fen1 qiang3 bao3 ， shi1 li3 xue2 qu1 ting2 。
- miao4 zhi4 zhu1 yi2 hai3 ， gao1 cai2 ren4 fa1 xing2 。
- ji2 geng4 yun2 ge2 mi4 ， lü3 zhi2 suo3 wei2 qing1 。
- shi3 bi3 kai1 fan2 li4 ， lun2 yan2 zheng4 wei3 jing1 。
- wen2 chang1 pin2 ye4 lü3 ， jing1 zhao4 lü3 kong1 ling2 。
- sui4 zong3 tai2 gang1 ji4 ， chang2 can1 guo2 dian3 xing2 。
- liang3 gong1 long2 juan4 yu4 ， zhu1 xia4 song3 zhan1 ting1 。
- wu3 lüe4 qu1 lei2 dian4 ， wen2 feng1 can4 dou4 xing1 。
- qi3 xian2 ci2 kang4 man3 ， fen1 yi4 xia4 qing1 ming2 。
- qi2 yin3 shuang1 zhu1 fu2 ， yao1 heng2 wan4 bao3 ding1 。
- ming2 feng1 chun1 chu4 chu4 ， ru3 shui3 mu4 ling2 ling2 。
- san4 ce4 hua1 jian1 jing4 ， hui1 xi1 shui3 shang4 ting2 。
- hu2 shang1 yan2 mo4 ke4 ， deng1 zhu2 an4 ge1 ling2 。
- zhou1 gun3 gui1 gong1 dan4 ， shang1 yan2 meng4 wu3 ding1 。
- jiu3 wen2 xu1 kui2 xi2 ， zhu4 jian4 fan3 huang2 jiong1 。
- bie2 shu4 fen2 yang2 kao3 ， zhong4 juan1 song4 fu4 ming2 。
- wei1 ran2 miao4 tang2 shang4 ， yong3 zuo4 shi4 yi2 xing2 。

## 注释

## 译文

## 赏析
