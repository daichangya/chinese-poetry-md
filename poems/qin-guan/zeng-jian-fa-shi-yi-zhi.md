---
id: qin-guan-zeng-jian-fa-shi-yi-zhi
title: 赠蹇法师翊之
titlePinyin: zeng4 jian3 fa3 shi1 yi4 zhi1
titleSlug: zeng-jian-fa-shi-yi-zhi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天都九经纬，人物如纺绩。
- 岂无僊圣游，但未见哀识。
- 蹇师蜀方士，鬼物充服役。
- 朅来长安城，摩挲金铜狄。
- 大蛇死已论，葛陂囚且释。
- 是事何足云，聊尔恤艰厄。
- 方从马明生，西去炼金液。
- 丹成得度世，造化为莫逆。
- 予亦江海人，名宦偶牵迫。
- 投劾去未能，见师三叹息。

## 拼音
- tian1 dou1 jiu3 jing1 wei3 ， ren2 wu4 ru2 fang3 ji4 。
- qi3 wu2 xian1 sheng4 you2 ， dan4 wei4 jian4 ai1 shi2 。
- jian3 shi1 shu3 fang1 shi4 ， gui3 wu4 chong1 fu2 yi4 。
- qie4 lai2 chang2 an1 cheng2 ， mo2 suo1 jin1 tong2 di2 。
- da4 she2 si3 yi3 lun4 ， ge3 bei1 qiu2 qie3 shi4 。
- shi4 shi4 he2 zu2 yun2 ， liao2 er3 xu4 jian1 e4 。
- fang1 cong2 ma3 ming2 sheng1 ， xi1 qu4 lian4 jin1 ye4 。
- dan1 cheng2 de2 du4 shi4 ， zao4 hua4 wei2 mo4 ni4 。
- yu3 yi4 jiang1 hai3 ren2 ， ming2 huan4 ou3 qian1 po4 。
- tou2 he2 qu4 wei4 neng2 ， jian4 shi1 san1 tan4 xi1 。

## 注释

## 译文

## 赏析
