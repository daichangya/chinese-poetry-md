---
id: qin-guan-hai-zi-tang-quan-shi-si-yun
title: 还自汤泉十四韵
titlePinyin: hai2 zi4 tang1 quan2 shi2 si4 yun4
titleSlug: hai-zi-tang-quan-shi-si-yun
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁晚倦城郭，联骖度嶪峨。
- 天黄云脚乱，村黑鸟翎讹。
- 潦水侵生路，晴天落慢坡。
- 澄江练不卷，温井鉴新磨。
- 渔火分星远，沙鸥散点多。
- 霸祠题玉筯，龙窟受金波。
- 琬琰存吴事，儿童记楚歌。
- 孤龛瘦居士，双塔老头陀。
- 飞鼠鸣深穴，胡蜂结巧窠。
- 晚参圆白足，昏梵礼青螺。
- 云驭沉荒游，仙舂没浅莎。
- 杖藜从莫逆，谈笑入无何。
- 惨澹日连雾，萧骚风转阿。
- 华清俄梦断，回首失烟萝。

## 拼音
- sui4 wan3 juan4 cheng2 guo1 ， lian2 can1 du4 ye4 e2 。
- tian1 huang2 yun2 jiao3 luan4 ， cun1 hei1 niao3 ling2 e2 。
- liao2 shui3 qin1 sheng1 lu4 ， qing2 tian1 luo4 man4 po1 。
- cheng2 jiang1 lian4 bu2 juan4 ， wen1 jing3 jian4 xin1 mo2 。
- yu2 huo3 fen1 xing1 yuan3 ， sha1 ou1 san4 dian3 duo1 。
- ba4 ci2 ti2 yu4 zhu4 ， long2 ku1 shou4 jin1 bo1 。
- wan3 yan3 cun2 wu2 shi4 ， er2 tong2 ji4 chu3 ge1 。
- gu1 kan1 shou4 ju1 shi4 ， shuang1 ta3 lao3 tou2 tuo2 。
- fei1 shu3 ming2 shen1 xue2 ， hu2 feng1 jie2 qiao3 ke1 。
- wan3 can1 yuan2 bai2 zu2 ， hun1 fan4 li3 qing1 luo2 。
- yun2 yu4 chen2 huang1 you2 ， xian1 chong1 mei2 qian3 sha1 。
- zhang4 li2 cong2 mo4 ni4 ， tan2 xiao4 ru4 wu2 he2 。
- can3 dan4 ri4 lian2 wu4 ， xiao1 sao1 feng1 zhuan3 a1 。
- hua2 qing1 e2 meng4 duan4 ， hui2 shou3 shi1 yan1 luo2 。

## 注释

## 译文

## 赏析
