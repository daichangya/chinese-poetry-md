---
id: qin-guan-nan-jing-miao-feng-ting
title: 南京妙峰亭
titlePinyin: nan2 jing1 miao4 feng1 ting2
titleSlug: nan-jing-miao-feng-ting
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王公厌承明，出守南宫钥。
- 结构得崇岳，岿然瞰清洛。
- 是时谪仙人，发轫自庐霍。
- 郊原春鸟鸣，来此动豪酌。
- 报投一何富，玉桉金刀错。
- 新牓揭中楹，千载见远托。
- 朅来访陈迹，物色属摇落。
- 人烟隔凫雁，田畴带城郭。
- 红蕖陨风漪，砂砾卷飞箨。
- 青青陵上姿，独汝森自若。
- 人生如博奕，得丧难前约。
- 金锤初控颐，已复东方作。
- 大明升中天，龙鸾入阶阁。
- 深惩渔夺弊，法令一刊削。
- 斯民如解悬，喜气鬰磅礴。
- 公乎数登览，行矣翔寥廓。

## 拼音
- wang2 gong1 yan4 cheng2 ming2 ， chu1 shou3 nan2 gong1 yao4 。
- jie2 gou4 de2 chong2 yue4 ， kui1 ran2 kan4 qing1 luo4 。
- shi4 shi2 zhe2 xian1 ren2 ， fa1 ren4 zi4 lu2 huo4 。
- jiao1 yuan2 chun1 niao3 ming2 ， lai2 ci3 dong4 hao2 zhuo2 。
- bao4 tou2 yi4 he2 fu4 ， yu4 an1 jin1 dao1 cuo4 。
- xin1 bang3 jie1 zhong1 ying2 ， qian1 zai3 jian4 yuan3 tuo1 。
- qie4 lai2 fang3 chen2 ji4 ， wu4 se4 shu3 yao2 luo4 。
- ren2 yan1 ge2 fu2 yan4 ， tian2 chou2 dai4 cheng2 guo1 。
- hong2 qu2 yun3 feng1 yi1 ， sha1 li4 juan4 fei1 tuo4 。
- qing1 qing1 ling2 shang4 zi1 ， du2 ru3 sen1 zi4 ruo4 。
- ren2 sheng1 ru2 bo2 yi4 ， de2 sang4 nan2 qian2 yue1 。
- jin1 chui2 chu1 kong4 yi2 ， yi3 fu4 dong1 fang1 zuo4 。
- da4 ming2 sheng1 zhong1 tian1 ， long2 luan2 ru4 jie1 ge2 。
- shen1 cheng2 yu2 duo2 bi4 ， fa3 ling4 yi4 kan1 xiao1 。
- si1 min2 ru2 jie3 xuan2 ， xi3 qi4 yu4 bang4 bo2 。
- gong1 hu1 shu4 deng1 lan3 ， xing2 yi3 xiang2 liao2 kuo4 。

## 注释

## 译文

## 赏析
