---
id: qin-guan-he-cai-tian-qi-zeng-wen-qian-zhi-shen
title: 和蔡天启赠文潜之什
titlePinyin: he2 cai4 tian1 qi3 zeng4 wen2 qian2 zhi1 shen2
titleSlug: he-cai-tian-qi-zeng-wen-qian-zhi-shen
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蔡侯饱学困千釜，濯足清江起南土。
- 剧谈颇似燕客豪，快夺范雎如坠雨。
- 东城桥梓未足论，栢直何为口方乳。
- 蒋侯山中伴香火，三年不厌长蔬苦。
- 平生瑰玮有谁同，要得张侯三日语。
- 昼闲那自运甓忙，时清不用闻鸡舞。
- 桓荣欢喜见车马，书册辛勤立门户。
- 要当食肉似班超，猛虎何尝窥案俎。

## 拼音
- cai4 hou2 bao3 xue2 kun4 qian1 fu3 ， zhuo2 zu2 qing1 jiang1 qi3 nan2 tu3 。
- ju4 tan2 po1 si4 yan4 ke4 hao2 ， kuai4 duo2 fan4 ju1 ru2 zhui4 yu3 。
- dong1 cheng2 qiao2 zi3 wei4 zu2 lun4 ， bai3 zhi2 he2 wei4 kou3 fang1 ru3 。
- jiang3 hou2 shan1 zhong1 ban4 xiang1 huo3 ， san1 nian2 bu2 yan4 chang2 shu1 ku3 。
- ping2 sheng1 gui1 wei3 you3 shui2 tong2 ， yao4 de2 zhang1 hou2 san1 ri4 yu3 。
- zhou4 xian2 na4 zi4 yun4 pi4 mang2 ， shi2 qing1 bu2 yong4 wen2 ji1 wu3 。
- huan2 rong2 huan1 xi3 jian4 che1 ma3 ， shu1 ce4 xin1 qin2 li4 men2 hu4 。
- yao4 dang1 shi2 rou4 si4 ban1 chao1 ， meng3 hu3 he2 chang2 kui1 an4 zu3 。

## 注释

## 译文

## 赏析
