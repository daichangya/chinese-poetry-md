---
id: qin-guan-dong-cheng-bei-dao-de-shi-zi
title: 东城被盗得世字
titlePinyin: dong1 cheng2 bei4 dao4 de2 shi4 zi4
titleSlug: dong-cheng-bei-dao-de-shi-zi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野人无机心，触事少防卫。
- 所至辄酣寝，屡堕穿窬计。
- 孤亭夜深墨，风死雨初霁。
- 有盗穴壁来，攘取逮衾袂。
- 微思不敌怒，弱力鼓虚锐。
- 起搏且复呼，可否难量势。
- 谁云同室鬭，函丈莫相继。
- 两奴眠牖旁，矫首但睥睨。
- 弃之倚柱休，盗亦从此逝。
- 惭无牛缺贤，幸脱燕人毙。
- 亡弓岂须求，失马不必涕。
- 黎明成感叹，事往若异世。
- 良贾号深藏，无阂称善闭。
- 君子勿我夸，得丧求无际。

## 拼音
- ye3 ren2 wu2 ji1 xin1 ， chu4 shi4 shao3 fang2 wei4 。
- suo3 zhi4 zhe2 han1 qin3 ， lü3 duo4 chuan1 yu2 ji4 。
- gu1 ting2 ye4 shen1 mo4 ， feng1 si3 yu3 chu1 ji4 。
- you3 dao4 xue2 bi4 lai2 ， rang3 qu3 dai3 qin1 mei4 。
- wei1 si1 bu4 di2 nu4 ， ruo4 li4 gu3 xu1 rui4 。
- qi3 bo2 qie3 fu4 hu1 ， ke3 fou3 nan2 liang2 shi4 。
- shui2 yun2 tong2 shi4 dou4 ， han2 zhang4 mo4 xiang1 ji4 。
- liang3 nu2 mian2 you3 pang2 ， jiao3 shou3 dan4 pi4 ni4 。
- qi4 zhi1 yi3 zhu4 xiu1 ， dao4 yi4 cong2 ci3 shi4 。
- can2 wu2 niu2 que1 xian2 ， xing4 tuo1 yan4 ren2 bi4 。
- wang2 gong1 qi3 xu1 qiu2 ， shi1 ma3 bu2 bi4 ti4 。
- li2 ming2 cheng2 gan3 tan4 ， shi4 wang3 ruo4 yi4 shi4 。
- liang2 jia3 hao4 shen1 cang2 ， wu2 he2 cheng1 shan4 bi4 。
- jun1 zi3 wu4 wo3 kua1 ， de2 sang4 qiu2 wu2 ji4 。

## 注释

## 译文

## 赏析
