---
id: qin-guan-ti-yang-kang-gong-zui-dao-shi-shi
title: 题杨康功醉道士石
titlePinyin: ti2 yang2 kang1 gong1 zui4 dao4 shi4 shi2
titleSlug: ti-yang-kang-gong-zui-dao-shi-shi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄冠初饮何人酒，径醉颓然不知久。
- 风吹化石楚山阿，藤蔓缠身藓封口。
- 常随白鹤亦飞去，但有衣冠同不朽。
- 异物终为贤俊得，野老田夫岂宜有。
- 华阴杨公香桉吏，一见遂作忘年友。
- 日暮西垣视草归，往往对之倾数斗。
- 大梦之间无定论，启母望夫天所诱。
- 谷城或与子房期，西域更为陈那吼。
- 我疑黄冠反见玩，若此坚顽定醒否。
- 何当一笑凌苍霞，顾谢主人聊举手。

## 拼音
- huang2 guan1 chu1 yin3 he2 ren2 jiu3 ， jing4 zui4 tui2 ran2 bu4 zhi1 jiu3 。
- feng1 chui1 hua4 shi2 chu3 shan1 a1 ， teng2 wan4 chan2 shen1 xian3 feng1 kou3 。
- chang2 sui2 bai2 he4 yi4 fei1 qu4 ， dan4 you3 yi1 guan1 tong2 bu4 xiu3 。
- yi4 wu4 zhong1 wei4 xian2 jun4 de2 ， ye3 lao3 tian2 fu1 qi3 yi2 you3 。
- hua2 yin1 yang2 gong1 xiang1 an1 li4 ， yi2 jian4 sui4 zuo4 wang4 nian2 you3 。
- ri4 mu4 xi1 yuan2 shi4 cao3 gui1 ， wang3 wang3 dui4 zhi1 qing1 shu4 dou4 。
- da4 meng4 zhi1 jian1 wu2 ding4 lun4 ， qi3 mu3 wang4 fu1 tian1 suo3 you4 。
- gu3 cheng2 huo4 yu3 zi3 fang2 qi1 ， xi1 yu4 geng4 wei2 chen2 na4 hou3 。
- wo3 yi2 huang2 guan1 fan3 jian4 wan2 ， ruo4 ci3 jian1 wan2 ding4 xing3 fou3 。
- he2 dang1 yi2 xiao4 ling2 cang1 xia2 ， gu4 xie4 zhu3 ren2 liao2 ju3 shou3 。

## 注释

## 译文

## 赏析
