---
id: qin-guan-ji-chen-ji-chang
title: 寄陈季常
titlePinyin: ji4 chen2 ji4 chang2
titleSlug: ji-chen-ji-chang
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一钩五十犗，始具任公钓。
- 揭竿趣灌渎，与尔不同调。
- 先生本西蜀，侠气见英妙。
- 哀怜世间儿，细黠似黄鹞。
- 侍童双擢玉，鬓发光可照。
- 骏马锦障泥，相随穷海峤。
- 平生携手好，十七登廊庙。
- 小生相吏耶，徒枉尺书召。
- 暮年更折节，学佛得心要。
- 鬻马放阿樊，幅巾对沉燎。
- 泠泠屋外泉，兀兀原头烧。
- 欲知山中乐，万古同一笑。

## 拼音
- yi4 gou1 wu3 shi2 jie4 ， shi3 ju4 ren4 gong1 diao4 。
- jie1 gan1 qu4 guan4 du2 ， yu3 er3 bu4 tong2 diao4 。
- xian1 sheng1 ben3 xi1 shu3 ， xia2 qi4 jian4 ying1 miao4 。
- ai1 lian2 shi4 jian1 er2 ， xi4 xia2 si4 huang2 yao4 。
- shi4 tong2 shuang1 zhuo2 yu4 ， bin4 fa4 guang1 ke3 zhao4 。
- jun4 ma3 jin3 zhang4 ni2 ， xiang1 sui2 qiong2 hai3 qiao2 。
- ping2 sheng1 xie2 shou3 hao3 ， shi2 qi1 deng1 lang2 miao4 。
- xiao3 sheng1 xiang1 li4 ye1 ， tu2 wang3 chi3 shu1 zhao4 。
- mu4 nian2 geng4 zhe2 jie2 ， xue2 fo2 de2 xin1 yao4 。
- yu4 ma3 fang4 a1 fan2 ， fu2 jin1 dui4 chen2 liao2 。
- ling2 ling2 wu1 wai4 quan2 ， wu4 wu4 yuan2 tou2 shao1 。
- yu4 zhi1 shan1 zhong1 le4 ， wan4 gu3 tong2 yi2 xiao4 。

## 注释

## 译文

## 赏析
