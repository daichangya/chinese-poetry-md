---
id: qin-guan-pei-li-gong-ze-guan-jin-di-fo-ya
title: 陪李公择观金地佛牙
titlePinyin: pei2 li3 gong1 ze2 guan1 jin1 di4 fo2 ya2
titleSlug: pei-li-gong-ze-guan-jin-di-fo-ya
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薄伽梵相含空虚，化人分段同璠玙。
- 尔来示灭二千岁，真骨万里传中区。
- 钱塘有尼号法照，得自禁掖藏金铺。
- 欲因此胜高构阁，假设象似开群愚。
- 偶从好事至霅上，持出瞻玩相欢娱。
- 灵牙宝色玉不如，上有无数光明珠。
- 庄严一一出御帑，蜿蜒绣袋荣砗磲。
- 是时宾客尽上士，回向已登十地初。
- 殷勤称赞出软语，坐人顾眄惊俗污。
- 因悲人生信如梦，浪逐声势霜鬓须。
- 一源清浄谁复无，枉入诸趋更崎岖。
- 愿因今日诣真际，古松白日常萧疏。
- 乃知金仙妙难测，余润普及沾凡枯。
- 况复老尼亦才辩，朱甍碧瓦非难图。
- 行看岧峣倚青嶂，翁妪颂说倾三吴。

## 拼音
- bao2 jia1 fan4 xiang1 han2 kong1 xu1 ， hua4 ren2 fen1 duan4 tong2 fan2 yu2 。
- er3 lai2 shi4 mie4 er4 qian1 sui4 ， zhen1 gu3 wan4 li3 chuan2 zhong1 qu1 。
- qian2 tang2 you3 ni2 hao4 fa3 zhao4 ， de2 zi4 jin1 ye4 cang2 jin1 pu4 。
- yu4 yin1 ci3 sheng4 gao1 gou4 ge2 ， jia3 she4 xiang4 si4 kai1 qun2 yu2 。
- ou3 cong2 hao3 shi4 zhi4 zha4 shang4 ， chi2 chu1 zhan1 wan2 xiang1 huan1 yu2 。
- ling2 ya2 bao3 se4 yu4 bu4 ru2 ， shang4 you3 wu2 shu4 guang1 ming2 zhu1 。
- zhuang1 yan2 yi1 yi1 chu1 yu4 tang3 ， wan1 yan2 xiu4 dai4 rong2 che1 qu2 。
- shi4 shi2 bin1 ke4 jin4 shang4 shi4 ， hui2 xiang4 yi3 deng1 shi2 di4 chu1 。
- yin1 qin2 cheng1 zan4 chu1 ruan3 yu3 ， zuo4 ren2 gu4 mian3 jing1 su2 wu1 。
- yin1 bei1 ren2 sheng1 xin4 ru2 meng4 ， lang4 zhu2 sheng1 shi4 shuang1 bin4 xu1 。
- yi4 yuan2 qing1 jing4 shui2 fu4 wu2 ， wang3 ru4 zhu1 qu1 geng4 qi2 qu1 。
- yuan4 yin1 jin1 ri4 yi4 zhen1 ji4 ， gu3 song1 bai2 ri4 chang2 xiao1 shu1 。
- nai3 zhi1 jin1 xian1 miao4 nan2 ce4 ， yu2 run4 pu3 ji2 zhan1 fan2 ku1 。
- kuang4 fu4 lao3 ni2 yi4 cai2 bian4 ， zhu1 meng2 bi4 wa3 fei1 nan2 tu2 。
- xing2 kan4 tiao2 yao2 yi3 qing1 zhang4 ， weng1 yu4 song4 shuo1 qing1 san1 wu2 。

## 注释

## 译文

## 赏析
