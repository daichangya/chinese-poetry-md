---
id: qin-guan-song-seng-gui-bao-ning
title: 送僧归保宁
titlePinyin: song4 seng1 gui1 bao3 ning2
titleSlug: song-seng-gui-bao-ning
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西湖环岸皆招提，楼阁晦明如卧披。
- 保宁复在最佳处，水光四合无端倪。
- 车尘不来马足断，时有海月相因依。
- 上人弱龄已隶此，心目所证惟瑰琦。
- 白玉芙蓉出清沼，天然不受缁尘扰。
- 坐客一语不入意，目如明星视飞鸟。
- 冠切云兮佩玉难，上人顾之真等闲。
- 应缘聊入人间世，兴尽却归湖上山。
- 伊余久欲窥禹穴，矧今仲父官东越。
- 行挽秋风入剡溪，为君先醉西湖月。

## 拼音
- xi1 hu2 huan2 an4 jie1 zhao1 ti2 ， lou2 ge2 hui4 ming2 ru2 wo4 pi1 。
- bao3 ning2 fu4 zai4 zui4 jia1 chu4 ， shui3 guang1 si4 he2 wu2 duan1 ni2 。
- che1 chen2 bu4 lai2 ma3 zu2 duan4 ， shi2 you3 hai3 yue4 xiang4 yin1 yi1 。
- shang4 ren2 ruo4 ling2 yi3 li4 ci3 ， xin1 mu4 suo3 zheng4 wei2 gui1 qi2 。
- bai2 yu4 fu2 rong2 chu1 qing1 zhao3 ， tian1 ran2 bu2 shou4 zi1 chen2 rao3 。
- zuo4 ke4 yi4 yu3 bu2 ru4 yi4 ， mu4 ru2 ming2 xing1 shi4 fei1 niao3 。
- guan1 qie4 yun2 xi1 pei4 yu4 nan2 ， shang4 ren2 gu4 zhi1 zhen1 deng3 xian2 。
- ying4 yuan2 liao2 ru4 ren2 jian1 shi4 ， xing1 jin4 que4 gui1 hu2 shang4 shan1 。
- yi1 yu2 jiu3 yu4 kui1 yu3 xue2 ， shen3 jin1 zhong4 fu4 guan1 dong1 yue4 。
- xing2 wan3 qiu1 feng1 ru4 yan3 xi1 ， wei4 jun1 xian1 zui4 xi1 hu2 yue4 。

## 注释

## 译文

## 赏析
