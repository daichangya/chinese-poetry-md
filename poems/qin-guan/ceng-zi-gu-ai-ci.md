---
id: qin-guan-ceng-zi-gu-ai-ci
title: 曾子固哀词
titlePinyin: ceng2 zi3 gu4 ai1 ci2
titleSlug: ceng-zi-gu-ai-ci
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇受命而熙洽兮，实千祀而一时。
- 协气鬰而四塞兮，与盛德其俱升。
- 麟凤出而旁午兮，犹氤氲而扶舆。
- 笃生我公兮，以文章为世师。
- 公神禹之苗裔兮，肇子爵而鄫封。
- 逮去邑而为氏兮，季叶汩其南征。
- 祖骞翔而绩著兮，考踡跼而文鸣。
- 公既生而多艰兮，踵祖武而好修。
- 既轻车又良御兮，遂大放乎厥词。
- 发天人之奥秘兮，约六艺而成章。
- 元气含而未泄兮，洞芒芴而窅冥。
- 挽天河而一泻兮，物应手而华昌。
- 揖扬马使先路兮，咸告公曰不敢。
- 彼崔蔡之纷纷兮，孰云窥其藩翰。
- 辰来迟而去速兮，固前修以跋疐。
- 方盘礴而上征兮，遽相羊而补外。
- 皇揆公之忠诚兮，即商墟而赐环。
- 䌷史谍乎东观兮，裁诰命乎西垣。
- 典章绝而复作兮，世争睹而快先。
- 正经纬乎终古兮，配维斗而昭然。
- 变化诡而难常兮，虽司命其或昧。
- 忽遭艰而去国兮，遂衔哀而即世。
- 述作纷其具存兮，怅爽灵之焉诣。
- 信百年不斯须兮，遒电灭而焱逝。
- 天不憗遗一老兮，固搢绅之所伤。
- 矧不肖以薄技兮，早获进于门墙。
- 路贯江而修阻兮，曾莫奠乎酒浆。
- 悲填膺而茀鬰兮，聊自托于斯文。

## 拼音
- huang2 shou4 ming4 er2 xi1 qia4 xi1 ， shi2 qian1 si4 er2 yi4 shi2 。
- xie2 qi4 yu4 er2 si4 sai1 xi1 ， yu3 sheng4 de2 qi2 ju4 sheng1 。
- lin2 feng4 chu1 er2 pang2 wu3 xi1 ， you2 yin1 yun1 er2 fu2 yu2 。
- du3 sheng1 wo3 gong1 xi1 ， yi3 wen2 zhang1 wei4 shi4 shi1 。
- gong1 shen2 yu3 zhi1 miao2 yi4 xi1 ， zhao4 zi3 jue2 er2 zeng1 feng1 。
- dai3 qu4 yi4 er2 wei4 shi4 xi1 ， ji4 ye4 gu3 qi2 nan2 zheng1 。
- zu3 qian1 xiang2 er2 ji4 zhu4 xi1 ， kao3 quan2 ju2 er2 wen2 ming2 。
- gong1 ji4 sheng1 er2 duo1 jian1 xi1 ， zhong3 zu3 wu3 er2 hao3 xiu1 。
- ji4 qing1 che1 you4 liang2 yu4 xi1 ， sui4 da4 fang4 hu1 jue2 ci2 。
- fa1 tian1 ren2 zhi1 ao4 mi4 xi1 ， yue1 liu4 yi4 er2 cheng2 zhang1 。
- yuan2 qi4 han2 er2 wei4 xie4 xi1 ， dong4 mang2 wu4 er2 yao3 ming2 。
- wan3 tian1 he2 er2 yi2 xie4 xi1 ， wu4 ying4 shou3 er2 hua2 chang1 。
- yi1 yang2 ma3 shi3 xian1 lu4 xi1 ， xian2 gao4 gong1 yue1 bu4 gan3 。
- bi3 cui1 cai4 zhi1 fen1 fen1 xi1 ， shu2 yun2 kui1 qi2 fan1 han4 。
- chen2 lai2 chi2 er2 qu4 su4 xi1 ， gu4 qian2 xiu1 yi3 ba2 di4 。
- fang1 pan2 bo2 er2 shang4 zheng1 xi1 ， ju4 xiang1 yang2 er2 bu3 wai4 。
- huang2 kui2 gong1 zhi1 zhong1 cheng2 xi1 ， ji2 shang1 xu1 er2 ci4 huan2 。
- 䌷 shi3 die2 hu1 dong1 guan1 xi1 ， cai2 gao4 ming4 hu1 xi1 yuan2 。
- dian3 zhang1 jue2 er2 fu4 zuo4 xi1 ， shi4 zheng1 du3 er2 kuai4 xian1 。
- zheng4 jing1 wei3 hu1 zhong1 gu3 xi1 ， pei4 wei2 dou4 er2 zhao1 ran2 。
- bian4 hua4 gui3 er2 nan2 chang2 xi1 ， sui1 si1 ming4 qi2 huo4 mei4 。
- hu1 zao1 jian1 er2 qu4 guo2 xi1 ， sui4 xian2 ai1 er2 ji2 shi4 。
- shu4 zuo4 fen1 qi2 ju4 cun2 xi1 ， chang4 shuang3 ling2 zhi1 yan1 yi4 。
- xin4 bai3 nian2 bu4 si1 xu1 xi1 ， qiu2 dian4 mie4 er2 yan4 shi4 。
- tian1 bu2 yin4 yi2 yi4 lao3 xi1 ， gu4 jin4 shen1 zhi1 suo3 shang1 。
- shen3 bu2 xiao4 yi3 bo2 ji4 xi1 ， zao3 huo4 jin4 yu2 men2 qiang2 。
- lu4 guan4 jiang1 er2 xiu1 zu3 xi1 ， ceng2 mo4 dian4 hu1 jiu3 jiang1 。
- bei1 tian2 ying1 er2 fu2 yu4 xi1 ， liao2 zi4 tuo1 yu2 si1 wen2 。

## 注释

## 译文

## 赏析
