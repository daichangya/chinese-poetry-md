---
id: qin-guan-xi-yu-de-cheng-zi
title: 喜雨得城字
titlePinyin: xi3 yu3 de2 cheng2 zi4
titleSlug: xi-yu-de-cheng-zi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳有常职，代御不可并。
- 一气或错缪，愆伏相寇兵。
- 惟时四月交，南国厌久晴。
- 风师挟帝令，呼号肆徂征。
- 云师畏推逐，蓄意不敢争。
- 雨师旷厥官，所苟朝夕生。
- 黄尘暗如雾，掩彼日月明。
- 帝眷一昔回，旱议沮莫行。
- 番然需膏泽，夜半来雨声。
- 黎明纵遐眺，沟浍各已盈。
- 青秧散广亩，白水涵孤城。
- 耕夫欣有托，水鸟飞且鸣。
- 乃知化工妙，悠然信难名。
- 行矣耘我穑，岁终𥩟坻京。

## 拼音
- yin1 yang2 you3 chang2 zhi2 ， dai4 yu4 bu4 ke3 bing4 。
- yi2 qi4 huo4 cuo4 miu4 ， qian1 fu2 xiang1 kou4 bing1 。
- wei2 shi2 si4 yue4 jiao1 ， nan2 guo2 yan4 jiu3 qing2 。
- feng1 shi1 xie2 di4 ling4 ， hu1 hao2 si4 cu2 zheng1 。
- yun2 shi1 wei4 tui1 zhu2 ， xu4 yi4 bu4 gan3 zheng1 。
- yu3 shi1 kuang4 jue2 guan1 ， suo3 gou3 zhao1 xi1 sheng1 。
- huang2 chen2 an4 ru2 wu4 ， yan3 bi3 ri4 yue4 ming2 。
- di4 juan4 yi4 xi1 hui2 ， han4 yi4 ju3 mo4 xing2 。
- fan1 ran2 xu1 gao1 ze2 ， ye4 ban4 lai2 yu3 sheng1 。
- li2 ming2 zong4 xia2 tiao4 ， gou1 hui4 ge4 yi3 ying2 。
- qing1 yang1 san4 guang3 mu3 ， bai2 shui3 han2 gu1 cheng2 。
- geng1 fu1 xin1 you3 tuo1 ， shui3 niao3 fei1 qie3 ming2 。
- nai3 zhi1 hua4 gong1 miao4 ， you1 ran2 xin4 nan2 ming2 。
- xing2 yi3 yun2 wo3 se4 ， sui4 zhong1 𥩟 di3 jing1 。

## 注释

## 译文

## 赏析
