---
id: qin-guan-he-pei-zhong-mo-zhai-bai-xu-xing
title: 和裴仲谟摘白须行
titlePinyin: he2 pei2 zhong4 mo2 zhai1 bai2 xu1 xing2
titleSlug: he-pei-zhong-mo-zhai-bai-xu-xing
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲将题凌云，比讫须尽白。
- 陆展媚侧室，星星染为黑。
- 人生如寄耳，况复形与色。
- 泽壑藏山舟，夜半输有力。
- 厖眉三不遇，已矣何所惜。
- 二毛赋秋兴，自爱颇姑息。
- 闻诸古竺干，毛发因地得。
- 数穷反其本，蝼螘得而食。
- 妙年光可鉴，烱若鸦羽戢。
- 映梳渐萧肃，变化了无隙。
- 所以梵志云，昔人已非昔。
- 皤然君勿笑，子羽以貌失。
- 信美如客儿，终翦施摩诘。
- 我作白须行，而得养生术。

## 拼音
- zhong4 jiang1 ti2 ling2 yun2 ， bi3 qi4 xu1 jin4 bai2 。
- lu4 zhan3 mei4 ce4 shi4 ， xing1 xing1 ran3 wei4 hei1 。
- ren2 sheng1 ru2 ji4 er3 ， kuang4 fu4 xing2 yu3 se4 。
- ze2 he4 cang2 shan1 zhou1 ， ye4 ban4 shu1 you3 li4 。
- mang2 mei2 san1 bu2 yu4 ， yi3 yi3 he2 suo3 xi1 。
- er4 mao2 fu4 qiu1 xing1 ， zi4 ai4 po1 gu1 xi1 。
- wen2 zhu1 gu3 zhu2 gan1 ， mao2 fa4 yin1 di4 de2 。
- shu4 qiong2 fan3 qi2 ben3 ， lou2 yi3 de2 er2 shi2 。
- miao4 nian2 guang1 ke3 jian4 ， jiong3 ruo4 ya1 yu3 ji2 。
- ying4 shu1 jian4 xiao1 su4 ， bian4 hua4 le0 wu2 xi4 。
- suo3 yi3 fan4 zhi4 yun2 ， xi1 ren2 yi3 fei1 xi1 。
- po2 ran2 jun1 wu4 xiao4 ， zi3 yu3 yi3 mao4 shi1 。
- xin4 mei3 ru2 ke4 er2 ， zhong1 jian3 shi1 mo2 jie2 。
- wo3 zuo4 bai2 xu1 xing2 ， er2 de2 yang3 sheng1 shu4 。

## 注释

## 译文

## 赏析
