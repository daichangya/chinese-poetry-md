---
id: qin-guan-nan-dou-xin-ting-xing-ji-wang-zi-fa
title: 南都新亭行寄王子发
titlePinyin: nan2 dou1 xin1 ting2 xing2 ji4 wang2 zi3 fa1
titleSlug: nan-dou-xin-ting-xing-ji-wang-zi-fa
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛水沄沄天上动，道入隋渠下梁宋。
- 宋都堤上十二亭，一一飞惊若鸾凤。
- 光华远继周王雅，宴喜还归鲁侯颂。
- 玉觞严令肃衣冠，金缕哀音绕梁栋。
- 娟娟残月照波翻，习习暖风吹鸟哢。
- 何处高帆落文鹢，谁家骏马嘶征鞚。
- 柳枝芳草恨连天，暮雨朝云同昨梦。
- 借问亭名制者谁，留守王公才望重。
- 胸中云梦吞八九，日解千牛节皆中。
- 祥符相公实曾祖，庭列三槐多伯仲。
- 承明厌直出荆州，转守此都行大用。
- 此都去天才尺五，交广荆扬归引控。
- 兔园事迹化黄埃，清泠文雅堪长恸。
- 舳舻衔尾车挂𫐕，昨日出迎今日送。
- 送故迎新无已时，古往今来相戏弄。
- 亭下嵚崎淮海客，末路逢公诗酒共。
- 一樽明日难重持，岂恤官期后芒种。
- 今年气候颇云早，夭矫梅花春欲纵。
- 行见亭中祖帐开，千乘送公归法从。

## 拼音
- luo4 shui3 yun2 yun2 tian1 shang4 dong4 ， dao4 ru4 sui2 qu2 xia4 liang2 song4 。
- song4 dou1 di1 shang4 shi2 er4 ting2 ， yi1 yi1 fei1 jing1 ruo4 luan2 feng4 。
- guang1 hua2 yuan3 ji4 zhou1 wang2 ya3 ， yan4 xi3 hai2 gui1 lu3 hou2 song4 。
- yu4 shang1 yan2 ling4 su4 yi1 guan1 ， jin1 lü3 ai1 yin1 rao4 liang2 dong4 。
- juan1 juan1 can2 yue4 zhao4 bo1 fan1 ， xi2 xi2 nuan3 feng1 chui1 niao3 long4 。
- he2 chu4 gao1 fan1 luo4 wen2 yi4 ， shui2 jia1 jun4 ma3 si1 zheng1 kong4 。
- liu3 zhi1 fang1 cao3 hen4 lian2 tian1 ， mu4 yu3 chao2 yun2 tong2 zuo2 meng4 。
- jie4 wen4 ting2 ming2 zhi4 zhe3 shui2 ， liu2 shou3 wang2 gong1 cai2 wang4 zhong4 。
- xiong1 zhong1 yun2 meng4 tun1 ba1 jiu3 ， ri4 jie3 qian1 niu2 jie2 jie1 zhong1 。
- xiang2 fu2 xiang4 gong0 shi2 zeng1 zu3 ， ting2 lie4 san1 huai2 duo1 bo2 zhong4 。
- cheng2 ming2 yan4 zhi2 chu1 jing1 zhou1 ， zhuan3 shou3 ci3 dou1 xing2 da4 yong4 。
- ci3 dou1 qu4 tian1 cai2 chi3 wu3 ， jiao1 guang3 jing1 yang2 gui1 yin3 kong4 。
- tu4 yuan2 shi4 ji4 hua4 huang2 ai1 ， qing1 ling2 wen2 ya3 kan1 chang2 tong4 。
- zhu2 lu2 xian2 wei3 che1 gua4 𫐕 ， zuo2 ri4 chu1 ying2 jin1 ri4 song4 。
- song4 gu4 ying2 xin1 wu2 yi3 shi2 ， gu3 wang3 jin1 lai2 xiang1 xi4 nong4 。
- ting2 xia4 qin1 qi2 huai2 hai3 ke4 ， mo4 lu4 feng2 gong1 shi1 jiu3 gong4 。
- yi4 zun1 ming2 ri4 nan2 zhong4 chi2 ， qi3 xu4 guan1 qi1 hou4 mang2 zhong3 。
- jin1 nian2 qi4 hou4 po1 yun2 zao3 ， yao1 jiao3 mei2 hua1 chun1 yu4 zong4 。
- xing2 jian4 ting2 zhong1 zu3 zhang4 kai1 ， qian1 cheng2 song4 gong1 gui1 fa3 cong2 。

## 注释

## 译文

## 赏析
