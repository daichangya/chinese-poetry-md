---
id: qin-guan-bie-zi-zhan
title: 别子瞻
titlePinyin: bie2 zi3 zhan1
titleSlug: bie-zi-zhan
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生异趣各有求，系风捕影祇怀忧。
- 我独不愿万户侯，惟愿一识苏徐州。
- 徐州英伟非人力，世有高名擅区域。
- 珠树三株讵可攀，玉海千寻真莫测。
- 一昨秋风动远情，便忆鲈鱼访洞庭。
- 芝兰不独庭中秀，松栢仍当雪后青。
- 故人持节过乡县，教以东来偿所愿。
- 天上麒麟昔漫闻，河东𬸚𬸦今才见。
- 不将俗物碍天真，北斗已南能几人。
- 八砖学士风标远，五马使君恩意新。
- 黄尘冥冥日月换，中有盈虚亦何算。
- 据龟食蛤暂相从，请结后期游汗漫。

## 拼音
- ren2 sheng1 yi4 qu4 ge4 you3 qiu2 ， xi4 feng1 bu3 ying3 qi2 huai2 you1 。
- wo3 du2 bu2 yuan4 wan4 hu4 hou2 ， wei2 yuan4 yi4 shi2 su1 xu2 zhou1 。
- xu2 zhou1 ying1 wei3 fei1 ren2 li4 ， shi4 you3 gao1 ming2 shan4 qu1 yu4 。
- zhu1 shu4 san1 zhu1 ju4 ke3 pan1 ， yu4 hai3 qian1 xun2 zhen1 mo4 ce4 。
- yi4 zuo2 qiu1 feng1 dong4 yuan3 qing2 ， bian4 yi4 lu2 yu2 fang3 dong4 ting2 。
- zhi1 lan2 bu4 du2 ting2 zhong1 xiu4 ， song1 bai3 reng2 dang1 xue3 hou4 qing1 。
- gu4 ren2 chi2 jie2 guo4 xiang1 xian4 ， jiao4 yi3 dong1 lai2 chang2 suo3 yuan4 。
- tian1 shang4 qi2 lin2 xi1 man4 wen2 ， he2 dong1 yue4 zhuo2 jin1 cai2 jian4 。
- bu4 jiang1 su2 wu4 ai4 tian1 zhen1 ， bei3 dou4 yi3 nan2 neng2 ji3 ren2 。
- ba1 zhuan1 xue2 shi4 feng1 biao1 yuan3 ， wu3 ma3 shi3 jun1 en1 yi4 xin1 。
- huang2 chen2 ming2 ming2 ri4 yue4 huan4 ， zhong1 you3 ying2 xu1 yi4 he2 suan4 。
- ju4 gui1 shi2 ha2 zan4 xiang1 cong2 ， qing3 jie2 hou4 qi1 you2 han4 man4 。

## 注释

## 译文

## 赏析
