---
id: qin-guan-ji-meng-da-liu-quan-mei
title: 记梦答刘全羙
titlePinyin: ji4 meng4 da2 liu2 quan2 mei3
titleSlug: ji-meng-da-liu-quan-mei
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁逢困敦斗申指，辰次庚辰漏传子。
- 梦出城𬮱登古原，草木萦天带流水。
- 千夫荷锸开久殡，前有一人状瓌伟。
- 素冠长跪烝酒殽，云是刘郎字全羙。
- 马鸣车响断还续，人境晦明秋色裹。
- 既寤茫然失所遭，河转星翻汗如洗。
- 世传梦凶常得吉，神物戏人良有旨。
- 全羙声名海县闻，闭久当开乃其理。
- 娟娟二十四桥月，月下吹箫聊尔耳。
- 洗眼看君先一鸣，九万扶摇从此始。

## 拼音
- sui4 feng2 kun4 dun1 dou4 shen1 zhi3 ， chen2 ci4 geng1 chen2 lou4 chuan2 zi3 。
- meng4 chu1 cheng2 yin1 deng1 gu3 yuan2 ， cao3 mu4 ying2 tian1 dai4 liu2 shui3 。
- qian1 fu1 he2 cha1 kai1 jiu3 bin4 ， qian2 you3 yi4 ren2 zhuang4 gui1 wei3 。
- su4 guan1 chang2 gui4 zheng1 jiu3 yao2 ， yun2 shi4 liu2 lang2 zi4 quan2 mei3 。
- ma3 ming2 che1 xiang3 duan4 hai2 xu4 ， ren2 jing4 hui4 ming2 qiu1 se4 guo3 。
- ji4 wu4 mang2 ran2 shi1 suo3 zao1 ， he2 zhuan3 xing1 fan1 han4 ru2 xi3 。
- shi4 chuan2 meng4 xiong1 chang2 de2 ji2 ， shen2 wu4 xi4 ren2 liang2 you3 zhi3 。
- quan2 mei3 sheng1 ming2 hai3 xian4 wen2 ， bi4 jiu3 dang1 kai1 nai3 qi2 li3 。
- juan1 juan1 er4 shi2 si4 qiao2 yue4 ， yue4 xia4 chui1 xiao1 liao2 er3 er3 。
- xi3 yan3 kan4 jun1 xian1 yi4 ming2 ， jiu3 wan4 fu2 yao2 cong2 ci3 shi3 。

## 注释

## 译文

## 赏析
