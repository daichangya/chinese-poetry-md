---
id: qin-guan-ci-yun-jiang-ying-shu-nan-jiao-ji-gao-shang-qing-chu-xiang-gong
title: 次韵蒋颖叔南郊祭告上清储祥宫
titlePinyin: ci4 yun4 jiang3 ying3 shu1 nan2 jiao1 ji4 gao4 shang4 qing1 chu3 xiang2 gong1
titleSlug: ci-yun-jiang-ying-shu-nan-jiao-ji-gao-shang-qing-chu-xiang-gong
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 特起朝阳内，祠宫极邃清。
- 高窗闚玉女，巨𫔶守昌明。
- 盛掩秦诸畤，雄逾汉两京。
- 垣横天上紫，洲露海中瀛。
- 黄帝初龙跃，中原罢虎争。
- 樵夫亦谈道，行旅不持兵。
- 此地修禳禬，于时保利亨。
- 栢梁灾未几，陈宝诏重营。
- 御帑金缯出，慈闱服玩并。
- 标题动宸翰，撰次属鸿生。
- 玉刻黄冠印，金书秘殿名。
- 妙经藏洞观，真箓佩威盟。
- 仙溜花间静，琼枝物外荣。
- 肇禋承帝祉，肆眚顺民情。
- 天施宁论报，风行不计程。
- 近传闻磬管，时或见旄旌。
- 海岳朝双阙，星辰集上楹。
- 礼如尊太一，事异宠文成。
- 大以圆丘报，长于至日迎。
- 侍臣来祭告，法驾欲时行。
- 厘事通元气，高真达孝诚。
- 庆增黄帝系，寿续太阴精。
- 西北夷门峻，东南辇路倾。
- 云行博山气，风卷步虚声。
- 符贶方期应，英髦各汇征。
- 讴歌兴法从，可见泰阶平。

## 拼音
- te4 qi3 chao2 yang2 nei4 ， ci2 gong1 ji2 sui4 qing1 。
- gao1 chuang1 kui1 yu4 nü3 ， ju4 nie4 shou3 chang1 ming2 。
- sheng4 yan3 qin2 zhu1 zhi4 ， xiong2 yu2 han4 liang3 jing1 。
- yuan2 heng2 tian1 shang4 zi3 ， zhou1 lu4 hai3 zhong1 ying2 。
- huang2 di4 chu1 long2 yue4 ， zhong1 yuan2 ba4 hu3 zheng1 。
- qiao2 fu1 yi4 tan2 dao4 ， xing2 lü3 bu4 chi2 bing1 。
- ci3 di4 xiu1 rang2 gui4 ， yu2 shi2 bao3 li4 heng1 。
- bai3 liang2 zai1 wei4 ji3 ， chen2 bao3 zhao4 zhong4 ying2 。
- yu4 tang3 jin1 zeng1 chu1 ， ci2 wei2 fu2 wan2 bing4 。
- biao1 ti2 dong4 chen2 han4 ， zhuan4 ci4 shu3 hong2 sheng1 。
- yu4 ke4 huang2 guan1 yin4 ， jin1 shu1 mi4 dian4 ming2 。
- miao4 jing1 cang2 dong4 guan1 ， zhen1 lu4 pei4 wei1 meng2 。
- xian1 liu1 hua1 jian1 jing4 ， qiong2 zhi1 wu4 wai4 rong2 。
- zhao4 yin1 cheng2 di4 zhi3 ， si4 sheng3 shun4 min2 qing2 。
- tian1 shi1 ning2 lun4 bao4 ， feng1 xing2 bu2 ji4 cheng2 。
- jin4 chuan2 wen2 qing4 guan3 ， shi2 huo4 jian4 mao2 jing1 。
- hai3 yue4 chao2 shuang1 que1 ， xing1 chen2 ji2 shang4 ying2 。
- li3 ru2 zun1 tai4 yi1 ， shi4 yi4 chong3 wen2 cheng2 。
- da4 yi3 yuan2 qiu1 bao4 ， chang2 yu2 zhi4 ri4 ying2 。
- shi4 chen2 lai2 ji4 gao4 ， fa3 jia4 yu4 shi2 xing2 。
- li2 shi4 tong1 yuan2 qi4 ， gao1 zhen1 da2 xiao4 cheng2 。
- qing4 zeng1 huang2 di4 xi4 ， shou4 xu4 tai4 yin1 jing1 。
- xi1 bei3 yi2 men2 jun4 ， dong1 nan2 nian3 lu4 qing1 。
- yun2 xing2 bo2 shan1 qi4 ， feng1 juan4 bu4 xu1 sheng1 。
- fu2 kuang4 fang1 qi1 ying4 ， ying1 mao2 ge4 hui4 zheng1 。
- ou1 ge1 xing1 fa3 cong2 ， ke3 jian4 tai4 jie1 ping2 。

## 注释

## 译文

## 赏析
