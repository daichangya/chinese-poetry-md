---
id: qin-guan-su-jin-shan
title: 宿金山
titlePinyin: su4 jin1 shan1
titleSlug: su-jin-shan
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山南山北江水流，半空金碧随云浮。
- 我来仍值风日好，十月未寒如晚秋。
- 山僧引客寻苍翠，历尽参差到平地。
- 万里风来拂骨清，却忆人间如梦寐。
- 夜深无风月入扉，相对老人如槁枝。
- 流水与天争入海，共笑此心谁得知。
- 下山却向中𤃩望，番忆当时在屏幛。
- 老母思儿且欲归，回首云峰已天上。

## 拼音
- shan1 nan2 shan1 bei3 jiang1 shui3 liu2 ， ban4 kong1 jin1 bi4 sui2 yun2 fu2 。
- wo3 lai2 reng2 zhi2 feng1 ri4 hao3 ， shi2 yue4 wei4 han2 ru2 wan3 qiu1 。
- shan1 seng1 yin3 ke4 xun2 cang1 cui4 ， li4 jin4 cen1 ci1 dao4 ping2 di4 。
- wan4 li3 feng1 lai2 fu2 gu3 qing1 ， que4 yi4 ren2 jian1 ru2 meng4 mei4 。
- ye4 shen1 wu2 feng1 yue4 ru4 fei1 ， xiang1 dui4 lao3 ren2 ru2 gao3 zhi1 。
- liu2 shui3 yu3 tian1 zheng1 ru4 hai3 ， gong4 xiao4 ci3 xin1 shui2 de2 zhi1 。
- xia4 shan1 que4 xiang4 zhong1 𤃩 wang4 ， fan1 yi4 dang1 shi2 zai4 ping2 zhang4 。
- lao3 mu3 si1 er2 qie3 yu4 gui1 ， hui2 shou3 yun2 feng1 yi3 tian1 shang4 。

## 注释

## 译文

## 赏析
