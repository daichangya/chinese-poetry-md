---
id: qin-guan-tong-zi-zhan-duan-wu-ri-you-zhu-si-fu-de-shen-zi
title: 同子瞻端午日游诸寺赋得深字
titlePinyin: tong2 zi3 zhan1 duan1 wu3 ri4 you2 zhu1 si4 fu4 de2 shen1 zi4
titleSlug: tong-zi-zhan-duan-wu-ri-you-zhu-si-fu-de-shen-zi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太史抱孤韵，畅怀在登临。
- 别乘载邹枚，佳辰事幽寻。
- 参差水石瘦，窅窕房栊深。
- 清磬发疏箔，妙香横素襟。
- 复登窣堵波，环回瞩嵚崟。
- 双溪贯城郭，暝色带孤禽。
- 凉飚动爽籁，薄雨生微阴。
- 尘想澹清涟，牢愁洗芳斟。
- 挥箑订往古，援毫示来今。
- 愧无刻烛敏，续此金玉音。

## 拼音
- tai4 shi3 bao4 gu1 yun4 ， chang4 huai2 zai4 deng1 lin2 。
- bie2 cheng2 zai3 zou1 mei2 ， jia1 chen2 shi4 you1 xun2 。
- cen1 ci1 shui3 shi2 shou4 ， yao3 tiao3 fang2 long2 shen1 。
- qing1 qing4 fa1 shu1 bo2 ， miao4 xiang1 heng2 su4 jin1 。
- fu4 deng1 su1 du3 bo1 ， huan2 hui2 zhu3 qin1 yin2 。
- shuang1 xi1 guan4 cheng2 guo1 ， ming2 se4 dai4 gu1 qin2 。
- liang2 biao1 dong4 shuang3 lai4 ， bao2 yu3 sheng1 wei1 yin1 。
- chen2 xiang3 dan4 qing1 lian2 ， lao2 chou2 xi3 fang1 zhen1 。
- hui1 sha4 ding4 wang3 gu3 ， yuan2 hao2 shi4 lai2 jin1 。
- kui4 wu2 ke4 zhu2 min3 ， xu4 ci3 jin1 yu4 yin1 。

## 注释

## 译文

## 赏析
