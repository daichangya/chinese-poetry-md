---
id: qin-guan-qiu-ye-bing-qi-huai-duan-shu-zuo-shi-ji-zhi
title: 秋夜病起怀端叔作诗寄之
titlePinyin: qiu1 ye4 bing4 qi3 huai2 duan1 shu1 zuo4 shi1 ji4 zhi1
titleSlug: qiu-ye-bing-qi-huai-duan-shu-zuo-shi-ji-zhi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寝瘵当老秋，入夜庭轩空。
- 天光脆如洗，月色清无缝。
- 风飙戾戾轻，露气霏霏重。
- 簷花伴徐步，笼烛窥孤讽。
- 缅惟情所亲，佳辰谁与共。
- 夫子淮海英，材大难为用。
- 秉心既绝俗，发语自惊众。
- 麈尾扣球琳，笔端攒䗖𬟽。
- 雄深迫扬马，妙丽该沈宋。
- 浮沉任朝野，鱼鸟狎鲲凤。
- 与时真楚越，于我实伯仲。
- 尔来居邑邻，颇便书札贡。
- 上凭鸿雁传，下托鲤鱼送。
- 二物或愆时，已辱移文讼。
- 人生无根柢，泛若凌波葑。
- 昧者复汲汲，晨暝趋一哄。
- 阴持含沙毒，射影期必中。
- 自匿嫫母容，对客施锦幪。
- 溘然一朝逝，万事俱成梦。
- 形骸犹汝辞，利势犹君动。
- 思之可太息，伤之为长恸。
- 所以古达人，脱身事高纵。
- 我生尤不敏，胸腹常空洞。
- 彊颜入规模，垂耳受羁鞚。
- 行谋买竿栧，名理就折衷。
- 但恐狂接舆，烦君更嘲弄。

## 拼音
- qin3 zhai4 dang1 lao3 qiu1 ， ru4 ye4 ting2 xuan1 kong1 。
- tian1 guang1 cui4 ru2 xi3 ， yue4 se4 qing1 wu2 feng4 。
- feng1 biao1 li4 li4 qing1 ， lu4 qi4 fei1 fei1 zhong4 。
- yan2 hua1 ban4 xu2 bu4 ， long2 zhu2 kui1 gu1 feng3 。
- mian3 wei2 qing2 suo3 qin1 ， jia1 chen2 shui2 yu3 gong4 。
- fu1 zi3 huai2 hai3 ying1 ， cai2 da4 nan2 wei2 yong4 。
- bing3 xin1 ji4 jue2 su2 ， fa1 yu3 zi4 jing1 zhong4 。
- zhu3 wei3 kou4 qiu2 lin2 ， bi3 duan1 zan3 di4 dong1 。
- xiong2 shen1 po4 yang2 ma3 ， miao4 li4 gai1 shen3 song4 。
- fu2 chen2 ren4 chao2 ye3 ， yu2 niao3 xia2 kun1 feng4 。
- yu3 shi2 zhen1 chu3 yue4 ， yu2 wo3 shi2 bo2 zhong4 。
- er3 lai2 ju1 yi4 lin2 ， po1 bian4 shu1 zha2 gong4 。
- shang4 ping2 hong2 yan4 chuan2 ， xia4 tuo1 li3 yu2 song4 。
- er4 wu4 huo4 qian1 shi2 ， yi3 ru3 yi2 wen2 song4 。
- ren2 sheng1 wu2 gen1 di3 ， fan4 ruo4 ling2 bo1 feng1 。
- mei4 zhe3 fu4 ji2 ji2 ， chen2 ming2 qu1 yi4 hong3 。
- yin1 chi2 han2 sha1 du2 ， she4 ying3 qi1 bi4 zhong1 。
- zi4 ni4 mo2 mu3 rong2 ， dui4 ke4 shi1 jin3 meng2 。
- ke4 ran2 yi4 chao2 shi4 ， wan4 shi4 ju4 cheng2 meng4 。
- xing2 hai2 you2 ru3 ci2 ， li4 shi4 you2 jun1 dong4 。
- si1 zhi1 ke3 tai4 xi1 ， shang1 zhi1 wei4 chang2 tong4 。
- suo3 yi3 gu3 da2 ren2 ， tuo1 shen1 shi4 gao1 zong4 。
- wo3 sheng1 you2 bu4 min3 ， xiong1 fu4 chang2 kong1 dong4 。
- qiang2 yan2 ru4 gui1 mo2 ， chui2 er3 shou4 ji1 kong4 。
- xing2 mou2 mai3 gan1 yi4 ， ming2 li3 jiu4 zhe2 zhong1 。
- dan4 kong3 kuang2 jie1 yu2 ， fan2 jun1 geng4 chao2 nong4 。

## 注释

## 译文

## 赏析
