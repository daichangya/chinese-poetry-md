---
id: qin-guan-he-you-jin-shan
title: 和游金山
titlePinyin: he2 you2 jin1 shan1
titleSlug: he-you-jin-shan
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江流会扬子，汹汹东南骛。
- 海门划前开，金山屹中据。
- 鼓钟食万指，金雘栖千柱。
- 夜庭游月波，晓观抟香雾。
- 天清猿鸟哀，风暗鱼龙怒。
- 云物横古今，涛波阅晨暮。
- 三州气色来，上下端倪露。
- 伟哉元气间，此胜知谁聚。
- 念昔憩精庐，登临辄忘去。
- 汲新试团月，饭素羹魁芋。
- 妙兴入芳藤，真境在芒屦。
- 别来景暑换，寤寐经从处。
- 忽蒙珠璧投，了与云峦遇。
- 幽光烱肝肺，爽气森庭户。
- 区中多滞念，方外饶奇趣。
- 寄语山阿人，泠然行复御。

## 拼音
- jiang1 liu2 hui4 yang2 zi3 ， xiong1 xiong1 dong1 nan2 wu4 。
- hai3 men2 hua4 qian2 kai1 ， jin1 shan1 yi4 zhong1 ju4 。
- gu3 zhong1 shi2 wan4 zhi3 ， jin1 huo4 qi1 qian1 zhu4 。
- ye4 ting2 you2 yue4 bo1 ， xiao3 guan1 tuan2 xiang1 wu4 。
- tian1 qing1 yuan2 niao3 ai1 ， feng1 an4 yu2 long2 nu4 。
- yun2 wu4 heng2 gu3 jin1 ， tao1 bo1 yue4 chen2 mu4 。
- san1 zhou1 qi4 se4 lai2 ， shang4 xia4 duan1 ni2 lu4 。
- wei3 zai1 yuan2 qi4 jian1 ， ci3 sheng4 zhi1 shui2 ju4 。
- nian4 xi1 qi4 jing1 lu2 ， deng1 lin2 zhe2 wang4 qu4 。
- ji2 xin1 shi4 tuan2 yue4 ， fan4 su4 geng1 kui2 yu4 。
- miao4 xing1 ru4 fang1 teng2 ， zhen1 jing4 zai4 mang2 ju4 。
- bie2 lai2 jing3 shu3 huan4 ， wu4 mei4 jing1 cong2 chu4 。
- hu1 meng2 zhu1 bi4 tou2 ， liao3 yu3 yun2 luan2 yu4 。
- you1 guang1 jiong3 gan1 fei4 ， shuang3 qi4 sen1 ting2 hu4 。
- qu1 zhong1 duo1 zhi4 nian4 ， fang1 wai4 rao2 qi2 qu4 。
- ji4 yu3 shan1 a1 ren2 ， ling2 ran2 xing2 fu4 yu4 。

## 注释

## 译文

## 赏析
