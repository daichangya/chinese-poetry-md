---
id: qin-guan-jin-nan-jiao-qing-cheng-shi
title: 进南郊庆成诗
titlePinyin: jin4 nan2 jiao1 qing4 cheng2 shi1
titleSlug: jin-nan-jiao-qing-cheng-shi
author: 秦观
authorPinyin: qin2 guan1
authorSlug: qin-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于赫龙飞后，中区八月秋。
- 合严天地祀，远继祖宗休。
- 熙事将兴举，彝章预讲诹。
- 纷然曲台议，断自太任谋。
- 宗伯方承命，元龟遂告猷。
- 三钱封内帑，五瑞辑诸侯。
- 路寝前斋玉，清宫复射牛。
- 长迎南至日，圆即自然丘。
- 扈跸三千剑，干霄十二楼。
- 钩陈严御座，太一奉宸游。
- 好雨虚闻毕，生阳不待邹。
- 浮云依斗散，华月亘天流。
- 霄被黄裀却，霜空曲盖收。
- 堪舆同顾飨，河岳尽怀柔。
- 麾日初鸣仗，旗风不满旒。
- 回銮龙入驭，传诏鹤为邮。
- 崇庆天虽老，华胥圣不忧。
- 衣冠千玉简，宇宙一金瓯。
- 可但丰年屡，当知世德求。
- 惭无班马手，作颂配商周。

## 拼音
- yu2 he4 long2 fei1 hou4 ， zhong1 qu1 ba1 yue4 qiu1 。
- he2 yan2 tian1 di4 si4 ， yuan3 ji4 zu3 zong1 xiu1 。
- xi1 shi4 jiang1 xing1 ju3 ， yi2 zhang1 yu4 jiang3 zou1 。
- fen1 ran2 qu3 tai2 yi4 ， duan4 zi4 tai4 ren4 mou2 。
- zong1 bo2 fang1 cheng2 ming4 ， yuan2 gui1 sui4 gao4 you2 。
- san1 qian2 feng1 nei4 tang3 ， wu3 rui4 ji2 zhu1 hou2 。
- lu4 qin3 qian2 zhai1 yu4 ， qing1 gong1 fu4 she4 niu2 。
- chang2 ying2 nan2 zhi4 ri4 ， yuan2 ji2 zi4 ran2 qiu1 。
- hu4 bi4 san1 qian1 jian4 ， gan1 xiao1 shi2 er4 lou2 。
- gou1 chen2 yan2 yu4 zuo4 ， tai4 yi2 feng4 chen2 you2 。
- hao3 yu3 xu1 wen2 bi4 ， sheng1 yang2 bu2 dai4 zou1 。
- fu2 yun2 yi1 dou4 san4 ， hua2 yue4 gen4 tian1 liu2 。
- xiao1 bei4 huang2 yin1 que4 ， shuang1 kong1 qu3 gai4 shou1 。
- kan1 yu2 tong2 gu4 xiang3 ， he2 yue4 jin4 huai2 rou2 。
- hui1 ri4 chu1 ming2 zhang4 ， qi2 feng1 bu4 man3 liu2 。
- hui2 luan2 long2 ru4 yu4 ， chuan2 zhao4 he4 wei4 you2 。
- chong2 qing4 tian1 sui1 lao3 ， hua2 xu1 sheng4 bu4 you1 。
- yi1 guan1 qian1 yu4 jian3 ， yu3 zhou4 yi4 jin1 ou1 。
- ke3 dan4 feng1 nian2 lü3 ， dang1 zhi1 shi4 de2 qiu2 。
- can2 wu2 ban1 ma3 shou3 ， zuo4 song4 pei4 shang1 zhou1 。

## 注释

## 译文

## 赏析
