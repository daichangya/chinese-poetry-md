---
id: lin-guang-chao-song-bie-hu-bei-cao-li-mi-jian-ren-fu
title: 送别湖北漕李秘监仁甫
titlePinyin: song4 bie2 hu2 bei3 cao2 li3 mi4 jian1 ren2 fu3
titleSlug: song-bie-hu-bei-cao-li-mi-jian-ren-fu
author: 林光朝
authorPinyin: lin2 guang1 chao2
authorSlug: lin-guang-chao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文字眇烟云，过眼徒浩浩。
- 所有未见书，惜哉吾已老。
- 子云客长安，陈迹如一扫。
- 同叔向来人，我生苦不早。
- 亦闻青城山，斯翁为有道。
- 瞿塘不可上，秋梦长颠倒。
- 白日来西昆，一见自应好。
- 纵谈百代前，至竟非枯槁。
- 多为开口笑，明月生怀抱。
- 黄鹤有高楼，恍如事幽讨。
- 揽辔逢道州，听书下下考。
- 周南勿留滞，掇拾供史藁。
- 分手重酸辛，璠玙众所宝。
- 十日不得面，何为太草草。

## 拼音
- wen2 zi4 miao3 yan1 yun2 ， guo4 yan3 tu2 hao4 hao4 。
- suo3 you3 wei4 jian4 shu1 ， xi1 zai1 wu2 yi3 lao3 。
- zi3 yun2 ke4 chang2 an1 ， chen2 ji4 ru2 yi1 sao3 。
- tong2 shu1 xiang4 lai2 ren2 ， wo3 sheng1 ku3 bu4 zao3 。
- yi4 wen2 qing1 cheng2 shan1 ， si1 weng1 wei4 you3 dao4 。
- qu2 tang2 bu4 ke3 shang4 ， qiu1 meng4 chang2 dian1 dao3 。
- bai2 ri4 lai2 xi1 kun1 ， yi2 jian4 zi4 ying4 hao3 。
- zong4 tan2 bai3 dai4 qian2 ， zhi4 jing4 fei1 ku1 gao3 。
- duo1 wei4 kai1 kou3 xiao4 ， ming2 yue4 sheng1 huai2 bao4 。
- huang2 he4 you3 gao1 lou2 ， huang3 ru2 shi4 you1 tao3 。
- lan3 pei4 feng2 dao4 zhou1 ， ting1 shu1 xia4 xia4 kao3 。
- zhou1 nan2 wu4 liu2 zhi4 ， duo1 shi2 gong4 shi3 gao3 。
- fen1 shou3 zhong4 suan1 xin1 ， fan2 yu2 zhong4 suo3 bao3 。
- shi2 ri4 bu4 de2 mian4 ， he2 wei4 tai4 cao3 cao3 。

## 注释

## 译文

## 赏析
