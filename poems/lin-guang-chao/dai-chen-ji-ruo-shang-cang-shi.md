---
id: lin-guang-chao-dai-chen-ji-ruo-shang-cang-shi
title: 代陈季若上仓使
titlePinyin: dai4 chen2 ji4 ruo4 shang4 cang1 shi3
titleSlug: dai-chen-ji-ruo-shang-cang-shi
author: 林光朝
authorPinyin: lin2 guang1 chao2
authorSlug: lin-guang-chao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大块始开凿，娲皇为补天。
- 天平雷雨正，后稷诲之田。
- 大浸十二岁，流金复七年。
- 幸哉尧汤民，以手摩抚然。
- 徂丘虐焰起，秦俗相焚煎。
- 官租夺以半，饱食何夤缘。
- 自从汉道昌，敦朴乃其先。
- 初开常平议，聚粟如源泉。
- 年登谷价贱，散以大农钱。
- 旱潦或艰食，用之如转圜。
- 悠悠百王心，皎皎三代前。
- 井田日以坏，此法当磨镌。
- 公侯希世珍，秀色媚长川。
- 官学有根株，诵诗三百篇。
- 风土无隐情，是为大夫贤。
- 抟饭哺赤子，当食长尔怜。
- 江东百万户，雕俗生春妍。
- 持节闽岭初，有如病者痊。
- 刘晏取予术，夷吾轻重权。
- 义仓有粟腐，物价敢喧阗。
- 斯助阜民政，南风吹五弦。
- 昼日公侯门，客车动百千。
- 下吏走尘土，从容愧执鞭。
- 岂不随吹嘘，譬彼乘风船。
- 长技非卓鲁，主德奚由宣。
- 松竹伴孤吟，敢怀岁月迁。
- 终酬国士知，未甘长弃捐。

## 拼音
- da4 kuai4 shi3 kai1 zao2 ， wa1 huang2 wei4 bu3 tian1 。
- tian1 ping2 lei2 yu3 zheng4 ， hou4 ji4 hui4 zhi1 tian2 。
- da4 jin4 shi2 er4 sui4 ， liu2 jin1 fu4 qi1 nian2 。
- xing4 zai1 yao2 tang1 min2 ， yi3 shou3 mo2 fu3 ran2 。
- cu2 qiu1 nüe4 yan4 qi3 ， qin2 su2 xiang1 fen2 jian1 。
- guan1 zu1 duo2 yi3 ban4 ， bao3 shi2 he2 yin2 yuan2 。
- zi4 cong2 han4 dao4 chang1 ， dun1 pu3 nai3 qi2 xian1 。
- chu1 kai1 chang2 ping2 yi4 ， ju4 su4 ru2 yuan2 quan2 。
- nian2 deng1 gu3 jia4 jian4 ， san4 yi3 da4 nong2 qian2 。
- han4 liao2 huo4 jian1 shi2 ， yong4 zhi1 ru2 zhuan3 huan2 。
- you1 you1 bai3 wang2 xin1 ， jiao3 jiao3 san1 dai4 qian2 。
- jing3 tian2 ri4 yi3 huai4 ， ci3 fa3 dang1 mo2 juan1 。
- gong1 hou2 xi1 shi4 zhen1 ， xiu4 se4 mei4 chang2 chuan1 。
- guan1 xue2 you3 gen1 zhu1 ， song4 shi1 san1 bai3 pian1 。
- feng1 tu3 wu2 yin3 qing2 ， shi4 wei4 dai4 fu0 xian2 。
- tuan2 fan4 bu3 chi4 zi3 ， dang1 shi2 chang2 er3 lian2 。
- jiang1 dong1 bai3 wan4 hu4 ， diao1 su2 sheng1 chun1 yan2 。
- chi2 jie2 min3 ling3 chu1 ， you3 ru2 bing4 zhe3 quan2 。
- liu2 yan4 qu3 yu3 shu4 ， yi2 wu2 qing1 zhong4 quan2 。
- yi4 cang1 you3 su4 fu3 ， wu4 jia4 gan3 xuan1 tian2 。
- si1 zhu4 fu4 min2 zheng4 ， nan2 feng1 chui1 wu3 xian2 。
- zhou4 ri4 gong1 hou2 men2 ， ke4 che1 dong4 bai3 qian1 。
- xia4 li4 zou3 chen2 tu3 ， cong2 rong2 kui4 zhi2 bian1 。
- qi3 bu4 sui2 chui1 xu1 ， pi4 bi3 cheng2 feng1 chuan2 。
- chang2 ji4 fei1 zhuo2 lu3 ， zhu3 de2 xi1 you2 xuan1 。
- song1 zhu2 ban4 gu1 yin2 ， gan3 huai2 sui4 yue4 qian1 。
- zhong1 chou2 guo2 shi4 zhi1 ， wei4 gan1 chang2 qi4 juan1 。

## 注释

## 译文

## 赏析
