---
id: luo-gong-sheng-shi-xin-dao
title: 食新稻
titlePinyin: shi2 xin1 dao4
titleSlug: shi-xin-dao
author: 罗公升
authorPinyin: luo2 gong1 sheng1
authorSlug: luo-gong-sheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野人何所赠，金粟眩双目。
- 吾庐幸徒壁，恐受贾祸速。
- 熟视心始平，中有稻一斛。
- 开囊带风露，入釜间黄绿。
- 云碓明珠跳，甆椀幽兰馥。
- 已分先农余，不假惠伯卜。
- 侑以手种松，领此一岁熟。
- 大笑老杜陵，橡栗款空腹。
- 天不怜万民，何以生百谷。
- 所惧风雨疾，翻使风雨覆。
- 倘无飘泊忧，田舍有余福。

## 拼音
- ye3 ren2 he2 suo3 zeng4 ， jin1 su4 xuan4 shuang1 mu4 。
- wu2 lu2 xing4 tu2 bi4 ， kong3 shou4 jia3 huo4 su4 。
- shu2 shi4 xin1 shi3 ping2 ， zhong1 you3 dao4 yi4 hu2 。
- kai1 nang2 dai4 feng1 lu4 ， ru4 fu3 jian1 huang2 lü4 。
- yun2 dui4 ming2 zhu1 tiao4 ， ci2 wan3 you1 lan2 fu4 。
- yi3 fen1 xian1 nong2 yu2 ， bu4 jia3 hui4 bo2 bu3 。
- you4 yi3 shou3 zhong3 song1 ， ling3 ci3 yi2 sui4 shu2 。
- da4 xiao4 lao3 du4 ling2 ， xiang4 li4 kuan3 kong1 fu4 。
- tian1 bu4 lian2 wan4 min2 ， he2 yi3 sheng1 bai3 gu3 。
- suo3 ju4 feng1 yu3 ji2 ， fan1 shi3 feng1 yu3 fu4 。
- tang3 wu2 piao1 bo2 you1 ， tian2 she4 you3 yu2 fu2 。

## 注释

## 译文

## 赏析
