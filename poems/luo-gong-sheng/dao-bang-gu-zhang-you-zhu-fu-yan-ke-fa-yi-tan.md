---
id: luo-gong-sheng-dao-bang-gu-zhang-you-zhu-fu-yan-ke-fa-yi-tan
title: 道傍古樟有竹附焉可发一叹
titlePinyin: dao4 bang4 gu3 zhang1 you3 zhu2 fu4 yan1 ke3 fa1 yi2 tan4
titleSlug: dao-bang-gu-zhang-you-zhu-fu-yan-ke-fa-yi-tan
author: 罗公升
authorPinyin: luo2 gong1 sheng1
authorSlug: luo-gong-sheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古樟蟠山间，垂荫翳我里。
- 岁久或反常，村童祭为鬼。
- 大穴藏精灵，小隙窜蛇虺。
- 尝闻有惊霆，搜抉破根柢。
- 竹我君子徒，冰霜凛在齿。
- 胡为事钻刺，蟠屈嵚岩里。
- 乾坤亦广大，朽木何足恃。
- 托身一失所，万水难复洗。
- 松梅各相吊，为我二友耻。
- 去去非吾徒，偷生不如死。

## 拼音
- gu3 zhang1 pan2 shan1 jian1 ， chui2 yin4 yi4 wo3 li3 。
- sui4 jiu3 huo4 fan3 chang2 ， cun1 tong2 ji4 wei4 gui3 。
- da4 xue2 cang2 jing1 ling2 ， xiao3 xi4 cuan4 she2 hui1 。
- chang2 wen2 you3 jing1 ting2 ， sou1 jue2 po4 gen1 di3 。
- zhu2 wo3 jun1 zi3 tu2 ， bing1 shuang1 lin3 zai4 chi3 。
- hu2 wei4 shi4 zuan4 ci4 ， pan2 qu1 qin1 yan2 li3 。
- qian2 kun1 yi4 guang3 da4 ， xiu3 mu4 he2 zu2 shi4 。
- tuo1 shen1 yi4 shi1 suo3 ， wan4 shui3 nan2 fu4 xi3 。
- song1 mei2 ge4 xiang1 diao4 ， wei4 wo3 er4 you3 chi3 。
- qu4 qu4 fei1 wu2 tu2 ， tou1 sheng1 bu4 ru2 si3 。

## 注释

## 译文

## 赏析
