---
id: huang-xi-dan-guan-shen-gong-shan-shui
title: 观申公山水
titlePinyin: guan1 shen1 gong1 shan1 shui3
titleSlug: guan-shen-gong-shan-shui
author: 黄希旦
authorPinyin: huang2 xi1 dan4
authorSlug: huang-xi-dan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 申公山水老更狂，躭躭巨耳双瞳方。
- 生涯秃笔数千管，欲与造化争毫芒。
- 长烟三素挂四壁，经营指点何安详。
- 凝神净虑偶得意，一洒混沌开玄黄。
- 须臾三才及万类，迤逦笔下分低昂。
- 水寒石瘦老木怪，蒹葭岸占天苍苍。
- 伊余本是山间叟，对此直欲乘风翔。
- 咫尺杳然数万里，直疑跳入壶中藏。

## 拼音
- shen1 gong1 shan1 shui3 lao3 geng4 kuang2 ， dan1 dan1 ju4 er3 shuang1 tong2 fang1 。
- sheng1 ya2 tu1 bi3 shu4 qian1 guan3 ， yu4 yu3 zao4 hua4 zheng1 hao2 mang2 。
- chang2 yan1 san1 su4 gua4 si4 bi4 ， jing1 ying2 zhi3 dian3 he2 an1 xiang2 。
- ning2 shen2 jing4 lü4 ou3 de2 yi4 ， yi4 sa3 hun4 dun4 kai1 xuan2 huang2 。
- xu1 yu2 san1 cai2 ji2 wan4 lei4 ， yi3 li3 bi3 xia4 fen1 di1 ang2 。
- shui3 han2 shi2 shou4 lao3 mu4 guai4 ， jian1 jia1 an4 zhan4 tian1 cang1 cang1 。
- yi1 yu2 ben3 shi4 shan1 jian1 sou3 ， dui4 ci3 zhi2 yu4 cheng2 feng1 xiang2 。
- zhi3 chi3 yao3 ran2 shu4 wan4 li3 ， zhi2 yi2 tiao4 ru4 hu2 zhong1 cang2 。

## 注释

## 译文

## 赏析
