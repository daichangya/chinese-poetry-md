---
id: si-ma-yu-qie-bo-ming
title: 妾薄命
titlePinyin: qie4 bo2 ming4
titleSlug: qie-bo-ming
author: 司马棫
authorPinyin: si1 ma3 yu4
authorSlug: si-ma-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二月春风初不恶，后园桃李先春落。
- 高堂去妇对花愁，君恩非轻妾命薄。
- 忆昔三星光在天，煌煌车马朱门前。
- 结褵幸得事君子，愿托丝萝千万年。
- 履痕才徧君家地，相看已觉君心异。
- 门外新懽一破颜，室中旧爱双垂泪。
- 妾心比玉自坚贞，君眼如星到处明。
- 女子睽离太山重，丈夫弃置鸿毛轻。
- 莫夸绿发红颜好，女色由来何可保。
- 君不见灞上銮舆祓禊回，阿娇已向长门老。

## 拼音
- er4 yue4 chun1 feng1 chu1 bu2 e4 ， hou4 yuan2 tao2 li3 xian1 chun1 luo4 。
- gao1 tang2 qu4 fu4 dui4 hua1 chou2 ， jun1 en1 fei1 qing1 qie4 ming4 bao2 。
- yi4 xi1 san1 xing1 guang1 zai4 tian1 ， huang2 huang2 che1 ma3 zhu1 men2 qian2 。
- jie2 li2 xing4 de2 shi4 jun1 zi3 ， yuan4 tuo1 si1 luo2 qian1 wan4 nian2 。
- lü3 hen2 cai2 bian4 jun1 jia1 di4 ， xiang1 kan4 yi3 jue2 jun1 xin1 yi4 。
- men2 wai4 xin1 huan1 yi2 po4 yan2 ， shi4 zhong1 jiu4 ai4 shuang1 chui2 lei4 。
- qie4 xin1 bi3 yu4 zi4 jian1 zhen1 ， jun1 yan3 ru2 xing1 dao4 chu4 ming2 。
- nü3 zi3 kui2 li2 tai4 shan1 zhong4 ， zhang4 fu0 qi4 zhi4 hong2 mao2 qing1 。
- mo4 kua1 lü4 fa1 hong2 yan2 hao3 ， nü3 se4 you2 lai2 he2 ke3 bao3 。
- jun1 bu2 jian4 ba4 shang4 luan2 yu2 fu2 xi4 hui2 ， a1 jiao1 yi3 xiang4 chang2 men2 lao3 。

## 注释

## 译文

## 赏析
