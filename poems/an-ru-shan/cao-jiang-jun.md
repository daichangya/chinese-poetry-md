---
id: an-ru-shan-cao-jiang-jun
title: 曹将军
titlePinyin: cao2 jiang1 jun1
titleSlug: cao-jiang-jun
author: 安如山
authorPinyin: an1 ru2 shan1
authorSlug: an-ru-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将军精悍姿，齿齿碎铁石。
- 在昔童稚中，但闻饱经术。
- 纵横骋柔翰，丹雘间金碧。
- 有司塞明诏，敝邑屈词伯。
- 芹香春水生，冠玉侍重席。
- 脱略章句陋，搜抉穷理窟。
- 未及文化成，其如王土窄。
- 丈夫报主愿，岂必蒙清秩。
- 苍然请去位，满面秋栗烈。
- 纠合熊虎群，旌旆扬广陌。
- 正当摩厉闲，一鼓拔勍敌。
- 屯兵沔水源，千里斧截截。
- 浩荡排烟旻，西极安屼嵲。
- 奈何国无人，腐儒秉旄钺。
- 赏予入私门，金汤授盗贼。
- 公时奋臂争，反遭献玉刖。
- 三军视马首，痛哭下天壁。
- 功成坐龃龉，愤怒须插戟。
- 中宵拔剑起，肃肃整劲翮。
- 吐气风云生，搴旗陷坚列。
- 贯穿死生地，蹀血天地黑。
- 势虽众寡悬，形未雌雄决。
- 路穷断首尾，众尽乃手格。
- 岂知龙虎逝，黯淡山川色。
- 百万尚震惊，呜呼死诸葛。
- 长城但自坏，千里痛稠结。
- 肉食无远谋，野史有直笔。
- 酒酣歌节士，皛皛霜日白。

## 拼音
- jiang1 jun1 jing1 han4 zi1 ， chi3 chi3 sui4 tie3 shi2 。
- zai4 xi1 tong2 zhi4 zhong1 ， dan4 wen2 bao3 jing1 shu4 。
- zong4 heng2 cheng3 rou2 han4 ， dan1 huo4 jian1 jin1 bi4 。
- you3 si1 sai1 ming2 zhao4 ， bi4 yi4 qu1 ci2 bo2 。
- qin2 xiang1 chun1 shui3 sheng1 ， guan1 yu4 shi4 zhong4 xi2 。
- tuo1 lüe4 zhang1 ju4 lou4 ， sou1 jue2 qiong2 li3 ku1 。
- wei4 ji2 wen2 hua4 cheng2 ， qi2 ru2 wang2 tu3 zhai3 。
- zhang4 fu0 bao4 zhu3 yuan4 ， qi3 bi4 meng2 qing1 zhi4 。
- cang1 ran2 qing3 qu4 wei4 ， man3 mian4 qiu1 li4 lie4 。
- jiu1 he2 xiong2 hu3 qun2 ， jing1 pei4 yang2 guang3 mo4 。
- zheng4 dang1 mo2 li4 xian2 ， yi4 gu3 ba2 qing2 di2 。
- tun2 bing1 mian3 shui3 yuan2 ， qian1 li3 fu3 jie2 jie2 。
- hao4 dang4 pai2 yan1 min2 ， xi1 ji2 an1 wu4 nie4 。
- nai4 he2 guo2 wu2 ren2 ， fu3 ru2 bing3 mao2 yue4 。
- shang3 yu3 ru4 si1 men2 ， jin1 tang1 shou4 dao4 zei2 。
- gong1 shi2 fen4 bi4 zheng1 ， fan3 zao1 xian4 yu4 yue4 。
- san1 jun1 shi4 ma3 shou3 ， tong4 ku1 xia4 tian1 bi4 。
- gong1 cheng2 zuo4 ju3 yu3 ， fen4 nu4 xu1 cha1 ji3 。
- zhong1 xiao1 ba2 jian4 qi3 ， su4 su4 zheng3 jin4 he2 。
- tu3 qi4 feng1 yun2 sheng1 ， qian1 qi2 xian4 jian1 lie4 。
- guan4 chuan1 si3 sheng1 di4 ， die2 xue4 tian1 di4 hei1 。
- shi4 sui1 zhong4 gua3 xuan2 ， xing2 wei4 ci2 xiong2 jue2 。
- lu4 qiong2 duan4 shou3 wei3 ， zhong4 jin4 nai3 shou3 ge2 。
- qi3 zhi1 long2 hu3 shi4 ， an4 dan4 shan1 chuan1 se4 。
- bai3 wan4 shang4 zhen4 jing1 ， wu1 hu1 si3 zhu1 ge3 。
- chang2 cheng2 dan4 zi4 huai4 ， qian1 li3 tong4 chou2 jie2 。
- rou4 shi2 wu2 yuan3 mou2 ， ye3 shi3 you3 zhi2 bi3 。
- jiu3 han1 ge1 jie2 shi4 ， xiao3 xiao3 shuang1 ri4 bai2 。

## 注释

## 译文

## 赏析
