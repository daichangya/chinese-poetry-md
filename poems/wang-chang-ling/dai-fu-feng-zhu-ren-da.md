---
id: wang-chang-ling-dai-fu-feng-zhu-ren-da
title: 代扶风主人答
titlePinyin: dai4 fu2 feng1 zhu3 ren2 da2
titleSlug: dai-fu-feng-zhu-ren-da
author: 王昌龄
authorPinyin: wang2 chang1 ling2
authorSlug: wang-chang-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杀气凝不流，风悲日彩寒。
- 浮埃起四远，游子弥不欢。
- 依然宿扶风，沽酒聊自宽。
- 寸心亦未理，长铗谁能弹。
- 主人就我饮，对我还慨叹。
- 便泣数行泪，因歌行路难。
- 十五役边地，三回讨楼兰。
- 连年不解甲，积日无所餐。
- 将军降匈奴，国使没桑干。
- 去时三十万，独自还长安。
- 不信沙场苦，君看刀箭瘢。
- 乡亲悉零落，冢墓亦摧残。
- 仰攀青松枝，恸绝伤心肝。
- 禽兽悲不去，路傍谁忍看。
- 幸逢休明代，寰宇静波澜。
- 老马思伏枥，长鸣力已殚。
- 少年与运会，何事发悲端。
- 天子初封禅，贤良刷羽翰。
- 三边悉如此，否泰亦须观。

## 拼音
- sha1 qi4 ning2 bu4 liu2 ， feng1 bei1 ri4 cai3 han2 。
- fu2 ai1 qi3 si4 yuan3 ， you2 zi3 mi2 bu4 huan1 。
- yi1 ran2 su4 fu2 feng1 ， gu1 jiu3 liao2 zi4 kuan1 。
- cun4 xin1 yi4 wei4 li3 ， chang2 jia2 shui2 neng2 tan2 。
- zhu3 ren2 jiu4 wo3 yin3 ， dui4 wo3 hai2 kai3 tan4 。
- bian4 qi4 shu4 xing2 lei4 ， yin1 ge1 xing2 lu4 nan2 。
- shi2 wu3 yi4 bian1 di4 ， san1 hui2 tao3 lou2 lan2 。
- lian2 nian2 bu4 jie3 jia3 ， ji1 ri4 wu2 suo3 can1 。
- jiang1 jun1 jiang4 xiong1 nu2 ， guo2 shi3 mei2 sang1 gan1 。
- qu4 shi2 san1 shi2 wan4 ， du2 zi4 hai2 chang2 an1 。
- bu2 xin4 sha1 chang3 ku3 ， jun1 kan4 dao1 jian4 ban1 。
- xiang1 qin1 xi1 ling2 luo4 ， zhong3 mu4 yi4 cui1 can2 。
- yang3 pan1 qing1 song1 zhi1 ， tong4 jue2 shang1 xin1 gan1 。
- qin2 shou4 bei1 bu2 qu4 ， lu4 bang4 shui2 ren3 kan4 。
- xing4 feng2 xiu1 ming2 dai4 ， huan2 yu3 jing4 bo1 lan2 。
- lao3 ma3 si1 fu2 li4 ， chang2 ming2 li4 yi3 dan1 。
- shao4 nian2 yu3 yun4 hui4 ， he2 shi4 fa1 bei1 duan1 。
- tian1 zi3 chu1 feng1 chan2 ， xian2 liang2 shua1 yu3 han4 。
- san1 bian1 xi1 ru2 ci3 ， pi3 tai4 yi4 xu1 guan1 。

## 注释

## 译文

## 赏析
