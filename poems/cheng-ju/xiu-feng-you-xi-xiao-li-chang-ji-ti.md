---
id: cheng-ju-xiu-feng-you-xi-xiao-li-chang-ji-ti
title: 秀峰游戏效李长吉体
titlePinyin: xiu4 feng1 you2 xi4 xiao4 li3 chang2 ji2 ti3
titleSlug: xiu-feng-you-xi-xiao-li-chang-ji-ti
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉龙冲碧萦山脊，蜿蜿踏龙上穹碧。
- 神奇鬼巧镵高青，露压春烟染山色。
- 举头便足千里游，太湖万顷涵天白。
- 剪霞噀雾湿青红，锦楣花础明清空。
- 松声拂枕破幽梦，冰轮逗滑寒朣胧。
- 殿角联珠挂星斗，透冷飞光射疏牖。
- 古香飘桂夜阴阴，云楼报晚生铜吼。
- 摧颓覊客青山人，悠悠九土飞红尘。
- 眼前历历千古意，琴台不见吴宫春。

## 拼音
- yu4 long2 chong1 bi4 ying2 shan1 ji3 ， wan1 wan1 ta4 long2 shang4 qiong2 bi4 。
- shen2 qi2 gui3 qiao3 chan2 gao1 qing1 ， lu4 ya1 chun1 yan1 ran3 shan1 se4 。
- ju3 tou2 bian4 zu2 qian1 li3 you2 ， tai4 hu2 wan4 qing3 han2 tian1 bai2 。
- jian3 xia2 xun4 wu4 shi1 qing1 hong2 ， jin3 mei2 hua1 chu3 ming2 qing1 kong1 。
- song1 sheng1 fu2 zhen3 po4 you1 meng4 ， bing1 lun2 dou4 hua2 han2 tong2 long2 。
- dian4 jiao3 lian2 zhu1 gua4 xing1 dou4 ， tou4 leng3 fei1 guang1 she4 shu1 you3 。
- gu3 xiang1 piao1 gui4 ye4 yin1 yin1 ， yun2 lou2 bao4 wan3 sheng1 tong2 hou3 。
- cui1 tui2 ji1 ke4 qing1 shan1 ren2 ， you1 you1 jiu3 tu3 fei1 hong2 chen2 。
- yan3 qian2 li4 li4 qian1 gu3 yi4 ， qin2 tai2 bu2 jian4 wu2 gong1 chun1 。

## 注释

## 译文

## 赏析
