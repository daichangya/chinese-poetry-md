---
id: cheng-ju-du-you-bao-ning-feng-huang-tai
title: 独游保宁凤凰台
titlePinyin: du2 you2 bao3 ning2 feng4 huang2 tai2
titleSlug: du-you-bao-ning-feng-huang-tai
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饥鸮吓腐鼠，鸣鸟久不闻。
- 一登凤凰台，目送苍梧云。
- 山川丽晚日，氲氲发余薰。
- 览此万里辉，振我衣上尘。
- 前瞻翠回环，极望天无垠。
- 低昂玄盘踞，佳气或未湮。
- 山坳指楼观，青骨今尚神。
- 驰烟谢逋客，三径久已榛。
- 长松眇如荠，下有高世人。
- 斯人不可作，此道日以新。
- 回睇白鹭洲，长江泻沄沄。
- 遥岑出澹碧，不辨楚与秦。
- 我行适淮西，出处难重陈。
- 岂无覉旅叹，乃有山水因。
- 兹游颇幽独，作伴影与身。
- 宁辞足力尽，聊使眉头伸。
- 凭虚默自计，逝将祈孔宾。
- 寄声华阳老，异日期相亲。

## 拼音
- ji1 xiao1 xia4 fu3 shu3 ， ming2 niao3 jiu3 bu4 wen2 。
- yi4 deng1 feng4 huang2 tai2 ， mu4 song4 cang1 wu2 yun2 。
- shan1 chuan1 li4 wan3 ri4 ， yun1 yun1 fa1 yu2 xun1 。
- lan3 ci3 wan4 li3 hui1 ， zhen4 wo3 yi1 shang4 chen2 。
- qian2 zhan1 cui4 hui2 huan2 ， ji2 wang4 tian1 wu2 yin2 。
- di1 ang2 xuan2 pan2 ju4 ， jia1 qi4 huo4 wei4 yan1 。
- shan1 ao4 zhi3 lou2 guan1 ， qing1 gu3 jin1 shang4 shen2 。
- chi2 yan1 xie4 bu1 ke4 ， san1 jing4 jiu3 yi3 zhen1 。
- chang2 song1 miao3 ru2 qi2 ， xia4 you3 gao1 shi4 ren2 。
- si1 ren2 bu4 ke3 zuo4 ， ci3 dao4 ri4 yi3 xin1 。
- hui2 di4 bai2 lu4 zhou1 ， chang2 jiang1 xie4 yun2 yun2 。
- yao2 cen2 chu1 dan4 bi4 ， bu2 bian4 chu3 yu3 qin2 。
- wo3 xing2 shi4 huai2 xi1 ， chu1 chu4 nan2 zhong4 chen2 。
- qi3 wu2 ji1 lü3 tan4 ， nai3 you3 shan1 shui3 yin1 。
- zi1 you2 po1 you1 du2 ， zuo4 ban4 ying3 yu3 shen1 。
- ning2 ci2 zu2 li4 jin4 ， liao2 shi3 mei2 tou2 shen1 。
- ping2 xu1 mo4 zi4 ji4 ， shi4 jiang1 qi2 kong3 bin1 。
- ji4 sheng1 hua2 yang2 lao3 ， yi4 ri4 qi1 xiang1 qin1 。

## 注释

## 译文

## 赏析
