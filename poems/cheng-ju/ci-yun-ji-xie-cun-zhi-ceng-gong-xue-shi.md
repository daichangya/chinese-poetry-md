---
id: cheng-ju-ci-yun-ji-xie-cun-zhi-ceng-gong-xue-shi
title: 次韵寄谢存之曾公学士
titlePinyin: ci4 yun4 ji4 xie4 cun2 zhi1 ceng2 gong1 xue2 shi4
titleSlug: ci-yun-ji-xie-cun-zhi-ceng-gong-xue-shi
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往居阖庐城，有客面如墨。
- 论文口澜翻，嗜学苦不足。
- 时称曾校书，秀句示珠玉。
- 今晨尘眼开，来赠忽先辱。
- 风骚穷乃工，投闲讵非福。
- 言音关感动，妙比韩娥哭。
- 此道久荒芜，名家亦时出。
- 五言古长城，屹若万夫筑。
- 何如丹凤楼，朴斵千嶂秃。
- 虽然皆戏剧，渺甚一毛粟。
- 付之两忘情，兰蕙等茨绿。
- 闻公会西游，顾我陋而独。
- 扫斋待清谈，奋麈或相触。

## 拼音
- wang3 ju1 he2 lu2 cheng2 ， you3 ke4 mian4 ru2 mo4 。
- lun4 wen2 kou3 lan2 fan1 ， shi4 xue2 ku3 bu4 zu2 。
- shi2 cheng1 ceng2 xiao4 shu1 ， xiu4 ju4 shi4 zhu1 yu4 。
- jin1 chen2 chen2 yan3 kai1 ， lai2 zeng4 hu1 xian1 ru3 。
- feng1 sao1 qiong2 nai3 gong1 ， tou2 xian2 ju4 fei1 fu2 。
- yan2 yin1 guan1 gan3 dong4 ， miao4 bi3 han2 e2 ku1 。
- ci3 dao4 jiu3 huang1 wu2 ， ming2 jia1 yi4 shi2 chu1 。
- wu3 yan2 gu3 chang2 cheng2 ， yi4 ruo4 wan4 fu1 zhu4 。
- he2 ru2 dan1 feng4 lou2 ， pu3 zhuo2 qian1 zhang4 tu1 。
- sui1 ran2 jie1 xi4 ju4 ， miao3 shen4 yi4 mao2 su4 。
- fu4 zhi1 liang3 wang4 qing2 ， lan2 hui4 deng3 ci2 lü4 。
- wen2 gong1 hui4 xi1 you2 ， gu4 wo3 lou4 er2 du2 。
- sao3 zhai1 dai4 qing1 tan2 ， fen4 zhu3 huo4 xiang1 chu4 。

## 注释

## 译文

## 赏析
