---
id: cheng-ju-tong-zhao-shu-wen-jiang-zhong-jia-you-fa-hua-zhi-sheng-wei-qu-shui-hui-y-8fefd52d
title: 同赵叔问江仲嘉游法华之胜为曲水会有客先焉还饮舟中分韵赋诗得山字一首
titlePinyin: tong2 zhao4 shu1 wen4 jiang1 zhong4 jia1 you2 fa3 hua2 zhi1 sheng4 wei4 qu1 shui3 hui4 you3 ke4 xian1 yan1 hai2 yin3 zhou1 zhong1 fen1 yun4 fu4 shi1 de2 shan1 zi4 yi4 shou3
titleSlug: tong-zhao-shu-wen-jiang-zhong-jia-you-fa-hua-zhi-sheng-wei-qu-shui-hui-y-8fefd52d
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乖龙忽起华阳天，东来御雨鸣空山。
- 丰隆轰空光照地，怒髯抉石翻云烟。
- 蜿蜒遗迹尚如昨，势若九曲来河源。
- 纷纷火齐散林莽，至今璀璨青霞端。
- 我来夏木正森寂，万箨篵篵抽琅玕。
- 冰渠逗玉转清浅，爽气五月生秋寒。
- 安知引胜独无处，双凫径度飞帆前。
- 强寻幽迳俯东涧，一笑却棹稽山船。
- 如闻神物家近岫，雪色千丈明山川。
- 谁能遗我太平酒，戏追玉斧希林巅。

## 拼音
- guai1 long2 hu1 qi3 hua2 yang2 tian1 ， dong1 lai2 yu4 yu3 ming2 kong1 shan1 。
- feng1 long2 hong1 kong1 guang1 zhao4 di4 ， nu4 ran2 jue2 shi2 fan1 yun2 yan1 。
- wan1 yan2 yi2 ji4 shang4 ru2 zuo2 ， shi4 ruo4 jiu3 qu1 lai2 he2 yuan2 。
- fen1 fen1 huo3 qi2 san4 lin2 mang3 ， zhi4 jin1 cui3 can4 qing1 xia2 duan1 。
- wo3 lai2 xia4 mu4 zheng4 sen1 ji4 ， wan4 tuo4 cong1 cong1 chou1 lang2 gan1 。
- bing1 qu2 dou4 yu4 zhuan3 qing1 qian3 ， shuang3 qi4 wu3 yue4 sheng1 qiu1 han2 。
- an1 zhi1 yin3 sheng4 du2 wu2 chu4 ， shuang1 fu2 jing4 du4 fei1 fan1 qian2 。
- qiang2 xun2 you1 jing4 fu3 dong1 jian4 ， yi2 xiao4 que4 zhao4 ji1 shan1 chuan2 。
- ru2 wen2 shen2 wu4 jia1 jin4 xiu4 ， xue3 se4 qian1 zhang4 ming2 shan1 chuan1 。
- shui2 neng2 yi2 wo3 tai4 ping2 jiu3 ， xi4 zhui1 yu4 fu3 xi1 lin2 dian1 。

## 注释

## 译文

## 赏析
