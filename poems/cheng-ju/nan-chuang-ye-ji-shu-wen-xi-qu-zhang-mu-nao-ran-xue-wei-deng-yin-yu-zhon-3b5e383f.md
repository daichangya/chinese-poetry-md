---
id: cheng-ju-nan-chuang-ye-ji-shu-wen-xi-qu-zhang-mu-nao-ran-xue-wei-deng-yin-yu-zhon-3b5e383f
title: 南窗夜集叔问戏取樟木脑然雪为灯因与仲嘉叔问联句一首
titlePinyin: nan2 chuang1 ye4 ji2 shu1 wen4 xi4 qu3 zhang1 mu4 nao3 ran2 xue3 wei4 deng1 yin1 yu3 zhong4 jia1 shu1 wen4 lian2 ju4 yi4 shou3
titleSlug: nan-chuang-ye-ji-shu-wen-xi-qu-zhang-mu-nao-ran-xue-wei-deng-yin-yu-zhon-3b5e383f
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 性空本无方，水火不留碍。
- 阳生至阴中，此理固有在。
- 初疑水焚槐，忽若镜加艾。
- 又如大海中，神龙出光怪。
- 冰姿映烈焰，势恐不两大。
- 原燎正焮腾，汤沃忽崩败。
- 涓涓煖泉涌，熠熠寒光碎。
- 伟哉六合间，恢诡不胜载。
- 阴风结飞雨，来自九天外。
- 苍樟出芳液，根节依大块。
- 初非气相求，又岂天所配。
- 如何冰炭仇，乃作坎离会。
- 因知造化机，幻手端可贷。

## 拼音
- xing4 kong1 ben3 wu2 fang1 ， shui3 huo3 bu4 liu2 ai4 。
- yang2 sheng1 zhi4 yin1 zhong1 ， ci3 li3 gu4 you3 zai4 。
- chu1 yi2 shui3 fen2 huai2 ， hu1 ruo4 jing4 jia1 ai4 。
- you4 ru2 da4 hai3 zhong1 ， shen2 long2 chu1 guang1 guai4 。
- bing1 zi1 ying4 lie4 yan4 ， shi4 kong3 bu4 liang3 da4 。
- yuan2 liao2 zheng4 xin4 teng2 ， tang1 wo4 hu1 beng1 bai4 。
- juan1 juan1 xuan1 quan2 yong3 ， yi4 yi4 han2 guang1 sui4 。
- wei3 zai1 liu4 he2 jian1 ， hui1 gui3 bu2 sheng4 zai3 。
- yin1 feng1 jie2 fei1 yu3 ， lai2 zi4 jiu3 tian1 wai4 。
- cang1 zhang1 chu1 fang1 ye4 ， gen1 jie2 yi1 da4 kuai4 。
- chu1 fei1 qi4 xiang1 qiu2 ， you4 qi3 tian1 suo3 pei4 。
- ru2 he2 bing1 tan4 chou2 ， nai3 zuo4 kan3 li2 hui4 。
- yin1 zhi1 zao4 hua4 ji1 ， huan4 shou3 duan1 ke3 dai4 。

## 注释

## 译文

## 赏析
