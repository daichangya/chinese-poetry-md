---
id: cheng-ju-jiang-zhong-jia-shu-cheng-qu-chang-shan-ling-zhen-dong-ban-li-xu-de-lin--4d31db45
title: 江仲嘉书称去常山灵真洞半里许得林壑殊胜余记昔过谢源道中乱峰峭壁间竹树荟蘙今仲嘉所称得非此耶因寄百二十字
titlePinyin: jiang1 zhong4 jia1 shu1 cheng1 qu4 chang2 shan1 ling2 zhen1 dong4 ban4 li3 xu3 de2 lin2 he4 shu1 sheng4 yu2 ji4 xi1 guo4 xie4 yuan2 dao4 zhong1 luan4 feng1 qiao4 bi4 jian1 zhu2 shu4 hui4 yi4 jin1 zhong4 jia1 suo3 cheng1 de2 fei1 ci3 ye1 yin1 ji4 bai3 er4 shi2 zi4
titleSlug: jiang-zhong-jia-shu-cheng-qu-chang-shan-ling-zhen-dong-ban-li-xu-de-lin--4d31db45
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻说灵真路，旁开小洞天。
- 苍峦閟清境，陆地接飞仙。
- 壁立惊猿挂，松枯老蔓纒。
- 攒空永亭石，潄壑定林泉。
- 烟磴盘三径，玄窗属五便。
- 武陵迷汉魏，妙憙断山川。
- 腾绝端如此，经营有老焉。
- 烹鱼几折屐，命驾拟加鞭。
- 易秃三千丈，宁辞四万钱。
- 把茅应早计，拱木叹流年。
- 鸿鹄须尘外，鹓鸾自日边。
- 人生各有在，雅志共超然。

## 拼音
- wen2 shuo1 ling2 zhen1 lu4 ， pang2 kai1 xiao3 dong4 tian1 。
- cang1 luan2 bi4 qing1 jing4 ， lu4 di4 jie1 fei1 xian1 。
- bi4 li4 jing1 yuan2 gua4 ， song1 ku1 lao3 man4 chan2 。
- zan3 kong1 yong3 ting2 shi2 ， shu4 he4 ding4 lin2 quan2 。
- yan1 deng4 pan2 san1 jing4 ， xuan2 chuang1 shu3 wu3 bian4 。
- wu3 ling2 mi2 han4 wei4 ， miao4 xi3 duan4 shan1 chuan1 。
- teng2 jue2 duan1 ru2 ci3 ， jing1 ying2 you3 lao3 yan1 。
- peng1 yu2 ji3 zhe2 ji1 ， ming4 jia4 ni3 jia1 bian1 。
- yi4 tu1 san1 qian1 zhang4 ， ning2 ci2 si4 wan4 qian2 。
- ba3 mao2 ying4 zao3 ji4 ， gong3 mu4 tan4 liu2 nian2 。
- hong2 hu2 xu1 chen2 wai4 ， yuan1 luan2 zi4 ri4 bian1 。
- ren2 sheng1 ge4 you3 zai4 ， ya3 zhi4 gong4 chao1 ran2 。

## 注释

## 译文

## 赏析
