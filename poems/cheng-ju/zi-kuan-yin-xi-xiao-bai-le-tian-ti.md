---
id: cheng-ju-zi-kuan-yin-xi-xiao-bai-le-tian-ti
title: 自寛吟戏効白乐天体
titlePinyin: zi4 kuan1 yin2 xi4 xiao4 bai2 le4 tian1 ti3
titleSlug: zi-kuan-yin-xi-xiao-bai-le-tian-ti
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武陵讁九年，下惠仕三已。
- 或窘如拘囚，或了无愠喜。
- 吾生忧患余，年忽及耆指。
- 偏痱未全安，抱病更五禩。
- 进为心已灰，弃置甘如荠。
- 坐狂合投闲，佚老宜知止。
- 向令身安健，不过如是耳。
- 每思古穷人，我幸亦多矣。
- 照邻婴恶疾，羁卧空山里。
- 纒绵竟不堪，抱恨赴颍水。
- 文昌两目盲，无复见天地。
- 简编既长辞，游览永无冀。
- 吾今虽抱病，蹇曳非顿委。
- 时时扶杖行，积步可数里。
- 校之卧床席，欲坐不能起。
- 虽扶不能行，悬绝安可比。
- 时从亲故谈，亦不废书史。
- 右臂故依然，运笔亦持已。
- 篮舆时出游，初不废牢体。
- 况无他证候，色脉若无异。
- 详观动息间，傥有安全理。
- 侍祠了无庸，窃禄愧索米。
- 借居浮屠宫，非村亦非市。
- 廷堂甚爽垲，高屋敞窗几。
- 郊林接溪水，眼界颇清美。
- 尝闻天地间，祸福更伏倚。
- 藉令衰蹇身，终老只如此。
- 何须苦嗟咨，未必非受祉。
- 形如支离疏，饱食逸终世。
- 目盲如宋人，全生免傜使。
- 平生叹远游，今我在桑梓。
- 田园接家山，区处及耘耔。
- 平生困鞅掌，今我恬无事。
- 寝兴纵所如，出处不违已。
- 病来益尊生，对境空相似。
- 永无贪欲过，稍习卫生旨。
- 不为六贼牵，岂受三彭毁。
- 人言病压身，往往延寿纪。
- 太钧默乘除，万一理如是。
- 安全固自佳，蹇废亦可尔。
- 死生犹寤寐，况此一支体。
- 细思安否间，相去亦无几。
- 如何不释然，万事付疑始。

## 拼音
- wu3 ling2 zhe2 jiu3 nian2 ， xia4 hui4 shi4 san1 yi3 。
- huo4 jiong3 ru2 ju1 qiu2 ， huo4 le0 wu2 yun4 xi3 。
- wu2 sheng1 you1 huan4 yu2 ， nian2 hu1 ji2 qi2 zhi3 。
- pian1 fei4 wei4 quan2 an1 ， bao4 bing4 geng4 wu3 si4 。
- jin4 wei4 xin1 yi3 hui1 ， qi4 zhi4 gan1 ru2 qi2 。
- zuo4 kuang2 he2 tou2 xian2 ， yi4 lao3 yi2 zhi1 zhi3 。
- xiang4 ling4 shen1 an1 jian4 ， bu2 guo4 ru2 shi4 er3 。
- mei3 si1 gu3 qiong2 ren2 ， wo3 xing4 yi4 duo1 yi3 。
- zhao4 lin2 ying1 e4 ji2 ， ji1 wo4 kong1 shan1 li3 。
- chan2 mian2 jing4 bu4 kan1 ， bao4 hen4 fu4 ying3 shui3 。
- wen2 chang1 liang3 mu4 mang2 ， wu2 fu4 jian4 tian1 di4 。
- jian3 bian1 ji4 chang2 ci2 ， you2 lan3 yong3 wu2 ji4 。
- wu2 jin1 sui1 bao4 bing4 ， jian3 ye4 fei1 dun4 wei3 。
- shi2 shi2 fu2 zhang4 xing2 ， ji1 bu4 ke3 shu4 li3 。
- xiao4 zhi1 wo4 chuang2 xi2 ， yu4 zuo4 bu4 neng2 qi3 。
- sui1 fu2 bu4 neng2 xing2 ， xuan2 jue2 an1 ke3 bi3 。
- shi2 cong2 qin1 gu4 tan2 ， yi4 bu2 fei4 shu1 shi3 。
- you4 bi4 gu4 yi1 ran2 ， yun4 bi3 yi4 chi2 yi3 。
- lan2 yu2 shi2 chu1 you2 ， chu1 bu2 fei4 lao2 ti3 。
- kuang4 wu2 ta1 zheng4 hou4 ， se4 mai4 ruo4 wu2 yi4 。
- xiang2 guan1 dong4 xi1 jian1 ， tang3 you3 an1 quan2 li3 。
- shi4 ci2 le0 wu2 yong1 ， qie4 lu4 kui4 suo3 mi3 。
- jie4 ju1 fu2 tu2 gong1 ， fei1 cun1 yi4 fei1 shi4 。
- ting2 tang2 shen4 shuang3 kai3 ， gao1 wu1 chang3 chuang1 ji3 。
- jiao1 lin2 jie1 xi1 shui3 ， yan3 jie4 po1 qing1 mei3 。
- chang2 wen2 tian1 di4 jian1 ， huo4 fu2 geng4 fu2 yi3 。
- jie4 ling4 shuai1 jian3 shen1 ， zhong1 lao3 zhi1 ru2 ci3 。
- he2 xu1 ku3 jie1 zi1 ， wei4 bi4 fei1 shou4 zhi3 。
- xing2 ru2 zhi1 li2 shu1 ， bao3 shi2 yi4 zhong1 shi4 。
- mu4 mang2 ru2 song4 ren2 ， quan2 sheng1 mian3 yao2 shi3 。
- ping2 sheng1 tan4 yuan3 you2 ， jin1 wo3 zai4 sang1 zi3 。
- tian2 yuan2 jie1 jia1 shan1 ， qu1 chu4 ji2 yun2 zi3 。
- ping2 sheng1 kun4 yang1 zhang3 ， jin1 wo3 tian2 wu2 shi4 。
- qin3 xing1 zong4 suo3 ru2 ， chu1 chu4 bu4 wei2 yi3 。
- bing4 lai2 yi4 zun1 sheng1 ， dui4 jing4 kong1 xiang1 si4 。
- yong3 wu2 tan1 yu4 guo4 ， shao1 xi2 wei4 sheng1 zhi3 。
- bu2 wei4 liu4 zei2 qian1 ， qi3 shou4 san1 peng2 hui3 。
- ren2 yan2 bing4 ya1 shen1 ， wang3 wang3 yan2 shou4 ji4 。
- tai4 jun1 mo4 cheng2 chu2 ， wan4 yi1 li3 ru2 shi4 。
- an1 quan2 gu4 zi4 jia1 ， jian3 fei4 yi4 ke3 er3 。
- si3 sheng1 you2 wu4 mei4 ， kuang4 ci3 yi4 zhi1 ti3 。
- xi4 si1 an1 fou3 jian1 ， xiang1 qu4 yi4 wu2 ji3 。
- ru2 he2 bu2 shi4 ran2 ， wan4 shi4 fu4 yi2 shi3 。

## 注释

## 译文

## 赏析
