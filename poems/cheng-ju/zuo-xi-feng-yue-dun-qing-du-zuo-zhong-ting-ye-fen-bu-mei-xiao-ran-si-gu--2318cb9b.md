---
id: cheng-ju-zuo-xi-feng-yue-dun-qing-du-zuo-zhong-ting-ye-fen-bu-mei-xiao-ran-si-gu--2318cb9b
title: 昨夕风月顿清独坐中庭夜分不寐翛然四顾寂无人声如在尘外作诗一首以写一时之适
titlePinyin: zuo2 xi1 feng1 yue4 dun4 qing1 du2 zuo4 zhong1 ting2 ye4 fen1 bu2 mei4 xiao1 ran2 si4 gu4 ji4 wu2 ren2 sheng1 ru2 zai4 chen2 wai4 zuo4 shi1 yi4 shou3 yi3 xie3 yi4 shi2 zhi1 shi4
titleSlug: zuo-xi-feng-yue-dun-qing-du-zuo-zhong-ting-ye-fen-bu-mei-xiao-ran-si-gu--2318cb9b
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邻家双井桐，下有羃翠庭。
- 晚来微风过，已复含秋声。
- 归舍对环堵，筠窗亦泠泠。
- 月轮正行空，洗光自东溟。
- 常星为失色，肯与纤云并。
- 廓如净琉璃，中有玉鉴明。
- 太虚本无滓，心目固自清。
- 浩然天壤间，洞视万古情。

## 拼音
- lin2 jia1 shuang1 jing3 tong2 ， xia4 you3 mi4 cui4 ting2 。
- wan3 lai2 wei1 feng1 guo4 ， yi3 fu4 han2 qiu1 sheng1 。
- gui1 she4 dui4 huan2 du3 ， yun2 chuang1 yi4 ling2 ling2 。
- yue4 lun2 zheng4 xing2 kong1 ， xi3 guang1 zi4 dong1 ming2 。
- chang2 xing1 wei4 shi1 se4 ， ken3 yu3 xian1 yun2 bing4 。
- kuo4 ru2 jing4 liu2 li2 ， zhong1 you3 yu4 jian4 ming2 。
- tai4 xu1 ben3 wu2 zi3 ， xin1 mu4 gu4 zi4 qing1 。
- hao4 ran2 tian1 rang3 jian1 ， dong4 shi4 wan4 gu3 qing2 。

## 注释

## 译文

## 赏析
