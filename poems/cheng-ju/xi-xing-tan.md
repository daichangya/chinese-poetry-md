---
id: cheng-ju-xi-xing-tan
title: 谿行叹
titlePinyin: xi1 xing2 tan4
titleSlug: xi-xing-tan
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潾潾石间流，落落滩下石。
- 相因成悍崄，日夜更拒激。
- 化为百雷车，转入千丈碧。
- 推舟上磊砢，尽日不寻尺。
- 我行三伏中，正自涩如棘。
- 于时久不雨，阳炎剧炊炙。
- 谿流仅如线，但见沙渚赤。
- 逶迤呼蛇港，百步涉重碛。
- 迢迢神亭濑，奡荡无遗力。
- 此身诚不赀，此日良足惜。
- 胡为弃分阴，尽室寄囏阨。
- 长谣飞仙章，慷慨三叹息。

## 拼音
- lin2 lin2 shi2 jian1 liu2 ， luo4 luo4 tan1 xia4 shi2 。
- xiang1 yin1 cheng2 han4 xian3 ， ri4 ye4 geng4 ju4 ji1 。
- hua4 wei2 bai3 lei2 che1 ， zhuan3 ru4 qian1 zhang4 bi4 。
- tui1 zhou1 shang4 lei3 luo3 ， jin4 ri4 bu4 xun2 chi3 。
- wo3 xing2 san1 fu2 zhong1 ， zheng4 zi4 se4 ru2 ji2 。
- yu2 shi2 jiu3 bu4 yu3 ， yang2 yan2 ju4 chui1 zhi4 。
- xi1 liu2 jin3 ru2 xian4 ， dan4 jian4 sha1 zhu3 chi4 。
- wei1 yi2 hu1 she2 gang3 ， bai3 bu4 she4 zhong4 qi4 。
- tiao2 tiao2 shen2 ting2 lai4 ， ao4 dang4 wu2 yi2 li4 。
- ci3 shen1 cheng2 bu4 zi1 ， ci3 ri4 liang2 zu2 xi1 。
- hu2 wei4 qi4 fen1 yin1 ， jin4 shi4 ji4 jian1 e4 。
- chang2 yao2 fei1 xian1 zhang1 ， kang1 kai3 san1 tan4 xi1 。

## 注释

## 译文

## 赏析
