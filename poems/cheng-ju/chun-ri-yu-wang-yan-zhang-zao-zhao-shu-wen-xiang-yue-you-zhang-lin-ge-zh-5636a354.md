---
id: cheng-ju-chun-ri-yu-wang-yan-zhang-zao-zhao-shu-wen-xiang-yue-you-zhang-lin-ge-zh-5636a354
title: 春日与汪彦章藻赵叔问相约游樟林阁樟林阁盖郡豪冢舍背城郊墟无与比者因咏靖节感彼柏下人安得不为欢之句偶书五言呈同游二公
titlePinyin: chun1 ri4 yu3 wang1 yan4 zhang1 zao3 zhao4 shu1 wen4 xiang1 yue1 you2 zhang1 lin2 ge2 zhang1 lin2 ge2 gai4 jun4 hao2 zhong3 she4 bei4 cheng2 jiao1 xu1 wu2 yu3 bi3 zhe3 yin1 yong3 jing4 jie2 gan3 bi3 bai3 xia4 ren2 an1 de2 bu2 wei4 huan1 zhi1 ju4 ou3 shu1 wu3 yan2 cheng2 tong2 you2 er4 gong1
titleSlug: chun-ri-yu-wang-yan-zhang-zao-zhao-shu-wen-xiang-yue-you-zhang-lin-ge-zh-5636a354
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生归有尽，大齐不逾百。
- 君看花间冢，背郭高历历。
- 向来夸夺志，汗漫何穷极。
- 一朝随露电，变灭无余迹。
- 所以靖节翁，壶觞乐晨夕。
- 宁为鬰涧松，不作移根栢。
- 岂惟一穷通，固自忘夷跖。
- 吾生亦崎岖，末路苦荆棘。
- 投闲得萧散，身病头更白。
- 岂无素心人，相与弄泉石。
- 及晨为兹游，聊用适吾适。
- 溪山景无尽，秀色光照席。
- 安能仰屋叹，抱恨长戚戚。

## 拼音
- ren2 sheng1 gui1 you3 jin4 ， da4 qi2 bu4 yu2 bai3 。
- jun1 kan4 hua1 jian1 zhong3 ， bei4 guo1 gao1 li4 li4 。
- xiang4 lai2 kua1 duo2 zhi4 ， han4 man4 he2 qiong2 ji2 。
- yi4 chao2 sui2 lu4 dian4 ， bian4 mie4 wu2 yu2 ji4 。
- suo3 yi3 jing4 jie2 weng1 ， hu2 shang1 le4 chen2 xi1 。
- ning2 wei4 yu4 jian4 song1 ， bu2 zuo4 yi2 gen1 bai3 。
- qi3 wei2 yi4 qiong2 tong1 ， gu4 zi4 wang4 yi2 zhi2 。
- wu2 sheng1 yi4 qi2 qu1 ， mo4 lu4 ku3 jing1 ji2 。
- tou2 xian2 de2 xiao1 san4 ， shen1 bing4 tou2 geng4 bai2 。
- qi3 wu2 su4 xin1 ren2 ， xiang1 yu3 nong4 quan2 shi2 。
- ji2 chen2 wei4 zi1 you2 ， liao2 yong4 shi4 wu2 shi4 。
- xi1 shan1 jing3 wu2 jin4 ， xiu4 se4 guang1 zhao4 xi2 。
- an1 neng2 yang3 wu1 tan4 ， bao4 hen4 chang2 qi1 qi1 。

## 注释

## 译文

## 赏析
