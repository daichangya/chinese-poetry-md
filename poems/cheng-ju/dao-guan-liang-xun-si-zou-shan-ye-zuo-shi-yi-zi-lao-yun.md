---
id: cheng-ju-dao-guan-liang-xun-si-zou-shan-ye-zuo-shi-yi-zi-lao-yun
title: 到官两旬四走山野作诗以自劳云
titlePinyin: dao4 guan1 liang3 xun2 si4 zou3 shan1 ye3 zuo4 shi1 yi3 zi4 lao2 yun2
titleSlug: dao-guan-liang-xun-si-zou-shan-ye-zuo-shi-yi-zi-lao-yun
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上山偃伸如望天，下山伛仆如深泉。
- 胡为持此不赀宝，来试万丈悬崖巅。
- 前人见踵后见顶，反足鸟道相攀牵。
- 欻然置我章贡上，水激石罅奔雷填。
- 荒塍曲涧无远近，渺渺不见墟中烟。
- 土冈凿路狭如隧，苏壁藤薜蛟蛇纒。
- 寒风飕飗失白日，上有万木苍阴玄。
- 航溪之深掲其浅，碎石啮足声号川。
- 茗山发我一长喟，彼有吴市人中仙。
- 飞琼练玉存故处，祗有井灶无霜铅。
- 我今正坐五斗米，悔不辟粒从期佺。
- 向来吴松厌羁旅，三岁半逐鸱夷船。
- 故教筦库着疏嬾，坐守兀兀聊穷年。
- 安知求逸得奔走，岂异避挺蒙戈鋋。
- 咄嗟万事无必计，努力唯有归园田。

## 拼音
- shang4 shan1 yan3 shen1 ru2 wang4 tian1 ， xia4 shan1 yu3 pu2 ru2 shen1 quan2 。
- hu2 wei4 chi2 ci3 bu4 zi1 bao3 ， lai2 shi4 wan4 zhang4 xuan2 ya2 dian1 。
- qian2 ren2 jian4 zhong3 hou4 jian4 ding3 ， fan3 zu2 niao3 dao4 xiang1 pan1 qian1 。
- chua1 ran2 zhi4 wo3 zhang1 gong4 shang4 ， shui3 ji1 shi2 xia4 ben1 lei2 tian2 。
- huang1 cheng2 qu3 jian4 wu2 yuan3 jin4 ， miao3 miao3 bu2 jian4 xu1 zhong1 yan1 。
- tu3 gang1 zao2 lu4 xia2 ru2 sui4 ， su1 bi4 teng2 bi4 jiao1 she2 chan2 。
- han2 feng1 sou1 liu2 shi1 bai2 ri4 ， shang4 you3 wan4 mu4 cang1 yin1 xuan2 。
- hang2 xi1 zhi1 shen1 jie1 qi2 qian3 ， sui4 shi2 nie4 zu2 sheng1 hao4 chuan1 。
- ming2 shan1 fa1 wo3 yi4 chang2 kui4 ， bi3 you3 wu2 shi4 ren2 zhong1 xian1 。
- fei1 qiong2 lian4 yu4 cun2 gu4 chu4 ， zhi1 you3 jing3 zao4 wu2 shuang1 qian1 。
- wo3 jin1 zheng4 zuo4 wu3 dou3 mi3 ， hui3 bu2 pi4 li4 cong2 qi1 quan2 。
- xiang4 lai2 wu2 song1 yan4 ji1 lü3 ， san1 sui4 ban4 zhu2 chi1 yi2 chuan2 。
- gu4 jiao4 guan3 ku4 zhe0 shu1 lan3 ， zuo4 shou3 wu4 wu4 liao2 qiong2 nian2 。
- an1 zhi1 qiu2 yi4 de2 ben1 zou3 ， qi3 yi4 bi4 ting3 meng2 ge1 chan2 。
- duo1 jie1 wan4 shi4 wu2 bi4 ji4 ， nu3 li4 wei2 you3 gui1 yuan2 tian2 。

## 注释

## 译文

## 赏析
