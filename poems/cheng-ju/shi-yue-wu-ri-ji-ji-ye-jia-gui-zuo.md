---
id: cheng-ju-shi-yue-wu-ri-ji-ji-ye-jia-gui-zuo
title: 十月五日集季野家归作
titlePinyin: shi2 yue4 wu3 ri4 ji2 ji4 ye3 jia1 gui1 zuo4
titleSlug: shi-yue-wu-ri-ji-ji-ye-jia-gui-zuo
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤愚孰无营，急景信可惜。
- 如何阖庐城，乃有此闲客。
- 怀安岂初志，运甓有余力。
- 相从无何乡，邂逅一日适。
- 虚窗得朝阳，寒凛作春色。
- 琴书罗棐几，一一净如拭。
- 画沙见奇踪，落屑非近识。
- 似追永和还，未觉正始隔。
- 峥嵘衡霍囿，莽苍云梦泽。
- 时华玄低卬，幽鸟共深寂。
- 谁驱此变幻，戏纳方丈域。
- 惭公倾春酿，浇我忧思积。
- 岂无车公语，顾匪伯仁匹。
- 长檠蜡华摧，起视霜月白。
- 酣歌美清夜，拥髻侍通德。
- 参差吐幽妍，凿落滟芳碧。
- 觥筹不留行，为问此何夕。
- 言归谢主人，五斗安可极。

## 拼音
- xian2 yu2 shu2 wu2 ying2 ， ji2 jing3 xin4 ke3 xi1 。
- ru2 he2 he2 lu2 cheng2 ， nai3 you3 ci3 xian2 ke4 。
- huai2 an1 qi3 chu1 zhi4 ， yun4 pi4 you3 yu2 li4 。
- xiang1 cong2 wu2 he2 xiang1 ， xie4 hou4 yi2 ri4 shi4 。
- xu1 chuang1 de2 chao2 yang2 ， han2 lin3 zuo4 chun1 se4 。
- qin2 shu1 luo2 fei3 ji3 ， yi1 yi1 jing4 ru2 shi4 。
- hua4 sha1 jian4 qi2 zong1 ， luo4 xie4 fei1 jin4 shi2 。
- si4 zhui1 yong3 he2 hai2 ， wei4 jue2 zheng4 shi3 ge2 。
- zheng1 rong2 heng2 huo4 you4 ， mang3 cang1 yun2 meng4 ze2 。
- shi2 hua2 xuan2 di1 ang2 ， you1 niao3 gong4 shen1 ji4 。
- shui2 qu1 ci3 bian4 huan4 ， xi4 na4 fang1 zhang4 yu4 。
- can2 gong1 qing1 chun1 niang4 ， jiao1 wo3 you1 si1 ji1 。
- qi3 wu2 che1 gong1 yu3 ， gu4 fei3 bo2 ren2 pi3 。
- chang2 qing2 la4 hua2 cui1 ， qi3 shi4 shuang1 yue4 bai2 。
- han1 ge1 mei3 qing1 ye4 ， yong1 ji4 shi4 tong1 de2 。
- cen1 ci1 tu3 you1 yan2 ， zao2 luo4 yan4 fang1 bi4 。
- gong1 chou2 bu4 liu2 xing2 ， wei4 wen4 ci3 he2 xi1 。
- yan2 gui1 xie4 zhu3 ren2 ， wu3 dou3 an1 ke3 ji2 。

## 注释

## 译文

## 赏析
