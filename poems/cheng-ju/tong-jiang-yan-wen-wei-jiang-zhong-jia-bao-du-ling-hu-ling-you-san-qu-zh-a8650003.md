---
id: cheng-ju-tong-jiang-yan-wen-wei-jiang-zhong-jia-bao-du-ling-hu-ling-you-san-qu-zh-a8650003
title: 同江彦文纬江仲嘉褒度菱湖岭游三衢诸山道灵真出入岩谷胜绝可骇杂然有卜筑之意然此地寥閴人所不争小隐不难致顾吾曹出处何如耳二公皆修真养气精进不衰予晚闻此道又为忧病顿挫志倦体疲每思益友傥得静舍安余年资二子以待老岂不乐哉作诗叙游且志本末岩谷之胜实自仲嘉发之予尝闻而赋诗所谓武陵迷汉魏妙喜断山川者也
titlePinyin: tong2 jiang1 yan4 wen2 wei3 jiang1 zhong4 jia1 bao1 du4 ling2 hu2 ling3 you2 san1 qu2 zhu1 shan1 dao4 ling2 zhen1 chu1 ru4 yan2 gu3 sheng4 jue2 ke3 hai4 za2 ran2 you3 bu3 zhu4 zhi1 yi4 ran2 ci3 di4 liao2 qu4 ren2 suo3 bu4 zheng1 xiao3 yin3 bu4 nan2 zhi4 gu4 wu2 cao2 chu1 chu4 he2 ru2 er3 er4 gong1 jie1 xiu1 zhen1 yang3 qi4 jing1 jin4 bu4 shuai1 yu3 wan3 wen2 ci3 dao4 you4 wei4 you1 bing4 dun4 cuo4 zhi4 juan4 ti3 pi2 mei3 si1 yi4 you3 tang3 de2 jing4 she4 an1 yu2 nian2 zi1 er4 zi3 yi3 dai4 lao3 qi3 bu2 le4 zai1 zuo4 shi1 xu4 you2 qie3 zhi4 ben3 mo4 yan2 gu3 zhi1 sheng4 shi2 zi4 zhong4 jia1 fa1 zhi1 yu3 chang2 wen2 er2 fu4 shi1 suo3 wei4 wu3 ling2 mi2 han4 wei4 miao4 xi3 duan4 shan1 chuan1 zhe3 ye3
titleSlug: tong-jiang-yan-wen-wei-jiang-zhong-jia-bao-du-ling-hu-ling-you-san-qu-zh-a8650003
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔未省事，伥伥如病狂。
- 仰规结绳初，下历汉魏唐。
- 谓此纸中语，卷舒在行藏。
- 功名戾契取，有志要必偿。
- 趼足方不暇，何由放洪荒。
- 行年冠而字，世故颇已尝。
- 试窥竺干书，出入应帝王。
- 丘轲有妙蕴，合处如宫商。
- 形骸乃尘沫，笑唾却老方。
- 蹭蹬过二纪，身如浮海航。
- 风涛浩无际，寄命蛟鼍乡。
- 外为万绪婴，内以百虑戕。
- 摧颓不一偶，病骨无由强。
- 初心益乖迕，始觉计未良。
- 拟追赤松游，补我黥劓创。
- 惟时子真子，青衫尉南昌。
- 亦有虬须翁，种桃撷春芳。
- 不求飞霞珮，肯受紫锦囊。
- 至言无旁午，照用寂以忘。
- 尔来又十年，前却方徬徨。
- 何殊一日暴，正坐多歧亡。
- 虬须彼幽人，物化不可量。
- 子真日千里，似欲穷扶桑。
- 安知阡陌间，共此暇日长。
- 广文今稚川，腹有云笈章。
- 黄金傥可成，绿髪不复苍。
- 养生百千门，一一登奥堂。
- 相从岩壑间，笑傲无羲皇。
- 衢山甚奇峭，不数三石梁。
- 嵚崎尽中空，玉室联珠房。
- 九日𫞚未落，洪波怒怀襄。
- 洄流荡沙壤，灵景忽以彰。
- 至今众玉聚，山骨堆琳琅。
- 峨空怒猊踞，出谷惊龙翔。
- 委蛇青童辙，散乱初平羊。
- 悬崖势欲坠，植笋森分行。
- 晨光乍映发，紫翠云霞张。
- 攀萝赵公岩，九土何茫茫。
- 岂无太平酒，浣此膏谷肠。
- 侧身栖真洞，跼蹐仍跄踉。
- 深行得穹窿，陟降殊未央。
- 举头见空圆，歘若来飞光。
- 翠嵒众山底，怳荡疑无旁。
- 故应却尘污，九垒苍屏障。
- 斯游固足乐，质象不可详。
- 要之大洞中，太山一毫芒。
- 回鞭灵真路，林磵森相望。
- 穷幽得岩谷，高青对峥嵘。
- 蛇行九鏁中，宛转流泉声。
- 琤琮泻哀湍，力与乱石争。
- 悬瀑或寻丈，势汹洪河倾。
- 泠泠赴深窦，或如环佩鸣。
- 或于荟蘙中，琴筑时丁丁。
- 或穿嵌岩下，洄洑潴深清。
- 或如铁堂硖，绝壁飞猿惊。
- 龙蛇走根干，薜蔓悬珠璎。
- 或如钴𬭁西，竹树春冬荣。
- 低昂牛马饮，偃蹇熊罴登。
- 或如袁家渇，长阴昼冥冥。
- 草间兰茝香，石上梗楠青。
- 或如灊谷中，坡陀负崩腾。
- 或如三峡底，仰见匹练明。
- 联绵道林麓，左右临洮城。
- 行行川谷开，蔼蔼臯原平。
- 冥搜已复失，巧语未易名。
- 不意天壤间，云关敞金庭。
- 向来保幽遽，不挂世俗称。
- 轮蹄固无迹，樵牧或未经。
- 吾属岂神悟，权舆标地英。
- 昏嫁会当毕，衡茅兹可营。
- 二子早闻道，勤行得贞宁。
- 要收十年功，不止九府卿。
- 二树结佳实，五腴练飞琼。
- 处静已超静，留形要遗形。
- 我懒百不堪，寸田方力耕。
- 会从浮丘伯，及此洪崖生。
- 乘风御倒景，出入抚八纮。
- 下窥冰炭士，扰扰盘中蝇。
- 三人笑相视，事愿良难并。
- 此志不可负，无为滞尘缨。
- 清泉闻此言，白石相与盟。
- 作诗纪胜绝，亦用铭吾膺。

## 拼音
- wo3 xi1 wei4 sheng3 shi4 ， chang1 chang1 ru2 bing4 kuang2 。
- yang3 gui1 jie2 sheng2 chu1 ， xia4 li4 han4 wei4 tang2 。
- wei4 ci3 zhi3 zhong1 yu3 ， juan4 shu1 zai4 hang2 cang2 。
- gong1 ming2 li4 qi4 qu3 ， you3 zhi4 yao4 bi4 chang2 。
- jian3 zu2 fang1 bu4 xia2 ， he2 you2 fang4 hong2 huang1 。
- xing2 nian2 guan1 er2 zi4 ， shi4 gu4 po1 yi3 chang2 。
- shi4 kui1 zhu2 gan1 shu1 ， chu1 ru4 ying4 di4 wang2 。
- qiu1 ke1 you3 miao4 yun4 ， he2 chu4 ru2 gong1 shang1 。
- xing2 hai2 nai3 chen2 mo4 ， xiao4 tuo4 que4 lao3 fang1 。
- ceng4 deng1 guo4 er4 ji4 ， shen1 ru2 fu2 hai3 hang2 。
- feng1 tao1 hao4 wu2 ji4 ， ji4 ming4 jiao1 tuo2 xiang1 。
- wai4 wei4 wan4 xu4 ying1 ， nei4 yi3 bai3 lü4 qiang1 。
- cui1 tui2 bu4 yi4 ou3 ， bing4 gu3 wu2 you2 qiang2 。
- chu1 xin1 yi4 guai1 wu3 ， shi3 jue2 ji4 wei4 liang2 。
- ni3 zhui1 chi4 song1 you2 ， bu3 wo3 qing2 yi4 chuang4 。
- wei2 shi2 zi3 zhen1 zi3 ， qing1 shan1 wei4 nan2 chang1 。
- yi4 you3 qiu2 xu1 weng1 ， zhong3 tao2 xie2 chun1 fang1 。
- bu4 qiu2 fei1 xia2 pei4 ， ken3 shou4 zi3 jin3 nang2 。
- zhi4 yan2 wu2 pang2 wu3 ， zhao4 yong4 ji4 yi3 wang4 。
- er3 lai2 you4 shi2 nian2 ， qian2 que4 fang1 pang2 huang2 。
- he2 shu1 yi2 ri4 bao4 ， zheng4 zuo4 duo1 qi2 wang2 。
- qiu2 xu1 bi3 you1 ren2 ， wu4 hua4 bu4 ke3 liang2 。
- zi3 zhen1 ri4 qian1 li3 ， si4 yu4 qiong2 fu2 sang1 。
- an1 zhi1 qian1 mo4 jian1 ， gong4 ci3 xia2 ri4 chang2 。
- guang3 wen2 jin1 zhi4 chuan1 ， fu4 you3 yun2 ji2 zhang1 。
- huang2 jin1 tang3 ke3 cheng2 ， lü4 fa4 bu2 fu4 cang1 。
- yang3 sheng1 bai3 qian1 men2 ， yi1 yi1 deng1 ao4 tang2 。
- xiang1 cong2 yan2 he4 jian1 ， xiao4 ao4 wu2 xi1 huang2 。
- qu2 shan1 shen4 qi2 qiao4 ， bu2 shu4 san1 shi2 liang2 。
- qin1 qi2 jin4 zhong1 kong1 ， yu4 shi4 lian2 zhu1 fang2 。
- jiu3 ri4 𫞚 wei4 luo4 ， hong2 bo1 nu4 huai2 xiang1 。
- hui2 liu2 dang4 sha1 rang3 ， ling2 jing3 hu1 yi3 zhang1 。
- zhi4 jin1 zhong4 yu4 ju4 ， shan1 gu3 dui1 lin2 lang2 。
- e2 kong1 nu4 ni2 ju4 ， chu1 gu3 jing1 long2 xiang2 。
- wei3 she2 qing1 tong2 zhe2 ， san3 luan4 chu1 ping2 yang2 。
- xuan2 ya2 shi4 yu4 zhui4 ， zhi2 sun3 sen1 fen1 xing2 。
- chen2 guang1 zha4 ying4 fa1 ， zi3 cui4 yun2 xia2 zhang1 。
- pan1 luo2 zhao4 gong1 yan2 ， jiu3 tu3 he2 mang2 mang2 。
- qi3 wu2 tai4 ping2 jiu3 ， huan4 ci3 gao1 gu3 chang2 。
- ce4 shen1 qi1 zhen1 dong4 ， ju2 ji2 reng2 qiang4 liang4 。
- shen1 xing2 de2 qiong2 long2 ， zhi4 jiang4 shu1 wei4 yang1 。
- ju3 tou2 jian4 kong1 yuan2 ， xu1 ruo4 lai2 fei1 guang1 。
- cui4 yan2 zhong4 shan1 di3 ， huang3 dang4 yi2 wu2 pang2 。
- gu4 ying4 que4 chen2 wu1 ， jiu3 lei3 cang1 ping2 zhang4 。
- si1 you2 gu4 zu2 le4 ， zhi4 xiang4 bu4 ke3 xiang2 。
- yao4 zhi1 da4 dong4 zhong1 ， tai4 shan1 yi4 hao2 mang2 。
- hui2 bian1 ling2 zhen1 lu4 ， lin2 jian4 sen1 xiang1 wang4 。
- qiong2 you1 de2 yan2 gu3 ， gao1 qing1 dui4 zheng1 rong2 。
- she2 xing2 jiu3 suo3 zhong1 ， wan3 zhuan3 liu2 quan2 sheng1 。
- cheng1 cong2 xie4 ai1 tuan1 ， li4 yu3 luan4 shi2 zheng1 。
- xuan2 pu4 huo4 xun2 zhang4 ， shi4 xiong1 hong2 he2 qing1 。
- ling2 ling2 fu4 shen1 dou4 ， huo4 ru2 huan2 pei4 ming2 。
- huo4 yu2 hui4 yi4 zhong1 ， qin2 zhu4 shi2 ding1 ding1 。
- huo4 chuan1 qian4 yan2 xia4 ， hui2 fu2 zhu1 shen1 qing1 。
- huo4 ru2 tie3 tang2 xia2 ， jue2 bi4 fei1 yuan2 jing1 。
- long2 she2 zou3 gen1 gan1 ， bi4 man4 xuan2 zhu1 ying1 。
- huo4 ru2 gu3 mu3 xi1 ， zhu2 shu4 chun1 dong1 rong2 。
- di1 ang2 niu2 ma3 yin3 ， yan3 jian3 xiong2 pi2 deng1 。
- huo4 ru2 yuan2 jia1 ke3 ， chang2 yin1 zhou4 ming2 ming2 。
- cao3 jian1 lan2 chai3 xiang1 ， shi2 shang4 geng3 nan2 qing1 。
- huo4 ru2 qian2 gu3 zhong1 ， po1 tuo2 fu4 beng1 teng2 。
- huo4 ru2 san1 xia2 di3 ， yang3 jian4 pi3 lian4 ming2 。
- lian2 mian2 dao4 lin2 lu4 ， zuo3 you4 lin2 tao2 cheng2 。
- xing2 xing2 chuan1 gu3 kai1 ， ai3 ai3 gao1 yuan2 ping2 。
- ming2 sou1 yi3 fu4 shi1 ， qiao3 yu3 wei4 yi4 ming2 。
- bu2 yi4 tian1 rang3 jian1 ， yun2 guan1 chang3 jin1 ting2 。
- xiang4 lai2 bao3 you1 ju4 ， bu2 gua4 shi4 su2 cheng1 。
- lun2 ti2 gu4 wu2 ji4 ， qiao2 mu4 huo4 wei4 jing1 。
- wu2 shu3 qi3 shen2 wu4 ， quan2 yu2 biao1 di4 ying1 。
- hun1 jia4 hui4 dang1 bi4 ， heng2 mao2 zi1 ke3 ying2 。
- er4 zi3 zao3 wen2 dao4 ， qin2 xing2 de2 zhen1 ning2 。
- yao4 shou1 shi2 nian2 gong1 ， bu4 zhi3 jiu3 fu3 qing1 。
- er4 shu4 jie2 jia1 shi2 ， wu3 yu2 lian4 fei1 qiong2 。
- chu4 jing4 yi3 chao1 jing4 ， liu2 xing2 yao4 yi2 xing2 。
- wo3 lan3 bai3 bu4 kan1 ， cun4 tian2 fang1 li4 geng1 。
- hui4 cong2 fu2 qiu1 bo2 ， ji2 ci3 hong2 ya2 sheng1 。
- cheng2 feng1 yu4 dao3 jing3 ， chu1 ru4 fu3 ba1 hong2 。
- xia4 kui1 bing1 tan4 shi4 ， rao3 rao3 pan2 zhong1 ying2 。
- san1 ren2 xiao4 xiang1 shi4 ， shi4 yuan4 liang2 nan2 bing4 。
- ci3 zhi4 bu4 ke3 fu4 ， wu2 wei2 zhi4 chen2 ying1 。
- qing1 quan2 wen2 ci3 yan2 ， bai2 shi2 xiang1 yu3 meng2 。
- zuo4 shi1 ji4 sheng4 jue2 ， yi4 yong4 ming2 wu2 ying1 。

## 注释

## 译文

## 赏析
