---
id: cheng-ju-you-hua-cang-ci-jun-ting
title: 游华藏此君亭
titlePinyin: you2 hua2 cang2 ci3 jun1 ting2
titleSlug: you-hua-cang-ci-jun-ting
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山空木叶脱，霜露日已寒。
- 萧萧岁寒子，劲气不可干。
- 下庇秋草根，上栖众鸟安。
- 烟梢掠云汉，过者仰首观。
- 云何九衢罅，有此五亩寛。
- 况当祇洹舍，永谢翦伐叹。
- 高人名此君，千载莫敢刊。
- 岂同渭川封，肯污秦氏官。
- 鹓鶵未来食，螟螣或见残。
- 终然保常操，特立良独难。
- 我疑卞忠贞，铁石琐肺肝。
- 遗骸寄此地，藏碧留余丹。
- 精诚入毛髪，化此千琅玕。
- 见之发三叹，临风肃衣冠。

## 拼音
- shan1 kong1 mu4 ye4 tuo1 ， shuang1 lu4 ri4 yi3 han2 。
- xiao1 xiao1 sui4 han2 zi3 ， jin4 qi4 bu4 ke3 gan1 。
- xia4 bi4 qiu1 cao3 gen1 ， shang4 qi1 zhong4 niao3 an1 。
- yan1 shao1 lüe4 yun2 han4 ， guo4 zhe3 yang3 shou3 guan1 。
- yun2 he2 jiu3 qu2 xia4 ， you3 ci3 wu3 mu3 kuan1 。
- kuang4 dang1 qi2 huan2 she4 ， yong3 xie4 jian3 fa2 tan4 。
- gao1 ren2 ming2 ci3 jun1 ， qian1 zai3 mo4 gan3 kan1 。
- qi3 tong2 wei4 chuan1 feng1 ， ken3 wu1 qin2 shi4 guan1 。
- yuan1 chu2 wei4 lai2 shi2 ， ming2 teng2 huo4 jian4 can2 。
- zhong1 ran2 bao3 chang2 cao1 ， te4 li4 liang2 du2 nan2 。
- wo3 yi2 bian4 zhong1 zhen1 ， tie3 shi2 suo3 fei4 gan1 。
- yi2 hai2 ji4 ci3 di4 ， cang2 bi4 liu2 yu2 dan1 。
- jing1 cheng2 ru4 mao2 fa4 ， hua4 ci3 qian1 lang2 gan1 。
- jian4 zhi1 fa1 san1 tan4 ， lin2 feng1 su4 yi1 guan1 。

## 注释

## 译文

## 赏析
