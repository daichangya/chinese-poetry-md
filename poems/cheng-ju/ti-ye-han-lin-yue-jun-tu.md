---
id: cheng-ju-ti-ye-han-lin-yue-jun-tu
title: 题叶翰林阅骏图
titlePinyin: ti2 ye4 han4 lin2 yue4 jun4 tu2
titleSlug: ti-ye-han-lin-yue-jun-tu
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叶公龙友天下才，当年麒麟天上来。
- 儒童抱送太一况，下游阊阖观琼台。
- 高标故自赏神骏，肯使余恨遗蒿莱。
- 帝闲食粟几千驷，盛气勃鬰驰天街。
- 稳衔金勒立仗下，俯视冀北皆驽骀。
- 骊黄不来八龙远，尚有写照埋氛埃。
- 短屏高障久零落，意象崪嵂求其侪。
- 收罗绝足共一处，引素便觉风沙开。
- 伟哉十马尽殊相，神物变化须风雷。
- 腾骧振迅各有态，岂顾短脰空徘徊。
- 持缰顿辔者谁子，无复堕泪鸣声哀。
- 刷燕秣越安足道，会逐衔烛西山颓。
- 其中一骥屹不动，尾垂青丝蹄卓锥。
- 安知万里志未已，但见寂寞如寒灰。
- 龙眠老笔不再得，幻化百亿纷骊䯄。
- 郑生晚出擅图貌，盛名欲与曹韩偕。
- 肉身飞入九天去，清都楼观金崔嵬。
- 玉花照夜不论价，想见火齐珊瑚堆。
- 只今此画已难致，肯戏秃笔沾残煤。
- 千金市骨意不浅，对此慷慨伤虺尵。

## 拼音
- ye4 gong1 long2 you3 tian1 xia4 cai2 ， dang1 nian2 qi2 lin2 tian1 shang4 lai2 。
- ru2 tong2 bao4 song4 tai4 yi2 kuang4 ， xia4 you2 chang1 he2 guan1 qiong2 tai2 。
- gao1 biao1 gu4 zi4 shang3 shen2 jun4 ， ken3 shi3 yu2 hen4 yi2 hao1 lai2 。
- di4 xian2 shi2 su4 ji3 qian1 si4 ， sheng4 qi4 bo2 yu4 chi2 tian1 jie1 。
- wen3 xian2 jin1 le4 li4 zhang4 xia4 ， fu3 shi4 ji4 bei3 jie1 nu2 dai4 。
- li2 huang2 bu4 lai2 ba1 long2 yuan3 ， shang4 you3 xie3 zhao4 mai2 fen1 ai1 。
- duan3 ping2 gao1 zhang4 jiu3 ling2 luo4 ， yi4 xiang4 zu2 lü4 qiu2 qi2 chai2 。
- shou1 luo2 jue2 zu2 gong4 yi2 chu4 ， yin3 su4 bian4 jue2 feng1 sha1 kai1 。
- wei3 zai1 shi2 ma3 jin4 shu1 xiang1 ， shen2 wu4 bian4 hua4 xu1 feng1 lei2 。
- teng2 xiang1 zhen4 xun4 ge4 you3 tai4 ， qi3 gu4 duan3 dou4 kong1 pai2 huai2 。
- chi2 jiang1 dun4 pei4 zhe3 shui2 zi3 ， wu2 fu4 duo4 lei4 ming2 sheng1 ai1 。
- shua1 yan4 mo4 yue4 an1 zu2 dao4 ， hui4 zhu2 xian2 zhu2 xi1 shan1 tui2 。
- qi2 zhong1 yi2 ji4 yi4 bu2 dong4 ， wei3 chui2 qing1 si1 ti2 zhuo2 zhui1 。
- an1 zhi1 wan4 li3 zhi4 wei4 yi3 ， dan4 jian4 ji4 mo4 ru2 han2 hui1 。
- long2 mian2 lao3 bi3 bu2 zai4 de2 ， huan4 hua4 bai3 yi4 fen1 li2 䯄 。
- zheng4 sheng1 wan3 chu1 shan4 tu2 mao4 ， sheng4 ming2 yu4 yu3 cao2 han2 xie2 。
- rou4 shen1 fei1 ru4 jiu3 tian1 qu4 ， qing1 dou1 lou2 guan1 jin1 cui1 wei2 。
- yu4 hua1 zhao4 ye4 bu2 lun4 jia4 ， xiang3 jian4 huo3 qi2 shan1 hu2 dui1 。
- zhi1 jin1 ci3 hua4 yi3 nan2 zhi4 ， ken3 xi4 tu1 bi3 zhan1 can2 mei2 。
- qian1 jin1 shi4 gu3 yi4 bu4 qian3 ， dui4 ci3 kang1 kai3 shang1 hui1 tui2 。

## 注释

## 译文

## 赏析
