---
id: cheng-ju-jun-ming-chu-liu-ti-wu-jiang-shi-ci-yun
title: 君明出留题吴江诗次韵
titlePinyin: jun1 ming2 chu1 liu2 ti2 wu2 jiang1 shi1 ci4 yun4
titleSlug: jun-ming-chu-liu-ti-wu-jiang-shi-ci-yun
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 包山水脉通西垠，森然林屋开东晨。
- 飞仙下视三万顷，岂异滴水陶家轮。
- 时时余浸被吴楚，赤子𫙺𫙺哀漂沦。
- 松江一支东入海，海道今者皆扬尘。
- 遂令洪波洄不吐，禹迹莫辨伪与真。
- 滔滔利往桥下水，省照黄绶孤吟身。
- 月轮行空万籁息，尚记此境清无伦。
- 当时苦恨无好句，空负岁月临江津。
- 得公新诗妙入理，羊酪敢方千里莼。
- 公言慎勿作境会，取舍过咎由来均。

## 拼音
- bao1 shan1 shui3 mai4 tong1 xi1 yin2 ， sen1 ran2 lin2 wu1 kai1 dong1 chen2 。
- fei1 xian1 xia4 shi4 san1 wan4 qing3 ， qi3 yi4 di1 shui3 tao2 jia1 lun2 。
- shi2 shi2 yu2 jin4 bei4 wu2 chu3 ， chi4 zi3 𫙺 𫙺 ai1 piao1 lun2 。
- song1 jiang1 yi4 zhi1 dong1 ru4 hai3 ， hai3 dao4 jin1 zhe3 jie1 yang2 chen2 。
- sui4 ling4 hong2 bo1 hui2 bu4 tu3 ， yu3 ji4 mo4 bian4 wei3 yu3 zhen1 。
- tao1 tao1 li4 wang3 qiao2 xia4 shui3 ， sheng3 zhao4 huang2 shou4 gu1 yin2 shen1 。
- yue4 lun2 xing2 kong1 wan4 lai4 xi1 ， shang4 ji4 ci3 jing4 qing1 wu2 lun2 。
- dang1 shi2 ku3 hen4 wu2 hao3 ju4 ， kong1 fu4 sui4 yue4 lin2 jiang1 jin1 。
- de2 gong1 xin1 shi1 miao4 ru4 li3 ， yang2 lao4 gan3 fang1 qian1 li3 chun2 。
- gong1 yan2 shen4 wu4 zuo4 jing4 hui4 ， qu3 she3 guo4 jiu4 you2 lai2 jun1 。

## 注释

## 译文

## 赏析
