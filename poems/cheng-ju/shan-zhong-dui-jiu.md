---
id: cheng-ju-shan-zhong-dui-jiu
title: 山中对酒
titlePinyin: shan1 zhong1 dui4 jiu3
titleSlug: shan-zhong-dui-jiu
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋容澹青山，爽秀雨皆足。
- 清溪照千仞，空翠疑可掬。
- 何年顾兔窟，桂子堕山腹。
- 老香散深林，屑玉缀黄粟。
- 朝来客衣动，一叶下空谷。
- 客心如棼丝，日月共烦促。
- 胸中尚磊块，陶写赖新渌。
- 要当酒千钟，浇我愁万斛。
- 顾有独醒人，修然倚枯木。

## 拼音
- qiu1 rong2 dan4 qing1 shan1 ， shuang3 xiu4 yu3 jie1 zu2 。
- qing1 xi1 zhao4 qian1 ren4 ， kong1 cui4 yi2 ke3 ju1 。
- he2 nian2 gu4 tu4 ku1 ， gui4 zi3 duo4 shan1 fu4 。
- lao3 xiang1 san4 shen1 lin2 ， xie4 yu4 zhui4 huang2 su4 。
- chao2 lai2 ke4 yi1 dong4 ， yi2 ye4 xia4 kong1 gu3 。
- ke4 xin1 ru2 fen2 si1 ， ri4 yue4 gong4 fan2 cu4 。
- xiong1 zhong1 shang4 lei3 kuai4 ， tao2 xie3 lai4 xin1 lu4 。
- yao4 dang1 jiu3 qian1 zhong1 ， jiao1 wo3 chou2 wan4 hu2 。
- gu4 you3 du2 xing3 ren2 ， xiu1 ran2 yi3 ku1 mu4 。

## 注释

## 译文

## 赏析
