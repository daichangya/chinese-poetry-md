---
id: cheng-ju-tong-zhao-zi-yong-guo-zhu-yuan-yi-si-le-pu
title: 同赵子雍过朱元益耜乐圃
titlePinyin: tong2 zhao4 zi3 yong1 guo4 zhu1 yuan2 yi4 si4 le4 pu3
titleSlug: tong-zhao-zi-yong-guo-zhu-yuan-yi-si-le-pu
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风脱叶尽，弱质例可憎。
- 乐圃森老木，深苍欝奔腾。
- 中有白眉子，貎古心亦澄。
- 岁寒俪松筠，岂直朱丝绳。
- 篮舆一寻访，相携得良明。
- 促膝对软语，沉忧释春冰。
- 丛编出奇踪，璀璨献与凝。
- 雕戈及篆鼎，往往见未曾。
- 惭君倾佳酿，幽亭暮方登。
- 但怪一林白，孤蟾自东升。
- 斯须接诗战，掉鞅苦不胜。
- 羡子醉经史，吾方着弓矰。
- 白眼安取转，尊拳恐相仍。
- 见子意已足，何须酒如渑。

## 拼音
- qiu1 feng1 tuo1 ye4 jin4 ， ruo4 zhi4 li4 ke3 zeng1 。
- le4 pu3 sen1 lao3 mu4 ， shen1 cang1 yu4 ben1 teng2 。
- zhong1 you3 bai2 mei2 zi3 ， ni2 gu3 xin1 yi4 cheng2 。
- sui4 han2 li4 song1 yun2 ， qi3 zhi2 zhu1 si1 sheng2 。
- lan2 yu2 yi4 xun2 fang3 ， xiang1 xie2 de2 liang2 ming2 。
- cu4 xi1 dui4 ruan3 yu3 ， chen2 you1 shi4 chun1 bing1 。
- cong2 bian1 chu1 qi2 zong1 ， cui3 can4 xian4 yu3 ning2 。
- diao1 ge1 ji2 zhuan4 ding3 ， wang3 wang3 jian4 wei4 ceng2 。
- can2 jun1 qing1 jia1 niang4 ， you1 ting2 mu4 fang1 deng1 。
- dan4 guai4 yi4 lin2 bai2 ， gu1 chan2 zi4 dong1 sheng1 。
- si1 xu1 jie1 shi1 zhan4 ， diao4 yang1 ku3 bu2 sheng4 。
- xian4 zi3 zui4 jing1 shi3 ， wu2 fang1 zhe0 gong1 zeng1 。
- bai2 yan3 an1 qu3 zhuan3 ， zun1 quan2 kong3 xiang1 reng2 。
- jian4 zi3 yi4 yi3 zu2 ， he2 xu1 jiu3 ru2 mian3 。

## 注释

## 译文

## 赏析
