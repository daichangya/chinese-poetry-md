---
id: cheng-ju-huang-jia-fu-chao-qing-gong-yan-shi-shi-yi-bu-shu-mian-wei-yan-qie-suo-j-89f5d169
title: 黄嘉父朝请公彦示诗以不数面为言且索近著次韵谢答一首
titlePinyin: huang2 jia1 fu4 chao2 qing3 gong1 yan4 shi4 shi1 yi3 bu2 shu4 mian4 wei4 yan2 qie3 suo3 jin4 zhu4 ci4 yun4 xie4 da2 yi4 shou3
titleSlug: huang-jia-fu-chao-qing-gong-yan-shi-shi-yi-bu-shu-mian-wei-yan-qie-suo-j-89f5d169
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄公游不成，白发奉朝请。
- 东归乐闲燕，有味如隽永。
- 双凫倦朝飞，独鹤方夜警。
- 知余亦衰穷，系马无复骋。
- 贻诗重琼玖，未展意先领。
- 劳生厌尘雾，对此得暂屏。
- 终当遣长须，亦复钓缩颈。
- 相过举清觞，野水吹万顷。
- 君当倾锦囊，我亦倩毛颖。
- 时寻招提胜，莲社比宗炳。
- 如何迫寒饿，去棹聊一整。
- 兴尽即言归，江湖足佳景。

## 拼音
- huang2 gong1 you2 bu4 cheng2 ， bai2 fa4 feng4 chao2 qing3 。
- dong1 gui1 le4 xian2 yan4 ， you3 wei4 ru2 juan4 yong3 。
- shuang1 fu2 juan4 chao2 fei1 ， du2 he4 fang1 ye4 jing3 。
- zhi1 yu2 yi4 shuai1 qiong2 ， xi4 ma3 wu2 fu4 cheng3 。
- yi2 shi1 zhong4 qiong2 jiu3 ， wei4 zhan3 yi4 xian1 ling3 。
- lao2 sheng1 yan4 chen2 wu4 ， dui4 ci3 de2 zan4 ping2 。
- zhong1 dang1 qian3 chang2 xu1 ， yi4 fu4 diao4 suo1 jing3 。
- xiang1 guo4 ju3 qing1 shang1 ， ye3 shui3 chui1 wan4 qing3 。
- jun1 dang1 qing1 jin3 nang2 ， wo3 yi4 qian4 mao2 ying3 。
- shi2 xun2 zhao1 ti2 sheng4 ， lian2 she4 bi3 zong1 bing3 。
- ru2 he2 po4 han2 e4 ， qu4 zhao4 liao2 yi4 zheng3 。
- xing1 jin4 ji2 yan2 gui1 ， jiang1 hu2 zu2 jia1 jing3 。

## 注释

## 译文

## 赏析
