---
id: cheng-ju-mou-qian-ri-ye-jian-guo-shi-shi-du-shang-shu-huo-kuan-yan-tan-meng-chu-s-47b536ba
title: 某前日谒见国史侍读尚书获款燕谈蒙出示周杨子书报许藏山中得岩壑之胜过冷泉亭者叹想不已俾某赋诗退成七言古句一首上呈
titlePinyin: mou3 qian2 ri4 ye4 jian4 guo2 shi3 shi4 du2 shang4 shu1 huo4 kuan3 yan4 tan2 meng2 chu1 shi4 zhou1 yang2 zi3 shu1 bao4 xu3 cang2 shan1 zhong1 de2 yan2 he4 zhi1 sheng4 guo4 leng3 quan2 ting2 zhe3 tan4 xiang3 bu4 yi3 bi3 mou3 fu4 shi1 tui4 cheng2 qi1 yan2 gu3 ju4 yi4 shou3 shang4 cheng2
titleSlug: mou-qian-ri-ye-jian-guo-shi-shi-du-shang-shu-huo-kuan-yan-tan-meng-chu-s-47b536ba
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 素王之宫行秘府，断取瀛州纳环堵。
- 诸儒何必四库书，正自胸中有千古。
- 野人上车才不落，索米无庸面如鼓。
- 归来仰屋坐太息，咄咄书空欲谁语。
- 石林居士今龙坂，忧国形臞心独苦。
- 向来岂止见夷吾，叩阁何由避寒暑。
- 伯仁三日应可尔，顿解新亭对凄楚。
- 坐中人传双尺素，思洛桥南霅溪渚。
- 山回壤接二百里，许藏幽奇天所与。
- 人间那得此岩壑，坐想周郎喜而舞。
- 苍崖壁立欲千仞，蔽日青林自风雨。
- 信知灵境不待匠，古涧穿岩巧吞吐。
- 慇懃留此万里流，更觉山川生媚妩。
- 了观澄湛本非住，却觅喧豗无处所。
- 手诛阴木结茅屋，掀抉高深期尽取。
- 四山擢翠若无地，三石撑空袅相柱。
- 书词岂夸惊我甚，下视呼猨触天姥。
- 卞峰胜绝固自足，莫为东山思解组。
- 龙骧云起要侯王，鹤唳风声走夷虏。
- 会令藿食保安眠，北固山南事幽圃。

## 拼音
- su4 wang2 zhi1 gong1 xing2 mi4 fu3 ， duan4 qu3 ying2 zhou1 na4 huan2 du3 。
- zhu1 ru2 he2 bi4 si4 ku4 shu1 ， zheng4 zi4 xiong1 zhong1 you3 qian1 gu3 。
- ye3 ren2 shang4 che1 cai2 bu2 luo4 ， suo3 mi3 wu2 yong1 mian4 ru2 gu3 。
- gui1 lai2 yang3 wu1 zuo4 tai4 xi1 ， duo1 duo1 shu1 kong1 yu4 shui2 yu3 。
- shi2 lin2 ju1 shi4 jin1 long2 ban3 ， you1 guo2 xing2 qu2 xin1 du2 ku3 。
- xiang4 lai2 qi3 zhi3 jian4 yi2 wu2 ， kou4 ge2 he2 you2 bi4 han2 shu3 。
- bo2 ren2 san1 ri4 ying4 ke3 er3 ， dun4 jie3 xin1 ting2 dui4 qi1 chu3 。
- zuo4 zhong1 ren2 chuan2 shuang1 chi3 su4 ， si1 luo4 qiao2 nan2 zha4 xi1 zhu3 。
- shan1 hui2 rang3 jie1 er4 bai3 li3 ， xu3 cang2 you1 qi2 tian1 suo3 yu3 。
- ren2 jian1 na4 de2 ci3 yan2 he4 ， zuo4 xiang3 zhou1 lang2 xi3 er2 wu3 。
- cang1 ya2 bi4 li4 yu4 qian1 ren4 ， bi4 ri4 qing1 lin2 zi4 feng1 yu3 。
- xin4 zhi1 ling2 jing4 bu2 dai4 jiang4 ， gu3 jian4 chuan1 yan2 qiao3 tun1 tu3 。
- yin1 qin2 liu2 ci3 wan4 li3 liu2 ， geng4 jue2 shan1 chuan1 sheng1 mei4 wu3 。
- liao3 guan1 cheng2 zhan4 ben3 fei1 zhu4 ， que4 mi4 xuan1 hui1 wu2 chu4 suo3 。
- shou3 zhu1 yin1 mu4 jie2 mao2 wu1 ， xian1 jue2 gao1 shen1 qi1 jin4 qu3 。
- si4 shan1 zhuo2 cui4 ruo4 wu2 di4 ， san1 shi2 cheng1 kong1 niao3 xiang1 zhu4 。
- shu1 ci2 qi3 kua1 jing1 wo3 shen4 ， xia4 shi4 hu1 yuan2 chu4 tian1 lao3 。
- bian4 feng1 sheng4 jue2 gu4 zi4 zu2 ， mo4 wei4 dong1 shan1 si1 jie3 zu3 。
- long2 xiang1 yun2 qi3 yao4 hou2 wang2 ， he4 li4 feng1 sheng1 zou3 yi2 lu3 。
- hui4 ling4 huo4 shi2 bao3 an1 mian2 ， bei3 gu4 shan1 nan2 shi4 you1 pu3 。

## 注释

## 译文

## 赏析
