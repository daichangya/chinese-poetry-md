---
id: cheng-ju-he-ye-han-lin-zu-yu-feng-qiao
title: 和叶翰林阻雨枫桥
titlePinyin: he2 ye4 han4 lin2 zu3 yu3 feng1 qiao2
titleSlug: he-ye-han-lin-zu-yu-feng-qiao
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白雨下车轴，江湖与天邻。
- 浑流已横溃，川陆无行人。
- 荡荡淮楚舟，篙樯动萧晨。
- 淹留寒山寺，河湾俯清沦。
- 虚堂梦春草，落纸佳句新。
- 长啸寄遐想，深谈破无因。
- 泊无轩裳累，但觉山林亲。
- 迟迟去鲁意，欲驾还逡巡。
- 阴霖固无限，所念商农迍。
- 乃知君子怀，绝出世俗尘。

## 拼音
- bai2 yu3 xia4 che1 zhou2 ， jiang1 hu2 yu3 tian1 lin2 。
- hun2 liu2 yi3 heng2 kui4 ， chuan1 lu4 wu2 xing2 ren2 。
- dang4 dang4 huai2 chu3 zhou1 ， gao1 qiang2 dong4 xiao1 chen2 。
- yan1 liu2 han2 shan1 si4 ， he2 wan1 fu3 qing1 lun2 。
- xu1 tang2 meng4 chun1 cao3 ， luo4 zhi3 jia1 ju4 xin1 。
- chang2 xiao4 ji4 xia2 xiang3 ， shen1 tan2 po4 wu2 yin1 。
- bo2 wu2 xuan1 shang0 lei4 ， dan4 jue2 shan1 lin2 qin1 。
- chi2 chi2 qu4 lu3 yi4 ， yu4 jia4 hai2 qun1 xun2 。
- yin1 lin2 gu4 wu2 xian4 ， suo3 nian4 shang1 nong2 zhun1 。
- nai3 zhi1 jun1 zi3 huai2 ， jue2 chu1 shi4 su2 chen2 。

## 注释

## 译文

## 赏析
