---
id: cheng-ju-sheng-di-san-er
title: 生第三儿
titlePinyin: sheng1 di4 san1 er2
titleSlug: sheng-di-san-er
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生儿如班伯，绝业出金华。
- 恼人如添丁，索抱声哑哑。
- 人生各有分，豪末不可加。
- 丹山无凡鷇，寒根无早芽。
- 如公翔千仞，众鸟不敢哗。
- 将雏一来仪，美瑞世所夸。
- 嗟我困冰谷，霜枝鬰盘拏。
- 华颠有二女，尔尔聊自佳。
- 今年熊罴梦，亦复来贫家。
- 平生坐著书，每笑括与奢。
- 篮舆一幅巾，缓步可当车。
- 傥学长史掾，修真凌景霞。

## 拼音
- sheng1 er2 ru2 ban1 bo2 ， jue2 ye4 chu1 jin1 hua2 。
- nao3 ren2 ru2 tian1 ding1 ， suo3 bao4 sheng1 ya3 ya3 。
- ren2 sheng1 ge4 you3 fen1 ， hao2 mo4 bu4 ke3 jia1 。
- dan1 shan1 wu2 fan2 kou4 ， han2 gen1 wu2 zao3 ya2 。
- ru2 gong1 xiang2 qian1 ren4 ， zhong4 niao3 bu4 gan3 hua2 。
- jiang1 chu2 yi4 lai2 yi2 ， mei3 rui4 shi4 suo3 kua1 。
- jie1 wo3 kun4 bing1 gu3 ， shuang1 zhi1 yu4 pan2 na2 。
- hua2 dian1 you3 er4 nü3 ， er3 er3 liao2 zi4 jia1 。
- jin1 nian2 xiong2 pi2 meng4 ， yi4 fu4 lai2 pin2 jia1 。
- ping2 sheng1 zuo4 zhu4 shu1 ， mei3 xiao4 kuo4 yu3 she1 。
- lan2 yu2 yi4 fu2 jin1 ， huan3 bu4 ke3 dang1 che1 。
- tang3 xue2 zhang3 shi3 yuan4 ， xiu1 zhen1 ling2 jing3 xia2 。

## 注释

## 译文

## 赏析
