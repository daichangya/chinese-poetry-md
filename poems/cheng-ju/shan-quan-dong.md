---
id: cheng-ju-shan-quan-dong
title: 善权洞
titlePinyin: shan4 quan2 dong4
titleSlug: shan-quan-dong
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻包山境，中有林屋天。
- 旁通号地脉，岳渎潜钩连。
- 兹山岂其类，澒洞皆中穿。
- 二岩岌山足，琤淙激奔泉。
- 牛羊走大石，吐受无穷年。
- 金堂下石液，雪积如烹煎。
- 从来米盐称，浪播俚俗传。
- 一洞启山腹，穹窿亦联绵。
- 谁题九斗字，大篆仍深镌。
- 中藏丈五石，屹若龙腾渊。
- 回头问主人，我辈定不凡。
- 云何逐官牒，常得我所耽。
- 向来共幽讨，九鏁藏芝岩。
- 而我自林屋，翩然游皖灊。
- 洪崖傥可俯，不在南山南。

## 拼音
- chang2 wen2 bao1 shan1 jing4 ， zhong1 you3 lin2 wu1 tian1 。
- pang2 tong1 hao4 di4 mai4 ， yue4 du2 qian2 gou1 lian2 。
- zi1 shan1 qi3 qi2 lei4 ， hong4 dong4 jie1 zhong1 chuan1 。
- er4 yan2 ji2 shan1 zu2 ， cheng1 cong2 ji1 ben1 quan2 。
- niu2 yang2 zou3 da4 shi2 ， tu3 shou4 wu2 qiong2 nian2 。
- jin1 tang2 xia4 shi2 ye4 ， xue3 ji1 ru2 peng1 jian1 。
- cong2 lai2 mi3 yan2 cheng1 ， lang4 bo1 li3 su2 chuan2 。
- yi2 dong4 qi3 shan1 fu4 ， qiong2 long2 yi4 lian2 mian2 。
- shui2 ti2 jiu3 dou3 zi4 ， da4 zhuan4 reng2 shen1 juan1 。
- zhong1 cang2 zhang4 wu3 shi2 ， yi4 ruo4 long2 teng2 yuan1 。
- hui2 tou2 wen4 zhu3 ren2 ， wo3 bei4 ding4 bu4 fan2 。
- yun2 he2 zhu2 guan1 die2 ， chang2 de2 wo3 suo3 dan1 。
- xiang4 lai2 gong4 you1 tao3 ， jiu3 suo3 cang2 zhi1 yan2 。
- er2 wo3 zi4 lin2 wu1 ， pian1 ran2 you2 wan3 qian2 。
- hong2 ya2 tang3 ke3 fu3 ， bu2 zai4 nan2 shan1 nan2 。

## 注释

## 译文

## 赏析
