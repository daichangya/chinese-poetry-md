---
id: cheng-ju-shan-gu-si
title: 山谷寺
titlePinyin: shan1 gu3 si4
titleSlug: shan-gu-si
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竺法暨华土，出传骨与书。
- 金仙屹不动，坐使四海趋。
- 山川第一胜，尽为佛者居。
- 葱葱灊之谷，蛟鸾互盘纡。
- 一为飞锡先，方士回云车。
- 顾盼榛楚地，翚簷涌层虚。
- 英灵护泉脉，饮此白足徒。
- 当年盖国众，莫挽碧眼胡。
- 传衣到三叶，此地滋焦枯。
- 异气生杰阁，宸奎动天枢。
- 神龙尽倾向，宝此明月珠。
- 三圣陟帝所，云章久宁渝。
- 余沾及婆塞，岁复六七夫。
- 堂中老沙门，古态几皇胥。
- 定知黄龙窟，不着点额鱼。
- 门开两山峡，萃然七浮图。
- 沙步对石麓，溪流清且徐。
- 危甍隐深樾，间见碧与朱。
- 朝来雨脚断，云气尚卷舒。
- 悬知磴道滑，一水不复逾。
- 州家有造诣，上马及未晡。

## 拼音
- zhu2 fa3 ji4 hua2 tu3 ， chu1 chuan2 gu3 yu3 shu1 。
- jin1 xian1 yi4 bu2 dong4 ， zuo4 shi3 si4 hai3 qu1 。
- shan1 chuan1 di4 yi1 sheng4 ， jin4 wei4 fo2 zhe3 ju1 。
- cong1 cong1 qian2 zhi1 gu3 ， jiao1 luan2 hu4 pan2 yu1 。
- yi2 wei4 fei1 xi1 xian1 ， fang1 shi4 hui2 yun2 che1 。
- gu4 pan4 zhen1 chu3 di4 ， hui1 yan2 yong3 ceng2 xu1 。
- ying1 ling2 hu4 quan2 mai4 ， yin3 ci3 bai2 zu2 tu2 。
- dang1 nian2 gai4 guo2 zhong4 ， mo4 wan3 bi4 yan3 hu2 。
- chuan2 yi1 dao4 san1 ye4 ， ci3 di4 zi1 jiao1 ku1 。
- yi4 qi4 sheng1 jie2 ge2 ， chen2 kui2 dong4 tian1 shu1 。
- shen2 long2 jin4 qing1 xiang4 ， bao3 ci3 ming2 yue4 zhu1 。
- san1 sheng4 zhi4 di4 suo3 ， yun2 zhang1 jiu3 ning2 yu2 。
- yu2 zhan1 ji2 po2 sai1 ， sui4 fu4 liu4 qi1 fu1 。
- tang2 zhong1 lao3 sha1 men2 ， gu3 tai4 ji3 huang2 xu1 。
- ding4 zhi1 huang2 long2 ku1 ， bu4 zhe0 dian3 e2 yu2 。
- men2 kai1 liang3 shan1 xia2 ， cui4 ran2 qi1 fu2 tu2 。
- sha1 bu4 dui4 shi2 lu4 ， xi1 liu2 qing1 qie3 xu2 。
- wei1 meng2 yin3 shen1 yue4 ， jian1 jian4 bi4 yu3 zhu1 。
- chao2 lai2 yu3 jiao3 duan4 ， yun2 qi4 shang4 juan4 shu1 。
- xuan2 zhi1 deng4 dao4 hua2 ， yi4 shui3 bu2 fu4 yu2 。
- zhou1 jia1 you3 zao4 yi4 ， shang4 ma3 ji2 wei4 bu1 。

## 注释

## 译文

## 赏析
