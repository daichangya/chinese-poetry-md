---
id: cheng-ju-xi-zeng-jiang-zhong-jia-si-bing
title: 戏赠江仲嘉司兵
titlePinyin: xi4 zeng4 jiang1 zhong4 jia1 si1 bing1
titleSlug: xi-zeng-jiang-zhong-jia-si-bing
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见谢公栖迟乐东土，起作司马征西府。
- 莫年谈笑有穰孙，鹤唳风声走强虏。
- 又不见子猷剡川高兴阑，肯随鹤书落人间。
- 不知骑曹底官职，朝来拄颊看西山。
- 平生清真翠岩老，泉石膏肓偶同调。
- 岁寒落落见孤松，不忍低眉宁枯槁。
- 年来无米继朝炊，闻说吴兴富鱼稻。
- 不妨来作古司兵，士卒投醪止凫藻。
- 美哉洋洋霅溪水，秋塘百里荷花绕。
- 当年钓徒放浪处，醉目悠然送归鸟。
- 斯人不死世不识，往往凌波弄瑶草。
- 君方参同佐龙虎，我欲治荒种梨枣。
- 会当月夜见庞眉，一笑超然凌八表。

## 拼音
- jun1 bu2 jian4 xie4 gong1 qi1 chi2 le4 dong1 tu3 ， qi3 zuo4 si1 ma3 zheng1 xi1 fu3 。
- mo4 nian2 tan2 xiao4 you3 rang2 sun1 ， he4 li4 feng1 sheng1 zou3 qiang2 lu3 。
- you4 bu2 jian4 zi3 you2 yan3 chuan1 gao1 xing4 lan2 ， ken3 sui2 he4 shu1 luo4 ren2 jian1 。
- bu4 zhi1 qi2 cao2 di3 guan1 zhi2 ， chao2 lai2 zhu3 jia2 kan4 xi1 shan1 。
- ping2 sheng1 qing1 zhen1 cui4 yan2 lao3 ， quan2 shi2 gao1 huang1 ou3 tong2 diao4 。
- sui4 han2 luo4 luo4 jian4 gu1 song1 ， bu4 ren3 di1 mei2 ning2 ku1 gao3 。
- nian2 lai2 wu2 mi3 ji4 chao2 chui1 ， wen2 shuo1 wu2 xing1 fu4 yu2 dao4 。
- bu4 fang2 lai2 zuo4 gu3 si1 bing1 ， shi4 zu2 tou2 lao2 zhi3 fu2 zao3 。
- mei3 zai1 yang2 yang2 zha4 xi1 shui3 ， qiu1 tang2 bai3 li3 he2 hua1 rao4 。
- dang1 nian2 diao4 tu2 fang4 lang4 chu4 ， zui4 mu4 you1 ran2 song4 gui1 niao3 。
- si1 ren2 bu4 si3 shi4 bu4 shi2 ， wang3 wang3 ling2 bo1 nong4 yao2 cao3 。
- jun1 fang1 can1 tong2 zuo3 long2 hu3 ， wo3 yu4 zhi4 huang1 zhong3 li2 zao3 。
- hui4 dang1 yue4 ye4 jian4 pang2 mei2 ， yi2 xiao4 chao1 ran2 ling2 ba1 biao3 。

## 注释

## 译文

## 赏析
