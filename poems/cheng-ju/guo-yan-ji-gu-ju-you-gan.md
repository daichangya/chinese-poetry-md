---
id: cheng-ju-guo-yan-ji-gu-ju-you-gan
title: 过颜几故居有感
titlePinyin: guo4 yan2 ji3 gu4 ju1 you3 gan3
titleSlug: guo-yan-ji-gu-ju-you-gan
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽兰忌当门，野马难驾车。
- 颜生跅㢮士，一跌不可扶。
- 少年豪于文，自拟灵蛇珠。
- 生涯寄罇酒，醉目随飞凫。
- 兴来不停笔，似觉胆力麄。
- 开胸吐奇秀，𣸣涌春云疏。
- 嵚崎四五十，不挂荐士书。
- 漫灭祢衡刺，佯狂阮生途。
- 拂衣苕溪上，茅簷客东吴。
- 悬鹑冬不完，脱粟午未𫗦。
- 醉中有天地，别是仙翁壶。
- 惜哉不覊才，白首甘穷闾。
- 平时同袍客，半在青云衢。
- 音尘邈山河，岂顾荘鱼枯。
- 覊栖风尘下，日月双驰驹。
- 谁知聚沫身，倐去不可呼。
- 死惟一函土，生独四壁居。
- 寄骸无尺地，传业无遗孤。
- 诗人多命薄，此语或不诬。
- 吴天千古月，空照酒家垆。

## 拼音
- you1 lan2 ji4 dang1 men2 ， ye3 ma3 nan2 jia4 che1 。
- yan2 sheng1 tuo4 㢮 shi4 ， yi4 die1 bu4 ke3 fu2 。
- shao4 nian2 hao2 yu2 wen2 ， zi4 ni3 ling2 she2 zhu1 。
- sheng1 ya2 ji4 zun1 jiu3 ， zui4 mu4 sui2 fei1 fu2 。
- xing1 lai2 bu4 ting2 bi3 ， si4 jue2 dan3 li4 cu1 。
- kai1 xiong1 tu3 qi2 xiu4 ， fen2 yong3 chun1 yun2 shu1 。
- qin1 qi2 si4 wu3 shi2 ， bu2 gua4 jian4 shi4 shu1 。
- man4 mie4 mi2 heng2 ci4 ， yang2 kuang2 ruan3 sheng1 tu2 。
- fu2 yi1 tiao2 xi1 shang4 ， mao2 yan2 ke4 dong1 wu2 。
- xuan2 chun2 dong1 bu4 wan2 ， tuo1 su4 wu3 wei4 𫗦 。
- zui4 zhong1 you3 tian1 di4 ， bie2 shi4 xian1 weng1 hu2 。
- xi1 zai1 bu4 ji1 cai2 ， bai2 shou3 gan1 qiong2 lü2 。
- ping2 shi2 tong2 pao2 ke4 ， ban4 zai4 qing1 yun2 qu2 。
- yin1 chen2 miao3 shan1 he2 ， qi3 gu4 zhuang1 yu2 ku1 。
- ji1 qi1 feng1 chen2 xia4 ， ri4 yue4 shuang1 chi2 ju1 。
- shui2 zhi1 ju4 mo4 shen1 ， shu1 qu4 bu4 ke3 hu1 。
- si3 wei2 yi4 han2 tu3 ， sheng1 du2 si4 bi4 ju1 。
- ji4 hai2 wu2 chi3 di4 ， chuan2 ye4 wu2 yi2 gu1 。
- shi1 ren2 duo1 ming4 bao2 ， ci3 yu3 huo4 bu4 wu1 。
- wu2 tian1 qian1 gu3 yue4 ， kong1 zhao4 jiu3 jia1 lu2 。

## 注释

## 译文

## 赏析
