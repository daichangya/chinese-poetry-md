---
id: cheng-ju-ci-yun-ye-nei-han-you-xi-yu-shan-yong-yuan-feng-yi-yun
title: 次韵叶内翰游西余山用袁奉议韵
titlePinyin: ci4 yun4 ye4 nei4 han4 you2 xi1 yu2 shan1 yong4 yuan2 feng4 yi4 yun4
titleSlug: ci-yun-ye-nei-han-you-xi-yu-shan-yong-yuan-feng-yi-yun
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平子愧明略，长卿真倦游。
- 笭箵傥可佩，瑶玉岂复舟。
- 旧闻西余老，猖狂白苹洲。
- 毫端宝刹见，尘起大地收。
- 奋迅师子王，蚓蛙视蛟虬。
- 向来大涤翁，晚节万户侯。
- 襄阳一转语，富贵真云浮。
- 此道久已微，碔砆混琳球。
- 念昔过苕霅，寻谿亦经丘。
- 同游今安在，十载一瞬眸。
- 几欲挂长剑，刻舟笑延州。
- 焉知瓮中人，寂默无春秋。
- 香炉着古庙，一念万劫休。
- 安得五亩园，良苗接平畴。
- 脱身饥寒外，结友高胜流。
- 二边无余习，六贼可尽刘。
- 谁能使危膓，一日一万周。
- 须公谢三旌，故事追羊求。
- 青鞋一幅巾，往来山之幽。
- 且复载明月，深潭戏垂钩。

## 拼音
- ping2 zi3 kui4 ming2 lüe4 ， chang2 qing1 zhen1 juan4 you2 。
- ling2 xing3 tang3 ke3 pei4 ， yao2 yu4 qi3 fu4 zhou1 。
- jiu4 wen2 xi1 yu2 lao3 ， chang1 kuang2 bai2 ping2 zhou1 。
- hao2 duan1 bao3 cha4 jian4 ， chen2 qi3 da4 di4 shou1 。
- fen4 xun4 shi1 zi3 wang2 ， yin3 wa1 shi4 jiao1 qiu2 。
- xiang4 lai2 da4 di2 weng1 ， wan3 jie2 wan4 hu4 hou2 。
- xiang1 yang2 yi4 zhuan3 yu3 ， fu4 gui4 zhen1 yun2 fu2 。
- ci3 dao4 jiu3 yi3 wei1 ， wu3 fu1 hun4 lin2 qiu2 。
- nian4 xi1 guo4 tiao2 zha4 ， xun2 xi1 yi4 jing1 qiu1 。
- tong2 you2 jin1 an1 zai4 ， shi2 zai3 yi2 shun4 mou2 。
- ji3 yu4 gua4 chang2 jian4 ， ke4 zhou1 xiao4 yan2 zhou1 。
- yan1 zhi1 weng4 zhong1 ren2 ， ji4 mo4 wu2 chun1 qiu1 。
- xiang1 lu2 zhe0 gu3 miao4 ， yi2 nian4 wan4 jie2 xiu1 。
- an1 de2 wu3 mu3 yuan2 ， liang2 miao2 jie1 ping2 chou2 。
- tuo1 shen1 ji1 han2 wai4 ， jie2 you3 gao1 sheng4 liu2 。
- er4 bian1 wu2 yu2 xi2 ， liu4 zei2 ke3 jin4 liu2 。
- shui2 neng2 shi3 wei1 chang2 ， yi2 ri4 yi2 wan4 zhou1 。
- xu1 gong1 xie4 san1 jing1 ， gu4 shi4 zhui1 yang2 qiu2 。
- qing1 xie2 yi4 fu2 jin1 ， wang3 lai2 shan1 zhi1 you1 。
- qie3 fu4 zai3 ming2 yue4 ， shen1 tan2 xi4 chui2 gou1 。

## 注释

## 译文

## 赏析
