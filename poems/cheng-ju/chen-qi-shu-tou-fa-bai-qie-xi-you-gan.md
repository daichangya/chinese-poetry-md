---
id: cheng-ju-chen-qi-shu-tou-fa-bai-qie-xi-you-gan
title: 晨起梳头髪白且稀有感
titlePinyin: chen2 qi3 shu1 tou2 fa4 bai2 qie3 xi1 you3 gan3
titleSlug: chen-qi-shu-tou-fa-bai-qie-xi-you-gan
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余髪已种种，我怀亦依依。
- 风林无安巢，寒日无余辉。
- 束髪随官牒，前言服良规。
- 岂惟会计当，自诡牛羊肥。
- 妄献北阙书，野芹安足希。
- 一挂邪士籍，徒嗟寸诚微。
- 惓惓畎亩志，正作祸患机。
- 羁危不如人，行行向知非。
- 世变不可料，胡尘暗王畿。
- 真人起白水，帝命式九围。
- 误沐宣室召，白头侍经帏。
- 谁言萤爝光，敢近白日晖。
- 谁言草木萌，敢试雷霆威。
- 野马立仗下，轩昂妄鸣嘶。
- 弃之老牛皂，无复瞻龙墀。
- 天公了无私，与夺适所宜。
- 时方急功名，选愞安所施。
- 士方贵才辨，安用钝讷为。
- 常人与善士，何异于愚痴。
- 譬之救焚溺，珮玉行逶迤。
- 弃捐乃其理，刺天看群飞。
- 幸非高明室，百鬼浪见闚。
- 自从伏嵁岩，风淫得偏扉。
- 有足不得行，有手不得持。
- 每思林野娱，济胜忧无期。
- 堆豗不得往，如骥絷且鞿。
- 如盲不忘视，如寒不忘衣。
- 如痿不忘起，如羁不忘归。
- 但愿老穷健，长甘北山薇。
- 岂复理须鬓，峨冠待晨曦。

## 拼音
- yu2 fa4 yi3 zhong3 zhong3 ， wo3 huai2 yi4 yi1 yi1 。
- feng1 lin2 wu2 an1 chao2 ， han2 ri4 wu2 yu2 hui1 。
- shu4 fa4 sui2 guan1 die2 ， qian2 yan2 fu2 liang2 gui1 。
- qi3 wei2 kuai4 ji4 dang1 ， zi4 gui3 niu2 yang2 fei2 。
- wang4 xian4 bei3 que1 shu1 ， ye3 qin2 an1 zu2 xi1 。
- yi2 gua4 xie2 shi4 ji2 ， tu2 jie1 cun4 cheng2 wei1 。
- quan2 quan2 quan3 mu3 zhi4 ， zheng4 zuo4 huo4 huan4 ji1 。
- ji1 wei1 bu4 ru2 ren2 ， xing2 xing2 xiang4 zhi1 fei1 。
- shi4 bian4 bu4 ke3 liao4 ， hu2 chen2 an4 wang2 ji1 。
- zhen1 ren2 qi3 bai2 shui3 ， di4 ming4 shi4 jiu3 wei2 。
- wu4 mu4 xuan1 shi4 zhao4 ， bai2 tou2 shi4 jing1 wei2 。
- shui2 yan2 ying2 jue2 guang1 ， gan3 jin4 bai2 ri4 hui1 。
- shui2 yan2 cao3 mu4 meng2 ， gan3 shi4 lei2 ting2 wei1 。
- ye3 ma3 li4 zhang4 xia4 ， xuan1 ang2 wang4 ming2 si1 。
- qi4 zhi1 lao3 niu2 zao4 ， wu2 fu4 zhan1 long2 chi2 。
- tian1 gong1 liao3 wu2 si1 ， yu3 duo2 shi4 suo3 yi2 。
- shi2 fang1 ji2 gong1 ming2 ， xuan3 nuo4 an1 suo3 shi1 。
- shi4 fang1 gui4 cai2 bian4 ， an1 yong4 dun4 ne4 wei4 。
- chang2 ren2 yu3 shan4 shi4 ， he2 yi4 yu2 yu2 chi1 。
- pi4 zhi1 jiu4 fen2 ni4 ， pei4 yu4 xing2 wei1 yi2 。
- qi4 juan1 nai3 qi2 li3 ， ci4 tian1 kan4 qun2 fei1 。
- xing4 fei1 gao1 ming2 shi4 ， bai3 gui3 lang4 jian4 kui1 。
- zi4 cong2 fu2 kan1 yan2 ， feng1 yin2 de2 pian1 fei1 。
- you3 zu2 bu4 de2 xing2 ， you3 shou3 bu4 de2 chi2 。
- mei3 si1 lin2 ye3 yu2 ， ji4 sheng4 you1 wu2 qi1 。
- dui1 hui1 bu4 de2 wang3 ， ru2 ji4 zhi2 qie3 ji1 。
- ru2 mang2 bu2 wang4 shi4 ， ru2 han2 bu2 wang4 yi1 。
- ru2 wei3 bu2 wang4 qi3 ， ru2 ji1 bu2 wang4 gui1 。
- dan4 yuan4 lao3 qiong2 jian4 ， chang2 gan1 bei3 shan1 wei1 。
- qi3 fu4 li3 xu1 bin4 ， e2 guan1 dai4 chen2 xi1 。

## 注释

## 译文

## 赏析
