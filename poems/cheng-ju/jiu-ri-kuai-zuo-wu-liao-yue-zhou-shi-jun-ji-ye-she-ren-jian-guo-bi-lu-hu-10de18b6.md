---
id: cheng-ju-jiu-ri-kuai-zuo-wu-liao-yue-zhou-shi-jun-ji-ye-she-ren-jian-guo-bi-lu-hu-10de18b6
title: 九日块坐无聊越州使君季野舍人见过敝庐会方回承议亦至因游章公山林登览甚适越州置酒暮夜乃归作诗一首
titlePinyin: jiu3 ri4 kuai4 zuo4 wu2 liao2 yue4 zhou1 shi3 jun1 ji4 ye3 she4 ren2 jian4 guo4 bi4 lu2 hui4 fang1 hui2 cheng2 yi4 yi4 zhi4 yin1 you2 zhang1 gong1 shan1 lin2 deng1 lan3 shen4 shi4 yue4 zhou1 zhi4 jiu3 mu4 ye4 nai3 gui1 zuo4 shi1 yi4 shou3
titleSlug: jiu-ri-kuai-zuo-wu-liao-yue-zhou-shi-jun-ji-ye-she-ren-jian-guo-bi-lu-hu-10de18b6
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 独坐正搔首，华轩款柴荆。
- 念兹节物佳，及此久雨晴。
- 驾言共幽讨，一放远目明。
- 森苍蛾眉山，上有百尺亭。
- 遥岑出西南，杳蔼川原平。
- 城中十万家，烟云隐飞甍。
- 凉秋得遐观，始觉天地清。
- 朱栏据木末，开筵敞南荣。
- 持觞屡相属，泛彼东篱英。
- 不知日云暮，初月忽已升。
- 秋娥亦徘徊，流光代华灯。
- 风流龙山集，坐见千古情。
- 慷慨相顾言，曜灵急飞腾。
- 人生无根蒂，聚散不可凭。
- 悬知明年会，相望若初星。
- 公如洪都宴，杰阁依青冥。
- 傥有英妙客，摛文焕丹青。
- 我如斜山翁，浪爱九日名。
- 幽忧不能写，浊酒或自倾。
- 会与鉴湖老，兹山聊复登。

## 拼音
- du2 zuo4 zheng4 sao1 shou3 ， hua2 xuan1 kuan3 chai2 jing1 。
- nian4 zi1 jie2 wu4 jia1 ， ji2 ci3 jiu3 yu3 qing2 。
- jia4 yan2 gong4 you1 tao3 ， yi2 fang4 yuan3 mu4 ming2 。
- sen1 cang1 e2 mei2 shan1 ， shang4 you3 bai3 chi3 ting2 。
- yao2 cen2 chu1 xi1 nan2 ， yao3 ai3 chuan1 yuan2 ping2 。
- cheng2 zhong1 shi2 wan4 jia1 ， yan1 yun2 yin3 fei1 meng2 。
- liang2 qiu1 de2 xia2 guan1 ， shi3 jue2 tian1 di4 qing1 。
- zhu1 lan2 ju4 mu4 mo4 ， kai1 yan2 chang3 nan2 rong2 。
- chi2 shang1 lü3 xiang1 shu3 ， fan4 bi3 dong1 li2 ying1 。
- bu4 zhi1 ri4 yun2 mu4 ， chu1 yue4 hu1 yi3 sheng1 。
- qiu1 e2 yi4 pai2 huai2 ， liu2 guang1 dai4 hua2 deng1 。
- feng1 liu2 long2 shan1 ji2 ， zuo4 jian4 qian1 gu3 qing2 。
- kang1 kai3 xiang1 gu4 yan2 ， yao4 ling2 ji2 fei1 teng2 。
- ren2 sheng1 wu2 gen1 di4 ， ju4 san4 bu4 ke3 ping2 。
- xuan2 zhi1 ming2 nian2 hui4 ， xiang1 wang4 ruo4 chu1 xing1 。
- gong1 ru2 hong2 dou1 yan4 ， jie2 ge2 yi1 qing1 ming2 。
- tang3 you3 ying1 miao4 ke4 ， chi1 wen2 huan4 dan1 qing1 。
- wo3 ru2 xie2 shan1 weng1 ， lang4 ai4 jiu3 ri4 ming2 。
- you1 you1 bu4 neng2 xie3 ， zhuo2 jiu3 huo4 zi4 qing1 。
- hui4 yu3 jian4 hu2 lao3 ， zi1 shan1 liao2 fu4 deng1 。

## 注释

## 译文

## 赏析
