---
id: cheng-ju-yi-jiang-yong-zhong-hua-shuang-song-wei-gu-ren-shou
title: 以蒋永仲画双松为故人寿
titlePinyin: yi3 jiang3 yong3 zhong4 hua4 shuang1 song1 wei4 gu4 ren2 shou4
titleSlug: yi-jiang-yong-zhong-hua-shuang-song-wei-gu-ren-shou
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青松千岁姿，擢质万仞冈。
- 霜根初茁秀，气已凌千章。
- 去天尺五地，雨露先众芳。
- 晨光为膏沐，鬛鬛倾扶桑。
- 故应神物护，茂叶成深苍。
- 尔来向三纪，已作拏云骧。
- 岂惟蔽牛马，固已中栋梁。
- 上有参天枝，下有延年肪。
- 苍荫被草木，皆为芝木香。
- 众鸟不敢巢，或来孤凤凰。
- 会当回万牛，一柱来明堂。
- 却顾冰涧底，岁寒永相望。

## 拼音
- qing1 song1 qian1 sui4 zi1 ， zhuo2 zhi4 wan4 ren4 gang1 。
- shuang1 gen1 chu1 zhuo2 xiu4 ， qi4 yi3 ling2 qian1 zhang1 。
- qu4 tian1 chi3 wu3 di4 ， yu3 lu4 xian1 zhong4 fang1 。
- chen2 guang1 wei4 gao1 mu4 ， lie4 lie4 qing1 fu2 sang1 。
- gu4 ying4 shen2 wu4 hu4 ， mao4 ye4 cheng2 shen1 cang1 。
- er3 lai2 xiang4 san1 ji4 ， yi3 zuo4 na2 yun2 xiang1 。
- qi3 wei2 bi4 niu2 ma3 ， gu4 yi3 zhong1 dong4 liang2 。
- shang4 you3 can1 tian1 zhi1 ， xia4 you3 yan2 nian2 fang2 。
- cang1 yin4 bei4 cao3 mu4 ， jie1 wei4 zhi1 mu4 xiang1 。
- zhong4 niao3 bu4 gan3 chao2 ， huo4 lai2 gu1 feng4 huang2 。
- hui4 dang1 hui2 wan4 niu2 ， yi2 zhu4 lai2 ming2 tang2 。
- que4 gu4 bing1 jian4 di3 ， sui4 han2 yong3 xiang1 wang4 。

## 注释

## 译文

## 赏析
