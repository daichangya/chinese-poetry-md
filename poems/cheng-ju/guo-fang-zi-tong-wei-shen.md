---
id: cheng-ju-guo-fang-zi-tong-wei-shen
title: 过方子通惟深
titlePinyin: guo4 fang1 zi3 tong1 wei2 shen1
titleSlug: guo-fang-zi-tong-wei-shen
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白日苦易晚，我怀多隐忧。
- 忧思剧春浸，浩漫不可收。
- 出门欲有适，举步且复休。
- 尘中等胶扰，念此将焉投。
- 驾言城东北，阎闾即岩丘。
- 是中有幽人，厉志凌霜秋。
- 寸田荆棘尽，不假斤斧修。
- 门无杂车马，一饭乃见留。
- 虚堂芝术香，下有百尺虬。
- 苍阴匝平地，老干森下樛。
- 堂中罗酒浆，耿耿灯烛幽。
- 四天黮无光，万籁肃以揫。
- 炯然坐相向，更仆语益遒。
- 我身动乖迕，梦寐乔松游。
- 常恐在泥滓，永为天所囚。
- 会当从之子，濯足万里流。

## 拼音
- bai2 ri4 ku3 yi4 wan3 ， wo3 huai2 duo1 yin3 you1 。
- you1 si1 ju4 chun1 jin4 ， hao4 man4 bu4 ke3 shou1 。
- chu1 men2 yu4 you3 shi4 ， ju3 bu4 qie3 fu4 xiu1 。
- chen2 zhong1 deng3 jiao1 rao3 ， nian4 ci3 jiang1 yan1 tou2 。
- jia4 yan2 cheng2 dong1 bei3 ， yan2 lü2 ji2 yan2 qiu1 。
- shi4 zhong1 you3 you1 ren2 ， li4 zhi4 ling2 shuang1 qiu1 。
- cun4 tian2 jing1 ji2 jin4 ， bu4 jia3 jin1 fu3 xiu1 。
- men2 wu2 za2 che1 ma3 ， yi2 fan4 nai3 jian4 liu2 。
- xu1 tang2 zhi1 shu4 xiang1 ， xia4 you3 bai3 chi3 qiu2 。
- cang1 yin1 za1 ping2 di4 ， lao3 gan1 sen1 xia4 jiu1 。
- tang2 zhong1 luo2 jiu3 jiang1 ， geng3 geng3 deng1 zhu2 you1 。
- si4 tian1 dan4 wu2 guang1 ， wan4 lai4 su4 yi3 jiu1 。
- jiong3 ran2 zuo4 xiang1 xiang4 ， geng4 pu2 yu3 yi4 qiu2 。
- wo3 shen1 dong4 guai1 wu3 ， meng4 mei4 qiao2 song1 you2 。
- chang2 kong3 zai4 ni2 zi3 ， yong3 wei4 tian1 suo3 qiu2 。
- hui4 dang1 cong2 zhi1 zi3 ， zhuo2 zu2 wan4 li3 liu2 。

## 注释

## 译文

## 赏析
