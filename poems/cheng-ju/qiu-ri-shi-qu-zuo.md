---
id: cheng-ju-qiu-ri-shi-qu-zuo
title: 秋日市区作
titlePinyin: qiu1 ri4 shi4 qu1 zuo4
titleSlug: qiu-ri-shi-qu-zuo
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 火壮亦已老，朝昏发微凉。
- 高梧逼秋枕，晓梦不得长。
- 区中了无营，起卧在一床。
- 时时忽忘我，径至无何乡。
- 是身亦何为，万化讵未央。
- 朅来兰陵市，三见草木黄。
- 颇欲索其身，穷年就庚桑。
- 临渊故有羡，说食谁能尝。
- 尚有平生怀，嵚崎类痴狂。
- 佳时坐自失，恐复堕渺茫。
- 有生浪营营，有志终遑遑。
- 胡为自前却，坐待两鬓霜。

## 拼音
- huo3 zhuang4 yi4 yi3 lao3 ， chao2 hun1 fa1 wei1 liang2 。
- gao1 wu2 bi1 qiu1 zhen3 ， xiao3 meng4 bu4 de2 chang2 。
- qu1 zhong1 le0 wu2 ying2 ， qi3 wo4 zai4 yi4 chuang2 。
- shi2 shi2 hu1 wang4 wo3 ， jing4 zhi4 wu2 he2 xiang1 。
- shi4 shen1 yi4 he2 wei4 ， wan4 hua4 ju4 wei4 yang1 。
- qie4 lai2 lan2 ling2 shi4 ， san1 jian4 cao3 mu4 huang2 。
- po1 yu4 suo3 qi2 shen1 ， qiong2 nian2 jiu4 geng1 sang1 。
- lin2 yuan1 gu4 you3 xian4 ， shuo1 shi2 shui2 neng2 chang2 。
- shang4 you3 ping2 sheng1 huai2 ， qin1 qi2 lei4 chi1 kuang2 。
- jia1 shi2 zuo4 zi4 shi1 ， kong3 fu4 duo4 miao3 mang2 。
- you3 sheng1 lang4 ying2 ying2 ， you3 zhi4 zhong1 huang2 huang2 。
- hu2 wei4 zi4 qian2 que4 ， zuo4 dai4 liang3 bin4 shuang1 。

## 注释

## 译文

## 赏析
