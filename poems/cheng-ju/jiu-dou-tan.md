---
id: cheng-ju-jiu-dou-tan
title: 九斗坛
titlePinyin: jiu3 dou3 tan2
titleSlug: jiu-dou-tan
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万族同一垢，齐州集微尘。
- 高灵不来下，厌此浊恶薰。
- 从来筑坛处，往往清无邻。
- 腥膻远人迹，庶或来仙真。
- 兹坛峙幽绝，尚有古制存。
- 龟图布八隅，仿佛数兑坤。
- 黄冠道中寒，寓址今祇园。
- 游人蹑其上，未觉大象尊。
- 空令恨聃史，不使群聋奔。
- 盖公虽未见，岂乏栾与垣。

## 拼音
- wan4 zu2 tong2 yi2 gou4 ， qi2 zhou1 ji2 wei1 chen2 。
- gao1 ling2 bu4 lai2 xia4 ， yan4 ci3 zhuo2 e4 xun1 。
- cong2 lai2 zhu4 tan2 chu4 ， wang3 wang3 qing1 wu2 lin2 。
- xing1 shan1 yuan3 ren2 ji4 ， shu4 huo4 lai2 xian1 zhen1 。
- zi1 tan2 zhi4 you1 jue2 ， shang4 you3 gu3 zhi4 cun2 。
- gui1 tu2 bu4 ba1 yu2 ， fang3 fu2 shu4 dui4 kun1 。
- huang2 guan1 dao4 zhong1 han2 ， yu4 zhi3 jin1 qi2 yuan2 。
- you2 ren2 nie4 qi2 shang4 ， wei4 jue2 da4 xiang4 zun1 。
- kong1 ling4 hen4 dan1 shi3 ， bu4 shi3 qun2 long2 ben1 。
- gai4 gong1 sui1 wei4 jian4 ， qi3 fa2 luan2 yu3 yuan2 。

## 注释

## 译文

## 赏析
