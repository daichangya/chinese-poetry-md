---
id: cheng-ju-ti-jiang-yong-zhong-shu-dao-tu
title: 题蒋永仲蜀道图
titlePinyin: ti2 jiang3 yong3 zhong4 shu3 dao4 tu2
titleSlug: ti-jiang-yong-zhong-shu-dao-tu
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梓州别驾真雏鳯，赏古探奇坐饥冻。
- 要窥琼苑蔚蓝天，直上潼江历秦宋。
- 每逢佳处静盘礴，流出胸中九云梦。
- 乾坤坱圠本无迹，我独毫端发神用。
- 戏驱万变寄陶写，轩豁端倪巧抟控。
- 苍筠擢秀饱冰雪，古干撑空中梁栋。
- 奇礓那得在山谷，回首何年委坚重。
- 轮囷偃盖屈金铁，夭矫惊虬起岩洞。
- 舂江莽苍迷东西，汉南老柳参差垂。
- 烟中远近见本末，明星已没城乌啼。
- 平生险怪三峡水，古木巃嵸阴风吹。
- 石间雷雹殷九地，出入喷薄无穷时。
- 我身趼足半天下，偃蹇故是山林姿。
- 南行灊霍北嵩洛，应接不暇空狂痴。
- 作诗写意如捕景，况有三绝穷天机。
- 清晨对此怳自失，眼中太白横峨嵋。
- 请君十袭秘缇革，恐复仙去归无期。

## 拼音
- zi3 zhou1 bie2 jia4 zhen1 chu2 feng4 ， shang3 gu3 tan4 qi2 zuo4 ji1 dong4 。
- yao4 kui1 qiong2 yuan4 wei4 lan2 tian1 ， zhi2 shang4 tong2 jiang1 li4 qin2 song4 。
- mei3 feng2 jia1 chu4 jing4 pan2 bo2 ， liu2 chu1 xiong1 zhong1 jiu3 yun2 meng4 。
- qian2 kun1 yang3 ya4 ben3 wu2 ji4 ， wo3 du2 hao2 duan1 fa1 shen2 yong4 。
- xi4 qu1 wan4 bian4 ji4 tao2 xie3 ， xuan1 huo1 duan1 ni2 qiao3 tuan2 kong4 。
- cang1 yun2 zhuo2 xiu4 bao3 bing1 xue3 ， gu3 gan1 cheng1 kong1 zhong1 liang2 dong4 。
- qi2 jiang1 na4 de2 zai4 shan1 gu3 ， hui2 shou3 he2 nian2 wei3 jian1 zhong4 。
- lun2 qun1 yan3 gai4 qu1 jin1 tie3 ， yao1 jiao3 jing1 qiu2 qi3 yan2 dong4 。
- chong1 jiang1 mang3 cang1 mi2 dong1 xi1 ， han4 nan2 lao3 liu3 cen1 ci1 chui2 。
- yan1 zhong1 yuan3 jin4 jian4 ben3 mo4 ， ming2 xing1 yi3 mei2 cheng2 wu1 ti2 。
- ping2 sheng1 xian3 guai4 san1 xia2 shui3 ， gu3 mu4 long2 zong3 yin1 feng1 chui1 。
- shi2 jian1 lei2 bao2 yin1 jiu3 di4 ， chu1 ru4 pen1 bao2 wu2 qiong2 shi2 。
- wo3 shen1 jian3 zu2 ban4 tian1 xia4 ， yan3 jian3 gu4 shi4 shan1 lin2 zi1 。
- nan2 xing2 qian2 huo4 bei3 song1 luo4 ， ying4 jie1 bu4 xia2 kong1 kuang2 chi1 。
- zuo4 shi1 xie3 yi4 ru2 bu3 jing3 ， kuang4 you3 san1 jue2 qiong2 tian1 ji1 。
- qing1 chen2 dui4 ci3 huang3 zi4 shi1 ， yan3 zhong1 tai4 bai2 heng2 e2 mei2 。
- qing3 jun1 shi2 xi2 mi4 ti2 ge2 ， kong3 fu4 xian1 qu4 gui1 wu2 qi1 。

## 注释

## 译文

## 赏析
