---
id: cheng-ju-guo-liu-xing-yuan-ju
title: 过刘姓园居
titlePinyin: guo4 liu2 xing4 yuan2 ju1
titleSlug: guo-liu-xing-yuan-ju
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 负郭三顷稻，并田五亩园。
- 人生如此足，安用华其轩。
- 亲戚居南陌，交游在东村。
- 有酒辄共醉，倾输见情言。
- 三径杂桃李，九畦莳兰荪。
- 黄柑百头奴，碧梧万支孙。
- 山供景无尽，石映溪不浑。
- 桑麻中馈任，布刈邻翁论。
- 下以活妻孥，上以奉清温。
- 时从赤松子，亦访吴市门。
- 嗟我抱此志，十年若朝昏。
- 家山眇天末，松菊岂复存。
- 兹园临官道，坐笑车马奔。
- 前山复场圃，疏筑随坳墩。
- 我来适春秾，乱眼红青纷。
- 怳然动乡思，梦寄东飞云。

## 拼音
- fu4 guo1 san1 qing3 dao4 ， bing4 tian2 wu3 mu3 yuan2 。
- ren2 sheng1 ru2 ci3 zu2 ， an1 yong4 hua2 qi2 xuan1 。
- qin1 qi0 ju1 nan2 mo4 ， jiao1 you2 zai4 dong1 cun1 。
- you3 jiu3 zhe2 gong4 zui4 ， qing1 shu1 jian4 qing2 yan2 。
- san1 jing4 za2 tao2 li3 ， jiu3 qi2 shi4 lan2 sun1 。
- huang2 gan1 bai3 tou2 nu2 ， bi4 wu2 wan4 zhi1 sun1 。
- shan1 gong4 jing3 wu2 jin4 ， shi2 ying4 xi1 bu4 hun2 。
- sang1 ma2 zhong1 kui4 ren4 ， bu4 yi4 lin2 weng1 lun4 。
- xia4 yi3 huo2 qi1 nu2 ， shang4 yi3 feng4 qing1 wen1 。
- shi2 cong2 chi4 song1 zi3 ， yi4 fang3 wu2 shi4 men2 。
- jie1 wo3 bao4 ci3 zhi4 ， shi2 nian2 ruo4 chao2 hun1 。
- jia1 shan1 miao3 tian1 mo4 ， song1 ju2 qi3 fu4 cun2 。
- zi1 yuan2 lin2 guan1 dao4 ， zuo4 xiao4 che1 ma3 ben1 。
- qian2 shan1 fu4 chang3 pu3 ， shu1 zhu4 sui2 ao4 dun1 。
- wo3 lai2 shi4 chun1 nong2 ， luan4 yan3 hong2 qing1 fen1 。
- huang3 ran2 dong4 xiang1 si1 ， meng4 ji4 dong1 fei1 yun2 。

## 注释

## 译文

## 赏析
