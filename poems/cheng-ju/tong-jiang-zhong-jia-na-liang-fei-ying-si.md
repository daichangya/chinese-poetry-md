---
id: cheng-ju-tong-jiang-zhong-jia-na-liang-fei-ying-si
title: 同江仲嘉纳凉飞英寺
titlePinyin: tong2 jiang1 zhong4 jia1 na4 liang2 fei1 ying1 si4
titleSlug: tong-jiang-zhong-jia-na-liang-fei-ying-si
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮图涌平地，翳彼烧空云。
- 虚堂引修廊，白昼来清薰。
- 翛然据胡床，振我衣上尘。
- 芙渠出金沙，气作芝兰芬。
- 冉冉度池阁，依依著裾巾。
- 道人拂朱弦，攫醳清且纯。
- 回观笙篁耳，寡和非阳春。
- 步屧中幽讨，禅房迳疏筠。
- 幽窗不见日，无异昔所闻。
- 苍然小山桂，偃蹇冰雪根。
- 纷纷壁间题，蛇蚓杂鳯麟。
- 媸妍等一戏，日月无停轮。
- 我老厌羁旅，三年困歊氛。
- 年年走长道，东越西游秦。
- 白汗信挥雨，孤蓬坐如焚。
- 今年下苕霅，过此金兰人。
- 何山岂不好，积翠相依因。
- 炎威不相贷，可望不可亲。
- 须君蜡双屐，重来约秋旻。
- 兹游亦萧爽，聊足慰吾懃。

## 拼音
- fu2 tu2 yong3 ping2 di4 ， yi4 bi3 shao1 kong1 yun2 。
- xu1 tang2 yin3 xiu1 lang2 ， bai2 zhou4 lai2 qing1 xun1 。
- xiao1 ran2 ju4 hu2 chuang2 ， zhen4 wo3 yi1 shang4 chen2 。
- fu2 qu2 chu1 jin1 sha1 ， qi4 zuo4 zhi1 lan2 fen1 。
- ran3 ran3 du4 chi2 ge2 ， yi1 yi1 zhu4 ju1 jin1 。
- dao4 ren2 fu2 zhu1 xian2 ， jue2 yi4 qing1 qie3 chun2 。
- hui2 guan1 sheng1 huang2 er3 ， gua3 he2 fei1 yang2 chun1 。
- bu4 xie4 zhong1 you1 tao3 ， chan2 fang2 jing4 shu1 yun2 。
- you1 chuang1 bu2 jian4 ri4 ， wu2 yi4 xi1 suo3 wen2 。
- cang1 ran2 xiao3 shan1 gui4 ， yan3 jian3 bing1 xue3 gen1 。
- fen1 fen1 bi4 jian1 ti2 ， she2 yin3 za2 feng4 lin2 。
- chi1 yan2 deng3 yi2 xi4 ， ri4 yue4 wu2 ting2 lun2 。
- wo3 lao3 yan4 ji1 lü3 ， san1 nian2 kun4 xiao1 fen1 。
- nian2 nian2 zou3 chang2 dao4 ， dong1 yue4 xi1 you2 qin2 。
- bai2 han4 xin4 hui1 yu3 ， gu1 peng2 zuo4 ru2 fen2 。
- jin1 nian2 xia4 tiao2 zha4 ， guo4 ci3 jin1 lan2 ren2 。
- he2 shan1 qi3 bu4 hao3 ， ji1 cui4 xiang1 yi1 yin1 。
- yan2 wei1 bu4 xiang1 dai4 ， ke3 wang4 bu4 ke3 qin1 。
- xu1 jun1 la4 shuang1 ji1 ， chong2 lai2 yue1 qiu1 min2 。
- zi1 you2 yi4 xiao1 shuang3 ， liao2 zu2 wei4 wu2 qin2 。

## 注释

## 译文

## 赏析
