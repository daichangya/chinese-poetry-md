---
id: cheng-ju-chen-jun-xue-zheng-cao-tang-cheng-ti-dian-dai-fu-mei-shi-wu-zhang-you-sh-7e9cc972
title: 陈君学正草堂成提点大夫梅十五丈有诗且蒙借示见邀同作谨次原韵因以叙怀
titlePinyin: chen2 jun1 xue2 zheng4 cao3 tang2 cheng2 ti2 dian3 dai4 fu0 mei2 shi2 wu3 zhang4 you3 shi1 qie3 meng2 jie4 shi4 jian4 yao1 tong2 zuo4 jin3 ci4 yuan2 yun4 yin1 yi3 xu4 huai2
titleSlug: chen-jun-xue-zheng-cao-tang-cheng-ti-dian-dai-fu-mei-shi-wu-zhang-you-sh-7e9cc972
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行藏固殊涂，臭味非一族。
- 或峨冠攫金，或被褐怀玉。
- 持身凛冰渊，或洞洞属属。
- 和光略畦町，或落落碌碌。
- 或来仪帝庭，或去隐王屋。
- 堆豗肉生髀，驰骛趼重足。
- 或委余膏粱，或不厌杞菊。
- 或翚飞千柱，采错煖金绿。
- 或蜗盘四壁，分光待邻烛。
- 要之皆幻寄，眇矣太仓粟。
- 明冥默乘除，塞马更祸福。
- 陈公作茅斋，足以媚幽独。
- 苟全真易成，知足定不辱。
- 有门昼常关，何必在岩谷。
- 向来万金堂，奔走九州牧。
- 一朝巢自焚，始悔突不曲。
- 何如东郭舍，椽柱随把束。
- 翛然已忘世，肯叹硕人轴。
- 我今客吴门，饥卧谢仆仆。
- 年来寄蓬茨，慕此高让俗。
- 室中了无藏，鼠窃屡驱逐。
- 衰怀百念冷，对境无可欲。
- 穷通如四序，损益正三复。
- 衡门可栖迟，薄酒等醽醁。
- 吾闻老聃言，为腹不为目。

## 拼音
- xing2 cang2 gu4 shu1 tu2 ， chou4 wei4 fei1 yi4 zu2 。
- huo4 e2 guan1 jue2 jin1 ， huo4 pi1 he4 huai2 yu4 。
- chi2 shen1 lin3 bing1 yuan1 ， huo4 dong4 dong4 shu3 shu3 。
- he2 guang1 lüe4 qi2 ting3 ， huo4 luo4 luo4 lu4 lu4 。
- huo4 lai2 yi2 di4 ting2 ， huo4 qu4 yin3 wang2 wu1 。
- dui1 hui1 rou4 sheng1 bi4 ， chi2 wu4 jian3 chong2 zu2 。
- huo4 wei3 yu2 gao1 liang2 ， huo4 bu2 yan4 qi3 ju2 。
- huo4 hui1 fei1 qian1 zhu4 ， cai3 cuo4 xuan1 jin1 lü4 。
- huo4 wo1 pan2 si4 bi4 ， fen1 guang1 dai4 lin2 zhu2 。
- yao4 zhi1 jie1 huan4 ji4 ， miao3 yi3 tai4 cang1 su4 。
- ming2 ming2 mo4 cheng2 chu2 ， sai1 ma3 geng4 huo4 fu2 。
- chen2 gong1 zuo4 mao2 zhai1 ， zu2 yi3 mei4 you1 du2 。
- gou3 quan2 zhen1 yi4 cheng2 ， zhi1 zu2 ding4 bu4 ru3 。
- you3 men2 zhou4 chang2 guan1 ， he2 bi4 zai4 yan2 gu3 。
- xiang4 lai2 wan4 jin1 tang2 ， ben1 zou3 jiu3 zhou1 mu4 。
- yi4 chao2 chao2 zi4 fen2 ， shi3 hui3 tu1 bu4 qu3 。
- he2 ru2 dong1 guo1 she4 ， chuan2 zhu4 sui2 ba3 shu4 。
- xiao1 ran2 yi3 wang4 shi4 ， ken3 tan4 shuo4 ren2 zhou2 。
- wo3 jin1 ke4 wu2 men2 ， ji1 wo4 xie4 pu2 pu2 。
- nian2 lai2 ji4 peng2 ci2 ， mu4 ci3 gao1 rang4 su2 。
- shi4 zhong1 le0 wu2 cang2 ， shu3 qie4 lü3 qu1 zhu2 。
- shuai1 huai2 bai3 nian4 leng3 ， dui4 jing4 wu2 ke3 yu4 。
- qiong2 tong1 ru2 si4 xu4 ， sun3 yi4 zheng4 san1 fu4 。
- heng2 men2 ke3 qi1 chi2 ， bo2 jiu3 deng3 ling2 lu4 。
- wu2 wen2 lao3 dan1 yan2 ， wei4 fu4 bu2 wei4 mu4 。

## 注释

## 译文

## 赏析
