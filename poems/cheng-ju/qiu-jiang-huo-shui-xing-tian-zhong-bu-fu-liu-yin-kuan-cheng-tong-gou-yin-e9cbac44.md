---
id: cheng-ju-qiu-jiang-huo-shui-xing-tian-zhong-bu-fu-liu-yin-kuan-cheng-tong-gou-yin-e9cbac44
title: 秋将获水行田中不复留因窽塍通沟引水过堂下小儿以芒苇作车其上昼夜决决不休戏书
titlePinyin: qiu1 jiang1 huo4 shui3 xing2 tian2 zhong1 bu2 fu4 liu2 yin1 kuan3 cheng2 tong1 gou1 yin3 shui3 guo4 tang2 xia4 xiao3 er2 yi3 mang2 wei3 zuo4 che1 qi2 shang4 zhou4 ye4 jue2 jue2 bu4 xiu1 xi4 shu1
titleSlug: qiu-jiang-huo-shui-xing-tian-zhong-bu-fu-liu-yin-kuan-cheng-tong-gou-yin-e9cbac44
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水行山原溉平畴，时当断壶获且收。
- 功成则退逝不留，去彼畎遂来清沟。
- 测之深咫浅可杯，循除㶁㶁环一丘。
- 堆沙累石隘厥流，势激滟滪吞黄牛。
- 谁持机缄设中洲，折芒断苇驾两辀。
- 置之不汨亦不浮，六辐眩转无时休。
- 推行作止莫可诹，孰居无事供其求。
- 迫而后动真无尤，眩转自彼非吾谋。
- 屈伸臂顷一万周，我无欣厌何名忧。
- 孰能观身与此侔，众假合集成坚柔。
- 沈轻燥湿交相仇，逝川洄洑更春秋。
- 滔滔南北东西游，死生壮老休王囚。
- 形骸流运我则不，物境万变何其幽。

## 拼音
- shui3 xing2 shan1 yuan2 gai4 ping2 chou2 ， shi2 dang1 duan4 hu2 huo4 qie3 shou1 。
- gong1 cheng2 ze2 tui4 shi4 bu4 liu2 ， qu4 bi3 quan3 sui4 lai2 qing1 gou1 。
- ce4 zhi1 shen1 zhi3 qian3 ke3 bei1 ， xun2 chu2 㶁 㶁 huan2 yi4 qiu1 。
- dui1 sha1 lei4 shi2 ai4 jue2 liu2 ， shi4 ji1 yan4 yu4 tun1 huang2 niu2 。
- shui2 chi2 ji1 jian1 she4 zhong1 zhou1 ， zhe2 mang2 duan4 wei3 jia4 liang3 zhou1 。
- zhi4 zhi1 bu2 mi4 yi4 bu4 fu2 ， liu4 fu2 xuan4 zhuan3 wu2 shi2 xiu1 。
- tui1 xing2 zuo4 zhi3 mo4 ke3 zou1 ， shu2 ju1 wu2 shi4 gong4 qi2 qiu2 。
- po4 er2 hou4 dong4 zhen1 wu2 you2 ， xuan4 zhuan3 zi4 bi3 fei1 wu2 mou2 。
- qu1 shen1 bi4 qing3 yi2 wan4 zhou1 ， wo3 wu2 xin1 yan4 he2 ming2 you1 。
- shu2 neng2 guan1 shen1 yu3 ci3 mou2 ， zhong4 jia3 he2 ji2 cheng2 jian1 rou2 。
- shen3 qing1 zao4 shi1 jiao1 xiang1 chou2 ， shi4 chuan1 hui2 fu2 geng4 chun1 qiu1 。
- tao1 tao1 nan2 bei3 dong1 xi1 you2 ， si3 sheng1 zhuang4 lao3 xiu1 wang2 qiu2 。
- xing2 hai2 liu2 yun4 wo3 ze2 bu4 ， wu4 jing4 wan4 bian4 he2 qi2 you1 。

## 注释

## 译文

## 赏析
