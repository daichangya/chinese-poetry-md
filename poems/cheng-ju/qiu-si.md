---
id: cheng-ju-qiu-si
title: 秋思
titlePinyin: qiu1 si1
titleSlug: qiu-si
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凉飚动秋思，中夜一长叹。
- 月回西南隅，澹若霜华乱。
- 清甘吸露井，起坐待晨盥。
- 毋为事安眠，急景不可玩。
- 午阴日以薄，坠叶黄且枯。
- 遶舍足榆柳，鸣条眼中疏。
- 芸芸悴方荣，髪白不再青。
- 所以姑射子，骑龙出苍冥。
- 残炎如老健，虽壮宁复久。
- 新凉若涓流，已快执热手。
- 萧然发朝暮，羽扇一刍狗。
- 移夺定谁尤，论功亦何有。
- 饥蝉得清风，向夕声更急。
- 林间鸣络纬，长伴幽蛩泣。
- 青灯对青编，秋气已复然。
- 谁谓月有恨，正应人可怜。

## 拼音
- liang2 biao1 dong4 qiu1 si1 ， zhong1 ye4 yi4 chang2 tan4 。
- yue4 hui2 xi1 nan2 yu2 ， dan4 ruo4 shuang1 hua2 luan4 。
- qing1 gan1 xi1 lu4 jing3 ， qi3 zuo4 dai4 chen2 guan4 。
- wu2 wei4 shi4 an1 mian2 ， ji2 jing3 bu4 ke3 wan2 。
- wu3 yin1 ri4 yi3 bao2 ， zhui4 ye4 huang2 qie3 ku1 。
- rao4 she4 zu2 yu2 liu3 ， ming2 tiao2 yan3 zhong1 shu1 。
- yun2 yun2 cui4 fang1 rong2 ， fa4 bai2 bu2 zai4 qing1 。
- suo3 yi3 gu1 she4 zi3 ， qi2 long2 chu1 cang1 ming2 。
- can2 yan2 ru2 lao3 jian4 ， sui1 zhuang4 ning2 fu4 jiu3 。
- xin1 liang2 ruo4 juan1 liu2 ， yi3 kuai4 zhi2 re4 shou3 。
- xiao1 ran2 fa1 chao2 mu4 ， yu3 shan4 yi4 chu2 gou3 。
- yi2 duo2 ding4 shui2 you2 ， lun4 gong1 yi4 he2 you3 。
- ji1 chan2 de2 qing1 feng1 ， xiang4 xi1 sheng1 geng4 ji2 。
- lin2 jian1 ming2 luo4 wei3 ， chang2 ban4 you1 qiong2 qi4 。
- qing1 deng1 dui4 qing1 bian1 ， qiu1 qi4 yi3 fu4 ran2 。
- shui2 wei4 yue4 you3 hen4 ， zheng4 ying4 ren2 ke3 lian2 。

## 注释

## 译文

## 赏析
