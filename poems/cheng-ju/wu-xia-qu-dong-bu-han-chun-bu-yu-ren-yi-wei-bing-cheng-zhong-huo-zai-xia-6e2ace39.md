---
id: cheng-ju-wu-xia-qu-dong-bu-han-chun-bu-yu-ren-yi-wei-bing-cheng-zhong-huo-zai-xia-6e2ace39
title: 吴下去冬不寒春不雨人以为病城中火灾相仍自十二月至今凡八九发雍熙佛寺灾势尤甚闾里讹言相惊往往徙货泉载家具日为避火计二月乙巳郡守以承天佛寺慧感神像供府第为佛事禳祷是日雨明日雪丁未又大雪农事有初火怪庶或熄人心稍安作诗记其事
titlePinyin: wu2 xia4 qu4 dong1 bu4 han2 chun1 bu4 yu3 ren2 yi3 wei2 bing4 cheng2 zhong1 huo3 zai1 xiang1 reng2 zi4 shi2 er4 yue4 zhi4 jin1 fan2 ba1 jiu3 fa1 yong1 xi1 fo2 si4 zai1 shi4 you2 shen4 lü2 li3 e2 yan2 xiang1 jing1 wang3 wang3 xi3 huo4 quan2 zai3 jia1 ju4 ri4 wei4 bi4 huo3 ji4 er4 yue4 yi3 si4 jun4 shou3 yi3 cheng2 tian1 fo2 si4 hui4 gan3 shen2 xiang4 gong4 fu3 di4 wei4 fo2 shi4 rang2 dao3 shi4 ri4 yu3 ming2 ri4 xue3 ding1 wei4 you4 da4 xue3 nong2 shi4 you3 chu1 huo3 guai4 shu4 huo4 xi1 ren2 xin1 shao1 an1 zuo4 shi1 ji4 qi2 shi4
titleSlug: wu-xia-qu-dong-bu-han-chun-bu-yu-ren-yi-wei-bing-cheng-zhong-huo-zai-xia-6e2ace39
author: 程俱
authorPinyin: cheng2 ju4
authorSlug: cheng-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞虫满空冬不冰，迎春草木皆夭荣。
- 辘轳续绠楹桷燥，绯衣老人白昼行。
- 城中一日二三发，徼巡司虣徒纵横。
- 化城海藏涌地出，耀眼金碧明青冥。
- 中宵澒洞半天赤，一弹指顷随烟升。
- 重云仙人具悲智，脱屣珍丽依无生。
- 千年吴地赴缘感，疾甚景响从形声。
- 入廛应供始敷坐，一雨便觉歊尘清。
- 黎明密雪洒四泽，灏气交彻何晶荧。
- 勾芒蒙润亦助喜，眩转鼓舞随飞英。
- 毕方褫魄走荒外，虽有光怪何由呈。
- 衡茅倦客正高卧，浩歌黄竹饥肠鸣。
- 妻孥号寒不敢恨，且慰南亩滋春耕。

## 拼音
- fei1 chong2 man3 kong1 dong1 bu4 bing1 ， ying2 chun1 cao3 mu4 jie1 yao1 rong2 。
- lu4 lu2 xu4 geng3 ying2 jue2 zao4 ， fei1 yi1 lao3 ren2 bai2 zhou4 xing2 。
- cheng2 zhong1 yi2 ri4 er4 san1 fa1 ， jiao3 xun2 si1 bao4 tu2 zong4 heng2 。
- hua4 cheng2 hai3 cang2 yong3 di4 chu1 ， yao4 yan3 jin1 bi4 ming2 qing1 ming2 。
- zhong1 xiao1 hong4 dong4 ban4 tian1 chi4 ， yi4 tan2 zhi3 qing3 sui2 yan1 sheng1 。
- zhong4 yun2 xian1 ren2 ju4 bei1 zhi4 ， tuo1 xi3 zhen1 li4 yi1 wu2 sheng1 。
- qian1 nian2 wu2 di4 fu4 yuan2 gan3 ， ji2 shen4 jing3 xiang3 cong2 xing2 sheng1 。
- ru4 chan2 ying4 gong4 shi3 fu1 zuo4 ， yi4 yu3 bian4 jue2 xiao1 chen2 qing1 。
- li2 ming2 mi4 xue3 sa3 si4 ze2 ， hao4 qi4 jiao1 che4 he2 jing1 ying2 。
- gou1 mang2 meng2 run4 yi4 zhu4 xi3 ， xuan4 zhuan3 gu3 wu3 sui2 fei1 ying1 。
- bi4 fang1 chi3 po4 zou3 huang1 wai4 ， sui1 you3 guang1 guai4 he2 you2 cheng2 。
- heng2 mao2 juan4 ke4 zheng4 gao1 wo4 ， hao4 ge1 huang2 zhu2 ji1 chang2 ming2 。
- qi1 nu2 hao4 han2 bu4 gan3 hen4 ， qie3 wei4 nan2 mu3 zi1 chun1 geng1 。

## 注释

## 译文

## 赏析
