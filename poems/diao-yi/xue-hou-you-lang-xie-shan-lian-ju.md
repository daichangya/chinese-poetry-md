---
id: diao-yi-xue-hou-you-lang-xie-shan-lian-ju
title: 雪后游琅邪山联句
titlePinyin: xue3 hou4 you2 lang2 xie2 shan1 lian2 ju4
titleSlug: xue-hou-you-lang-xie-shan-lian-ju
author: 刁绎
authorPinyin: diao1 yi4
authorSlug: diao-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南溪约幽寻，西岭极遐观。
- 初阳色朦胧，残雪光汗漫。
- 相望楼殿间，宛在云霄半。
- 泉声减琤淙，山势欲飞窜。
- 岩寒雨花霏，谷暖烟絮乱。
- 幽鸟度乔林，惊猿折枯干。
- 决决涨溪流，辉辉披野岸。
- 兰芽吐尚微，冰乳凝未泮。
- 佛屋对峰尖，禅庵倚崖断。
- 轩窗爱虚豁，赤白从漫漶。
- 行敲玉玲琅，松溜珠璀璨。
- 寜将琼砾分，未省兰蒿判。
- 行幽兔迹深，瞩远鸦翅缓。
- 登宜阮孚屐，隐称嵇康锻。
- 结游贤躅多，镵石清诗烂。
- 极目穷跻攀，投隙违羁绊。
- 荣观太帝书，暂憇飞仙馆。
- 石立翠屏张，霞收丹锦散。
- 觇坐客炉拥，负暄僧衲换。
- 选胜唯务得，陟危寜复惮。
- 谁乘泛海槎，直欲傍银汉。
- 况有凌云才，何妨举风翰。
- 景多苦冥搜，欢觧惬佳玩。
- 乃情慰悬想，昔传非谩谰。
- 题舆真莫俦，刻烛愧非伴。
- 玉局共藏机，瑶琴越操缦。
- 谣谚喜年丰，评文同月旦。
- 大笔肆滂葩，小巫成泚汗。
- 造适寓林泉，贪萦任冰炭。
- 通侻去末礼，从容占奇段。
- 促节歌更新，啣杯酌无筭。
- 敢谓良会难，堪为画图看。
- 感慨非独醒，赓酬毎三叹。
- 翔步虽异途，清懽归一贯。
- 洒落似青冥，拘挛岂狴犴。
- 绝顶所见稀，清狂兹兴罕。
- 立饫谢珍鲜，行庖后樵爨。
- 唯恐三节来，难留千骑𫘣。
- 何时金鼇客，重亲玉皇案。
- 回首念斯游，驰精杳无畔。

## 拼音
- nan2 xi1 yue1 you1 xun2 ， xi1 ling3 ji2 xia2 guan1 。
- chu1 yang2 se4 meng2 long2 ， can2 xue3 guang1 han4 man4 。
- xiang1 wang4 lou2 dian4 jian1 ， wan3 zai4 yun2 xiao1 ban4 。
- quan2 sheng1 jian3 cheng1 cong2 ， shan1 shi4 yu4 fei1 cuan4 。
- yan2 han2 yu3 hua1 fei1 ， gu3 nuan3 yan1 xu4 luan4 。
- you1 niao3 du4 qiao2 lin2 ， jing1 yuan2 zhe2 ku1 gan1 。
- jue2 jue2 zhang3 xi1 liu2 ， hui1 hui1 pi1 ye3 an4 。
- lan2 ya2 tu3 shang4 wei1 ， bing1 ru3 ning2 wei4 pan4 。
- fo2 wu1 dui4 feng1 jian1 ， chan2 an1 yi3 ya2 duan4 。
- xuan1 chuang1 ai4 xu1 huo1 ， chi4 bai2 cong2 man4 huan4 。
- xing2 qiao1 yu4 ling2 lang2 ， song1 liu1 zhu1 cui3 can4 。
- ning2 jiang1 qiong2 li4 fen1 ， wei4 sheng3 lan2 hao1 pan4 。
- xing2 you1 tu4 ji4 shen1 ， zhu3 yuan3 ya1 chi4 huan3 。
- deng1 yi2 ruan3 fu2 ji1 ， yin3 cheng1 ji1 kang1 duan4 。
- jie2 you2 xian2 zhu2 duo1 ， chan2 shi2 qing1 shi1 lan4 。
- ji2 mu4 qiong2 ji1 pan1 ， tou2 xi4 wei2 ji1 ban4 。
- rong2 guan1 tai4 di4 shu1 ， zan4 qi4 fei1 xian1 guan3 。
- shi2 li4 cui4 ping2 zhang1 ， xia2 shou1 dan1 jin3 san4 。
- chan1 zuo4 ke4 lu2 yong1 ， fu4 xuan1 seng1 na4 huan4 。
- xuan3 sheng4 wei2 wu4 de2 ， zhi4 wei1 ning2 fu4 dan4 。
- shui2 cheng2 fan4 hai3 cha2 ， zhi2 yu4 bang4 yin2 han4 。
- kuang4 you3 ling2 yun2 cai2 ， he2 fang2 ju3 feng1 han4 。
- jing3 duo1 ku3 ming2 sou1 ， huan1 jie3 qie4 jia1 wan2 。
- nai3 qing2 wei4 xuan2 xiang3 ， xi1 chuan2 fei1 man4 lan2 。
- ti2 yu2 zhen1 mo4 chou2 ， ke4 zhu2 kui4 fei1 ban4 。
- yu4 ju2 gong4 cang2 ji1 ， yao2 qin2 yue4 cao1 man4 。
- yao2 yan4 xi3 nian2 feng1 ， ping2 wen2 tong2 yue4 dan4 。
- da4 bi3 si4 pang1 pa1 ， xiao3 wu1 cheng2 ci3 han4 。
- zao4 shi4 yu4 lin2 quan2 ， tan1 ying2 ren4 bing1 tan4 。
- tong1 tui4 qu4 mo4 li3 ， cong2 rong2 zhan4 qi2 duan4 。
- cu4 jie2 ge1 geng1 xin1 ， xian2 bei1 zhuo2 wu2 suan4 。
- gan3 wei4 liang2 hui4 nan2 ， kan1 wei4 hua4 tu2 kan4 。
- gan3 kai3 fei1 du2 xing3 ， geng1 chou2 mei3 san1 tan4 。
- xiang2 bu4 sui1 yi4 tu2 ， qing1 huan1 gui1 yi1 guan4 。
- sa3 luo4 si4 qing1 ming2 ， ju1 luan2 qi3 bi4 an4 。
- jue2 ding3 suo3 jian4 xi1 ， qing1 kuang2 zi1 xing1 han3 。
- li4 yu4 xie4 zhen1 xian1 ， xing2 pao2 hou4 qiao2 cuan4 。
- wei2 kong3 san1 jie2 lai2 ， nan2 liu2 qian1 qi2 𫘣 。
- he2 shi2 jin1 ao2 ke4 ， zhong4 qin1 yu4 huang2 an4 。
- hui2 shou3 nian4 si1 you2 ， chi2 jing1 yao3 wu2 pan4 。

## 注释

## 译文

## 赏析
