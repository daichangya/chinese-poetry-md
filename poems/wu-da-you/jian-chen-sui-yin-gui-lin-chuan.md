---
id: wu-da-you-jian-chen-sui-yin-gui-lin-chuan
title: 饯陈随隠归临川
titlePinyin: jian4 chen2 sui2 yin3 gui1 lin2 chuan1
titleSlug: jian-chen-sui-yin-gui-lin-chuan
author: 吴大有
authorPinyin: wu2 da4 you3
authorSlug: wu-da-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔见君方成童，长吉才华惊巨公。
- 人间科第不屑就，直使声名闻九重。
- 乃翁引上凝华殿，子虚不待他人荐。
- 入直来来凡几年，天上奇书尽曾见。
- 翩然归去大江西，二疏父子还相随。
- 故乡分得云水地，却喜不爽渔樵期。
- 春雨骑牛对烟草，何如振衣随龙五云表。
- 秋霜黄独煨地炉，何如驼峰犀筯食天厨。
- 林间拾叶抄诗句，何如宫妃捧砚挥毫处。
- 溪边照影著荷衣，何如龙门应制夺锦时。
- 钧天梦断难回顾，浩然合在山中住。
- 金石台前伴白云，六年不踏西湖路。
- 今日重来发长吁，忍看清平破草庐。
- 尽拈书籍向人卖，归买田园供荷锄。
- 乃翁八十齿发落，倚门待儿斜日薄。
- 孤山梅花带不归，却唤扁舟载童鹤。

## 拼音
- wo3 xi1 jian4 jun1 fang1 cheng2 tong2 ， chang2 ji2 cai2 hua2 jing1 ju4 gong1 。
- ren2 jian1 ke1 di4 bu2 xie4 jiu4 ， zhi2 shi3 sheng1 ming2 wen2 jiu3 chong2 。
- nai3 weng1 yin3 shang4 ning2 hua2 dian4 ， zi3 xu1 bu2 dai4 ta1 ren2 jian4 。
- ru4 zhi2 lai2 lai2 fan2 ji3 nian2 ， tian1 shang4 qi2 shu1 jin4 ceng2 jian4 。
- pian1 ran2 gui1 qu4 da4 jiang1 xi1 ， er4 shu1 fu4 zi3 hai2 xiang1 sui2 。
- gu4 xiang1 fen1 de0 yun2 shui3 di4 ， que4 xi3 bu4 shuang3 yu2 qiao2 qi1 。
- chun1 yu3 qi2 niu2 dui4 yan1 cao3 ， he2 ru2 zhen4 yi1 sui2 long2 wu3 yun2 biao3 。
- qiu1 shuang1 huang2 du2 wei1 di4 lu2 ， he2 ru2 tuo2 feng1 xi1 zhu4 shi2 tian1 chu2 。
- lin2 jian1 shi2 ye4 chao1 shi1 ju4 ， he2 ru2 gong1 fei1 peng3 yan4 hui1 hao2 chu4 。
- xi1 bian1 zhao4 ying3 zhu4 he2 yi1 ， he2 ru2 long2 men2 ying4 zhi4 duo2 jin3 shi2 。
- jun1 tian1 meng4 duan4 nan2 hui2 gu4 ， hao4 ran2 he2 zai4 shan1 zhong1 zhu4 。
- jin1 shi2 tai2 qian2 ban4 bai2 yun2 ， liu4 nian2 bu2 ta4 xi1 hu2 lu4 。
- jin1 ri4 chong2 lai2 fa1 chang2 xu1 ， ren3 kan4 qing1 ping2 po4 cao3 lu2 。
- jin4 nian1 shu1 ji2 xiang4 ren2 mai4 ， gui1 mai3 tian2 yuan2 gong4 he2 chu2 。
- nai3 weng1 ba1 shi2 chi3 fa1 luo4 ， yi3 men2 dai4 er2 xie2 ri4 bao2 。
- gu1 shan1 mei2 hua1 dai4 bu4 gui1 ， que4 huan4 pian1 zhou1 zai3 tong2 he4 。

## 注释

## 译文

## 赏析
