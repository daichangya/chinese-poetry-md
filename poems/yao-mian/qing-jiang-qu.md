---
id: yao-mian-qing-jiang-qu
title: 清江曲
titlePinyin: qing1 jiang1 qu3
titleSlug: qing-jiang-qu
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夹岸桃花燕子飞，一江春水鳜鱼肥。
- 丝纶百尺烟波阔，午夜鸣榔载月归。
- 扁舟一叶横沙觜，得鱼烂醉东风里。
- 绿杨深处酒醒时，半江潮落天如水。
- 万顷沧波五月凉，一川红锦藕花香。
- 绿蓑青笠鸣疎雨，老树残烟带夕阳。
- 野船细火夜明灭，一笛风清楚天阔。
- 无鱼无酒且归来，篷底萧疎卧明月。
- 万里西风双鬓华，江南江北老天涯。
- 潇潇两岸梧桐叶，漠漠半川芦荻花。
- 柔橹声中山水绿，一丝买断黄金屋。
- 沙边鸥鸟莫相猜，是非不到清江曲。
- 苇折荷枯人未归，波寒霜落鴈初飞。
- 不知节物时时换，又折梅花下钓矶。
- 青山四面清歌发，几点沙鸥起天末。
- 一任长年醉则休，醒时独钓寒江雪。

## 拼音
- jia2 an4 tao2 hua1 yan4 zi0 fei1 ， yi4 jiang1 chun1 shui3 jue2 yu2 fei2 。
- si1 lun2 bai3 chi3 yan1 bo1 kuo4 ， wu3 ye4 ming2 lang2 zai3 yue4 gui1 。
- pian1 zhou1 yi2 ye4 heng2 sha1 zi1 ， de2 yu2 lan4 zui4 dong1 feng1 li3 。
- lü4 yang2 shen1 chu4 jiu3 xing3 shi2 ， ban4 jiang1 chao2 luo4 tian1 ru2 shui3 。
- wan4 qing3 cang1 bo1 wu3 yue4 liang2 ， yi4 chuan1 hong2 jin3 ou3 hua1 xiang1 。
- lü4 suo1 qing1 li4 ming2 shu1 yu3 ， lao3 shu4 can2 yan1 dai4 xi1 yang2 。
- ye3 chuan2 xi4 huo3 ye4 ming2 mie4 ， yi4 di2 feng1 qing1 chu3 tian1 kuo4 。
- wu2 yu2 wu2 jiu3 qie3 gui1 lai2 ， peng2 di3 xiao1 shu1 wo4 ming2 yue4 。
- wan4 li3 xi1 feng1 shuang1 bin4 hua2 ， jiang1 nan2 jiang1 bei3 lao3 tian1 ya2 。
- xiao1 xiao1 liang3 an4 wu2 tong2 ye4 ， mo4 mo4 ban4 chuan1 lu2 di2 hua1 。
- rou2 lu3 sheng1 zhong1 shan1 shui3 lü4 ， yi4 si1 mai3 duan4 huang2 jin1 wu1 。
- sha1 bian1 ou1 niao3 mo4 xiang1 cai1 ， shi4 fei1 bu2 dao4 qing1 jiang1 qu3 。
- wei3 zhe2 he2 ku1 ren2 wei4 gui1 ， bo1 han2 shuang1 luo4 yan4 chu1 fei1 。
- bu4 zhi1 jie2 wu4 shi2 shi2 huan4 ， you4 zhe2 mei2 hua1 xia4 diao4 ji1 。
- qing1 shan1 si4 mian4 qing1 ge1 fa1 ， ji3 dian3 sha1 ou1 qi3 tian1 mo4 。
- yi2 ren4 chang2 nian2 zui4 ze2 xiu1 ， xing3 shi2 du2 diao4 han2 jiang1 xue3 。

## 注释

## 译文

## 赏析
