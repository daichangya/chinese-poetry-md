---
id: yao-mian-zeng-huang-dao-shi-si-cheng-qi-yu-gan-ying
title: 赠黄道士思成祈雨感应
titlePinyin: zeng4 huang2 dao4 shi4 si1 cheng2 qi2 yu3 gan3 ying4
titleSlug: zeng-huang-dao-shi-si-cheng-qi-yu-gan-ying
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丁巳孟秋春戊午，不雨三时嗟旱苦。
- 低田高垅皆黄埃，佳种几成不入土。
- 富家仓廪铁灌锁，民腹为雷泪为雨。
- 更迟十日天不问，血肉磨牙总豺虎。
- 县官祈祷聊具文，饥声嗷嗷恬不闻。
- 山中道士睡不著，鞭龙起电驱风云。
- 天瓢点滴翻骏马，一日甘霖遍天下。
- 尽将昨夜赤千里，化作今朝青四野。
- 农家笑语无愁声，指日可望天太平。
- 熙朝真主圣且明，汉雨不待宏羊烹。
- 或言天民天自恤，或夸调燮有新术。
- 山中道士不言功，饱饭熟睡听松风。

## 拼音
- ding1 si4 meng4 qiu1 chun1 wu4 wu3 ， bu4 yu3 san1 shi2 jie1 han4 ku3 。
- di1 tian2 gao1 long3 jie1 huang2 ai1 ， jia1 zhong3 ji3 cheng2 bu2 ru4 tu3 。
- fu4 jia1 cang1 lin3 tie3 guan4 suo3 ， min2 fu4 wei4 lei2 lei4 wei4 yu3 。
- geng4 chi2 shi2 ri4 tian1 bu2 wen4 ， xue4 rou4 mo2 ya2 zong3 chai2 hu3 。
- xian4 guan1 qi2 dao3 liao2 ju4 wen2 ， ji1 sheng1 ao2 ao2 tian2 bu4 wen2 。
- shan1 zhong1 dao4 shi4 shui4 bu2 zhu4 ， bian1 long2 qi3 dian4 qu1 feng1 yun2 。
- tian1 piao2 dian3 di1 fan1 jun4 ma3 ， yi2 ri4 gan1 lin2 bian4 tian1 xia4 。
- jin4 jiang1 zuo2 ye4 chi4 qian1 li3 ， hua4 zuo4 jin1 chao2 qing1 si4 ye3 。
- nong2 jia1 xiao4 yu3 wu2 chou2 sheng1 ， zhi3 ri4 ke3 wang4 tian1 tai4 ping2 。
- xi1 chao2 zhen1 zhu3 sheng4 qie3 ming2 ， han4 yu3 bu2 dai4 hong2 yang2 peng1 。
- huo4 yan2 tian1 min2 tian1 zi4 xu4 ， huo4 kua1 tiao2 xie4 you3 xin1 shu4 。
- shan1 zhong1 dao4 shi4 bu4 yan2 gong1 ， bao3 fan4 shu2 shui4 ting1 song1 feng1 。

## 注释

## 译文

## 赏析
