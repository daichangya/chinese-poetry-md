---
id: yao-mian-zeng-ting-bo-zhi
title: 赠霆伯姪
titlePinyin: zeng4 ting2 bo2 zhi2
titleSlug: zeng-ting-bo-zhi
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵源聚英气，融作云霞精。
- 霆伯挹其秀，胸府怀光晶。
- 诵书过万卷，落笔超群英。
- 文章有余力，赋诗吟性情。
- 短章或大篇，点翰长风生。
- 或吐健丽句，气象高峥嵘。
- 云涛汹万里，出没蛟龙惊。
- 或写闲逸句，句法如天成。
- 微泉溜石壁，清吹调松声。
- 或句和且婉，纯如奏英茎。
- 晴风舞雪絮，晓日歌春鶑。
- 或句端且严，凛凛不可轻。
- 星辰列云汉，营垒森甲兵。
- 变化千万状，发越无定名。
- 清标镇浮态，沈谢隳文成。
- 劲气拟古作，甫白焚诗泓。
- 不负飘逸姿，孰争前辈衡。
- 学海不汗漫，安见酌复盈。
- 文章用无尽，盖以天才宏。
- 宏才戏翰墨，笔势宜如倾。
- 譬之一轮月，皎皎当天明。
- 晴辉照春夜，花柳皆敷荣。
- 高秋爽气盛，桂影翻凄清。
- 又如百川水，滔滔地中行。
- 江湖风雨霁，碧色连天平。
- 奔流出三峡，谹吼雷霆争。
- 诗歌具众体，古人所难并。
- 子诗得神助，逸思随纵横。
- 失手堕之地，声作金石铿。
- 俊才有如此，九万飞鹏程。
- 卑哉沟渎中，安可容鳣鲸。
- 子以见吾家，人才世登瀛。
- 勉哉复祖业，谨勿寒宗盟。
- 某也习箕裘，生涯风露檠。
- 家徒四壁立，独以道为耕。
- 文章厌卑薾，壮志思轩轰。
- 纷纷笑余子，藐视如孩婴。
- 诗书自娱悦，终日关柴荆。
- 欣然得子至，倒屣来相迎。
- 佳篇出见遗，未读颜先頳。
- 迁乔不择木，求通乃于盲。
- 视我如土鷃，视子如鹪鹏。
- 英风当远避，况敢事酬赓。
- 新𥬠日初熟，我姑酌彼觥。
- 晚风入帘幕，窗外斜阳晴。
- 红炉坐相对，簷马声𫓩铮。
- 试将今古诗，与子细共评。
- 幽怀味此乐，鼓瑟仍吹笙。
- 胡为不留处，驾言欲西征。
- 清饮不可再，使我摇心旌。
- 努力各自爱，共濯江湖缨。

## 拼音
- ling2 yuan2 ju4 ying1 qi4 ， rong2 zuo4 yun2 xia2 jing1 。
- ting2 bo2 yi4 qi2 xiu4 ， xiong1 fu3 huai2 guang1 jing1 。
- song4 shu1 guo4 wan4 juan4 ， luo4 bi3 chao1 qun2 ying1 。
- wen2 zhang1 you3 yu2 li4 ， fu4 shi1 yin2 xing4 qing2 。
- duan3 zhang1 huo4 da4 pian1 ， dian3 han4 chang2 feng1 sheng1 。
- huo4 tu3 jian4 li4 ju4 ， qi4 xiang4 gao1 zheng1 rong2 。
- yun2 tao1 xiong1 wan4 li3 ， chu1 mo4 jiao1 long2 jing1 。
- huo4 xie3 xian2 yi4 ju4 ， ju4 fa3 ru2 tian1 cheng2 。
- wei1 quan2 liu1 shi2 bi4 ， qing1 chui1 tiao2 song1 sheng1 。
- huo4 ju4 he2 qie3 wan3 ， chun2 ru2 zou4 ying1 jing1 。
- qing2 feng1 wu3 xue3 xu4 ， xiao3 ri4 ge1 chun1 ying1 。
- huo4 ju4 duan1 qie3 yan2 ， lin3 lin3 bu4 ke3 qing1 。
- xing1 chen2 lie4 yun2 han4 ， ying2 lei3 sen1 jia3 bing1 。
- bian4 hua4 qian1 wan4 zhuang4 ， fa1 yue4 wu2 ding4 ming2 。
- qing1 biao1 zhen4 fu2 tai4 ， shen3 xie4 hui1 wen2 cheng2 。
- jin4 qi4 ni3 gu3 zuo4 ， fu3 bai2 fen2 shi1 hong2 。
- bu2 fu4 piao1 yi4 zi1 ， shu2 zheng1 qian2 bei4 heng2 。
- xue2 hai3 bu2 han4 man4 ， an1 jian4 zhuo2 fu4 ying2 。
- wen2 zhang1 yong4 wu2 jin4 ， gai4 yi3 tian1 cai2 hong2 。
- hong2 cai2 xi4 han4 mo4 ， bi3 shi4 yi2 ru2 qing1 。
- pi4 zhi1 yi1 lun2 yue4 ， jiao3 jiao3 dang1 tian1 ming2 。
- qing2 hui1 zhao4 chun1 ye4 ， hua1 liu3 jie1 fu1 rong2 。
- gao1 qiu1 shuang3 qi4 sheng4 ， gui4 ying3 fan1 qi1 qing1 。
- you4 ru2 bai3 chuan1 shui3 ， tao1 tao1 di4 zhong1 hang2 。
- jiang1 hu2 feng1 yu3 ji4 ， bi4 se4 lian2 tian1 ping2 。
- ben1 liu2 chu1 san1 xia2 ， hong2 hou3 lei2 ting2 zheng1 。
- shi1 ge1 ju4 zhong4 ti3 ， gu3 ren2 suo3 nan2 bing4 。
- zi3 shi1 de2 shen2 zhu4 ， yi4 si1 sui2 zong4 heng2 。
- shi1 shou3 duo4 zhi1 di4 ， sheng1 zuo4 jin1 shi2 keng1 。
- jun4 cai2 you3 ru2 ci3 ， jiu3 wan4 fei1 peng2 cheng2 。
- bei1 zai1 gou1 du2 zhong1 ， an1 ke3 rong2 zhan1 jing1 。
- zi3 yi3 jian4 wu2 jia1 ， ren2 cai2 shi4 deng1 ying2 。
- mian3 zai1 fu4 zu3 ye4 ， jin3 wu4 han2 zong1 meng2 。
- mou3 ye3 xi2 ji1 qiu2 ， sheng1 ya2 feng1 lu4 qing2 。
- jia1 tu2 si4 bi4 li4 ， du2 yi3 dao4 wei4 geng1 。
- wen2 zhang1 yan4 bei1 er3 ， zhuang4 zhi4 si1 xuan1 hong1 。
- fen1 fen1 xiao4 yu2 zi3 ， miao3 shi4 ru2 hai2 ying1 。
- shi1 shu1 zi4 yu2 yue4 ， zhong1 ri4 guan1 chai2 jing1 。
- xin1 ran2 de2 zi3 zhi4 ， dao3 xi3 lai2 xiang1 ying2 。
- jia1 pian1 chu1 jian4 yi2 ， wei4 du2 yan2 xian1 cheng1 。
- qian1 qiao2 bu4 ze2 mu4 ， qiu2 tong1 nai3 yu2 mang2 。
- shi4 wo3 ru2 tu3 yan4 ， shi4 zi3 ru2 jiao1 peng2 。
- ying1 feng1 dang1 yuan3 bi4 ， kuang4 gan3 shi4 chou2 geng1 。
- xin1 𥬠 ri4 chu1 shu2 ， wo3 gu1 zhuo2 bi3 gong1 。
- wan3 feng1 ru4 lian2 mu4 ， chuang1 wai4 xie2 yang2 qing2 。
- hong2 lu2 zuo4 xiang1 dui4 ， yan2 ma3 sheng1 𫓩 zheng1 。
- shi4 jiang1 jin1 gu3 shi1 ， yu3 zi3 xi4 gong4 ping2 。
- you1 huai2 wei4 ci3 le4 ， gu3 se4 reng2 chui1 sheng1 。
- hu2 wei4 bu4 liu2 chu4 ， jia4 yan2 yu4 xi1 zheng1 。
- qing1 yin3 bu4 ke3 zai4 ， shi3 wo3 yao2 xin1 jing1 。
- nu3 li4 ge4 zi4 ai4 ， gong4 zhuo2 jiang1 hu2 ying1 。

## 注释

## 译文

## 赏析
