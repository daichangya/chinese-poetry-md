---
id: yao-mian-zeng-tian-wang-zhang-lao-wu-zhu
title: 赠天王长老无著
titlePinyin: zeng4 tian1 wang2 zhang3 lao3 wu2 zhu4
titleSlug: zeng-tian-wang-zhang-lao-wu-zhu
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐有一僧妙医药，得大医王三昧觉。
- 雨中盥手瀑簷飞，惊叹病龙腥唾落。
- 须臾云雾忽销霁，白发老人来矍铄。
- 自言病中困行雨，愿得良针苏脉络。
- 授方寸剂应时愈，拜奉僊方效思邈。
- 此事今无古信然，说与时人谩惊噱。
- 早来忽得绢素轴，挺挺祥龙露头角。
- 心知此龙非病者，喷雾洒云天洗濯。
- 龙身不病泽四方，万物全生总安乐。
- 此龙此医今是谁，天王长老僧无著。

## 拼音
- tang2 you3 yi4 seng1 miao4 yi1 yao4 ， de2 da4 yi1 wang2 san1 mei4 jue2 。
- yu3 zhong1 guan4 shou3 pu4 yan2 fei1 ， jing1 tan4 bing4 long2 xing1 tuo4 luo4 。
- xu1 yu2 yun2 wu4 hu1 xiao1 ji4 ， bai2 fa4 lao3 ren2 lai2 jue2 shuo4 。
- zi4 yan2 bing4 zhong1 kun4 xing2 yu3 ， yuan4 de2 liang2 zhen1 su1 mai4 luo4 。
- shou4 fang1 cun4 ji4 ying4 shi2 yu4 ， bai4 feng4 xian1 fang1 xiao4 si1 miao3 。
- ci3 shi4 jin1 wu2 gu3 xin4 ran2 ， shuo1 yu3 shi2 ren2 man4 jing1 jue2 。
- zao3 lai2 hu1 de2 juan4 su4 zhou2 ， ting3 ting3 xiang2 long2 lu4 tou2 jiao3 。
- xin1 zhi1 ci3 long2 fei1 bing4 zhe3 ， pen1 wu4 sa3 yun2 tian1 xi3 zhuo2 。
- long2 shen1 bu2 bing4 ze2 si4 fang1 ， wan4 wu4 quan2 sheng1 zong3 an1 le4 。
- ci3 long2 ci3 yi1 jin1 shi4 shui2 ， tian1 wang2 zhang3 lao3 seng1 wu2 zhu4 。

## 注释

## 译文

## 赏析
