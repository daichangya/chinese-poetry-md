---
id: yao-mian-ma-zi-hu-yu-ni-feng
title: 麻子湖遇逆风
titlePinyin: ma2 zi3 hu2 yu4 ni4 feng1
titleSlug: ma-zi-hu-yu-ni-feng
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉平既望余，玉冰发归桨。
- 舟行苦滩涩，三日葛陂上。
- 天寒岁云晏，道远空怅惘。
- 行行且旬日，仅此舟泱漭。
- 顺流风忽逆，进尺退或丈。
- 鱼鼋反出没，涛浪相潏荡。
- 茫茫水接天，四望极空敞。
- 虽令归思滞，亦觉胸次广。
- 是时群鱼集，轧轧乱轻榜。
- 纷来以千百，并进或三两。
- 悬金上丝纶，跳玉中层网。
- 中间数十辈，蓑笠牵画舫。
- 沿流勤按视，似是此湖长。
- 彼行良甚捷，此进不可强。
- 倘无观鱼乐，孰慰岑寂想。
- 篙师不告瘁，奇观亦可赏。
- 黄昏成野泊，风雨助凄怆。
- 势如潮汐来，怒若鼙鼓响。
- 吾独安所适，幸不愧俯仰。
- 缅怀金兰友，气义特慨慷。
- 念我归苦迟，舍我愿先往。
- 亟趋南浦城，择馆待税鞅。
- 今宵此风雨，露宿必草莽。
- 继兹更三日，会面一拊掌。
- 屠酥酒同倾，共挹西山爽。

## 拼音
- jia1 ping2 ji4 wang4 yu2 ， yu4 bing1 fa1 gui1 jiang3 。
- zhou1 xing2 ku3 tan1 se4 ， san1 ri4 ge3 bei1 shang4 。
- tian1 han2 sui4 yun2 yan4 ， dao4 yuan3 kong1 chang4 wang3 。
- xing2 xing2 qie3 xun2 ri4 ， jin3 ci3 zhou1 yang1 mang3 。
- shun4 liu2 feng1 hu1 ni4 ， jin4 chi3 tui4 huo4 zhang4 。
- yu2 yuan2 fan3 chu1 mo4 ， tao1 lang4 xiang1 yu4 dang4 。
- mang2 mang2 shui3 jie1 tian1 ， si4 wang4 ji2 kong1 chang3 。
- sui1 ling4 gui1 si1 zhi4 ， yi4 jue2 xiong1 ci4 guang3 。
- shi4 shi2 qun2 yu2 ji2 ， ya4 ya4 luan4 qing1 bang3 。
- fen1 lai2 yi3 qian1 bai3 ， bing4 jin4 huo4 san1 liang3 。
- xuan2 jin1 shang4 si1 lun2 ， tiao4 yu4 zhong1 ceng2 wang3 。
- zhong1 jian1 shu4 shi2 bei4 ， suo1 li4 qian1 hua4 fang3 。
- yan2 liu2 qin2 an4 shi4 ， si4 shi4 ci3 hu2 chang2 。
- bi3 xing2 liang2 shen4 jie2 ， ci3 jin4 bu4 ke3 qiang2 。
- tang3 wu2 guan1 yu2 le4 ， shu2 wei4 cen2 ji4 xiang3 。
- gao1 shi1 bu2 gao4 cui4 ， qi2 guan1 yi4 ke3 shang3 。
- huang2 hun1 cheng2 ye3 bo2 ， feng1 yu3 zhu4 qi1 chuang4 。
- shi4 ru2 chao2 xi1 lai2 ， nu4 ruo4 pi2 gu3 xiang3 。
- wu2 du2 an1 suo3 shi4 ， xing4 bu2 kui4 fu3 yang3 。
- mian3 huai2 jin1 lan2 you3 ， qi4 yi4 te4 kai3 kang1 。
- nian4 wo3 gui1 ku3 chi2 ， she4 wo3 yuan4 xian1 wang3 。
- ji2 qu1 nan2 pu3 cheng2 ， ze2 guan3 dai4 shui4 yang1 。
- jin1 xiao1 ci3 feng1 yu3 ， lu4 su4 bi4 cao3 mang3 。
- ji4 zi1 geng4 san1 ri4 ， hui4 mian4 yi4 fu3 zhang3 。
- tu2 su1 jiu3 tong2 qing1 ， gong4 yi4 xi1 shan1 shuang3 。

## 注释

## 译文

## 赏析
