---
id: yao-mian-tong-zhang-gong-wang-hu-shang-bi-shu-dao-si-sheng-guan-zhao-bai-tang-yue-cbcfe1e7
title: 同张公望湖上避暑到四圣观招柏堂月潭二道士出饮
titlePinyin: tong2 zhang1 gong1 wang4 hu2 shang4 bi4 shu3 dao4 si4 sheng4 guan1 zhao1 bai3 tang2 yue4 tan2 er4 dao4 shi4 chu1 yin3
titleSlug: tong-zhang-gong-wang-hu-shang-bi-shu-dao-si-sheng-guan-zhao-bai-tang-yue-cbcfe1e7
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清晨有客来，畏暑思避地。
- 凉多独湖上，一棹拍空翠。
- 长堤舞杨柳，余雨在荷芰。
- 炎蒸俱已失，满抱足清意。
- 颇思孤山顶，有客具高致。
- 扣门闻琴声，便觉洗尘累。
- 湖边出问酒，饮兴随所至。
- 池鲜煮珍甘，水果剥香脆。
- 好风林外来，吹面凉不醉。
- 清谈诣物表，绝不挂世事。
- 画舫何人斯，箫鼓正喧沸。
- 清游彼应笑，世味吾不嗜。
- 尚思携枕簟，同叩竹间寺。
- 从今日日来，莫厌惊昼睡。

## 拼音
- qing1 chen2 you3 ke4 lai2 ， wei4 shu3 si1 bi4 di4 。
- liang2 duo1 du2 hu2 shang4 ， yi2 zhao4 pai1 kong1 cui4 。
- chang2 di1 wu3 yang2 liu3 ， yu2 yu3 zai4 he2 ji4 。
- yan2 zheng1 ju4 yi3 shi1 ， man3 bao4 zu2 qing1 yi4 。
- po1 si1 gu1 shan1 ding3 ， you3 ke4 ju4 gao1 zhi4 。
- kou4 men2 wen2 qin2 sheng1 ， bian4 jue2 xi3 chen2 lei4 。
- hu2 bian1 chu1 wen4 jiu3 ， yin3 xing1 sui2 suo3 zhi4 。
- chi2 xian1 zhu3 zhen1 gan1 ， shui3 guo3 bao1 xiang1 cui4 。
- hao3 feng1 lin2 wai4 lai2 ， chui1 mian4 liang2 bu2 zui4 。
- qing1 tan2 yi4 wu4 biao3 ， jue2 bu2 gua4 shi4 shi4 。
- hua4 fang3 he2 ren2 si1 ， xiao1 gu3 zheng4 xuan1 fei4 。
- qing1 you2 bi3 ying4 xiao4 ， shi4 wei4 wu2 bu2 shi4 。
- shang4 si1 xie2 zhen3 dian4 ， tong2 kou4 zhu2 jian1 si4 。
- cong2 jin1 ri4 ri4 lai2 ， mo4 yan4 jing1 zhou4 shui4 。

## 注释

## 译文

## 赏析
