---
id: yao-mian-ri-shi-zui-yan
title: 日食罪言
titlePinyin: ri4 shi2 zui4 yan2
titleSlug: ri-shi-zui-yan
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇帝十四载，新元纪嘉熙。
- 仲冬戊寅朔，午漏方中时。
- 朔风震丘壑，猛籁号枯枝。
- 黯如商雪天，四野昏垂垂。
- 昼炊烟始息，暝色来庭帷。
- 鸡登杙榤立，鸟急林梢栖。
- 颇讶南至后，晷度宜舒迟。
- 胡为景尚促，疾甚驹隙驰。
- 儿童忽走报，日壁无全规。
- 仓忙出仰视，如月初蛾眉。
- 金乌失焰彩，玉象潜光辉。
- 苍天玳瑁色，列宿争依稀。
- 老稚相喧呼，伐社沸鼓鼙。
- 不知何物怪，掩此清阳晖。
- 吾闻阴阳家，日月以历推。
- 日迟月行速，赢缩数不齐。
- 遇朔必会合，差忒无毫厘。
- 气盛或相掩，二曜斯一亏。
- 望日日掩月，阳感阴故衰。
- 朔日月掩日，阴盛阳乃微。
- 又闻玉川子，月蚀曾有诗。
- 谓此日月者，天眼生东西。
- 两眼不相攻，相食其说非。
- 食月乃蟆精，伊戚盖自贻。
- 吾观作诗人，志各有所之。
- 玉川特寓谏，假此为之辞。
- 日月有蟾乌，此事本怪奇。
- 况自食其光，安能走而飞。
- 书称辰弗集，天象昏且迷。
- 则知交相食，此说当勿疑。
- 思既得其说，伤心重嗟咨。
- 日为众阳宗，万象皆影随。
- 今者何不臧，阴精夺炎曦。
- 仰空不能救，涕泗纷交颐。
- 嗟嗟今之岁，天屡彰其威。
- 星文沓示变，雷震洊失宜。
- 越在夏五月，鬰攸煽京畿。
- 六月既望后，月蚀主旱饥。
- 今兹复日食，灾异何繁滋。
- 天意不虚示，坐井聊管窥。
- 即天以论人，日君而月妃。
- 关雎哀窈窕，意在贤才思。
- 靡曼或盈前，必为物欲移。
- 今者日之蚀，或恐由宫闱。
- 然而吾君圣，未必耽燕私。
- 君象日而尊，臣象月而卑。
- 正心在朝廷，昭德可塞违。
- 国柄或窃弄，耳目相蔽欺。
- 今者日之食，亦恐由群儿。
- 然而吾君明，朝岂庸盲痴。
- 人主向明治，武力不可隳。
- 方今北有敌，负垒惊边陲。
- 战士怯不勇，塞马纷骄嘶。
- 今者日之食，或由边事危。
- 然而吾君武，安肯假彼资。
- 重念此三者，急务诚在兹。
- 万一或有是，是即变所基。
- 应天不以文，减撤徒儿嬉。
- 如人丧厥明，必求良药医。
- 一片葵藿心，祇恐天未知。
- 何当排阊阖，碎首彤玉墀。
- 一篇痛哭策，历写心伤悲。
- 一者何所陈，无逸为元龟。
- 暗室屋漏中，肃如对神祇。
- 愿为楚庄王，规谏从樊姬。
- 毋效汉成帝，温柔老昭仪。
- 天君必清彻，智烛光发挥。
- 如日丽中天，煌煌明作离。
- 二者何所陈，用贤登臯夔。
- 选众立一相，国论公主持。
- 乌台执白简，妙选刚正姿。
- 戚里勿柄授，貂珰毋印累。
- 朝廷豁氛翳，在位销脂韦。
- 末光依汉日，天子是倚毗。
- 三者何所陈，张皇吾六师。
- 击楫如逖辈，天宠畀节麾。
- 卖国若桧等，电扫无孑遗。
- 练军明赏罚，勇锐奔熊罴。
- 南越颈可缨，中行背必笞。
- 如日照霜雪，殄灭何难为。
- 凡此三说者，中心久思维。
- 明白可举行，匪曰徒费词。
- 能转乱为治，可回灾为厘。
- 不学后羿射，不效夸父追。
- 捧轮上扶桑，洗光出咸池。
- 苍生照共仰，九土光咸晞。
- 五色太平象，重晕中兴期。
- 昊穹耀华彩，万国长瞻依。

## 拼音
- huang2 di4 shi2 si4 zai3 ， xin1 yuan2 ji4 jia1 xi1 。
- zhong4 dong1 wu4 yin2 shuo4 ， wu3 lou4 fang1 zhong1 shi2 。
- shuo4 feng1 zhen4 qiu1 he4 ， meng3 lai4 hao4 ku1 zhi1 。
- an4 ru2 shang1 xue3 tian1 ， si4 ye3 hun1 chui2 chui2 。
- zhou4 chui1 yan1 shi3 xi1 ， ming2 se4 lai2 ting2 wei2 。
- ji1 deng1 yi4 jie2 li4 ， niao3 ji2 lin2 shao1 qi1 。
- po1 ya4 nan2 zhi4 hou4 ， gui3 du4 yi2 shu1 chi2 。
- hu2 wei4 jing3 shang4 cu4 ， ji2 shen4 ju1 xi4 chi2 。
- er2 tong2 hu1 zou3 bao4 ， ri4 bi4 wu2 quan2 gui1 。
- cang1 mang2 chu1 yang3 shi4 ， ru2 yue4 chu1 e2 mei2 。
- jin1 wu1 shi1 yan4 cai3 ， yu4 xiang4 qian2 guang1 hui1 。
- cang1 tian1 dai4 mao4 se4 ， lie4 su4 zheng1 yi1 xi1 。
- lao3 zhi4 xiang1 xuan1 hu1 ， fa2 she4 fei4 gu3 pi2 。
- bu4 zhi1 he2 wu4 guai4 ， yan3 ci3 qing1 yang2 hui1 。
- wu2 wen2 yin1 yang2 jia1 ， ri4 yue4 yi3 li4 tui1 。
- ri4 chi2 yue4 xing2 su4 ， ying2 suo1 shu4 bu4 qi2 。
- yu4 shuo4 bi4 hui4 he2 ， cha4 te4 wu2 hao2 li2 。
- qi4 sheng4 huo4 xiang1 yan3 ， er4 yao4 si1 yi4 kui1 。
- wang4 ri4 ri4 yan3 yue4 ， yang2 gan3 yin1 gu4 shuai1 。
- shuo4 ri4 yue4 yan3 ri4 ， yin1 sheng4 yang2 nai3 wei1 。
- you4 wen2 yu4 chuan1 zi3 ， yue4 shi2 ceng2 you3 shi1 。
- wei4 ci3 ri4 yue4 zhe3 ， tian1 yan3 sheng1 dong1 xi1 。
- liang3 yan3 bu4 xiang1 gong1 ， xiang1 shi2 qi2 shuo1 fei1 。
- shi2 yue4 nai3 ma0 jing1 ， yi1 qi1 gai4 zi4 yi2 。
- wu2 guan1 zuo4 shi1 ren2 ， zhi4 ge4 you3 suo3 zhi1 。
- yu4 chuan1 te4 yu4 jian4 ， jia3 ci3 wei4 zhi1 ci2 。
- ri4 yue4 you3 chan2 wu1 ， ci3 shi4 ben3 guai4 qi2 。
- kuang4 zi4 shi2 qi2 guang1 ， an1 neng2 zou3 er2 fei1 。
- shu1 cheng1 chen2 fu2 ji2 ， tian1 xiang4 hun1 qie3 mi2 。
- ze2 zhi1 jiao1 xiang1 shi2 ， ci3 shuo1 dang1 wu4 yi2 。
- si1 ji4 de2 qi2 shuo1 ， shang1 xin1 zhong4 jie1 zi1 。
- ri4 wei4 zhong4 yang2 zong1 ， wan4 xiang4 jie1 ying3 sui2 。
- jin1 zhe3 he2 bu4 zang1 ， yin1 jing1 duo2 yan2 xi1 。
- yang3 kong1 bu4 neng2 jiu4 ， ti4 si4 fen1 jiao1 yi2 。
- jie1 jie1 jin1 zhi1 sui4 ， tian1 lü3 zhang1 qi2 wei1 。
- xing1 wen2 ta4 shi4 bian4 ， lei2 zhen4 jian4 shi1 yi2 。
- yue4 zai4 xia4 wu3 yue4 ， yu4 you1 shan1 jing1 ji1 。
- liu4 yue4 ji4 wang4 hou4 ， yue4 shi2 zhu3 han4 ji1 。
- jin1 zi1 fu4 ri4 shi2 ， zai1 yi4 he2 fan2 zi1 。
- tian1 yi4 bu4 xu1 shi4 ， zuo4 jing3 liao2 guan3 kui1 。
- ji2 tian1 yi3 lun4 ren2 ， ri4 jun1 er2 yue4 fei1 。
- guan1 ju1 ai1 yao3 tiao3 ， yi4 zai4 xian2 cai2 si1 。
- mi2 man4 huo4 ying2 qian2 ， bi4 wei4 wu4 yu4 yi2 。
- jin1 zhe3 ri4 zhi1 shi2 ， huo4 kong3 you2 gong1 wei2 。
- ran2 er2 wu2 jun1 sheng4 ， wei4 bi4 dan1 yan4 si1 。
- jun1 xiang4 ri4 er2 zun1 ， chen2 xiang4 yue4 er2 bei1 。
- zheng4 xin1 zai4 chao2 ting2 ， zhao1 de2 ke3 sai1 wei2 。
- guo2 bing3 huo4 qie4 nong4 ， er3 mu4 xiang1 bi4 qi1 。
- jin1 zhe3 ri4 zhi1 shi2 ， yi4 kong3 you2 qun2 er2 。
- ran2 er2 wu2 jun1 ming2 ， chao2 qi3 yong1 mang2 chi1 。
- ren2 zhu3 xiang4 ming2 zhi4 ， wu3 li4 bu4 ke3 hui1 。
- fang1 jin1 bei3 you3 di2 ， fu4 lei3 jing1 bian1 chui2 。
- zhan4 shi4 qie4 bu4 yong3 ， sai1 ma3 fen1 jiao1 si1 。
- jin1 zhe3 ri4 zhi1 shi2 ， huo4 you2 bian1 shi4 wei1 。
- ran2 er2 wu2 jun1 wu3 ， an1 ken3 jia3 bi3 zi1 。
- zhong4 nian4 ci3 san1 zhe3 ， ji2 wu4 cheng2 zai4 zi1 。
- wan4 yi1 huo4 you3 shi4 ， shi4 ji2 bian4 suo3 ji1 。
- ying4 tian1 bu4 yi3 wen2 ， jian3 che4 tu2 er2 xi1 。
- ru2 ren2 sang4 jue2 ming2 ， bi4 qiu2 liang2 yao4 yi1 。
- yi2 pian4 kui2 huo4 xin1 ， qi2 kong3 tian1 wei4 zhi1 。
- he2 dang1 pai2 chang1 he2 ， sui4 shou3 tong2 yu4 chi2 。
- yi4 pian1 tong4 ku1 ce4 ， li4 xie3 xin1 shang1 bei1 。
- yi4 zhe3 he2 suo3 chen2 ， wu2 yi4 wei4 yuan2 gui1 。
- an4 shi4 wu1 lou4 zhong1 ， su4 ru2 dui4 shen2 qi2 。
- yuan4 wei4 chu3 zhuang1 wang2 ， gui1 jian4 cong2 fan2 ji1 。
- wu2 xiao4 han4 cheng2 di4 ， wen1 rou2 lao3 zhao1 yi2 。
- tian1 jun1 bi4 qing1 che4 ， zhi4 zhu2 guang1 fa1 hui1 。
- ru2 ri4 li4 zhong1 tian1 ， huang2 huang2 ming2 zuo4 li2 。
- er4 zhe3 he2 suo3 chen2 ， yong4 xian2 deng1 gao1 kui2 。
- xuan3 zhong4 li4 yi4 xiang1 ， guo2 lun4 gong1 zhu3 chi2 。
- wu1 tai2 zhi2 bai2 jian3 ， miao4 xuan3 gang1 zheng4 zi1 。
- qi1 li3 wu4 bing3 shou4 ， diao1 dang1 wu2 yin4 lei4 。
- chao2 ting2 huo1 fen1 yi4 ， zai4 wei4 xiao1 zhi1 wei2 。
- mo4 guang1 yi1 han4 ri4 ， tian1 zi3 shi4 yi3 pi2 。
- san1 zhe3 he2 suo3 chen2 ， zhang1 huang2 wu2 liu4 shi1 。
- ji1 ji2 ru2 ti4 bei4 ， tian1 chong3 bi4 jie2 hui1 。
- mai4 guo2 ruo4 gui4 deng3 ， dian4 sao3 wu2 jie2 yi2 。
- lian4 jun1 ming2 shang3 fa2 ， yong3 rui4 ben1 xiong2 pi2 。
- nan2 yue4 jing3 ke3 ying1 ， zhong1 hang2 bei4 bi4 chi1 。
- ru2 ri4 zhao4 shuang1 xue3 ， tian3 mie4 he2 nan2 wei2 。
- fan2 ci3 san1 shuo1 zhe3 ， zhong1 xin1 jiu3 si1 wei2 。
- ming2 bai2 ke3 ju3 xing2 ， fei3 yue1 tu2 fei4 ci2 。
- neng2 zhuan3 luan4 wei4 zhi4 ， ke3 hui2 zai1 wei4 li2 。
- bu4 xue2 hou4 yi4 she4 ， bu2 xiao4 kua1 fu4 zhui1 。
- peng3 lun2 shang4 fu2 sang1 ， xi3 guang1 chu1 xian2 chi2 。
- cang1 sheng1 zhao4 gong4 yang3 ， jiu3 tu3 guang1 xian2 xi1 。
- wu3 se4 tai4 ping2 xiang4 ， zhong4 yun1 zhong1 xing1 qi1 。
- hao4 qiong2 yao4 hua2 cai3 ， wan4 guo2 chang2 zhan1 yi1 。

## 注释

## 译文

## 赏析
