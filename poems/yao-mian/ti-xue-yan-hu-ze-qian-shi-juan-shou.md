---
id: yao-mian-ti-xue-yan-hu-ze-qian-shi-juan-shou
title: 题雪岩胡则潜诗卷首
titlePinyin: ti2 xue3 yan2 hu2 ze2 qian2 shi1 juan4 shou3
titleSlug: ti-xue-yan-hu-ze-qian-shi-juan-shou
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君有雪岩余雪坡，坡中雪少岩雪多。
- 试将二雪平章看，坡中雪比岩如何。
- 有人问我坡间雪，一色平铺寒玉洁。
- 夜深明月可中庭，化作冰壶底俱彻。
- 不如君岩雪更奇，怪松夭矫银龙垂。
- 倚岩一啸望清晓，千崖万壑俱瑶池。
- 莫将多少分优劣，只喜坡间同此雪。
- 芦花月色一样看，吾雪本来无欠缺。
- 群芳秃尽梅始花，同云羃羃天之涯。
- 蒲团竹屋坐听雪，春虫扑窗蟹行沙。
- 书来题作雪家契，最爱君书此三字。
- 世人爱热冷即嫌，我独与君同此嗜。
- 雪无彼此只一家，玉堂茅舍何等差。
- 红垆一片会真趣，藩篱剖破非封蜗。
- 雪堂僊伯骑鲸去，天台雪巢复何处。
- 与君分钓雪江寒，同唱孤舟蓑笠句。

## 拼音
- jun1 you3 xue3 yan2 yu2 xue3 po1 ， po1 zhong1 xue3 shao3 yan2 xue3 duo1 。
- shi4 jiang1 er4 xue3 ping2 zhang1 kan4 ， po1 zhong1 xue3 bi3 yan2 ru2 he2 。
- you3 ren2 wen4 wo3 po1 jian1 xue3 ， yi2 se4 ping2 pu4 han2 yu4 jie2 。
- ye4 shen1 ming2 yue4 ke3 zhong1 ting2 ， hua4 zuo4 bing1 hu2 di3 ju4 che4 。
- bu4 ru2 jun1 yan2 xue3 geng4 qi2 ， guai4 song1 yao1 jiao3 yin2 long2 chui2 。
- yi3 yan2 yi2 xiao4 wang4 qing1 xiao3 ， qian1 ya2 wan4 he4 ju4 yao2 chi2 。
- mo4 jiang1 duo1 shao3 fen1 you1 lie4 ， zhi1 xi3 po1 jian1 tong2 ci3 xue3 。
- lu2 hua1 yue4 se4 yi2 yang4 kan4 ， wu2 xue3 ben3 lai2 wu2 qian4 que1 。
- qun2 fang1 tu1 jin4 mei2 shi3 hua1 ， tong2 yun2 mi4 mi4 tian1 zhi1 ya2 。
- pu2 tuan2 zhu2 wu1 zuo4 ting1 xue3 ， chun1 chong2 pu1 chuang1 xie4 xing2 sha1 。
- shu1 lai2 ti2 zuo4 xue3 jia1 qi4 ， zui4 ai4 jun1 shu1 ci3 san1 zi4 。
- shi4 ren2 ai4 re4 leng3 ji2 xian2 ， wo3 du2 yu3 jun1 tong2 ci3 shi4 。
- xue3 wu2 bi3 ci3 zhi1 yi4 jia1 ， yu4 tang2 mao2 she4 he2 deng3 cha4 。
- hong2 lu2 yi2 pian4 hui4 zhen1 qu4 ， fan1 li2 pou1 po4 fei1 feng1 wo1 。
- xue3 tang2 xian1 bo2 qi2 jing1 qu4 ， tian1 tai2 xue3 chao2 fu4 he2 chu4 。
- yu3 jun1 fen1 diao4 xue3 jiang1 han2 ， tong2 chang4 gu1 zhou1 suo1 li4 ju4 。

## 注释

## 译文

## 赏析
