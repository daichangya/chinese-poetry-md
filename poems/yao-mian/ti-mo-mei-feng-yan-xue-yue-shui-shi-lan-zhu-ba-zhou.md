---
id: yao-mian-ti-mo-mei-feng-yan-xue-yue-shui-shi-lan-zhu-ba-zhou
title: 题墨梅风烟雪月水石兰竹八轴
titlePinyin: ti2 mo4 mei2 feng1 yan1 xue3 yue4 shui3 shi2 lan2 zhu2 ba1 zhou2
titleSlug: ti-mo-mei-feng-yan-xue-yue-shui-shi-lan-zhu-ba-zhou
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清晨有客南昌来，袖出数幅春风梅。
- 芳根不种生绡上，安得的皪霜葩开。
- 霜葩能开不能谢，始信笔端生造化。
- 细看入趣直欲攀，亦复不知梢是画。
- 迎风冷笑斜窥簷，披烟淡𥩟拖轻缣。
- 丰腴略带清晓雪，疎瘦半横初夜蟾。
- 根栖怪石增奇绝，倒影寒溪照清洁。
- 斜枝兰外侣幽姿，冷蕊竹间标劲节。
- 超然笔法无糁尘，正欹仰俯态逼真。
- 几回卷轴却复展，生意不穷看转新。
- 只看幽韵自堪玩，莫道无香真可叹。
- 清香已在杳默中，暗起芬芳浮鼻观。
- 平生爱梅如爱贤，恨无好句模幽妍。
- 看君此画得天趣，妙写无声诗八篇。
- 吾闻古来能画者，画马胸中有全马。
- 君应满腹皆梅花，不尔安能笔潇洒。
- 想君家住西山边，万梅谷中庐数椽。
- 月宵携筇雪著屐，坐石瞰水窥风烟。
- 纫兰傲竹今几年，餐香换骨身可僊。
- 凝神吮墨淡一扫，不觉笔下花真传。
- 叹予自爱冰玉干，久藏一幅鹅溪绢。
- 请君为作雪中百花头上开，挂我壁间供客看。

## 拼音
- qing1 chen2 you3 ke4 nan2 chang1 lai2 ， xiu4 chu1 shu4 fu2 chun1 feng1 mei2 。
- fang1 gen1 bu4 zhong3 sheng1 xiao1 shang4 ， an1 de2 de0 li4 shuang1 pa1 kai1 。
- shuang1 pa1 neng2 kai1 bu4 neng2 xie4 ， shi3 xin4 bi3 duan1 sheng1 zao4 hua4 。
- xi4 kan4 ru4 qu4 zhi2 yu4 pan1 ， yi4 fu4 bu4 zhi1 shao1 shi4 hua4 。
- ying2 feng1 leng3 xiao4 xie2 kui1 yan2 ， pi1 yan1 dan4 𥩟 tuo1 qing1 jian1 。
- feng1 yu2 lüe4 dai4 qing1 xiao3 xue3 ， shu1 shou4 ban4 heng2 chu1 ye4 chan2 。
- gen1 qi1 guai4 shi2 zeng1 qi2 jue2 ， dao3 ying3 han2 xi1 zhao4 qing1 jie2 。
- xie2 zhi1 lan2 wai4 lü3 you1 zi1 ， leng3 rui3 zhu2 jian1 biao1 jin4 jie2 。
- chao1 ran2 bi3 fa3 wu2 shen1 chen2 ， zheng4 qi1 yang3 fu3 tai4 bi1 zhen1 。
- ji3 hui2 juan4 zhou2 que4 fu4 zhan3 ， sheng1 yi4 bu4 qiong2 kan4 zhuan3 xin1 。
- zhi1 kan4 you1 yun4 zi4 kan1 wan2 ， mo4 dao4 wu2 xiang1 zhen1 ke3 tan4 。
- qing1 xiang1 yi3 zai4 yao3 mo4 zhong1 ， an4 qi3 fen1 fang1 fu2 bi2 guan1 。
- ping2 sheng1 ai4 mei2 ru2 ai4 xian2 ， hen4 wu2 hao3 ju4 mo2 you1 yan2 。
- kan4 jun1 ci3 hua4 de2 tian1 qu4 ， miao4 xie3 wu2 sheng1 shi1 ba1 pian1 。
- wu2 wen2 gu3 lai2 neng2 hua4 zhe3 ， hua4 ma3 xiong1 zhong1 you3 quan2 ma3 。
- jun1 ying4 man3 fu4 jie1 mei2 hua1 ， bu4 er3 an1 neng2 bi3 xiao1 sa3 。
- xiang3 jun1 jia1 zhu4 xi1 shan1 bian1 ， wan4 mei2 gu3 zhong1 lu2 shu4 chuan2 。
- yue4 xiao1 xie2 qiong2 xue3 zhu4 ji1 ， zuo4 shi2 kan4 shui3 kui1 feng1 yan1 。
- ren4 lan2 ao4 zhu2 jin1 ji3 nian2 ， can1 xiang1 huan4 gu3 shen1 ke3 xian1 。
- ning2 shen2 shun3 mo4 dan4 yi4 sao3 ， bu4 jue2 bi3 xia4 hua1 zhen1 chuan2 。
- tan4 yu3 zi4 ai4 bing1 yu4 gan1 ， jiu3 cang2 yi4 fu2 e2 xi1 juan4 。
- qing3 jun1 wei4 zuo4 xue3 zhong1 bai3 hua1 tou2 shang4 kai1 ， gua4 wo3 bi4 jian1 gong4 ke4 kan4 。

## 注释

## 译文

## 赏析
