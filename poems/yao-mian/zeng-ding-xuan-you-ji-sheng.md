---
id: yao-mian-zeng-ding-xuan-you-ji-sheng
title: 赠定轩游季升
titlePinyin: zeng4 ding4 xuan1 you2 ji4 sheng1
titleSlug: zeng-ding-xuan-you-ji-sheng
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海风吹潮浊如泥，咫尺不辨鱼与龟。
- 秋潭表里冰镜浄，下瞰直可茎须眉。
- 乃知有万不齐物，心到定处皆能窥。
- 君心久矣波不起，天地不逃圆镜里。
- 胸中玲珑列星宿，眼底远近佳山水。
- 人言君脚踏四方，不知君闲谓君忙。
- 寒炉曾与话清夜，始觉牖户虚生光。
- 我生之日直南斗，逢人得骂不脱口。
- 而今只把定眼看，得失空花总何有。
- 但愁国事纷披猖，举棋不定观惊旁。
- 天倾地仄欠撑拄，安得不动铁脊梁。

## 拼音
- hai3 feng1 chui1 chao2 zhuo2 ru2 ni2 ， zhi3 chi3 bu2 bian4 yu2 yu3 gui1 。
- qiu1 tan2 biao3 li3 bing1 jing4 jing4 ， xia4 kan4 zhi2 ke3 jing1 xu1 mei2 。
- nai3 zhi1 you3 wan4 bu4 qi2 wu4 ， xin1 dao4 ding4 chu4 jie1 neng2 kui1 。
- jun1 xin1 jiu3 yi3 bo1 bu4 qi3 ， tian1 di4 bu4 tao2 yuan2 jing4 li3 。
- xiong1 zhong1 ling2 long2 lie4 xing1 xiu4 ， yan3 di3 yuan3 jin4 jia1 shan1 shui3 。
- ren2 yan2 jun1 jiao3 ta4 si4 fang1 ， bu4 zhi1 jun1 xian2 wei4 jun1 mang2 。
- han2 lu2 ceng2 yu3 hua4 qing1 ye4 ， shi3 jue2 you3 hu4 xu1 sheng1 guang1 。
- wo3 sheng1 zhi1 ri4 zhi2 nan2 dou4 ， feng2 ren2 de2 ma4 bu4 tuo1 kou3 。
- er2 jin1 zhi1 ba3 ding4 yan3 kan4 ， de2 shi1 kong1 hua1 zong3 he2 you3 。
- dan4 chou2 guo2 shi4 fen1 pi1 chang1 ， ju3 qi2 bu2 ding4 guan1 jing1 pang2 。
- tian1 qing1 di4 ze4 qian4 cheng1 zhu3 ， an1 de2 bu2 dong4 tie3 ji3 liang2 。

## 注释

## 译文

## 赏析
