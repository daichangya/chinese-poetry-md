---
id: yao-mian-tao-yuan-xing
title: 桃源行
titlePinyin: tao2 yuan2 xing2
titleSlug: tao-yuan-xing
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武陵溪边翁好渔，笭箵钓车日采鱼。
- 扁舟为家苇为屋，岂知世有神僊居。
- 晓来不记舟行路，忽在桃花深绝处。
- 红云杳叆望欲迷，绛雪缤纷落无数。
- 水源尽处便逢山，一迳似通人往还。
- 穿花竟出洞谷口，别有天地如人间。
- 青山高下鳞鳞屋，秀野桑麻深泼绿。
- 春深耕罢犊牛眠，昼静人闲鸡犬熟。
- 村中老幼皆相知，惊逢外人子为谁。
- 平生采鱼不到此，借问此是蓬莱非。
- 笑言此亦人间耳，闻有蓬莱何处是。
- 秦初避乱偶此来，今日已传秦几世。
- 渔家不识青史编，相传去秦六百年。
- 吁嗟已不闻汉魏，岂复知今晋太元。
- 当时祇恐秦万世，携家挈邻相远避。
- 早知秦不五十年，安得种花来此地。
- 采药山人去不归，啖松女子今何之。
- 种桃著花尚未实，未必岁月多如斯。
- 家家置酒延鸡黍，便好卜邻花底住。
- 中心自喜口不言，后日重来今且去。
- 凄然辞别便登舟，依旧花间溪水流。
- 插竹谩标来处路，鸣榔无复旧时游。
- 顾家一念僊凡隔，如梦惊回寻不得。
- 当时不与俗吏知，或可重寻旧踪迹。
- 五胡云扰岂减秦，晋人合作桃源人。
- 渔郎出山自失计，秦人绝踪应未仁。
- 渔郎渔郎休太息，渔家自有神僊国。
- 鲙鲈沽酒醉芦花，此乐桃源人未识。
- 神僊有无何渺茫，退之此语诚非狂。
- 渊明作记亦直寄，便如东臯志醉乡。
- 秦风锲薄难与处，晋俗清虚何足数。
- 愿令天下尽桃源，不必武陵深处所。

## 拼音
- wu3 ling2 xi1 bian1 weng1 hao3 yu2 ， ling2 xing3 diao4 che1 ri4 cai3 yu2 。
- pian1 zhou1 wei4 jia1 wei3 wei4 wu1 ， qi3 zhi1 shi4 you3 shen2 xian1 ju1 。
- xiao3 lai2 bu2 ji4 zhou1 xing2 lu4 ， hu1 zai4 tao2 hua1 shen1 jue2 chu4 。
- hong2 yun2 yao3 ai4 wang4 yu4 mi2 ， jiang4 xue3 bin1 fen1 luo4 wu2 shu4 。
- shui3 yuan2 jin4 chu4 bian4 feng2 shan1 ， yi2 jing4 si4 tong1 ren2 wang3 hai2 。
- chuan1 hua1 jing4 chu1 dong4 gu3 kou3 ， bie2 you3 tian1 di4 ru2 ren2 jian1 。
- qing1 shan1 gao1 xia4 lin2 lin2 wu1 ， xiu4 ye3 sang1 ma2 shen1 po1 lü4 。
- chun1 shen1 geng1 ba4 du2 niu2 mian2 ， zhou4 jing4 ren2 xian2 ji1 quan3 shu2 。
- cun1 zhong1 lao3 you4 jie1 xiang1 zhi1 ， jing1 feng2 wai4 ren2 zi3 wei4 shui2 。
- ping2 sheng1 cai3 yu2 bu2 dao4 ci3 ， jie4 wen4 ci3 shi4 peng2 lai2 fei1 。
- xiao4 yan2 ci3 yi4 ren2 jian1 er3 ， wen2 you3 peng2 lai2 he2 chu4 shi4 。
- qin2 chu1 bi4 luan4 ou3 ci3 lai2 ， jin1 ri4 yi3 chuan2 qin2 ji3 shi4 。
- yu2 jia1 bu4 shi2 qing1 shi3 bian1 ， xiang1 chuan2 qu4 qin2 liu4 bai3 nian2 。
- xu1 jie1 yi3 bu4 wen2 han4 wei4 ， qi3 fu4 zhi1 jin1 jin4 tai4 yuan2 。
- dang1 shi2 qi2 kong3 qin2 wan4 shi4 ， xie2 jia1 qie4 lin2 xiang1 yuan3 bi4 。
- zao3 zhi1 qin2 bu4 wu3 shi2 nian2 ， an1 de2 zhong3 hua1 lai2 ci3 di4 。
- cai3 yao4 shan1 ren2 qu4 bu4 gui1 ， dan4 song1 nü3 zi3 jin1 he2 zhi1 。
- zhong3 tao2 zhu4 hua1 shang4 wei4 shi2 ， wei4 bi4 sui4 yue4 duo1 ru2 si1 。
- jia1 jia1 zhi4 jiu3 yan2 ji1 shu3 ， bian4 hao3 bu3 lin2 hua1 di3 zhu4 。
- zhong1 xin1 zi4 xi3 kou3 bu4 yan2 ， hou4 ri4 chong2 lai2 jin1 qie3 qu4 。
- qi1 ran2 ci2 bie2 bian4 deng1 zhou1 ， yi1 jiu4 hua1 jian1 xi1 shui3 liu2 。
- cha1 zhu2 man4 biao1 lai2 chu4 lu4 ， ming2 lang2 wu2 fu4 jiu4 shi2 you2 。
- gu4 jia1 yi2 nian4 xian1 fan2 ge2 ， ru2 meng4 jing1 hui2 xun2 bu4 de2 。
- dang1 shi2 bu4 yu3 su2 li4 zhi1 ， huo4 ke3 zhong4 xun2 jiu4 zong1 ji4 。
- wu3 hu2 yun2 rao3 qi3 jian3 qin2 ， jin4 ren2 he2 zuo4 tao2 yuan2 ren2 。
- yu2 lang2 chu1 shan1 zi4 shi1 ji4 ， qin2 ren2 jue2 zong1 ying4 wei4 ren2 。
- yu2 lang2 yu2 lang2 xiu1 tai4 xi1 ， yu2 jia1 zi4 you3 shen2 xian1 guo2 。
- kuai4 lu2 gu1 jiu3 zui4 lu2 hua1 ， ci3 le4 tao2 yuan2 ren2 wei4 shi2 。
- shen2 xian1 you3 wu2 he2 miao3 mang2 ， tui4 zhi1 ci3 yu3 cheng2 fei1 kuang2 。
- yuan1 ming2 zuo4 ji4 yi4 zhi2 ji4 ， bian4 ru2 dong1 gao1 zhi4 zui4 xiang1 。
- qin2 feng1 qie4 bao2 nan2 yu3 chu4 ， jin4 su2 qing1 xu1 he2 zu2 shu4 。
- yuan4 ling4 tian1 xia4 jin4 tao2 yuan2 ， bu2 bi4 wu3 ling2 shen1 chu4 suo3 。

## 注释

## 译文

## 赏析
