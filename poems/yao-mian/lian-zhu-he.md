---
id: yao-mian-lian-zhu-he
title: 莲竹鹤
titlePinyin: lian2 zhu2 he4
titleSlug: lian-zhu-he
author: 姚勉
authorPinyin: yao2 mian3
authorSlug: yao-mian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莲为君子花，竹有君子操。
- 深衣古君子，清以仙自号。
- 徘徊莲竹间，似觉皆所好。
- 水边立良久，林外复高蹈。
- 翩然侧翅舞，意喜佳客到。
- 客家江南村，幽处著吟帽。
- 有莲环钓石，有竹近茶灶。
- 胎仙夜生子，并入平安报。
- 朅来踏京尘，久矣不闻耗。
- 今晨三君子，一见慰怀抱。
- 主人勿却客，借此日笑傲。

## 拼音
- lian2 wei4 jun1 zi3 hua1 ， zhu2 you3 jun1 zi3 cao1 。
- shen1 yi1 gu3 jun1 zi3 ， qing1 yi3 xian1 zi4 hao4 。
- pai2 huai2 lian2 zhu2 jian1 ， si4 jue2 jie1 suo3 hao3 。
- shui3 bian1 li4 liang2 jiu3 ， lin2 wai4 fu4 gao1 dao3 。
- pian1 ran2 ce4 chi4 wu3 ， yi4 xi3 jia1 ke4 dao4 。
- ke4 jia1 jiang1 nan2 cun1 ， you1 chu4 zhu4 yin2 mao4 。
- you3 lian2 huan2 diao4 shi2 ， you3 zhu2 jin4 cha2 zao4 。
- tai1 xian1 ye4 sheng1 zi3 ， bing4 ru4 ping2 an1 bao4 。
- qie4 lai2 ta4 jing1 chen2 ， jiu3 yi3 bu4 wen2 hao4 。
- jin1 chen2 san1 jun1 zi3 ， yi2 jian4 wei4 huai2 bao4 。
- zhu3 ren2 wu4 que4 ke4 ， jie4 ci3 ri4 xiao4 ao4 。

## 注释

## 译文

## 赏析
