---
id: huang-yan-ping-nan-bu
title: 南部
titlePinyin: nan2 bu4
titleSlug: nan-bu
author: 黄彦平
authorPinyin: huang2 yan4 ping2
authorSlug: huang-yan-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南部风流志，东山窈窕容。
- 诗牋元襞彩，史笔近书彤。
- 花月妖时见，闺房美间钟。
- 梦兰宵有证，吞蘂露添浓。
- 稍讶钗分髻，还怜镜隐胸。
- 吹箫仪彩鳯，遗策驻游龙。
- 会是云间堕，真成月下逢。
- 光风开荳蔻，钿履上芙蓉。
- 湘岸传虚瑟，昆廷学晚钟。
- 瓌姿随月满，绮思𣨼春慵。
- 乱絮飞何远，繁花影自重。
- 红裳明洛浦，白雨湿巫峰。
- 织女期清汉，宜男结绿茸。
- 丹书多避忌，银叶竟怔忪。
- 每遂西瑶宴，长防北斗舂。
- 屏深金屈戌，珮响玉玲珑。
- 阅古柔情极，䌷书逸兴浓。
- 烛还通德侍，研有雪儿供。

## 拼音
- nan2 bu4 feng1 liu2 zhi4 ， dong1 shan1 yao3 tiao3 rong2 。
- shi1 jian1 yuan2 bi4 cai3 ， shi3 bi3 jin4 shu1 tong2 。
- hua1 yue4 yao1 shi2 jian4 ， gui1 fang2 mei3 jian1 zhong1 。
- meng4 lan2 xiao1 you3 zheng4 ， tun1 rui3 lu4 tian1 nong2 。
- shao1 ya4 chai1 fen1 ji4 ， hai2 lian2 jing4 yin3 xiong1 。
- chui1 xiao1 yi2 cai3 feng4 ， yi2 ce4 zhu4 you2 long2 。
- hui4 shi4 yun2 jian1 duo4 ， zhen1 cheng2 yue4 xia4 feng2 。
- guang1 feng1 kai1 dou4 kou4 ， dian4 lü3 shang4 fu2 rong2 。
- xiang1 an4 chuan2 xu1 se4 ， kun1 ting2 xue2 wan3 zhong1 。
- gui1 zi1 sui2 yue4 man3 ， qi3 si1 𣨼 chun1 yong1 。
- luan4 xu4 fei1 he2 yuan3 ， fan2 hua1 ying3 zi4 zhong4 。
- hong2 shang0 ming2 luo4 pu3 ， bai2 yu3 shi1 wu1 feng1 。
- zhi1 nü3 qi1 qing1 han4 ， yi2 nan2 jie2 lü4 rong2 。
- dan1 shu1 duo1 bi4 ji4 ， yin2 ye4 jing4 zheng1 song1 。
- mei3 sui4 xi1 yao2 yan4 ， chang2 fang2 bei3 dou4 chong1 。
- ping2 shen1 jin1 qu1 xu1 ， pei4 xiang3 yu4 ling2 long2 。
- yue4 gu3 rou2 qing2 ji2 ， 䌷 shu1 yi4 xing1 nong2 。
- zhu2 hai2 tong1 de2 shi4 ， yan2 you3 xue3 er2 gong4 。

## 注释

## 译文

## 赏析
