---
id: huang-yan-ping-yuan-fu-yi-mao-dong-zhi-xian-jun-ba-xing-guo-ling-su-huang-kong-tan-you--9e4a4a10
title: 元符已卯冬至先君罢兴国令宿皇恐滩有诗云倦客逢长至扁舟泊远滩居常谙寂寞童稚笑相欢后十七年自成均谒告还乡是夕沿斡宿新淦寺有感赋此
titlePinyin: yuan2 fu2 yi3 mao3 dong1 zhi4 xian1 jun1 ba4 xing1 guo2 ling4 su4 huang2 kong3 tan1 you3 shi1 yun2 juan4 ke4 feng2 chang2 zhi4 pian1 zhou1 bo2 yuan3 tan1 ju1 chang2 an1 ji4 mo4 tong2 zhi4 xiao4 xiang1 huan1 hou4 shi2 qi1 nian2 zi4 cheng2 jun1 ye4 gao4 huan2 xiang1 shi4 xi1 yan2 wo4 su4 xin1 gan4 si4 you3 gan3 fu4 ci3
titleSlug: yuan-fu-yi-mao-dong-zhi-xian-jun-ba-xing-guo-ling-su-huang-kong-tan-you--9e4a4a10
author: 黄彦平
authorPinyin: huang2 yan4 ping2
authorSlug: huang-yan-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年度长淮，霜月照孤驿。
- 今年适异县，香雾依禅寂。
- 人生几冬至，南北均行役。
- 风枝无停号，遗句诵凄恻。
- 生男当门户，堕地要膂力。
- 抚我谓我臧，诲我以文术。
- 宁知事大谬，木拱玄尚白。
- 百巧换千穷，只有不如昔。
- 晓灯离室暗，又踏它山碧。
- 行行重行行，风尘儿亦得。

## 拼音
- qu4 nian2 du4 chang2 huai2 ， shuang1 yue4 zhao4 gu1 yi4 。
- jin1 nian2 shi4 yi4 xian4 ， xiang1 wu4 yi1 chan2 ji4 。
- ren2 sheng1 ji3 dong1 zhi4 ， nan2 bei3 jun1 xing2 yi4 。
- feng1 zhi1 wu2 ting2 hao4 ， yi2 ju4 song4 qi1 ce4 。
- sheng1 nan2 dang1 men2 hu4 ， duo4 di4 yao4 lü3 li4 。
- fu3 wo3 wei4 wo3 zang1 ， hui4 wo3 yi3 wen2 shu4 。
- ning2 zhi1 shi4 da4 miu4 ， mu4 gong3 xuan2 shang4 bai2 。
- bai3 qiao3 huan4 qian1 qiong2 ， zhi3 you3 bu4 ru2 xi1 。
- xiao3 deng1 li2 shi4 an4 ， you4 ta4 ta1 shan1 bi4 。
- xing2 xing2 zhong4 xing2 xing2 ， feng1 chen2 er2 yi4 de2 。

## 注释

## 译文

## 赏析
