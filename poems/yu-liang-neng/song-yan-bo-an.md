---
id: yu-liang-neng-song-yan-bo-an
title: 送晏伯安
titlePinyin: song4 yan4 bo2 an1
titleSlug: song-yan-bo-an
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古绸于今婺，盖亦一壮县。
- 剧繁号难理，百令无一健。
- 英英晏伯安，年壮政则练。
- 咄嗟扫宿弊，谈笑了宿案。
- 公庭坐无事，自可名道院。
- 老眼空四海，于公惊创见。
- 今公赋归欤，敢以一语饯。
- 边陲正驿骚，朝野未闲燕。
- 公才浩纵横，敌可受八面。
- 要须诣明光，上书还自荐。
- 口伐或箸筹，收功在不战。
- 不然飞刍粟，坐使军储羡。

## 拼音
- gu3 chou2 yu2 jin1 wu4 ， gai4 yi4 yi2 zhuang4 xian4 。
- ju4 fan2 hao4 nan2 li3 ， bai3 ling4 wu2 yi2 jian4 。
- ying1 ying1 yan4 bo2 an1 ， nian2 zhuang4 zheng4 ze2 lian4 。
- duo1 jie1 sao3 su4 bi4 ， tan2 xiao4 le0 su4 an4 。
- gong1 ting2 zuo4 wu2 shi4 ， zi4 ke3 ming2 dao4 yuan4 。
- lao3 yan3 kong1 si4 hai3 ， yu2 gong1 jing1 chuang4 jian4 。
- jin1 gong1 fu4 gui1 yu2 ， gan3 yi3 yi4 yu3 jian4 。
- bian1 chui2 zheng4 yi4 sao1 ， chao2 ye3 wei4 xian2 yan4 。
- gong1 cai2 hao4 zong4 heng2 ， di2 ke3 shou4 ba1 mian4 。
- yao4 xu1 yi4 ming2 guang1 ， shang4 shu1 hai2 zi4 jian4 。
- kou3 fa2 huo4 zhu4 chou2 ， shou1 gong1 zai4 bu2 zhan4 。
- bu4 ran2 fei1 chu2 su4 ， zuo4 shi3 jun1 chu3 xian4 。

## 注释

## 译文

## 赏析
