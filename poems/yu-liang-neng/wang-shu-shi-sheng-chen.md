---
id: yu-liang-neng-wang-shu-shi-sheng-chen
title: 王枢使生辰
titlePinyin: wang2 shu1 shi3 sheng1 chen2
titleSlug: wang-shu-shi-sheng-chen
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金华千古赤松宅，中有初平叱羊石。
- 双溪衮衮泻苍波，三洞潭潭接天碧。
- 钟英孕粹昴星精，文章蚤岁瑞王廷。
- 横飞直上九万里，红颜两鬓何青青。
- 金銮畴昔挥毫处，尝草尺书招赞普。
- 职亲孰听玉宸钟，夜分更秉金莲炬。
- 只今右府冠枢衡，坐运精神驱五兵。
- 一烽莫覩狼烟燧，四海不闻金革声。
- 苍生颙颙待霖雨，黄屋便蕃颁异数。
- 姓名久已覆金瓯，东街行筑沙堤路。
- 江左夷吾望更尊，二十四考何足论。
- 已见威棱动蛮貊，会看勋业照乾坤。
- 六十门生焚蕙炷，再拜祝公如卫武。
- 柱石皇家不计年，长容矿质入陶甄。

## 拼音
- jin1 hua2 qian1 gu3 chi4 song1 zhai2 ， zhong1 you3 chu1 ping2 chi4 yang2 shi2 。
- shuang1 xi1 gun3 gun3 xie4 cang1 bo1 ， san1 dong4 tan2 tan2 jie1 tian1 bi4 。
- zhong1 ying1 yun4 cui4 mao3 xing1 jing1 ， wen2 zhang1 zao3 sui4 rui4 wang2 ting2 。
- heng2 fei1 zhi2 shang4 jiu3 wan4 li3 ， hong2 yan2 liang3 bin4 he2 qing1 qing1 。
- jin1 luan2 chou2 xi1 hui1 hao2 chu4 ， chang2 cao3 chi3 shu1 zhao1 zan4 pu3 。
- zhi2 qin1 shu2 ting1 yu4 chen2 zhong1 ， ye4 fen1 geng4 bing3 jin1 lian2 ju4 。
- zhi1 jin1 you4 fu3 guan1 shu1 heng2 ， zuo4 yun4 jing1 shen2 qu1 wu3 bing1 。
- yi4 feng1 mo4 du3 lang2 yan1 sui4 ， si4 hai3 bu4 wen2 jin1 ge2 sheng1 。
- cang1 sheng1 yong2 yong2 dai4 lin2 yu3 ， huang2 wu1 bian4 fan1 ban1 yi4 shu4 。
- xing4 ming2 jiu3 yi3 fu4 jin1 ou1 ， dong1 jie1 xing2 zhu4 sha1 di1 lu4 。
- jiang1 zuo3 yi2 wu2 wang4 geng4 zun1 ， er4 shi2 si4 kao3 he2 zu2 lun4 。
- yi3 jian4 wei1 leng2 dong4 man2 mo4 ， hui4 kan4 xun1 ye4 zhao4 qian2 kun1 。
- liu4 shi2 men2 sheng1 fen2 hui4 zhu4 ， zai4 bai4 zhu4 gong1 ru2 wei4 wu3 。
- zhu4 shi2 huang2 jia1 bu2 ji4 nian2 ， chang2 rong2 kuang4 zhi4 ru4 tao2 zhen1 。

## 注释

## 译文

## 赏析
