---
id: yu-liang-neng-dong-xuan-ji-shi
title: 东轩即事
titlePinyin: dong1 xuan1 ji2 shi4
titleSlug: dong-xuan-ji-shi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 啸傲东轩得此生，平章物理忆渊明。
- 晴塘滟滟起萍浪，夏木阴阴求友声。
- 聊欲庶几三不惑，谁能复较四难并。
- 旋烧蟹眼烹鹰爪，啜罢呼儿课二京。

## 拼音
- xiao4 ao4 dong1 xuan1 de2 ci3 sheng1 ， ping2 zhang1 wu4 li3 yi4 yuan1 ming2 。
- qing2 tang2 yan4 yan4 qi3 ping2 lang4 ， xia4 mu4 yin1 yin1 qiu2 you3 sheng1 。
- liao2 yu4 shu4 ji1 san1 bu2 huo4 ， shui2 neng2 fu4 jiao4 si4 nan2 bing4 。
- xuan2 shao1 xie4 yan3 peng1 ying1 zhao3 ， chuo4 ba4 hu1 er2 ke4 er4 jing1 。

## 注释

## 译文

## 赏析
