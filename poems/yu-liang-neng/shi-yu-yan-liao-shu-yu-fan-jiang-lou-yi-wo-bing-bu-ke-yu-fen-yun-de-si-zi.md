---
id: yu-liang-neng-shi-yu-yan-liao-shu-yu-fan-jiang-lou-yi-wo-bing-bu-ke-yu-fen-yun-de-si-zi
title: 侍御宴僚属于番江楼以卧病不克与分韵得四字
titlePinyin: shi4 yu4 yan4 liao2 shu3 yu2 fan1 jiang1 lou2 yi3 wo4 bing4 bu2 ke4 yu3 fen1 yun4 de2 si4 zi4
titleSlug: shi-yu-yan-liao-shu-yu-fan-jiang-lou-yi-wo-bing-bu-ke-yu-fen-yun-de-si-zi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君自是廊庙器，五马一麾聊尔耳。
- 今年清净狱既空，去岁丰登米不贵。
- 郡中九贤政可十，京兆三王何足四。
- 乘闲领客宴江阁，对景题诗忘肉味。
- 坐间僚属总文采，笔下波澜更源委。
- 夏木阴阴啼鸟喧，烟波渺渺轻帆驶。
- 错落觥筹略达尊，从容笑语穷幽意。
- 嗟予薄命捩翻羹，卧病空斋吟拥鼻。
- 画㦸凝香不同赋，白衣送酒犹沾醉。
- 追攀逸韵苦无才，想像清欢欲生翅。
- 兰亭被罚定非佳，金谷望尘吁可媿。
- 他年江左仰遗风，应有画图传盛事。

## 拼音
- shi3 jun1 zi4 shi4 lang2 miao4 qi4 ， wu3 ma3 yi4 hui1 liao2 er3 er3 。
- jin1 nian2 qing1 jing4 yu4 ji4 kong1 ， qu4 sui4 feng1 deng1 mi3 bu2 gui4 。
- jun4 zhong1 jiu3 xian2 zheng4 ke3 shi2 ， jing1 zhao4 san1 wang2 he2 zu2 si4 。
- cheng2 xian2 ling3 ke4 yan4 jiang1 ge2 ， dui4 jing3 ti2 shi1 wang4 rou4 wei4 。
- zuo4 jian1 liao2 shu3 zong3 wen2 cai3 ， bi3 xia4 bo1 lan2 geng4 yuan2 wei3 。
- xia4 mu4 yin1 yin1 ti2 niao3 xuan1 ， yan1 bo1 miao3 miao3 qing1 fan1 shi3 。
- cuo4 luo4 gong1 chou2 lüe4 da2 zun1 ， cong2 rong2 xiao4 yu3 qiong2 you1 yi4 。
- jie1 yu3 bo2 ming4 lie4 fan1 geng1 ， wo4 bing4 kong1 zhai1 yin2 yong1 bi2 。
- hua4 㦸 ning2 xiang1 bu4 tong2 fu4 ， bai2 yi1 song4 jiu3 you2 zhan1 zui4 。
- zhui1 pan1 yi4 yun4 ku3 wu2 cai2 ， xiang3 xiang4 qing1 huan1 yu4 sheng1 chi4 。
- lan2 ting2 bei4 fa2 ding4 fei1 jia1 ， jin1 gu3 wang4 chen2 xu1 ke3 kui4 。
- ta1 nian2 jiang1 zuo3 yang3 yi2 feng1 ， ying1 you3 hua4 tu2 chuan2 sheng4 shi4 。

## 注释

## 译文

## 赏析
