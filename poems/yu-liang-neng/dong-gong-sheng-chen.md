---
id: yu-liang-neng-dong-gong-sheng-chen
title: 东宫生辰
titlePinyin: dong1 gong1 sheng1 chen2
titleSlug: dong-gong-sheng-chen
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宝历天重启，皇图日寖昌。
- 九重资燕翼，万国仰元良。
- 玉律秋初杪，金飚岁正穰。
- 前星辉采盛，少海庆源长。
- 甲观祥烟滃，春宫协气翔。
- 千秋佳节胜，四荚瑞蓂芳。
- 瓜枣欣初献，蟠桃庆乍尝。
- 庭罗六佾舞，天荐九霞觞。
- 银榜弥生耀，铜扉粲有光。
- 讙声连紫极，喜气溢穹苍。
- 册锡雕珉焕，旗颁青辂扬。
- 衣惟珍黻冕，音不嗜宫商。
- 问寝同周发，隆师过汉庄。
- 猷为规禹启，翰墨掩钟王。
- 化被宾詹属，恩沾左右坊。
- 善三今独冠，明两古难方。
- 陆贽言犹采，宣尼训敢忘。
- 本支绵百世，羽翼贰岩廊。
- 宿忝宫僚旧，曾沾兑泽滂。
- 愿斟沧海酒，岁祝寿无疆。

## 拼音
- bao3 li4 tian1 chong2 qi3 ， huang2 tu2 ri4 jin4 chang1 。
- jiu3 chong2 zi1 yan4 yi4 ， wan4 guo2 yang3 yuan2 liang2 。
- yu4 lü4 qiu1 chu1 miao3 ， jin1 biao1 sui4 zheng4 rang2 。
- qian2 xing1 hui1 cai3 sheng4 ， shao3 hai3 qing4 yuan2 chang2 。
- jia3 guan1 xiang2 yan1 weng3 ， chun1 gong1 xie2 qi4 xiang2 。
- qian1 qiu1 jia1 jie2 sheng4 ， si4 jia2 rui4 mi4 fang1 。
- gua1 zao3 xin1 chu1 xian4 ， pan2 tao2 qing4 zha4 chang2 。
- ting2 luo2 liu4 yi4 wu3 ， tian1 jian4 jiu3 xia2 shang1 。
- yin2 bang3 mi2 sheng1 yao4 ， tong2 fei1 can4 you3 guang1 。
- huan1 sheng1 lian2 zi3 ji2 ， xi3 qi4 yi4 qiong2 cang1 。
- ce4 xi1 diao1 min2 huan4 ， qi2 ban1 qing1 lu4 yang2 。
- yi1 wei2 zhen1 fu2 mian3 ， yin1 bu2 shi4 gong1 shang1 。
- wen4 qin3 tong2 zhou1 fa1 ， long2 shi1 guo4 han4 zhuang1 。
- you2 wei4 gui1 yu3 qi3 ， han4 mo4 yan3 zhong1 wang2 。
- hua4 bei4 bin1 zhan1 shu3 ， en1 zhan1 zuo3 you4 fang1 。
- shan4 san1 jin1 du2 guan1 ， ming2 liang3 gu3 nan2 fang1 。
- lu4 zhi4 yan2 you2 cai3 ， xuan1 ni2 xun4 gan3 wang4 。
- ben3 zhi1 mian2 bai3 shi4 ， yu3 yi4 er4 yan2 lang2 。
- su4 tian3 gong1 liao2 jiu4 ， ceng2 zhan1 dui4 ze2 pang1 。
- yuan4 zhen1 cang1 hai3 jiu3 ， sui4 zhu4 shou4 wu2 jiang1 。

## 注释

## 译文

## 赏析
