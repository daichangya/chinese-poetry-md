---
id: yu-liang-neng-ti-dong-lin-si
title: 题东林寺
titlePinyin: ti2 dong1 lin2 si4
titleSlug: ti-dong-lin-si
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江湖大兰若，庐阜一东林。
- 砌遶琮琤水，门罗翠碧岑。
- 烟云千古色，松桧四时阴。
- 岸帻销尘虑，凭栏净客心。
- 殿成神运力，泉出虎跑音。
- 溪在思元亮，堂荒忆醉吟。
- 图传三笑粲，阁拥五杉森。
- 贝叶应难访，经台已莫寻。
- 僧袈何代朽，佛影几时沉。
- 晋辇黄埃久，殷碑苍藓深。
- 不妨闲吊古，谁复为沾襟。
- 香火惟莲社，传流直至今。

## 拼音
- jiang1 hu2 da4 lan2 ruo4 ， lu2 fu4 yi4 dong1 lin2 。
- qi4 rao4 cong2 cheng1 shui3 ， men2 luo2 cui4 bi4 cen2 。
- yan1 yun2 qian1 gu3 se4 ， song1 gui4 si4 shi2 yin1 。
- an4 ze2 xiao1 chen2 lü4 ， ping2 lan2 jing4 ke4 xin1 。
- dian4 cheng2 shen2 yun4 li4 ， quan2 chu1 hu3 pao3 yin1 。
- xi1 zai4 si1 yuan2 liang4 ， tang2 huang1 yi4 zui4 yin2 。
- tu2 chuan2 san1 xiao4 can4 ， ge2 yong1 wu3 shan1 sen1 。
- bei4 ye4 ying4 nan2 fang3 ， jing1 tai2 yi3 mo4 xun2 。
- seng1 jia1 he2 dai4 xiu3 ， fo2 ying3 ji3 shi2 chen2 。
- jin4 nian3 huang2 ai1 jiu3 ， yin1 bei1 cang1 xian3 shen1 。
- bu4 fang2 xian2 diao4 gu3 ， shui2 fu4 wei4 zhan1 jin1 。
- xiang1 huo3 wei2 lian2 she4 ， chuan2 liu2 zhi2 zhi4 jin1 。

## 注释

## 译文

## 赏析
