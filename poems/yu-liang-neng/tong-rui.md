---
id: yu-liang-neng-tong-rui
title: 桐汭
titlePinyin: tong2 rui4
titleSlug: tong-rui
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东汭波吞岸，西桐水见沙。
- 祠山千古盛，州宅四时嘉。
- 前直三峰峻，旁连大洞呀。
- 黄南清港曲，织女小桥斜。
- 野店篱为户，春山茧作花。
- 乌羊难入馔，青果颇宜茶。
- 绷锦饶新笋，枪旗富嫩芽。
- 灵山古佛地，丹井列仙家。
- 铁冶名犹壮，金牛迹尚漥。
- 滞留三载久，诗板满烟霞。

## 拼音
- dong1 rui4 bo1 tun1 an4 ， xi1 tong2 shui3 jian4 sha1 。
- ci2 shan1 qian1 gu3 sheng4 ， zhou1 zhai2 si4 shi2 jia1 。
- qian2 zhi2 san1 feng1 jun4 ， pang2 lian2 da4 dong4 ya0 。
- huang2 nan2 qing1 gang3 qu3 ， zhi1 nü3 xiao3 qiao2 xie2 。
- ye3 dian4 li2 wei4 hu4 ， chun1 shan1 jian3 zuo4 hua1 。
- wu1 yang2 nan2 ru4 zhuan4 ， qing1 guo3 po1 yi2 cha2 。
- beng1 jin3 rao2 xin1 sun3 ， qiang1 qi2 fu4 nen4 ya2 。
- ling2 shan1 gu3 fo2 di4 ， dan1 jing3 lie4 xian1 jia1 。
- tie3 ye3 ming2 you2 zhuang4 ， jin1 niu2 ji4 shang4 wa1 。
- zhi4 liu2 san1 zai3 jiu3 ， shi1 ban3 man3 yan1 xia2 。

## 注释

## 译文

## 赏析
