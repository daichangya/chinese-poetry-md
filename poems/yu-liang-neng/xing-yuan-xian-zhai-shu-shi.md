---
id: yu-liang-neng-xing-yuan-xian-zhai-shu-shi
title: 星源县斋书事
titlePinyin: xing1 yuan2 xian4 zhai1 shu1 shi4
titleSlug: xing-yuan-xian-zhai-shu-shi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冬仲弭征辔，歘焉及新春。
- 饱吃番阳饭，细治星源民。
- 星源故自佳，民俗良易驯。
- 不嫌聋丞愚，翻爱假令真。
- 相与不忍欺，见谓无缁磷。
- 牒讼日以简，赋输日以臻。
- 遗我以暇隙，使得窥典坟。
- 短檠一窗灯，孤讽至夜分。
- 平明坐厅事，帘影清无尘。
- 闾里颇熙熙，孰云民不淳。
- 顾谓汝父老，辱爱亦已勤。
- 为我理归櫂，吾久思吾亲。

## 拼音
- dong1 zhong4 mi3 zheng1 pei4 ， xu1 yan1 ji2 xin1 chun1 。
- bao3 chi1 fan1 yang2 fan4 ， xi4 zhi4 xing1 yuan2 min2 。
- xing1 yuan2 gu4 zi4 jia1 ， min2 su2 liang2 yi4 xun4 。
- bu4 xian2 long2 cheng2 yu2 ， fan1 ai4 jia3 ling4 zhen1 。
- xiang1 yu3 bu4 ren3 qi1 ， jian4 wei4 wu2 zi1 lin2 。
- die2 song4 ri4 yi3 jian3 ， fu4 shu1 ri4 yi3 zhen1 。
- yi2 wo3 yi3 xia2 xi4 ， shi3 de0 kui1 dian3 fen2 。
- duan3 qing2 yi4 chuang1 deng1 ， gu1 feng3 zhi4 ye4 fen1 。
- ping2 ming2 zuo4 ting1 shi4 ， lian2 ying3 qing1 wu2 chen2 。
- lü2 li3 po1 xi1 xi1 ， shu2 yun2 min2 bu4 chun2 。
- gu4 wei4 ru3 fu4 lao3 ， ru3 ai4 yi4 yi3 qin2 。
- wei4 wo3 li3 gui1 zhao4 ， wu2 jiu3 si1 wu2 qin1 。

## 注释

## 译文

## 赏析
