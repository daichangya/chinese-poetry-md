---
id: yu-liang-neng-liu-bie-wang-zhuang-yuan-er-shi-si-yun
title: 留别王状元二十四韵
titlePinyin: liu2 bie2 wang2 zhuang4 yuan2 er4 shi2 si4 yun4
titleSlug: liu-bie-wang-zhuang-yuan-er-shi-si-yun
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 才大文章伯，忠纯社稷臣。
- 七州钟秀异，孤屿赋精神。
- 德蕴圭璋润，胸涵海岳春。
- 麟经频得隽，槐市早称珍。
- 宿弊时方革，皇纲上正亲。
- 大廷清问降，空臆谠言陈。
- 力补严宸衮，深撄睿主鳞。
- 一元追董相，多诈耻平津。
- 文擅无双价，胪传第一人。
- 声华飞宇宙，风采耸簪绅。
- 贵纸宁堪数，回天仅足伦。
- 施行均令甲，奖谕见丝纶。
- 未覆金瓯墨，聊为绿水宾。
- 爱民如赤子，束吏似生薪。
- 鉴水书题徧，稽山赋咏频。
- 却梅清节著，诬狗滞寃伸。
- 贱子嗟何幸，同年盖宿因。
- 糟糠聊摄局，山水获联茵。
- 醇酎容沾醉，新诗许效颦。
- 独蒙青眼旧，端异白头新。
- 酬倡几千首，从游殆十旬。
- 笑谈将契阔，肝胆政轮囷。
- 帝梦方思说，天民𥩟起莘。
- 不才虽苦窳，终始愿陶钧。

## 拼音
- cai2 da4 wen2 zhang1 bo2 ， zhong1 chun2 she4 ji4 chen2 。
- qi1 zhou1 zhong1 xiu4 yi4 ， gu1 yu3 fu4 jing1 shen2 。
- de2 yun4 gui1 zhang1 run4 ， xiong1 han2 hai3 yue4 chun1 。
- lin2 jing1 pin2 de2 jun4 ， huai2 shi4 zao3 cheng1 zhen1 。
- su4 bi4 shi2 fang1 ge2 ， huang2 gang1 shang4 zheng4 qin1 。
- da4 ting2 qing1 wen4 jiang4 ， kong1 yi4 dang3 yan2 chen2 。
- li4 bu3 yan2 chen2 gun3 ， shen1 ying1 rui4 zhu3 lin2 。
- yi4 yuan2 zhui1 dong3 xiang1 ， duo1 zha4 chi3 ping2 jin1 。
- wen2 shan4 wu2 shuang1 jia4 ， lu2 chuan2 di4 yi1 ren2 。
- sheng1 hua2 fei1 yu3 zhou4 ， feng1 cai3 song3 zan1 shen1 。
- gui4 zhi3 ning2 kan1 shu4 ， hui2 tian1 jin3 zu2 lun2 。
- shi1 xing2 jun1 ling4 jia3 ， jiang3 yu4 jian4 si1 lun2 。
- wei4 fu4 jin1 ou1 mo4 ， liao2 wei4 lü4 shui3 bin1 。
- ai4 min2 ru2 chi4 zi3 ， shu4 li4 si4 sheng1 xin1 。
- jian4 shui3 shu1 ti2 bian4 ， ji1 shan1 fu4 yong3 pin2 。
- que4 mei2 qing1 jie2 zhu4 ， wu1 gou3 zhi4 yuan1 shen1 。
- jian4 zi3 jie1 he2 xing4 ， tong2 nian2 gai4 su4 yin1 。
- zao1 kang1 liao2 she4 ju2 ， shan1 shui3 huo4 lian2 yin1 。
- chun2 zhou4 rong2 zhan1 zui4 ， xin1 shi1 xu3 xiao4 pin2 。
- du2 meng2 qing1 yan3 jiu4 ， duan1 yi4 bai2 tou2 xin1 。
- chou2 chang4 ji3 qian1 shou3 ， cong2 you2 dai4 shi2 xun2 。
- xiao4 tan2 jiang1 qi4 kuo4 ， gan1 dan3 zheng4 lun2 qun1 。
- di4 meng4 fang1 si1 shuo1 ， tian1 min2 𥩟 qi3 shen1 。
- bu4 cai2 sui1 ku3 yu3 ， zhong1 shi3 yuan4 tao2 jun1 。

## 注释

## 译文

## 赏析
