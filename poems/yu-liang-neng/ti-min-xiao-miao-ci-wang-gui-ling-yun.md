---
id: yu-liang-neng-ti-min-xiao-miao-ci-wang-gui-ling-yun
title: 题愍孝庙次王龟龄韵
titlePinyin: ti2 min3 xiao4 miao4 ci4 wang2 gui1 ling2 yun4
titleSlug: ti-min-xiao-miao-ci-wang-gui-ling-yun
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曹娥卓行传丰碑，越人往往贵女儿。
- 建炎蔡氏有孝子，事比孝子尤瓌奇。
- 自从结发读书史，倜傥不受靮与羁。
- 迺翁诖误落囹圄，疚心疾首泣以悲。
- 胡能安坐视父系，朝暮哀诉当旌麾。
- 府公傥许赎父罪，名隶卒伍所不辞。
- 不然奋身事征讨，赳赳勇力犹可施。
- 黄堂沈深身则微，虽有诚恳无人知。
- 归来静默心语口，此事感悟当以尸。
- 临河勇决不复顾，纯孝宁不由天资。
- 缇萦上书解刑网，言虽迫切身无亏。
- 文本理寃由一赋，孰与捐命如含饴。
- 杀身成仁古所罕，殆类饿踣齐与夷。
- 事闻黄屋亦动色，亟诏立祠河水湄。
- 嗟嗟玄应固不朽，万口至今皆一词。
- 东嘉夫子好事者，作歌登载仍吁嘻。
- 异时国史编宋雅，人间重见白华诗。

## 拼音
- cao2 e2 zhuo2 xing2 chuan2 feng1 bei1 ， yue4 ren2 wang3 wang3 gui4 nü3 er2 。
- jian4 yan2 cai4 shi4 you3 xiao4 zi3 ， shi4 bi3 xiao4 zi3 you2 gui1 qi2 。
- zi4 cong2 jie2 fa4 du2 shu1 shi3 ， ti4 tang3 bu2 shou4 di2 yu3 ji1 。
- nai3 weng1 gua4 wu4 luo4 ling2 yu3 ， jiu4 xin1 ji2 shou3 qi4 yi3 bei1 。
- hu2 neng2 an1 zuo4 shi4 fu4 xi4 ， chao2 mu4 ai1 su4 dang1 jing1 hui1 。
- fu3 gong1 tang3 xu3 shu2 fu4 zui4 ， ming2 li4 zu2 wu3 suo3 bu4 ci2 。
- bu4 ran2 fen4 shen1 shi4 zheng1 tao3 ， jiu1 jiu1 yong3 li4 you2 ke3 shi1 。
- huang2 tang2 shen3 shen1 shen1 ze2 wei1 ， sui1 you3 cheng2 ken3 wu2 ren2 zhi1 。
- gui1 lai2 jing4 mo4 xin1 yu3 kou3 ， ci3 shi4 gan3 wu4 dang1 yi3 shi1 。
- lin2 he2 yong3 jue2 bu2 fu4 gu4 ， chun2 xiao4 ning2 bu4 you2 tian1 zi1 。
- ti2 ying2 shang4 shu1 jie3 xing2 wang3 ， yan2 sui1 po4 qie4 shen1 wu2 kui1 。
- wen2 ben3 li3 yuan1 you2 yi2 fu4 ， shu2 yu3 juan1 ming4 ru2 han2 yi2 。
- sha1 shen1 cheng2 ren2 gu3 suo3 han3 ， dai4 lei4 e4 bo2 qi2 yu3 yi2 。
- shi4 wen2 huang2 wu1 yi4 dong4 se4 ， ji2 zhao4 li4 ci2 he2 shui3 mei2 。
- jie1 jie1 xuan2 ying4 gu4 bu4 xiu3 ， wan4 kou3 zhi4 jin1 jie1 yi4 ci2 。
- dong1 jia1 fu1 zi3 hao3 shi4 zhe3 ， zuo4 ge1 deng1 zai3 reng2 xu1 xi1 。
- yi4 shi2 guo2 shi3 bian1 song4 ya3 ， ren2 jian1 zhong4 jian4 bai2 hua2 shi1 。

## 注释

## 译文

## 赏析
