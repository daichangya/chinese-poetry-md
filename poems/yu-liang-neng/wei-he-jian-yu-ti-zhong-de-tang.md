---
id: yu-liang-neng-wei-he-jian-yu-ti-zhong-de-tang
title: 为何监狱题种德堂
titlePinyin: wei4 he2 jian1 yu4 ti2 zhong3 de2 tang2
titleSlug: wei-he-jian-yu-ti-zhong-de-tang
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作堂备登览，既作扁其颜。
- 扁颜固云易，践名良独难。
- 我友何水曹，筑堂水云间。
- 瞰临擅奇绝，佳气何鬰盘。
- 横以数亩池，缭以四面山。
- 石楠间女贞，青士依苍官。
- 纷纷杂花卉，栽植日以繁。
- 岂独秀春融，未应凋岁寒。
- 凭栏试游目，皎皎万虑宽。
- 张公江海客，一见颜为欢。
- 嘉名揭种德，寓意固有存。
- 期君宴游日，内照时返观。
- 善性益培壅，芜累须一删。
- 木老德亦熟，无忘老坡言。

## 拼音
- zuo4 tang2 bei4 deng1 lan3 ， ji4 zuo4 bian3 qi2 yan2 。
- bian3 yan2 gu4 yun2 yi4 ， jian4 ming2 liang2 du2 nan2 。
- wo3 you3 he2 shui3 cao2 ， zhu4 tang2 shui3 yun2 jian1 。
- kan4 lin2 shan4 qi2 jue2 ， jia1 qi4 he2 yu4 pan2 。
- heng2 yi3 shu4 mu3 chi2 ， liao2 yi3 si4 mian4 shan1 。
- shi2 nan2 jian1 nü3 zhen1 ， qing1 shi4 yi1 cang1 guan1 。
- fen1 fen1 za2 hua1 hui4 ， zai1 zhi2 ri4 yi3 fan2 。
- qi3 du2 xiu4 chun1 rong2 ， wei4 ying4 diao1 sui4 han2 。
- ping2 lan2 shi4 you2 mu4 ， jiao3 jiao3 wan4 lü4 kuan1 。
- zhang1 gong1 jiang1 hai3 ke4 ， yi2 jian4 yan2 wei4 huan1 。
- jia1 ming2 jie1 zhong3 de2 ， yu4 yi4 gu4 you3 cun2 。
- qi1 jun1 yan4 you2 ri4 ， nei4 zhao4 shi2 fan3 guan1 。
- shan4 xing4 yi4 pei2 yong1 ， wu2 lei4 xu1 yi4 shan1 。
- mu4 lao3 de2 yi4 shu2 ， wu2 wang4 lao3 po1 yan2 。

## 注释

## 译文

## 赏析
