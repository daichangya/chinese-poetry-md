---
id: shi-ke-qin-ji-wu-shi-san-shou-qi-san-qi
title: 偈五十三首  其三七
titlePinyin: ji4 wu3 shi2 san1 shou3     qi2 san1 qi1
titleSlug: ji-wu-shi-san-shou-qi-san-qi
author: 释克勤
authorPinyin: shi4 ke4 qin2
authorSlug: shi-ke-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 门外青山泼黛，途中细雨如膏。
- 灵云陌上桃花，处处芳菲溢目。
- 香严岩畔翠竹，时时撼影摇风。
- 直得一击忘所知，一见绝疑惑。
- 不免尚留观听，未透声色。
- 若能见无见之色，闻无闻之声。
- 拨转路头，踏翻关捩。
- 句句越佛越祖，尘尘耀古腾今。
- 处处离色离名，个个斩钉截铁。
- 心外无法，法外无心。
- 用王库刀，发千钧弩。
- 壁立万仞，坐断十方。
- 可以入大解脱门，传正法眼藏。
- 向尧时舜日，共乐升平。
- 鼓腹讴歌，归家稳坐。
- 但愿春风齐著力，一时吹入我门来。

## 拼音
- men2 wai4 qing1 shan1 po1 dai4 ， tu2 zhong1 xi4 yu3 ru2 gao1 。
- ling2 yun2 mo4 shang4 tao2 hua1 ， chu4 chu4 fang1 fei1 yi4 mu4 。
- xiang1 yan2 yan2 pan4 cui4 zhu2 ， shi2 shi2 han4 ying3 yao2 feng1 。
- zhi2 de2 yi4 ji1 wang4 suo3 zhi1 ， yi2 jian4 jue2 yi2 huo4 。
- bu4 mian3 shang4 liu2 guan1 ting1 ， wei4 tou4 sheng1 se4 。
- ruo4 neng2 jian4 wu2 jian4 zhi1 se4 ， wen2 wu2 wen2 zhi1 sheng1 。
- bo1 zhuan3 lu4 tou2 ， ta4 fan1 guan1 lie4 。
- ju4 ju4 yue4 fo2 yue4 zu3 ， chen2 chen2 yao4 gu3 teng2 jin1 。
- chu4 chu4 li2 se4 li2 ming2 ， ge4 ge4 zhan3 ding1 jie2 tie3 。
- xin1 wai4 wu2 fa3 ， fa3 wai4 wu2 xin1 。
- yong4 wang2 ku4 dao1 ， fa1 qian1 jun1 nu3 。
- bi4 li4 wan4 ren4 ， zuo4 duan4 shi2 fang1 。
- ke3 yi3 ru4 da4 jie3 tuo1 men2 ， chuan2 zheng4 fa3 yan3 cang2 。
- xiang4 yao2 shi2 shun4 ri4 ， gong4 le4 sheng1 ping2 。
- gu3 fu4 ou1 ge1 ， gui1 jia1 wen3 zuo4 。
- dan4 yuan4 chun1 feng1 qi2 zhu4 li4 ， yi4 shi2 chui1 ru4 wo3 men2 lai2 。

## 注释

## 译文

## 赏析
