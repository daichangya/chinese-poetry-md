---
id: ding-tian-xi-cheng-xin-xuan
title: 澄心轩
titlePinyin: cheng2 xin1 xuan1
titleSlug: cheng-xin-xuan
author: 丁天锡
authorPinyin: ding1 tian1 xi1
authorSlug: ding-tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高馆含秋溪水平，白云一榻临空清。
- 云影天光入怀抱，玉楼银阙无人行。
- 滔滔活水源头落，却笑奔流争万壑。
- 雪照梅檐坐月明，露泻荷盘见鱼跃。
- 长安车马多富儿，汗流浃背尘满衣。
- 谁识君心有真乐，沙头白鸟犹忘机。

## 拼音
- gao1 guan3 han2 qiu1 xi1 shui3 ping2 ， bai2 yun2 yi2 ta4 lin2 kong1 qing1 。
- yun2 ying3 tian1 guang1 ru4 huai2 bao4 ， yu4 lou2 yin2 que1 wu2 ren2 xing2 。
- tao1 tao1 huo2 shui3 yuan2 tou2 luo4 ， que4 xiao4 ben1 liu2 zheng1 wan4 he4 。
- xue3 zhao4 mei2 yan2 zuo4 yue4 ming2 ， lu4 xie4 he2 pan2 jian4 yu2 yue4 。
- chang2 an1 che1 ma3 duo1 fu4 er2 ， han4 liu2 jia1 bei4 chen2 man3 yi1 。
- shui2 shi2 jun1 xin1 you3 zhen1 le4 ， sha1 tou2 bai2 niao3 you2 wang4 ji1 。

## 注释

## 译文

## 赏析
