---
id: ju-long-wei-ti-hui-quan-ji-zhi-jun-lang-zhong
title: 题惠泉寄知军郎中
titlePinyin: ti2 hui4 quan2 ji4 zhi1 jun1 lang2 zhong1
titleSlug: ti-hui-quan-ji-zhi-jun-lang-zhong
author: 句龙纬
authorPinyin: ju4 long2 wei3
authorSlug: ju-long-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崎岖荆门山，丛起为东阨。
- 阳冈盘气势，阴窦融液脉。
- 源濯云根移，流喷石罅拆。
- 呀呀两岸间，平涧才数席。
- 环岸贮清泚，古镜照秋色。
- 恬风不生纹，至底无隠物。
- 澄辉泛岚翠，净影溶天碧。
- 潜花深冏冏，荫树高崒崒。
- 清光照毛发，爽气洒肌骨。
- 如入冰壶中，亭宇何鲜饰。
- 缾罂日往来，举汲易为力。
- 短绠何劳人，轻舠恰容客。
- 当时竟陵翁，老死却不历。
- 品第十九泉，遗此良可惜。
- 此泉惠此土，唯日流不息。
- 作诗颂惠泉，勉哉君子德。

## 拼音
- qi2 qu1 jing1 men2 shan1 ， cong2 qi3 wei4 dong1 e4 。
- yang2 gang1 pan2 qi4 shi4 ， yin1 dou4 rong2 ye4 mai4 。
- yuan2 zhuo2 yun2 gen1 yi2 ， liu2 pen1 shi2 xia4 chai1 。
- ya0 ya0 liang3 an4 jian1 ， ping2 jian4 cai2 shu4 xi2 。
- huan2 an4 zhu4 qing1 ci3 ， gu3 jing4 zhao4 qiu1 se4 。
- tian2 feng1 bu4 sheng1 wen2 ， zhi4 di3 wu2 yin3 wu4 。
- cheng2 hui1 fan4 lan2 cui4 ， jing4 ying3 rong2 tian1 bi4 。
- qian2 hua1 shen1 jiong3 jiong3 ， yin4 shu4 gao1 zu2 zu2 。
- qing1 guang1 zhao4 mao2 fa4 ， shuang3 qi4 sa3 ji1 gu3 。
- ru2 ru4 bing1 hu2 zhong1 ， ting2 yu3 he2 xian1 shi4 。
- ping2 ying1 ri4 wang3 lai2 ， ju3 ji2 yi4 wei4 li4 。
- duan3 geng3 he2 lao2 ren2 ， qing1 dao1 qia4 rong2 ke4 。
- dang1 shi2 jing4 ling2 weng1 ， lao3 si3 que4 bu2 li4 。
- pin3 di4 shi2 jiu3 quan2 ， yi2 ci3 liang2 ke3 xi1 。
- ci3 quan2 hui4 ci3 tu3 ， wei2 ri4 liu2 bu4 xi1 。
- zuo4 shi1 song4 hui4 quan2 ， mian3 zai1 jun1 zi3 de2 。

## 注释

## 译文

## 赏析
