---
id: qi-jing-di-ling-er-qian-shi-xiu-zhi-zhao
title: 景帝令二千石修职诏
titlePinyin: jing3 di4 ling4 er4 qian1 shi2 xiu1 zhi2 zhao4
titleSlug: jing-di-ling-er-qian-shi-xiu-zhi-zhao
author: 启
authorPinyin: qi3
authorSlug: qi
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 雕文刻镂，伤农事者也；锦绣纂组，害女红者也。农事伤，则饥之本也；女红害，则寒之原也。夫饥寒并至，而能无为非者寡矣。朕亲耕，后亲桑，以奉宗庙粢盛祭服，为天下先。不受献，减太官，省繇赋，欲天下务农蚕，素有畜积，以备灾害；强毋攘弱，众毋暴寡，老耆以寿终，幼孤得遂长。今岁或不登，民食颇寡，其咎安在？或诈伪为吏，吏以货赂为市，渔夺百姓，侵牟万民。县丞，长吏也，奸法与盗盗，甚无谓也！其令二千石修其职！不事官职耗乱者，丞相以闻，请其罪。布告天下，使明知朕意！

## 拼音
- diao1 wen2 ke4 lou4 ， shang1 nong2 shi4 zhe3 ye3 ； jin3 xiu4 zuan3 zu3 ， hai4 nü3 gong1 zhe3 ye3 。 nong2 shi4 shang1 ， ze2 ji1 zhi1 ben3 ye3 ； nü3 gong1 hai4 ， ze2 han2 zhi1 yuan2 ye3 。 fu1 ji1 han2 bing4 zhi4 ， er2 neng2 wu2 wei2 fei1 zhe3 gua3 yi3 。 zhen4 qin1 geng1 ， hou4 qin1 sang1 ， yi3 feng4 zong1 miao4 zi1 sheng4 ji4 fu2 ， wei4 tian1 xia4 xian1 。 bu2 shou4 xian4 ， jian3 tai4 guan1 ， sheng3 yao2 fu4 ， yu4 tian1 xia4 wu4 nong2 can2 ， su4 you3 chu4 ji1 ， yi3 bei4 zai1 hai4 ； qiang2 wu2 rang3 ruo4 ， zhong4 wu2 bao4 gua3 ， lao3 qi2 yi3 shou4 zhong1 ， you4 gu1 de2 sui4 chang2 。 jin1 sui4 huo4 bu4 deng1 ， min2 shi2 po1 gua3 ， qi2 jiu4 an1 zai4 ？ huo4 zha4 wei3 wei4 li4 ， li4 yi3 huo4 lu4 wei4 shi4 ， yu2 duo2 bai3 xing4 ， qin1 mu4 wan4 min2 。 xian4 cheng2 ， chang2 li4 ye3 ， jian1 fa3 yu3 dao4 dao4 ， shen4 wu2 wei4 ye3 ！ qi2 ling4 er4 qian1 shi2 xiu1 qi2 zhi2 ！ bu2 shi4 guan1 zhi2 hao4 luan4 zhe3 ， cheng2 xiang4 yi3 wen2 ， qing3 qi2 zui4 。 bu4 gao4 tian1 xia4 ， shi3 ming2 zhi1 zhen4 yi4 ！

## 注释

## 译文

## 赏析
