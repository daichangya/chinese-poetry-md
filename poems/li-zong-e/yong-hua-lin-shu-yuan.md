---
id: li-zong-e-yong-hua-lin-shu-yuan
title: 咏华林书院
titlePinyin: yong3 hua2 lin2 shu1 yuan4
titleSlug: yong-hua-lin-shu-yuan
author: 李宗谔
authorPinyin: li3 zong1 e4
authorSlug: li-zong-e
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 华林有胡氏，孝义共知名。
- 宅对千峰秀，家传双桂荣。
- 书楼藏六籍，讲席聚诸生。
- 官序新春拜，门闾往岁旌。
- 儿孙多力学，兄弟亦躬耕。
- 一院松篁影，满山猿鹤声。
- 傍溪挑蕨煮，就树采茶烹。
- 客恋琴樽乐，僧依水石清。
- 官途空扰扰，尘世自营营。
- 他日林泉约，何当遂此情。

## 拼音
- hua2 lin2 you3 hu2 shi4 ， xiao4 yi4 gong4 zhi1 ming2 。
- zhai2 dui4 qian1 feng1 xiu4 ， jia1 chuan2 shuang1 gui4 rong2 。
- shu1 lou2 cang2 liu4 ji2 ， jiang3 xi2 ju4 zhu1 sheng1 。
- guan1 xu4 xin1 chun1 bai4 ， men2 lü2 wang3 sui4 jing1 。
- er2 sun1 duo1 li4 xue2 ， xiong1 di4 yi4 gong1 geng1 。
- yi2 yuan4 song1 huang2 ying3 ， man3 shan1 yuan2 he4 sheng1 。
- bang4 xi1 tiao1 jue2 zhu3 ， jiu4 shu4 cai3 cha2 peng1 。
- ke4 lian4 qin2 zun1 le4 ， seng1 yi1 shui3 shi2 qing1 。
- guan1 tu2 kong1 rao3 rao3 ， chen2 shi4 zi4 ying2 ying2 。
- ta1 ri4 lin2 quan2 yue1 ， he2 dang1 sui4 ci3 qing2 。

## 注释

## 译文

## 赏析
