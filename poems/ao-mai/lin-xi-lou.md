---
id: ao-mai-lin-xi-lou
title: 临溪楼
titlePinyin: lin2 xi1 lou2
titleSlug: lin-xi-lou
author: 敖迈
authorPinyin: ao2 mai4
authorSlug: ao-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花溪老子昔喜花，红云紫霞香满家。
- 竹溪逸士昔爱竹，翠霭苍烟阴绕屋。
- 羌兹伟人临溪楼，唐相之裔来溪头。
- 奄有花竹著楼所，日与溪山作宾主。
- 手抉银汉地上流，仰送飞鸿俯盟鸥。
- 沧浪濯缨尘化雪，清泉烹茶团碎月。
- 曾似元龙意气豪，湖海偃卧百尺高。
- 又似仲宣销忧赋，客居江左非吾土。
- 不如祝翁画栏前，梯身此楼近青天。
- 湔心此溪赴沧海，楼名溪声可千载。

## 拼音
- hua1 xi1 lao3 zi3 xi1 xi3 hua1 ， hong2 yun2 zi3 xia2 xiang1 man3 jia1 。
- zhu2 xi1 yi4 shi4 xi1 ai4 zhu2 ， cui4 ai3 cang1 yan1 yin1 rao4 wu1 。
- qiang1 zi1 wei3 ren2 lin2 xi1 lou2 ， tang2 xiang1 zhi1 yi4 lai2 xi1 tou2 。
- yan3 you3 hua1 zhu2 zhu4 lou2 suo3 ， ri4 yu3 xi1 shan1 zuo4 bin1 zhu3 。
- shou3 jue2 yin2 han4 di4 shang4 liu2 ， yang3 song4 fei1 hong2 fu3 meng2 ou1 。
- cang1 lang4 zhuo2 ying1 chen2 hua4 xue3 ， qing1 quan2 peng1 cha2 tuan2 sui4 yue4 。
- ceng2 si4 yuan2 long2 yi4 qi4 hao2 ， hu2 hai3 yan3 wo4 bai3 chi3 gao1 。
- you4 si4 zhong4 xuan1 xiao1 you1 fu4 ， ke4 ju1 jiang1 zuo3 fei1 wu2 tu3 。
- bu4 ru2 zhu4 weng1 hua4 lan2 qian2 ， ti1 shen1 ci3 lou2 jin4 qing1 tian1 。
- jian1 xin1 ci3 xi1 fu4 cang1 hai3 ， lou2 ming2 xi1 sheng1 ke3 qian1 zai3 。

## 注释

## 译文

## 赏析
