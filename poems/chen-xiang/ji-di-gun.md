---
id: chen-xiang-ji-di-gun
title: 寄弟衮
titlePinyin: ji4 di4 gun3
titleSlug: ji-di-gun
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作诗寄弟衮，写我心之幽。
- 比闻堂上安，读书可优游。
- 昨者得兄书，言汝看蔡侯。
- 蔡侯实君子，小善固所收。
- 知汝言可否，果闻书相酬。
- 蔡侯读吾策，言语何赘疣。
- 吾言至草略，闻说畏可羞。
- 昨又得汝书，嗟汝诚拙谋。
- 自言已可进，曾知易春秋。
- 人不患无位，患己德不修。
- 古人亦有言，富贵焉可求。
- 吾初将移任，将白高与刘。
- 恐人不我知，自后遽止休。
- 前时陆通判，令我速置邮。
- 吾诚欲求之，岂自无舌喉。
- 奈何不为耳，死且垂直钩。
- 自吾到山冶，于物无侵牟。
- 小民得辛苦，稍稍知饶优。
- 官家足厚利，私亦不怨尤。
- 福哥卖银矿，军人却首偷。
- 案成被官杖，鞭箠见血流。
- 私恩重血肉，官法难庇庥。
- 此奴实痴戆，教诲不转头。
- 吾心不乐此，疾病苦未瘳。
- 淹忽两月余，读易未一周。
- 夜思梦还家，朝食不满瓯。
- 为吾告兄长，选试在今秋。
- 汝姑事恬尚，不忘在轲丘。
- 寿姊可出嫁，言容常婉柔。
- 教招宁螺妹，掺掺缝衣裘。
- 无令泽孙散，照管六与留。
- 吾归见汝时，一一诉所忧。

## 拼音
- zuo4 shi1 ji4 di4 gun3 ， xie3 wo3 xin1 zhi1 you1 。
- bi3 wen2 tang2 shang4 an1 ， du2 shu1 ke3 you1 you2 。
- zuo2 zhe3 de2 xiong1 shu1 ， yan2 ru3 kan4 cai4 hou2 。
- cai4 hou2 shi2 jun1 zi3 ， xiao3 shan4 gu4 suo3 shou1 。
- zhi1 ru3 yan2 ke3 fou3 ， guo3 wen2 shu1 xiang1 chou2 。
- cai4 hou2 du2 wu2 ce4 ， yan2 yu3 he2 zhui4 you2 。
- wu2 yan2 zhi4 cao3 lüe4 ， wen2 shuo1 wei4 ke3 xiu1 。
- zuo2 you4 de2 ru3 shu1 ， jie1 ru3 cheng2 zhuo1 mou2 。
- zi4 yan2 yi3 ke3 jin4 ， ceng2 zhi1 yi4 chun1 qiu1 。
- ren2 bu2 huan4 wu2 wei4 ， huan4 ji3 de2 bu4 xiu1 。
- gu3 ren2 yi4 you3 yan2 ， fu4 gui4 yan1 ke3 qiu2 。
- wu2 chu1 jiang1 yi2 ren4 ， jiang1 bai2 gao1 yu3 liu2 。
- kong3 ren2 bu4 wo3 zhi1 ， zi4 hou4 ju4 zhi3 xiu1 。
- qian2 shi2 lu4 tong1 pan4 ， ling4 wo3 su4 zhi4 you2 。
- wu2 cheng2 yu4 qiu2 zhi1 ， qi3 zi4 wu2 she2 hou2 。
- nai4 he2 bu2 wei4 er3 ， si3 qie3 chui2 zhi2 gou1 。
- zi4 wu2 dao4 shan1 ye3 ， yu2 wu4 wu2 qin1 mu4 。
- xiao3 min2 de2 xin1 ku3 ， shao1 shao1 zhi1 rao2 you1 。
- guan1 jia1 zu2 hou4 li4 ， si1 yi4 bu2 yuan4 you2 。
- fu2 ge1 mai4 yin2 kuang4 ， jun1 ren2 que4 shou3 tou1 。
- an4 cheng2 bei4 guan1 zhang4 ， bian1 chui2 jian4 xue4 liu2 。
- si1 en1 zhong4 xue4 rou4 ， guan1 fa3 nan2 bi4 xiu1 。
- ci3 nu2 shi2 chi1 gang4 ， jiao4 hui4 bu4 zhuan3 tou2 。
- wu2 xin1 bu2 le4 ci3 ， ji2 bing4 ku3 wei4 chou1 。
- yan1 hu1 liang3 yue4 yu2 ， du2 yi4 wei4 yi4 zhou1 。
- ye4 si1 meng4 hai2 jia1 ， chao2 shi2 bu4 man3 ou1 。
- wei4 wu2 gao4 xiong1 zhang3 ， xuan3 shi4 zai4 jin1 qiu1 。
- ru3 gu1 shi4 tian2 shang4 ， bu2 wang4 zai4 ke1 qiu1 。
- shou4 zi3 ke3 chu1 jia4 ， yan2 rong2 chang2 wan3 rou2 。
- jiao4 zhao1 ning2 luo2 mei4 ， chan1 chan1 feng4 yi1 qiu2 。
- wu2 ling4 ze2 sun1 san4 ， zhao4 guan3 liu4 yu3 liu2 。
- wu2 gui1 jian4 ru3 shi2 ， yi1 yi1 su4 suo3 you1 。

## 注释

## 译文

## 赏析
