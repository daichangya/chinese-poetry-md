---
id: chen-xiang-ma-xiao-tan-bao-yu
title: 马筿潭报雨
titlePinyin: ma3 xiao3 tan2 bao4 yu3
titleSlug: ma-xiao-tan-bao-yu
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇祐岁庚寅，阴阳久鬰堙。
- 二时愆雨泽，百物悯膏屯。
- 谷价方翔踊，民言备苦辛。
- 原畴无播种，道路有饥贫。
- 县令忧忘食，斋房退省身。
- 朝归占甲子，暮出看星辰。
- 野祀曾徼福，雩坛示礼神。
- 祈求观古法，询访得龙津。
- 遣吏苹蘩洁，斋书肺腑陈。
- 灵泉汲坎𦥨，仙仗下嶙峋。
- 雷斧潜嗔树，天波忽洒尘。
- 音官沈鼓吹，市户湿衣巾。
- 隆应声何速，盘旋志未伸。
- 经纶惟四日，滂沛即逾旬。
- 万谷山源发，三农水利均。
- 趋田多耒耨，入里少刍薪。
- 苗稼晨争插，坊庸夜不巡。
- 讴谣兴父老，燕喜集宾亲。
- 捐瘠苏中壑，生成赋大钧。
- 邑人勿忘报，世世荷深仁。

## 拼音
- huang2 you4 sui4 geng1 yin2 ， yin1 yang2 jiu3 yu4 yin1 。
- er4 shi2 qian1 yu3 ze2 ， bai3 wu4 min3 gao1 tun2 。
- gu3 jia4 fang1 xiang2 yong3 ， min2 yan2 bei4 ku3 xin1 。
- yuan2 chou2 wu2 bo1 zhong3 ， dao4 lu4 you3 ji1 pin2 。
- xian4 ling4 you1 wang4 shi2 ， zhai1 fang2 tui4 sheng3 shen1 。
- chao2 gui1 zhan4 jia3 zi3 ， mu4 chu1 kan4 xing1 chen2 。
- ye3 si4 ceng2 jiao3 fu2 ， yu2 tan2 shi4 li3 shen2 。
- qi2 qiu2 guan1 gu3 fa3 ， xun2 fang3 de2 long2 jin1 。
- qian3 li4 ping2 fan2 jie2 ， zhai1 shu1 fei4 fu3 chen2 。
- ling2 quan2 ji2 kan3 𦥨 ， xian1 zhang4 xia4 lin2 xun2 。
- lei2 fu3 qian2 chen1 shu4 ， tian1 bo1 hu1 sa3 chen2 。
- yin1 guan1 shen3 gu3 chui1 ， shi4 hu4 shi1 yi1 jin1 。
- long2 ying4 sheng1 he2 su4 ， pan2 xuan2 zhi4 wei4 shen1 。
- jing1 lun2 wei2 si4 ri4 ， pang1 pei4 ji2 yu2 xun2 。
- wan4 gu3 shan1 yuan2 fa1 ， san1 nong2 shui3 li4 jun1 。
- qu1 tian2 duo1 lei3 nou4 ， ru4 li3 shao3 chu2 xin1 。
- miao2 jia4 chen2 zheng1 cha1 ， fang1 yong1 ye4 bu4 xun2 。
- ou1 yao2 xing1 fu4 lao3 ， yan4 xi3 ji2 bin1 qin1 。
- juan1 ji2 su1 zhong1 he4 ， sheng1 cheng2 fu4 da4 jun1 。
- yi4 ren2 wu4 wang4 bao4 ， shi4 shi4 he2 shen1 ren2 。

## 注释

## 译文

## 赏析
