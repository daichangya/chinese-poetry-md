---
id: chen-xiang-xi-xue
title: 喜雪
titlePinyin: xi3 xue3
titleSlug: xi-xue
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客何方来，粲然游我庭。
- 推户出见之，颜色如瑶英。
- 问之不吾语，微风若闻声。
- 曰予朔方士，饮子南方名。
- 万里不相识，修涂一来经。
- 闻子官大府，高车尘冥冥。
- 有言未尝吐，低头敛光精。
- 西人趋向异，念予孤蒙行。
- 我欲友其德，顾己鸿毛轻。
- 予起谢不敏，过辞非予聆。
- 感子虚白德，来化纯愚诚。
- 高风激万世，凛如伯夷清。
- 留子永今日，愿言报英琼。

## 拼音
- you3 ke4 he2 fang1 lai2 ， can4 ran2 you2 wo3 ting2 。
- tui1 hu4 chu1 jian4 zhi1 ， yan2 se4 ru2 yao2 ying1 。
- wen4 zhi1 bu4 wu2 yu3 ， wei1 feng1 ruo4 wen2 sheng1 。
- yue1 yu3 shuo4 fang1 shi4 ， yin3 zi3 nan2 fang1 ming2 。
- wan4 li3 bu4 xiang1 shi2 ， xiu1 tu2 yi4 lai2 jing1 。
- wen2 zi3 guan1 da4 fu3 ， gao1 che1 chen2 ming2 ming2 。
- you3 yan2 wei4 chang2 tu3 ， di1 tou2 lian3 guang1 jing1 。
- xi1 ren2 qu1 xiang4 yi4 ， nian4 yu3 gu1 meng2 xing2 。
- wo3 yu4 you3 qi2 de2 ， gu4 ji3 hong2 mao2 qing1 。
- yu3 qi3 xie4 bu4 min3 ， guo4 ci2 fei1 yu3 ling2 。
- gan3 zi3 xu1 bai2 de2 ， lai2 hua4 chun2 yu2 cheng2 。
- gao1 feng1 ji1 wan4 shi4 ， lin3 ru2 bo2 yi2 qing1 。
- liu2 zi3 yong3 jin1 ri4 ， yuan4 yan2 bao4 ying1 qiong2 。

## 注释

## 译文

## 赏析
