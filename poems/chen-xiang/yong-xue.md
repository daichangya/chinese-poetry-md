---
id: chen-xiang-yong-xue
title: 咏雪
titlePinyin: yong3 xue3
titleSlug: yong-xue
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三日连绵雪，丰年预可占。
- 阴寒驱瘴毒，刑杀助天歼。
- 片片寻衣袂，花花饤屋檐。
- 来时须浩漫，到地即微纤。
- 狼籍无由扫，虚空不易拈。
- 溪流成瀺灂，野色变青黔。
- 洗砚冰霜合，烹茶气味甜。
- 行人留趾迹，村老上髭髯。
- 只被交加惑，宁为冷冻厌。
- 价高龟手药，势压酒家帘。
- 书案烦收拾，铜𬬻减顾瞻。
- 先春娇柳絮，永夜夺银蟾。
- 磵石悬飞瀑，园篱挂织缣。
- 山光韬美玉，水卤出形盐。
- 圆若珠玑剖，轻如鹄鹭𬊈。
- 高疑翻箭浪，碎是掷牙签。
- 萧洒偏低竹，绸缪更倚蒹。
- 丝绳浮井谷，宝鉴照妆奁。
- 毫髪吹先起，脂膏著自黏。
- 垂枝多线缕，鬅物利刀镰。
- 粲者诗风美，皤如贲主嫌。
- 夷齐羞洁白，郅宁等威严。
- 草树多摧折，萌芽苦滞淹。
- 沾濡虽近惠，染污剧伤廉。
- 黑帝由容慝，黄人但守谦。
- 苍茫施粉缋，枯枿露锋铦。
- 岳渎何曾补，尘泥渐觉添。
- 饥贫逢道路，富贵隔帷帘。
- 饱得儿童戏，稀令乌雀觇。
- 未应平坎窞，故欲峙峰尖。
- 魍魉皆迷愕，蛟龙亦遁潜。
- 豪门生间阻，坐市获并兼。
- 米谷方腾跃，箪瓢足养恬。
- 四垂云黯黯，一室火炎炎。
- 已厌填沟壑，那思溉釜鬵。
- 此情终待诉，谁肯到穷阎。

## 拼音
- san1 ri4 lian2 mian2 xue3 ， feng1 nian2 yu4 ke3 zhan4 。
- yin1 han2 qu1 zhang4 du2 ， xing2 sha1 zhu4 tian1 jian1 。
- pian4 pian4 xun2 yi1 mei4 ， hua1 hua1 ding4 wu1 yan2 。
- lai2 shi2 xu1 hao4 man4 ， dao4 di4 ji2 wei1 xian1 。
- lang2 ji2 wu2 you2 sao3 ， xu1 kong1 bu2 yi4 nian1 。
- xi1 liu2 cheng2 chan2 zhuo2 ， ye3 se4 bian4 qing1 qian2 。
- xi3 yan4 bing1 shuang1 he2 ， peng1 cha2 qi4 wei4 tian2 。
- xing2 ren2 liu2 zhi3 ji4 ， cun1 lao3 shang4 zi1 ran2 。
- zhi1 bei4 jiao1 jia1 huo4 ， ning2 wei4 leng3 dong4 yan4 。
- jia4 gao1 gui1 shou3 yao4 ， shi4 ya1 jiu3 jia1 lian2 。
- shu1 an4 fan2 shou1 shi2 ， tong2 lu2 jian3 gu4 zhan1 。
- xian1 chun1 jiao1 liu3 xu4 ， yong3 ye4 duo2 yin2 chan2 。
- jian4 shi2 xuan2 fei1 pu4 ， yuan2 li2 gua4 zhi1 jian1 。
- shan1 guang1 tao1 mei3 yu4 ， shui3 lu3 chu1 xing2 yan2 。
- yuan2 ruo4 zhu1 ji1 pou1 ， qing1 ru2 hu2 lu4 xun2 。
- gao1 yi2 fan1 jian4 lang4 ， sui4 shi4 zhi4 ya2 qian1 。
- xiao1 sa3 pian1 di1 zhu2 ， chou2 mou2 geng4 yi3 jian1 。
- si1 sheng2 fu2 jing3 gu3 ， bao3 jian4 zhao4 zhuang1 lian2 。
- hao2 fa4 chui1 xian1 qi3 ， zhi1 gao1 zhu4 zi4 nian2 。
- chui2 zhi1 duo1 xian4 lü3 ， peng2 wu4 li4 dao1 lian2 。
- can4 zhe3 shi1 feng1 mei3 ， po2 ru2 ben1 zhu3 xian2 。
- yi2 qi2 xiu1 jie2 bai2 ， zhi4 ning2 deng3 wei1 yan2 。
- cao3 shu4 duo1 cui1 zhe2 ， meng2 ya2 ku3 zhi4 yan1 。
- zhan1 ru2 sui1 jin4 hui4 ， ran3 wu1 ju4 shang1 lian2 。
- hei1 di4 you2 rong2 te4 ， huang2 ren2 dan4 shou3 qian1 。
- cang1 mang2 shi1 fen3 hui4 ， ku1 nie4 lu4 feng1 xian1 。
- yue4 du2 he2 ceng2 bu3 ， chen2 ni2 jian4 jue2 tian1 。
- ji1 pin2 feng2 dao4 lu4 ， fu4 gui4 ge2 wei2 lian2 。
- bao3 de2 er2 tong2 xi4 ， xi1 ling4 wu1 que4 chan1 。
- wei4 ying4 ping2 kan3 dan4 ， gu4 yu4 zhi4 feng1 jian1 。
- wang3 liang3 jie1 mi2 e4 ， jiao1 long2 yi4 dun4 qian2 。
- hao2 men2 sheng1 jian1 zu3 ， zuo4 shi4 huo4 bing4 jian1 。
- mi3 gu3 fang1 teng2 yue4 ， dan1 piao2 zu2 yang3 tian2 。
- si4 chui2 yun2 an4 an4 ， yi2 shi4 huo3 yan2 yan2 。
- yi3 yan4 tian2 gou1 he4 ， na4 si1 gai4 fu3 xin2 。
- ci3 qing2 zhong1 dai4 su4 ， shui2 ken3 dao4 qiong2 yan2 。

## 注释

## 译文

## 赏析
