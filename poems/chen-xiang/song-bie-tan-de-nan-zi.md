---
id: chen-xiang-song-bie-tan-de-nan-zi
title: 送别探得南字
titlePinyin: song4 bie2 tan4 de2 nan2 zi4
titleSlug: song-bie-tan-de-nan-zi
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谪宦情牢落，穷通理更谙。
- 读书闲不废，事道古何惭。
- 昔喜邻州守，尝陪后乘骖。
- 西湖游未厌，北海饮方酣。
- 蹑屐登云峤，扪萝访竹庵。
- 鹭涛千顷雪，鹫岭万堆蓝。
- 姤遇时难一，睽离岁忽三。
- 陪京方接畛，归省会同参。
- 士子文宗愈，朝廷礼问聃。
- 好留君左右，俄领郡东南。
- 岁旱钱仍贵，民饥命不堪。
- 下车宽赋役，露冕训田蚕。
- 画舸乘春别，新书卜日覃。
- 牙旗风发发，瑞节虎眈眈。
- 龙凤吴王国，烟霞古佛龛。
- 荷香轻泛浦，桂子静飘岚。
- 草泽行吟苦，兰陔奉养甘。
- 子文无愠色，夷甫足清谈。
- 物外冥天籁，樽前据石楠。
- 惟应怜旧尹，渔钓负江潭。

## 拼音
- zhe2 huan4 qing2 lao2 luo4 ， qiong2 tong1 li3 geng4 an1 。
- du2 shu1 xian2 bu2 fei4 ， shi4 dao4 gu3 he2 can2 。
- xi1 xi3 lin2 zhou1 shou3 ， chang2 pei2 hou4 cheng2 can1 。
- xi1 hu2 you2 wei4 yan4 ， bei3 hai3 yin3 fang1 han1 。
- nie4 ji1 deng1 yun2 qiao2 ， men2 luo2 fang3 zhu2 an1 。
- lu4 tao1 qian1 qing3 xue3 ， jiu4 ling3 wan4 dui1 lan2 。
- gou4 yu4 shi2 nan2 yi1 ， kui2 li2 sui4 hu1 san1 。
- pei2 jing1 fang1 jie1 zhen3 ， gui1 sheng3 hui4 tong2 can1 。
- shi4 zi3 wen2 zong1 yu4 ， chao2 ting2 li3 wen4 dan1 。
- hao3 liu2 jun1 zuo3 you4 ， e2 ling3 jun4 dong1 nan2 。
- sui4 han4 qian2 reng2 gui4 ， min2 ji1 ming4 bu4 kan1 。
- xia4 che1 kuan1 fu4 yi4 ， lu4 mian3 xun4 tian2 can2 。
- hua4 ge3 cheng2 chun1 bie2 ， xin1 shu1 bu3 ri4 qin2 。
- ya2 qi2 feng1 fa1 fa1 ， rui4 jie2 hu3 dan1 dan1 。
- long2 feng4 wu2 wang2 guo2 ， yan1 xia2 gu3 fo2 kan1 。
- he2 xiang1 qing1 fan4 pu3 ， gui4 zi3 jing4 piao1 lan2 。
- cao3 ze2 xing2 yin2 ku3 ， lan2 gai1 feng4 yang3 gan1 。
- zi3 wen2 wu2 yun4 se4 ， yi2 fu3 zu2 qing1 tan2 。
- wu4 wai4 ming2 tian1 lai4 ， zun1 qian2 ju4 shi2 nan2 。
- wei2 ying4 lian2 jiu4 yin3 ， yu2 diao4 fu4 jiang1 tan2 。

## 注释

## 译文

## 赏析
