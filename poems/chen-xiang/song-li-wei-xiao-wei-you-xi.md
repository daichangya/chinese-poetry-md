---
id: chen-xiang-song-li-wei-xiao-wei-you-xi
title: 送李惟肖尉尤溪
titlePinyin: song4 li3 wei2 xiao4 wei4 you2 xi1
titleSlug: song-li-wei-xiao-wei-you-xi
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝廷厌烦苛，往还按察诏。
- 四方小大官，政恶日无谯。
- 悲哉穷远民，天耳不可嘂。
- 讼争细毛髪，吏议举烽爝。
- 追胥烦闾里，符牒纷以炤。
- 利手肆拂撄，百巧凿孔窍。
- 齐氓一扰攘，沸若烹鲜铫。
- 上下漫不省，鳏寡日相吊。
- 咨嗟梦得材，连蹇十铨调。
- 今复欎不施，一尉滨海峤。
- 蠢兹尤溪民，习俗攻险僄。
- 尺表易为直，长戈固难掉。
- 吾闻政无小，媺恶出号召。
- 虽尔主盗官，操权宁非要。
- 近岁民艰食，群小屡轩趒。
- 挥刀力诛锄，加以原火燎。
- 政令务宽简，威肃宜震曜。
- 武事戒不习，贱策贵前料。
- 山林剔逋逃，道路剪攻剽。
- 食禁宁疏网，私兵勿容鞘。
- 尝闻伍保法，慎置理宜妙。
- 法至奸可革，无事省巡徼。
- 勿嗟厥位淹，十室聊歌笑。
- 往矣有吾民，疮痍方尔疗。

## 拼音
- chao2 ting2 yan4 fan2 ke1 ， wang3 hai2 an4 cha2 zhao4 。
- si4 fang1 xiao3 da4 guan1 ， zheng4 e4 ri4 wu2 qiao2 。
- bei1 zai1 qiong2 yuan3 min2 ， tian1 er3 bu4 ke3 jiao4 。
- song4 zheng1 xi4 mao2 fa4 ， li4 yi4 ju3 feng1 jue2 。
- zhui1 xu1 fan2 lü2 li3 ， fu2 die2 fen1 yi3 zhao1 。
- li4 shou3 si4 fu2 ying1 ， bai3 qiao3 zao2 kong3 qiao4 。
- qi2 mang2 yi4 rao3 rang3 ， fei4 ruo4 peng1 xian1 yao2 。
- shang4 xia4 man4 bu4 sheng3 ， guan1 gua3 ri4 xiang1 diao4 。
- zi1 jie1 meng4 de2 cai2 ， lian2 jian3 shi2 quan2 tiao2 。
- jin1 fu4 yu4 bu4 shi1 ， yi2 wei4 bin1 hai3 qiao2 。
- chun3 zi1 you2 xi1 min2 ， xi2 su2 gong1 xian3 piao4 。
- chi3 biao3 yi4 wei4 zhi2 ， chang2 ge1 gu4 nan2 diao4 。
- wu2 wen2 zheng4 wu2 xiao3 ， mei3 e4 chu1 hao4 zhao4 。
- sui1 er3 zhu3 dao4 guan1 ， cao1 quan2 ning2 fei1 yao4 。
- jin4 sui4 min2 jian1 shi2 ， qun2 xiao3 lü3 xuan1 tiao4 。
- hui1 dao1 li4 zhu1 chu2 ， jia1 yi3 yuan2 huo3 liao2 。
- zheng4 ling4 wu4 kuan1 jian3 ， wei1 su4 yi2 zhen4 yao4 。
- wu3 shi4 jie4 bu4 xi2 ， jian4 ce4 gui4 qian2 liao4 。
- shan1 lin2 ti1 bu1 tao2 ， dao4 lu4 jian3 gong1 piao1 。
- shi2 jin4 ning2 shu1 wang3 ， si1 bing1 wu4 rong2 qiao4 。
- chang2 wen2 wu3 bao3 fa3 ， shen4 zhi4 li3 yi2 miao4 。
- fa3 zhi4 jian1 ke3 ge2 ， wu2 shi4 sheng3 xun2 jiao3 。
- wu4 jie1 jue2 wei4 yan1 ， shi2 shi4 liao2 ge1 xiao4 。
- wang3 yi3 you3 wu2 min2 ， chuang1 yi2 fang1 er3 liao2 。

## 注释

## 译文

## 赏析
