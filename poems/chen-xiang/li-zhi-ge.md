---
id: chen-xiang-li-zhi-ge
title: 荔枝歌
titlePinyin: li4 zhi1 ge1
titleSlug: li-zhi-ge
author: 陈襄
authorPinyin: chen2 xiang1
authorSlug: chen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 番禺地僻岚烟锁，万树累累产嘉果。
- 汉宫坠落金茎露，秦城散起骊山火。
- 炎炎六月朱明天，映日仙枝红欲燃。
- 自古清芬不能遏，留得嘉名为椹仙。
- 上皇西去杨妃死，蛮海迢迢千万里。
- 华清宫阙阒无人，南来不见红尘起。
- 至今荣植遍闽州，离离朱实繁星稠。
- 一日为君空变色，千里凭谁速置邮。
- 可怜锦幄神仙侣，为饮凝浆涤烦暑。
- 绮筵不惜十千钱，酩酊秦楼桂花醑。
- 秦楼女子绣罗裳，凤箫呜咽流宫商。
- 醉歌一曲荔枝香，席上少年皆断肠。

## 拼音
- pan1 yu2 di4 pi4 lan2 yan1 suo3 ， wan4 shu4 lei4 lei4 chan3 jia1 guo3 。
- han4 gong1 zhui4 luo4 jin1 jing1 lu4 ， qin2 cheng2 san4 qi3 li2 shan1 huo3 。
- yan2 yan2 liu4 yue4 zhu1 ming2 tian1 ， ying4 ri4 xian1 zhi1 hong2 yu4 ran2 。
- zi4 gu3 qing1 fen1 bu4 neng2 e4 ， liu2 de2 jia1 ming2 wei4 shen4 xian1 。
- shang4 huang2 xi1 qu4 yang2 fei1 si3 ， man2 hai3 tiao2 tiao2 qian1 wan4 li3 。
- hua2 qing1 gong1 que1 qu4 wu2 ren2 ， nan2 lai2 bu2 jian4 hong2 chen2 qi3 。
- zhi4 jin1 rong2 zhi2 bian4 min3 zhou1 ， li2 li2 zhu1 shi2 fan2 xing1 chou2 。
- yi2 ri4 wei4 jun1 kong1 bian4 se4 ， qian1 li3 ping2 shui2 su4 zhi4 you2 。
- ke3 lian2 jin3 wo4 shen2 xian1 lü3 ， wei4 yin3 ning2 jiang1 di2 fan2 shu3 。
- qi3 yan2 bu4 xi1 shi2 qian1 qian2 ， ming3 ding1 qin2 lou2 gui4 hua1 xu3 。
- qin2 lou2 nü3 zi3 xiu4 luo2 shang0 ， feng4 xiao1 wu1 yan4 liu2 gong1 shang1 。
- zui4 ge1 yi4 qu3 li4 zhi1 xiang1 ， xi2 shang4 shao4 nian2 jie1 duan4 chang2 。

## 注释

## 译文

## 赏析
