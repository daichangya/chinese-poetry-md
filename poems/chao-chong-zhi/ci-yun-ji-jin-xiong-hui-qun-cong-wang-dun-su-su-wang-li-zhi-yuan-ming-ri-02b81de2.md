---
id: chao-chong-zhi-ci-yun-ji-jin-xiong-hui-qun-cong-wang-dun-su-su-wang-li-zhi-yuan-ming-ri-02b81de2
title: 次韵集津兄会群从王敦素宿王立之园明日西征马上寄示诸人
titlePinyin: ci4 yun4 ji2 jin1 xiong1 hui4 qun2 cong2 wang2 dun1 su4 su4 wang2 li4 zhi1 yuan2 ming2 ri4 xi1 zheng1 ma3 shang4 ji4 shi4 zhu1 ren2
titleSlug: ci-yun-ji-jin-xiong-hui-qun-cong-wang-dun-su-su-wang-li-zhi-yuan-ming-ri-02b81de2
author: 晁冲之
authorPinyin: chao2 chong1 zhi1
authorSlug: chao-chong-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋高访幽居，风急桑未落。
- 天寒鸡犬静，地僻门巷阔。
- 主人避世贤，自说久栖泊。
- 呼儿出罇罍，梨栗亦不恶。
- 宾客四五人，谈笑动林薄。
- 夜阑惨无懽，离忧倏中作。
- 伯也天下士，千金轻一诺。
- 挥斥杨墨徒，正是邹鲁学。
- 如何但银鱼，生事了无托。
- 惜哉桃李姿，见笑葵与藿。
- 鸡鸣驱车行，令人意参错。

## 拼音
- qiu1 gao1 fang3 you1 ju1 ， feng1 ji2 sang1 wei4 luo4 。
- tian1 han2 ji1 quan3 jing4 ， di4 pi4 men2 xiang4 kuo4 。
- zhu3 ren2 bi4 shi4 xian2 ， zi4 shuo1 jiu3 qi1 bo2 。
- hu1 er2 chu1 zun1 lei2 ， li2 li4 yi4 bu2 e4 。
- bin1 ke4 si4 wu3 ren2 ， tan2 xiao4 dong4 lin2 bao2 。
- ye4 lan2 can3 wu2 huan1 ， li2 you1 shu1 zhong1 zuo4 。
- bo2 ye3 tian1 xia4 shi4 ， qian1 jin1 qing1 yi2 nuo4 。
- hui1 chi4 yang2 mo4 tu2 ， zheng4 shi4 zou1 lu3 xue2 。
- ru2 he2 dan4 yin2 yu2 ， sheng1 shi4 le0 wu2 tuo1 。
- xi1 zai1 tao2 li3 zi1 ， jian4 xiao4 kui2 yu3 huo4 。
- ji1 ming2 qu1 che1 xing2 ， ling4 ren2 yi4 can1 cuo4 。

## 注释

## 译文

## 赏析
