---
id: chao-chong-zhi-lu-yuan-jun-ji-ri-zhu-cha
title: 陆元钧寄日注茶
titlePinyin: lu4 yuan2 jun1 ji4 ri4 zhu4 cha2
titleSlug: lu-yuan-jun-ji-ri-zhu-cha
author: 晁冲之
authorPinyin: chao2 chong1 zhi1
authorSlug: chao-chong-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔不知风雅颂，草木独以茶比讽。
- 陋哉徐铉说茶苦，欲与淇园竹同种。
- 又疑禹漏税九州，橘柚当年错包贡。
- 腐儒妄测圣人意，远物劳民亦安用。
- 含桃熟荐当在盘，荔子生来枉飞鞚。
- 羊爼异好亦何有，蚶菜殊珍要非奉。
- 君家季疵真祸首，毁论徒劳世仍重。
- 争新鬭试夸撃拂，风俗移人可深痛。
- 老夫病渴手自煎，嗜好悠悠亦从众。
- 更烦小陆分日注，密封细字蛮奴送。
- 枪旗却忆采撷初，雪花似是云溪动。
- 更期遗我但敲门，玉川无复周公梦。

## 拼音
- wo3 xi1 bu4 zhi1 feng1 ya3 song4 ， cao3 mu4 du2 yi3 cha2 bi3 feng3 。
- lou4 zai1 xu2 xuan4 shuo1 cha2 ku3 ， yu4 yu3 qi2 yuan2 zhu2 tong2 zhong3 。
- you4 yi2 yu3 lou4 shui4 jiu3 zhou1 ， ju2 you4 dang1 nian2 cuo4 bao1 gong4 。
- fu3 ru2 wang4 ce4 sheng4 ren2 yi4 ， yuan3 wu4 lao2 min2 yi4 an1 yong4 。
- han2 tao2 shu2 jian4 dang1 zai4 pan2 ， li4 zi3 sheng1 lai2 wang3 fei1 kong4 。
- yang2 zu3 yi4 hao3 yi4 he2 you3 ， han1 cai4 shu1 zhen1 yao4 fei1 feng4 。
- jun1 jia1 ji4 ci1 zhen1 huo4 shou3 ， hui3 lun4 tu2 lao2 shi4 reng2 zhong4 。
- zheng1 xin1 dou4 shi4 kua1 ji1 fu2 ， feng1 su2 yi2 ren2 ke3 shen1 tong4 。
- lao3 fu1 bing4 ke3 shou3 zi4 jian1 ， shi4 hao4 you1 you1 yi4 cong2 zhong4 。
- geng4 fan2 xiao3 lu4 fen1 ri4 zhu4 ， mi4 feng1 xi4 zi4 man2 nu2 song4 。
- qiang1 qi2 que4 yi4 cai3 xie2 chu1 ， xue3 hua1 si4 shi4 yun2 xi1 dong4 。
- geng4 qi1 yi2 wo3 dan4 qiao1 men2 ， yu4 chuan1 wu2 fu4 zhou1 gong1 meng4 。

## 注释

## 译文

## 赏析
