---
id: chao-chong-zhi-zeng-seng-fa-yi-mo
title: 赠僧法一墨
titlePinyin: zeng4 seng1 fa3 yi2 mo4
titleSlug: zeng-seng-fa-yi-mo
author: 晁冲之
authorPinyin: chao2 chong1 zhi1
authorSlug: chao-chong-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄山之巅百尺松，虬枝偃盖连群峰。
- 山神守护魑魅避，道人剪伐天为容。
- 扪崖踸踔篝火远，绝壁晻霭凝烟浓。
- 玄霜霏霏玉杵下，捕麋煮角当严冬。
- 阴房风日不可到，律琯吹尽灰无踪。
- 小书细字著名姓，黄金照耀图双龙。
- 守臣再拜选进日，九关有诏开重重。
- 老儒偶得实天幸，千金更买无由逢。
- 上人澹泊何所好，工书草隶如飞蓬。
- 苦来求我惜不得，一酬十载相过从。
- 君不见玉堂词人紫垣客，拜赐舞蹈黄罗封。
- 长安纸价犹未贵，江南江北山皆童。

## 拼音
- huang2 shan1 zhi1 dian1 bai3 chi3 song1 ， qiu2 zhi1 yan3 gai4 lian2 qun2 feng1 。
- shan1 shen2 shou3 hu4 chi1 mei4 bi4 ， dao4 ren2 jian3 fa2 tian1 wei4 rong2 。
- men2 ya2 chen3 chuo1 gou1 huo3 yuan3 ， jue2 bi4 an3 ai3 ning2 yan1 nong2 。
- xuan2 shuang1 fei1 fei1 yu4 chu3 xia4 ， bu3 mi2 zhu3 jiao3 dang1 yan2 dong1 。
- yin1 fang2 feng1 ri4 bu4 ke3 dao4 ， lü4 guan3 chui1 jin4 hui1 wu2 zong1 。
- xiao3 shu1 xi4 zi4 zhu4 ming2 xing4 ， huang2 jin1 zhao4 yao4 tu2 shuang1 long2 。
- shou3 chen2 zai4 bai4 xuan3 jin4 ri4 ， jiu3 guan1 you3 zhao4 kai1 chong2 chong2 。
- lao3 ru2 ou3 de2 shi2 tian1 xing4 ， qian1 jin1 geng4 mai3 wu2 you2 feng2 。
- shang4 ren2 dan4 bo2 he2 suo3 hao3 ， gong1 shu1 cao3 li4 ru2 fei1 peng2 。
- ku3 lai2 qiu2 wo3 xi1 bu4 de2 ， yi4 chou2 shi2 zai3 xiang1 guo4 cong2 。
- jun1 bu2 jian4 yu4 tang2 ci2 ren2 zi3 yuan2 ke4 ， bai4 ci4 wu3 dao3 huang2 luo2 feng1 。
- chang2 an1 zhi3 jia4 you2 wei4 gui4 ， jiang1 nan2 jiang1 bei3 shan1 jie1 tong2 。

## 注释

## 译文

## 赏析
