---
id: chao-chong-zhi-dong-yang-shan-ren-pi-ju
title: 东阳山人僻居
titlePinyin: dong1 yang2 shan1 ren2 pi4 ju1
titleSlug: dong-yang-shan-ren-pi-ju
author: 晁冲之
authorPinyin: chao2 chong1 zhi1
authorSlug: chao-chong-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家京洛间，桂玉资薄产。
- 平生丘壑心，水竹不满眼。
- 清晨有客吴中来，山川指授收奇才。
- 笑谈长揖波浪下，怀抱远承岩穴开。
- 东阳山人高华隐，豪侠持身复修谨。
- 旁山多辟黍秫田，碧溪东流及春酝。
- 溪南一亩当翠微，秋风莼熟菰叶肥。
- 龟鱼上带藻荇动，鸥鹭下拂芙蓉飞。
- 亭阴野塘亦新筑，溪山共作窗中绿。
- 诸郎年少皆知书，子夜哦诗动修竹。
- 岁时冠盖如浮云，撃钟鼎食江淮闻。
- 爱山自比谢康乐，多士不减春申君。
- 我欲沿溪扬小楫，亭边共醉藤萝月。
- 叩门夜访君家时，扁舟重载山阴雪。

## 拼音
- wo3 jia1 jing1 luo4 jian1 ， gui4 yu4 zi1 bao2 chan3 。
- ping2 sheng1 qiu1 he4 xin1 ， shui3 zhu2 bu4 man3 yan3 。
- qing1 chen2 you3 ke4 wu2 zhong1 lai2 ， shan1 chuan1 zhi3 shou4 shou1 qi2 cai2 。
- xiao4 tan2 chang2 yi1 bo1 lang4 xia4 ， huai2 bao4 yuan3 cheng2 yan2 xue2 kai1 。
- dong1 yang2 shan1 ren2 gao1 hua2 yin3 ， hao2 xia2 chi2 shen1 fu4 xiu1 jin3 。
- pang2 shan1 duo1 pi4 shu3 shu2 tian2 ， bi4 xi1 dong1 liu2 ji2 chun1 yun4 。
- xi1 nan2 yi4 mu3 dang1 cui4 wei1 ， qiu1 feng1 chun2 shu2 gu1 ye4 fei2 。
- gui1 yu2 shang4 dai4 zao3 xing4 dong4 ， ou1 lu4 xia4 fu2 fu2 rong2 fei1 。
- ting2 yin1 ye3 tang2 yi4 xin1 zhu4 ， xi1 shan1 gong4 zuo4 chuang1 zhong1 lü4 。
- zhu1 lang2 nian2 shao4 jie1 zhi1 shu1 ， zi3 ye4 o4 shi1 dong4 xiu1 zhu2 。
- sui4 shi2 guan1 gai4 ru2 fu2 yun2 ， ji1 zhong1 ding3 shi2 jiang1 huai2 wen2 。
- ai4 shan1 zi4 bi3 xie4 kang1 le4 ， duo1 shi4 bu4 jian3 chun1 shen1 jun1 。
- wo3 yu4 yan2 xi1 yang2 xiao3 ji2 ， ting2 bian1 gong4 zui4 teng2 luo2 yue4 。
- kou4 men2 ye4 fang3 jun1 jia1 shi2 ， pian1 zhou1 zhong4 zai3 shan1 yin1 xue3 。

## 注释

## 译文

## 赏析
