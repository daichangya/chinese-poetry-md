---
id: chao-chong-zhi-ci-yun-wang-li-zhi-xue-zhong-yi-jiu-jian-xiang
title: 次韵王立之雪中以酒见饷
titlePinyin: ci4 yun4 wang2 li4 zhi1 xue3 zhong1 yi3 jiu3 jian4 xiang3
titleSlug: ci-yun-wang-li-zhi-xue-zhong-yi-jiu-jian-xiang
author: 晁冲之
authorPinyin: chao2 chong1 zhi1
authorSlug: chao-chong-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔云惨惨驱朝暄，龙沙一尺人相怜。
- 寒猿哀啸失山木，饥鹤仰唳空舞天。
- 当年补天真戏尔，不知修月何时已。
- 坐烦耆旧说辛卯，至遣儿童忧甲子。
- 城中米价贵如玉，举家倒廪无斗粟。
- 千金狐裘岂易得，百结鹑衣不堪鬻。
- 我生但识茅与菅，何曾过眼逢瑶璠。
- 辱君新诗问所似，欲辨不敢非忘言。
- 开壶酌酒浇我胸，酒酣起舞颜为红。
- 会见东风扫冰雪，江梅塞柳烦春工。

## 拼音
- shuo4 yun2 can3 can3 qu1 chao2 xuan1 ， long2 sha1 yi4 chi3 ren2 xiang1 lian2 。
- han2 yuan2 ai1 xiao4 shi1 shan1 mu4 ， ji1 he4 yang3 li4 kong1 wu3 tian1 。
- dang1 nian2 bu3 tian1 zhen1 xi4 er3 ， bu4 zhi1 xiu1 yue4 he2 shi2 yi3 。
- zuo4 fan2 qi2 jiu4 shuo1 xin1 mao3 ， zhi4 qian3 er2 tong2 you1 jia3 zi3 。
- cheng2 zhong1 mi3 jia4 gui4 ru2 yu4 ， ju3 jia1 dao3 lin3 wu2 dou4 su4 。
- qian1 jin1 hu2 qiu2 qi3 yi4 de2 ， bai3 jie2 chun2 yi1 bu4 kan1 yu4 。
- wo3 sheng1 dan4 shi2 mao2 yu3 jian1 ， he2 ceng2 guo4 yan3 feng2 yao2 fan2 。
- ru3 jun1 xin1 shi1 wen4 suo3 si4 ， yu4 bian4 bu4 gan3 fei1 wang4 yan2 。
- kai1 hu2 zhuo2 jiu3 jiao1 wo3 xiong1 ， jiu3 han1 qi3 wu3 yan2 wei4 hong2 。
- hui4 jian4 dong1 feng1 sao3 bing1 xue3 ， jiang1 mei2 sai1 liu3 fan2 chun1 gong1 。

## 注释

## 译文

## 赏析
