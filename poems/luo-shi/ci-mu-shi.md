---
id: luo-shi-ci-mu-shi
title: 慈母石
titlePinyin: ci2 mu3 shi2
titleSlug: ci-mu-shi
author: 罗适
authorPinyin: luo2 shi4
authorSlug: luo-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叠石江头峻如壁，舟人指云慈母石。
- 慈母名兮不可闻，巉岩坑压秋江碧。
- 我闻慈母石，启我父母思。
- 人有父母谁不思，我思父母偏伤悲。
- 忆昔生我童稚时，家贫日逐图生资。
- 父母衣我宁自寒，父母食我宁自饥。
- 拾薪为我代灯烛，鬻衣为我买诗书。
- 朝夕劝我苦勤读，戒我弗作庸常儿。
- 嗟哉我生命多疾，父母提携延岁日。
- 忽朝卧病一呻吟，父母咿哑面如漆。
- 有时为我祝神祇，愿我早著蓝袍归。
- 此时我心常感发，愿如夫子言无违。
- 嗟哉我生命多蹇，少年不第第已晚。
- 况兼父母未死时，食不饱兮衣不暖。
- 今朝身为一命仕，薄俸聊堪奉甘旨。
- 双亲已逝掩荒丘，薄俸翻将饱妻子。
- 有时举筯食新鲜，默默不知双泪涟。
- 拭泪空将酒杯奠，酒杯不到阴容前。
- 慈母石，世稀有，汝在江头天地久。
- 我思父母不得食，此恨当同汝不朽。
- 呜呼罔极恩难报，于今頼有移忠孝。
- 行当竭力事明君，庶可扬名酬二亲。

## 拼音
- die2 shi2 jiang1 tou2 jun4 ru2 bi4 ， zhou1 ren2 zhi3 yun2 ci2 mu3 shi2 。
- ci2 mu3 ming2 xi1 bu4 ke3 wen2 ， chan2 yan2 keng1 ya1 qiu1 jiang1 bi4 。
- wo3 wen2 ci2 mu3 shi2 ， qi3 wo3 fu4 mu3 si1 。
- ren2 you3 fu4 mu3 shui2 bu4 si1 ， wo3 si1 fu4 mu3 pian1 shang1 bei1 。
- yi4 xi1 sheng1 wo3 tong2 zhi4 shi2 ， jia1 pin2 ri4 zhu2 tu2 sheng1 zi1 。
- fu4 mu3 yi1 wo3 ning2 zi4 han2 ， fu4 mu3 shi2 wo3 ning2 zi4 ji1 。
- shi2 xin1 wei4 wo3 dai4 deng1 zhu2 ， yu4 yi1 wei4 wo3 mai3 shi1 shu1 。
- zhao1 xi1 quan4 wo3 ku3 qin2 du2 ， jie4 wo3 fu2 zuo4 yong1 chang2 er2 。
- jie1 zai1 wo3 sheng1 ming4 duo1 ji2 ， fu4 mu3 ti2 xie2 yan2 sui4 ri4 。
- hu1 chao2 wo4 bing4 yi4 shen1 yin2 ， fu4 mu3 yi1 ya3 mian4 ru2 qi1 。
- you3 shi2 wei4 wo3 zhu4 shen2 qi2 ， yuan4 wo3 zao3 zhu4 lan2 pao2 gui1 。
- ci3 shi2 wo3 xin1 chang2 gan3 fa1 ， yuan4 ru2 fu1 zi3 yan2 wu2 wei2 。
- jie1 zai1 wo3 sheng1 ming4 duo1 jian3 ， shao4 nian2 bu2 di4 di4 yi3 wan3 。
- kuang4 jian1 fu4 mu3 wei4 si3 shi2 ， shi2 bu4 bao3 xi1 yi1 bu4 nuan3 。
- jin1 chao2 shen1 wei4 yi2 ming4 shi4 ， bao2 feng4 liao2 kan1 feng4 gan1 zhi3 。
- shuang1 qin1 yi3 shi4 yan3 huang1 qiu1 ， bao2 feng4 fan1 jiang1 bao3 qi1 zi3 。
- you3 shi2 ju3 zhu4 shi2 xin1 xian1 ， mo4 mo4 bu4 zhi1 shuang1 lei4 lian2 。
- shi4 lei4 kong1 jiang1 jiu3 bei1 dian4 ， jiu3 bei1 bu2 dao4 yin1 rong2 qian2 。
- ci2 mu3 shi2 ， shi4 xi1 you3 ， ru3 zai4 jiang1 tou2 tian1 di4 jiu3 。
- wo3 si1 fu4 mu3 bu4 de2 shi2 ， ci3 hen4 dang1 tong2 ru3 bu4 xiu3 。
- wu1 hu1 wang3 ji2 en1 nan2 bao4 ， yu2 jin1 lai4 you3 yi2 zhong1 xiao4 。
- hang2 dang0 jie2 li4 shi4 ming2 jun1 ， shu4 ke3 yang2 ming2 chou2 er4 qin1 。

## 注释

## 译文

## 赏析
