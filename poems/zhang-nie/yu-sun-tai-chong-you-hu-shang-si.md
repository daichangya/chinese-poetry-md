---
id: zhang-nie-yu-sun-tai-chong-you-hu-shang-si
title: 与孙太冲游湖上寺
titlePinyin: yu3 sun1 tai4 chong1 you2 hu2 shang4 si4
titleSlug: yu-sun-tai-chong-you-hu-shang-si
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作客岁月久，新春生白须。
- 淹留竟何为，闭户犹繙书。
- 今朝天气佳，逍遥步城隅。
- 初旭野尚晦，青草含露濡。
- 好风如有期，微漪满平湖。
- 白日照原野，青山开画图。
- 晴林峰外稠，壊塔烟中孤。
- 山坳见修竹，游步得僧居。
- 地偏兰茝芳，气暖夭桃舒。
- 何年深宫姬，藁葬依浮图。
- 一往随化迁，岂复平阳车。
- 顾之三叹息，不饮定何如。

## 拼音
- zuo4 ke4 sui4 yue4 jiu3 ， xin1 chun1 sheng1 bai2 xu1 。
- yan1 liu2 jing4 he2 wei4 ， bi4 hu4 you2 fan1 shu1 。
- jin1 chao2 tian1 qi4 jia1 ， xiao1 yao2 bu4 cheng2 yu2 。
- chu1 xu4 ye3 shang4 hui4 ， qing1 cao3 han2 lu4 ru2 。
- hao3 feng1 ru2 you3 qi1 ， wei1 yi1 man3 ping2 hu2 。
- bai2 ri4 zhao4 yuan2 ye3 ， qing1 shan1 kai1 hua4 tu2 。
- qing2 lin2 feng1 wai4 chou2 ， huai4 ta3 yan1 zhong1 gu1 。
- shan1 ao4 jian4 xiu1 zhu2 ， you2 bu4 de2 seng1 ju1 。
- di4 pian1 lan2 chai3 fang1 ， qi4 nuan3 yao1 tao2 shu1 。
- he2 nian2 shen1 gong1 ji1 ， gao3 zang4 yi1 fu2 tu2 。
- yi4 wang3 sui2 hua4 qian1 ， qi3 fu4 ping2 yang2 che1 。
- gu4 zhi1 san1 tan4 xi1 ， bu4 yin3 ding4 he2 ru2 。

## 注释

## 译文

## 赏析
