---
id: zhang-nie-chong-shan-tu-qi-xian-shi
title: 崇山图七贤诗
titlePinyin: chong2 shan1 tu2 qi1 xian2 shi1
titleSlug: chong-shan-tu-qi-xian-shi
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 题舆意匠崇崖图，鲁侯为赋溪隠诗。
- 长松短壑历可数，坐使妙境移于斯。
- 地灵神秀天所秘，豺嘷虺伏鬼莫窥。
- 芟蓬扶翳快登览，若有异物阴相之。
- 嵌岩嶻嶪临汉浒，左拱右揖如追随。
- 七峰远峙攅剑直，三溪旁缭萦带垂。
- 芳洲兰杜飞白鹭，沧浪渔艇牵钩丝。
- 烟霏露融水鉴浄，一声孤笛横云霓。
- 淑气亭亭扫般若，昂精灿灿栖明祠。
- 幽寻眼力覻大巧，卜筑得此林峦奇。
- 堂如连舰岸若玦，呀成空谷洼为池。
- 妙观观尽见觉性，静隠隠德腾光辉。
- 信美谁谓非云土，致爽自足和天倪。
- 邓公之孙特不凡，渥洼绣韀黄金羁。
- 胸中万顷九云梦，江湖寛旷贞以期。

## 拼音
- ti2 yu2 yi4 jiang4 chong2 ya2 tu2 ， lu3 hou2 wei4 fu4 xi1 yin3 shi1 。
- chang2 song1 duan3 he4 li4 ke3 shu4 ， zuo4 shi3 miao4 jing4 yi2 yu2 si1 。
- di4 ling2 shen2 xiu4 tian1 suo3 mi4 ， chai2 hao2 hui1 fu2 gui3 mo4 kui1 。
- shan1 peng2 fu2 yi4 kuai4 deng1 lan3 ， ruo4 you3 yi4 wu4 yin1 xiang1 zhi1 。
- qian4 yan2 jie2 ye4 lin2 han4 hu3 ， zuo3 gong3 you4 yi1 ru2 zhui1 sui2 。
- qi1 feng1 yuan3 zhi4 zan3 jian4 zhi2 ， san1 xi1 pang2 liao2 ying2 dai4 chui2 。
- fang1 zhou1 lan2 du4 fei1 bai2 lu4 ， cang1 lang4 yu2 ting3 qian1 gou1 si1 。
- yan1 fei1 lu4 rong2 shui3 jian4 jing4 ， yi4 sheng1 gu1 di2 heng2 yun2 ni2 。
- shu1 qi4 ting2 ting2 sao3 ban1 ruo4 ， ang2 jing1 can4 can4 qi1 ming2 ci2 。
- you1 xun2 yan3 li4 qu1 da4 qiao3 ， bu3 zhu4 de2 ci3 lin2 luan2 qi2 。
- tang2 ru2 lian2 jian4 an4 ruo4 jue2 ， ya0 cheng2 kong1 gu3 wa1 wei4 chi2 。
- miao4 guan1 guan1 jin4 jian4 jue2 xing4 ， jing4 yin3 yin3 de2 teng2 guang1 hui1 。
- xin4 mei3 shui2 wei4 fei1 yun2 tu3 ， zhi4 shuang3 zi4 zu2 he2 tian1 ni2 。
- deng4 gong1 zhi1 sun1 te4 bu4 fan2 ， wo4 wa1 xiu4 jian1 huang2 jin1 ji1 。
- xiong1 zhong1 wan4 qing3 jiu3 yun2 meng4 ， jiang1 hu2 kuan1 kuang4 zhen1 yi3 qi1 。

## 注释

## 译文

## 赏析
