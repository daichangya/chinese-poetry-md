---
id: zhang-nie-he-zi-ying-jin-hua-shu-yuan-ji-ti
title: 何子应金华书院寄题
titlePinyin: he2 zi3 ying4 jin1 hua2 shu1 yuan4 ji4 ti2
titleSlug: he-zi-ying-jin-hua-shu-yuan-ji-ti
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生子何子，自赞如柳州。
- 昨缘功名迕，悮落西南陬。
- 借宅备三径，读书穷九丘。
- 身与苍梧闲，心同湘水悠。
- 时为鲍谢句，自作商声讴。
- 入户山嶷嶷，垂簷竹修修。
- 不携东山妓，居是东山流。
- 子长擅史册，传家称故侯。
- 矧君外王父，晚尝陈帝猷。
- 君传衣钵久，轩昂似前修。
- 勿以一跌故，便欲荣菟裘。
- 解手旧年永，寄书新岁稠。
- 君其自贵珍，遄归侍凝旒。

## 拼音
- ping2 sheng1 zi3 he2 zi3 ， zi4 zan4 ru2 liu3 zhou1 。
- zuo2 yuan2 gong1 ming2 wu3 ， wu4 luo4 xi1 nan2 zou1 。
- jie4 zhai2 bei4 san1 jing4 ， du2 shu1 qiong2 jiu3 qiu1 。
- shen1 yu3 cang1 wu2 xian2 ， xin1 tong2 xiang1 shui3 you1 。
- shi2 wei4 bao4 xie4 ju4 ， zi4 zuo4 shang1 sheng1 ou1 。
- ru4 hu4 shan1 yi2 yi2 ， chui2 yan2 zhu2 xiu1 xiu1 。
- bu4 xie2 dong1 shan1 ji4 ， ju1 shi4 dong1 shan1 liu2 。
- zi3 chang2 shan4 shi3 ce4 ， chuan2 jia1 cheng1 gu4 hou2 。
- shen3 jun1 wai4 wang2 fu4 ， wan3 chang2 chen2 di4 you2 。
- jun1 chuan2 yi1 bo1 jiu3 ， xuan1 ang2 si4 qian2 xiu1 。
- wu4 yi3 yi4 die1 gu4 ， bian4 yu4 rong2 tu2 qiu2 。
- jie3 shou3 jiu4 nian2 yong3 ， ji4 shu1 xin1 sui4 chou2 。
- jun1 qi2 zi4 gui4 zhen1 ， chuan2 gui1 shi4 ning2 liu2 。

## 注释

## 译文

## 赏析
