---
id: zhang-nie-xia-zhi-hong-fang-cheng-dao-zhong-yi-shi-jian-ji-bi-di-qiong-shan-qiu-yu-3feeab0c
title: 夏致宏方城道中以诗见寄避地穷山秋雨仍作因次其韵
titlePinyin: xia4 zhi4 hong2 fang1 cheng2 dao4 zhong1 yi3 shi1 jian4 ji4 bi4 di4 qiong2 shan1 qiu1 yu3 reng2 zuo4 yin1 ci4 qi2 yun4
titleSlug: xia-zhi-hong-fang-cheng-dao-zhong-yi-shi-jian-ji-bi-di-qiong-shan-qiu-yu-3feeab0c
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柴门直面排青壁，山木凋霜疏寂历。
- 西风吹雨众山昏，声落茅簷断还滴。
- 每读离骚伤远游，一为迁客又经秋。
- 四时代谢不停轨，澂江万古长悠悠。
- 丹枫蕙叶照岩壑，物态故欲增繁忧。
- 诗成满岫湿烟起，寸心折尽空搔头。

## 拼音
- chai2 men2 zhi2 mian4 pai2 qing1 bi4 ， shan1 mu4 diao1 shuang1 shu1 ji4 li4 。
- xi1 feng1 chui1 yu3 zhong4 shan1 hun1 ， sheng1 luo4 mao2 yan2 duan4 hai2 di1 。
- mei3 du2 li2 sao1 shang1 yuan3 you2 ， yi2 wei4 qian1 ke4 you4 jing1 qiu1 。
- si4 shi2 dai4 xie4 bu4 ting2 gui3 ， cheng2 jiang1 wan4 gu3 chang2 you1 you1 。
- dan1 feng1 hui4 ye4 zhao4 yan2 he4 ， wu4 tai4 gu4 yu4 zeng1 fan2 you1 。
- shi1 cheng2 man3 xiu4 shi1 yan1 qi3 ， cun4 xin1 zhe2 jin4 kong1 sao1 tou2 。

## 注释

## 译文

## 赏析
