---
id: zhang-nie-shao-xing-sheng-xiao-gan-tong-shi
title: 绍兴圣孝感通诗
titlePinyin: shao4 xing1 sheng4 xiao4 gan3 tong1 shi1
titleSlug: shao-xing-sheng-xiao-gan-tong-shi
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宋有天下，逮乎八世。
- 猛敌横生，侵欲不忌。
- 尧汤水旱，文景菑异。
- 数则使然，岂人攸塈。
- 皇帝承统，甚武且仁。
- 内销奸孽，外备殊邻。
- 濅明濅昌，师武臣力。
- 抵掌含怒，日思奋殛。
- 皇帝曰咨，咨女将臣。
- 慎守疆埸，以保吾民。
- 敌来则御，折北勿追。
- 姑修吾德，以待所归。
- 人亦有言，投鼠忌器。
- 矧彼狡焉，吾亲是质。
- 彼兵攸恃，我则德攻。
- 靡以岁月，徼天之衷。
- 彼虽刚戾，不可扰驯。
- 我视其欲，以舒吾仁。
- 始我有众，公卿庶士。
- 谓彼悍骄，庸知德义。
- 苟有诚信，金石为开。
- 豚鱼之孚，惟道之怀。
- 有唐睿真，亟诏求访。
- 恻怛之诚，宁甘百𫍬。
- 皇帝曰咨，予由是心。
- 彼虽我诈，我惟尔忱。
- 孝悌之至，神明可通。
- 惟彼不信，天诱其衷。
- 行人是来，言弃旧恶。
- 我奉慈母，归御长乐。
- 八月甲子，至行在所。
- 天子在所，天子郊迎，其从如雨。
- 老稚仰观，踊跃呼舞。
- 卿士相趋，肃穆伛偻。
- 天地感通，发祥颓祉。
- 卿云鬰兴，轮囷离诡。
- 屏翳不惊，川后静波。
- 云飞渊泳，讙声相和。
- 玉虬沛艾，芝盖穹崇。
- 千乘雷动，万骑风从。
- 天子是侍，如长乐宫。
- 渤澥为杯，华嵩为豆。
- 举烽行炙，撞钟命酒。
- 既劳王爵，下逮奔走。
- 万岁称觞，献太母寿。
- 敷天之庆，周浃寰宇。
- 薄海内外，无或失所。
- 皇帝之孝，振古曷遇。
- 睿算无疆，永作民主。
- 人无疾疠，田多稷黍。
- 兵革不试，四夷款附。
- 太母万年，康疆燕豫。
- 皇帝之孝，莫与比德。
- 锡羡无疆，子孙千亿。
- 莞簟发祥，开统拓迹。
- 嶷嶷岐岐，诜诜翼翼。
- 有绿其车，有赤其舄。
- 太母万年，含饴燕息。
- 始归太母，小大具疑。
- 谓将我廷，胡宁以归。
- 皇帝之孝，先定不易。
- 爰有廷臣，协比我德。
- 有赞其决，无贰其心。
- 指期待蔇，天实我临。
- 曾无愆素，归御愔愔。
- 凡是讙嚣，尽为歌吟。
- 天锡皇帝，示将保定。
- 太平之休，繄此其证。
- 际天所覆，咸为我土。
- 含识之伦，我籍斯附。
- 充入旧贯，天临万方。
- 子子孙孙，永世克昌。

## 拼音
- song4 you3 tian1 xia4 ， dai3 hu1 ba1 shi4 。
- meng3 di2 heng2 sheng1 ， qin1 yu4 bu2 ji4 。
- yao2 tang1 shui3 han4 ， wen2 jing3 zi1 yi4 。
- shu4 ze2 shi3 ran2 ， qi3 ren2 you1 ji4 。
- huang2 di4 cheng2 tong3 ， shen4 wu3 qie3 ren2 。
- nei4 xiao1 jian1 nie4 ， wai4 bei4 shu1 lin2 。
- jin4 ming2 jin4 chang1 ， shi1 wu3 chen2 li4 。
- di3 zhang3 han2 nu4 ， ri4 si1 fen4 ji2 。
- huang2 di4 yue1 zi1 ， zi1 nü3 jiang4 chen2 。
- shen4 shou3 jiang1 yi4 ， yi3 bao3 wu2 min2 。
- di2 lai2 ze2 yu4 ， zhe2 bei3 wu4 zhui1 。
- gu1 xiu1 wu2 de2 ， yi3 dai4 suo3 gui1 。
- ren2 yi4 you3 yan2 ， tou2 shu3 ji4 qi4 。
- shen3 bi3 jiao3 yan1 ， wu2 qin1 shi4 zhi4 。
- bi3 bing1 you1 shi4 ， wo3 ze2 de2 gong1 。
- mi2 yi3 sui4 yue4 ， jiao3 tian1 zhi1 zhong1 。
- bi3 sui1 gang1 li4 ， bu4 ke3 rao3 xun4 。
- wo3 shi4 qi2 yu4 ， yi3 shu1 wu2 ren2 。
- shi3 wo3 you3 zhong4 ， gong1 qing1 shu4 shi4 。
- wei4 bi3 han4 jiao1 ， yong1 zhi1 de2 yi4 。
- gou3 you3 cheng2 xin4 ， jin1 shi2 wei4 kai1 。
- tun2 yu2 zhi1 fu2 ， wei2 dao4 zhi1 huai2 。
- you3 tang2 rui4 zhen1 ， ji2 zhao4 qiu2 fang3 。
- ce4 da2 zhi1 cheng2 ， ning2 gan1 bai3 𫍬 。
- huang2 di4 yue1 zi1 ， yu3 you2 shi4 xin1 。
- bi3 sui1 wo3 zha4 ， wo3 wei2 er3 chen2 。
- xiao4 ti4 zhi1 zhi4 ， shen2 ming2 ke3 tong1 。
- wei2 bi3 bu2 xin4 ， tian1 you4 qi2 zhong1 。
- xing2 ren2 shi4 lai2 ， yan2 qi4 jiu4 e4 。
- wo3 feng4 ci2 mu3 ， gui1 yu4 chang2 le4 。
- ba1 yue4 jia3 zi3 ， zhi4 xing2 zai4 suo3 。
- tian1 zi3 zai4 suo3 ， tian1 zi3 jiao1 ying2 ， qi2 cong2 ru2 yu3 。
- lao3 zhi4 yang3 guan1 ， yong3 yue4 hu1 wu3 。
- qing1 shi4 xiang1 qu1 ， su4 mu4 yu3 lü3 。
- tian1 di4 gan3 tong1 ， fa1 xiang2 tui2 zhi3 。
- qing1 yun2 yu4 xing1 ， lun2 qun1 li2 gui3 。
- ping2 yi4 bu4 jing1 ， chuan1 hou4 jing4 bo1 。
- yun2 fei1 yuan1 yong3 ， huan1 sheng1 xiang1 he2 。
- yu4 qiu2 pei4 ai4 ， zhi1 gai4 qiong2 chong2 。
- qian1 cheng2 lei2 dong4 ， wan4 qi2 feng1 cong2 。
- tian1 zi3 shi4 shi4 ， ru2 chang2 le4 gong1 。
- bo2 xie4 wei4 bei1 ， hua2 song1 wei4 dou4 。
- ju3 feng1 xing2 zhi4 ， zhuang4 zhong1 ming4 jiu3 。
- ji4 lao2 wang2 jue2 ， xia4 dai3 ben1 zou3 。
- wan4 sui4 cheng1 shang1 ， xian4 tai4 mu3 shou4 。
- fu1 tian1 zhi1 qing4 ， zhou1 jia1 huan2 yu3 。
- bao2 hai3 nei4 wai4 ， wu2 huo4 shi1 suo3 。
- huang2 di4 zhi1 xiao4 ， zhen4 gu3 he2 yu4 。
- rui4 suan4 wu2 jiang1 ， yong3 zuo4 min2 zhu3 。
- ren2 wu2 ji2 li4 ， tian2 duo1 ji4 shu3 。
- bing1 ge2 bu2 shi4 ， si4 yi2 kuan3 fu4 。
- tai4 mu3 wan4 nian2 ， kang1 jiang1 yan4 yu4 。
- huang2 di4 zhi1 xiao4 ， mo4 yu3 bi3 de2 。
- xi1 xian4 wu2 jiang1 ， zi3 sun1 qian1 yi4 。
- wan3 dian4 fa1 xiang2 ， kai1 tong3 tuo4 ji4 。
- yi2 yi2 qi2 qi2 ， shen1 shen1 yi4 yi4 。
- you3 lü4 qi2 che1 ， you3 chi4 qi2 xi4 。
- tai4 mu3 wan4 nian2 ， han2 yi2 yan4 xi1 。
- shi3 gui1 tai4 mu3 ， xiao3 da4 ju4 yi2 。
- wei4 jiang1 wo3 ting2 ， hu2 ning2 yi3 gui1 。
- huang2 di4 zhi1 xiao4 ， xian1 ding4 bu2 yi4 。
- yuan2 you3 ting2 chen2 ， xie2 bi3 wo3 de2 。
- you3 zan4 qi2 jue2 ， wu2 er4 qi2 xin1 。
- zhi3 qi1 dai4 ji4 ， tian1 shi2 wo3 lin2 。
- ceng2 wu2 qian1 su4 ， gui1 yu4 yin1 yin1 。
- fan2 shi4 huan1 ao2 ， jin4 wei4 ge1 yin2 。
- tian1 xi1 huang2 di4 ， shi4 jiang1 bao3 ding4 。
- tai4 ping2 zhi1 xiu1 ， yi1 ci3 qi2 zheng4 。
- ji4 tian1 suo3 fu4 ， xian2 wei4 wo3 tu3 。
- han2 shi2 zhi1 lun2 ， wo3 ji2 si1 fu4 。
- chong1 ru4 jiu4 guan4 ， tian1 lin2 wan4 fang1 。
- zi3 zi3 sun1 sun1 ， yong3 shi4 ke4 chang1 。

## 注释

## 译文

## 赏析
