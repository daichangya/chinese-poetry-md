---
id: zhang-nie-zeng-zhao-gong-dan
title: 赠赵公旦
titlePinyin: zeng4 zhao4 gong1 dan4
titleSlug: zeng-zhao-gong-dan
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年意气隘九州，远别不为儿女愁。
- 秪今摧颓落异县，跬步信宿生离忧。
- 况今送子又千里，使我别绪何能休。
- 忆昔石城初识面，两髦紒帻君才收。
- 余方弱冠事科举，竝辔共适东西州。
- 春风寻胜襄傍寺，夜月复登临汉楼。
- 凤林花开无远近，渔梁柳暗迷汀洲。
- 荆门至陋不足数，杏山百丈清泉幽。
- 径过物色尽可记，至今夜梦当时游。
- 从兹一别星再终，相望不啻马牛风。
- 临安相见各惊叹，君非丁壮予老翁。
- 长离更挟鹓鶵至，射策同攀郄诜桂。
- 上书不肯干相公，𫖯首甘为州县吏。
- 故人义重非时俗，三程过我荒村寺。
- 欢言不觉春夜阑，破月已上前林端。
- 一杯相属且自适，莫话旧游成慨叹。
- 闻君早有求田约，四方宁有襄阳乐。
- 时平我则径西归，远追高士鹿门期。

## 拼音
- shao4 nian2 yi4 qi4 ai4 jiu3 zhou1 ， yuan3 bie2 bu2 wei4 er2 nü3 chou2 。
- di1 jin1 cui1 tui2 luo4 yi4 xian4 ， kui3 bu4 xin4 su4 sheng1 li2 you1 。
- kuang4 jin1 song4 zi3 you4 qian1 li3 ， shi3 wo3 bie2 xu4 he2 neng2 xiu1 。
- yi4 xi1 shi2 cheng2 chu1 shi2 mian4 ， liang3 mao2 ji4 ze2 jun1 cai2 shou1 。
- yu2 fang1 ruo4 guan4 shi4 ke1 ju3 ， bing4 pei4 gong4 shi4 dong1 xi1 zhou1 。
- chun1 feng1 xun2 sheng4 xiang1 bang4 si4 ， ye4 yue4 fu4 deng1 lin2 han4 lou2 。
- feng4 lin2 hua1 kai1 wu2 yuan3 jin4 ， yu2 liang2 liu3 an4 mi2 ting1 zhou1 。
- jing1 men2 zhi4 lou4 bu4 zu2 shu4 ， xing4 shan1 bai3 zhang4 qing1 quan2 you1 。
- jing4 guo4 wu4 se4 jin4 ke3 ji4 ， zhi4 jin1 ye4 meng4 dang1 shi2 you2 。
- cong2 zi1 yi4 bie2 xing1 zai4 zhong1 ， xiang1 wang4 bu2 chi4 ma3 niu2 feng1 。
- lin2 an1 xiang1 jian4 ge4 jing1 tan4 ， jun1 fei1 ding1 zhuang4 yu3 lao3 weng1 。
- chang2 li2 geng4 xie2 yuan1 chu2 zhi4 ， she4 ce4 tong2 pan1 xi4 shen1 gui4 。
- shang4 shu1 bu4 ken3 gan1 xiang4 gong0 ， fu3 shou3 gan1 wei4 zhou1 xian4 li4 。
- gu4 ren2 yi4 zhong4 fei1 shi2 su2 ， san1 cheng2 guo4 wo3 huang1 cun1 si4 。
- huan1 yan2 bu4 jue2 chun1 ye4 lan2 ， po4 yue4 yi3 shang4 qian2 lin2 duan1 。
- yi4 bei1 xiang1 shu3 qie3 zi4 shi4 ， mo4 hua4 jiu4 you2 cheng2 kai3 tan4 。
- wen2 jun1 zao3 you3 qiu2 tian2 yue1 ， si4 fang1 ning2 you3 xiang1 yang2 le4 。
- shi2 ping2 wo3 ze2 jing4 xi1 gui1 ， yuan3 zhui1 gao1 shi4 lu4 men2 qi1 。

## 注释

## 译文

## 赏析
