---
id: zhang-nie-liu-yue-chu-ba-ri-guo-long-dong-na-liang-shu-yin-xia-zhuo-quan-dai-yue-er-xing
title: 六月初八日过龙洞纳凉树阴下酌泉待月而行
titlePinyin: liu4 yue4 chu1 ba1 ri4 guo4 long2 dong4 na4 liang2 shu4 yin1 xia4 zhuo2 quan2 dai4 yue4 er2 xing2
titleSlug: liu-yue-chu-ba-ri-guo-long-dong-na-liang-shu-yin-xia-zhuo-quan-dai-yue-er-xing
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绝壁不带土，一目千仞青。
- 何年架危阁，窱窕陵青冥。
- 仰观众树姿，俯听大壑声。
- 山空响互答，隠辚心所惊。
- 人生几何时，冒此绝险行。
- 虽获须臾快，未偿百年生。
- 龙洞视正黑，水为琴筑鸣。
- 层岩积阴厚，六月如寒冰。
- 泉甘聚壑小，洞深秘神灵。
- 天设境自绝，地近人乃轻。
- 独坐荫佳桂，峰高日西倾。
- 薄暮来者少，长风始清泠。
- 赏会匪初望，徘徊但含情。
- 坐见山月上，众景纷纵横。
- 密林栖鸟定，始复事前征。

## 拼音
- jue2 bi4 bu2 dai4 tu3 ， yi2 mu4 qian1 ren4 qing1 。
- he2 nian2 jia4 wei1 ge2 ， tiao3 tiao3 ling2 qing1 ming2 。
- yang3 guan1 zhong4 shu4 zi1 ， fu3 ting1 da4 he4 sheng1 。
- shan1 kong1 xiang3 hu4 da2 ， yin3 lin2 xin1 suo3 jing1 。
- ren2 sheng1 ji3 he2 shi2 ， mao4 ci3 jue2 xian3 xing2 。
- sui1 huo4 xu1 yu2 kuai4 ， wei4 chang2 bai3 nian2 sheng1 。
- long2 dong4 shi4 zheng4 hei1 ， shui3 wei4 qin2 zhu4 ming2 。
- ceng2 yan2 ji1 yin1 hou4 ， liu4 yue4 ru2 han2 bing1 。
- quan2 gan1 ju4 he4 xiao3 ， dong4 shen1 mi4 shen2 ling2 。
- tian1 she4 jing4 zi4 jue2 ， di4 jin4 ren2 nai3 qing1 。
- du2 zuo4 yin4 jia1 gui4 ， feng1 gao1 ri4 xi1 qing1 。
- bo2 mu4 lai2 zhe3 shao3 ， chang2 feng1 shi3 qing1 ling2 。
- shang3 hui4 fei3 chu1 wang4 ， pai2 huai2 dan4 han2 qing2 。
- zuo4 jian4 shan1 yue4 shang4 ， zhong4 jing3 fen1 zong4 heng2 。
- mi4 lin2 qi1 niao3 ding4 ， shi3 fu4 shi4 qian2 zheng1 。

## 注释

## 译文

## 赏析
