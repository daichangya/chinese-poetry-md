---
id: zhang-nie-wan-you-xin-ting
title: 晚游新亭
titlePinyin: wan3 you2 xin1 ting2
titleSlug: wan-you-xin-ting
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋至今几日，山云峰尚奇。
- 新亭独骋望，咏我秋怀诗。
- 碧水萦麓转，幽蝉映叶悲。
- 古藤依翠壁，茂树镜清池。
- 赏会情方适，忧来忽自滋。
- 荒山逃死地，落日故园思。
- 遇乱甘身弃，持心与世违。
- 应人时懒语，兀坐独搘颐。
- 沉思山烟冥，微吟暮影移。
- 祗应从此去，寂寞但如斯。

## 拼音
- qiu1 zhi4 jin1 ji3 ri4 ， shan1 yun2 feng1 shang4 qi2 。
- xin1 ting2 du2 cheng3 wang4 ， yong3 wo3 qiu1 huai2 shi1 。
- bi4 shui3 ying2 lu4 zhuan3 ， you1 chan2 ying4 ye4 bei1 。
- gu3 teng2 yi1 cui4 bi4 ， mao4 shu4 jing4 qing1 chi2 。
- shang3 hui4 qing2 fang1 shi4 ， you1 lai2 hu1 zi4 zi1 。
- huang1 shan1 tao2 si3 di4 ， luo4 ri4 gu4 yuan2 si1 。
- yu4 luan4 gan1 shen1 qi4 ， chi2 xin1 yu3 shi4 wei2 。
- ying4 ren2 shi2 lan3 yu3 ， wu4 zuo4 du2 zhi1 yi2 。
- chen2 si1 shan1 yan1 ming2 ， wei1 yin2 mu4 ying3 yi2 。
- zhi1 ying4 cong2 ci3 qu4 ， ji4 mo4 dan4 ru2 si1 。

## 注释

## 译文

## 赏析
