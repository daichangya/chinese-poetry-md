---
id: zhang-nie-gan-shi-er-shi-qi-er
title: 感事二事  其二
titlePinyin: gan3 shi4 er4 shi4     qi2 er4
titleSlug: gan-shi-er-shi-qi-er
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 投身螭鬽域，宁免众鬼欺。
- 黄昏风雨集，所向道路迷。
- 一鬼在前啸，群鬼争和之。
- 从以众妖鸟，纷披鸣树枝。
- 训狐当傍呌，破獍随后啼。
- 斯须哭土枭，次第嘷狐狸。
- 睢盱恣陵傲，踸踔争新奇。
- 变态遂百出，殽然当此时。
- 胡为乃历兹，侧伫成𥈭眙。
- 其始为股栗，惨凄粟生肌。
- 惧以柔脆躯，遂为众鬼糜。
- 其中稍自定，注视但嗟咨。
- 其终乃释然，坚坐翻愉怡。
- 鬼见不为动，技穷将罢归。
- 人命固有常，此物终何为。
- 迟留待明发，请与众鬼辞。

## 拼音
- tou2 shen1 chi1 mei4 yu4 ， ning2 mian3 zhong4 gui3 qi1 。
- huang2 hun1 feng1 yu3 ji2 ， suo3 xiang4 dao4 lu4 mi2 。
- yi4 gui3 zai4 qian2 xiao4 ， qun2 gui3 zheng1 he2 zhi1 。
- cong2 yi3 zhong4 yao1 niao3 ， fen1 pi1 ming2 shu4 zhi1 。
- xun4 hu2 dang1 bang4 jiao4 ， po4 jing4 sui2 hou4 ti2 。
- si1 xu1 ku1 tu3 xiao1 ， ci4 di4 hao2 hu2 li0 。
- sui1 xu1 zi4 ling2 ao4 ， chen3 chuo1 zheng1 xin1 qi2 。
- bian4 tai4 sui4 bai3 chu1 ， yao2 ran2 dang1 ci3 shi2 。
- hu2 wei4 nai3 li4 zi1 ， ce4 zhu4 cheng2 𥈭 yi2 。
- qi2 shi3 wei4 gu3 li4 ， can3 qi1 su4 sheng1 ji1 。
- ju4 yi3 rou2 cui4 qu1 ， sui4 wei4 zhong4 gui3 mi2 。
- qi2 zhong1 shao1 zi4 ding4 ， zhu4 shi4 dan4 jie1 zi1 。
- qi2 zhong1 nai3 shi4 ran2 ， jian1 zuo4 fan1 yu2 yi2 。
- gui3 jian4 bu2 wei4 dong4 ， ji4 qiong2 jiang1 ba4 gui1 。
- ren2 ming4 gu4 you3 chang2 ， ci3 wu4 zhong1 he2 wei4 。
- chi2 liu2 dai4 ming2 fa1 ， qing3 yu3 zhong4 gui3 ci2 。

## 注释

## 译文

## 赏析
