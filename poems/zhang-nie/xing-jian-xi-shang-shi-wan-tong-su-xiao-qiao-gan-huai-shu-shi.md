---
id: zhang-nie-xing-jian-xi-shang-shi-wan-tong-su-xiao-qiao-gan-huai-shu-shi
title: 行建溪上是晚同宿小桥感怀书事
titlePinyin: xing2 jian4 xi1 shang4 shi4 wan3 tong2 su4 xiao3 qiao2 gan3 huai2 shu1 shi4
titleSlug: xing-jian-xi-shang-shi-wan-tong-su-xiao-qiao-gan-huai-shu-shi
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上庸乱石满微水，建平孤屿横中流。
- 惊涛穹隆旋云绕，经过亲见客沉舟。
- 建溪物色两相似，使我恻贮悲西州。
- 闽中穷腊春欲动，陈荄已见新萌抽。
- 十寻岭树森翠葆，百尺瀑泉垂素虬。
- 已遭霜露感人意，况复梅花欺客愁。
- 沙村呌渡日色晚，野店投宿林灯幽。
- 语言不通费辨数，逆旅主人才见留。
- 十年敌骑遍寰海，北客走到天南陬。
- 天高地逈岂不广，南来北去皆离忧。
- 传闻敌骑又深入，旃毳欲临瓜步洲。
- 吁嗟华夏半为鬼，干戈喋血冲斗牛。
- 天公亦宜小解事，号令一使灾祸瘳。
- 刜除欃枪殪旬始，弯弓一矢摧旄头。
- 擢寇之筋洒寇血，永使万国无戈矛。
- 山清海晏氛祲息，地辟天开宗社休。
- 黄屋却临天北极，紫坛复在郊南丘。
- 千官济济奉宸扆，万姓蠢蠢蒙皇猷。
- 六营健儿易驱使，四海黎庶依田畴。
- 老夫渐得反闾里，汛扫坟墓栽松楸。
- 洗耳不闻兵革事，毕命邱樊何怨尤。
- 愿言秪恐未成遂，作客蹉跎霜鬓秋。

## 拼音
- shang4 yong1 luan4 shi2 man3 wei1 shui3 ， jian4 ping2 gu1 yu3 heng2 zhong1 liu2 。
- jing1 tao1 qiong2 long2 xuan2 yun2 rao4 ， jing1 guo4 qin1 jian4 ke4 chen2 zhou1 。
- jian4 xi1 wu4 se4 liang3 xiang1 si4 ， shi3 wo3 ce4 zhu4 bei1 xi1 zhou1 。
- min3 zhong1 qiong2 la4 chun1 yu4 dong4 ， chen2 gai1 yi3 jian4 xin1 meng2 chou1 。
- shi2 xun2 ling3 shu4 sen1 cui4 bao3 ， bai3 chi3 pu4 quan2 chui2 su4 qiu2 。
- yi3 zao1 shuang1 lu4 gan3 ren2 yi4 ， kuang4 fu4 mei2 hua1 qi1 ke4 chou2 。
- sha1 cun1 jiao4 du4 ri4 se4 wan3 ， ye3 dian4 tou2 su4 lin2 deng1 you1 。
- yu3 yan2 bu4 tong1 fei4 bian4 shu4 ， ni4 lü3 zhu3 ren2 cai2 jian4 liu2 。
- shi2 nian2 di2 qi2 bian4 huan2 hai3 ， bei3 ke4 zou3 dao4 tian1 nan2 zou1 。
- tian1 gao1 di4 jiong3 qi3 bu4 guang3 ， nan2 lai2 bei3 qu4 jie1 li2 you1 。
- chuan2 wen2 di2 qi2 you4 shen1 ru4 ， zhan1 cui4 yu4 lin2 gua1 bu4 zhou1 。
- xu1 jie1 hua2 xia4 ban4 wei4 gui3 ， gan1 ge1 die2 xue4 chong1 dou4 niu2 。
- tian1 gong1 yi4 yi2 xiao3 jie3 shi4 ， hao4 ling4 yi4 shi3 zai1 huo4 chou1 。
- fu2 chu2 chan2 qiang1 yi4 xun2 shi3 ， wan1 gong1 yi4 shi3 cui1 mao2 tou2 。
- zhuo2 kou4 zhi1 jin1 sa3 kou4 xue4 ， yong3 shi3 wan4 guo2 wu2 ge1 mao2 。
- shan1 qing1 hai3 yan4 fen1 jin4 xi1 ， di4 pi4 tian1 kai1 zong1 she4 xiu1 。
- huang2 wu1 que4 lin2 tian1 bei3 ji2 ， zi3 tan2 fu4 zai4 jiao1 nan2 qiu1 。
- qian1 guan1 ji4 ji4 feng4 chen2 yi3 ， wan4 xing4 chun3 chun3 meng2 huang2 you2 。
- liu4 ying2 jian4 er2 yi4 qu1 shi3 ， si4 hai3 li2 shu4 yi1 tian2 chou2 。
- lao3 fu1 jian4 de2 fan3 lü2 li3 ， xun4 sao3 fen2 mu4 zai1 song1 qiu1 。
- xi3 er3 bu4 wen2 bing1 ge2 shi4 ， bi4 ming4 qiu1 fan2 he2 yuan4 you2 。
- yuan4 yan2 di1 kong3 wei4 cheng2 sui4 ， zuo4 ke4 cuo1 tuo2 shuang1 bin4 qiu1 。

## 注释

## 译文

## 赏析
