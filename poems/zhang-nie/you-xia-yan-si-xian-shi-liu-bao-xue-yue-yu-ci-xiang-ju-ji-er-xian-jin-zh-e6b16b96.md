---
id: zhang-nie-you-xia-yan-si-xian-shi-liu-bao-xue-yue-yu-ci-xiang-ju-ji-er-xian-jin-zh-e6b16b96
title: 游下岩寺先是刘宝学约于此相聚既而先进舟遂失胜业
titlePinyin: you2 xia4 yan2 si4 xian1 shi4 liu2 bao3 xue2 yue1 yu2 ci3 xiang1 ju4 ji4 er2 xian1 jin4 zhou1 sui4 shi1 sheng4 ye4
titleSlug: you-xia-yan-si-xian-shi-liu-bao-xue-yue-yu-ci-xiang-ju-ji-er-xian-jin-zh-e6b16b96
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时危适远县，卧疴蔽疏篷。
- 浮舟难计程，一听水与风。
- 今日出江口，划见天边峰。
- 维舟邀胜士，杖策凌穹崇。
- 绝壁迤崩豗，可验秋涛雄。
- 镌崖佛像古，凭虚楼殿工。
- 沄沄窗外江，落落堦前松。
- 涧响雨滂濞，云生树玲珑。
- 揽胜欣远游，抚身悲转蓬。
- 忧乐未相偿，林霏生晚容。
- 却纵中流棹，回望青莲宫。
- 秋晚山萧寂，云散烟空蒙。
- 舟行转沙尾，微闻林外钟。
- 惜哉李膺船，去若孤征鸿。
- 晨暮一相失，云峤何年同。
- 若纵金门步，永遗尘外踪。

## 拼音
- shi2 wei1 shi4 yuan3 xian4 ， wo4 ke1 bi4 shu1 peng2 。
- fu2 zhou1 nan2 ji4 cheng2 ， yi4 ting1 shui3 yu3 feng1 。
- jin1 ri4 chu1 jiang1 kou3 ， hua4 jian4 tian1 bian1 feng1 。
- wei2 zhou1 yao1 sheng4 shi4 ， zhang4 ce4 ling2 qiong2 chong2 。
- jue2 bi4 yi3 beng1 hui1 ， ke3 yan4 qiu1 tao1 xiong2 。
- juan1 ya2 fo2 xiang4 gu3 ， ping2 xu1 lou2 dian4 gong1 。
- yun2 yun2 chuang1 wai4 jiang1 ， luo4 luo4 jie1 qian2 song1 。
- jian4 xiang3 yu3 pang1 bi4 ， yun2 sheng1 shu4 ling2 long2 。
- lan3 sheng4 xin1 yuan3 you2 ， fu3 shen1 bei1 zhuan3 peng2 。
- you1 le4 wei4 xiang1 chang2 ， lin2 fei1 sheng1 wan3 rong2 。
- que4 zong4 zhong1 liu2 zhao4 ， hui2 wang4 qing1 lian2 gong1 。
- qiu1 wan3 shan1 xiao1 ji4 ， yun2 san4 yan1 kong1 meng2 。
- zhou1 xing2 zhuan3 sha1 wei3 ， wei1 wen2 lin2 wai4 zhong1 。
- xi1 zai1 li3 ying1 chuan2 ， qu4 ruo4 gu1 zheng1 hong2 。
- chen2 mu4 yi4 xiang1 shi1 ， yun2 qiao2 he2 nian2 tong2 。
- ruo4 zong4 jin1 men2 bu4 ， yong3 yi2 chen2 wai4 zong1 。

## 注释

## 译文

## 赏析
