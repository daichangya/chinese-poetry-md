---
id: zhang-nie-gui-hai-sheng-ri-qian-yi-ri-du-shen-xian-li-qing-chuan-zuo
title: 癸亥生日前一日读神仙李清传作
titlePinyin: gui3 hai4 sheng1 ri4 qian2 yi2 ri4 du2 shen2 xian1 li3 qing1 chuan2 zuo4
titleSlug: gui-hai-sheng-ri-qian-yi-ri-du-shen-xian-li-qing-chuan-zuo
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟夏倐已晚，诘旦及悬弧。
- 推迁惊岁序，俯仰念劳劬。
- 感物叹漂泊，抚已既叨逾。
- 去事日已遥，来者言足图。
- 澹漠远世纷，超遥观道书。
- 伊昔有胜士，染工藏市区。
- 感悟及生朝，欲访仙人闾。
- 自缒投绝壑，果谐欣愿初。
- 尘念虽少牵，脱屣终不渝。
- 一死会当有，贵贱理必俱。
- 万事惟一舍，此外无复余。
- 李君本市人，而予岂非夫。
- 蹑屐千仞岗，振策万里涂。
- 暂愒即弱水，款闗必清都。
- 千载复来归，陵谷知焉如。

## 拼音
- meng4 xia4 shu1 yi3 wan3 ， jie2 dan4 ji2 xuan2 hu2 。
- tui1 qian1 jing1 sui4 xu4 ， fu3 yang3 nian4 lao2 qu2 。
- gan3 wu4 tan4 piao1 bo2 ， fu3 yi3 ji4 dao1 yu2 。
- qu4 shi4 ri4 yi3 yao2 ， lai2 zhe3 yan2 zu2 tu2 。
- dan4 mo4 yuan3 shi4 fen1 ， chao1 yao2 guan1 dao4 shu1 。
- yi1 xi1 you3 sheng4 shi4 ， ran3 gong1 cang2 shi4 qu1 。
- gan3 wu4 ji2 sheng1 chao2 ， yu4 fang3 xian1 ren2 lü2 。
- zi4 zhui4 tou2 jue2 he4 ， guo3 xie2 xin1 yuan4 chu1 。
- chen2 nian4 sui1 shao3 qian1 ， tuo1 xi3 zhong1 bu4 yu2 。
- yi4 si3 hui4 dang1 you3 ， gui4 jian4 li3 bi4 ju4 。
- wan4 shi4 wei2 yi2 she4 ， ci3 wai4 wu2 fu4 yu2 。
- li3 jun1 ben3 shi4 ren2 ， er2 yu3 qi3 fei1 fu1 。
- nie4 ji1 qian1 ren4 gang3 ， zhen4 ce4 wan4 li3 tu2 。
- zan4 kai4 ji2 ruo4 shui3 ， kuan3 guan1 bi4 qing1 dou1 。
- qian1 zai3 fu4 lai2 gui1 ， ling2 gu3 zhi1 yan1 ru2 。

## 注释

## 译文

## 赏析
