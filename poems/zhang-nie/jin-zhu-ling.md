---
id: zhang-nie-jin-zhu-ling
title: 斤竹岭
titlePinyin: jin1 zhu2 ling3
titleSlug: jin-zhu-ling
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胧胧晓月淡，暠暠晨霜耿。
- 弃马沙金平，步过草池岭。
- 仰登上层云，俯降入深井。
- 回潭冷更清，岭树疏逾整。
- 蹊荒陈叶深，山回微路永。
- 雪霰迷远空，岚烟护绝境。
- 闗门仅可辨，归涂难具省。
- 设险得地形，戎丑期远屏。
- 宁辞满衣雪，曛黑到绝顶。
- 石浅微溜喧，独觉空山静。
- 形寂寝逾熟，山白梦方醒。
- 去路望更遥，陟降怯深泞。
- 壻水碧于蓝，何由放烟艇。

## 拼音
- long2 long2 xiao3 yue4 dan4 ， hao4 hao4 chen2 shuang1 geng3 。
- qi4 ma3 sha1 jin1 ping2 ， bu4 guo4 cao3 chi2 ling3 。
- yang3 deng1 shang4 ceng2 yun2 ， fu3 jiang4 ru4 shen1 jing3 。
- hui2 tan2 leng3 geng4 qing1 ， ling3 shu4 shu1 yu2 zheng3 。
- qi1 huang1 chen2 ye4 shen1 ， shan1 hui2 wei1 lu4 yong3 。
- xue3 xian4 mi2 yuan3 kong1 ， lan2 yan1 hu4 jue2 jing4 。
- guan1 men2 jin3 ke3 bian4 ， gui1 tu2 nan2 ju4 sheng3 。
- she4 xian3 de2 di4 xing2 ， rong2 chou3 qi1 yuan3 ping2 。
- ning2 ci2 man3 yi1 xue3 ， xun1 hei1 dao4 jue2 ding3 。
- shi2 qian3 wei1 liu1 xuan1 ， du2 jue2 kong1 shan1 jing4 。
- xing2 ji4 qin3 yu2 shu2 ， shan1 bai2 meng4 fang1 xing3 。
- qu4 lu4 wang4 geng4 yao2 ， zhi4 jiang4 qie4 shen1 ning4 。
- xu4 shui3 bi4 yu2 lan2 ， he2 you2 fang4 yan1 ting3 。

## 注释

## 译文

## 赏析
