---
id: zhang-nie-zhong-zhu
title: 种竹
titlePinyin: zhong3 zhu2
titleSlug: zhong-zhu
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屏居倦幽独，出门无所适。
- 种竹满前庭，坐玩凌寒色。
- 森森密阴净，竦竦条干直。
- 晴日借景光，霜风时荡析。
- 自我来此居，三见岁华易。
- 小孙渐成童，长杨忆初植。
- 杂花亦纷然，似欲娱閴寂。
- 世虑久已忘，况乃头半白。
- 旧乡丧乱后，城郭满荆棘。
- 藉使能北归，亦不异作客。
- 独怀首丘念，未易忘日夕。
- 读书计诚谬，习静理何益。
- 万事鸟过空，何处留遗迹。
- 世故漫酬酢，迢遥混今昔。

## 拼音
- ping2 ju1 juan4 you1 du2 ， chu1 men2 wu2 suo3 shi4 。
- zhong3 zhu2 man3 qian2 ting2 ， zuo4 wan2 ling2 han2 se4 。
- sen1 sen1 mi4 yin1 jing4 ， song3 song3 tiao2 gan1 zhi2 。
- qing2 ri4 jie4 jing3 guang1 ， shuang1 feng1 shi2 dang4 xi1 。
- zi4 wo3 lai2 ci3 ju1 ， san1 jian4 sui4 hua2 yi4 。
- xiao3 sun1 jian4 cheng2 tong2 ， chang2 yang2 yi4 chu1 zhi2 。
- za2 hua1 yi4 fen1 ran2 ， si4 yu4 yu2 qu4 ji4 。
- shi4 lü4 jiu3 yi3 wang4 ， kuang4 nai3 tou2 ban4 bai2 。
- jiu4 xiang1 sang1 luan4 hou4 ， cheng2 guo1 man3 jing1 ji2 。
- jie4 shi3 neng2 bei3 gui1 ， yi4 bu2 yi4 zuo4 ke4 。
- du2 huai2 shou3 qiu1 nian4 ， wei4 yi4 wang4 ri4 xi1 。
- du2 shu1 ji4 cheng2 miu4 ， xi2 jing4 li3 he2 yi4 。
- wan4 shi4 niao3 guo4 kong1 ， he2 chu4 liu2 yi2 ji4 。
- shi4 gu4 man4 chou2 cu4 ， tiao2 yao2 hun4 jin1 xi1 。

## 注释

## 译文

## 赏析
