---
id: zhang-nie-guo-da-bao-ge-ji-xia-cao-zhi-hong
title: 过大包阁寄夏漕致宏
titlePinyin: guo4 da4 bao1 ge2 ji4 xia4 cao2 zhi4 hong2
titleSlug: guo-da-bao-ge-ji-xia-cao-zhi-hong
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积雪天欲晴，山深雾犹拥。
- 大包谁缔结，架壑一何耸。
- 崕倾石路仄，峡束惊波涌。
- 垂堂尚何言，颠坠虞接踵。
- 经过固已殆，却顾神屡悚。
- 前山净如洗，浩浩云根动。
- 崕花作蜜香，山童似猴拱。
- 旧乡迷远近，所历但如梦。
- 穷通久已忘，况此髪种种。
- 犹欣故人近，寛我惧将恐。
- 语乱眉定颦，道旧腹应捧。
- 灯前侍儿出，花外寒烟重。
- 羁怀醉里寛，离念风前恫。
- 游宦愧吹竽，剧谈犹贾勇。
- 观君富声华，顾我成阘茸。
- 行台定匪赊，失喜欲距踊。

## 拼音
- ji1 xue3 tian1 yu4 qing2 ， shan1 shen1 wu4 you2 yong1 。
- da4 bao1 shui2 di4 jie2 ， jia4 he4 yi4 he2 song3 。
- ya2 qing1 shi2 lu4 ze4 ， xia2 shu4 jing1 bo1 yong3 。
- chui2 tang2 shang4 he2 yan2 ， dian1 zhui4 yu2 jie1 zhong3 。
- jing1 guo4 gu4 yi3 dai4 ， que4 gu4 shen2 lü3 song3 。
- qian2 shan1 jing4 ru2 xi3 ， hao4 hao4 yun2 gen1 dong4 。
- ya2 hua1 zuo4 mi4 xiang1 ， shan1 tong2 si4 hou2 gong3 。
- jiu4 xiang1 mi2 yuan3 jin4 ， suo3 li4 dan4 ru2 meng4 。
- qiong2 tong1 jiu3 yi3 wang4 ， kuang4 ci3 fa4 zhong3 zhong3 。
- you2 xin1 gu4 ren2 jin4 ， kuan1 wo3 ju4 jiang1 kong3 。
- yu3 luan4 mei2 ding4 pin2 ， dao4 jiu4 fu4 ying4 peng3 。
- deng1 qian2 shi4 er2 chu1 ， hua1 wai4 han2 yan1 zhong4 。
- ji1 huai2 zui4 li3 kuan1 ， li2 nian4 feng1 qian2 dong4 。
- you2 huan4 kui4 chui1 yu2 ， ju4 tan2 you2 jia3 yong3 。
- guan1 jun1 fu4 sheng1 hua2 ， gu4 wo3 cheng2 ta4 rong2 。
- xing2 tai2 ding4 fei3 she1 ， shi1 xi3 yu4 ju4 yong3 。

## 注释

## 译文

## 赏析
