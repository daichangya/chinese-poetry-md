---
id: zhang-nie-si-yue-dan-da-yu-zhou-ye-bu-zhi-zhe-liang-ri-wei-shui-yi-xi-bao-zhang
title: 四月旦大雨昼夜不止者两日微水一夕暴涨
titlePinyin: si4 yue4 dan4 da4 yu3 zhou4 ye4 bu4 zhi3 zhe3 liang3 ri4 wei1 shui3 yi4 xi1 bao4 zhang3
titleSlug: si-yue-dan-da-yu-zhou-ye-bu-zhi-zhe-liang-ri-wei-shui-yi-xi-bao-zhang
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山木绿阴暗，骇云当昼繁。
- 惊风乍掩冉，积雨连荒村。
- 映岫若银竹，泻涧如翻盆。
- 悬霤遂及旦，暗空还至昏。
- 长川怒方蓄，浊浪正崩奔。
- 暂见没岸草，已复侵山樊。
- 冲波激远屿，聚沫旋林根。
- 劈箭揺定目，殷雷惊客魂。
- 俄吞众濑没，瀺灂成奫辈。
- 波神信雄桀，灏漾方无垠。
- 傥不究其源，岂辩河渎尊。
- 朝盈暮已竭，暂满安足论。
- 明旦立沙尾，若带青沄沄。

## 拼音
- shan1 mu4 lü4 yin1 an4 ， hai4 yun2 dang1 zhou4 fan2 。
- jing1 feng1 zha4 yan3 ran3 ， ji1 yu3 lian2 huang1 cun1 。
- ying4 xiu4 ruo4 yin2 zhu2 ， xie4 jian4 ru2 fan1 pen2 。
- xuan2 liu4 sui4 ji2 dan4 ， an4 kong1 hai2 zhi4 hun1 。
- chang2 chuan1 nu4 fang1 xu4 ， zhuo2 lang4 zheng4 beng1 ben1 。
- zan4 jian4 mei2 an4 cao3 ， yi3 fu4 qin1 shan1 fan2 。
- chong1 bo1 ji1 yuan3 yu3 ， ju4 mo4 xuan2 lin2 gen1 。
- pi1 jian4 yao2 ding4 mu4 ， yin1 lei2 jing1 ke4 hun2 。
- e2 tun1 zhong4 lai4 mei2 ， chan2 zhuo2 cheng2 yun1 bei4 。
- bo1 shen2 xin4 xiong2 jie2 ， hao4 yang4 fang1 wu2 yin2 。
- tang3 bu4 jiu1 qi2 yuan2 ， qi3 bian4 he2 du2 zun1 。
- chao2 ying2 mu4 yi3 jie2 ， zan4 man3 an1 zu2 lun4 。
- ming2 dan4 li4 sha1 wei3 ， ruo4 dai4 qing1 yun2 yun2 。

## 注释

## 译文

## 赏析
