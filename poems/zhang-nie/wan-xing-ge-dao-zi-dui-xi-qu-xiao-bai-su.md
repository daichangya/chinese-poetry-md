---
id: zhang-nie-wan-xing-ge-dao-zi-dui-xi-qu-xiao-bai-su
title: 晚行阁道自对溪趋小柏宿
titlePinyin: wan3 xing2 ge2 dao4 zi4 dui4 xi1 qu1 xiao3 bai3 su4
titleSlug: wan-xing-ge-dao-zi-dui-xi-qu-xiao-bai-su
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高峰犹返照，绝壑已先晦。
- 苍波去不穷，青崖俨相对。
- 山回路欲断，溪豁双流汇。
- 阁道自委蛇，林影常澹瀩。
- 仰空欣树佳，伫立惊石怪。
- 山晚云不驱，路暗客犹迈。
- 平生事幽讨，兴与林泉会。
- 何意漂泊年，得此行李内。
- 境胜固所便，地绝复多畏。
- 娟娟月初上，飂飂远风快。
- 幽蝉响复咽，宿鸟惊欲坠。
- 望望驿尚赊，应在青烟外。

## 拼音
- gao1 feng1 you2 fan3 zhao4 ， jue2 he4 yi3 xian1 hui4 。
- cang1 bo1 qu4 bu4 qiong2 ， qing1 ya2 yan3 xiang1 dui4 。
- shan1 hui2 lu4 yu4 duan4 ， xi1 huo1 shuang1 liu2 hui4 。
- ge2 dao4 zi4 wei3 she2 ， lin2 ying3 chang2 dan4 dui4 。
- yang3 kong1 xin1 shu4 jia1 ， zhu4 li4 jing1 shi2 guai4 。
- shan1 wan3 yun2 bu4 qu1 ， lu4 an4 ke4 you2 mai4 。
- ping2 sheng1 shi4 you1 tao3 ， xing1 yu3 lin2 quan2 hui4 。
- he2 yi4 piao1 bo2 nian2 ， de2 ci3 xing2 li0 nei4 。
- jing4 sheng4 gu4 suo3 bian4 ， di4 jue2 fu4 duo1 wei4 。
- juan1 juan1 yue4 chu1 shang4 ， liu4 liu4 yuan3 feng1 kuai4 。
- you1 chan2 xiang3 fu4 yan4 ， su4 niao3 jing1 yu4 zhui4 。
- wang4 wang4 yi4 shang4 she1 ， ying4 zai4 qing1 yan1 wai4 。

## 注释

## 译文

## 赏析
