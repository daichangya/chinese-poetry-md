---
id: zhang-nie-ti-jun-zhou-chao-ran-ting
title: 题均州超然亭
titlePinyin: ti2 jun1 zhou1 chao1 ran2 ting2
titleSlug: ti-jun-zhou-chao-ran-ting
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见绵州官府诚磊落，越王楼观翔寥廓。
- 又不见昔日荆州分上游，举世独传王粲楼。
- 蕞然土木何足数，托名胜士真难休。
- 何年此地有新构，杨公巧智人谁侔。
- 芟夷荒秽走狐鼠，一朝翼瓦飞城头。
- 轩窗四面瞰木杪，下顾众宇如敦丘。
- 卓然独立世尘外，高视物表心夷犹。
- 西山列翠拥云峤，汉水拽练萦寒流。
- 江枫染绛照林莽，芦花吐雪连沧洲。
- 秋高尽放远山出，点缀天宇浓眉修。
- 人间何处有此景，未识黄楼如此否。
- 杨公举世称贤侯，好客不减韩荆州。
- 仁风惠政已及物，退公余事归觥筹。
- 我来正值秋节晚，胜概一得从公游。
- 敢辞山路困行役，小舸舣岸聊淹留。
- 剧谈抵掌去苛礼，宾幙主人交献酬。
- 固知如此兴不浅，大白岂惜为公浮。
- 却思宾散城乌集，回首新亭风景愁。
- 聊摅累句写清赏，作赋能事迟曹刘。

## 拼音
- jun1 bu2 jian4 mian2 zhou1 guan1 fu3 cheng2 lei3 luo4 ， yue4 wang2 lou2 guan1 xiang2 liao2 kuo4 。
- you4 bu2 jian4 xi1 ri4 jing1 zhou1 fen1 shang4 you2 ， ju3 shi4 du2 chuan2 wang2 can4 lou2 。
- zui4 ran2 tu3 mu4 he2 zu2 shu4 ， tuo1 ming2 sheng4 shi4 zhen1 nan2 xiu1 。
- he2 nian2 ci3 di4 you3 xin1 gou4 ， yang2 gong1 qiao3 zhi4 ren2 shui2 mou2 。
- shan1 yi2 huang1 hui4 zou3 hu2 shu3 ， yi4 chao2 yi4 wa3 fei1 cheng2 tou2 。
- xuan1 chuang1 si4 mian4 kan4 mu4 miao3 ， xia4 gu4 zhong4 yu3 ru2 dun1 qiu1 。
- zhuo2 ran2 du2 li4 shi4 chen2 wai4 ， gao1 shi4 wu4 biao3 xin1 yi2 you2 。
- xi1 shan1 lie4 cui4 yong1 yun2 qiao2 ， han4 shui3 zhuai4 lian4 ying2 han2 liu2 。
- jiang1 feng1 ran3 jiang4 zhao4 lin2 mang3 ， lu2 hua1 tu3 xue3 lian2 cang1 zhou1 。
- qiu1 gao1 jin4 fang4 yuan3 shan1 chu1 ， dian3 zhui4 tian1 yu3 nong2 mei2 xiu1 。
- ren2 jian1 he2 chu4 you3 ci3 jing3 ， wei4 shi2 huang2 lou2 ru2 ci3 fou3 。
- yang2 gong1 ju3 shi4 cheng1 xian2 hou2 ， hao4 ke4 bu4 jian3 han2 jing1 zhou1 。
- ren2 feng1 hui4 zheng4 yi3 ji2 wu4 ， tui4 gong1 yu2 shi4 gui1 gong1 chou2 。
- wo3 lai2 zheng4 zhi2 qiu1 jie2 wan3 ， sheng4 gai4 yi4 de2 cong2 gong1 you2 。
- gan3 ci2 shan1 lu4 kun4 xing2 yi4 ， xiao3 ge3 yi3 an4 liao2 yan1 liu2 。
- ju4 tan2 di3 zhang3 qu4 ke1 li3 ， bin1 mu4 zhu3 ren2 jiao1 xian4 chou2 。
- gu4 zhi1 ru2 ci3 xing1 bu4 qian3 ， da4 bai2 qi3 xi1 wei4 gong1 fu2 。
- que4 si1 bin1 san4 cheng2 wu1 ji2 ， hui2 shou3 xin1 ting2 feng1 jing3 chou2 。
- liao2 shu1 lei4 ju4 xie3 qing1 shang3 ， zuo4 fu4 neng2 shi4 chi2 cao2 liu2 。

## 注释

## 译文

## 赏析
