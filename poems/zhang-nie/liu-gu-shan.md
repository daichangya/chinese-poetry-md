---
id: zhang-nie-liu-gu-shan
title: 刘谷山
titlePinyin: liu2 gu3 shan1
titleSlug: liu-gu-shan
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奉令事设险，兹山再经历。
- 岁暮阴云昏，雪后杉桂碧。
- 修篁亚路低，老木参天直。
- 下瞰穹谷中，众树纷若戟。
- 或为龙蛇鬬，或作熊虎踯。
- 阴崖不受春，冬带轮囷色。
- 古苔如绿毛，因依露犹滴。
- 阴风忽动谷，众籁久方寂。
- 傥非神物居，定有龙蛇宅。
- 山阴魏家平，百丈峙绝壁。
- 战楼摩云霄，武帐侵斗极。
- 钩援谅无庸，梯冲当弃绝。
- 虽无墨翟守，天险岂所敌。
- 揽胜心以愉，经险情屡惕。
- 抚事既靡愆，微驱谅安惜。
- 何当四海晏，诛茅此投迹。
- 诗成无与言，搔首三叹息。

## 拼音
- feng4 ling4 shi4 she4 xian3 ， zi1 shan1 zai4 jing1 li4 。
- sui4 mu4 yin1 yun2 hun1 ， xue3 hou4 shan1 gui4 bi4 。
- xiu1 huang2 ya4 lu4 di1 ， lao3 mu4 can1 tian1 zhi2 。
- xia4 kan4 qiong2 gu3 zhong1 ， zhong4 shu4 fen1 ruo4 ji3 。
- huo4 wei4 long2 she2 dou4 ， huo4 zuo4 xiong2 hu3 zhi2 。
- yin1 ya2 bu2 shou4 chun1 ， dong1 dai4 lun2 qun1 se4 。
- gu3 tai2 ru2 lü4 mao2 ， yin1 yi1 lu4 you2 di1 。
- yin1 feng1 hu1 dong4 gu3 ， zhong4 lai4 jiu3 fang1 ji4 。
- tang3 fei1 shen2 wu4 ju1 ， ding4 you3 long2 she2 zhai2 。
- shan1 yin1 wei4 jia1 ping2 ， bai3 zhang4 zhi4 jue2 bi4 。
- zhan4 lou2 mo2 yun2 xiao1 ， wu3 zhang4 qin1 dou4 ji2 。
- gou1 yuan2 liang4 wu2 yong1 ， ti1 chong1 dang1 qi4 jue2 。
- sui1 wu2 mo4 zhai2 shou3 ， tian1 xian3 qi3 suo3 di2 。
- lan3 sheng4 xin1 yi3 yu2 ， jing1 xian3 qing2 lü3 ti4 。
- fu3 shi4 ji4 mi2 qian1 ， wei1 qu1 liang4 an1 xi1 。
- he2 dang1 si4 hai3 yan4 ， zhu1 mao2 ci3 tou2 ji4 。
- shi1 cheng2 wu2 yu3 yan2 ， sao1 shou3 san1 tan4 xi1 。

## 注释

## 译文

## 赏析
