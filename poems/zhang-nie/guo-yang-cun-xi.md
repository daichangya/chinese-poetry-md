---
id: zhang-nie-guo-yang-cun-xi
title: 过杨村溪
titlePinyin: guo4 yang2 cun1 xi1
titleSlug: guo-yang-cun-xi
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坡陁两山间，沧波旦夕骛。
- 高柳横澄流，岁久根全露。
- 细雨川上来，澜漪满沿溯。
- 灌木生退滩，危桥架孤屿。
- 石濑斵春冰，山云粉轻絮。
- 往岁忆经过，物色如雅素。
- 阳春日已远，叹息流年度。
- 来轨不暂停，往躅自成故。
- 初为闽岭游，后指江东去。
- 风急子规啼，何由傍归路。

## 拼音
- po1 tuo2 liang3 shan1 jian1 ， cang1 bo1 dan4 xi1 wu4 。
- gao1 liu3 heng2 cheng2 liu2 ， sui4 jiu3 gen1 quan2 lu4 。
- xi4 yu3 chuan1 shang4 lai2 ， lan2 yi1 man3 yan2 su4 。
- guan4 mu4 sheng1 tui4 tan1 ， wei1 qiao2 jia4 gu1 yu3 。
- shi2 lai4 zhuo2 chun1 bing1 ， shan1 yun2 fen3 qing1 xu4 。
- wang3 sui4 yi4 jing1 guo4 ， wu4 se4 ru2 ya3 su4 。
- yang2 chun1 ri4 yi3 yuan3 ， tan4 xi1 liu2 nian2 du4 。
- lai2 gui3 bu2 zan4 ting2 ， wang3 zhu2 zi4 cheng2 gu4 。
- chu1 wei4 min3 ling3 you2 ， hou4 zhi3 jiang1 dong1 qu4 。
- feng1 ji2 zi3 gui1 ti2 ， he2 you2 bang4 gui1 lu4 。

## 注释

## 译文

## 赏析
