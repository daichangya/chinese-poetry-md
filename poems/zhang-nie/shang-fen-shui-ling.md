---
id: zhang-nie-shang-fen-shui-ling
title: 上分水岭
titlePinyin: shang4 fen1 shui3 ling3
titleSlug: shang-fen-shui-ling
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜半风撼山，苦雨歇初晓。
- 高峰吹成冰，草树叶尽缟。
- 行行入云中，稍稍临木杪。
- 恍疑天宇近，渐觉溪溜小。
- 挺身陵绝顶，夐与人代杳。
- 篁竹互蒙笼，冈峦亘萦绕。
- 乃知七闽境，如此平地少。
- 攻击固其然，割据亦可考。
- 始悟淮南书，铺陈苦未了。
- 右顾远中原，前瞻临岭峤。
- 边马犹乱华，淮𣸣尚云扰。
- 故乡岂不怀，甘心混蛮獠。
- 九夷傥可归，吾愿从高鸟。

## 拼音
- ye4 ban4 feng1 han4 shan1 ， ku3 yu3 xie1 chu1 xiao3 。
- gao1 feng1 chui1 cheng2 bing1 ， cao3 shu4 ye4 jin4 gao3 。
- xing2 xing2 ru4 yun2 zhong1 ， shao1 shao1 lin2 mu4 miao3 。
- huang3 yi2 tian1 yu3 jin4 ， jian4 jue2 xi1 liu1 xiao3 。
- ting3 shen1 ling2 jue2 ding3 ， xuan4 yu3 ren2 dai4 yao3 。
- huang2 zhu2 hu4 meng2 long2 ， gang1 luan2 gen4 ying2 rao4 。
- nai3 zhi1 qi1 min3 jing4 ， ru2 ci3 ping2 di4 shao3 。
- gong1 ji1 gu4 qi2 ran2 ， ge1 ju4 yi4 ke3 kao3 。
- shi3 wu4 huai2 nan2 shu1 ， pu1 chen2 ku3 wei4 liao3 。
- you4 gu4 yuan3 zhong1 yuan2 ， qian2 zhan1 lin2 ling3 qiao2 。
- bian1 ma3 you2 luan4 hua2 ， huai2 fen2 shang4 yun2 rao3 。
- gu4 xiang1 qi3 bu4 huai2 ， gan1 xin1 hun4 man2 liao2 。
- jiu3 yi2 tang3 ke3 gui1 ， wu2 yuan4 cong2 gao1 niao3 。

## 注释

## 译文

## 赏析
