---
id: zhang-nie-you-ling-yan-si
title: 游灵岩寺
titlePinyin: you2 ling2 yan2 si4
titleSlug: you-ling-yan-si
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴王避暑地，西施采香路。
- 陵谷偶未移，山川尚如故。
- 遗宫俱泯灭，轮奂乃僧户。
- 梵放想遗转，考槃疑簨簴。
- 繁华随化迁，歘若高鸟度。
- 忧勤及豫怠，兴隆与倾仆。
- 何异貉一丘，同归易晞露。
- 平湖际远海，环山莽回互。
- 涧草足芳菲，山泉多沮洳。
- 昔人经行处，赏会今已屡。
- 来者复为谁，将亦遵往步。
- 新故更递代，一往复何故。
- 日暮钟磬闲，聊将澹吾虑。

## 拼音
- wu2 wang2 bi4 shu3 di4 ， xi1 shi1 cai3 xiang1 lu4 。
- ling2 gu3 ou3 wei4 yi2 ， shan1 chuan1 shang4 ru2 gu4 。
- yi2 gong1 ju4 min3 mie4 ， lun2 huan4 nai3 seng1 hu4 。
- fan4 fang4 xiang3 yi2 zhuan3 ， kao3 pan2 yi2 sun3 ju4 。
- fan2 hua2 sui2 hua4 qian1 ， xu1 ruo4 gao1 niao3 du4 。
- you1 qin2 ji2 yu4 dai4 ， xing1 long2 yu3 qing1 pu2 。
- he2 yi4 mo4 yi4 qiu1 ， tong2 gui1 yi4 xi1 lu4 。
- ping2 hu2 ji4 yuan3 hai3 ， huan2 shan1 mang3 hui2 hu4 。
- jian4 cao3 zu2 fang1 fei1 ， shan1 quan2 duo1 ju3 ru4 。
- xi1 ren2 jing1 xing2 chu4 ， shang3 hui4 jin1 yi3 lü3 。
- lai2 zhe3 fu4 wei4 shui2 ， jiang1 yi4 zun1 wang3 bu4 。
- xin1 gu4 geng4 di4 dai4 ， yi4 wang3 fu4 he2 gu4 。
- ri4 mu4 zhong1 qing4 xian2 ， liao2 jiang1 dan4 wu2 lü4 。

## 注释

## 译文

## 赏析
