---
id: zhang-nie-ru-xia-shi
title: 入峡诗
titlePinyin: ru4 xia2 shi1
titleSlug: ru-xia-shi
author: 张嵲
authorPinyin: zhang1 nie4
authorSlug: zhang-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 微王大峡何峥嵘，叠嶂层峦碍飞鸟。
- 石壁排空何可凿，拽云蒸雾无昏晓。
- 凝思天地始胚胎，清川一道何从来。
- 联峰既非巨灵擘，绝岸不闻神禹开。
- 两山中断缘何许，异事人传向开府。
- 凿石穿云神鬼愁，至今行迹行人睹。
- 从此奔流出乱山，东汇沮漳入荆楚。
- 鳞鳞山树经寒碧，枝侵雨露根连石。
- 境胜应来仙驭游，岩深定有蛟龙宅。
- 君侯事迹已烟沉，流水年年石上深。
- 山川不改时代积，徒使人兴万古心。
- 土人事神何敢侮，桂酒春秋荐椒糈。
- 衎衎巫歌神降时，森森庙树来风雨。

## 拼音
- wei1 wang2 da4 xia2 he2 zheng1 rong2 ， die2 zhang4 ceng2 luan2 ai4 fei1 niao3 。
- shi2 bi4 pai2 kong1 he2 ke3 zao2 ， zhuai4 yun2 zheng1 wu4 wu2 hun1 xiao3 。
- ning2 si1 tian1 di4 shi3 pei1 tai1 ， qing1 chuan1 yi2 dao4 he2 cong2 lai2 。
- lian2 feng1 ji4 fei1 ju4 ling2 bo4 ， jue2 an4 bu4 wen2 shen2 yu3 kai1 。
- liang3 shan1 zhong1 duan4 yuan2 he2 xu3 ， yi4 shi4 ren2 chuan2 xiang4 kai1 fu3 。
- zao2 shi2 chuan1 yun2 shen2 gui3 chou2 ， zhi4 jin1 xing2 ji4 xing2 ren2 du3 。
- cong2 ci3 ben1 liu2 chu1 luan4 shan1 ， dong1 hui4 ju3 zhang1 ru4 jing1 chu3 。
- lin2 lin2 shan1 shu4 jing1 han2 bi4 ， zhi1 qin1 yu3 lu4 gen1 lian2 shi2 。
- jing4 sheng4 ying4 lai2 xian1 yu4 you2 ， yan2 shen1 ding4 you3 jiao1 long2 zhai2 。
- jun1 hou2 shi4 ji4 yi3 yan1 chen2 ， liu2 shui3 nian2 nian2 shi2 shang4 shen1 。
- shan1 chuan1 bu4 gai3 shi2 dai4 ji1 ， tu2 shi3 ren2 xing1 wan4 gu3 xin1 。
- tu3 ren2 shi4 shen2 he2 gan3 wu3 ， gui4 jiu3 chun1 qiu1 jian4 jiao1 xu3 。
- kan4 kan4 wu1 ge1 shen2 jiang4 shi2 ， sen1 sen1 miao4 shu4 lai2 feng1 yu3 。

## 注释

## 译文

## 赏析
