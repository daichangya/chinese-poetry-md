---
id: pu-shou-cheng-deng-shi-gu-yan-huai-gu-shi-yun
title: 登师姑岩懐古十韵
titlePinyin: deng1 shi1 gu1 yan2 huai2 gu3 shi2 yun4
titleSlug: deng-shi-gu-yan-huai-gu-shi-yun
author: 蒲寿宬
authorPinyin: pu2 shou4 cheng2
authorSlug: pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郭中爱青山，推窗纳青碧。
- 不见山中人，白云自堆积。
- 登睇廓悠悠，此眼亦已窄。
- 但见寰中尘，不见尘中客。
- 相去讵几许，恍若万里隔。
- 日暮攀崔嵬，泫然感畴昔。
- 蜀道无人行，嵩山绝蹄迹。
- 岂无九回肠，安得双飞翮。
- 倾我百壶酒，抚此千丈石。
- 不知蜡屐翁，著得几量屐。

## 拼音
- guo1 zhong1 ai4 qing1 shan1 ， tui1 chuang1 na4 qing1 bi4 。
- bu2 jian4 shan1 zhong1 ren2 ， bai2 yun2 zi4 dui1 ji1 。
- deng1 di4 kuo4 you1 you1 ， ci3 yan3 yi4 yi3 zhai3 。
- dan4 jian4 huan2 zhong1 chen2 ， bu2 jian4 chen2 zhong1 ke4 。
- xiang1 qu4 ju4 ji3 xu3 ， huang3 ruo4 wan4 li3 ge2 。
- ri4 mu4 pan1 cui1 wei2 ， xuan4 ran2 gan3 chou2 xi1 。
- shu3 dao4 wu2 ren2 xing2 ， song1 shan1 jue2 ti2 ji4 。
- qi3 wu2 jiu3 hui2 chang2 ， an1 de2 shuang1 fei1 he2 。
- qing1 wo3 bai3 hu2 jiu3 ， fu3 ci3 qian1 zhang4 shi2 。
- bu4 zhi1 la4 ji1 weng1 ， zhu4 de2 ji3 liang2 ji1 。

## 注释

## 译文

## 赏析
