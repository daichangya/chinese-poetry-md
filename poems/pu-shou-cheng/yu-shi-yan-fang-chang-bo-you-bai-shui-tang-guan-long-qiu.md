---
id: pu-shou-cheng-yu-shi-yan-fang-chang-bo-you-bai-shui-tang-guan-long-qiu
title: 与石岩方常簿游白水塘观龙湫
titlePinyin: yu3 shi2 yan2 fang1 chang2 bo2 you2 bai2 shui3 tang2 guan1 long2 qiu1
titleSlug: yu-shi-yan-fang-chang-bo-you-bai-shui-tang-guan-long-qiu
author: 蒲寿宬
authorPinyin: pu2 shou4 cheng2
authorSlug: pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤灯照不寐，独起行遶床。
- 命驾欲千里，千里债已偿。
- 可怜太拙计，弗学时世粧。
- 癖嗜镌聱牙，拄彼枯肾肠。
- 柴桑赋移居，取友胜面墙。
- 奇文与疑义，相与窥抑扬。
- 愿给薪水役，懐此一瓣香。
- 自分参也鲁，或笑道士狂。
- 吁嗟古之人，踽踽而凉凉。
- 我不欲富贵，修短由上苍。
- 齐奴尔何事，彭祖今何方。
- 庄周蝶体态，淳于蚁侯王。
- 龙湫一瞬息，珠琲万斛强。
- 泛泛莲叶舟，淼淼白水塘。
- 薜荔为我衣，芙蓉为我裳。
- 握石为我饴，采菊为我粻。
- 兴懐自千载，有酒且一觞。

## 拼音
- gu1 deng1 zhao4 bu2 mei4 ， du2 qi3 xing2 rao4 chuang2 。
- ming4 jia4 yu4 qian1 li3 ， qian1 li3 zhai4 yi3 chang2 。
- ke3 lian2 tai4 zhuo1 ji4 ， fu2 xue2 shi2 shi4 zhuang1 。
- pi3 shi4 juan1 ao2 ya2 ， zhu3 bi3 ku1 shen4 chang2 。
- chai2 sang1 fu4 yi2 ju1 ， qu3 you3 sheng4 mian4 qiang2 。
- qi2 wen2 yu3 yi2 yi4 ， xiang1 yu3 kui1 yi4 yang2 。
- yuan4 gei3 xin1 shui3 yi4 ， huai2 ci3 yi2 ban4 xiang1 。
- zi4 fen1 can1 ye3 lu3 ， huo4 xiao4 dao4 shi4 kuang2 。
- xu1 jie1 gu3 zhi1 ren2 ， ju3 ju3 er2 liang2 liang2 。
- wo3 bu2 yu4 fu4 gui4 ， xiu1 duan3 you2 shang4 cang1 。
- qi2 nu2 er3 he2 shi4 ， peng2 zu3 jin1 he2 fang1 。
- zhuang1 zhou1 die2 ti3 tai4 ， chun2 yu2 yi3 hou2 wang2 。
- long2 qiu1 yi2 shun4 xi1 ， zhu1 bei4 wan4 hu2 qiang2 。
- fan4 fan4 lian2 ye4 zhou1 ， miao3 miao3 bai2 shui3 tang2 。
- bi4 li4 wei4 wo3 yi1 ， fu2 rong2 wei4 wo3 shang0 。
- wo4 shi2 wei4 wo3 yi2 ， cai3 ju2 wei4 wo3 zhang1 。
- xing1 huai2 zi4 qian1 zai3 ， you3 jiu3 qie3 yi4 shang1 。

## 注释

## 译文

## 赏析
