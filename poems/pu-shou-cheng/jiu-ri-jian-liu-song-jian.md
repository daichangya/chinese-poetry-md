---
id: pu-shou-cheng-jiu-ri-jian-liu-song-jian
title: 九日简留松涧
titlePinyin: jiu3 ri4 jian3 liu2 song1 jian4
titleSlug: jiu-ri-jian-liu-song-jian
author: 蒲寿宬
authorPinyin: pu2 shou4 cheng2
authorSlug: pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瀼瀼白露坠，独起行遶篱。
- 岂泥兹晨游，偶谐昔人期。
- 白衣已缥缈，幅巾自淋漓。
- 举杯泛寒荣，何以慰所思。
- 登山极野望，涕泗空涟洏。
- 戚戚霜叶语，鴈过鸣声悲。
- 参军尔何事，帽侧无人知。
- 莫轻一时谑，贻此千载嗤。
- 餐英饮沆瀣，政坐骚人痴。
- 起酹彭泽翁，此意堪语谁。

## 拼音
- rang2 rang2 bai2 lu4 zhui4 ， du2 qi3 xing2 rao4 li2 。
- qi3 ni2 zi1 chen2 you2 ， ou3 xie2 xi1 ren2 qi1 。
- bai2 yi1 yi3 piao1 miao3 ， fu2 jin1 zi4 lin2 li2 。
- ju3 bei1 fan4 han2 rong2 ， he2 yi3 wei4 suo3 si1 。
- deng1 shan1 ji2 ye3 wang4 ， ti4 si4 kong1 lian2 er2 。
- qi1 qi1 shuang1 ye4 yu3 ， yan4 guo4 ming2 sheng1 bei1 。
- can1 jun1 er3 he2 shi4 ， mao4 ce4 wu2 ren2 zhi1 。
- mo4 qing1 yi4 shi2 xue4 ， yi2 ci3 qian1 zai3 chi1 。
- can1 ying1 yin3 hang4 xie4 ， zheng4 zuo4 sao1 ren2 chi1 。
- qi3 lei4 peng2 ze2 weng1 ， ci3 yi4 kan1 yu3 shui2 。

## 注释

## 译文

## 赏析
