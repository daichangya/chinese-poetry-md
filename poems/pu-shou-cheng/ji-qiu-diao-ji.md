---
id: pu-shou-cheng-ji-qiu-diao-ji
title: 寄丘钓矶
titlePinyin: ji4 qiu1 diao4 ji1
titleSlug: ji-qiu-diao-ji
author: 蒲寿宬
authorPinyin: pu2 shou4 cheng2
authorSlug: pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高丘逺望海，秋思穷渺弥。
- 苦吟有鬼泣，直钓无人知。
- 有时卷龟壳，箕踞食蛤蜊。
- 落日明云霞，狂风舞蛟螭。
- 全生带笭箵，聱叟漫奚为。
- 一笑横大江，列岫浮修眉。
- 画图障我目，隔此天一涯。
- 欲携我蓑笠，风雨从所之。
- 渔僮缓鼓枻，惊我白鹭鹚。
- 我欲从伊人，薄酒分一巵。

## 拼音
- gao1 qiu1 yuan3 wang4 hai3 ， qiu1 si1 qiong2 miao3 mi2 。
- ku3 yin2 you3 gui3 qi4 ， zhi2 diao4 wu2 ren2 zhi1 。
- you3 shi2 juan4 gui1 ke2 ， ji1 ju4 shi2 ge2 li2 。
- luo4 ri4 ming2 yun2 xia2 ， kuang2 feng1 wu3 jiao1 chi1 。
- quan2 sheng1 dai4 ling2 xing3 ， ao2 sou3 man4 xi1 wei4 。
- yi2 xiao4 heng2 da4 jiang1 ， lie4 xiu4 fu2 xiu1 mei2 。
- hua4 tu2 zhang4 wo3 mu4 ， ge2 ci3 tian1 yi4 ya2 。
- yu4 xie2 wo3 suo1 li4 ， feng1 yu3 cong2 suo3 zhi1 。
- yu2 tong2 huan3 gu3 yi4 ， jing1 wo3 bai2 lu4 ci2 。
- wo3 yu4 cong2 yi1 ren2 ， bo2 jiu3 fen1 yi4 zhi1 。

## 注释

## 译文

## 赏析
