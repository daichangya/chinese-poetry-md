---
id: ye-meng-de-tong-dun-li-you-jiang-shan-ye-bao-gong-ta-wang-jing-gong-mu-wan-guo-cao--899035b7
title: 同惇立游蒋山谒宝公塔王荆公墓晚过草堂寺周颙故宅也
titlePinyin: tong2 dun1 li4 you2 jiang3 shan1 ye4 bao3 gong1 ta3 wang2 jing1 gong1 mu4 wan3 guo4 cao3 tang2 si4 zhou1 yong2 gu4 zhai2 ye3
titleSlug: tong-dun-li-you-jiang-shan-ye-bao-gong-ta-wang-jing-gong-mu-wan-guo-cao--899035b7
author: 叶梦得
authorPinyin: ye4 meng4 de2
authorSlug: ye-meng-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我居在城府，再至俄二年。
- 岂无山水心，可奈簿领纒。
- 今晨偶乘兴，适此宾从贤。
- 零雨洗骄阳，谷中听流泉。
- 凭高快远览，正见江浮天。
- 至人本无心，与我常周旋。
- 谁云唤不譍，汝意自不虔。
- 麦陇稍已滋，横水涨微涟。
- 佳城倚华表，拱木埋貂蝉。
- 暮过草堂寺，借榻聊暂眠。
- 不复闻怨鹤，茅簷但连延。
- 归路践落日，群峰郁相先。
- 回风送远响，墟里生晚烟。
- 吾庐怅何许，东望良慨然。

## 拼音
- wo3 ju1 zai4 cheng2 fu3 ， zai4 zhi4 e2 er4 nian2 。
- qi3 wu2 shan1 shui3 xin1 ， ke3 nai4 bo2 ling3 chan2 。
- jin1 chen2 ou3 cheng2 xing4 ， shi4 ci3 bin1 cong2 xian2 。
- ling2 yu3 xi3 jiao1 yang2 ， gu3 zhong1 ting1 liu2 quan2 。
- ping2 gao1 kuai4 yuan3 lan3 ， zheng4 jian4 jiang1 fu2 tian1 。
- zhi4 ren2 ben3 wu2 xin1 ， yu3 wo3 chang2 zhou1 xuan2 。
- shui2 yun2 huan4 bu4 ying1 ， ru3 yi4 zi4 bu4 qian2 。
- mai4 long3 shao1 yi3 zi1 ， heng2 shui3 zhang3 wei1 lian2 。
- jia1 cheng2 yi3 hua2 biao3 ， gong3 mu4 mai2 diao1 chan2 。
- mu4 guo4 cao3 tang2 si4 ， jie4 ta4 liao2 zan4 mian2 。
- bu2 fu4 wen2 yuan4 he4 ， mao2 yan2 dan4 lian2 yan2 。
- gui1 lu4 jian4 luo4 ri4 ， qun2 feng1 yu4 xiang1 xian1 。
- hui2 feng1 song4 yuan3 xiang3 ， xu1 li3 sheng1 wan3 yan1 。
- wu2 lu2 chang4 he2 xu3 ， dong1 wang4 liang2 kai3 ran2 。

## 注释

## 译文

## 赏析
