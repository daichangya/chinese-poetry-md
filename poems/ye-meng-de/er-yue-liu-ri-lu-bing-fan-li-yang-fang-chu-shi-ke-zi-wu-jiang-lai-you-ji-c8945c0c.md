---
id: ye-meng-de-er-yue-liu-ri-lu-bing-fan-li-yang-fang-chu-shi-ke-zi-wu-jiang-lai-you-ji-c8945c0c
title: 二月六日虏兵犯历阳方出师客自吴江来有寄声道湖山之适趣其归者慨然写怀
titlePinyin: er4 yue4 liu4 ri4 lu3 bing1 fan4 li4 yang2 fang1 chu1 shi1 ke4 zi4 wu2 jiang1 lai2 you3 ji4 sheng1 dao4 hu2 shan1 zhi1 shi4 qu4 qi2 gui1 zhe3 kai3 ran2 xie3 huai2
titleSlug: er-yue-liu-ri-lu-bing-fan-li-yang-fang-chu-shi-ke-zi-wu-jiang-lai-you-ji-c8945c0c
author: 叶梦得
authorPinyin: ye4 meng4 de2
authorSlug: ye-meng-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 松江浪静如镜平，菰蒲长春秋水生。
- 晴沙回鴈久未到，坐想白鸥增眼明。
- 五年辜负钓船约，故人疑我真逃盟。
- 岂知尘缨不易濯，正想沧浪之水清。
- 朝来铁马暗江北，中流叠鼓云涛倾。
- 楼船十万下采石，旗纛灭没天戈横。
- 书生事业今乃尔，授钺孰敢辞专征。
- 岂无传檄走飞骑，漫复长啸登高城。
- 文思天子民父母，大度未忍鏖奇兵。
- 澶渊一矢安五世，明日傥或传诸营。

## 拼音
- song1 jiang1 lang4 jing4 ru2 jing4 ping2 ， gu1 pu2 chang2 chun1 qiu1 shui3 sheng1 。
- qing2 sha1 hui2 yan4 jiu3 wei4 dao4 ， zuo4 xiang3 bai2 ou1 zeng1 yan3 ming2 。
- wu3 nian2 gu1 fu4 diao4 chuan2 yue1 ， gu4 ren2 yi2 wo3 zhen1 tao2 meng2 。
- qi3 zhi1 chen2 ying1 bu2 yi4 zhuo2 ， zheng4 xiang3 cang1 lang4 zhi1 shui3 qing1 。
- chao2 lai2 tie3 ma3 an4 jiang1 bei3 ， zhong1 liu2 die2 gu3 yun2 tao1 qing1 。
- lou2 chuan2 shi2 wan4 xia4 cai3 shi2 ， qi2 dao4 mie4 mei2 tian1 ge1 heng2 。
- shu1 sheng1 shi4 ye4 jin1 nai3 er3 ， shou4 yue4 shu2 gan3 ci2 zhuan1 zheng1 。
- qi3 wu2 chuan2 xi2 zou3 fei1 qi2 ， man4 fu4 chang2 xiao4 deng1 gao1 cheng2 。
- wen2 si1 tian1 zi3 min2 fu4 mu3 ， da4 du4 wei4 ren3 ao2 qi2 bing1 。
- chan2 yuan1 yi4 shi3 an1 wu3 shi4 ， ming2 ri4 tang3 huo4 chuan2 zhu1 ying2 。

## 注释

## 译文

## 赏析
