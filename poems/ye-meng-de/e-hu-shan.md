---
id: ye-meng-de-e-hu-shan
title: 鹅湖山
titlePinyin: e2 hu2 shan1
titleSlug: e-hu-shan
author: 叶梦得
authorPinyin: ye4 meng4 de2
authorSlug: ye-meng-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹅王牧群鹅，浊世肯下游。
- 积水近天阙，有时戏沉浮。
- 老禅天人师，领略倾九州。
- 初开选佛场，坐断诸峰头。
- 当时江东西，海纳吞众流。
- 岁晚徙山麓，华堂跨龙楼。
- 至今韦公碑，照耀苍崖幽。
- 陈迹记往昔，登临纵冥搜。
- 重来岁月疾，俯仰五十秋。
- 抚事一太息，何从问马牛。
- 惟余拱把木，百尺环道周。
- 成坏各有时，干戈今少休。
- 空怀三宿恋，为汝半日留。
- 钟声远送客，雾雨昏林丘。

## 拼音
- e2 wang2 mu4 qun2 e2 ， zhuo2 shi4 ken3 xia4 you2 。
- ji1 shui3 jin4 tian1 que1 ， you3 shi2 xi4 chen2 fu2 。
- lao3 chan2 tian1 ren2 shi1 ， ling3 lüe4 qing1 jiu3 zhou1 。
- chu1 kai1 xuan3 fo2 chang3 ， zuo4 duan4 zhu1 feng1 tou2 。
- dang1 shi2 jiang1 dong1 xi1 ， hai3 na4 tun1 zhong4 liu2 。
- sui4 wan3 xi3 shan1 lu4 ， hua2 tang2 kua4 long2 lou2 。
- zhi4 jin1 wei2 gong1 bei1 ， zhao4 yao4 cang1 ya2 you1 。
- chen2 ji4 ji4 wang3 xi1 ， deng1 lin2 zong4 ming2 sou1 。
- chong2 lai2 sui4 yue4 ji2 ， fu3 yang3 wu3 shi2 qiu1 。
- fu3 shi4 yi2 tai4 xi1 ， he2 cong2 wen4 ma3 niu2 。
- wei2 yu2 gong3 ba3 mu4 ， bai3 chi3 huan2 dao4 zhou1 。
- cheng2 huai4 ge4 you3 shi2 ， gan1 ge1 jin1 shao3 xiu1 。
- kong1 huai2 san1 su4 lian4 ， wei4 ru3 ban4 ri4 liu2 。
- zhong1 sheng1 yuan3 song4 ke4 ， wu4 yu3 hun1 lin2 qiu1 。

## 注释

## 译文

## 赏析
