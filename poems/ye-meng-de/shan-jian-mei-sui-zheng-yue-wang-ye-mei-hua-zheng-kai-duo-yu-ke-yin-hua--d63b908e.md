---
id: ye-meng-de-shan-jian-mei-sui-zheng-yue-wang-ye-mei-hua-zheng-kai-duo-yu-ke-yin-hua--d63b908e
title: 山间每岁正月望夜梅花正开多与客饮花下今年郡廨独坐十四夜张旸叔晁激仲相过共话宣和间事慨然归不能寐因以写怀
titlePinyin: shan1 jian1 mei3 sui4 zheng1 yue4 wang4 ye4 mei2 hua1 zheng4 kai1 duo1 yu3 ke4 yin3 hua1 xia4 jin1 nian2 jun4 xie4 du2 zuo4 shi2 si4 ye4 zhang1 yang2 shu1 chao2 ji1 zhong4 xiang1 guo4 gong4 hua4 xuan1 he2 jian1 shi4 kai3 ran2 gui1 bu4 neng2 mei4 yin1 yi3 xie3 huai2
titleSlug: shan-jian-mei-sui-zheng-yue-wang-ye-mei-hua-zheng-kai-duo-yu-ke-yin-hua--d63b908e
author: 叶梦得
authorPinyin: ye4 meng4 de2
authorSlug: ye-meng-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山头野梅白玉花，月明弄影纷横斜。
- 青天无云万峰立，下有十亩幽人家。
- 年年春归不暇省，但扫雪径寻寒葩。
- 老夫已忘少年事，灯火岂念更繁华。
- 一杯起步遍空谷，破屋归卧暾朝霞。
- 陪都复来亦何有，凛凛杀气浮高牙。
- 重关深鎻夜漏永，忽记昨梦翻长嗟。
- 景龙门前一月会，金碗赐酒余雄夸。
- 神州陆沉近归我，汉节方议通胡沙。
- 天翻地覆那得料，忍复更听渔阳挝。

## 拼音
- shan1 tou2 ye3 mei2 bai2 yu4 hua1 ， yue4 ming2 nong4 ying3 fen1 heng2 xie2 。
- qing1 tian1 wu2 yun2 wan4 feng1 li4 ， xia4 you3 shi2 mu3 you1 ren2 jia1 。
- nian2 nian2 chun1 gui1 bu4 xia2 sheng3 ， dan4 sao3 xue3 jing4 xun2 han2 pa1 。
- lao3 fu1 yi3 wang4 shao4 nian2 shi4 ， deng1 huo3 qi3 nian4 geng4 fan2 hua2 。
- yi4 bei1 qi3 bu4 bian4 kong1 gu3 ， po4 wu1 gui1 wo4 tun1 zhao1 xia2 。
- pei2 dou1 fu4 lai2 yi4 he2 you3 ， lin3 lin3 sha1 qi4 fu2 gao1 ya2 。
- zhong4 guan1 shen1 suo3 ye4 lou4 yong3 ， hu1 ji4 zuo2 meng4 fan1 chang2 jie1 。
- jing3 long2 men2 qian2 yi1 yue4 hui4 ， jin1 wan3 ci4 jiu3 yu2 xiong2 kua1 。
- shen2 zhou1 lu4 chen2 jin4 gui1 wo3 ， han4 jie2 fang1 yi4 tong1 hu2 sha1 。
- tian1 fan1 di4 fu4 na4 de2 liao4 ， ren3 fu4 geng4 ting1 yu2 yang2 wo1 。

## 注释

## 译文

## 赏析
