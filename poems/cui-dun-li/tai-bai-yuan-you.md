---
id: cui-dun-li-tai-bai-yuan-you
title: 太白远游
titlePinyin: tai4 bai2 yuan3 you2
titleSlug: tai-bai-yuan-you
author: 崔敦礼
authorPinyin: cui1 dun1 li3
authorSlug: cui-dun-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人间不可以托兮，信长风而云行。
- 浩漫其将何之兮，怅飘忽而徂征。
- 天生材以有用兮，思逢时而经纶。
- 苦恩疏而媒劳兮，坐长叹以抚膺。
- 鸡聚族以争食兮，凤孤飞而无隣。
- 璚草隠于深谷兮，层丘蔽以苍榛。
- 骅骝拳跼而不得食兮，蹇馿得志以鸣春。
- 蝘蜓嘲龙兮鱼目混珍，嫫母衣锦兮西施负薪。
- 世道有此翻覆兮，谁察余之坚贞。
- 块独处此幽默兮，乃龟息而虬蟠。
- 不旷荡以纵适兮，何拘挛以守常。
- 将倚剑乎天外兮，欲挂弓于扶桑。
- 以倥偬而为巢兮，以虚无而为场。
- 运以大风之举兮，假以摩天之翔。
- 前期浩乎漫漫兮，浮四海而横八荒。
- 赤玉舄以东上兮，烟苍苍其逢山。
- 逢羽人于天门兮，方瞳好其容颜。
- 遗我书以鸟迹兮，读不闲而三叹。
- 偶然值乎青童兮，绿发双双其云鬟。
- 笑我学仙之晚兮，蹉跎凋乎朱颜。
- 玉女飘飘而下兮，遗我以流霞之杯。
- 稽首拜而自媿兮，弃世何其悠哉。
- 随风恣其飘扬兮，不知东走之迷。
- 忽抚己而自笑兮，问南登之路岐。
- 采姹女于江华兮，收河车于清溪。
- 卧香炉以餐霞兮，窥石镜而心清。
- 遥见仙人于彩云兮，把芙蓉于玉京。
- 期汗漫于九垓兮，接卢敖于太清。
- 乘兴任夫所适兮，鸣驺忽其西驰。
- 栽若木于西海兮，采琼蘂乎昆山。
- 揖叔卿于云台兮，恍惚凌乎紫冥。
- 饮玉浆于丹丘兮，备洒扫以明星。
- 赤松借予以白鹿兮，挟两龙以相从。
- 传秘诀于韩众兮，精诚与夫天通。
- 西上既穷其登攀兮，云飘然而无心。
- 八极可以神游兮，赋大鹏于北溟。
- 激三千以崛起兮，向九万而迅征。
- 访广成于至道兮，闻大块之幽居。
- 掇玄珠于赤水兮，天下不知其所如。
- 凌云霄以直上兮，入无穷而遗形。
- 骑日月而羽化兮，翼鸳鸾而云行。
- 出宇宙之寥廓兮，羾阊阖之峥嵘。
- 载长云之河车兮，十二楼与五城。
- 登真朝于玉皇兮，赐琼浆以玉杯。
- 听天语之察察兮，廓如云而天开。
- 天地同乎枯槁兮，生世如乎转蓬。
- 君子化为猿鹤兮，小人或为沙虫。
- 营营为何所求兮，鸡鸣趋乎四关。
- 十步而九太行兮，世路多乎险艰。
- 传其语以铭骨兮，永愿辞于人间。
- 忽魂悸以魄动兮，即归路而长叹。
- 转天车于六龙兮，云骈下而飘翩。
- 风为马兮霓为裳，靡星旃兮回鸾车。
- 烛龙衔光以照物兮，列缺挥鞭而启途。
- 欻翳景以横翥兮，逆高天以下垂。
- 望四海兮何漫漫，长相思兮在长安。
- 复长剑而归来兮，谒九重之天门。
- 白日照吾之精诚兮，效剖胆而输肝。
- 吐峥嵘之高论兮，开浩荡之奇言。
- 所谓代马不思乎越兮，越禽不恋乎燕。
- 流波思其旧浦兮，落叶坠于本根者也。

## 拼音
- ren2 jian1 bu4 ke3 yi3 tuo1 xi1 ， xin4 chang2 feng1 er2 yun2 xing2 。
- hao4 man4 qi2 jiang1 he2 zhi1 xi1 ， chang4 piao1 hu1 er2 cu2 zheng1 。
- tian1 sheng1 cai2 yi3 you3 yong4 xi1 ， si1 feng2 shi2 er2 jing1 lun2 。
- ku3 en1 shu1 er2 mei2 lao2 xi1 ， zuo4 chang2 tan4 yi3 fu3 ying1 。
- ji1 ju4 zu2 yi3 zheng1 shi2 xi1 ， feng4 gu1 fei1 er2 wu2 lin2 。
- jue2 cao3 yin3 yu2 shen1 gu3 xi1 ， ceng2 qiu1 bi4 yi3 cang1 zhen1 。
- hua2 liu2 quan2 ju2 er2 bu4 de2 shi2 xi1 ， jian3 lu2 de2 zhi4 yi3 ming2 chun1 。
- yan3 ting2 chao2 long2 xi1 yu2 mu4 hun4 zhen1 ， mo2 mu3 yi1 jin3 xi1 xi1 shi1 fu4 xin1 。
- shi4 dao4 you3 ci3 fan1 fu4 xi1 ， shui2 cha2 yu2 zhi1 jian1 zhen1 。
- kuai4 du2 chu3 ci3 you1 mo4 xi1 ， nai3 gui1 xi1 er2 qiu2 pan2 。
- bu2 kuang4 dang4 yi3 zong4 shi4 xi1 ， he2 ju1 luan2 yi3 shou3 chang2 。
- jiang1 yi3 jian4 hu1 tian1 wai4 xi1 ， yu4 gua4 gong1 yu2 fu2 sang1 。
- yi3 kong3 zong3 er2 wei4 chao2 xi1 ， yi3 xu1 wu2 er2 wei4 chang3 。
- yun4 yi3 da4 feng1 zhi1 ju3 xi1 ， jia3 yi3 mo2 tian1 zhi1 xiang2 。
- qian2 qi1 hao4 hu1 man4 man4 xi1 ， fu2 si4 hai3 er2 heng2 ba1 huang1 。
- chi4 yu4 xi4 yi3 dong1 shang4 xi1 ， yan1 cang1 cang1 qi2 feng2 shan1 。
- feng2 yu3 ren2 yu2 tian1 men2 xi1 ， fang1 tong2 hao3 qi2 rong2 yan2 。
- yi2 wo3 shu1 yi3 niao3 ji4 xi1 ， du2 bu4 xian2 er2 san1 tan4 。
- ou3 ran2 zhi2 hu1 qing1 tong2 xi1 ， lü4 fa1 shuang1 shuang1 qi2 yun2 huan2 。
- xiao4 wo3 xue2 xian1 zhi1 wan3 xi1 ， cuo1 tuo2 diao1 hu1 zhu1 yan2 。
- yu4 nü3 piao1 piao1 er2 xia4 xi1 ， yi2 wo3 yi3 liu2 xia2 zhi1 bei1 。
- qi3 shou3 bai4 er2 zi4 kui4 xi1 ， qi4 shi4 he2 qi2 you1 zai1 。
- sui2 feng1 zi4 qi2 piao1 yang2 xi1 ， bu4 zhi1 dong1 zou3 zhi1 mi2 。
- hu1 fu3 ji3 er2 zi4 xiao4 xi1 ， wen4 nan2 deng1 zhi1 lu4 qi2 。
- cai3 cha4 nü3 yu2 jiang1 hua2 xi1 ， shou1 he2 che1 yu2 qing1 xi1 。
- wo4 xiang1 lu2 yi3 can1 xia2 xi1 ， kui1 shi2 jing4 er2 xin1 qing1 。
- yao2 jian4 xian1 ren2 yu2 cai3 yun2 xi1 ， ba3 fu2 rong2 yu2 yu4 jing1 。
- qi1 han4 man4 yu2 jiu3 gai1 xi1 ， jie1 lu2 ao2 yu2 tai4 qing1 。
- cheng2 xing4 ren4 fu1 suo3 shi4 xi1 ， ming2 zou1 hu1 qi2 xi1 chi2 。
- zai1 ruo4 mu4 yu2 xi1 hai3 xi1 ， cai3 qiong2 rui3 hu1 kun1 shan1 。
- yi1 shu1 qing1 yu2 yun2 tai2 xi1 ， huang3 hu1 ling2 hu1 zi3 ming2 。
- yin3 yu4 jiang1 yu2 dan1 qiu1 xi1 ， bei4 sa3 sao3 yi3 ming2 xing1 。
- chi4 song1 jie4 yu3 yi3 bai2 lu4 xi1 ， xie2 liang3 long2 yi3 xiang1 cong2 。
- chuan2 mi4 jue2 yu2 han2 zhong4 xi1 ， jing1 cheng2 yu3 fu1 tian1 tong1 。
- xi1 shang4 ji4 qiong2 qi2 deng1 pan1 xi1 ， yun2 piao1 ran2 er2 wu2 xin1 。
- ba1 ji2 ke3 yi3 shen2 you2 xi1 ， fu4 da4 peng2 yu2 bei3 ming2 。
- ji1 san1 qian1 yi3 jue2 qi3 xi1 ， xiang4 jiu3 wan4 er2 xun4 zheng1 。
- fang3 guang3 cheng2 yu2 zhi4 dao4 xi1 ， wen2 da4 kuai4 zhi1 you1 ju1 。
- duo1 xuan2 zhu1 yu2 chi4 shui3 xi1 ， tian1 xia4 bu4 zhi1 qi2 suo3 ru2 。
- ling2 yun2 xiao1 yi3 zhi2 shang4 xi1 ， ru4 wu2 qiong2 er2 yi2 xing2 。
- qi2 ri4 yue4 er2 yu3 hua4 xi1 ， yi4 yuan1 luan2 er2 yun2 xing2 。
- chu1 yu3 zhou4 zhi1 liao2 kuo4 xi1 ， hong2 chang1 he2 zhi1 zheng1 rong2 。
- zai3 chang2 yun2 zhi1 he2 che1 xi1 ， shi2 er4 lou2 yu3 wu3 cheng2 。
- deng1 zhen1 chao2 yu2 yu4 huang2 xi1 ， ci4 qiong2 jiang1 yi3 yu4 bei1 。
- ting1 tian1 yu3 zhi1 cha2 cha2 xi1 ， kuo4 ru2 yun2 er2 tian1 kai1 。
- tian1 di4 tong2 hu1 ku1 gao3 xi1 ， sheng1 shi4 ru2 hu1 zhuan3 peng2 。
- jun1 zi3 hua4 wei2 yuan2 he4 xi1 ， xiao3 ren2 huo4 wei4 sha1 chong2 。
- ying2 ying2 wei4 he2 suo3 qiu2 xi1 ， ji1 ming2 qu1 hu1 si4 guan1 。
- shi2 bu4 er2 jiu3 tai4 hang2 xi1 ， shi4 lu4 duo1 hu1 xian3 jian1 。
- chuan2 qi2 yu3 yi3 ming2 gu3 xi1 ， yong3 yuan4 ci2 yu2 ren2 jian1 。
- hu1 hun2 ji4 yi3 po4 dong4 xi1 ， ji2 gui1 lu4 er2 chang2 tan4 。
- zhuan3 tian1 che1 yu2 liu4 long2 xi1 ， yun2 pian2 xia4 er2 piao1 pian1 。
- feng1 wei4 ma3 xi1 ni2 wei4 shang0 ， mi2 xing1 zhan1 xi1 hui2 luan2 che1 。
- zhu2 long2 xian2 guang1 yi3 zhao4 wu4 xi1 ， lie4 que1 hui1 bian1 er2 qi3 tu2 。
- chua1 yi4 jing3 yi3 heng2 zhu4 xi1 ， ni4 gao1 tian1 yi3 xia4 chui2 。
- wang4 si4 hai3 xi1 he2 man4 man4 ， zhang3 xiang4 si1 xi1 zai4 chang2 an1 。
- fu4 chang2 jian4 er2 gui1 lai2 xi1 ， ye4 jiu3 chong2 zhi1 tian1 men2 。
- bai2 ri4 zhao4 wu2 zhi1 jing1 cheng2 xi1 ， xiao4 pou1 dan3 er2 shu1 gan1 。
- tu3 zheng1 rong2 zhi1 gao1 lun4 xi1 ， kai1 hao4 dang4 zhi1 qi2 yan2 。
- suo3 wei4 dai4 ma3 bu4 si1 hu1 yue4 xi1 ， yue4 qin2 bu2 lian4 hu1 yan4 。
- liu2 bo1 si1 qi2 jiu4 pu3 xi1 ， luo4 ye4 zhui4 yu2 ben3 gen1 zhe3 ye3 。

## 注释

## 译文

## 赏析
