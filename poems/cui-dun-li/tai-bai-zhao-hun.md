---
id: cui-dun-li-tai-bai-zhao-hun
title: 太白招魂
titlePinyin: tai4 bai2 zhao1 hun2
titleSlug: tai-bai-zhao-hun
author: 崔敦礼
authorPinyin: cui1 dun1 li3
authorSlug: cui-dun-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予为谪仙兮，薄游人间。
- 傲岸不谐兮，世路艰难。
- 折芳洲之瑶华兮，采琼蘂入乎昆山。
- 愁长安之不见兮，坐拂剑而长叹。
- 魂一去而欲断兮，与春风而飘扬。
- 飘扬其竟何托兮，造化为之悲伤。
- 于是帝命巫阳，若有一人。
- 神气黯然，精魂飞散。
- 迟尔归旋，乃下招曰，魂兮归徕，无东无西，无南无北些。
- 碧海之东，长鲸𣸣涌，不可以涉些。
- 扬波喷云，蔽天鬐鬛些。
- 齿若雪山，挂骨于其间些。
- 归徕，去无还些。
- 魂兮无南，南山白额穷奇䝙貒些，牙若剑错鬣如丛竿些。
- 口吞殳鋋，目极枪橹些。
- 归徕，饲豺虎些。
- 魂兮无西，西当太白，横绝峨嵋些。
- 地崩山摧，天梯钩连些。
- 峥嵘崔嵬，朝虎夕蛇些。
- 磨牙吮血，杀人如麻些。
- 归徕，行路难些。
- 魂兮无北，北缘太行，嶝道峻盘些。
- 马足蹶侧，车轮摧冈些，气毒剑戟，严风裂裳些。
- 归徕，北上苦些。
- 魂兮归来，君无上天些。
- 天鼓砰訇，雷震帝旁些。
- 投壶玉女，笑开电光些。
- 风雨之起，倏烁晦冥些。
- 犬吠九关，杀人以愤其精魂些。
- 归徕，天路何因些。
- 魂兮归徕，君无下此幽都些。
- 闭影潜魂，遗迹九泉些。
- 剑轮汤镬，猛火炽然些。
- 疑山炎昆，苦海滔天些。
- 归徕，保吾生些。
- 魂兮归徕，还故乡些。
- 高楼甲第，连青山些。
- 飞楹磊砢，栱夤缘些。
- 云楣横绮，桷攒栾些。
- 皓壁昼朗，朱甍鲜些。
- 金窗绣户，朱箔悬些。
- 魂兮归徕，列珍羞些。
- 月光素盘，饭雕胡些。
- 鲁酒琥珀，紫锦鱼些。
- 白酒新熟，黄鸡肥些。
- 山盘秋蔬，荐霜梨些。
- 吴盐如花，皎白雪些。
- 玉盘杨梅，为君设些。
- 魂兮归徕，恣欢谑些。
- 南国美人，芙蓉灼灼些。
- 洛浦宓妃，飘飘飞雪些。
- 长干吴儿，艳星月些。
- 西施东邻，秀蛾眉些。
- 一笑双璧，歌千金些。
- 琅玕绮食，鸳鸯衾些。
- 博山炉中，香火沉些。
- 魂兮归徕，醉壶觞些。
- 青娥对烛，俨成行些。
- 玉童两两，吹紫笙些。
- 佳人当窗，弹鸣筝些。
- 玉壶美酒，清若空些。
- 看朱成碧，颜始红些。
- 连呼五白，行六博些。
- 赤鸡白狗，赌梨栗些。
- 半酣呼鹰，挥鸣鞘些。
- 金鞍龙马，花雪毛些。
- 霜剑切玉，明珠袍些。
- 魂兮归徕，入长安些。
- 清都玉树，瑶台春些。
- 万姓聚舞，歌太平些。
- 伐鼓槌钟，启重城些。
- 日照万户，簪裾明些。
- 骑吹飒沓，引公卿些。
- 白日紫晖，运权衡些。
- 倒海凌山，索月采荪些。
- 文质炳焕，罗星旻些。
- 魂兮归徕，乐不可言些。
- 乱曰：长相思兮在长安，络纬秋啼兮金井栏。
- 望夫君兮安极，我沉吟兮叹息。
- 怀洞庭兮悲潇湘，把瑶草兮思何堪。
- 念佳期兮莫展，每为恨兮不浅。
- 荷花落兮江色秋，秋风袅袅夜悠悠。
- 魂兮归徕，谢远游。

## 拼音
- yu3 wei4 zhe2 xian1 xi1 ， bao2 you2 ren2 jian1 。
- ao4 an4 bu4 xie2 xi1 ， shi4 lu4 jian1 nan2 。
- zhe2 fang1 zhou1 zhi1 yao2 hua2 xi1 ， cai3 qiong2 rui3 ru4 hu1 kun1 shan1 。
- chou2 chang2 an1 zhi1 bu2 jian4 xi1 ， zuo4 fu2 jian4 er2 chang2 tan4 。
- hun2 yi2 qu4 er2 yu4 duan4 xi1 ， yu3 chun1 feng1 er2 piao1 yang2 。
- piao1 yang2 qi2 jing4 he2 tuo1 xi1 ， zao4 hua4 wei2 zhi1 bei1 shang1 。
- yu2 shi4 di4 ming4 wu1 yang2 ， ruo4 you3 yi4 ren2 。
- shen2 qi4 an4 ran2 ， jing1 hun2 fei1 san4 。
- chi2 er3 gui1 xuan2 ， nai3 xia4 zhao1 yue1 ， hun2 xi1 gui1 lai2 ， wu2 dong1 wu2 xi1 ， wu2 nan2 wu2 bei3 xie1 。
- bi4 hai3 zhi1 dong1 ， chang2 jing1 fen2 yong3 ， bu4 ke3 yi3 she4 xie1 。
- yang2 bo1 pen1 yun2 ， bi4 tian1 qi2 lie4 xie1 。
- chi3 ruo4 xue3 shan1 ， gua4 gu3 yu2 qi2 jian1 xie1 。
- gui1 lai2 ， qu4 wu2 hai2 xie1 。
- hun2 xi1 wu2 nan2 ， nan2 shan1 bai2 e2 qiong2 qi2 chu1 tuan1 xie1 ， ya2 ruo4 jian4 cuo4 lie4 ru2 cong2 gan1 xie1 。
- kou3 tun1 shu1 chan2 ， mu4 ji2 qiang1 lu3 xie1 。
- gui1 lai2 ， si4 chai2 hu3 xie1 。
- hun2 xi1 wu2 xi1 ， xi1 dang1 tai4 bai2 ， heng2 jue2 e2 mei2 xie1 。
- di4 beng1 shan1 cui1 ， tian1 ti1 gou1 lian2 xie1 。
- zheng1 rong2 cui1 wei2 ， chao2 hu3 xi1 she2 xie1 。
- mo2 ya2 shun3 xue4 ， sha1 ren2 ru2 ma2 xie1 。
- gui1 lai2 ， xing2 lu4 nan2 xie1 。
- hun2 xi1 wu2 bei3 ， bei3 yuan2 tai4 hang2 ， deng4 dao4 jun4 pan2 xie1 。
- ma3 zu2 jue3 ce4 ， che1 lun2 cui1 gang1 xie1 ， qi4 du2 jian4 ji3 ， yan2 feng1 lie4 shang0 xie1 。
- gui1 lai2 ， bei3 shang4 ku3 xie1 。
- hun2 xi1 gui1 lai2 ， jun1 wu2 shang4 tian1 xie1 。
- tian1 gu3 peng1 hong1 ， lei2 zhen4 di4 pang2 xie1 。
- tou2 hu2 yu4 nü3 ， xiao4 kai1 dian4 guang1 xie1 。
- feng1 yu3 zhi1 qi3 ， shu1 shuo4 hui4 ming2 xie1 。
- quan3 fei4 jiu3 guan1 ， sha1 ren2 yi3 fen4 qi2 jing1 hun2 xie1 。
- gui1 lai2 ， tian1 lu4 he2 yin1 xie1 。
- hun2 xi1 gui1 lai2 ， jun1 wu2 xia4 ci3 you1 dou1 xie1 。
- bi4 ying3 qian2 hun2 ， yi2 ji4 jiu3 quan2 xie1 。
- jian4 lun2 tang1 huo4 ， meng3 huo3 chi4 ran2 xie1 。
- yi2 shan1 yan2 kun1 ， ku3 hai3 tao1 tian1 xie1 。
- gui1 lai2 ， bao3 wu2 sheng1 xie1 。
- hun2 xi1 gui1 lai2 ， hai2 gu4 xiang1 xie1 。
- gao1 lou2 jia3 di4 ， lian2 qing1 shan1 xie1 。
- fei1 ying2 lei3 luo3 ， gong3 yin2 yuan2 xie1 。
- yun2 mei2 heng2 qi3 ， jue2 zan3 luan2 xie1 。
- hao4 bi4 zhou4 lang3 ， zhu1 meng2 xian1 xie1 。
- jin1 chuang1 xiu4 hu4 ， zhu1 bo2 xuan2 xie1 。
- hun2 xi1 gui1 lai2 ， lie4 zhen1 xiu1 xie1 。
- yue4 guang1 su4 pan2 ， fan4 diao1 hu2 xie1 。
- lu3 jiu3 hu3 po4 ， zi3 jin3 yu2 xie1 。
- bai2 jiu3 xin1 shu2 ， huang2 ji1 fei2 xie1 。
- shan1 pan2 qiu1 shu1 ， jian4 shuang1 li2 xie1 。
- wu2 yan2 ru2 hua1 ， jiao3 bai2 xue3 xie1 。
- yu4 pan2 yang2 mei2 ， wei4 jun1 she4 xie1 。
- hun2 xi1 gui1 lai2 ， zi4 huan1 xue4 xie1 。
- nan2 guo2 mei3 ren2 ， fu2 rong2 zhuo2 zhuo2 xie1 。
- luo4 pu3 mi4 fei1 ， piao1 piao1 fei1 xue3 xie1 。
- chang2 gan1 wu2 er2 ， yan4 xing1 yue4 xie1 。
- xi1 shi1 dong1 lin2 ， xiu4 e2 mei2 xie1 。
- yi2 xiao4 shuang1 bi4 ， ge1 qian1 jin1 xie1 。
- lang2 gan1 qi3 shi2 ， yuan1 yang1 qin1 xie1 。
- bo2 shan1 lu2 zhong1 ， xiang1 huo3 chen2 xie1 。
- hun2 xi1 gui1 lai2 ， zui4 hu2 shang1 xie1 。
- qing1 e2 dui4 zhu2 ， yan3 cheng2 xing2 xie1 。
- yu4 tong2 liang3 liang3 ， chui1 zi3 sheng1 xie1 。
- jia1 ren2 dang1 chuang1 ， tan2 ming2 zheng1 xie1 。
- yu4 hu2 mei3 jiu3 ， qing1 ruo4 kong1 xie1 。
- kan4 zhu1 cheng2 bi4 ， yan2 shi3 hong2 xie1 。
- lian2 hu1 wu3 bai2 ， xing2 liu4 bo2 xie1 。
- chi4 ji1 bai2 gou3 ， du3 li2 li4 xie1 。
- ban4 han1 hu1 ying1 ， hui1 ming2 qiao4 xie1 。
- jin1 an1 long2 ma3 ， hua1 xue3 mao2 xie1 。
- shuang1 jian4 qie4 yu4 ， ming2 zhu1 pao2 xie1 。
- hun2 xi1 gui1 lai2 ， ru4 chang2 an1 xie1 。
- qing1 dou1 yu4 shu4 ， yao2 tai2 chun1 xie1 。
- wan4 xing4 ju4 wu3 ， ge1 tai4 ping2 xie1 。
- fa2 gu3 chui2 zhong1 ， qi3 zhong4 cheng2 xie1 。
- ri4 zhao4 wan4 hu4 ， zan1 ju1 ming2 xie1 。
- qi2 chui1 sa4 ta4 ， yin3 gong1 qing1 xie1 。
- bai2 ri4 zi3 hui1 ， yun4 quan2 heng2 xie1 。
- dao3 hai3 ling2 shan1 ， suo3 yue4 cai3 sun1 xie1 。
- wen2 zhi4 bing3 huan4 ， luo2 xing1 min2 xie1 。
- hun2 xi1 gui1 lai2 ， le4 bu4 ke3 yan2 xie1 。
- luan4 yue1 ： zhang3 xiang4 si1 xi1 zai4 chang2 an1 ， luo4 wei3 qiu1 ti2 xi1 jin1 jing3 lan2 。
- wang4 fu1 jun1 xi1 an1 ji2 ， wo3 chen2 yin2 xi1 tan4 xi1 。
- huai2 dong4 ting2 xi1 bei1 xiao1 xiang1 ， ba3 yao2 cao3 xi1 si1 he2 kan1 。
- nian4 jia1 qi1 xi1 mo4 zhan3 ， mei3 wei4 hen4 xi1 bu4 qian3 。
- he2 hua1 luo4 xi1 jiang1 se4 qiu1 ， qiu1 feng1 niao3 niao3 ye4 you1 you1 。
- hun2 xi1 gui1 lai2 ， xie4 yuan3 you2 。

## 注释

## 译文

## 赏析
