---
id: fan-zhen-feng-yun-nan-yuan-kuang-jia-zuo-you-shun-lu-yuan-xiang-tong-zhi-ju-yin-c-ec226540
title: 冯允南远贶佳作有舜律远相通之句因次韵寄之
titlePinyin: feng2 yun3 nan2 yuan3 kuang4 jia1 zuo4 you3 shun4 lü4 yuan3 xiang1 tong1 zhi1 ju4 yin1 ci4 yun4 ji4 zhi1
titleSlug: feng-yun-nan-yuan-kuang-jia-zuo-you-shun-lu-yuan-xiang-tong-zhi-ju-yin-c-ec226540
author: 范镇
authorPinyin: fan4 zhen4
authorSlug: fan-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛旦真明圣，平生伏至公。
- 遭逢不世出，复露与天同。
- 谅直诚多勉，谋猷媿罔功。
- 后王明若日，夷夏庆同风。
- 喜气中兼外，欢谣北至东。
- 敢图严密禁，擢处太清宫。
- 峻拔山形大，高明地望雄。
- 起居无忘古，坐卧只思忠。
- 论乐嗟沦废，求音扣寂空。
- 大和非隐伏，至理自穹崇。
- 暧昧幽还显，尊卑降复隆。
- 使人思舞凤，如弋慕飞鸿。
- 世事安清谧，人心处正中。
- 至醇当直诣，精义故旁通。
- 本自关瑶律，还须抚素桐。
- 天材由圣作，物理要人穷。
- 往古为经始，来今是考终。
- 云为极微妙，襟抱贮冲融。
- 敛聚阴阳气，窥观造化工。
- 因君说乐事，诗咏照光虹。

## 拼音
- sheng4 dan4 zhen1 ming2 sheng4 ， ping2 sheng1 fu2 zhi4 gong1 。
- zao1 feng2 bu2 shi4 chu1 ， fu4 lu4 yu3 tian1 tong2 。
- liang4 zhi2 cheng2 duo1 mian3 ， mou2 you2 kui4 wang3 gong1 。
- hou4 wang2 ming2 ruo4 ri4 ， yi2 xia4 qing4 tong2 feng1 。
- xi3 qi4 zhong1 jian1 wai4 ， huan1 yao2 bei3 zhi4 dong1 。
- gan3 tu2 yan2 mi4 jin4 ， zhuo2 chu4 tai4 qing1 gong1 。
- jun4 ba2 shan1 xing2 da4 ， gao1 ming2 di4 wang4 xiong2 。
- qi3 ju1 wu2 wang4 gu3 ， zuo4 wo4 zhi1 si1 zhong1 。
- lun4 le4 jie1 lun2 fei4 ， qiu2 yin1 kou4 ji4 kong1 。
- da4 he2 fei1 yin3 fu2 ， zhi4 li3 zi4 qiong2 chong2 。
- ai4 mei4 you1 hai2 xian3 ， zun1 bei1 jiang4 fu4 long2 。
- shi3 ren2 si1 wu3 feng4 ， ru2 yi4 mu4 fei1 hong2 。
- shi4 shi4 an1 qing1 mi4 ， ren2 xin1 chu4 zheng4 zhong1 。
- zhi4 chun2 dang1 zhi2 yi4 ， jing1 yi4 gu4 pang2 tong1 。
- ben3 zi4 guan1 yao2 lü4 ， hai2 xu1 fu3 su4 tong2 。
- tian1 cai2 you2 sheng4 zuo4 ， wu4 li3 yao4 ren2 qiong2 。
- wang3 gu3 wei4 jing1 shi3 ， lai2 jin1 shi4 kao3 zhong1 。
- yun2 wei4 ji2 wei1 miao4 ， jin1 bao4 zhu4 chong1 rong2 。
- lian3 ju4 yin1 yang2 qi4 ， kui1 guan1 zao4 hua4 gong1 。
- yin1 jun1 shuo1 le4 shi4 ， shi1 yong3 zhao4 guang1 hong2 。

## 注释

## 译文

## 赏析
