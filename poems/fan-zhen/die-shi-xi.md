---
id: fan-zhen-die-shi-xi
title: 叠石溪
titlePinyin: die2 shi2 xi1
titleSlug: die-shi-xi
author: 范镇
authorPinyin: fan4 zhen4
authorSlug: fan-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨旦愁风色，今朝喜日华。
- 从容下官道，迤逦见人家。
- 盛服缘崖看，焚香满路遮。
- 樵柯成市井，陶穴乃生涯。
- 春石声相应，沉泥处或漥。
- 累墙甆隐辚，开径石槎牙。
- 柴积高于阜，钓槃疾甚车。
- 自非秦世避，谁道舜风遐。
- 拄杖逢山斗，回舆值水斜。
- 远林行翠凤，幽隧转青蛇。
- 泉眼思搴藻，云头望采花。
- 仰身书叠壁，平坐挹飞霞。
- 有景殊难纪，兹游信可夸。
- 君如别业就，后会固无差。

## 拼音
- zuo2 dan4 chou2 feng1 se4 ， jin1 chao2 xi3 ri4 hua2 。
- cong2 rong2 xia4 guan1 dao4 ， yi3 li3 jian4 ren2 jia1 。
- sheng4 fu2 yuan2 ya2 kan4 ， fen2 xiang1 man3 lu4 zhe1 。
- qiao2 ke1 cheng2 shi4 jing3 ， tao2 xue2 nai3 sheng1 ya2 。
- chun1 shi2 sheng1 xiang1 ying4 ， chen2 ni2 chu4 huo4 wa1 。
- lei4 qiang2 ci2 yin3 lin2 ， kai1 jing4 shi2 cha2 ya2 。
- chai2 ji1 gao1 yu2 fu4 ， diao4 pan2 ji2 shen4 che1 。
- zi4 fei1 qin2 shi4 bi4 ， shui2 dao4 shun4 feng1 xia2 。
- zhu3 zhang4 feng2 shan1 dou4 ， hui2 yu2 zhi2 shui3 xie2 。
- yuan3 lin2 xing2 cui4 feng4 ， you1 sui4 zhuan3 qing1 she2 。
- quan2 yan3 si1 qian1 zao3 ， yun2 tou2 wang4 cai3 hua1 。
- yang3 shen1 shu1 die2 bi4 ， ping2 zuo4 yi4 fei1 xia2 。
- you3 jing3 shu1 nan2 ji4 ， zi1 you2 xin4 ke3 kua1 。
- jun1 ru2 bie2 ye4 jiu4 ， hou4 hui4 gu4 wu2 cha4 。

## 注释

## 译文

## 赏析
