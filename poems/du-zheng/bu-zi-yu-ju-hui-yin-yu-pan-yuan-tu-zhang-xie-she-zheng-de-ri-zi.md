---
id: du-zheng-bu-zi-yu-ju-hui-yin-yu-pan-yuan-tu-zhang-xie-she-zheng-de-ri-zi
title: 步自玉局会饮于判院涂丈廨舍正得日字
titlePinyin: bu4 zi4 yu4 ju2 hui4 yin3 yu2 pan4 yuan4 tu2 zhang4 xie4 she4 zheng4 de2 ri4 zi4
titleSlug: bu-zi-yu-ju-hui-yin-yu-pan-yuan-tu-zhang-xie-she-zheng-de-ri-zi
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肩舆访药市，散步困两膝。
- 行行初及门，品第已不一。
- 细阅廊宇下，纷然莫穷诘。
- 席地堆雄附，连盘伫参术。
- 云乳色晶荧，沈檀气芬苾。
- 溪毛极草莽，水族包虫蛭。
- 贵者如丹砂，贱者如干漆。
- 苦者如胆矾，甘者如石蜜。
- 陈者如酺醢，新者如枣栗。
- 来为中国用，往往四夷出。
- 海贾冒风涛，蛮商经崒嵂。
- 厚利诱其前，颠沛不遑恤。
- 小亦挟千镮，多至金百镒。
- 开张自寅卯，收拾过酉戌。
- 富豪盛僮奴，羸老携儿姪。
- 车马浩骈填，坌然皆迸溢。
- 晚饮各酩酊，归装满箱帙。
- 人生天地间，禀赋阴阳质。
- 寒温傥乖误，未免生众疾。
- 至人穷物性，扶世方开术。
- 春冬别根苗，南北辨枳橘。
- 形色与气味，审订皆具述。
- 庸夫肆胸腑，妄以甲代乙。
- 聩聩莫知诫，十疗宜十失。
- 念我奉慈亲，春秋垂八秩。
- 仰事则欣欣，退处常栗栗。
- 尝闻仁者寿，又闻惠迪吉。
- 版舆来三年，清健如一日。
- 平生读医书，殆未通六七。
- 甘草真国老，盐梅乃良弼。
- 储蓄以待用，选抡贵纤悉。
- 譬如天未雨，先已营居室。
- 所以身强健，有若天阴隲。
- 正惟养生外，万宝无所昵。
- 往年忆曾游，初亦无固必。
- 忽得九老图，如得清庙瑟。
- 仪冠甚英伟，真是旧名笔。
- 右太师潞公，左司马君实。
- 弹棋以为戏，一局良未毕。
- 君实思沈吟，心志何专一。
- 潞公随所应，气貌加闲逸。
- 诸公各注视，袖手观弹击。
- 焚香与之对，想像见真率。
- 携持恐失堕，固已藏之密。
- 重来何所见，追叹空唧唧。
- 他年玉局仙，希踪老蓬荜。

## 拼音
- jian1 yu2 fang3 yao4 shi4 ， san4 bu4 kun4 liang3 xi1 。
- xing2 xing2 chu1 ji2 men2 ， pin3 di4 yi3 bu4 yi1 。
- xi4 yue4 lang2 yu3 xia4 ， fen1 ran2 mo4 qiong2 jie2 。
- xi2 di4 dui1 xiong2 fu4 ， lian2 pan2 zhu4 can1 shu4 。
- yun2 ru3 se4 jing1 ying2 ， shen3 tan2 qi4 fen1 bi4 。
- xi1 mao2 ji2 cao3 mang3 ， shui3 zu2 bao1 chong2 zhi4 。
- gui4 zhe3 ru2 dan1 sha1 ， jian4 zhe3 ru2 gan1 qi1 。
- ku3 zhe3 ru2 dan3 fan2 ， gan1 zhe3 ru2 shi2 mi4 。
- chen2 zhe3 ru2 pu2 hai3 ， xin1 zhe3 ru2 zao3 li4 。
- lai2 wei4 zhong1 guo2 yong4 ， wang3 wang3 si4 yi2 chu1 。
- hai3 jia3 mao4 feng1 tao1 ， man2 shang1 jing1 zu2 lü4 。
- hou4 li4 you4 qi2 qian2 ， dian1 pei4 bu4 huang2 xu4 。
- xiao3 yi4 xie2 qian1 huan2 ， duo1 zhi4 jin1 bai3 yi4 。
- kai1 zhang1 zi4 yin2 mao3 ， shou1 shi2 guo4 you3 xu1 。
- fu4 hao2 sheng4 tong2 nu2 ， lei2 lao3 xie2 er2 zhi2 。
- che1 ma3 hao4 pian2 tian2 ， ben4 ran2 jie1 beng4 yi4 。
- wan3 yin3 ge4 ming3 ding1 ， gui1 zhuang1 man3 xiang1 zhi4 。
- ren2 sheng1 tian1 di4 jian1 ， bing3 fu4 yin1 yang2 zhi4 。
- han2 wen1 tang3 guai1 wu4 ， wei4 mian3 sheng1 zhong4 ji2 。
- zhi4 ren2 qiong2 wu4 xing4 ， fu2 shi4 fang1 kai1 shu4 。
- chun1 dong1 bie2 gen1 miao2 ， nan2 bei3 bian4 zhi3 ju2 。
- xing2 se4 yu3 qi4 wei4 ， shen3 ding4 jie1 ju4 shu4 。
- yong1 fu1 si4 xiong1 fu3 ， wang4 yi3 jia3 dai4 yi3 。
- kui4 kui4 mo4 zhi1 jie4 ， shi2 liao2 yi2 shi2 shi1 。
- nian4 wo3 feng4 ci2 qin1 ， chun1 qiu1 chui2 ba1 zhi4 。
- yang3 shi4 ze2 xin1 xin1 ， tui4 chu4 chang2 li4 li4 。
- chang2 wen2 ren2 zhe3 shou4 ， you4 wen2 hui4 di2 ji2 。
- ban3 yu2 lai2 san1 nian2 ， qing1 jian4 ru2 yi1 ri4 。
- ping2 sheng1 du2 yi1 shu1 ， dai4 wei4 tong1 liu4 qi1 。
- gan1 cao3 zhen1 guo2 lao3 ， yan2 mei2 nai3 liang2 bi4 。
- chu3 xu4 yi3 dai4 yong4 ， xuan3 lun1 gui4 xian1 xi1 。
- pi4 ru2 tian1 wei4 yu3 ， xian1 yi3 ying2 ju1 shi4 。
- suo3 yi3 shen1 qiang2 jian4 ， you3 ruo4 tian1 yin1 zhi4 。
- zheng4 wei2 yang3 sheng1 wai4 ， wan4 bao3 wu2 suo3 ni4 。
- wang3 nian2 yi4 ceng2 you2 ， chu1 yi4 wu2 gu4 bi4 。
- hu1 de2 jiu3 lao3 tu2 ， ru2 de2 qing1 miao4 se4 。
- yi2 guan1 shen4 ying1 wei3 ， zhen1 shi4 jiu4 ming2 bi3 。
- you4 tai4 shi1 lu4 gong1 ， zuo3 si1 ma3 jun1 shi2 。
- tan2 qi2 yi3 wei2 xi4 ， yi4 ju2 liang2 wei4 bi4 。
- jun1 shi2 si1 shen3 yin2 ， xin1 zhi4 he2 zhuan1 yi1 。
- lu4 gong1 sui2 suo3 ying4 ， qi4 mao4 jia1 xian2 yi4 。
- zhu1 gong1 ge4 zhu4 shi4 ， xiu4 shou3 guan1 tan2 ji1 。
- fen2 xiang1 yu3 zhi1 dui4 ， xiang3 xiang4 jian4 zhen1 lü4 。
- xie2 chi2 kong3 shi1 duo4 ， gu4 yi3 cang2 zhi1 mi4 。
- chong2 lai2 he2 suo3 jian4 ， zhui1 tan4 kong1 ji1 ji1 。
- ta1 nian2 yu4 ju2 xian1 ， xi1 zong1 lao3 peng2 bi4 。

## 注释

## 译文

## 赏析
