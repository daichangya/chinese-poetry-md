---
id: du-zheng-song-zhang-bo-xiu-sheng-gan-gui-sheng-chong-qing-fu-yi-shou
title: 送张伯修省干归省重庆府一首
titlePinyin: song4 zhang1 bo2 xiu1 sheng3 gan1 gui1 sheng3 chong2 qing4 fu3 yi4 shou3
titleSlug: song-zhang-bo-xiu-sheng-gan-gui-sheng-chong-qing-fu-yi-shou
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔赴集英，涪陵见尊公。
- 尊公一世豪，一饮能千钟。
- 君时年尚少，已有尊公风。
- 举动如成人，吐语非凡童。
- 别去已十载，一牋不得通。
- 忧患催我老，飘流寄西东。
- 逐食来益昌，执经司学宫。
- 故人昂昂来，天涯复相逢。
- 怜我久憔悴，访我寂寞中。
- 相从不知极，春去秋复冬。
- 慈亲促归辀，归步留无从。
- 入则孝与悌，出则信与忠。
- 君看语孟篇，问学何终穷。
- 寸阴如隙驹，大道如冥鸿。
- 重来定何时，愿言加新功。

## 拼音
- wo3 xi1 fu4 ji2 ying1 ， fu2 ling2 jian4 zun1 gong1 。
- zun1 gong1 yi2 shi4 hao2 ， yi4 yin3 neng2 qian1 zhong1 。
- jun1 shi2 nian2 shang4 shao3 ， yi3 you3 zun1 gong1 feng1 。
- ju3 dong4 ru2 cheng2 ren2 ， tu3 yu3 fei1 fan2 tong2 。
- bie2 qu4 yi3 shi2 zai3 ， yi4 jian1 bu4 de2 tong1 。
- you1 huan4 cui1 wo3 lao3 ， piao1 liu2 ji4 xi1 dong1 。
- zhu2 shi2 lai2 yi4 chang1 ， zhi2 jing1 si1 xue2 gong1 。
- gu4 ren2 ang2 ang2 lai2 ， tian1 ya2 fu4 xiang1 feng2 。
- lian2 wo3 jiu3 qiao2 cui4 ， fang3 wo3 ji4 mo4 zhong1 。
- xiang1 cong2 bu4 zhi1 ji2 ， chun1 qu4 qiu1 fu4 dong1 。
- ci2 qin1 cu4 gui1 zhou1 ， gui1 bu4 liu2 wu2 cong2 。
- ru4 ze2 xiao4 yu3 ti4 ， chu1 ze2 xin4 yu3 zhong1 。
- jun1 kan4 yu3 meng4 pian1 ， wen4 xue2 he2 zhong1 qiong2 。
- cun4 yin1 ru2 xi4 ju1 ， da4 dao4 ru2 ming2 hong2 。
- chong2 lai2 ding4 he2 shi2 ， yuan4 yan2 jia1 xin1 gong1 。

## 注释

## 译文

## 赏析
