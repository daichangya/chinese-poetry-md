---
id: du-zheng-shou-si-cheng-tang-zhang
title: 寿寺丞唐丈
titlePinyin: shou4 si4 cheng2 tang2 zhang4
titleSlug: shou-si-cheng-tang-zhang
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维时皇舆驻吴门，三光五岳之气元未分。
- 钟而为木为杞梓，结而为玉为瑶琨。
- 先生独得之，表里何粹温。
- 渊然之学妙今古，浩然之气充乾坤。
- 探月窟，蹑天根，朝蟠木，夕昆仑。
- 超轶绝尘有如此，余子瞠若谁追奔。
- 纷纷何所知，骇叹空云云。
- 君不见蔡家太师倡绍述，当时流毒并鸡豚。
- 鲁国抱其学，屹如中岳尊。
- 又不见秦家太师握和议，群邪噏噏迷天伦。
- 紫微于是时，横身扶正论。
- 天公下监世忠义，畀以斯道昌其孙。
- 胡不游东观，胡不游西昆。
- 胡为尚婆娑，万里乘朱轓。
- 依然不磷缁，炯炯超尘昏。
- 昔尧登彭叟，历佐周与殷。
- 后来磻溪翁，辛勤晚策勋。
- 况兹才之难，典刑谅谁存。
- 玉律回孟陬，瑞气如云屯。
- 请赋嵩高篇，万口同一言。
- 愿公上玉堂，愿公登金门。
- 功成名遂归乡枌，贱子年年开金罇。

## 拼音
- wei2 shi2 huang2 yu2 zhu4 wu2 men2 ， san1 guang1 wu3 yue4 zhi1 qi4 yuan2 wei4 fen1 。
- zhong1 er2 wei4 mu4 wei4 qi3 zi3 ， jie2 er2 wei4 yu4 wei4 yao2 kun1 。
- xian1 sheng1 du2 de2 zhi1 ， biao3 li3 he2 cui4 wen1 。
- yuan1 ran2 zhi1 xue2 miao4 jin1 gu3 ， hao4 ran2 zhi1 qi4 chong1 qian2 kun1 。
- tan4 yue4 ku1 ， nie4 tian1 gen1 ， chao2 pan2 mu4 ， xi1 kun1 lun2 。
- chao1 yi4 jue2 chen2 you3 ru2 ci3 ， yu2 zi3 cheng1 ruo4 shui2 zhui1 ben1 。
- fen1 fen1 he2 suo3 zhi1 ， hai4 tan4 kong1 yun2 yun2 。
- jun1 bu2 jian4 cai4 jia1 tai4 shi1 chang4 shao4 shu4 ， dang1 shi2 liu2 du2 bing4 ji1 tun2 。
- lu3 guo2 bao4 qi2 xue2 ， yi4 ru2 zhong1 yue4 zun1 。
- you4 bu2 jian4 qin2 jia1 tai4 shi1 wo4 he2 yi4 ， qun2 xie2 xi1 xi1 mi2 tian1 lun2 。
- zi3 wei1 yu2 shi4 shi2 ， heng2 shen1 fu2 zheng4 lun4 。
- tian1 gong1 xia4 jian1 shi4 zhong1 yi4 ， bi4 yi3 si1 dao4 chang1 qi2 sun1 。
- hu2 bu4 you2 dong1 guan1 ， hu2 bu4 you2 xi1 kun1 。
- hu2 wei4 shang4 po2 suo1 ， wan4 li3 cheng2 zhu1 fan1 。
- yi1 ran2 bu4 lin2 zi1 ， jiong3 jiong3 chao1 chen2 hun1 。
- xi1 yao2 deng1 peng2 sou3 ， li4 zuo3 zhou1 yu3 yin1 。
- hou4 lai2 pan2 xi1 weng1 ， xin1 qin2 wan3 ce4 xun1 。
- kuang4 zi1 cai2 zhi1 nan2 ， dian3 xing2 liang4 shui2 cun2 。
- yu4 lü4 hui2 meng4 zou1 ， rui4 qi4 ru2 yun2 tun2 。
- qing3 fu4 song1 gao1 pian1 ， wan4 kou3 tong2 yi4 yan2 。
- yuan4 gong1 shang4 yu4 tang2 ， yuan4 gong1 deng1 jin1 men2 。
- gong1 cheng2 ming2 sui4 gui1 xiang1 fen2 ， jian4 zi3 nian2 nian2 kai1 jin1 zun1 。

## 注释

## 译文

## 赏析
