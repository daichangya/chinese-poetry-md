---
id: du-zheng-ji-xiang-yang-yang-shi-lang-san-zhang
title: 寄襄阳杨侍郎三丈
titlePinyin: ji4 xiang1 yang2 yang2 shi4 lang2 san1 zhang4
titleSlug: ji-xiang-yang-yang-shi-lang-san-zhang
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 茫茫天地间，万象森纷罗。
- 迺眷蜀三川，神气尤雄豪。
- 一川发于岷，一川分于洮。
- 一川启母来，其名为江沱。
- 洮江得三陈，经纶参夔皋。
- 协心裨兴运，庙社遗勋劳。
- 岷江得两苏，议论丘与轲。
- 只今元祐碑，辉华万丈高。
- 沱江当其中，弥漫而委佗。
- 中兴得五杨，其三真英髦。
- 绵州号魁磊，射策登巍科。
- 嘉谟洊入告，旋进旋蹉跎。
- 南部最逸才，气欲星斗摩。
- 遗墨数千言，往往皆离骚。
- 惜哉天下士，中道迷山阿。
- 三丈宽宇量，中立而不它。
- 事业照锦屏，文章烂岷峨。
- 缩手不近前，三年淹礼曹。
- 翻然念乡舍，屡乞分旌旄。
- 天子勉从之，出镇姑养疴。
- 荆南古都会，十万雄干戈。
- 闭阁阅诗书，人物如春和。
- 襄阳控敌冲，铁骑连两河。
- 抚之以仁义，敌人不敢过。
- 如闻九天上，屡欲书归禾。
- 生人政云霓，如何久婆娑。
- 一嘿了万事，明哲中自韬。
- 造次颠沛间，超然完所操。
- 缙绅岂不愿，广厦陪赓歌。
- 吹嘘元气回，汇征如拔茅。
- 正生沱江滨，饮啄同一波。
- 辛勤事学问，如琢磨切磋。
- 大不遗泰山，小不遗秋毫。
- 古今靡不该，上下靡不包。
- 动静极根源，万物无所逃。
- 中心如金石，困折亦已多。
- 常忧辱此江，而为江神呵。
- 行李弥域中，皇皇莫一遭。
- 扁舟复东来，欲见空神交。
- 引领写胸臆，清风送洪涛。

## 拼音
- mang2 mang2 tian1 di4 jian1 ， wan4 xiang4 sen1 fen1 luo2 。
- nai3 juan4 shu3 san1 chuan1 ， shen2 qi4 you2 xiong2 hao2 。
- yi4 chuan1 fa1 yu2 min2 ， yi4 chuan1 fen1 yu2 tao2 。
- yi4 chuan1 qi3 mu3 lai2 ， qi2 ming2 wei4 jiang1 tuo2 。
- tao2 jiang1 de2 san1 chen2 ， jing1 lun2 can1 kui2 gao1 。
- xie2 xin1 bi4 xing1 yun4 ， miao4 she4 yi2 xun1 lao2 。
- min2 jiang1 de2 liang3 su1 ， yi4 lun4 qiu1 yu3 ke1 。
- zhi1 jin1 yuan2 you4 bei1 ， hui1 hua2 wan4 zhang4 gao1 。
- tuo2 jiang1 dang1 qi2 zhong1 ， mi2 man4 er2 wei3 tuo2 。
- zhong1 xing1 de2 wu3 yang2 ， qi2 san1 zhen1 ying1 mao2 。
- mian2 zhou1 hao4 kui2 lei3 ， she4 ce4 deng1 wei1 ke1 。
- jia1 mo2 jian4 ru4 gao4 ， xuan2 jin4 xuan2 cuo1 tuo2 。
- nan2 bu4 zui4 yi4 cai2 ， qi4 yu4 xing1 dou4 mo2 。
- yi2 mo4 shu4 qian1 yan2 ， wang3 wang3 jie1 li2 sao1 。
- xi1 zai1 tian1 xia4 shi4 ， zhong1 dao4 mi2 shan1 a1 。
- san1 zhang4 kuan1 yu3 liang2 ， zhong1 li4 er2 bu4 ta1 。
- shi4 ye4 zhao4 jin3 ping2 ， wen2 zhang1 lan4 min2 e2 。
- suo1 shou3 bu2 jin4 qian2 ， san1 nian2 yan1 li3 cao2 。
- fan1 ran2 nian4 xiang1 she4 ， lü3 qi3 fen1 jing1 mao2 。
- tian1 zi3 mian3 cong2 zhi1 ， chu1 zhen4 gu1 yang3 ke1 。
- jing1 nan2 gu3 dou1 hui4 ， shi2 wan4 xiong2 gan1 ge1 。
- bi4 ge2 yue4 shi1 shu1 ， ren2 wu4 ru2 chun1 he2 。
- xiang1 yang2 kong4 di2 chong1 ， tie3 qi2 lian2 liang3 he2 。
- fu3 zhi1 yi3 ren2 yi4 ， di2 ren2 bu4 gan3 guo4 。
- ru2 wen2 jiu3 tian1 shang4 ， lü3 yu4 shu1 gui1 he2 。
- sheng1 ren2 zheng4 yun2 ni2 ， ru2 he2 jiu3 po2 suo1 。
- yi4 hei1 le0 wan4 shi4 ， ming2 zhe2 zhong1 zi4 tao1 。
- zao4 ci4 dian1 pei4 jian1 ， chao1 ran2 wan2 suo3 cao1 。
- jin4 shen1 qi3 bu2 yuan4 ， guang3 sha4 pei2 geng1 ge1 。
- chui1 xu1 yuan2 qi4 hui2 ， hui4 zheng1 ru2 ba2 mao2 。
- zheng4 sheng1 tuo2 jiang1 bin1 ， yin3 zhuo2 tong2 yi4 bo1 。
- xin1 qin2 shi4 xue2 wen4 ， ru2 zhuo2 mo2 qie1 cuo1 。
- da4 bu4 yi2 tai4 shan1 ， xiao3 bu4 yi2 qiu1 hao2 。
- gu3 jin1 mi2 bu4 gai1 ， shang4 xia4 mi2 bu4 bao1 。
- dong4 jing4 ji2 gen1 yuan2 ， wan4 wu4 wu2 suo3 tao2 。
- zhong1 xin1 ru2 jin1 shi2 ， kun4 zhe2 yi4 yi3 duo1 。
- chang2 you1 ru3 ci3 jiang1 ， er2 wei4 jiang1 shen2 he1 。
- xing2 li0 mi2 yu4 zhong1 ， huang2 huang2 mo4 yi4 zao1 。
- pian1 zhou1 fu4 dong1 lai2 ， yu4 jian4 kong1 shen2 jiao1 。
- yin3 ling3 xie3 xiong1 yi4 ， qing1 feng1 song4 hong2 tao1 。

## 注释

## 译文

## 赏析
