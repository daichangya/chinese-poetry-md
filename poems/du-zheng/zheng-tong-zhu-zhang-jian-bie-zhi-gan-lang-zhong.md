---
id: du-zheng-zheng-tong-zhu-zhang-jian-bie-zhi-gan-lang-zhong
title: 正同诸丈饯别制干郎中
titlePinyin: zheng4 tong2 zhu1 zhang4 jian4 bie2 zhi4 gan1 lang2 zhong1
titleSlug: zheng-tong-zhu-zhang-jian-bie-zhi-gan-lang-zhong
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风来户牖，春雨过庭隅。
- 揽袂送征车，去去不须臾。
- 借问何人斯，玉立美且姝。
- 庆历丞相孙，太学学为儒。
- 一日上震怒，大奸伏其辜。
- 议者不深计，但惟和是图。
- 直欲函其首，而往献匈奴。
- 君言国大柄，不过赏与诛。
- 况此非常刑，何言归之欤。
- 日月天之经，山河地之枢。
- 纲维在名分，臣子当力扶。
- 大义傥一失，自今难枝吾。
- 此事如君家，曾老姑之夫。
- 又如和议初，编修澹斋胡。
- 精诚贯金石，勇气激顽懦。
- 北庭闻此言，何敢更凶愚。
- 公卿顾之叹，识者空嗟吁。
- 有如此英才，一第岂足污。
- 便当司献纳，朝夕赞庙谟。
- 奈何遗之外，沈浮在江湖。
- 应聘入宾筵，万里来成都。
- 我昔闻其名，英声震八区。
- 今幸见其面，堂堂六尺躯。
- 胸中浩无际，万卷储经郛。
- 开口论世事，不讦亦不谀。
- 况兹当才难，所怀真所须。
- 奉檄过西鄙，敢惮历崎岖。
- 西州号陆海，剑外颇焦枯。
- 男耕饥不粟，女蚕寒不襦。
- 连年虽丰登，今其庶矣乎。
- 抚摩劝薄敛，劳来先蠲逋。
- 疾苦得上闻，欢声沸道涂。
- 褰裳韩信溪，去就想不拘。
- 徘徊萧何堰，万斛收赋租。
- 酾酒李固墓，九原傥可呼。
- 再拜武侯祠，武侯伊吕徒。
- 事业虽不就，千载悬规摹。
- 一力扶汉鼎，初若甚区区。
- 北震于曹魏，东连于孙吴。
- 驯致河洛间，南望携箪壶。
- 传记尚可考，遗迹应未芜。
- 曩闻张忠献，初官敛版趋。
- 慇懃严先生，赠言良非迂。
- 具云今汉中，二士山泽癯。
- 引之与为友，道义相涵濡。
- 以此忠献公，德业日敷腴。
- 驾言过汉中，愿毋疾其驱。
- 世固不乏士，安知今也无。
- 邂逅或相遇，提携与之俱。
- 引领星桥边，云间望归凫。

## 拼音
- chun1 feng1 lai2 hu4 you3 ， chun1 yu3 guo4 ting2 yu2 。
- lan3 mei4 song4 zheng1 che1 ， qu4 qu4 bu4 xu1 yu2 。
- jie4 wen4 he2 ren2 si1 ， yu4 li4 mei3 qie3 shu1 。
- qing4 li4 cheng2 xiang4 sun1 ， tai4 xue2 xue2 wei4 ru2 。
- yi2 ri4 shang4 zhen4 nu4 ， da4 jian1 fu2 qi2 gu1 。
- yi4 zhe3 bu4 shen1 ji4 ， dan4 wei2 he2 shi4 tu2 。
- zhi2 yu4 han2 qi2 shou3 ， er2 wang3 xian4 xiong1 nu2 。
- jun1 yan2 guo2 da4 bing3 ， bu2 guo4 shang3 yu3 zhu1 。
- kuang4 ci3 fei1 chang2 xing2 ， he2 yan2 gui1 zhi1 yu2 。
- ri4 yue4 tian1 zhi1 jing1 ， shan1 he2 di4 zhi1 shu1 。
- gang1 wei2 zai4 ming2 fen1 ， chen2 zi3 dang1 li4 fu2 。
- da4 yi4 tang3 yi4 shi1 ， zi4 jin1 nan2 zhi1 wu2 。
- ci3 shi4 ru2 jun1 jia1 ， ceng2 lao3 gu1 zhi1 fu1 。
- you4 ru2 he2 yi4 chu1 ， bian1 xiu1 dan4 zhai1 hu2 。
- jing1 cheng2 guan4 jin1 shi2 ， yong3 qi4 ji1 wan2 nuo4 。
- bei3 ting2 wen2 ci3 yan2 ， he2 gan3 geng4 xiong1 yu2 。
- gong1 qing1 gu4 zhi1 tan4 ， shi2 zhe3 kong1 jie1 xu1 。
- you3 ru2 ci3 ying1 cai2 ， yi2 di4 qi3 zu2 wu1 。
- bian4 dang1 si1 xian4 na4 ， zhao1 xi1 zan4 miao4 mo2 。
- nai4 he2 yi2 zhi1 wai4 ， shen3 fu2 zai4 jiang1 hu2 。
- ying4 pin4 ru4 bin1 yan2 ， wan4 li3 lai2 cheng2 du1 。
- wo3 xi1 wen2 qi2 ming2 ， ying1 sheng1 zhen4 ba1 qu1 。
- jin1 xing4 jian4 qi2 mian4 ， tang2 tang2 liu4 chi3 qu1 。
- xiong1 zhong1 hao4 wu2 ji4 ， wan4 juan4 chu3 jing1 fu2 。
- kai1 kou3 lun4 shi4 shi4 ， bu4 jie2 yi4 bu4 yu2 。
- kuang4 zi1 dang1 cai2 nan2 ， suo3 huai2 zhen1 suo3 xu1 。
- feng4 xi2 guo4 xi1 bi3 ， gan3 dan4 li4 qi2 qu1 。
- xi1 zhou1 hao4 lu4 hai3 ， jian4 wai4 po1 jiao1 ku1 。
- nan2 geng1 ji1 bu2 su4 ， nü3 can2 han2 bu4 ru2 。
- lian2 nian2 sui1 feng1 deng1 ， jin1 qi2 shu4 yi3 hu1 。
- fu3 mo2 quan4 bao2 lian3 ， lao2 lai2 xian1 juan1 bu1 。
- ji2 ku3 de2 shang4 wen2 ， huan1 sheng1 fei4 dao4 tu2 。
- qian1 shang0 han2 xin4 xi1 ， qu4 jiu4 xiang3 bu4 ju1 。
- pai2 huai2 xiao1 he2 yan4 ， wan4 hu2 shou1 fu4 zu1 。
- shai1 jiu3 li3 gu4 mu4 ， jiu3 yuan2 tang3 ke3 hu1 。
- zai4 bai4 wu3 hou2 ci2 ， wu3 hou2 yi1 lü3 tu2 。
- shi4 ye4 sui1 bu2 jiu4 ， qian1 zai3 xuan2 gui1 mo2 。
- yi2 li4 fu2 han4 ding3 ， chu1 ruo4 shen4 qu1 qu1 。
- bei3 zhen4 yu2 cao2 wei4 ， dong1 lian2 yu2 sun1 wu2 。
- xun4 zhi4 he2 luo4 jian1 ， nan2 wang4 xie2 dan1 hu2 。
- zhuan4 ji4 shang4 ke3 kao3 ， yi2 ji4 ying4 wei4 wu2 。
- nang3 wen2 zhang1 zhong1 xian4 ， chu1 guan1 lian3 ban3 qu1 。
- yin1 qin2 yan2 xian1 sheng1 ， zeng4 yan2 liang2 fei1 yu1 。
- ju4 yun2 jin1 han4 zhong1 ， er4 shi4 shan1 ze2 qu2 。
- yin3 zhi1 yu3 wei4 you3 ， dao4 yi4 xiang1 han2 ru2 。
- yi3 ci3 zhong1 xian4 gong1 ， de2 ye4 ri4 fu1 yu2 。
- jia4 yan2 guo4 han4 zhong1 ， yuan4 wu2 ji2 qi2 qu1 。
- shi4 gu4 bu4 fa2 shi4 ， an1 zhi1 jin1 ye3 wu2 。
- xie4 hou4 huo4 xiang1 yu4 ， ti2 xie2 yu3 zhi1 ju4 。
- yin3 ling3 xing1 qiao2 bian1 ， yun2 jian1 wang4 gui1 fu2 。

## 注释

## 译文

## 赏析
