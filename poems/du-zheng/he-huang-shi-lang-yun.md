---
id: du-zheng-he-huang-shi-lang-yun
title: 和黄侍郎韵
titlePinyin: he2 huang2 shi4 lang2 yun4
titleSlug: he-huang-shi-lang-yun
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见君家涪翁居戎州，只为山月来登楼。
- 又不见君家绣衣老使君，传家文物如卿云。
- 两仙仙去今百载，云冠霞佩俨如在。
- 数行妙墨留壁间，九顶三峩屹相对。
- 竹坡先生驻归步，来拜翁祠还少伫。
- 水光山色为改容，收拾奇观入新著。
- 世间好景苦留人，无奈催归作霖雨。
- 山谷先生心好客，为爱横空雪山白。
- 慇懃载酒清音亭，一抹云间真绝色。
- 鸿飞天际去冥冥，风入松间听琴瑟。
- 浮云聚散两茫茫，大川东注何终极。
- 兹游应不减风雩，清和正值春三月。

## 拼音
- jun1 bu2 jian4 jun1 jia1 fu2 weng1 ju1 rong2 zhou1 ， zhi1 wei4 shan1 yue4 lai2 deng1 lou2 。
- you4 bu2 jian4 jun1 jia1 xiu4 yi1 lao3 shi3 jun1 ， chuan2 jia1 wen2 wu4 ru2 qing1 yun2 。
- liang3 xian1 xian1 qu4 jin1 bai3 zai3 ， yun2 guan1 xia2 pei4 yan3 ru2 zai4 。
- shu4 xing2 miao4 mo4 liu2 bi4 jian1 ， jiu3 ding3 san1 e2 yi4 xiang1 dui4 。
- zhu2 po1 xian1 sheng1 zhu4 gui1 bu4 ， lai2 bai4 weng1 ci2 hai2 shao3 zhu4 。
- shui3 guang1 shan1 se4 wei4 gai3 rong2 ， shou1 shi2 qi2 guan1 ru4 xin1 zhu4 。
- shi4 jian1 hao3 jing3 ku3 liu2 ren2 ， wu2 nai4 cui1 gui1 zuo4 lin2 yu3 。
- shan1 gu3 xian1 sheng1 xin1 hao4 ke4 ， wei4 ai4 heng2 kong1 xue3 shan1 bai2 。
- yin1 qin2 zai3 jiu3 qing1 yin1 ting2 ， yi4 mo3 yun2 jian1 zhen1 jue2 se4 。
- hong2 fei1 tian1 ji4 qu4 ming2 ming2 ， feng1 ru4 song1 jian1 ting1 qin2 se4 。
- fu2 yun2 ju4 san4 liang3 mang2 mang2 ， da4 chuan1 dong1 zhu4 he2 zhong1 ji2 。
- zi1 you2 ying4 bu4 jian3 feng1 yu2 ， qing1 he2 zheng4 zhi2 chun1 san1 yue4 。

## 注释

## 译文

## 赏析
