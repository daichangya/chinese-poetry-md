---
id: du-zheng-ci-yun-an-fu-shi-lang-quan-geng-xi-yu-zhi-shen
title: 次韵安抚侍郎劝耕喜雨之什
titlePinyin: ci4 yun4 an1 fu3 shi4 lang2 quan4 geng1 xi3 yu3 zhi1 shen2
titleSlug: ci-yun-an-fu-shi-lang-quan-geng-xi-yu-zhi-shen
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 田家何所乐，所乐日未曛。
- 男耕而禾稼，女桑而襦裙。
- 面垢落塈涂，目眩湿薪熏。
- 妇子馌南亩，诗人尝云云。
- 使车出东郊，好雨清尘氛。
- 会集诸父老，申之以俭勤。
- 父老歌且舞，未饮意已醺。
- 峩峩欲倾欹，眊眊耸听闻。
- 扶携两阶上，潋滟泛十分。
- 丁宁付训词，归诏尔仍云。
- 或笑言唯唯，或喜气氲氲。
- 俯首侧玄冠，骈肩望朱𪩸。
- 通宵得膏泽，绿波涨河𣸣。
- 轻风扇微和，草木亦欣欣。
- 正也何其幸，连年与礼文。
- 念昔在农亩，备尝辛与荤。
- 朅来充邑官，簿书困纷纷。
- 书生适我愿，端頼贤使君。
- 人苟得所依，何畏乎织纹。
- 感知无以报，茅塞当深耘。

## 拼音
- tian2 jia1 he2 suo3 le4 ， suo3 le4 ri4 wei4 xun1 。
- nan2 geng1 er2 he2 jia4 ， nü3 sang1 er2 ru2 qun2 。
- mian4 gou4 luo4 ji4 tu2 ， mu4 xuan4 shi1 xin1 xun1 。
- fu4 zi3 ye4 nan2 mu3 ， shi1 ren2 chang2 yun2 yun2 。
- shi3 che1 chu1 dong1 jiao1 ， hao3 yu3 qing1 chen2 fen1 。
- hui4 ji2 zhu1 fu4 lao3 ， shen1 zhi1 yi3 jian3 qin2 。
- fu4 lao3 ge1 qie3 wu3 ， wei4 yin3 yi4 yi3 xun1 。
- e2 e2 yu4 qing1 qi1 ， mao4 mao4 song3 ting1 wen2 。
- fu2 xie2 liang3 jie1 shang4 ， lian4 yan4 fan4 shi2 fen1 。
- ding1 ning2 fu4 xun4 ci2 ， gui1 zhao4 er3 reng2 yun2 。
- huo4 xiao4 yan2 wei2 wei2 ， huo4 xi3 qi4 yun1 yun1 。
- fu3 shou3 ce4 xuan2 guan1 ， pian2 jian1 wang4 zhu1 𪩸 。
- tong1 xiao1 de2 gao1 ze2 ， lü4 bo1 zhang3 he2 fen2 。
- qing1 feng1 shan4 wei1 he2 ， cao3 mu4 yi4 xin1 xin1 。
- zheng4 ye3 he2 qi2 xing4 ， lian2 nian2 yu3 li3 wen2 。
- nian4 xi1 zai4 nong2 mu3 ， bei4 chang2 xin1 yu3 hun1 。
- qie4 lai2 chong1 yi4 guan1 ， bo2 shu1 kun4 fen1 fen1 。
- shu1 sheng1 shi4 wo3 yuan4 ， duan1 lai4 xian2 shi3 jun1 。
- ren2 gou3 de2 suo3 yi1 ， he2 wei4 hu1 zhi1 wen2 。
- gan3 zhi1 wu2 yi3 bao4 ， mao2 sai1 dang1 shen1 yun2 。

## 注释

## 译文

## 赏析
