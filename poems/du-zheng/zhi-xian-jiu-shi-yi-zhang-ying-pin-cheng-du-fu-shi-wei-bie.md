---
id: du-zheng-zhi-xian-jiu-shi-yi-zhang-ying-pin-cheng-du-fu-shi-wei-bie
title: 知县九十一丈应聘成都赋诗为别
titlePinyin: zhi1 xian4 jiu3 shi2 yi1 zhang4 ying4 pin4 cheng2 du1 fu4 shi1 wei4 bie2
titleSlug: zhi-xian-jiu-shi-yi-zhang-ying-pin-cheng-du-fu-shi-wei-bie
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 珍重圭璋彦，经纶半世闲。
- 纷纷徒自黠，默默了非顽。
- 怀道心虽泰，忧时鬓已斑。
- 操存期入室，得失讵逾闲。
- 忽遇风云会，应思雨露颁。
- 慨言全蜀病，均是一家患。
- 友爱惟天性，侵牟可厚颜。
- 未能忘狗鼠，安得及孤鳏。
- 昔志词何屈，今行势莫艰。
- 坎离交接地，损益覆翻间。
- 户外元无盗，山前怎有蛮。
- 都缘人好事，所以物生奸。
- 善恶无他道，廉贪是要关。
- 但令归似水，何用积如山。
- 问政文而上，论心武以还。
- 未言齐地利，当念破天悭。
- 公议尤相傃，愚言殆未删。
- 君王何必利，孟叟语非讪。

## 拼音
- zhen1 zhong4 gui1 zhang1 yan4 ， jing1 lun2 ban4 shi4 xian2 。
- fen1 fen1 tu2 zi4 xia2 ， mo4 mo4 le0 fei1 wan2 。
- huai2 dao4 xin1 sui1 tai4 ， you1 shi2 bin4 yi3 ban1 。
- cao1 cun2 qi1 ru4 shi4 ， de2 shi1 ju4 yu2 xian2 。
- hu1 yu4 feng1 yun2 hui4 ， ying4 si1 yu3 lu4 ban1 。
- kai3 yan2 quan2 shu3 bing4 ， jun1 shi4 yi4 jia1 huan4 。
- you3 ai4 wei2 tian1 xing4 ， qin1 mu4 ke3 hou4 yan2 。
- wei4 neng2 wang4 gou3 shu3 ， an1 de2 ji2 gu1 guan1 。
- xi1 zhi4 ci2 he2 qu1 ， jin1 xing2 shi4 mo4 jian1 。
- kan3 li2 jiao1 jie1 di4 ， sun3 yi4 fu4 fan1 jian1 。
- hu4 wai4 yuan2 wu2 dao4 ， shan1 qian2 zen3 you3 man2 。
- dou1 yuan2 ren2 hao3 shi4 ， suo3 yi3 wu4 sheng1 jian1 。
- shan4 e4 wu2 ta1 dao4 ， lian2 tan1 shi4 yao4 guan1 。
- dan4 ling4 gui1 si4 shui3 ， he2 yong4 ji1 ru2 shan1 。
- wen4 zheng4 wen2 er2 shang4 ， lun4 xin1 wu3 yi3 hai2 。
- wei4 yan2 qi2 di4 li4 ， dang1 nian4 po4 tian1 qian1 。
- gong1 yi4 you2 xiang1 su4 ， yu2 yan2 dai4 wei4 shan1 。
- jun1 wang2 he2 bi4 li4 ， meng4 sou3 yu3 fei1 shan4 。

## 注释

## 译文

## 赏析
