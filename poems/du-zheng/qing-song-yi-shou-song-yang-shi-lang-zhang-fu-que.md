---
id: du-zheng-qing-song-yi-shou-song-yang-shi-lang-zhang-fu-que
title: 青松一首送杨侍郎丈赴阙
titlePinyin: qing1 song1 yi4 shou3 song4 yang2 shi4 lang2 zhang4 fu4 que1
titleSlug: qing-song-yi-shou-song-yang-shi-lang-zhang-fu-que
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东山种青松，西山种桤木。
- 三年已成林，十载盘空谷。
- 桤成供烹爨，松成架巨屋。
- 所用各两涂，成功异迟速。
- 早作起揽袂，庖人已炊玉。
- 盈车载束薪，轧轧鸣车毂。
- 万家争欲买，须臾无一束。
- 樵夫喜易售，不知山已秃。
- 朝夕手不停，采采尝不足。
- 人情贵适用，那复问荣辱。
- 落落青松子，岁寒抱孤独。
- 大可充栋梁，小亦宜桁楅。
- 奈何人不顾，偃蹇傲刍牧。
- 牵补芘风雨，无复思营筑。
- 有如命召公，往欲寻洛卜。
- 首当开明堂，号令于此肃。
- 明堂礼有制，伻图载简牍。
- 殷人崇以三，周制加其六。
- 广袤度尤严，所冀容群服。
- 奉璋列左右，天颜中穆穆。
- 规恢既宏远，制作难逼促。
- 当资合抱干，一柱扶天轴。
- 切勿用小材，小材必倾覆。
- 操斤走宇内，濯濯无遗育。
- 坚刚老不枯，允哉东山麓。
- 慇懃谢匠氏，所望一留目。
- 勿谓道里远，登载容万犊。
- 君王顾之叹，巨用必收录。
- 修竹操亦奇，谨毋遗修竹。

## 拼音
- dong1 shan1 zhong3 qing1 song1 ， xi1 shan1 zhong3 qi1 mu4 。
- san1 nian2 yi3 cheng2 lin2 ， shi2 zai3 pan2 kong1 gu3 。
- qi1 cheng2 gong4 peng1 cuan4 ， song1 cheng2 jia4 ju4 wu1 。
- suo3 yong4 ge4 liang3 tu2 ， cheng2 gong1 yi4 chi2 su4 。
- zao3 zuo4 qi3 lan3 mei4 ， pao2 ren2 yi3 chui1 yu4 。
- ying2 che1 zai4 shu4 xin1 ， ya4 ya4 ming2 che1 gu1 。
- wan4 jia1 zheng1 yu4 mai3 ， xu1 yu2 wu2 yi2 shu4 。
- qiao2 fu1 xi3 yi4 shou4 ， bu4 zhi1 shan1 yi3 tu1 。
- zhao1 xi1 shou3 bu4 ting2 ， cai3 cai3 chang2 bu4 zu2 。
- ren2 qing2 gui4 shi4 yong4 ， na4 fu4 wen4 rong2 ru3 。
- luo4 luo4 qing1 song1 zi3 ， sui4 han2 bao4 gu1 du2 。
- da4 ke3 chong1 dong4 liang2 ， xiao3 yi4 yi2 heng2 bi1 。
- nai4 he2 ren2 bu2 gu4 ， yan3 jian3 ao4 chu2 mu4 。
- qian1 bu3 pi2 feng1 yu3 ， wu2 fu4 si1 ying2 zhu4 。
- you3 ru2 ming4 zhao4 gong1 ， wang3 yu4 xun2 luo4 bu3 。
- shou3 dang1 kai1 ming2 tang2 ， hao4 ling4 yu2 ci3 su4 。
- ming2 tang2 li3 you3 zhi4 ， beng1 tu2 zai3 jian3 du2 。
- yin1 ren2 chong2 yi3 san1 ， zhou1 zhi4 jia1 qi2 liu4 。
- guang3 mao4 du4 you2 yan2 ， suo3 ji4 rong2 qun2 fu2 。
- feng4 zhang1 lie4 zuo3 you4 ， tian1 yan2 zhong1 mu4 mu4 。
- gui1 hui1 ji4 hong2 yuan3 ， zhi4 zuo4 nan2 bi1 cu4 。
- dang1 zi1 he2 bao4 gan1 ， yi2 zhu4 fu2 tian1 zhou2 。
- qie4 wu4 yong4 xiao3 cai2 ， xiao3 cai2 bi4 qing1 fu4 。
- cao1 jin1 zou3 yu3 nei4 ， zhuo2 zhuo2 wu2 yi2 yu4 。
- jian1 gang1 lao3 bu4 ku1 ， yun3 zai1 dong1 shan1 lu4 。
- yin1 qin2 xie4 jiang4 shi4 ， suo3 wang4 yi4 liu2 mu4 。
- wu4 wei4 dao4 li3 yuan3 ， deng1 zai3 rong2 wan4 du2 。
- jun1 wang2 gu4 zhi1 tan4 ， ju4 yong4 bi4 shou1 lu4 。
- xiu1 zhu2 cao1 yi4 qi2 ， jin3 wu2 yi2 xiu1 zhu2 。

## 注释

## 译文

## 赏析
