---
id: du-zheng-zuo-meng-wei-qing-ji-yi-xue-shi-jia-zhang-chong-ji-jin-yi-yuan-yun-chou--e2b2b16f
title: 昨蒙谓卿机宜学士佳章宠寄谨依元韵酬谢乞幸笑览
titlePinyin: zuo2 meng2 wei4 qing1 ji1 yi2 xue2 shi4 jia1 zhang1 chong3 ji4 jin3 yi1 yuan2 yun4 chou2 xie4 qi3 xing4 xiao4 lan3
titleSlug: zuo-meng-wei-qing-ji-yi-xue-shi-jia-zhang-chong-ji-jin-yi-yuan-yun-chou--e2b2b16f
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家谪仙人，豪侠好骂讥。
- 脱靴辱权幸，捧砚夸宠妃。
- 风月三千首，百卉弄春晖。
- 恭惟紫微公，执笔赞万几。
- 大行或差舛，考验在璇玑。
- 同时三君子，日月争光辉。
- 我生百年后，览之神奋飞。
- 粤从志学来，斯文力发挥。
- 瓦劄带尘壤，羊毛拂烟霏。
- 言词虽不工，往往造精微。
- 邂逅逢名世，如何尚布衣。
- 为我特倾倒，我心亦依依。
- 从今愿卜隣，穷空不思归。
- 厚意敢虚辱，三尺横金徽。

## 拼音
- jun1 jia1 zhe2 xian1 ren2 ， hao2 xia2 hao3 ma4 ji1 。
- tuo1 xue1 ru3 quan2 xing4 ， peng3 yan4 kua1 chong3 fei1 。
- feng1 yue4 san1 qian1 shou3 ， bai3 hui4 nong4 chun1 hui1 。
- gong1 wei2 zi3 wei1 gong1 ， zhi2 bi3 zan4 wan4 ji3 。
- da4 xing2 huo4 cha4 chuan3 ， kao3 yan4 zai4 xuan2 ji1 。
- tong2 shi2 san1 jun1 zi3 ， ri4 yue4 zheng1 guang1 hui1 。
- wo3 sheng1 bai3 nian2 hou4 ， lan3 zhi1 shen2 fen4 fei1 。
- yue4 cong2 zhi4 xue2 lai2 ， si1 wen2 li4 fa1 hui1 。
- wa3 zha1 dai4 chen2 rang3 ， yang2 mao2 fu2 yan1 fei1 。
- yan2 ci2 sui1 bu4 gong1 ， wang3 wang3 zao4 jing1 wei1 。
- xie4 hou4 feng2 ming2 shi4 ， ru2 he2 shang4 bu4 yi1 。
- wei4 wo3 te4 qing1 dao3 ， wo3 xin1 yi4 yi1 yi1 。
- cong2 jin1 yuan4 bu3 lin2 ， qiong2 kong1 bu4 si1 gui1 。
- hou4 yi4 gan3 xu1 ru3 ， san1 chi3 heng2 jin1 hui1 。

## 注释

## 译文

## 赏析
