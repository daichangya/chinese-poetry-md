---
id: du-zheng-song-tang-si-cheng-zhang-jie-jun-fu-dong-gui-yi-shou
title: 送唐寺丞丈解郡绂东归一首
titlePinyin: song4 tang2 si4 cheng2 zhang4 jie3 jun4 fu2 dong1 gui1 yi1 shou3
titleSlug: song-tang-si-cheng-zhang-jie-jun-fu-dong-gui-yi-shou
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北溟有修鳞，其大无匹俦。
- 化而为羽翼，顷刻徧九州。
- 天地吾一体，日月吾双眸。
- 一饮万斛泉，一饭万头牛。
- 藏修丘壑间，昂昂亦无求。
- 尘寰何迫隘，飞鸣不自由。
- 虾蟹及蛙黾，孤豚及青鼩。
- 纷纷如猬毛，乘时恣喧咻。
- 其耳若不闻，其声转清幽。
- 其貌甚闲暇，其心亦休休。
- 长思日月明，西天云雾收。
- 东至于蓬莱，西至于昆丘。
- 北至于穷发，南至于不周。
- 宇宙渺一视，去息无拘留。
- 我欲效鹤雏，鸣和声相酬。
- 终焉附其翼，一旦凌空游。
- 使彼毛羽虫，垂头自怀羞。
- 此心如白璧，秋阳照江流。

## 拼音
- bei3 ming2 you3 xiu1 lin2 ， qi2 da4 wu2 pi3 chou2 。
- hua4 er2 wei4 yu3 yi4 ， qing3 ke4 bian4 jiu3 zhou1 。
- tian1 di4 wu2 yi4 ti3 ， ri4 yue4 wu2 shuang1 mou2 。
- yi4 yin3 wan4 hu2 quan2 ， yi2 fan4 wan4 tou2 niu2 。
- cang2 xiu1 qiu1 he4 jian1 ， ang2 ang2 yi4 wu2 qiu2 。
- chen2 huan2 he2 po4 ai4 ， fei1 ming2 bu2 zi4 you2 。
- xia1 xie4 ji2 wa1 mian3 ， gu1 tun2 ji2 qing1 qu2 。
- fen1 fen1 ru2 wei4 mao2 ， cheng2 shi2 zi4 xuan1 xiu1 。
- qi2 er3 ruo4 bu4 wen2 ， qi2 sheng1 zhuan3 qing1 you1 。
- qi2 mao4 shen4 xian2 xia2 ， qi2 xin1 yi4 xiu1 xiu1 。
- chang2 si1 ri4 yue4 ming2 ， xi1 tian1 yun2 wu4 shou1 。
- dong1 zhi4 yu2 peng2 lai2 ， xi1 zhi4 yu2 kun1 qiu1 。
- bei3 zhi4 yu2 qiong2 fa1 ， nan2 zhi4 yu2 bu4 zhou1 。
- yu3 zhou4 miao3 yi2 shi4 ， qu4 xi1 wu2 ju1 liu2 。
- wo3 yu4 xiao4 he4 chu2 ， ming2 he2 sheng1 xiang1 chou2 。
- zhong1 yan1 fu4 qi2 yi4 ， yi2 dan4 ling2 kong1 you2 。
- shi3 bi3 mao2 yu3 chong2 ， chui2 tou2 zi4 huai2 xiu1 。
- ci3 xin1 ru2 bai2 bi4 ， qiu1 yang2 zhao4 jiang1 liu2 。

## 注释

## 译文

## 赏析
