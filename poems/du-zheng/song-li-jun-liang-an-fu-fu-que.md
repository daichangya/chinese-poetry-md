---
id: du-zheng-song-li-jun-liang-an-fu-fu-que
title: 送李君亮安抚赴阙
titlePinyin: song4 li3 jun1 liang4 an1 fu3 fu4 que1
titleSlug: song-li-jun-liang-an-fu-fu-que
author: 度正
authorPinyin: du4 zheng4
authorSlug: du-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇帝龙飞十四载，拱手垂衣功不宰。
- 谁生厉阶起甲胄，天下岌岌几于殆。
- 赫然烹阿封即墨，神机独断定四海。
- 内酬勋庸清列位，外召诸老仍博采。
- 自古圣人闻至治，不贵无过贵能改。
- 三池先生已先入，谏阁经帏行遂拜。
- 遂宁先生又继起，老手便当调鼎鼐。
- 冬官侍郎何迟迟，几日涪江下寒濑。
- 恭闻促诏已屡下，云汉昭回九天外。
- 吾君寤寐在良弼，其意岂不望启乃。
- 往年袖手固其理，今日缄口庸何待。
- 祖宗至仁育疎戚，常使无权免骄泰。
- 宣仁圣烈重贬损，功参尧舜光万代。
- 当时若不甚快意，其奈无忧近葅醢。
- 前乎六一论尧佐，后日了翁陈二蔡。
- 一从一违事已判，得失了然为世戒。
- 况今政事归中书，国体堂堂方正大。
- 春宫仁孝且英睿，多士盈庭复蔼蔼。
- 先生而言言易入，及其事至恐不逮。
- 姑置区区论商鉴，覆辙不远那容再。
- 行看正道动前席，盛时难逢愿自爱。

## 拼音
- huang2 di4 long2 fei1 shi2 si4 zai3 ， gong3 shou3 chui2 yi1 gong1 bu4 zai3 。
- shui2 sheng1 li4 jie1 qi3 jia3 zhou4 ， tian1 xia4 ji2 ji2 ji3 yu2 dai4 。
- he4 ran2 peng1 a1 feng1 ji2 mo4 ， shen2 ji1 du2 duan4 ding4 si4 hai3 。
- nei4 chou2 xun1 yong1 qing1 lie4 wei4 ， wai4 zhao4 zhu1 lao3 reng2 bo2 cai3 。
- zi4 gu3 sheng4 ren2 wen2 zhi4 zhi4 ， bu2 gui4 wu2 guo4 gui4 neng2 gai3 。
- san1 chi2 xian1 sheng1 yi3 xian1 ru4 ， jian4 ge2 jing1 wei2 xing2 sui4 bai4 。
- sui4 ning2 xian1 sheng1 you4 ji4 qi3 ， lao3 shou3 bian4 dang1 tiao2 ding3 nai4 。
- dong1 guan1 shi4 lang2 he2 chi2 chi2 ， ji3 ri4 fu2 jiang1 xia4 han2 lai4 。
- gong1 wen2 cu4 zhao4 yi3 lü3 xia4 ， yun2 han4 zhao1 hui2 jiu3 tian1 wai4 。
- wu2 jun1 wu4 mei4 zai4 liang2 bi4 ， qi2 yi4 qi3 bu2 wang4 qi3 nai3 。
- wang3 nian2 xiu4 shou3 gu4 qi2 li3 ， jin1 ri4 jian1 kou3 yong1 he2 dai4 。
- zu3 zong1 zhi4 ren2 yu4 shu1 qi1 ， chang2 shi3 wu2 quan2 mian3 jiao1 tai4 。
- xuan1 ren2 sheng4 lie4 zhong4 bian3 sun3 ， gong1 can1 yao2 shun4 guang1 wan4 dai4 。
- dang1 shi2 ruo4 bu2 shen4 kuai4 yi4 ， qi2 nai4 wu2 you1 jin4 zu1 hai3 。
- qian2 hu1 liu4 yi1 lun4 yao2 zuo3 ， hou4 ri4 le0 weng1 chen2 er4 cai4 。
- yi4 cong2 yi4 wei2 shi4 yi3 pan4 ， de2 shi1 liao3 ran2 wei4 shi4 jie4 。
- kuang4 jin1 zheng4 shi4 gui1 zhong1 shu1 ， guo2 ti3 tang2 tang2 fang1 zheng4 da4 。
- chun1 gong1 ren2 xiao4 qie3 ying1 rui4 ， duo1 shi4 ying2 ting2 fu4 ai3 ai3 。
- xian1 sheng1 er2 yan2 yan2 yi4 ru4 ， ji2 qi2 shi4 zhi4 kong3 bu4 dai3 。
- gu1 zhi4 qu1 qu1 lun4 shang1 jian4 ， fu4 zhe2 bu4 yuan3 na4 rong2 zai4 。
- xing2 kan4 zheng4 dao4 dong4 qian2 xi2 ， sheng4 shi2 nan2 feng2 yuan4 zi4 ai4 。

## 注释

## 译文

## 赏析
