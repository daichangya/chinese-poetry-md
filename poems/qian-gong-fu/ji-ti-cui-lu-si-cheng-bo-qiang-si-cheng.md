---
id: qian-gong-fu-ji-ti-cui-lu-si-cheng-bo-qiang-si-cheng
title: 寄题翠麓寺呈伯强寺丞
titlePinyin: ji4 ti2 cui4 lu4 si4 cheng2 bo2 qiang2 si4 cheng2
titleSlug: ji-ti-cui-lu-si-cheng-bo-qiang-si-cheng
author: 钱公辅
authorPinyin: qian2 gong1 fu3
authorSlug: qian-gong-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曩时曾作家山游，亭有翠麓排新幽。
- 疏轩密牖竹锵戛，烈风劲雨松飕飗。
- 呀然出户瞰山足，屹然数竿围上头。
- 扫除云峰耸客步，煎煮锡水供茶瓯。
- 我时既合众宾饮，醉岸山帻心迟留。
- 山僧领我丐诗榜，诗未脱吻惊旋辀。
- 四方环走倏已晚，十载负约今方酬。
- 珍蓝增葺想胜旧，我已白首縻藩州。
- 何当一赋归去来，再款岩室空披搜。
- 吾宗道人正嘉遯，摆脱世上无穷忧。
- 欣逢主人贤且令，泉石笑傲都相求。
- 上人洒扫莫暂闲，行行逆我西来舟。

## 拼音
- nang3 shi2 ceng2 zuo4 jia1 shan1 you2 ， ting2 you3 cui4 lu4 pai2 xin1 you1 。
- shu1 xuan1 mi4 you3 zhu2 qiang1 jia2 ， lie4 feng1 jin4 yu3 song1 sou1 liu2 。
- ya0 ran2 chu1 hu4 kan4 shan1 zu2 ， yi4 ran2 shu4 gan1 wei2 shang4 tou2 。
- sao3 chu2 yun2 feng1 song3 ke4 bu4 ， jian1 zhu3 xi1 shui3 gong4 cha2 ou1 。
- wo3 shi2 ji4 he2 zhong4 bin1 yin3 ， zui4 an4 shan1 ze2 xin1 chi2 liu2 。
- shan1 seng1 ling3 wo3 gai4 shi1 bang3 ， shi1 wei4 tuo1 wen3 jing1 xuan2 zhou1 。
- si4 fang1 huan2 zou3 shu1 yi3 wan3 ， shi2 zai3 fu4 yue1 jin1 fang1 chou2 。
- zhen1 lan2 zeng1 qi4 xiang3 sheng4 jiu4 ， wo3 yi3 bai2 shou3 mi2 fan1 zhou1 。
- he2 dang1 yi2 fu4 gui1 qu4 lai2 ， zai4 kuan3 yan2 shi4 kong1 pi1 sou1 。
- wu2 zong1 dao4 ren2 zheng4 jia1 dun4 ， bai3 tuo1 shi4 shang4 wu2 qiong2 you1 。
- xin1 feng2 zhu3 ren2 xian2 qie3 ling4 ， quan2 shi2 xiao4 ao4 dou1 xiang1 qiu2 。
- shang4 ren2 sa3 sao3 mo4 zan4 xian2 ， xing2 xing2 ni4 wo3 xi1 lai2 zhou1 。

## 注释

## 译文

## 赏析
