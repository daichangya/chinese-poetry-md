---
id: wang-yang-wo-you-yi-shuang-yan-zeng-xu-shi-fang-lao-xu-ti-pu-jin-yu-si-yuan-geng-h-e95bacb0
title: 我有一双眼赠徐氏倣老徐体仆近与思远赓和颇自言老有拒徐出游意恐以仆为真老也故有此作
titlePinyin: wo3 you3 yi4 shuang1 yan3 zeng4 xu2 shi4 fang3 lao3 xu2 ti3 pu2 jin4 yu3 si1 yuan3 geng1 he2 po1 zi4 yan2 lao3 you3 ju4 xu2 chu1 you2 yi4 kong3 yi3 pu2 wei4 zhen1 lao3 ye3 gu4 you3 ci3 zuo4
titleSlug: wo-you-yi-shuang-yan-zeng-xu-shi-fang-lao-xu-ti-pu-jin-yu-si-yuan-geng-h-e95bacb0
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我有一双眼，光可照明烛。
- 我有一寸肠，时复潄醽醁。
- 我有两垂鬓，与君相映绿。
- 我有一双脚，比君非不足。
- 眼能别妍丑，肠不虑荣辱。
- 须鬓每自怜，足力能相逐。
- 一一将比君，未便遽惭恧。
- 胡为被君轻，污田对寒玉。
- 君如邀我游，我亦知所以。
- 朝出任意游，暮归同倒屣。
- 况此郊野间，远近在一视。
- 东抵东家田，绕溪六七里。
- 北向关外行，五里见淮水。
- 我家园在西，鸣泉到清耳。
- 南郊野叟村，殷勤种桃李。
- 大抵浩荡处，潇洒异城市。
- 春云乍为锦，余霞忽成绮。
- 兴来思暂息，极目无涯涘。
- 两眼极恣横，性情始欢喜。
- 归来看君诗，陈馈铺八簋。
- 罗列水陆珍，咀啖尽日美。
- 我亦强自吟，合处粗相似。
- 醉时所经历，醉后诗在纸。
- 连粘动成卷，持行不羞耻。
- 以此不畏君，请君亮肝肺。
- 晴来拟出游，唤我为君起。

## 拼音
- wo3 you3 yi4 shuang1 yan3 ， guang1 ke3 zhao4 ming2 zhu2 。
- wo3 you3 yi2 cun4 chang2 ， shi2 fu4 shu4 ling2 lu4 。
- wo3 you3 liang3 chui2 bin4 ， yu3 jun1 xiang1 ying4 lü4 。
- wo3 you3 yi4 shuang1 jiao3 ， bi3 jun1 fei1 bu4 zu2 。
- yan3 neng2 bie2 yan2 chou3 ， chang2 bu2 lü4 rong2 ru3 。
- xu1 bin4 mei3 zi4 lian2 ， zu2 li4 neng2 xiang1 zhu2 。
- yi1 yi1 jiang1 bi3 jun1 ， wei4 bian4 ju4 can2 nü4 。
- hu2 wei4 bei4 jun1 qing1 ， wu1 tian2 dui4 han2 yu4 。
- jun1 ru2 yao1 wo3 you2 ， wo3 yi4 zhi1 suo3 yi3 。
- chao2 chu1 ren4 yi4 you2 ， mu4 gui1 tong2 dao3 xi3 。
- kuang4 ci3 jiao1 ye3 jian1 ， yuan3 jin4 zai4 yi2 shi4 。
- dong1 di3 dong1 jia1 tian2 ， rao4 xi1 liu4 qi1 li3 。
- bei3 xiang4 guan1 wai4 hang2 ， wu3 li3 jian4 huai2 shui3 。
- wo3 jia1 yuan2 zai4 xi1 ， ming2 quan2 dao4 qing1 er3 。
- nan2 jiao1 ye3 sou3 cun1 ， yin1 qin2 zhong3 tao2 li3 。
- da4 di3 hao4 dang4 chu4 ， xiao1 sa3 yi4 cheng2 shi4 。
- chun1 yun2 zha4 wei4 jin3 ， yu2 xia2 hu1 cheng2 qi3 。
- xing1 lai2 si1 zan4 xi1 ， ji2 mu4 wu2 ya2 si4 。
- liang3 yan3 ji2 zi4 heng2 ， xing4 qing2 shi3 huan1 xi3 。
- gui1 lai2 kan4 jun1 shi1 ， chen2 kui4 pu4 ba1 gui3 。
- luo2 lie4 shui3 lu4 zhen1 ， zui3 dan4 jin4 ri4 mei3 。
- wo3 yi4 qiang2 zi4 yin2 ， he2 chu4 cu1 xiang1 si4 。
- zui4 shi2 suo3 jing1 li4 ， zui4 hou4 shi1 zai4 zhi3 。
- lian2 nian2 dong4 cheng2 juan4 ， chi2 xing2 bu4 xiu1 chi3 。
- yi3 ci3 bu2 wei4 jun1 ， qing3 jun1 liang4 gan1 fei4 。
- qing2 lai2 ni3 chu1 you2 ， huan4 wo3 wei4 jun1 qi3 。

## 注释

## 译文

## 赏析
