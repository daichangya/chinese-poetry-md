---
id: wang-yang-yi-you-run-ba-yue-er-shi-yi-ri-chu-nan-cheng-you-xian-shan-bi-jian-du-do-a0699ff2
title: 乙酉闰八月二十一日出南城游岘山壁间读东坡诗感而有作
titlePinyin: yi3 you3 run4 ba1 yue4 er4 shi2 yi1 ri4 chu1 nan2 cheng2 you2 xian4 shan1 bi4 jian1 du2 dong1 po1 shi1 gan3 er2 you3 zuo4
titleSlug: yi-you-run-ba-yue-er-shi-yi-ri-chu-nan-cheng-you-xian-shan-bi-jian-du-do-a0699ff2
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水晶宫名凡几区，此州绝景天下无。
- 寒溪十里出明镜，峭壁千仞涵清虚。
- 平生邱壑胸次间，长情自恨无时闲。
- 干戈逐我出乡曲，散浪却不拘尘寰。
- 往时足健轻追逐，吴会山川看未足。
- 行来恰值积雨余，万叠峰峦发新绿。
- 溪山长好人长闲，不信此州翻地轴。
- 流落须论塞上翁，髙唱惭无郢中曲。
- 千年陵谷多迁变，髙名长在唯称贤。
- 岘山上下碑在否，见说父老犹潸然。
- 襄阳但记羊叔子，霅上风流亦如此。
- 壁间谁记万瓦诗，叹息前贤泪如洗。

## 拼音
- shui3 jing1 gong1 ming2 fan2 ji3 qu1 ， ci3 zhou1 jue2 jing3 tian1 xia4 wu2 。
- han2 xi1 shi2 li3 chu1 ming2 jing4 ， qiao4 bi4 qian1 ren4 han2 qing1 xu1 。
- ping2 sheng1 qiu1 he4 xiong1 ci4 jian1 ， chang2 qing2 zi4 hen4 wu2 shi2 xian2 。
- gan1 ge1 zhu2 wo3 chu1 xiang1 qu3 ， san4 lang4 que4 bu4 ju1 chen2 huan2 。
- wang3 shi2 zu2 jian4 qing1 zhui1 zhu2 ， wu2 hui4 shan1 chuan1 kan4 wei4 zu2 。
- xing2 lai2 qia4 zhi2 ji1 yu3 yu2 ， wan4 die2 feng1 luan2 fa1 xin1 lü4 。
- xi1 shan1 chang2 hao3 ren2 chang2 xian2 ， bu2 xin4 ci3 zhou1 fan1 di4 zhou2 。
- liu2 luo4 xu1 lun4 sai4 shang4 weng1 ， gao1 chang4 can2 wu2 ying3 zhong1 qu3 。
- qian1 nian2 ling2 gu3 duo1 qian1 bian4 ， gao1 ming2 chang2 zai4 wei2 cheng1 xian2 。
- xian4 shan1 shang4 xia4 bei1 zai4 fou3 ， jian4 shuo1 fu4 lao3 you2 shan1 ran2 。
- xiang1 yang2 dan4 ji4 yang2 shu1 zi3 ， zha4 shang4 feng1 liu2 yi4 ru2 ci3 。
- bi4 jian1 shui2 ji4 wan4 wa3 shi1 ， tan4 xi1 qian2 xian2 lei4 ru2 xi3 。

## 注释

## 译文

## 赏析
