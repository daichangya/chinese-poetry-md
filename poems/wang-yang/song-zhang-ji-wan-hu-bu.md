---
id: wang-yang-song-zhang-ji-wan-hu-bu
title: 送章季万户部
titlePinyin: song4 zhang1 ji4 wan4 hu4 bu4
titleSlug: song-zhang-ji-wan-hu-bu
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴人不授馆，楚人不分田。
- 此身天地间，泛若不系船。
- 忆昨罢吏役，白鸥同一川。
- 欲乘万里风，短翼无夤缘。
- 使君霤宇大，下庇千万贤。
- 鸡鸣度关客，亦到尊俎前。
- 贱子忝夙分，今已三四传。
- 尝许策蹇步，十驾困屡鞭。
- 公文如摛华，公笔如修椽。
- 笔端色五采，密补造化权。
- 浮沉既异路，会合真可怜。
- 我无三径地，直欲参四禅。
- 后会宽作程，望舒圆复圆。
- 他年赤松子，问讯玉堂仙。

## 拼音
- wu2 ren2 bu2 shou4 guan3 ， chu3 ren2 bu4 fen1 tian2 。
- ci3 shen1 tian1 di4 jian1 ， fan4 ruo4 bu2 xi4 chuan2 。
- yi4 zuo2 ba4 li4 yi4 ， bai2 ou1 tong2 yi4 chuan1 。
- yu4 cheng2 wan4 li3 feng1 ， duan3 yi4 wu2 yin2 yuan2 。
- shi3 jun1 liu4 yu3 da4 ， xia4 bi4 qian1 wan4 xian2 。
- ji1 ming2 du4 guan1 ke4 ， yi4 dao4 zun1 zu3 qian2 。
- jian4 zi3 tian3 su4 fen1 ， jin1 yi3 san1 si4 chuan2 。
- chang2 xu3 ce4 jian3 bu4 ， shi2 jia4 kun4 lü3 bian1 。
- gong1 wen2 ru2 chi1 hua2 ， gong1 bi3 ru2 xiu1 chuan2 。
- bi3 duan1 se4 wu3 cai3 ， mi4 bu3 zao4 hua4 quan2 。
- fu2 chen2 ji4 yi4 lu4 ， hui4 he2 zhen1 ke3 lian2 。
- wo3 wu2 san1 jing4 di4 ， zhi2 yu4 can1 si4 chan2 。
- hou4 hui4 kuan1 zuo4 cheng2 ， wang4 shu1 yuan2 fu4 yuan2 。
- ta1 nian2 chi4 song1 zi3 ， wen4 xun4 yu4 tang2 xian1 。

## 注释

## 译文

## 赏析
