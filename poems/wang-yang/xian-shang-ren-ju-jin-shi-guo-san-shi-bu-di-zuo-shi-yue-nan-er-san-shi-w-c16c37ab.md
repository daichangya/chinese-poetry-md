---
id: wang-yang-xian-shang-ren-ju-jin-shi-guo-san-shi-bu-di-zuo-shi-yue-nan-er-san-shi-w-c16c37ab
title: 僊上人举进士过三十不第作诗曰男儿三十未有立人世百年徒自劳径拂衣削髪为比丘今二十年矣精力甚健及将游天台既羡师行复自悔讼因其将行作诗纪之
titlePinyin: xian1 shang4 ren2 ju3 jin4 shi4 guo4 san1 shi2 bu2 di4 zuo4 shi1 yue1 nan2 er2 san1 shi2 wei4 you3 li4 ren2 shi4 bai3 nian2 tu2 zi4 lao2 jing4 fu2 yi1 xiao1 fa4 wei4 bi3 qiu1 jin1 er4 shi2 nian2 yi3 jing1 li4 shen4 jian4 ji2 jiang1 you2 tian1 tai2 ji4 xian4 shi1 xing2 fu4 zi4 hui3 song4 yin1 qi2 jiang1 xing2 zuo4 shi1 ji4 zhi1
titleSlug: xian-shang-ren-ju-jin-shi-guo-san-shi-bu-di-zuo-shi-yue-nan-er-san-shi-w-c16c37ab
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风只解吹春花，灵根古木无生芽。
- 玲珑拳石出万様，碧峰千仞藏烟霞。
- 世间百事总如此，偶然感慨还兴嗟。
- 上人本是龙门客，少小辞家来射策。
- 可怜奇物未化神，却与凡鳞同点额。
- 当时三十未为老，急电抽身能觉早。
- 一投空迹二十年，留得诗肠至今好。
- 我始与君同业书，明琼偶纪张双鱼。
- 强将野鹤落樊圃，不与闲云同卷舒。
- 君将风袖随烟霞，我独尘缘著冠屦。
- 试问堂中老衲师，定见两人优劣处。
- 天台风路埋云根，寒岩夜啸鼪鼯群。
- 脱身也自不费力，未疑此心长羡君。
- 他年邂逅云门路，不止分君一片云。

## 拼音
- chun1 feng1 zhi1 jie3 chui1 chun1 hua1 ， ling2 gen1 gu3 mu4 wu2 sheng1 ya2 。
- ling2 long2 quan2 shi2 chu1 wan4 yang4 ， bi4 feng1 qian1 ren4 cang2 yan1 xia2 。
- shi4 jian1 bai3 shi4 zong3 ru2 ci3 ， ou3 ran2 gan3 kai3 hai2 xing1 jie1 。
- shang4 ren2 ben3 shi4 long2 men2 ke4 ， shao3 xiao3 ci2 jia1 lai2 she4 ce4 。
- ke3 lian2 qi2 wu4 wei4 hua4 shen2 ， que4 yu3 fan2 lin2 tong2 dian3 e2 。
- dang1 shi2 san1 shi2 wei4 wei4 lao3 ， ji2 dian4 chou1 shen1 neng2 jue2 zao3 。
- yi4 tou2 kong1 ji4 er4 shi2 nian2 ， liu2 de2 shi1 chang2 zhi4 jin1 hao3 。
- wo3 shi3 yu3 jun1 tong2 ye4 shu1 ， ming2 qiong2 ou3 ji4 zhang1 shuang1 yu2 。
- qiang2 jiang4 ye3 he4 luo4 fan2 pu3 ， bu4 yu3 xian2 yun2 tong2 juan4 shu1 。
- jun1 jiang1 feng1 xiu4 sui2 yan1 xia2 ， wo3 du2 chen2 yuan2 zhu4 guan1 ju4 。
- shi4 wen4 tang2 zhong1 lao3 na4 shi1 ， ding4 jian4 liang3 ren2 you1 lie4 chu4 。
- tian1 tai2 feng1 lu4 mai2 yun2 gen1 ， han2 yan2 ye4 xiao4 sheng1 wu2 qun2 。
- tuo1 shen1 ye3 zi4 bu2 fei4 li4 ， wei4 yi2 ci3 xin1 chang2 xian4 jun1 。
- ta1 nian2 xie4 hou4 yun2 men2 lu4 ， bu4 zhi3 fen1 jun1 yi2 pian4 yun2 。

## 注释

## 译文

## 赏析
