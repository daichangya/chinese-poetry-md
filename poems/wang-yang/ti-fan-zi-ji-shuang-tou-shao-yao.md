---
id: wang-yang-ti-fan-zi-ji-shuang-tou-shao-yao
title: 题范子济双头芍药
titlePinyin: ti2 fan4 zi3 ji4 shuang1 tou2 shao2 yao4
titleSlug: ti-fan-zi-ji-shuang-tou-shao-yao
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 烟粘草露珠结窼，淮上人疑春未多。
- 扬州东部纷芍药，已与天地分中和。
- 双苞一色生同蒂，不是花妖是和气。
- 恩沾雨露力偏饶，来向人间自应贵。
- 栏邉鼓彻无奈何，欲留白日谁挥戈。
- 练缃聊记旧容质，犹得胜士长吟哦。
- 八姨不列真妃上，大姨稳作昭仪様。
- 无双颜貌却成双，背立无言似惆怅。
- 淮南通守别花眼，曾向花前倾玉琖。
- 左看右看俱可人，欲选娇娘倩谁柬。

## 拼音
- yan1 nian2 cao3 lu4 zhu1 jie2 chao1 ， huai2 shang4 ren2 yi2 chun1 wei4 duo1 。
- yang2 zhou1 dong1 bu4 fen1 shao2 yao4 ， yi3 yu3 tian1 di4 fen1 zhong1 he2 。
- shuang1 bao1 yi2 se4 sheng1 tong2 di4 ， bu2 shi4 hua1 yao1 shi4 he2 qi4 。
- en1 zhan1 yu3 lu4 li4 pian1 rao2 ， lai2 xiang4 ren2 jian1 zi4 ying4 gui4 。
- lan2 bian1 gu3 che4 wu2 nai4 he2 ， yu4 liu2 bai2 ri4 shui2 hui1 ge1 。
- lian4 xiang1 liao2 ji4 jiu4 rong2 zhi4 ， you2 de2 sheng4 shi4 chang2 yin2 e2 。
- ba1 yi2 bu2 lie4 zhen1 fei1 shang4 ， da4 yi2 wen3 zuo4 zhao1 yi2 yang4 。
- wu2 shuang1 yan2 mao4 que4 cheng2 shuang1 ， bei4 li4 wu2 yan2 si4 chou2 chang4 。
- huai2 nan2 tong1 shou3 bie2 hua1 yan3 ， ceng2 xiang4 hua1 qian2 qing1 yu4 zhan3 。
- zuo3 kan4 you4 kan4 ju4 ke3 ren2 ， yu4 xuan3 jiao1 niang2 qian4 shui2 jian3 。

## 注释

## 译文

## 赏析
