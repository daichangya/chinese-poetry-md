---
id: wang-yang-he-li-xi-yan-xian-shan-shu-shi
title: 和李希言仙山书事
titlePinyin: he2 li3 xi1 yan2 xian1 shan1 shu1 shi4
titleSlug: he-li-xi-yan-xian-shan-shu-shi
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五年萍梗踪，所向随波流。
- 请言初起时，皇舆向吴头。
- 触目多变异，论心鲜朋俦。
- 愿借谷生笔，惭非奕者秋。
- 忆昨元年中，紫墟拜松楸。
- 抢攘逃贼庭，敛退勇自收。
- 况知踳駮才，岂副英俊求。
- 摧折纵俯仰，旋澁难调柔。
- 放意山水间，恐合成穷捜。
- 人事喜乖误，奔茫赴南州。
- 每缘身外交，不惬心事幽。
- 有时尘壤际，独羡沧海舟。
- 平生欲往愿，梦想从之游。
- 近者明诏宽，汰核真良谋。
- 飞集任凫雁，纵遣无半留。
- 乃得陪髙人，一散百虑忧。
- 艰难健儿贵，武爵轻公侯。
- 吾徒合何如，甘分宜相投。
- 况彼四士者，髙清怀远邱。
- 雍容秦中吟，激烈塞上讴。
- 得失有如此，飘零晤良游。

## 拼音
- wu3 nian2 ping2 geng3 zong1 ， suo3 xiang4 sui2 bo1 liu2 。
- qing3 yan2 chu1 qi3 shi2 ， huang2 yu2 xiang4 wu2 tou2 。
- chu4 mu4 duo1 bian4 yi4 ， lun4 xin1 xian1 peng2 chou2 。
- yuan4 jie4 gu3 sheng1 bi3 ， can2 fei1 yi4 zhe3 qiu1 。
- yi4 zuo2 yuan2 nian2 zhong1 ， zi3 xu1 bai4 song1 qiu1 。
- qiang3 rang3 tao2 zei2 ting2 ， lian3 tui4 yong3 zi4 shou1 。
- kuang4 zhi1 chuan3 bo2 cai2 ， qi3 fu4 ying1 jun4 qiu2 。
- cui1 zhe2 zong4 fu3 yang3 ， xuan2 se4 nan2 tiao2 rou2 。
- fang4 yi4 shan1 shui3 jian1 ， kong3 he2 cheng2 qiong2 sou1 。
- ren2 shi4 xi3 guai1 wu4 ， ben1 mang2 fu4 nan2 zhou1 。
- mei3 yuan2 shen1 wai4 jiao1 ， bu2 qie4 xin1 shi4 you1 。
- you3 shi2 chen2 rang3 ji4 ， du2 xian4 cang1 hai3 zhou1 。
- ping2 sheng1 yu4 wang3 yuan4 ， meng4 xiang3 cong2 zhi1 you2 。
- jin4 zhe3 ming2 zhao4 kuan1 ， tai4 he2 zhen1 liang2 mou2 。
- fei1 ji2 ren4 fu2 yan4 ， zong4 qian3 wu2 ban4 liu2 。
- nai3 de2 pei2 gao1 ren2 ， yi2 san4 bai3 lü4 you1 。
- jian1 nan2 jian4 er2 gui4 ， wu3 jue2 qing1 gong1 hou2 。
- wu2 tu2 he2 he2 ru2 ， gan1 fen1 yi2 xiang1 tou2 。
- kuang4 bi3 si4 shi4 zhe3 ， gao1 qing1 huai2 yuan3 qiu1 。
- yong1 rong2 qin2 zhong1 yin2 ， ji1 lie4 sai4 shang4 ou1 。
- de2 shi1 you3 ru2 ci3 ， piao1 ling2 wu4 liang2 you2 。

## 注释

## 译文

## 赏析
