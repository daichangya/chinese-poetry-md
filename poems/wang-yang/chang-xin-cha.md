---
id: wang-yang-chang-xin-cha
title: 尝新茶
titlePinyin: chang2 xin1 cha2
titleSlug: chang-xin-cha
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 僧催坐夏麦留寒，吴人未御𫄨绤单。
- 溪云谷雨作昏翳，思假快饮消沈烦。
- 商人远处抱珪璧，千里来从建溪侧。
- 报云蛰户起惊雷，鞭走龙蛇鬼神力。
- 色新茗嫩取相宜，留得一年春雪白。
- 先修天贡奉珍团，次向人间散春色。
- 僧窗虚白无埃尘，碾宽罗细杯勺匀。
- 寒泉一种已清绝，况此灵品天香新。
- 人间富贵有除折，静中此味真殊绝。
- 谁言僧饭独萧条，胜处谁容较优劣。

## 拼音
- seng1 cui1 zuo4 xia4 mai4 liu2 han2 ， wu2 ren2 wei4 yu4 chi1 xi4 dan1 。
- xi1 yun2 gu3 yu3 zuo4 hun1 yi4 ， si1 jia3 kuai4 yin3 xiao1 shen3 fan2 。
- shang1 ren2 yuan3 chu4 bao4 gui1 bi4 ， qian1 li3 lai2 cong2 jian4 xi1 ce4 。
- bao4 yun2 zhe2 hu4 qi3 jing1 lei2 ， bian1 zou3 long2 she2 gui3 shen2 li4 。
- se4 xin1 ming2 nen4 qu3 xiang1 yi2 ， liu2 de2 yi4 nian2 chun1 xue3 bai2 。
- xian1 xiu1 tian1 gong4 feng4 zhen1 tuan2 ， ci4 xiang4 ren2 jian1 san4 chun1 se4 。
- seng1 chuang1 xu1 bai2 wu2 ai1 chen2 ， nian3 kuan1 luo2 xi4 bei1 shao2 yun2 。
- han2 quan2 yi4 zhong3 yi3 qing1 jue2 ， kuang4 ci3 ling2 pin3 tian1 xiang1 xin1 。
- ren2 jian1 fu4 gui4 you3 chu2 zhe2 ， jing4 zhong1 ci3 wei4 zhen1 shu1 jue2 。
- shui2 yan2 seng1 fan4 du2 xiao1 tiao2 ， sheng4 chu4 shui2 rong2 jiao4 you1 lie4 。

## 注释

## 译文

## 赏析
