---
id: wang-yang-ming-fei-qu
title: 明妃曲
titlePinyin: ming2 fei1 qu3
titleSlug: ming-fei-qu
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉宫沈沈凝紫烟，妾身一入知几年。
- 楼髙秋月照清夜，亭暖春花熏醉眠。
- 忆初送我辞亲戚，便拟光华列旌戟。
- 君门安得似人间，咫尺千山万山隔。
- 花月朝朝空暮暮，长恋朱颜不如故。
- 内家车子散金钱，安得此身沾雨露。
- 忽闻花宫选罗绮，单于来朝汉天子。
- 但言妾欲嫁单于，万一君王赏桃李。
- 大明宫内宴呼韩，出水芙蓉鉴里看。
- 徘徊顾影花颜靓，绰约丰容广殿寒。
- 当日君王喜且惊，欲留失信去关情。
- 若教不杀毛延寿，方信蛾眉画不成。
- 茫茫汉塞连沙漠，柳色阳关断肠处。
- 故乡阡陌想依然，马上琵琶向谁语。
- 命薄身存有重轻，天山从此静埃尘。
- 山西健将如君否，此日安危托妇人。
- 人生景物疾如驰，翻覆由来万事非。
- 莫笑巫山女粗丑，朝寻楚宫暮柴扉。
- 男儿莫厌款段马，女儿莫羡金缕衣。
- 君不见巫山歌舞赛神罢，野老至今怀秭归。

## 拼音
- han4 gong1 shen3 shen3 ning2 zi3 yan1 ， qie4 shen1 yi2 ru4 zhi1 ji3 nian2 。
- lou2 gao1 qiu1 yue4 zhao4 qing1 ye4 ， ting2 nuan3 chun1 hua1 xun1 zui4 mian2 。
- yi4 chu1 song4 wo3 ci2 qin1 qi0 ， bian4 ni3 guang1 hua2 lie4 jing1 ji3 。
- jun1 men2 an1 de2 si4 ren2 jian1 ， zhi3 chi3 qian1 shan1 wan4 shan1 ge2 。
- hua1 yue4 zhao1 zhao1 kong1 mu4 mu4 ， chang2 lian4 zhu1 yan2 bu4 ru2 gu4 。
- nei4 jia1 che1 zi0 san4 jin1 qian2 ， an1 de2 ci3 shen1 zhan1 yu3 lu4 。
- hu1 wen2 hua1 gong1 xuan3 luo2 qi3 ， chan2 yu2 lai2 chao2 han4 tian1 zi3 。
- dan4 yan2 qie4 yu4 jia4 chan2 yu2 ， wan4 yi1 jun1 wang2 shang3 tao2 li3 。
- da4 ming2 gong1 nei4 yan4 hu1 han2 ， chu1 shui3 fu2 rong2 jian4 li3 kan4 。
- pai2 huai2 gu4 ying3 hua1 yan2 liang4 ， chuo4 yue1 feng1 rong2 guang3 dian4 han2 。
- dang1 ri4 jun1 wang2 xi3 qie3 jing1 ， yu4 liu2 shi1 xin4 qu4 guan1 qing2 。
- ruo4 jiao4 bu4 sha1 mao2 yan2 shou4 ， fang1 xin4 e2 mei2 hua4 bu4 cheng2 。
- mang2 mang2 han4 sai1 lian2 sha1 mo4 ， liu3 se4 yang2 guan1 duan4 chang2 chu4 。
- gu4 xiang1 qian1 mo4 xiang3 yi1 ran2 ， ma3 shang4 pi2 pa0 xiang4 shui2 yu3 。
- ming4 bao2 shen1 cun2 you3 zhong4 qing1 ， tian1 shan1 cong2 ci3 jing4 ai1 chen2 。
- shan1 xi1 jian4 jiang4 ru2 jun1 fou3 ， ci3 ri4 an1 wei1 tuo1 fu4 ren2 。
- ren2 sheng1 jing3 wu4 ji2 ru2 chi2 ， fan1 fu4 you2 lai2 wan4 shi4 fei1 。
- mo4 xiao4 wu1 shan1 nü3 cu1 chou3 ， chao2 xun2 chu3 gong1 mu4 chai2 fei1 。
- nan2 er2 mo4 yan4 kuan3 duan4 ma3 ， nü3 er2 mo4 xian4 jin1 lü3 yi1 。
- jun1 bu2 jian4 wu1 shan1 ge1 wu3 sai4 shen2 ba4 ， ye3 lao3 zhi4 jin1 huai2 zi3 gui1 。

## 注释

## 译文

## 赏析
