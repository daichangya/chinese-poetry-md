---
id: wang-yang-da-xiao-niao
title: 大笑鸟
titlePinyin: da4 xiao4 niao3
titleSlug: da-xiao-niao
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜闻慨欬如老翁，若悲若啸空山中。
- 老妻幼子疑问我，此名何物来何从。
- 我知此物不常有，岂解招祥宜报咎。
- 狐鸣枭噪殆所传，惟祝停声声转久。
- 明朝问人此何鸟，僧言此鸟名大笑。
- 幸灾乐祸撼主人，侥幸前知非善告。
- 我闻此语益凄然，我从坎𡒄今有年。
- 若徒报祸未报死，子之告我何迁延。
- 异时白骨满城郭，此时子笑何人前。
- 昔年长沙贾太傅，𫛳鸟飞鸣告其故。
- 滔滔宇宙𫛳安知，应怪达人任来去。
- 窗前灵鹊人乐闻，谷莺上下长和鸣。
- 汝曾不效乃效此，汝性险远知难更。
- 汝其更笑我自娯，取酒与尔同歌呼。

## 拼音
- ye4 wen2 kai3 kai4 ru2 lao3 weng1 ， ruo4 bei1 ruo4 xiao4 kong1 shan1 zhong1 。
- lao3 qi1 you4 zi3 yi2 wen4 wo3 ， ci3 ming2 he2 wu4 lai2 he2 cong2 。
- wo3 zhi1 ci3 wu4 bu4 chang2 you3 ， qi3 jie3 zhao1 xiang2 yi2 bao4 jiu4 。
- hu2 ming2 xiao1 zao4 dai4 suo3 chuan2 ， wei2 zhu4 ting2 sheng1 sheng1 zhuan3 jiu3 。
- ming2 chao2 wen4 ren2 ci3 he2 niao3 ， seng1 yan2 ci3 niao3 ming2 da4 xiao4 。
- xing4 zai1 le4 huo4 han4 zhu3 ren2 ， jiao3 xing4 qian2 zhi1 fei1 shan4 gao4 。
- wo3 wen2 ci3 yu3 yi4 qi1 ran2 ， wo3 cong2 kan3 𡒄 jin1 you3 nian2 。
- ruo4 tu2 bao4 huo4 wei4 bao4 si3 ， zi3 zhi1 gao4 wo3 he2 qian1 yan2 。
- yi4 shi2 bai2 gu3 man3 cheng2 guo1 ， ci3 shi2 zi3 xiao4 he2 ren2 qian2 。
- xi1 nian2 zhang3 sha1 jia3 tai4 fu4 ， 𫛳 niao3 fei1 ming2 gao4 qi2 gu4 。
- tao1 tao1 yu3 zhou4 𫛳 an1 zhi1 ， ying4 guai4 da2 ren2 ren4 lai2 qu4 。
- chuang1 qian2 ling2 que4 ren2 le4 wen2 ， gu3 ying1 shang4 xia4 chang2 he2 ming2 。
- ru3 ceng2 bu2 xiao4 nai3 xiao4 ci3 ， ru3 xing4 xian3 yuan3 zhi1 nan2 geng4 。
- ru3 qi2 geng4 xiao4 wo3 zi4 yu2 ， qu3 jiu3 yu3 er3 tong2 ge1 hu1 。

## 注释

## 译文

## 赏析
