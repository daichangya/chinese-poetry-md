---
id: wang-yang-ku-bai
title: 枯柏
titlePinyin: ku1 bai3
titleSlug: ku-bai
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斋前两柏树，其大皆十围。
- 我初营屋时，正与两柏期。
- 其一傍北亭，其一近南篱。
- 相去十步间，当夏无炎曦。
- 我翁时来游，对此颜貌怡。
- 群从来其间，或饮或赋诗。
- 宾客来其间，顾盻屡解颐。
- 桃李几番春，不逐物态移。
- 霜雪苦侵刻，曾不颜色衰。
- 亦知坚贞性，凛凛不可期。
- 夫何今年秋，予来自京师。
- 哭亲苫块间，喘息绝自持。
- 忽见南篱柏，索索但枯枝。
- 徘徊柏树下，终日怀嗟咨。
- 家人对我言，柏死已经时。
- 今年春夏交，老翁初见之。
- 悲伤复爱惜，不忍加斧斯。
- 意谓粪壤间，所处非所宜。
- 材已中栋梁，安得死茅茨。
- 为此感慨久，子岂尽得知。
- 我既闻此言，不觉重纷洟。
- 岂为小圃内，失此岁寒姿。
- 盖念天与人，响答良不疑。
- 方夏巨柏死，致秋哲人萎。
- 岂不明告人，象类来不迟。
- 所以翁对此，泫然双泪垂。
- 大厦将营度，固非一木支。
- 奈何如此材，终死不得施。
- 芃芃丛生者，朴樕良已卑。
- 槐老未及仞，露腹忧明离。
- 东边一畦菊，岂足充朝饥。
- 树兰徒九畹，不能比芜蘼。
- 萧萧数竿竹，空腹将何为。
- 此外杂花木，不复较雄雌。
- 譬如麟失薮，驽马从竞驰。
- 鸾凤要髙翔，巢卵何用窥。
- 于怀久衡虑，追数苦费词。
- 枯柏复枯柏，汝其亦长思。

## 拼音
- zhai1 qian2 liang3 bai3 shu4 ， qi2 da4 jie1 shi2 wei2 。
- wo3 chu1 ying2 wu1 shi2 ， zheng4 yu3 liang3 bai3 qi1 。
- qi2 yi1 bang4 bei3 ting2 ， qi2 yi1 jin4 nan2 li2 。
- xiang1 qu4 shi2 bu4 jian1 ， dang1 xia4 wu2 yan2 xi1 。
- wo3 weng1 shi2 lai2 you2 ， dui4 ci3 yan2 mao4 yi2 。
- qun2 cong2 lai2 qi2 jian1 ， huo4 yin3 huo4 fu4 shi1 。
- bin1 ke4 lai2 qi2 jian1 ， gu4 xi4 lü3 jie3 yi2 。
- tao2 li3 ji3 fan1 chun1 ， bu4 zhu2 wu4 tai4 yi2 。
- shuang1 xue3 ku3 qin1 ke4 ， ceng2 bu4 yan2 se4 shuai1 。
- yi4 zhi1 jian1 zhen1 xing4 ， lin3 lin3 bu4 ke3 qi1 。
- fu1 he2 jin1 nian2 qiu1 ， yu3 lai2 zi4 jing1 shi1 。
- ku1 qin1 shan1 kuai4 jian1 ， chuan3 xi1 jue2 zi4 chi2 。
- hu1 jian4 nan2 li2 bai3 ， suo3 suo3 dan4 ku1 zhi1 。
- pai2 huai2 bai3 shu4 xia4 ， zhong1 ri4 huai2 jie1 zi1 。
- jia1 ren2 dui4 wo3 yan2 ， bai3 si3 yi3 jing1 shi2 。
- jin1 nian2 chun1 xia4 jiao1 ， lao3 weng1 chu1 jian4 zhi1 。
- bei1 shang1 fu4 ai4 xi1 ， bu4 ren3 jia1 fu3 si1 。
- yi4 wei4 fen4 rang3 jian1 ， suo3 chu4 fei1 suo3 yi2 。
- cai2 yi3 zhong1 dong4 liang2 ， an1 de2 si3 mao2 ci2 。
- wei4 ci3 gan3 kai3 jiu3 ， zi3 qi3 jin4 de2 zhi1 。
- wo3 ji4 wen2 ci3 yan2 ， bu4 jue2 zhong4 fen1 yi2 。
- qi3 wei4 xiao3 pu3 nei4 ， shi1 ci3 sui4 han2 zi1 。
- gai4 nian4 tian1 yu3 ren2 ， xiang3 da2 liang2 bu4 yi2 。
- fang1 xia4 ju4 bai3 si3 ， zhi4 qiu1 zhe2 ren2 wei3 。
- qi3 bu4 ming2 gao4 ren2 ， xiang4 lei4 lai2 bu4 chi2 。
- suo3 yi3 weng1 dui4 ci3 ， xuan4 ran2 shuang1 lei4 chui2 。
- da4 sha4 jiang1 ying2 du4 ， gu4 fei1 yi2 mu4 zhi1 。
- nai4 he2 ru2 ci3 cai2 ， zhong1 si3 bu4 de2 shi1 。
- peng2 peng2 cong2 sheng1 zhe3 ， pu3 su4 liang2 yi3 bei1 。
- huai2 lao3 wei4 ji2 ren4 ， lu4 fu4 you1 ming2 li2 。
- dong1 bian1 yi4 qi2 ju2 ， qi3 zu2 chong1 chao2 ji1 。
- shu4 lan2 tu2 jiu3 wan3 ， bu4 neng2 bi3 wu2 mi2 。
- xiao1 xiao1 shu4 gan1 zhu2 ， kong1 fu4 jiang1 he2 wei4 。
- ci3 wai4 za2 hua1 mu4 ， bu2 fu4 jiao4 xiong2 ci2 。
- pi4 ru2 lin2 shi1 sou3 ， nu2 ma3 cong2 jing4 chi2 。
- luan2 feng4 yao4 gao1 xiang2 ， chao2 luan3 he2 yong4 kui1 。
- yu2 huai2 jiu3 heng2 lü4 ， zhui1 shu4 ku3 fei4 ci2 。
- ku1 bai3 fu4 ku1 bai3 ， ru3 qi2 yi4 chang2 si1 。

## 注释

## 译文

## 赏析
