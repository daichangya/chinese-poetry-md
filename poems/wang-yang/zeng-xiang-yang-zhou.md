---
id: wang-yang-zeng-xiang-yang-zhou
title: 赠向扬州
titlePinyin: zeng4 xiang4 yang2 zhou1
titleSlug: zeng-xiang-yang-zhou
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耐官丞相千载人，传家爱国不爱身。
- 儿孙当使风流在，已许绝代夸殊伦。
- 其间淮上礼乐帅，气象直出追芳尘。
- 未论十世数眷属，况是云幕椒房亲。
- 扬州自昔镇平野，东控七泽南瓯闽。
- 肩摩毂击接昼夜，宾从杂沓朝天津。
- 尊前芍药照金翠，堂下杨柳眠芳茵。
- 上中下地贡赋错，二十四桥风月新。
- 百年人事有更变，冥冥原隰桑麻春。
- 中兴天子抚方夏，选用世德分忧勤。
- 劬劳鸿雁事安集，蓝缕筚路张罗闽。
- 即今施设如有神，突兀壮势何逡巡。
- 髙城楼观插空碧，画桥舟舣浮奫沦。
- 黄童白叟息愁叹，自言重见风俗淳。
- 野人本住蓬莱侧，寄籍淮甸老阡陌。
- 飘流自分不重来，重来翻欲谋安宅。
- 昨宵晚渡长江来，扁舟欲泊长河侧。
- 送徒勉我但安行，此地何人名恶客。
- 元戎号令皆有时，令行禁止须臾期。
- 请君委櫜付大尹，野宿山行良勿疑。
- 行行古埭吊谢公，平堤一笑逢老翁。
- 语多杂乱唯说尹，但道还乐今年丰。
- 吴娘踏歌儿起舞，不须社日长闻鼓。
- 若令未即弃尘埃，会见黄金价如土。
- 野人诗句来林泉，具书目见非妄传。
- 请君云路驱长鞭，黄霸龚遂皆世贤。

## 拼音
- nai4 guan1 cheng2 xiang4 qian1 zai3 ren2 ， chuan2 jia1 ai4 guo2 bu2 ai4 shen1 。
- er2 sun1 dang1 shi3 feng1 liu2 zai4 ， yi3 xu3 jue2 dai4 kua1 shu1 lun2 。
- qi2 jian1 huai2 shang4 li3 yue4 shuai4 ， qi4 xiang4 zhi2 chu1 zhui1 fang1 chen2 。
- wei4 lun4 shi2 shi4 shu4 juan4 shu3 ， kuang4 shi4 yun2 mu4 jiao1 fang2 qin1 。
- yang2 zhou1 zi4 xi1 zhen4 ping2 ye3 ， dong1 kong4 qi1 ze2 nan2 ou1 min3 。
- jian1 mo2 gu1 ji1 jie1 zhou4 ye4 ， bin1 cong2 za2 ta4 chao2 tian1 jin1 。
- zun1 qian2 shao2 yao4 zhao4 jin1 cui4 ， tang2 xia4 yang2 liu3 mian2 fang1 yin1 。
- shang4 zhong1 xia4 di4 gong4 fu4 cuo4 ， er4 shi2 si4 qiao2 feng1 yue4 xin1 。
- bai3 nian2 ren2 shi4 you3 geng4 bian4 ， ming2 ming2 yuan2 xi2 sang1 ma2 chun1 。
- zhong1 xing1 tian1 zi3 fu3 fang1 xia4 ， xuan3 yong4 shi4 de2 fen1 you1 qin2 。
- qu2 lao2 hong2 yan4 shi4 an1 ji2 ， lan2 lü3 bi4 lu4 zhang1 luo2 min3 。
- ji2 jin1 shi1 she4 ru2 you3 shen2 ， tu1 wu4 zhuang4 shi4 he2 qun1 xun2 。
- gao1 cheng2 lou2 guan1 cha1 kong1 bi4 ， hua4 qiao2 zhou1 yi3 fu2 yun1 lun2 。
- huang2 tong2 bai2 sou3 xi1 chou2 tan4 ， zi4 yan2 zhong4 jian4 feng1 su2 chun2 。
- ye3 ren2 ben3 zhu4 peng2 lai2 ce4 ， ji4 ji2 huai2 dian4 lao3 qian1 mo4 。
- piao1 liu2 zi4 fen1 bu2 chong2 lai2 ， chong2 lai2 fan1 yu4 mou2 an1 zhai2 。
- zuo2 xiao1 wan3 du4 chang2 jiang1 lai2 ， pian1 zhou1 yu4 bo2 chang2 he2 ce4 。
- song4 tu2 mian3 wo3 dan4 an1 xing2 ， ci3 di4 he2 ren2 ming2 e4 ke4 。
- yuan2 rong2 hao4 ling4 jie1 you3 shi2 ， ling4 xing2 jin4 zhi3 xu1 yu2 qi1 。
- qing3 jun1 wei3 gao1 fu4 da4 yin3 ， ye3 su4 shan1 xing2 liang2 wu4 yi2 。
- xing2 xing2 gu3 dai4 diao4 xie4 gong1 ， ping2 di1 yi2 xiao4 feng2 lao3 weng1 。
- yu3 duo1 za2 luan4 wei2 shuo1 yin3 ， dan4 dao4 hai2 le4 jin1 nian2 feng1 。
- wu2 niang2 ta4 ge1 er2 qi3 wu3 ， bu4 xu1 she4 ri4 chang2 wen2 gu3 。
- ruo4 ling4 wei4 ji2 qi4 chen2 ai1 ， hui4 jian4 huang2 jin1 jia4 ru2 tu3 。
- ye3 ren2 shi1 ju4 lai2 lin2 quan2 ， ju4 shu1 mu4 jian4 fei1 wang4 chuan2 。
- qing3 jun1 yun2 lu4 qu1 chang2 bian1 ， huang2 ba4 gong1 sui4 jie1 shi4 xian2 。

## 注释

## 译文

## 赏析
