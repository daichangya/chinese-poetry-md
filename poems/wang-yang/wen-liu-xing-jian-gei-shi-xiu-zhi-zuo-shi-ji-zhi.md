---
id: wang-yang-wen-liu-xing-jian-gei-shi-xiu-zhi-zuo-shi-ji-zhi
title: 闻刘行简给事休致作诗寄之
titlePinyin: wen2 liu2 xing2 jian3 gei3 shi4 xiu1 zhi4 zuo4 shi1 ji4 zhi1
titleSlug: wen-liu-xing-jian-gei-shi-xiu-zhi-zuo-shi-ji-zhi
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郡下一卷书，云自邮籖来。
- 剥啄惊昼眠，柴门手自开。
- 上有骊珠光，照耀分尘埃。
- 读之未尽行，喜焰生寒灰。
- 黄门白首郎，上疏称乞骸。
- 帝曰大布衣，锡汝升文阶。
- 天孙𫓪录秘，论撰须儒魁。
- 荣名不汝遗，汝往时钦哉。
- 夕即拜帝命，雪涕何纷漼。
- 恩许归旧庐，径卧南山斋。
- 此翁山泽仙，不赋章绶材。
- 误因文彩露，遂落天网恢。
- 一游三十年，所得非不谐。
- 文名动青琐，笔力幽黄能。
- 左省岂不荣，珠庭重徘徊。
- 巢父一掉头，百挽终不回。
- 吾意天地间，清风有根栽。
- 人心感披拂，达者分条枚。
- 二疏杨巨源，同上百尺台。
- 刘翁传其风，苍舒次𬯎敳。
- 况复祖子孙，此道同胚胎。
- 前刘脱功名，养气如婴孩。
- 至今一箭诗，讽咏及陪台。
- 翁今亦何有，旷达忘悲哀。
- 清风既不死，缾大无耻罍。
- 岁晚春物动，吴山发寒梅。
- 愿翁强赋之，为花吐琼瑰。
- 床头拂易传，床下鸣新醅。
- 它时三径边，为翁剪蒿莱。

## 拼音
- jun4 xia4 yi2 juan4 shu1 ， yun2 zi4 you2 qian1 lai2 。
- bao1 zhuo2 jing1 zhou4 mian2 ， chai2 men2 shou3 zi4 kai1 。
- shang4 you3 li2 zhu1 guang1 ， zhao4 yao4 fen1 chen2 ai1 。
- du2 zhi1 wei4 jin4 xing2 ， xi3 yan4 sheng1 han2 hui1 。
- huang2 men2 bai2 shou3 lang2 ， shang4 shu1 cheng1 qi3 hai2 。
- di4 yue1 da4 bu4 yi1 ， xi1 ru3 sheng1 wen2 jie1 。
- tian1 sun1 𫓪 lu4 mi4 ， lun4 zhuan4 xu1 ru2 kui2 。
- rong2 ming2 bu4 ru3 yi2 ， ru3 wang3 shi2 qin1 zai1 。
- xi1 ji2 bai4 di4 ming4 ， xue3 ti4 he2 fen1 cui3 。
- en1 xu3 gui1 jiu4 lu2 ， jing4 wo4 nan2 shan1 zhai1 。
- ci3 weng1 shan1 ze2 xian1 ， bu2 fu4 zhang1 shou4 cai2 。
- wu4 yin1 wen2 cai3 lu4 ， sui4 luo4 tian1 wang3 hui1 。
- yi4 you2 san1 shi2 nian2 ， suo3 de2 fei1 bu4 xie2 。
- wen2 ming2 dong4 qing1 suo3 ， bi3 li4 you1 huang2 neng2 。
- zuo3 sheng3 qi3 bu4 rong2 ， zhu1 ting2 zhong4 pai2 huai2 。
- chao2 fu4 yi2 diao4 tou2 ， bai3 wan3 zhong1 bu4 hui2 。
- wu2 yi4 tian1 di4 jian1 ， qing1 feng1 you3 gen1 zai1 。
- ren2 xin1 gan3 pi1 fu2 ， da2 zhe3 fen1 tiao2 mei2 。
- er4 shu1 yang2 ju4 yuan2 ， tong2 shang4 bai3 chi3 tai2 。
- liu2 weng1 chuan2 qi2 feng1 ， cang1 shu1 ci4 tui2 ai2 。
- kuang4 fu4 zu3 zi3 sun1 ， ci3 dao4 tong2 pei1 tai1 。
- qian2 liu2 tuo1 gong1 ming2 ， yang3 qi4 ru2 ying1 hai2 。
- zhi4 jin1 yi2 jian4 shi1 ， feng3 yong3 ji2 pei2 tai2 。
- weng1 jin1 yi4 he2 you3 ， kuang4 da2 wang4 bei1 ai1 。
- qing1 feng1 ji4 bu4 si3 ， ping2 da4 wu2 chi3 lei2 。
- sui4 wan3 chun1 wu4 dong4 ， wu2 shan1 fa1 han2 mei2 。
- yuan4 weng1 qiang2 fu4 zhi1 ， wei4 hua1 tu3 qiong2 gui1 。
- chuang2 tou2 fu2 yi4 zhuan4 ， chuang2 xia4 ming2 xin1 pei1 。
- ta1 shi2 san1 jing4 bian1 ， wei4 weng1 jian3 hao1 lai2 。

## 注释

## 译文

## 赏析
