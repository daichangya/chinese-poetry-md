---
id: wang-yang-zheng-li-bu-she-chuan-zhuan-zhao-ke-xi-cheng-zhang-yan-cheng-zhu-zhang
title: 郑吏部设川馔招客戏成长言呈诸丈
titlePinyin: zheng4 li4 bu4 she4 chuan1 zhuan4 zhao1 ke4 xi4 cheng2 zhang3 yan2 cheng2 zhu1 zhang4
titleSlug: zheng-li-bu-she-chuan-zhuan-zhao-ke-xi-cheng-zhang-yan-cheng-zhu-zhang
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 茫茫四海天宇髙，九州列贡分地毛。
- 江黄之区橘柚国，细腰宫衣无吴庖。
- □□不得供刀匕，况走川珍自岷水。
- 郑翁幻戏不作难，缩地分甘五千里。
- 老人种蔬姜满畦，买姜留钱人不知。
- 丁宁使者市蜀锦，恍惚异味来如期。
- 乃知此事古亦有，郑老此戏诚瑰奇。
- 捣珍䐑脔投巨鼎，缭肝末肺分全牺。
- 南方摇落青未已，梅蘂垂垂照青泚。
- 雪消冰尽饱阳和，更待春风转沙尾。
- 秾华只说锦官城，匝地烧灯夜初起。
- 从翁已幸不赍粮，期向城都看药市。

## 拼音
- mang2 mang2 si4 hai3 tian1 yu3 gao1 ， jiu3 zhou1 lie4 gong4 fen1 di4 mao2 。
- jiang1 huang2 zhi1 qu1 ju2 you4 guo2 ， xi4 yao1 gong1 yi1 wu2 wu2 pao2 。
- □ □ bu4 de2 gong4 dao1 bi3 ， kuang4 zou3 chuan1 zhen1 zi4 min2 shui3 。
- zheng4 weng1 huan4 xi4 bu2 zuo4 nan2 ， suo1 di4 fen1 gan1 wu3 qian1 li3 。
- lao3 ren2 zhong3 shu1 jiang1 man3 qi2 ， mai3 jiang1 liu2 qian2 ren2 bu4 zhi1 。
- ding1 ning2 shi3 zhe3 shi4 shu3 jin3 ， huang3 hu1 yi4 wei4 lai2 ru2 qi1 。
- nai3 zhi1 ci3 shi4 gu3 yi4 you3 ， zheng4 lao3 ci3 xi4 cheng2 gui1 qi2 。
- dao3 zhen1 䐑 luan2 tou2 ju4 ding3 ， liao2 gan1 mo4 fei4 fen1 quan2 xi1 。
- nan2 fang1 yao2 luo4 qing1 wei4 yi3 ， mei2 rui3 chui2 chui2 zhao4 qing1 ci3 。
- xue3 xiao1 bing1 jin4 bao3 yang2 he2 ， geng4 dai4 chun1 feng1 zhuan3 sha1 wei3 。
- nong2 hua2 zhi1 shuo1 jin3 guan1 cheng2 ， za1 di4 shao1 deng1 ye4 chu1 qi3 。
- cong2 weng1 yi3 xing4 bu4 ji1 liang2 ， qi1 xiang4 cheng2 dou1 kan4 yao4 shi4 。

## 注释

## 译文

## 赏析
