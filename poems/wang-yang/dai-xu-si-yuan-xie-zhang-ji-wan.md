---
id: wang-yang-dai-xu-si-yuan-xie-zhang-ji-wan
title: 代徐思远谢张季万
titlePinyin: dai4 xu2 si1 yuan3 xie4 zhang1 ji4 wan4
titleSlug: dai-xu-si-yuan-xie-zhang-ji-wan
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淳风叹辽远，友道伤浇漓。
- 交情比一线，断续同羁縻。
- 仁惇既难合，义重亦不支。
- 寒谷少温律，衡门自寒扉。
- 亦闻豪侠地，风月满台池。
- 可怜伏雌客，出往无所施。
- 淮乡有病客，波浪逐沦弥。
- 中流失舟檝，宛在水中泜。
- 请叙先世德，缭遶穷方维。
- 始奉华阴组，继迹东南驰。
- 道有海内誉，经为淮上师。
- 闻风事钻仰，极力忘惫疲。
- 求精析晋豕，辨伪正褒漦。
- 大逐千里鹏，小察一寸鳍。
- 旌善类骋骏，诛奸如戮鲵。
- 鱼虫蛙虾蛤，琐琐俱不遗。
- 笔阵骥逸野，词锋江斩螭。
- 导江派海尾，疏源河凿岯。
- 立言经寓宇，刊行结防隄。
- 礼乐尊中国，春秋挥四夷。
- 书谣切颂帝，诗化淑歌妃。
- 德苑心潜远，文帷性自嬉。
- 谋心千古近，张目万人睢。
- 观范推难习，同肩叹莫追。
- 穷荣探沓默，测远极奫而。
- 奚事千张锦，真成一角犀。
- 听言真靡靡，观行自披披。
- 里荐书频上，天恩泽屡垂。
- 翼冲宜遂奋，羽困奈轻摧。
- 贱子承前绪，遗踪恨久违。
- 智髙思引望，愚下顾难移。
- 前业皆纷放，今怀孰怨咨。
- 志存宜自励，聪失仆安祈。
- 碌碌追香饵，规规拾腐劙。
- 戴盆思倬汉，屋蔀蔽朝曦。
- 流落真难似，衣冠愧未宜。
- 敢思千里润，但觊一环溪。
- 自分无修翮，何人整困泥。
- 及门初著足，投分乃知归。
- 衮衮窥儒海，汪汪见量陂。
- 风流饶洒落，矩度尽逶迤。
- 附尾蝇方借，余斑豹幸窥。
- 自从柸与共，不觉岁逾朞。
- 饮德初难料，蒙庥久尚疑。
- 篇章时继续，杖屦屡追随。
- 乍履云衢便，俱亡客路危。
- 与钱宽剩酒，裹饭接残炊。
- 揣质恩奚自，知公德不漓。
- 煦濡三尺泽，和暖一囊衣。
- 盛事真惊俗，神髙解起痿。
- 老躯财脱病，稚子孰言肥。
- 慰荐增今喜，栽培任夙期。
- 此身如寄托，毕愿服耕耛。
- 悲此孤根弱，愁先百草萎。
- 名卿宜达理，直道不容私。
- 饮德宁辞醉，餐和不恨饥。
- 顿忘前事迫，复虑异时悲。
- 东阁虽开馆，淄川只下帷。
- 可能尝燕乐，独肯念贫羸。
- 肉骨非无药，还生信有医。
- 论情惟借口，此病敢言腓。
- 枯鲋长思水，官蛙幸给糜。
- 承庥宜足矣，去德如何之。
- 道义终祈合，形骸听易睽。
- 借筹难献策，罄竹莫陈词。
- 君子真雄观，幽人乏令姿。
- 甘贪宁守鲁，事大复贫齐。
- 已佩添年药，还吟起病诗。
- 命疏从我薄，情解为君怡。
- 聊述芜词拙，章成复自嗤。

## 拼音
- chun2 feng1 tan4 liao2 yuan3 ， you3 dao4 shang1 jiao1 li2 。
- jiao1 qing2 bi3 yi2 xian4 ， duan4 xu4 tong2 ji1 mi2 。
- ren2 dun1 ji4 nan2 he2 ， yi4 zhong4 yi4 bu4 zhi1 。
- han2 gu3 shao3 wen1 lü4 ， heng2 men2 zi4 han2 fei1 。
- yi4 wen2 hao2 xia2 di4 ， feng1 yue4 man3 tai2 chi2 。
- ke3 lian2 fu2 ci2 ke4 ， chu1 wang3 wu2 suo3 shi1 。
- huai2 xiang1 you3 bing4 ke4 ， bo1 lang4 zhu2 lun2 mi2 。
- zhong1 liu2 shi1 zhou1 ji2 ， wan3 zai4 shui3 zhong1 zhi1 。
- qing3 xu4 xian1 shi4 de2 ， liao2 rao4 qiong2 fang1 wei2 。
- shi3 feng4 hua2 yin1 zu3 ， ji4 ji4 dong1 nan2 chi2 。
- dao4 you3 hai3 nei4 yu4 ， jing1 wei4 huai2 shang4 shi1 。
- wen2 feng1 shi4 zuan4 yang3 ， ji2 li4 wang4 bei4 pi2 。
- qiu2 jing1 xi1 jin4 shi3 ， bian4 wei3 zheng4 bao1 chi2 。
- da4 zhu2 qian1 li3 peng2 ， xiao3 cha2 yi2 cun4 qi2 。
- jing1 shan4 lei4 cheng3 jun4 ， zhu1 jian1 ru2 lu4 ni2 。
- yu2 chong2 wa1 xia1 ha2 ， suo3 suo3 ju4 bu4 yi2 。
- bi3 zhen4 ji4 yi4 ye3 ， ci2 feng1 jiang1 zhan3 chi1 。
- dao3 jiang1 pai4 hai3 wei3 ， shu1 yuan2 he2 zao2 pi1 。
- li4 yan2 jing1 yu4 yu3 ， kan1 xing2 jie2 fang2 di1 。
- li3 yue4 zun1 zhong1 guo2 ， chun1 qiu1 hui1 si4 yi2 。
- shu1 yao2 qie4 song4 di4 ， shi1 hua4 shu1 ge1 fei1 。
- de2 yuan4 xin1 qian2 yuan3 ， wen2 wei2 xing4 zi4 xi1 。
- mou2 xin1 qian1 gu3 jin4 ， zhang1 mu4 wan4 ren2 sui1 。
- guan1 fan4 tui1 nan2 xi2 ， tong2 jian1 tan4 mo4 zhui1 。
- qiong2 rong2 tan4 ta4 mo4 ， ce4 yuan3 ji2 yun1 er2 。
- xi1 shi4 qian1 zhang1 jin3 ， zhen1 cheng2 yi4 jiao3 xi1 。
- ting1 yan2 zhen1 mi2 mi2 ， guan1 xing2 zi4 pi1 pi1 。
- li3 jian4 shu1 pin2 shang4 ， tian1 en1 ze2 lü3 chui2 。
- yi4 chong1 yi2 sui4 fen4 ， yu3 kun4 nai4 qing1 cui1 。
- jian4 zi3 cheng2 qian2 xu4 ， yi2 zong1 hen4 jiu3 wei2 。
- zhi4 gao1 si1 yin3 wang4 ， yu2 xia4 gu4 nan2 yi2 。
- qian2 ye4 jie1 fen1 fang4 ， jin1 huai2 shu2 yuan4 zi1 。
- zhi4 cun2 yi2 zi4 li4 ， cong1 shi1 pu2 an1 qi2 。
- lu4 lu4 zhui1 xiang1 er3 ， gui1 gui1 shi2 fu3 li2 。
- dai4 pen2 si1 zhuo1 han4 ， wu1 bu4 bi4 chao2 xi1 。
- liu2 luo4 zhen1 nan2 si4 ， yi1 guan1 kui4 wei4 yi2 。
- gan3 si1 qian1 li3 run4 ， dan4 ji4 yi4 huan2 xi1 。
- zi4 fen1 wu2 xiu1 he2 ， he2 ren2 zheng3 kun4 ni2 。
- ji2 men2 chu1 zhu4 zu2 ， tou2 fen1 nai3 zhi1 gui1 。
- gun3 gun3 kui1 ru2 hai3 ， wang1 wang1 jian4 liang2 bei1 。
- feng1 liu2 rao2 sa3 luo4 ， ju3 du4 jin4 wei1 yi2 。
- fu4 wei3 ying2 fang1 jie4 ， yu2 ban1 bao4 xing4 kui1 。
- zi4 cong2 bei1 yu3 gong4 ， bu4 jue2 sui4 yu2 ji1 。
- yin3 de2 chu1 nan2 liao4 ， meng2 xiu1 jiu3 shang4 yi2 。
- pian1 zhang1 shi2 ji4 xu4 ， zhang4 ju4 lü3 zhui1 sui2 。
- zha4 lü3 yun2 qu2 bian4 ， ju4 wang2 ke4 lu4 wei1 。
- yu3 qian2 kuan1 sheng4 jiu3 ， guo3 fan4 jie1 can2 chui1 。
- chuai1 zhi4 en1 xi1 zi4 ， zhi1 gong1 de2 bu4 li2 。
- xu4 ru2 san1 chi3 ze2 ， he2 nuan3 yi4 nang2 yi1 。
- sheng4 shi4 zhen1 jing1 su2 ， shen2 gao1 jie3 qi3 wei3 。
- lao3 qu1 cai2 tuo1 bing4 ， zhi4 zi3 shu2 yan2 fei2 。
- wei4 jian4 zeng1 jin1 xi3 ， zai1 pei2 ren4 su4 qi1 。
- ci3 shen1 ru2 ji4 tuo1 ， bi4 yuan4 fu2 geng1 chi2 。
- bei1 ci3 gu1 gen1 ruo4 ， chou2 xian1 bai3 cao3 wei3 。
- ming2 qing1 yi2 da2 li3 ， zhi2 dao4 bu4 rong2 si1 。
- yin3 de2 ning2 ci2 zui4 ， can1 he2 bu2 hen4 ji1 。
- dun4 wang4 qian2 shi4 po4 ， fu4 lü4 yi4 shi2 bei1 。
- dong1 ge2 sui1 kai1 guan3 ， zi1 chuan1 zhi1 xia4 wei2 。
- ke3 neng2 chang2 yan4 le4 ， du2 ken3 nian4 pin2 lei2 。
- rou4 gu3 fei1 wu2 yao4 ， hai2 sheng1 xin4 you3 yi1 。
- lun4 qing2 wei2 jie4 kou3 ， ci3 bing4 gan3 yan2 fei2 。
- ku1 fu4 chang2 si1 shui3 ， guan1 wa1 xing4 gei3 mi2 。
- cheng2 xiu1 yi2 zu2 yi3 ， qu4 de2 ru2 he2 zhi1 。
- dao4 yi4 zhong1 qi2 he2 ， xing2 hai2 ting1 yi4 kui2 。
- jie4 chou2 nan2 xian4 ce4 ， qing4 zhu2 mo4 chen2 ci2 。
- jun1 zi3 zhen1 xiong2 guan1 ， you1 ren2 fa2 ling4 zi1 。
- gan1 tan1 ning2 shou3 lu3 ， shi4 da4 fu4 pin2 qi2 。
- yi3 pei4 tian1 nian2 yao4 ， hai2 yin2 qi3 bing4 shi1 。
- ming4 shu1 cong2 wo3 bao2 ， qing2 jie3 wei4 jun1 yi2 。
- liao2 shu4 wu2 ci2 zhuo1 ， zhang1 cheng2 fu4 zi4 chi1 。

## 注释

## 译文

## 赏析
