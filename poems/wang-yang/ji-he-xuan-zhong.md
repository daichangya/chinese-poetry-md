---
id: wang-yang-ji-he-xuan-zhong
title: 寄何宣仲
titlePinyin: ji4 he2 xuan1 zhong4
titleSlug: ji-he-xuan-zhong
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 同年进士同坛僧，暂联戢戢如浮萍。
- 一从仕版秪事役，往往牢落如明星。
- 假能作意笃恩好，言语不过时芳馨。
- 死生贵贱两乖角，黄钟可扣非柔莛。
- 吾见何子取路别，秋霜皦日看鸿冥。
- 一言意合即定分，咄嗟洞见无留停。
- 慈亲八十髪黄素，稚子三岁眸青荧。
- 此翁贫苦不敢叹，意欲欢笑娯亲庭。
- 往年我官南武郡，士有林子家伶俜。
- 一儿得官走上国，投铨中品书安宁。
- 忽去病死不得返，我亦愤泣伤飘零。
- 徐言中表有贤丈，已收旅骨依林坰。
- 是年我归再通讯，冬日已照尧阶蓂。
- 书中报我方急扰，我意官下非常经。
- 鄱阳胡子遽客死，此翁立为营辎𫐌。
- 我时方卧生叹息，不觉洒泪沾床屏。
- 恩宜先施士固有，德不期报人谁听。
- 贫犹务德幸今见，死不背义闻前铭。
- 又思此翁乃常履，盛誉未足滋芳名。
- 有如此翁空试用，慕附始见真膻腥。
- 一官未用念乡里，九鼎自合尊朝廷。
- 行看謦欬立事业，下邦震动如雷霆。
- 淮田野人分屏置，双鬓不复当年青。
- 干愁道路阻会面，恨酒不醉嗟长醒。
- 短书一纸说情状，安得模写无余形。
- 何如未决待清暑，尚期一醉同壶缾。

## 拼音
- tong2 nian2 jin4 shi4 tong2 tan2 seng1 ， zan4 lian2 ji2 ji2 ru2 fu2 ping2 。
- yi4 cong2 shi4 ban3 di1 shi4 yi4 ， wang3 wang3 lao2 luo4 ru2 ming2 xing1 。
- jia3 neng2 zuo4 yi4 du3 en1 hao3 ， yan2 yu3 bu2 guo4 shi2 fang1 xin1 。
- si3 sheng1 gui4 jian4 liang3 guai1 jiao3 ， huang2 zhong1 ke3 kou4 fei1 rou2 ting2 。
- wu2 jian4 he2 zi3 qu3 lu4 bie2 ， qiu1 shuang1 jiao3 ri4 kan4 hong2 ming2 。
- yi4 yan2 yi4 he2 ji2 ding4 fen1 ， duo1 jie1 dong4 jian4 wu2 liu2 ting2 。
- ci2 qin1 ba1 shi2 fa4 huang2 su4 ， zhi4 zi3 san1 sui4 mou2 qing1 ying2 。
- ci3 weng1 pin2 ku3 bu4 gan3 tan4 ， yi4 yu4 huan1 xiao4 yu2 qin1 ting2 。
- wang3 nian2 wo3 guan1 nan2 wu3 jun4 ， shi4 you3 lin2 zi0 jia1 ling2 ping1 。
- yi4 er2 de2 guan1 zou3 shang4 guo2 ， tou2 quan2 zhong1 pin3 shu1 an1 ning2 。
- hu1 qu4 bing4 si3 bu4 de2 fan3 ， wo3 yi4 fen4 qi4 shang1 piao1 ling2 。
- xu2 yan2 zhong1 biao3 you3 xian2 zhang4 ， yi3 shou1 lü3 gu3 yi1 lin2 jiong1 。
- shi4 nian2 wo3 gui1 zai4 tong1 xun4 ， dong1 ri4 yi3 zhao4 yao2 jie1 mi4 。
- shu1 zhong1 bao4 wo3 fang1 ji2 rao3 ， wo3 yi4 guan1 xia4 fei1 chang2 jing1 。
- po2 yang2 hu2 zi0 ju4 ke4 si3 ， ci3 weng1 li4 wei4 ying2 zi1 𫐌 。
- wo3 shi2 fang1 wo4 sheng1 tan4 xi1 ， bu4 jue2 sa3 lei4 zhan1 chuang2 ping2 。
- en1 yi2 xian1 shi1 shi4 gu4 you3 ， de2 bu4 qi1 bao4 ren2 shui2 ting1 。
- pin2 you2 wu4 de2 xing4 jin1 jian4 ， si3 bu2 bei4 yi4 wen2 qian2 ming2 。
- you4 si1 ci3 weng1 nai3 chang2 lü3 ， sheng4 yu4 wei4 zu2 zi1 fang1 ming2 。
- you3 ru2 ci3 weng1 kong1 shi4 yong4 ， mu4 fu4 shi3 jian4 zhen1 shan1 xing1 。
- yi4 guan1 wei4 yong4 nian4 xiang1 li3 ， jiu3 ding3 zi4 he2 zun1 chao2 ting2 。
- xing2 kan4 qing3 kai4 li4 shi4 ye4 ， xia4 bang1 zhen4 dong4 ru2 lei2 ting2 。
- huai2 tian2 ye3 ren2 fen1 ping2 zhi4 ， shuang1 bin4 bu2 fu4 dang1 nian2 qing1 。
- gan1 chou2 dao4 lu4 zu3 hui4 mian4 ， hen4 jiu3 bu2 zui4 jie1 chang2 xing3 。
- duan3 shu1 yi4 zhi3 shuo1 qing2 zhuang4 ， an1 de2 mo2 xie3 wu2 yu2 xing2 。
- he2 ru2 wei4 jue2 dai4 qing1 shu3 ， shang4 qi1 yi2 zui4 tong2 hu2 ping2 。

## 注释

## 译文

## 赏析
