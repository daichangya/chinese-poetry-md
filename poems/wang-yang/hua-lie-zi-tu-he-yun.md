---
id: wang-yang-hua-lie-zi-tu-he-yun
title: 画列子图和韵
titlePinyin: hua4 lie4 zi3 tu2 he2 yun4
titleSlug: hua-lie-zi-tu-he-yun
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稻粱戒鸟啄，馈粟辞子阳。
- 神明久不死，宇宙一鸟翔。
- 若人据槁梧，中自含宫商。
- 其游车泠风，其息形坐忘。
- 豆山瀛泗等，念往即褰裳。
- 盖云任去来，岂谓符弛张。
- 老商顾之笑，是事何轻扬。
- 云风驾旬余，日月辀两傍。
- 拊掌一戏笑，何异侏儒场。
- 后人致引慕，竹林焚馨香。
- 飘飘大人赋，气夺千丈强。
- 吾闻孔仲尼，道盛涵化光。
- 雅言书当理，不见一日长。
- 放乎子列子，君其乐彷徉。

## 拼音
- dao4 liang2 jie4 niao3 zhuo2 ， kui4 su4 ci2 zi3 yang2 。
- shen2 ming2 jiu3 bu4 si3 ， yu3 zhou4 yi4 niao3 xiang2 。
- ruo4 ren2 ju4 gao3 wu2 ， zhong1 zi4 han2 gong1 shang1 。
- qi2 you2 che1 ling2 feng1 ， qi2 xi1 xing2 zuo4 wang4 。
- dou4 shan1 ying2 si4 deng3 ， nian4 wang3 ji2 qian1 shang0 。
- gai4 yun2 ren4 qu4 lai2 ， qi3 wei4 fu2 chi2 zhang1 。
- lao3 shang1 gu4 zhi1 xiao4 ， shi4 shi4 he2 qing1 yang2 。
- yun2 feng1 jia4 xun2 yu2 ， ri4 yue4 zhou1 liang3 bang4 。
- fu3 zhang3 yi2 xi4 xiao4 ， he2 yi4 zhu1 ru2 chang3 。
- hou4 ren2 zhi4 yin3 mu4 ， zhu2 lin2 fen2 xin1 xiang1 。
- piao1 piao1 da4 ren2 fu4 ， qi4 duo2 qian1 zhang4 qiang2 。
- wu2 wen2 kong3 zhong4 ni2 ， dao4 sheng4 han2 hua4 guang1 。
- ya3 yan2 shu1 dang1 li3 ， bu2 jian4 yi2 ri4 chang2 。
- fang4 hu1 zi3 lie4 zi3 ， jun1 qi2 le4 pang2 yang2 。

## 注释

## 译文

## 赏析
