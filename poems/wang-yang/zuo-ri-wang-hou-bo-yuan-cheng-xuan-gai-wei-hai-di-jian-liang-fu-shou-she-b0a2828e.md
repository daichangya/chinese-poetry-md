---
id: wang-yang-zuo-ri-wang-hou-bo-yuan-cheng-xuan-gai-wei-hai-di-jian-liang-fu-shou-she-b0a2828e
title: 昨日往候伯源承轩盖未还第见两夫守舍面目严冷有羽林貔貅势一仆候门遇故客乃加礼振声折腰应对响答若骋骏足而未果者因问主翁何在日晏何尚未归仆从如汝辈凡几人三人者齐声答曰主人旦暮出入结驷荣盛奔走执事毕具间枉车骑过客它舍群驺之外尚余三人我辈是也见其庭户森然黄帘绿幕朱户扃固此三人者特外隶耳而势已如此使仆误入帷帐深处又当何如仆时病起与羸夫为三既不得见因招篮舁将还三人者自后指而笑之意诮客太无堪态主人真可夸也俛首兴嗟不能自已因成小诗且于卒章自见其志并发一笑
titlePinyin: zuo2 ri4 wang3 hou4 bo2 yuan2 cheng2 xuan1 gai4 wei4 hai2 di4 jian4 liang3 fu1 shou3 she4 mian4 mu4 yan2 leng3 you3 yu3 lin2 pi2 xiu1 shi4 yi4 pu2 hou4 men2 yu4 gu4 ke4 nai3 jia1 li3 zhen4 sheng1 zhe2 yao1 ying4 dui4 xiang3 da2 ruo4 cheng3 jun4 zu2 er2 wei4 guo3 zhe3 yin1 wen4 zhu3 weng1 he2 zai4 ri4 yan4 he2 shang4 wei4 gui1 pu2 cong2 ru2 ru3 bei4 fan2 ji3 ren2 san1 ren2 zhe3 qi2 sheng1 da2 yue1 zhu3 ren2 dan4 mu4 chu1 ru4 jie2 si4 rong2 sheng4 ben1 zou3 zhi2 shi4 bi4 ju4 jian1 wang3 che1 qi2 guo4 ke4 ta1 she4 qun2 zou1 zhi1 wai4 shang4 yu2 san1 ren2 wo3 bei4 shi4 ye3 jian4 qi2 ting2 hu4 sen1 ran2 huang2 lian2 lü4 mu4 zhu1 hu4 jiong1 gu4 ci3 san1 ren2 zhe3 te4 wai4 li4 er3 er2 shi4 yi3 ru2 ci3 shi3 pu2 wu4 ru4 wei2 zhang4 shen1 chu4 you4 dang1 he2 ru2 pu2 shi2 bing4 qi3 yu3 lei2 fu1 wei4 san1 ji4 bu4 de2 jian4 yin1 zhao1 lan2 yu2 jiang1 hai2 san1 ren2 zhe3 zi4 hou4 zhi3 er2 xiao4 zhi1 yi4 qiao4 ke4 tai4 wu2 kan1 tai4 zhu3 ren2 zhen1 ke3 kua1 ye3 fu3 shou3 xing1 jie1 bu4 neng2 zi4 yi3 yin1 cheng2 xiao3 shi1 qie3 yu2 zu2 zhang1 zi4 jian4 qi2 zhi4 bing4 fa1 yi2 xiao4
titleSlug: zuo-ri-wang-hou-bo-yuan-cheng-xuan-gai-wei-hai-di-jian-liang-fu-shou-she-b0a2828e
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞中僊子丹药成，鬼神妬嫉喘且惊。
- 龙门虎踞工守视，始知异类窥僊灵。
- 先生本是玉京客，蓝桥邂逅邀云英。
- 是宜收藏此丹鼎，貔貅呵禁门长扃。
- 亦如猛虎守厉禁，千山不许一鸟鸣。
- 主人日食大尉府，都骑自合连辎𫐌。
- 只嫌底事苦未足，要有兰玉罗阶庭。
- 行人过者莫回面，墙东秋千不可见。
- 我有丹砂不似君，待与葛洪评贵贱。

## 拼音
- dong4 zhong1 xian1 zi3 dan1 yao4 cheng2 ， gui3 shen2 du4 ji2 chuan3 qie3 jing1 。
- long2 men2 hu3 ju4 gong1 shou3 shi4 ， shi3 zhi1 yi4 lei4 kui1 xian1 ling2 。
- xian1 sheng1 ben3 shi4 yu4 jing1 ke4 ， lan2 qiao2 xie4 hou4 yao1 yun2 ying1 。
- shi4 yi2 shou1 cang2 ci3 dan1 ding3 ， pi2 xiu1 he1 jin4 men2 chang2 jiong1 。
- yi4 ru2 meng3 hu3 shou3 li4 jin4 ， qian1 shan1 bu4 xu3 yi4 niao3 ming2 。
- zhu3 ren2 ri4 shi2 da4 wei4 fu3 ， dou1 qi2 zi4 he2 lian2 zi1 𫐌 。
- zhi1 xian2 di3 shi4 ku3 wei4 zu2 ， yao4 you3 lan2 yu4 luo2 jie1 ting2 。
- xing2 ren2 guo4 zhe3 mo4 hui2 mian4 ， qiang2 dong1 qiu1 qian1 bu4 ke3 jian4 。
- wo3 you3 dan1 sha1 bu2 si4 jun1 ， dai4 yu3 ge3 hong2 ping2 gui4 jian4 。

## 注释

## 译文

## 赏析
