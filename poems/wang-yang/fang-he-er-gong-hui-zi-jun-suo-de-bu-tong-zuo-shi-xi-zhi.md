---
id: wang-yang-fang-he-er-gong-hui-zi-jun-suo-de-bu-tong-zuo-shi-xi-zhi
title: 方何二公回自郡所得不同作诗戏之
titlePinyin: fang1 he2 er4 gong1 hui2 zi4 jun4 suo3 de2 bu4 tong2 zuo4 shi1 xi4 zhi1
titleSlug: fang-he-er-gong-hui-zi-jun-suo-de-bu-tong-zuo-shi-xi-zhi
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南邻博士只破帏，春来数日分春衣。
- 东风陌上催蒙茀，不许看花缓缓归。
- 那知此理未可诉，破费书厨走长路。
- 静思我咎安致然，杳杳人情无问处。
- 归来粉黛包亦结，安得衾禂更罗列。
- 娇儿冬暖不须啼，正恐当寒更无韈。
- 命数从来有奇耦，北里士师真好手。
- 一时欢笑父子同，箧载缣缃船载酒。
- 归遗欣欣乐可期，妇运金刀时哺饴。
- 先忧后喜尊吉卜，酾酒烹鱼消百罹。
- 世间得失类如此，解使空肠作悲喜。
- 红白纷纷一种花，试向东风问桃李。

## 拼音
- nan2 lin2 bo2 shi4 zhi1 po4 wei2 ， chun1 lai2 shu4 ri4 fen1 chun1 yi1 。
- dong1 feng1 mo4 shang4 cui1 meng2 fu2 ， bu4 xu3 kan4 hua1 huan3 huan3 gui1 。
- na4 zhi1 ci3 li3 wei4 ke3 su4 ， po4 fei4 shu1 chu2 zou3 chang2 lu4 。
- jing4 si1 wo3 jiu4 an1 zhi4 ran2 ， yao3 yao3 ren2 qing2 wu2 wen4 chu4 。
- gui1 lai2 fen3 dai4 bao1 yi4 jie2 ， an1 de2 qin1 dao3 geng4 luo2 lie4 。
- jiao1 er2 dong1 nuan3 bu4 xu1 ti2 ， zheng4 kong3 dang1 han2 geng4 wu2 wa1 。
- ming4 shu4 cong2 lai2 you3 qi2 ou3 ， bei3 li3 shi4 shi1 zhen1 hao3 shou3 。
- yi4 shi2 huan1 xiao4 fu4 zi3 tong2 ， qie4 zai3 jian1 xiang1 chuan2 zai3 jiu3 。
- gui1 yi2 xin1 xin1 le4 ke3 qi1 ， fu4 yun4 jin1 dao1 shi2 bu3 yi2 。
- xian1 you1 hou4 xi3 zun1 ji2 bu3 ， shai1 jiu3 peng1 yu2 xiao1 bai3 li2 。
- shi4 jian1 de2 shi1 lei4 ru2 ci3 ， jie3 shi3 kong1 chang2 zuo4 bei1 xi3 。
- hong2 bai2 fen1 fen1 yi4 zhong3 hua1 ， shi4 xiang4 dong1 feng1 wen4 tao2 li3 。

## 注释

## 译文

## 赏析
