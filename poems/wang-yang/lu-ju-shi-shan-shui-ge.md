---
id: wang-yang-lu-ju-shi-shan-shui-ge
title: 路居士山水歌
titlePinyin: lu4 ju1 shi4 shan1 shui3 ge1
titleSlug: lu-ju-shi-shan-shui-ge
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人年八十百虑昏，丈人耳目方聪明。
- 他人到此筋力疲，丈人胜如年少时。
- 老中强健闲中忙，经卷丹炉肘后方。
- 金书千轴造理窟，赤城七篇谈坐忘。
- 我年三十始相识，丈人年已几六十。
- 往来出处三十年，体无作用神安然。
- 静窥了不见根底，我谓君心秪如此。
- 那知能事有别肠，笔下风光穷妙理。
- 龟溪道人古衲师，心辞声利常无为。
- 晨钟粥钵半炉火，午日茶瓯一局棋。
- 一朝共语小窗前，袖出小卷含风烟。
- 为言老路手作此，画出王郎访戴船。
- 明朝见我微笑语，漏泄丹青奈缁侣。
- 别有一段壶中天，果若知音定分付。
- 轻轻一轴数尺长，奇峰突兀烟茫茫。
- 其间细屑千万状，领略试为哦新章。
- 初画寒林宿鸟惊，山蹊渐晓人渐行。
- 四僧趁饭分先后，人立渡头沙岸口。
- 一舟闲泊石岸中，一舟半渡凌云空。
- 两舟一钓一垂网，上有雁落芦花风。
- 两桥近山转清绝，客携笻杖半卼臲。
- 定是当年鹤氅翁，神气飘飘犯寒雪。
- 山腰佛寺楼阁明，下有茅店临沙汀。
- 刹竿挺立照山影，风幡髣髴闻谈僧。
- 纷然万象争奇怪，缩地便移他境界。
- 才薄其如此画何，强写娇容捧心态。
- 昔闻大令驰笔锋，天门未借西南风。
- 众工索钱阳好语，吴起果被公叔沮。
- 翩然拂袖返田庐，将军妙手今为几。
- 乃知胸中千顷碧，来自传家万金直。
- 丈人丈人有余墨，莫惜逢场时戏剧。

## 拼音
- ren2 nian2 ba1 shi2 bai3 lü4 hun1 ， zhang4 ren2 er3 mu4 fang1 cong1 ming0 。
- ta1 ren2 dao4 ci3 jin1 li4 pi2 ， zhang4 ren2 sheng4 ru2 nian2 shao4 shi2 。
- lao3 zhong1 qiang2 jian4 xian2 zhong1 mang2 ， jing1 juan4 dan1 lu2 zhou3 hou4 fang1 。
- jin1 shu1 qian1 zhou2 zao4 li3 ku1 ， chi4 cheng2 qi1 pian1 tan2 zuo4 wang4 。
- wo3 nian2 san1 shi2 shi3 xiang1 shi2 ， zhang4 ren2 nian2 yi3 ji3 liu4 shi2 。
- wang3 lai2 chu1 chu4 san1 shi2 nian2 ， ti3 wu2 zuo4 yong4 shen2 an1 ran2 。
- jing4 kui1 le0 bu2 jian4 gen1 di3 ， wo3 wei4 jun1 xin1 di1 ru2 ci3 。
- na4 zhi1 neng2 shi4 you3 bie2 chang2 ， bi3 xia4 feng1 guang1 qiong2 miao4 li3 。
- gui1 xi1 dao4 ren2 gu3 na4 shi1 ， xin1 ci2 sheng1 li4 chang2 wu2 wei2 。
- chen2 zhong1 zhou1 bo1 ban4 lu2 huo3 ， wu3 ri4 cha2 ou1 yi4 ju2 qi2 。
- yi4 chao2 gong4 yu3 xiao3 chuang1 qian2 ， xiu4 chu1 xiao3 juan4 han2 feng1 yan1 。
- wei4 yan2 lao3 lu4 shou3 zuo4 ci3 ， hua4 chu1 wang2 lang2 fang3 dai4 chuan2 。
- ming2 chao2 jian4 wo3 wei1 xiao4 yu3 ， lou4 xie4 dan1 qing1 nai4 zi1 lü3 。
- bie2 you3 yi2 duan4 hu2 zhong1 tian1 ， guo3 ruo4 zhi1 yin1 ding4 fen1 fu4 。
- qing1 qing1 yi4 zhou2 shu4 chi3 chang2 ， qi2 feng1 tu1 wu4 yan1 mang2 mang2 。
- qi2 jian1 xi4 xie4 qian1 wan4 zhuang4 ， ling3 lüe4 shi4 wei4 o4 xin1 zhang1 。
- chu1 hua4 han2 lin2 su4 niao3 jing1 ， shan1 qi1 jian4 xiao3 ren2 jian4 xing2 。
- si4 seng1 chen4 fan4 fen1 xian1 hou4 ， ren2 li4 du4 tou2 sha1 an4 kou3 。
- yi4 zhou1 xian2 bo2 shi2 an4 zhong1 ， yi4 zhou1 ban4 du4 ling2 yun2 kong1 。
- liang3 zhou1 yi2 diao4 yi4 chui2 wang3 ， shang4 you3 yan4 luo4 lu2 hua1 feng1 。
- liang3 qiao2 jin4 shan1 zhuan3 qing1 jue2 ， ke4 xie2 qiong2 zhang4 ban4 wu4 nie4 。
- ding4 shi4 dang1 nian2 he4 chang3 weng1 ， shen2 qi4 piao1 piao1 fan4 han2 xue3 。
- shan1 yao1 fo2 si4 lou2 ge2 ming2 ， xia4 you3 mao2 dian4 lin2 sha1 ting1 。
- cha4 gan1 ting3 li4 zhao4 shan1 ying3 ， feng1 fan1 fang3 fu2 wen2 tan2 seng1 。
- fen1 ran2 wan4 xiang4 zheng1 qi2 guai4 ， suo1 di4 bian4 yi2 ta1 jing4 jie4 。
- cai2 bao2 qi2 ru2 ci3 hua4 he2 ， qiang2 xie3 jiao1 rong2 peng3 xin1 tai4 。
- xi1 wen2 da4 ling4 chi2 bi3 feng1 ， tian1 men2 wei4 jie4 xi1 nan2 feng1 。
- zhong4 gong1 suo3 qian2 yang2 hao3 yu3 ， wu2 qi3 guo3 bei4 gong1 shu1 ju3 。
- pian1 ran2 fu2 xiu4 fan3 tian2 lu2 ， jiang1 jun1 miao4 shou3 jin1 wei4 ji3 。
- nai3 zhi1 xiong1 zhong1 qian1 qing3 bi4 ， lai2 zi4 zhuan4 jia1 wan4 jin1 zhi2 。
- zhang4 ren2 zhang4 ren2 you3 yu2 mo4 ， mo4 xi1 feng2 chang3 shi2 xi4 ju4 。

## 注释

## 译文

## 赏析
