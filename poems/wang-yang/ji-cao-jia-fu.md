---
id: wang-yang-ji-cao-jia-fu
title: 寄曹嘉父
titlePinyin: ji4 cao2 jia1 fu4
titleSlug: ji-cao-jia-fu
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 广陵隋家天子都，背负巨海襟江湖。
- 江分青山湖献白，梁宋千里传膏腴。
- 朱坊琼园玩月夜，谷林九曲秋阳徂。
- 奇辞巧语不可极，盛事往往开天衢。
- 我家太傅官三载，文物方值开元初。
- 四幷堂前木芍药，小金山下纹车璖。
- 沸天哀笳律新婉，照水粉面衣襜褕。
- 少年意盛不自屈，直欲赤手擒於菟。
- 翁云学等不可躐，俾著逄掖勤诗书。
- 泮宫得就弟子列，亲见士子衣诸于。
- 子时燕颔出头角，众中转目窥陈吴。
- 孤罴自尔事拱默，嫫姆未免争妍姝。
- 夤缘傍石见光彩，惊破尘匣开明珠。
- 同袍传讽梅花句，知子名字须毡毺。
- 分携两家止隔岁，果见贡篚先乡书。
- 巍巍广殿厌长策，晔晔盛誉嗤诸儒。
- 蓬莱海徼通外服，坐戢巨浪张威弧。
- 超腾意子便得路，亦复坎𡒄游穷途。
- 我年二十始冠弁，一门婴祸奔淮隅。
- 辛勤往来几万里，壮志灭没忘前图。
- 再游党塾事商较，齿髪已壮头须梳。
- 十年低徊不附奏，闾阎妇子欣揶榆。
- 年将四十偶占第，朱颜已变无肤腴。
- 一官从此浪随牒，十生九死群鼪鼯。
- 祠官香火即系外，考祥视履伤疲驽。
- 旧闻子官向西蜀，萍迹飘泊来东吴。
- 相望敻远思会合，安得插羽先阳乌。
- 偶然妇家有近党，一官宰社依南都。
- 报言归妹得异士，乃知子食江南鱼。
- 我时方冬寓穷屋，喜气不觉排寒区。
- 那知老乃并姻娅，自此日觊参双凫。
- 人生会合信难料，短书先寄三年余。
- 今朝得子岁前记，指数旧事谈菑畬。
- 论情感恨共岁月，谈经造理分贤愚。
- 孔师已没道堙塞，摇摇千载想盘盂。
- 百家搜唱互诡怪，决意剪剔随榛芜。
- 有如出门问长道，败溺压覆无须臾。
- 子今识路又鼓勇，直到定处无纷如。
- 蓬莱季父已荒谢，扬州旧士多沦胥。
- 即今我年五十六，四易寒暑君前驱。
- 儿虽已婚女未嫁，气何与子相乘除。
- 寒窗何日共樽酒，一取耳热同歌呼。

## 拼音
- guang3 ling2 sui2 jia1 tian1 zi3 dou1 ， bei1 fu4 ju4 hai3 jin1 jiang1 hu2 。
- jiang1 fen1 qing1 shan1 hu2 xian4 bai2 ， liang2 song4 qian1 li3 chuan2 gao1 yu2 。
- zhu1 fang1 qiong2 yuan2 wan2 yue4 ye4 ， gu3 lin2 jiu3 qu1 qiu1 yang2 cu2 。
- qi2 ci2 qiao3 yu3 bu4 ke3 ji2 ， sheng4 shi4 wang3 wang3 kai1 tian1 qu2 。
- wo3 jia1 tai4 fu4 guan1 san1 zai3 ， wen2 wu4 fang1 zhi2 kai1 yuan2 chu1 。
- si4 bing4 tang2 qian2 mu4 shao2 yao4 ， xiao3 jin1 shan1 xia4 wen2 che1 qu2 。
- fei4 tian1 ai1 jia1 lü4 xin1 wan3 ， zhao4 shui3 fen3 mian4 yi1 chan1 yu2 。
- shao4 nian2 yi4 sheng4 bu2 zi4 qu1 ， zhi2 yu4 chi4 shou3 qin2 wu1 tu2 。
- weng1 yun2 xue2 deng3 bu4 ke3 lie4 ， bi3 zhu4 pang2 ye4 qin2 shi1 shu1 。
- pan4 gong1 de2 jiu4 di4 zi3 lie4 ， qin1 jian4 shi4 zi3 yi1 zhu1 yu2 。
- zi3 shi2 yan4 han4 chu1 tou2 jiao3 ， zhong4 zhong1 zhuan3 mu4 kui1 chen2 wu2 。
- gu1 pi2 zi4 er3 shi4 gong3 mo4 ， mo2 mu3 wei4 mian3 zheng1 yan2 shu1 。
- yin2 yuan2 bang4 shi2 jian4 guang1 cai3 ， jing1 po4 chen2 xia2 kai1 ming2 zhu1 。
- tong2 pao2 chuan2 feng3 mei2 hua1 ju4 ， zhi1 zi3 ming2 zi4 xu1 zhan1 shu1 。
- fen1 xie2 liang3 jia1 zhi3 ge2 sui4 ， guo3 jian4 gong4 fei3 xian1 xiang1 shu1 。
- wei1 wei1 guang3 dian4 yan4 chang2 ce4 ， ye4 ye4 sheng4 yu4 chi1 zhu1 ru2 。
- peng2 lai2 hai3 jiao3 tong1 wai4 fu2 ， zuo4 ji2 ju4 lang4 zhang1 wei1 hu2 。
- chao1 teng2 yi4 zi3 bian4 de2 lu4 ， yi4 fu4 kan3 𡒄 you2 qiong2 tu2 。
- wo3 nian2 er4 shi2 shi3 guan1 bian4 ， yi4 men2 ying1 huo4 ben1 huai2 yu2 。
- xin1 qin2 wang3 lai2 ji3 wan4 li3 ， zhuang4 zhi4 mie4 mei2 wang4 qian2 tu2 。
- zai4 you2 dang3 shu2 shi4 shang1 jiao4 ， chi3 fa4 yi3 zhuang4 tou2 xu1 shu1 。
- shi2 nian2 di1 huai2 bu2 fu4 zou4 ， lü2 yan2 fu4 zi3 xin1 ye2 yu2 。
- nian2 jiang1 si4 shi2 ou3 zhan4 di4 ， zhu1 yan2 yi3 bian4 wu2 fu1 yu2 。
- yi4 guan1 cong2 ci3 lang4 sui2 die2 ， shi2 sheng1 jiu3 si3 qun2 sheng1 wu2 。
- ci2 guan1 xiang1 huo3 ji2 xi4 wai4 ， kao3 xiang2 shi4 lü3 shang1 pi2 nu2 。
- jiu4 wen2 zi3 guan1 xiang4 xi1 shu3 ， ping2 ji4 piao1 bo2 lai2 dong1 wu2 。
- xiang1 wang4 xiong4 yuan3 si1 hui4 he2 ， an1 de2 cha1 yu3 xian1 yang2 wu1 。
- ou3 ran2 fu4 jia1 you3 jin4 dang3 ， yi4 guan1 zai3 she4 yi1 nan2 dou1 。
- bao4 yan2 gui1 mei4 de2 yi4 shi4 ， nai3 zhi1 zi3 shi2 jiang1 nan2 yu2 。
- wo3 shi2 fang1 dong1 yu4 qiong2 wu1 ， xi3 qi4 bu4 jue2 pai2 han2 qu1 。
- na4 zhi1 lao3 nai3 bing4 yin1 ya4 ， zi4 ci3 ri4 ji4 can1 shuang1 fu2 。
- ren2 sheng1 hui4 he2 xin4 nan2 liao4 ， duan3 shu1 xian1 ji4 san1 nian2 yu2 。
- jin1 chao2 de2 zi3 sui4 qian2 ji4 ， zhi3 shu4 jiu4 shi4 tan2 zi1 she1 。
- lun4 qing2 gan3 hen4 gong4 sui4 yue4 ， tan2 jing1 zao4 li3 fen1 xian2 yu2 。
- kong3 shi1 yi3 mei2 dao4 yin1 sai1 ， yao2 yao2 qian1 zai3 xiang3 pan2 yu2 。
- bai3 jia1 sou1 chang4 hu4 gui3 guai4 ， jue2 yi4 jian3 ti1 sui2 zhen1 wu2 。
- you3 ru2 chu1 men2 wen4 chang2 dao4 ， bai4 ni4 ya1 fu4 wu2 xu1 yu2 。
- zi3 jin1 shi2 lu4 you4 gu3 yong3 ， zhi2 dao4 ding4 chu4 wu2 fen1 ru2 。
- peng2 lai2 ji4 fu4 yi3 huang1 xie4 ， yang2 zhou1 jiu4 shi4 duo1 lun2 xu1 。
- ji2 jin1 wo3 nian2 wu3 shi2 liu4 ， si4 yi4 han2 shu3 jun1 qian2 qu1 。
- er2 sui1 yi3 hun1 nü3 wei4 jia4 ， qi4 he2 yu3 zi3 xiang1 cheng2 chu2 。
- han2 chuang1 he2 ri4 gong4 zun1 jiu3 ， yi4 qu3 er3 re4 tong2 ge1 hu1 。

## 注释

## 译文

## 赏析
