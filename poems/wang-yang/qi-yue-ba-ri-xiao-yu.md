---
id: wang-yang-qi-yue-ba-ri-xiao-yu
title: 七月八日小雨
titlePinyin: qi1 yue4 ba1 ri4 xiao3 yu3
titleSlug: qi-yue-ba-ri-xiao-yu
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万汇就槁死，一凉送生意。
- 问谁犯炎威，用事得屏翳。
- 始自长夏来，龙骨呕四裔。
- 平原暴槁干，生火自焚燧。
- 藉令翻长河，不给野老泪。
- 祝融固有逞，轩轩抱余恚。
- 商飚欲小展，不费一矢遗。
- 人谋略殚穷，乃作鬼事计。
- 此邦严百神，奉事罔失坠。
- 恶衣不掩胫，致美尽一祭。
- 有严者贵神，父老诵明记。
- 适当牛女期，悬弧值嘉瑞。
- 不知谁相传，轰然动天地。
- 走书集房祀，刻日共髙会。
- 俄然驾云骈，各以伟像至。
- 原野照旌旗，闾阎便鼓吹。
- 鞠躬侦颜色，大房荐笾胾。
- 恍惚动百灵，相传亦汪濊。
- 今朝响云车，风马继飘驶。
- 意挟大江神，倾输作霶霈。
- 日影弄廉纤，簷马鸣细碎。
- 涓涓乍伶俜，赫赫复昌炽。
- 神乎享已丰，何乃靳小施。
- 妇怒骂少年，汝定事游戏。
- 汝牲汝自甘，汝酒汝既醉。
- 我疑神吐之，祸汝不少贳。
- 得免已可怜，尚敢望嘉惠。
- 嗟我偶投身，枵腹俟丰岁。
- 感此意凄然，中旦不成寐。
- 纪见成小诗，岂谓非吾事。

## 拼音
- wan4 hui4 jiu4 gao3 si3 ， yi4 liang2 song4 sheng1 yi4 。
- wen4 shui2 fan4 yan2 wei1 ， yong4 shi4 de2 ping2 yi4 。
- shi3 zi4 chang2 xia4 lai2 ， long2 gu3 ou3 si4 yi4 。
- ping2 yuan2 bao4 gao3 gan1 ， sheng1 huo3 zi4 fen2 sui4 。
- jie4 ling4 fan1 chang2 he2 ， bu4 gei3 ye3 lao3 lei4 。
- zhu4 rong2 gu4 you3 cheng3 ， xuan1 xuan1 bao4 yu2 hui4 。
- shang1 biao1 yu4 xiao3 zhan3 ， bu2 fei4 yi4 shi3 yi2 。
- ren2 mou2 lüe4 dan1 qiong2 ， nai3 zuo4 gui3 shi4 ji4 。
- ci3 bang1 yan2 bai3 shen2 ， feng4 shi4 wang3 shi1 zhui4 。
- e4 yi1 bu4 yan3 jing4 ， zhi4 mei3 jin4 yi2 ji4 。
- you3 yan2 zhe3 gui4 shen2 ， fu4 lao3 song4 ming2 ji4 。
- shi4 dang4 niu2 nü3 qi1 ， xuan2 hu2 zhi2 jia1 rui4 。
- bu4 zhi1 shui2 xiang1 chuan2 ， hong1 ran2 dong4 tian1 di4 。
- zou3 shu1 ji2 fang2 si4 ， ke4 ri4 gong4 gao1 hui4 。
- e2 ran2 jia4 yun2 pian2 ， ge4 yi3 wei3 xiang4 zhi4 。
- yuan2 ye3 zhao4 jing1 qi2 ， lü2 yan2 bian4 gu3 chui1 。
- ju1 gong1 zhen1 yan2 se4 ， da4 fang2 jian4 bian1 zi4 。
- huang3 hu1 dong4 bai3 ling2 ， xiang1 chuan2 yi4 wang1 hui4 。
- jin1 chao2 xiang3 yun2 che1 ， feng1 ma3 ji4 piao1 shi3 。
- yi4 xie2 da4 jiang1 shen2 ， qing1 shu1 zuo4 pang1 pei4 。
- ri4 ying3 nong4 lian2 xian1 ， yan2 ma3 ming2 xi4 sui4 。
- juan1 juan1 zha4 ling2 ping1 ， he4 he4 fu4 chang1 chi4 。
- shen2 hu1 xiang3 yi3 feng1 ， he2 nai3 jin4 xiao3 shi1 。
- fu4 nu4 ma4 shao4 nian2 ， ru3 ding4 shi4 you2 xi4 。
- ru3 sheng1 ru3 zi4 gan1 ， ru3 jiu3 ru3 ji4 zui4 。
- wo3 yi2 shen2 tu3 zhi1 ， huo4 ru3 bu4 shao3 shi4 。
- de2 mian3 yi3 ke3 lian2 ， shang4 gan3 wang4 jia1 hui4 。
- jie1 wo3 ou3 tou2 shen1 ， xiao1 fu4 si4 feng1 sui4 。
- gan3 ci3 yi4 qi1 ran2 ， zhong1 dan4 bu4 cheng2 mei4 。
- ji4 jian4 cheng2 xiao3 shi1 ， qi3 wei4 fei1 wu2 shi4 。

## 注释

## 译文

## 赏析
