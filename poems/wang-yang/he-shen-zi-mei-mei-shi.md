---
id: wang-yang-he-shen-zi-mei-mei-shi
title: 和沈子美梅诗
titlePinyin: he2 shen3 zi3 mei3 mei2 shi1
titleSlug: he-shen-zi-mei-mei-shi
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气如权衡，俯仰在缇室。
- 鼓行橐籥间，草木俱应律。
- 物物各有长，辈行皆屈膝。
- 谁能长百花，寒梅最先密。
- 自此启端兆，次乃排等秩。
- 微者或易伤，大者或不实。
- 剪除困陵暴，粪扫如扑抶。
- 骈开类争妍，粉败若老佚。
- 采撷既纷纷，弃置复鬰鬰。
- 大抵争春花，柔弱忌寒冽。
- 方知岁前梅，义勇过箭疾。
- 有如比红儿，观者亦呵叱。
- 有如当皱玉，却欲数梨橘。
- 又如奏金石，秋虫并啁唧。
- 又如持豨苓，便拟簉芝术。
- 又如白玉堂，光耀映蓬荜。
- 以此难著语，老眼徒屡熨。
- 前贤有题韵，灵还不容乞。
- 欲写文君容，相如口犹吃。
- 投章自清绝，报聘我战栗。
- 昨者得君诗，冬景当暖日。
- 猝然遇彊敌，不战势已屈。
- 堂堂既难当，惴惴良自失。
- 花前嫫姆陋，篆外青黄质。
- 鲁肃思一鸣，展禽恐三黜。
- 旧积已经年，佳情谅难窒。
- 勉力驾疲钝，着鞭追俊逸。
- 我于掌武公，踪迹亦旧物。
- 差肩固百千，及门或六七。
- 嘉谟传四海，吾君能细述。
- 余事付丙丁，词华须甲乙。
- 始信直道功，子孙定逢吉。
- 门户既未艾，青史当屡笔。
- 我思荐一言，君其试无忽。
- 藻身须英华，造道在经术。
- 学博贵守约，美质或矫拂。
- 古者亦有言，愚虑千得一。
- 川流子方兴，绝潢我易毕。
- 晴昊插繁华，从今好颜色。

## 拼音
- yi2 qi4 ru2 quan2 heng2 ， fu3 yang3 zai4 ti2 shi4 。
- gu3 xing2 tuo2 yue4 jian1 ， cao3 mu4 ju4 ying4 lü4 。
- wu4 wu4 ge4 you3 chang2 ， bei4 xing2 jie1 qu1 xi1 。
- shui2 neng2 chang2 bai3 hua1 ， han2 mei2 zui4 xian1 mi4 。
- zi4 ci3 qi3 duan1 zhao4 ， ci4 nai3 pai2 deng3 zhi4 。
- wei1 zhe3 huo4 yi4 shang1 ， da4 zhe3 huo4 bu4 shi2 。
- jian3 chu2 kun4 ling2 bao4 ， fen4 sao3 ru2 pu1 chi4 。
- pian2 kai1 lei4 zheng1 yan2 ， fen3 bai4 ruo4 lao3 yi4 。
- cai3 xie2 ji4 fen1 fen1 ， qi4 zhi4 fu4 yu4 yu4 。
- da4 di3 zheng1 chun1 hua1 ， rou2 ruo4 ji4 han2 lie4 。
- fang1 zhi1 sui4 qian2 mei2 ， yi4 yong3 guo4 jian4 ji2 。
- you3 ru2 bi3 hong2 er2 ， guan1 zhe3 yi4 he1 chi4 。
- you3 ru2 dang1 zhou4 yu4 ， que4 yu4 shu4 li2 ju2 。
- you4 ru2 zou4 jin1 shi2 ， qiu1 chong2 bing4 zhou1 ji1 。
- you4 ru2 chi2 xi1 ling2 ， bian4 ni3 zao4 zhi1 shu4 。
- you4 ru2 bai2 yu4 tang2 ， guang1 yao4 ying4 peng2 bi4 。
- yi3 ci3 nan2 zhu4 yu3 ， lao3 yan3 tu2 lü3 yun4 。
- qian2 xian2 you3 ti2 yun4 ， ling2 hai2 bu4 rong2 qi3 。
- yu4 xie3 wen2 jun1 rong2 ， xiang1 ru2 kou3 you2 chi1 。
- tou2 zhang1 zi4 qing1 jue2 ， bao4 pin4 wo3 zhan4 li4 。
- zuo2 zhe3 de2 jun1 shi1 ， dong1 jing3 dang1 nuan3 ri4 。
- cu4 ran2 yu4 qiang2 di2 ， bu2 zhan4 shi4 yi3 qu1 。
- tang2 tang2 ji4 nan2 dang1 ， zhui4 zhui4 liang2 zi4 shi1 。
- hua1 qian2 mo2 mu3 lou4 ， zhuan4 wai4 qing1 huang2 zhi4 。
- lu3 su4 si1 yi4 ming2 ， zhan3 qin2 kong3 san1 chu4 。
- jiu4 ji1 yi3 jing1 nian2 ， jia1 qing2 liang4 nan2 zhi4 。
- mian3 li4 jia4 pi2 dun4 ， zhe0 bian1 zhui1 jun4 yi4 。
- wo3 yu2 zhang3 wu3 gong1 ， zong1 ji4 yi4 jiu4 wu4 。
- cha4 jian1 gu4 bai3 qian1 ， ji2 men2 huo4 liu4 qi1 。
- jia1 mo2 chuan2 si4 hai3 ， wu2 jun1 neng2 xi4 shu4 。
- yu2 shi4 fu4 bing3 ding1 ， ci2 hua2 xu1 jia3 yi3 。
- shi3 xin4 zhi2 dao4 gong1 ， zi3 sun1 ding4 feng2 ji2 。
- men2 hu4 ji4 wei4 ai4 ， qing1 shi3 dang1 lü3 bi3 。
- wo3 si1 jian4 yi4 yan2 ， jun1 qi2 shi4 wu2 hu1 。
- zao3 shen1 xu1 ying1 hua2 ， zao4 dao4 zai4 jing1 shu4 。
- xue2 bo2 gui4 shou3 yue1 ， mei3 zhi4 huo4 jiao3 fu2 。
- gu3 zhe3 yi4 you3 yan2 ， yu2 lü4 qian1 de2 yi1 。
- chuan1 liu2 zi3 fang1 xing1 ， jue2 huang2 wo3 yi4 bi4 。
- qing2 hao4 cha1 fan2 hua2 ， cong2 jin1 hao3 yan2 se4 。

## 注释

## 译文

## 赏析
