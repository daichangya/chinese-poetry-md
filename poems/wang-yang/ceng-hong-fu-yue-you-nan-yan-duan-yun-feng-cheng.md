---
id: wang-yang-ceng-hong-fu-yue-you-nan-yan-duan-yun-feng-cheng
title: 曾谹父约游南岩短韵奉呈
titlePinyin: ceng2 hong2 fu4 yue1 you2 nan2 yan2 duan3 yun4 feng4 cheng2
titleSlug: ceng-hong-fu-yue-you-nan-yan-duan-yun-feng-cheng
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南丰不藏善，逢人说南岩。
- 南岩亦何好，造物秘此缄。
- 烟云卬全提，松竹色半酣。
- 去郭十里赢，守戍僧二三。
- 乞身满一日，幽事亦可探。
- 行客问征途，居者萦辔衔。
- 萧条野店烟，夐静弥勒龛。
- 念非尘外侣，谁分禅味甘。
- 受佣作闲人，自缚亦可惭。
- 于时日在房，山色染霭蓝。
- 一径盘鬰青，群峰列空嵌。
- 吟泉计涓滴，瀹鼎消尘凡。
- 端如常德静，可警疾步贪。
- 扬镳出云门，回首怜烟岚。
- 公其吐妙语，胜事须指南。

## 拼音
- nan2 feng1 bu4 cang2 shan4 ， feng2 ren2 shuo1 nan2 yan2 。
- nan2 yan2 yi4 he2 hao3 ， zao4 wu4 mi4 ci3 jian1 。
- yan1 yun2 ang2 quan2 ti2 ， song1 zhu2 se4 ban4 han1 。
- qu4 guo1 shi2 li3 ying2 ， shou3 shu4 seng1 er4 san1 。
- qi3 shen1 man3 yi2 ri4 ， you1 shi4 yi4 ke3 tan4 。
- xing2 ke4 wen4 zheng1 tu2 ， ju1 zhe3 ying2 pei4 xian2 。
- xiao1 tiao2 ye3 dian4 yan1 ， xuan4 jing4 mi2 le4 kan1 。
- nian4 fei1 chen2 wai4 lü3 ， shui2 fen1 chan2 wei4 gan1 。
- shou4 yong1 zuo4 xian2 ren2 ， zi4 fu4 yi4 ke3 can2 。
- yu2 shi2 ri4 zai4 fang2 ， shan1 se4 ran3 ai3 lan2 。
- yi2 jing4 pan2 yu4 qing1 ， qun2 feng1 lie4 kong1 qian4 。
- yin2 quan2 ji4 juan1 di1 ， yue4 ding3 xiao1 chen2 fan2 。
- duan1 ru2 chang2 de2 jing4 ， ke3 jing3 ji2 bu4 tan1 。
- yang2 biao1 chu1 yun2 men2 ， hui2 shou3 lian2 yan1 lan2 。
- gong1 qi2 tu3 miao4 yu3 ， sheng4 shi4 xu1 zhi3 nan2 。

## 注释

## 译文

## 赏析
