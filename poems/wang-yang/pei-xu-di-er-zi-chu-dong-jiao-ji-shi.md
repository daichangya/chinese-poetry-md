---
id: wang-yang-pei-xu-di-er-zi-chu-dong-jiao-ji-shi
title: 陪徐狄二子出东郊即事
titlePinyin: pei2 xu2 di2 er4 zi3 chu1 dong1 jiao1 ji2 shi4
titleSlug: pei-xu-di-er-zi-chu-dong-jiao-ji-shi
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与君同酸苦，思得一散愁。
- 散愁何所适，共作郭外游。
- 是时穷冬节，寒威未肯收。
- 茫茫一望间，丰瑞弥阡畴。
- 老农挟雉子，嬉戏寻朋俦。
- 问之向人语，明年报有秋。
- 淮南尘土地，髙原少车沟。
- 夏苗率畏旱，冬雪苦不优。
- 若呈盈尺白，卒岁无所忧。
- 常闻争战后，天意不自由。
- 人心结恨愤，阴阳不旋流。
- 皇天佑邦家，予赉徧九州。
- 将欲扫凶丑，先为除凶蟊。
- 况此甸服内，大驾方豫游。
- 赐之仓箱实，始应政事修。
- 所以田野间，老农获歌讴。
- 愁中闻此语，悦如去罝罦。
- 未谙鼎馈食，亦宜保干糇。
- 回头顾二子，不用自拘囚。
- 往来茅舍酒，三酌更献酬。
- 枯肠得滑润，一笑散孤幽。
- 放怀了无闷，万事皆悠悠。
- 晚归足益健，自喜筋力柔。
- 归见城中人，揣我将何求。

## 拼音
- yu3 jun1 tong2 suan1 ku3 ， si1 de2 yi2 san4 chou2 。
- san4 chou2 he2 suo3 shi4 ， gong4 zuo4 guo1 wai4 you2 。
- shi4 shi2 qiong2 dong1 jie2 ， han2 wei1 wei4 ken3 shou1 。
- mang2 mang2 yi2 wang4 jian1 ， feng1 rui4 mi2 qian1 chou2 。
- lao3 nong2 xie2 zhi4 zi3 ， xi1 xi4 xun2 peng2 chou2 。
- wen4 zhi1 xiang4 ren2 yu3 ， ming2 nian2 bao4 you3 qiu1 。
- huai2 nan2 chen2 tu3 di4 ， gao1 yuan2 shao3 che1 gou1 。
- xia4 miao2 lü4 wei4 han4 ， dong1 xue3 ku3 bu4 you1 。
- ruo4 cheng2 ying2 chi3 bai2 ， zu2 sui4 wu2 suo3 you1 。
- chang2 wen2 zheng1 zhan4 hou4 ， tian1 yi4 bu2 zi4 you2 。
- ren2 xin1 jie2 hen4 fen4 ， yin1 yang2 bu4 xuan2 liu2 。
- huang2 tian1 you4 bang1 jia1 ， yu3 lai4 bian4 jiu3 zhou1 。
- jiang1 yu4 sao3 xiong1 chou3 ， xian1 wei4 chu2 xiong1 mao2 。
- kuang4 ci3 dian4 fu2 nei4 ， da4 jia4 fang1 yu4 you2 。
- ci4 zhi1 cang1 xiang1 shi2 ， shi3 ying4 zheng4 shi4 xiu1 。
- suo3 yi3 tian2 ye3 jian1 ， lao3 nong2 huo4 ge1 ou1 。
- chou2 zhong1 wen2 ci3 yu3 ， yue4 ru2 qu4 ju1 fu2 。
- wei4 an1 ding3 kui4 shi2 ， yi4 yi2 bao3 gan1 hou2 。
- hui2 tou2 gu4 er4 zi3 ， bu2 yong4 zi4 ju1 qiu2 。
- wang3 lai2 mao2 she4 jiu3 ， san1 zhuo2 geng4 xian4 chou2 。
- ku1 chang2 de2 hua2 run4 ， yi2 xiao4 san4 gu1 you1 。
- fang4 huai2 le0 wu2 men1 ， wan4 shi4 jie1 you1 you1 。
- wan3 gui1 zu2 yi4 jian4 ， zi4 xi3 jin1 li4 rou2 。
- gui1 jian4 cheng2 zhong1 ren2 ， chuai1 wo3 jiang1 he2 qiu2 。

## 注释

## 译文

## 赏析
