---
id: wang-yang-shi-yi-yue-er-shi-jiu-ye-da-feng-ming-qi-shu-shi-jie-bai-ye
title: 十一月二十九夜大风明起书室皆败叶
titlePinyin: shi2 yi1 yue4 er4 shi2 jiu3 ye4 da4 feng1 ming2 qi3 shu1 shi4 jie1 bai4 ye4
titleSlug: shi-yi-yue-er-shi-jiu-ye-da-feng-ming-qi-shu-shi-jie-bai-ye
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 木老性倔强，朔风怒明威。
- 初更即合战，已乃声鼓鼙。
- 大块信难测，三鼓气不衰。
- 我屋山僧居，破陋久不治。
- 会当晴明日，仰见河汉移。
- 微风鼓櫜籥，虚空同奔驰。
- 夜无芙蓉人，慌惚疑褰帷。
- 平明满书斋，败叶方纷披。
- 孰为呼吸者，作此怒张为。
- 天寒不成雪，恐坐强风师。
- 扑尘整书架，粪挶不可迟。
- 人非陈仲举，用舍亦有宜。

## 拼音
- mu4 lao3 xing4 jue2 jiang4 ， shuo4 feng1 nu4 ming2 wei1 。
- chu1 geng4 ji2 he2 zhan4 ， yi3 nai3 sheng1 gu3 pi2 。
- da4 kuai4 xin4 nan2 ce4 ， san1 gu3 qi4 bu4 shuai1 。
- wo3 wu1 shan1 seng1 ju1 ， po4 lou4 jiu3 bu2 zhi4 。
- hui4 dang1 qing2 ming2 ri4 ， yang3 jian4 he2 han4 yi2 。
- wei1 feng1 gu3 gao1 yue4 ， xu1 kong1 tong2 ben1 chi2 。
- ye4 wu2 fu2 rong2 ren2 ， huang1 hu1 yi2 qian1 wei2 。
- ping2 ming2 man3 shu1 zhai1 ， bai4 ye4 fang1 fen1 pi1 。
- shu2 wei4 hu1 xi1 zhe3 ， zuo4 ci3 nu4 zhang1 wei4 。
- tian1 han2 bu4 cheng2 xue3 ， kong3 zuo4 qiang2 feng1 shi1 。
- pu1 chen2 zheng3 shu1 jia4 ， fen4 ju1 bu4 ke3 chi2 。
- ren2 fei1 chen2 zhong4 ju3 ， yong4 she4 yi4 you3 yi2 。

## 注释

## 译文

## 赏析
