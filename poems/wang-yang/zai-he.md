---
id: wang-yang-zai-he
title: 再和
titlePinyin: zai4 he2
titleSlug: zai-he
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人客玄都，结茅临子午。
- 慈亲哺童稚，十口共甘苦。
- 门横百琅玕，永日不受暑。
- 浮名博烟霞，掉臂终不许。
- 听我读新诗，小侯趋大府。
- 挥毫散珠玉，风帆转惊渚。
- 北郭郑仙翁，襟怀两虚伫。
- 尹氏才振古，仙翁笔端语。
- 矛戈角森横，畚锸起云雨。
- 应笑穷巷生，蓬蒿半垣堵。
- 所喜乐丰登，粒米不须数。
- 况从名士游，真可释羁旅。
- 愿君分余光，下照及邻女。
- 切勿閟好音，文典实不与。

## 拼音
- gu4 ren2 ke4 xuan2 dou1 ， jie2 mao2 lin2 zi3 wu3 。
- ci2 qin1 bu3 tong2 zhi4 ， shi2 kou3 gong4 gan1 ku3 。
- men2 heng2 bai3 lang2 gan1 ， yong3 ri4 bu2 shou4 shu3 。
- fu2 ming2 bo2 yan1 xia2 ， diao4 bi4 zhong1 bu4 xu3 。
- ting1 wo3 du2 xin1 shi1 ， xiao3 hou2 qu1 da4 fu3 。
- hui1 hao2 san4 zhu1 yu4 ， feng1 fan1 zhuan3 jing1 zhu3 。
- bei3 guo1 zheng4 xian1 weng1 ， jin1 huai2 liang3 xu1 zhu4 。
- yin3 shi4 cai2 zhen4 gu3 ， xian1 weng1 bi3 duan1 yu3 。
- mao2 ge1 jiao3 sen1 heng2 ， ben3 cha1 qi3 yun2 yu3 。
- ying4 xiao4 qiong2 xiang4 sheng1 ， peng2 hao1 ban4 yuan2 du3 。
- suo3 xi3 le4 feng1 deng1 ， li4 mi3 bu4 xu1 shu4 。
- kuang4 cong2 ming2 shi4 you2 ， zhen1 ke3 shi4 ji1 lü3 。
- yuan4 jun1 fen1 yu2 guang1 ， xia4 zhao4 ji2 lin2 nü3 。
- qie4 wu4 bi4 hao3 yin1 ， wen2 dian3 shi2 bu4 yu3 。

## 注释

## 译文

## 赏析
