---
id: wang-yang-ji-lian-xuan-zhong
title: 寄廉宣仲
titlePinyin: ji4 lian2 xuan1 zhong4
titleSlug: ji-lian-xuan-zhong
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绕淮邑屋绵千区，画簷绮栋吹笙竽。
- 冶金合范结枢纽，冰销水释无须臾。
- 盗前乞死火中走，几人脱迹逃江湖。
- 静思朋旧若满目，不取神祸遭囚俘。
- 其间善类岂不有，安得变化归同符。
- 平生宣子富心事，先奉白髪携童孥。
- 吴山越山好处所，饭炊香稻歌吴歈。
- 我家盗焚先子业，每仗余德宽天诛。
- 悲伤扶病别邻里，崎岖仅得来东吴。
- 稻梁在世竟何物，与子各隔天一隅。
- 近闻诗章不减旧，昔日健笔争华敷。
- 鹓鸾羽翼困州县，况事糟酒分锱铢。
- 隔江摇想思会合，安得两脚生双凫。
- 溪邉樵风趁短棹，杖头明月兼酒壶。
- 十浆馈我五浆少，万事一醉真良图。

## 拼音
- rao4 huai2 yi4 wu1 mian2 qian1 qu1 ， hua4 yan2 qi3 dong4 chui1 sheng1 yu2 。
- ye3 jin1 he2 fan4 jie2 shu1 niu3 ， bing1 xiao1 shui3 shi4 wu2 xu1 yu2 。
- dao4 qian2 qi3 si3 huo3 zhong1 zou3 ， ji3 ren2 tuo1 ji4 tao2 jiang1 hu2 。
- jing4 si1 peng2 jiu4 ruo4 man3 mu4 ， bu4 qu3 shen2 huo4 zao1 qiu2 fu2 。
- qi2 jian1 shan4 lei4 qi3 bu4 you3 ， an1 de2 bian4 hua4 gui1 tong2 fu2 。
- ping2 sheng1 xuan1 zi3 fu4 xin1 shi4 ， xian1 feng4 bai2 fa4 xie2 tong2 nu2 。
- wu2 shan1 yue4 shan1 hao3 chu4 suo3 ， fan4 chui1 xiang1 dao4 ge1 wu2 yu2 。
- wo3 jia1 dao4 fen2 xian1 zi3 ye4 ， mei3 zhang4 yu2 de2 kuan1 tian1 zhu1 。
- bei1 shang1 fu2 bing4 bie2 lin2 li3 ， qi2 qu1 jin3 de2 lai2 dong1 wu2 。
- dao4 liang2 zai4 shi4 jing4 he2 wu4 ， yu3 zi3 ge4 ge2 tian1 yi4 yu2 。
- jin4 wen2 shi1 zhang1 bu4 jian3 jiu4 ， xi1 ri4 jian4 bi3 zheng1 hua2 fu1 。
- yuan1 luan2 yu3 yi4 kun4 zhou1 xian4 ， kuang4 shi4 zao1 jiu3 fen1 zi1 zhu1 。
- ge2 jiang1 yao2 xiang3 si1 hui4 he2 ， an1 de2 liang3 jiao3 sheng1 shuang1 fu2 。
- xi1 bian1 qiao2 feng1 chen4 duan3 zhao4 ， zhang4 tou2 ming2 yue4 jian1 jiu3 hu2 。
- shi2 jiang1 kui4 wo3 wu3 jiang1 shao3 ， wan4 shi4 yi2 zui4 zhen1 liang2 tu2 。

## 注释

## 译文

## 赏析
