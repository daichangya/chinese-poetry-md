---
id: wang-yang-you-xie-ding-zhi-zhong-ji-huang-long-cai
title: 又谢丁执中寄黄龙菜
titlePinyin: you4 xie4 ding1 zhi2 zhong1 ji4 huang2 long2 cai4
titleSlug: you-xie-ding-zhi-zhong-ji-huang-long-cai
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴山草长春暖时，吴人髻中金卷箷。
- 家家馈荐作寒食，贫富丰俭要适宜。
- 富兼庶品助取醉，贫得胜具兼哦诗。
- 金缾玉筯固华丽，雕章缋句真瑰奇。
- 西溪友生居占野，不务结屋留园葵。
- 岁时供给不外索，野花满院蔬本肥。
- 今朝怀我寄余剂，色照匕箸光陆离。
- 我惭此腹负此物，但用当肉无它辞。
- 旧闻书生饭不足，朝暮虀盐只充腹。
- 劝餐齿颊杂宫商，若比哥舒荐梁肉。
- 我歌短章持报辱，恐子诗成费追逐。
- 好音佳惠不敢虚，寄以离骚三十六。

## 拼音
- wu2 shan1 cao3 chang2 chun1 nuan3 shi2 ， wu2 ren2 ji4 zhong1 jin1 juan4 shi1 。
- jia1 jia1 kui4 jian4 zuo4 han2 shi2 ， pin2 fu4 feng1 jian3 yao4 shi4 yi2 。
- fu4 jian1 shu4 pin3 zhu4 qu3 zui4 ， pin2 de2 sheng4 ju4 jian1 o4 shi1 。
- jin1 ping2 yu4 zhu4 gu4 hua2 li4 ， diao1 zhang1 hui4 ju4 zhen1 gui1 qi2 。
- xi1 xi1 you3 sheng1 ju1 zhan4 ye3 ， bu2 wu4 jie2 wu1 liu2 yuan2 kui2 。
- sui4 shi2 gong1 ji3 bu2 wai4 suo3 ， ye3 hua1 man3 yuan4 shu1 ben3 fei2 。
- jin1 chao2 huai2 wo3 ji4 yu2 ji4 ， se4 zhao4 bi3 zhu4 guang1 lu4 li2 。
- wo3 can2 ci3 fu4 fu4 ci3 wu4 ， dan4 yong4 dang1 rou4 wu2 ta1 ci2 。
- jiu4 wen2 shu1 sheng1 fan4 bu4 zu2 ， chao2 mu4 ji1 yan2 zhi1 chong1 fu4 。
- quan4 can1 chi3 jia2 za2 gong1 shang1 ， ruo4 bi3 ge1 shu1 jian4 liang2 rou4 。
- wo3 ge1 duan3 zhang1 chi2 bao4 ru3 ， kong3 zi3 shi1 cheng2 fei4 zhui1 zhu2 。
- hao3 yin1 jia1 hui4 bu4 gan3 xu1 ， ji4 yi3 li2 sao1 san1 shi2 liu4 。

## 注释

## 译文

## 赏析
