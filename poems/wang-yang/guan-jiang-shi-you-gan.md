---
id: wang-yang-guan-jiang-shi-you-gan
title: 观讲师有感
titlePinyin: guan1 jiang3 shi1 you3 gan3
titleSlug: guan-jiang-shi-you-gan
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一僧据几坐，众僧列其间。
- 纷纷士与女，其外复相环。
- 娟娟谁家女，粉面垂烟鬟。
- 既为时俗粧，复著道士冠。
- 一闻法师唱，先众低朱颜。
- 俯仰皆中度，仪矩如素闲。
- 众僧推举首，往往务旁观。
- 云是良家子，良人缀朝端。
- 二十哭其夫，蕙帏守奇单。
- 誓保岁寒节，悼往时汍澜。
- 邻女闻好色，愿见无由缘。
- 孺枝无杂匹，对镜有孤鸾。
- 如此十余载，里巷不敢讙。
- 岁久厌俗累，幡然学僧禅。
- 朝朝事香火，常念舍嚣烦。
- 遂来佛寺中，圆顶杂长髯。
- 未能问以此，吁嗟涕以潸。
- 女子本柔静，闺房不肯安。
- 当初红颜时，何必同惸鳏。
- 所行虽失节，尚可求芝兰。
- 如今余艳态，却来叩幽关。
- 进退两无据，此道何漫漫。
- 京城富贵家，妍丽出尘寰。
- 不肯自爱重，白日呈妖娴。
- 廉耻节既丧，万里来夷蛮。
- 向来红面女，十九逢时艰。
- 奈何兵戈中，此风不为删。
- 僧乎尔其能，为我逃穷山。

## 拼音
- yi4 seng1 ju4 ji3 zuo4 ， zhong4 seng1 lie4 qi2 jian1 。
- fen1 fen1 shi4 yu3 nü3 ， qi2 wai4 fu4 xiang1 huan2 。
- juan1 juan1 shui2 jia1 nü3 ， fen3 mian4 chui2 yan1 huan2 。
- ji4 wei4 shi2 su2 zhuang1 ， fu4 zhu4 dao4 shi4 guan1 。
- yi4 wen2 fa3 shi1 chang4 ， xian1 zhong4 di1 zhu1 yan2 。
- fu3 yang3 jie1 zhong1 du4 ， yi2 ju3 ru2 su4 xian2 。
- zhong4 seng1 tui1 ju3 shou3 ， wang3 wang3 wu4 pang2 guan1 。
- yun2 shi4 liang2 jia1 zi3 ， liang2 ren2 zhui4 chao2 duan1 。
- er4 shi2 ku1 qi2 fu1 ， hui4 wei2 shou3 qi2 dan1 。
- shi4 bao3 sui4 han2 jie2 ， dao4 wang3 shi2 wan2 lan2 。
- lin2 nü3 wen2 hao4 se4 ， yuan4 jian4 wu2 you2 yuan2 。
- ru2 zhi1 wu2 za2 pi3 ， dui4 jing4 you3 gu1 luan2 。
- ru2 ci3 shi2 yu2 zai3 ， li3 xiang4 bu4 gan3 huan1 。
- sui4 jiu3 yan4 su2 lei4 ， fan1 ran2 xue2 seng1 chan2 。
- zhao1 zhao1 shi4 xiang1 huo3 ， chang2 nian4 she4 ao2 fan2 。
- sui4 lai2 fo2 si4 zhong1 ， yuan2 ding3 za2 chang2 ran2 。
- wei4 neng2 wen4 yi3 ci3 ， xu1 jie1 ti4 yi3 shan1 。
- nü3 zi3 ben3 rou2 jing4 ， gui1 fang2 bu4 ken3 an1 。
- dang1 chu1 hong2 yan2 shi2 ， he2 bi4 tong2 qiong2 guan1 。
- suo3 xing2 sui1 shi1 jie2 ， shang4 ke3 qiu2 zhi1 lan2 。
- ru2 jin1 yu2 yan4 tai4 ， que4 lai2 kou4 you1 guan1 。
- jin4 tui4 liang3 wu2 ju4 ， ci3 dao4 he2 man4 man4 。
- jing1 cheng2 fu4 gui4 jia1 ， yan2 li4 chu1 chen2 huan2 。
- bu4 ken3 zi4 ai4 zhong4 ， bai2 ri4 cheng2 yao1 xian2 。
- lian2 chi3 jie2 ji4 sang4 ， wan4 li3 lai2 yi2 man2 。
- xiang4 lai2 hong2 mian4 nü3 ， shi2 jiu3 feng2 shi2 jian1 。
- nai4 he2 bing1 ge1 zhong1 ， ci3 feng1 bu2 wei4 shan1 。
- seng1 hu1 er3 qi2 neng2 ， wei4 wo3 tao2 qiong2 shan1 。

## 注释

## 译文

## 赏析
