---
id: wang-yang-wang-ya-zhi-yuan-xi-zhao-ke-ting-xia-hong-mei-liang-zhu-xiang-dui-sheng-kai
title: 王亚之元夕招客庭下红梅两株相对盛开
titlePinyin: wang2 ya4 zhi1 yuan2 xi1 zhao1 ke4 ting2 xia4 hong2 mei2 liang3 zhu1 xiang1 dui4 sheng4 kai1
titleSlug: wang-ya-zhi-yuan-xi-zhao-ke-ting-xia-hong-mei-liang-zhu-xiang-dui-sheng-kai
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家不种通神钱，只种春色留庭前。
- 庭前春色谁最妍，二女解珮来江邉。
- 沉沉华屋清夜起，火树银花月如水。
- 自然颜色变韶稚，况乃新粧露初洗。
- 春初艳粉秋初莲，绛绡广袂罗群仙。
- 华清池畔娇无力，赤鳯楼中困未眠。
- 后来更许谁相拟，海棠欲睡薰秾李。
- 亦知等级且追陪，格外风流不相似。
- 一枝乞得归茅屋，窗里铜缾窗外竹。
- 不禁清绝意萧然，大似佳人依草木。
- 阆苑花无世上缘，收香还入四禅天。
- 明朝风雨催归去，花月重圆又一年。
- 神情邃美肤粗恶，泾渭由来两清浊。
- 要求绘笔尽芳妍，更问尊前老文学。

## 拼音
- jun1 jia1 bu4 zhong3 tong1 shen2 qian2 ， zhi1 zhong3 chun1 se4 liu2 ting2 qian2 。
- ting2 qian2 chun1 se4 shui2 zui4 yan2 ， er4 nü3 jie3 pei4 lai2 jiang1 bian1 。
- chen2 chen2 hua2 wu1 qing1 ye4 qi3 ， huo3 shu4 yin2 hua1 yue4 ru2 shui3 。
- zi4 ran2 yan2 se4 bian4 shao2 zhi4 ， kuang4 nai3 xin1 zhuang1 lu4 chu1 xi3 。
- chun1 chu1 yan4 fen3 qiu1 chu1 lian2 ， jiang4 xiao1 guang3 mei4 luo2 qun2 xian1 。
- hua2 qing1 chi2 pan4 jiao1 wu2 li4 ， chi4 feng4 lou2 zhong1 kun4 wei4 mian2 。
- hou4 lai2 geng4 xu3 shui2 xiang1 ni3 ， hai3 tang2 yu4 shui4 xun1 nong2 li3 。
- yi4 zhi1 deng3 ji2 qie3 zhui1 pei2 ， ge2 wai4 feng1 liu2 bu4 xiang1 si4 。
- yi4 zhi1 qi3 de2 gui1 mao2 wu1 ， chuang1 li3 tong2 ping2 chuang1 wai4 zhu2 。
- bu4 jin1 qing1 jue2 yi4 xiao1 ran2 ， da4 si4 jia1 ren2 yi1 cao3 mu4 。
- lang2 yuan4 hua1 wu2 shi4 shang4 yuan2 ， shou1 xiang1 hai2 ru4 si4 chan2 tian1 。
- ming2 chao2 feng1 yu3 cui1 gui1 qu4 ， hua1 yue4 zhong4 yuan2 you4 yi4 nian2 。
- shen2 qing2 sui4 mei3 fu1 cu1 e4 ， jing1 wei4 you2 lai2 liang3 qing1 zhuo2 。
- yao1 qiu2 hui4 bi3 jin4 fang1 yan2 ， geng4 wen4 zun1 qian2 lao3 wen2 xue2 。

## 注释

## 译文

## 赏析
