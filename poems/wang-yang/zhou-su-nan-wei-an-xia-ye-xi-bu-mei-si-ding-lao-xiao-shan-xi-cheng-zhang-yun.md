---
id: wang-yang-zhou-su-nan-wei-an-xia-ye-xi-bu-mei-si-ding-lao-xiao-shan-xi-cheng-zhang-yun
title: 舟宿南尉岸下夜夕不寐思丁老小山戏成长韵
titlePinyin: zhou1 su4 nan2 wei4 an4 xia4 ye4 xi1 bu2 mei4 si1 ding1 lao3 xiao3 shan1 xi4 cheng2 zhang3 yun4
titleSlug: zhou-su-nan-wei-an-xia-ye-xi-bu-mei-si-ding-lao-xiao-shan-xi-cheng-zhang-yun
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积少自成多，一元陶万类。
- 破大可作小，壶中有天地。
- 果谓真无穷，百虑同一致。
- 若曰一毫芒，万里鹏垂翅。
- 变化无定形，古今俱幻事。
- 老丁习真观，幻事亦不弃。
- 输财买幻人，放意穷幻智。
- 发屋仰偷天，凿泉下汲䍁。
- 慌惚幻峰峦，共疑无足至。
- 妻儿固俱贤，未免虑憔悴。
- 拒谏设科条，纵语终莫遂。
- 相顾色惨怛，但未垂怨泪。
- 老丁恐败事，往往阳怒恚。
- 共知无奈何，奇计亦多秘。
- 托言有鬼神，疾病果作祟。
- 要盟质诸天，庶得捐惊悸。
- 老丁如不闻，嬉笑无畏忌。
- 起语家人言，常数不可避。
- 吾老嗜奔湍，且可幻吾戏。
- 战败岂吾过，时有利不利。
- 子无徒面从，背我乃窃议。
- 我意终不移，毕命乃殊嗜。
- 吾闻利有幅，盈舒如在器。
- 老丁自治产，费金亦其意。
- 得侯既自我，失侯亦何愧。
- 万事怀中宽，目前同一醉。
- 更须稍进功，有为俱有累。
- 一静胜百为，壮士屈伸臂。

## 拼音
- ji1 shao3 zi4 cheng2 duo1 ， yi4 yuan2 tao2 wan4 lei4 。
- po4 da4 ke3 zuo4 xiao3 ， hu2 zhong1 you3 tian1 di4 。
- guo3 wei4 zhen1 wu2 qiong2 ， bai3 lü4 tong2 yi2 zhi4 。
- ruo4 yue1 yi4 hao2 mang2 ， wan4 li3 peng2 chui2 chi4 。
- bian4 hua4 wu2 ding4 xing2 ， gu3 jin1 ju4 huan4 shi4 。
- lao3 ding1 xi2 zhen1 guan1 ， huan4 shi4 yi4 bu2 qi4 。
- shu1 cai2 mai3 huan4 ren2 ， fang4 yi4 qiong2 huan4 zhi4 。
- fa1 wu1 yang3 tou1 tian1 ， zao2 quan2 xia4 ji2 䍁 。
- huang1 hu1 huan4 feng1 luan2 ， gong4 yi2 wu2 zu2 zhi4 。
- qi1 er2 gu4 ju4 xian2 ， wei4 mian3 lü4 qiao2 cui4 。
- ju4 jian4 she4 ke1 tiao2 ， zong4 yu3 zhong1 mo4 sui4 。
- xiang1 gu4 se4 can3 da2 ， dan4 wei4 chui2 yuan4 lei4 。
- lao3 ding1 kong3 bai4 shi4 ， wang3 wang3 yang2 nu4 hui4 。
- gong4 zhi1 wu2 nai4 he2 ， qi2 ji4 yi4 duo1 mi4 。
- tuo1 yan2 you3 gui3 shen2 ， ji2 bing4 guo3 zuo4 sui4 。
- yao4 meng2 zhi4 zhu1 tian1 ， shu4 de2 juan1 jing1 ji4 。
- lao3 ding1 ru2 bu4 wen2 ， xi1 xiao4 wu2 wei4 ji4 。
- qi3 yu3 jia1 ren2 yan2 ， chang2 shu4 bu4 ke3 bi4 。
- wu2 lao3 shi4 ben1 tuan1 ， qie3 ke3 huan4 wu2 xi4 。
- zhan4 bai4 qi3 wu2 guo4 ， shi2 you3 li4 bu0 li4 。
- zi3 wu2 tu2 mian4 cong2 ， bei4 wo3 nai3 qie4 yi4 。
- wo3 yi4 zhong1 bu4 yi2 ， bi4 ming4 nai3 shu1 shi4 。
- wu2 wen2 li4 you3 fu2 ， ying2 shu1 ru2 zai4 qi4 。
- lao3 ding1 zi4 zhi4 chan3 ， fei4 jin1 yi4 qi2 yi4 。
- de2 hou2 ji4 zi4 wo3 ， shi1 hou2 yi4 he2 kui4 。
- wan4 shi4 huai2 zhong1 kuan1 ， mu4 qian2 tong2 yi2 zui4 。
- geng4 xu1 shao1 jin4 gong1 ， you3 wei4 ju4 you3 lei4 。
- yi2 jing4 sheng4 bai3 wei4 ， zhuang4 shi4 qu1 shen1 bi4 。

## 注释

## 译文

## 赏析
