---
id: wang-yang-chen-dao-shi-nian-shi-san-gu-qi-you-yi-yi-qi-de-miao-chu-xian-neng-dui-z-73de013a
title: 陈道士年十三骨气有异弈棋得妙处鲜能对者推此艺以他学何所不可因成短篇赠之
titlePinyin: chen2 dao4 shi4 nian2 shi2 san1 gu3 qi4 you3 yi4 yi4 qi2 de2 miao4 chu4 xian1 neng2 dui4 zhe3 tui1 ci3 yi4 yi3 ta1 xue2 he2 suo3 bu4 ke3 yin1 cheng2 duan3 pian1 zeng4 zhi1
titleSlug: chen-dao-shi-nian-shi-san-gu-qi-you-yi-yi-qi-de-miao-chu-xian-neng-dui-z-73de013a
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一枰局上无多歧，世人到此怀自疑。
- 方圆动静曾未识，生死眼前那得知。
- 长头道士年十三，眼如岩电光烂烂。
- 已将双脚落城市，犹自面目藏烟岚。
- 局中应答每闲暇，挥霍纷纭穷变化。
- 回头却笑世人疏，不认盈虚成取舍。
- 我闻此艺在专攻，莫起妄念思冥鸿。
- 冥鸿不至局已败，弓缴漫自存胸中。
- 我欲将君比弈秋，专持此艺从君游。
- 但期白黑得归处，一枰胜负吾无求。
- 又闻奕棋多仙侣，常向局中送寒暑。
- 世间利害疾转头，妙手如今向谁语。
- 昔时陶令曾鼓琴，为嫌弦上多繁音。
- 七弦除去五音断，却于此处知琴心。
- 我知此艺亦如此，不似推枰休刻齿。
- 请君长大具芒鞋，共向鹿门寻石髓。

## 拼音
- yi4 ping2 ju2 shang4 wu2 duo1 qi2 ， shi4 ren2 dao4 ci3 huai2 zi4 yi2 。
- fang1 yuan2 dong4 jing4 ceng2 wei4 shi2 ， sheng1 si3 yan3 qian2 na4 de2 zhi1 。
- chang2 tou2 dao4 shi4 nian2 shi2 san1 ， yan3 ru2 yan2 dian4 guang1 lan4 lan4 。
- yi3 jiang1 shuang1 jiao3 luo4 cheng2 shi4 ， you2 zi4 mian4 mu4 cang2 yan1 lan2 。
- ju2 zhong1 ying4 da2 mei3 xian2 xia2 ， hui1 huo4 fen1 yun2 qiong2 bian4 hua4 。
- hui2 tou2 que4 xiao4 shi4 ren2 shu1 ， bu2 ren4 ying2 xu1 cheng2 qu3 she3 。
- wo3 wen2 ci3 yi4 zai4 zhuan1 gong1 ， mo4 qi3 wang4 nian4 si1 ming2 hong2 。
- ming2 hong2 bu2 zhi4 ju2 yi3 bai4 ， gong1 jiao3 man4 zi4 cun2 xiong1 zhong1 。
- wo3 yu4 jiang1 jun1 bi3 yi4 qiu1 ， zhuan1 chi2 ci3 yi4 cong2 jun1 you2 。
- dan4 qi1 bai2 hei1 de2 gui1 chu4 ， yi4 ping2 sheng4 fu4 wu2 wu2 qiu2 。
- you4 wen2 yi4 qi2 duo1 xian1 lü3 ， chang2 xiang4 ju2 zhong1 song4 han2 shu3 。
- shi4 jian1 li4 hai4 ji2 zhuan3 tou2 ， miao4 shou3 ru2 jin1 xiang4 shui2 yu3 。
- xi1 shi2 tao2 ling4 ceng2 gu3 qin2 ， wei4 xian2 xian2 shang4 duo1 fan2 yin1 。
- qi1 xian2 chu2 qu4 wu3 yin1 duan4 ， que4 yu2 ci3 chu4 zhi1 qin2 xin1 。
- wo3 zhi1 ci3 yi4 yi4 ru2 ci3 ， bu2 si4 tui1 ping2 xiu1 ke4 chi3 。
- qing3 jun1 zhang3 da4 ju4 mang2 xie2 ， gong4 xiang4 lu4 men2 xun2 shi2 sui3 。

## 注释

## 译文

## 赏析
