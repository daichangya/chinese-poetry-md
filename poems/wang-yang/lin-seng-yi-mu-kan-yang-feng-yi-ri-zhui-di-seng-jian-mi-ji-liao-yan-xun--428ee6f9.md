---
id: wang-yang-lin-seng-yi-mu-kan-yang-feng-yi-ri-zhui-di-seng-jian-mi-ji-liao-yan-xun--428ee6f9
title: 邻僧以木龛养蜂一日坠地僧见蜜积燎烟薰蜂蜂大骇散因割取几尽适覩此事感而有作
titlePinyin: lin2 seng1 yi3 mu4 kan1 yang3 feng1 yi2 ri4 zhui4 di4 seng1 jian4 mi4 ji1 liao2 yan1 xun1 feng1 feng1 da4 hai4 san4 yin1 ge1 qu3 ji3 jin4 shi4 du3 ci3 shi4 gan3 er2 you3 zuo4
titleSlug: lin-seng-yi-mu-kan-yang-feng-yi-ri-zhui-di-seng-jian-mi-ji-liao-yan-xun--428ee6f9
author: 王洋
authorPinyin: wang2 yang2
authorSlug: wang-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采花供课能满庾，不自营巢庇风雨。
- 垒土削板非爱君，君自归之若安堵。
- 一声衙集律令严，两股挟持筋力苦。
- 栋宇不牢偶堕地，尽见室家窥积聚。
- 王缘积久颇厚实，招寇慢藏谁自取。
- 山僧平日恐物伤，忍向么微施数罟。
- 岂嫌嚼蜡味太薄，一割未厌犹再鼓。
- 初犹忍恋纵追螫，俄困薰灼难力拒。
- 惊飞浪走触藩篱，往往散堕折肱股。
- 害身即是养身人，爱本为仇慈是虎。
- 尝闻释氏戒夺食，此道胡为今不数。
- 刀头得蜜吾何有，出力为君傍作主。
- 劝僧切勿苦有情，盍用慈悲铭肺腑。
- 且留余食供岁事，庶得春风容慢舞。
- 丁宁更喻众蜂王，自此亦可宽祖簿。

## 拼音
- cai3 hua1 gong4 ke4 neng2 man3 yu3 ， bu2 zi4 ying2 chao2 bi4 feng1 yu3 。
- lei3 tu3 xiao1 ban3 fei1 ai4 jun1 ， jun1 zi4 gui1 zhi1 ruo4 an1 du3 。
- yi4 sheng1 ya2 ji2 lü4 ling4 yan2 ， liang3 gu3 xie2 chi2 jin1 li4 ku3 。
- dong4 yu3 bu4 lao2 ou3 duo4 di4 ， jin4 jian4 shi4 jia1 kui1 ji1 ju4 。
- wang2 yuan2 ji1 jiu3 po1 hou4 shi2 ， zhao1 kou4 man4 cang2 shui2 zi4 qu3 。
- shan1 seng1 ping2 ri4 kong3 wu4 shang1 ， ren3 xiang4 me0 wei1 shi1 shu4 gu3 。
- qi3 xian2 jiao2 la4 wei4 tai4 bao2 ， yi4 ge1 wei4 yan4 you2 zai4 gu3 。
- chu1 you2 ren3 lian4 zong4 zhui1 shi4 ， e2 kun4 xun1 zhuo2 nan2 li4 ju4 。
- jing1 fei1 lang4 zou3 chu4 fan1 li2 ， wang3 wang3 san4 duo4 zhe2 gong1 gu3 。
- hai4 shen1 ji2 shi4 yang3 shen1 ren2 ， ai4 ben3 wei4 chou2 ci2 shi4 hu3 。
- chang2 wen2 shi4 shi4 jie4 duo2 shi2 ， ci3 dao4 hu2 wei4 jin1 bu2 shu4 。
- dao1 tou2 de2 mi4 wu2 he2 you3 ， chu1 li4 wei4 jun1 bang4 zuo4 zhu3 。
- quan4 seng1 qie4 wu4 ku3 you3 qing2 ， he2 yong4 ci2 bei1 ming2 fei4 fu3 。
- qie3 liu2 yu2 shi2 gong4 sui4 shi4 ， shu4 de2 chun1 feng1 rong2 man4 wu3 。
- ding1 ning2 geng4 yu4 zhong4 feng1 wang2 ， zi4 ci3 yi4 ke3 kuan1 zu3 bo2 。

## 注释

## 译文

## 赏析
