---
id: li-zhen-feng-he-lang-zhong-you-xian-yan-si-pu-bu-ji-bao-mi-jian-li-li-bu-zhao-wu-909140ef
title: 奉和郎中游仙岩四瀑布寄包秘监李吏部赵婺州中…十四韵
titlePinyin: feng4 he2 lang2 zhong1 you2 xian1 yan2 si4 pu4 bu4 ji4 bao1 mi4 jian1 li3 li4 bu4 zhao4 wu4 zhou1 zhong1 … shi2 si4 yun4
titleSlug: feng-he-lang-zhong-you-xian-yan-si-pu-bu-ji-bao-mi-jian-li-li-bu-zhao-wu-909140ef
author: 李缜
authorPinyin: li3 zhen3
authorSlug: li-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 符守分珪组，放情在丘峦。悠然造云族，忽尔登天坛。
- 求古理方赜，玩奇物不殚。晴光散崖壁，瑞气生芝兰。
- 中有四瀑水，奔流状千般。风云隐岩底，雨雪霏林端。
- 晶晶含古色，飕飕引晨寒。澄潭见猿饮，潜穴知龙盘。
- 坐憩苔石遍，仰窥杉桂攒。幽蹊创高躅，灵药余仙餐。
- 携赏喜康乐，示文惊建安。缣缃炳珠宝，中外贻同官。
- 末调亦何为，辄陪高唱难。惭非御徒者，还得依门栏。

## 拼音
- fu2 shou3 fen1 gui1 zu3 ， fang4 qing2 zai4 qiu1 luan2 。 you1 ran2 zao4 yun2 zu2 ， hu1 er3 deng1 tian1 tan2 。
- qiu2 gu3 li3 fang1 ze2 ， wan2 qi2 wu4 bu4 dan1 。 qing2 guang1 san4 ya2 bi4 ， rui4 qi4 sheng1 zhi1 lan2 。
- zhong1 you3 si4 pu4 shui3 ， ben1 liu2 zhuang4 qian1 ban1 。 feng1 yun2 yin3 yan2 di3 ， yu3 xue3 fei1 lin2 duan1 。
- jing1 jing1 han2 gu3 se4 ， sou1 sou1 yin3 chen2 han2 。 cheng2 tan2 jian4 yuan2 yin3 ， qian2 xue2 zhi1 long2 pan2 。
- zuo4 qi4 tai2 shi2 bian4 ， yang3 kui1 shan1 gui4 zan3 。 you1 qi1 chuang4 gao1 zhu2 ， ling2 yao4 yu2 xian1 can1 。
- xie2 shang3 xi3 kang1 le4 ， shi4 wen2 jing1 jian4 an1 。 jian1 xiang1 bing3 zhu1 bao3 ， zhong1 wai4 yi2 tong2 guan1 。
- mo4 tiao2 yi4 he2 wei4 ， zhe2 pei2 gao1 chang4 nan2 。 can2 fei1 yu4 tu2 zhe3 ， hai2 de2 yi1 men2 lan2 。

## 注释

## 译文

## 赏析
