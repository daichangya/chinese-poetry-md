---
id: dao-xun-pian-can-san-mei-ge
title: 偏参三昧歌
titlePinyin: pian1 can1 san1 mei4 ge1
titleSlug: pian-can-san-mei-ge
author: 道寻
authorPinyin: dao4 xun2
authorSlug: dao-xun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天崖海角参知识，徧恣惠我全提力。
- 师乃呵余退步追，省躬廓尔从兹息。
- 覩诸方，垂带直，善财得处难藏匿。
- 棒头喝下露幽奇，纵去夺来看殊特。
- 赵州关，雪岭陟，筑廅峰前验虚实。
- 据证灵由辟万机，挥祖刃，开三域，卷舒重重孰西委？
- 休呈识意谩猜揣，纳子攒眉碧眼咦。
- 黄河倒逆昆仑觜。
- 沩山牛，道吾唱，马师奋迅呈圆相。
- 执水投针作后规，把镜持幡看先匠。
- 广陵歌，谁继唱？拟续宫商调难况。
- 石人愠色下鞭挝，水马奔嘶梵天上。
- 丽水金，兰田玉，祝融峰攒湘浪蹙。
- 满月澄溪松韵清，云纵龙腾好观瞩。
- （见《景德传灯录》卷三十）。

## 拼音
- tian1 ya2 hai3 jiao3 can1 zhi1 shi0 ， bian4 zi4 hui4 wo3 quan2 ti2 li4 。
- shi1 nai3 he1 yu2 tui4 bu4 zhui1 ， sheng3 gong1 kuo4 er3 cong2 zi1 xi1 。
- du3 zhu1 fang1 ， chui2 dai4 zhi2 ， shan4 cai2 de2 chu4 nan2 cang2 ni4 。
- bang4 tou2 he1 xia4 lu4 you1 qi2 ， zong4 qu4 duo2 lai2 kan4 shu1 te4 。
- zhao4 zhou1 guan1 ， xue3 ling3 zhi4 ， zhu4 e4 feng1 qian2 yan4 xu1 shi2 。
- ju4 zheng4 ling2 you2 pi4 wan4 ji1 ， hui1 zu3 ren4 ， kai1 san1 yu4 ， juan4 shu1 chong2 chong2 shu2 xi1 wei3 ？
- xiu1 cheng2 shi2 yi4 man4 cai1 chuai1 ， na4 zi3 cuan2 mei2 bi4 yan3 yi2 。
- huang2 he2 dao3 ni4 kun1 lun2 zi1 。
- wei2 shan1 niu2 ， dao4 wu2 chang4 ， ma3 shi1 fen4 xun4 cheng2 yuan2 xiang1 。
- zhi2 shui3 tou2 zhen1 zuo4 hou4 gui1 ， ba3 jing4 chi2 fan1 kan4 xian1 jiang4 。
- guang3 ling2 ge1 ， shui2 ji4 chang4 ？ ni3 xu4 gong1 shang1 tiao2 nan2 kuang4 。
- shi2 ren2 yun4 se4 xia4 bian1 wo1 ， shui3 ma3 ben1 si1 fan4 tian1 shang4 。
- li2 shui3 jin1 ， lan2 tian2 yu4 ， zhu4 rong2 feng1 zan3 xiang1 lang4 cu4 。
- man3 yue4 cheng2 xi1 song1 yun4 qing1 ， yun2 zong4 long2 teng2 hao3 guan1 zhu3 。
- （ jian4 《 jing3 de2 chuan2 deng1 lu4 》 juan4 san1 shi2 ） 。

## 注释

## 译文

## 赏析
