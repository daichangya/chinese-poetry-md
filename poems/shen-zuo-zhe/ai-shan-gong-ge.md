---
id: shen-zuo-zhe-ai-shan-gong-ge
title: 哀扇工歌
titlePinyin: ai1 shan4 gong1 ge1
titleSlug: ai-shan-gong-ge
author: 沈作喆
authorPinyin: shen3 zuo4 zhe2
authorSlug: shen-zuo-zhe
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 某州竹扇名字著，织扇供官困追捕。
- 使君开府未浃旬，欲戴纶巾挥白羽。
- 新模巧制旋剪裁，百中无一中程度。
- 犀革镌柄出虫鱼，麝煤熏纸生烟雾。
- 蕺山老姥羞翰墨，汉宫佳人掩纨素。
- 衙内白取知何名，帐下雄拏不知数。
- 供输不办箠楚频，一朝赴水将谁诉。
- 使君崇重了不闻，呜呼何以慰黎庶。
- 闻道园家卖菜翁，又说江头打鱼户。
- 号令亟下须所无，官不与钱期限遽。
- 归来痛哭辞妻儿，宿昔投缳挂枯树。
- 一双婉婉良家子，吏兵夺取名为顾。
- 弟兄号叫邻里惊，两家吞声丧其妪。
- 死者已矣可奈何，冤魂成群空号呼。
- 杀人纵欲势位尊，贪残无道天所怒。
- 邦人蓄愤不敢言，君其拊马章台路。

## 拼音
- mou3 zhou1 zhu2 shan4 ming2 zi4 zhu4 ， zhi1 shan4 gong4 guan1 kun4 zhui1 bu3 。
- shi3 jun1 kai1 fu3 wei4 jia1 xun2 ， yu4 dai4 lun2 jin1 hui1 bai2 yu3 。
- xin1 mo2 qiao3 zhi4 xuan2 jian3 cai2 ， bai3 zhong1 wu2 yi4 zhong1 cheng2 du4 。
- xi1 ge2 juan1 bing3 chu1 chong2 yu2 ， she4 mei2 xun1 zhi3 sheng1 yan1 wu4 。
- ji2 shan1 lao3 lao3 xiu1 han4 mo4 ， han4 gong1 jia1 ren2 yan3 wan2 su4 。
- ya2 nei4 bai2 qu3 zhi1 he2 ming2 ， zhang4 xia4 xiong2 na2 bu4 zhi1 shu4 。
- gong4 shu1 bu2 ban4 chui2 chu3 pin2 ， yi4 chao2 fu4 shui3 jiang1 shui2 su4 。
- shi3 jun1 chong2 zhong4 le0 bu4 wen2 ， wu1 hu1 he2 yi3 wei4 li2 shu4 。
- wen2 dao4 yuan2 jia1 mai4 cai4 weng1 ， you4 shuo1 jiang1 tou2 da3 yu2 hu4 。
- hao4 ling4 ji2 xia4 xu1 suo3 wu2 ， guan1 bu4 yu3 qian2 qi1 xian4 ju4 。
- gui1 lai2 tong4 ku1 ci2 qi1 er2 ， su4 xi1 tou2 huan2 gua4 ku1 shu4 。
- yi4 shuang1 wan3 wan3 liang2 jia1 zi3 ， li4 bing1 duo2 qu3 ming2 wei4 gu4 。
- di4 xiong0 hao2 jiao4 lin2 li3 jing1 ， liang3 jia1 tun1 sheng1 sang4 qi2 yu4 。
- si3 zhe3 yi3 yi3 ke3 nai4 he2 ， yuan1 hun2 cheng2 qun2 kong1 hao4 hu1 。
- sha1 ren2 zong4 yu4 shi4 wei4 zun1 ， tan1 can2 wu2 dao4 tian1 suo3 nu4 。
- bang1 ren2 xu4 fen4 bu4 gan3 yan2 ， jun1 qi2 fu3 ma3 zhang1 tai2 lu4 。

## 注释

## 译文

## 赏析
