---
id: jia-xuan-weng-liu-yue-ju-yi-xia-zhong-po-e-zhi-qiu-wan-zhi-tiao-sui-cang-jing-er-hua-s-0d023185
title: 六月菊以夏中破萼至秋晚枝条虽苍劲而花色灼然鲜明贯暑寒而不改菊中之贞士也余以比之商山四皓为之赋
titlePinyin: liu4 yue4 ju2 yi3 xia4 zhong1 po4 e4 zhi4 qiu1 wan3 zhi1 tiao2 sui1 cang1 jing4 er2 hua1 se4 zhuo2 ran2 xian1 ming2 guan4 shu3 han2 er2 bu4 gai3 ju2 zhong1 zhi1 zhen1 shi4 ye3 yu2 yi3 bi3 zhi1 shang1 shan1 si4 hao4 wei4 zhi1 fu4
titleSlug: liu-yue-ju-yi-xia-zhong-po-e-zhi-qiu-wan-zhi-tiao-sui-cang-jing-er-hua-s-0d023185
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九月菊偏与秋霜宜，六月不受炎暑欺。
- 秋霜似同君子操，岁寒相遇长相好。
- 暑不与贞士谋，杨燥怒煌如相仇。
- 要之二菊所遭有难易，夏居其难秋若居其易。
- 君不见当年秦焰焦中州，儒坛处处同荒丘。
- 独余商山老人在，高卧林泉节不改。
- 平生不识咸阳门，晚随币聘来汉京。
- 欲兴诗书谈王道，再使风俗还归治古淳。
- 我评此花似此老，傲暑凌寒无不可。
- 种之阶庭今几年，我自识花花识我。
- 粤从夏五开敷到残秋，更与黄花为辈俦。
- 嗟哉黄花非辈俦，老行难逐少年游。
- 此菊当为菊中第一流。

## 拼音
- jiu3 yue4 ju2 pian1 yu3 qiu1 shuang1 yi2 ， liu4 yue4 bu2 shou4 yan2 shu3 qi1 。
- qiu1 shuang1 si4 tong2 jun1 zi3 cao1 ， sui4 han2 xiang1 yu4 zhang3 xiang4 hao3 。
- shu3 bu4 yu3 zhen1 shi4 mou2 ， yang2 zao4 nu4 huang2 ru2 xiang1 chou2 。
- yao4 zhi1 er4 ju2 suo3 zao1 you3 nan2 yi4 ， xia4 ju1 qi2 nan2 qiu1 ruo4 ju1 qi2 yi4 。
- jun1 bu2 jian4 dang1 nian2 qin2 yan4 jiao1 zhong1 zhou1 ， ru2 tan2 chu4 chu4 tong2 huang1 qiu1 。
- du2 yu2 shang1 shan1 lao3 ren2 zai4 ， gao1 wo4 lin2 quan2 jie2 bu4 gai3 。
- ping2 sheng1 bu4 shi2 xian2 yang2 men2 ， wan3 sui2 bi4 pin4 lai2 han4 jing1 。
- yu4 xing1 shi1 shu1 tan2 wang2 dao4 ， zai4 shi3 feng1 su2 hai2 gui1 zhi4 gu3 chun2 。
- wo3 ping2 ci3 hua1 si4 ci3 lao3 ， ao4 shu3 ling2 han2 wu2 bu4 ke3 。
- zhong3 zhi1 jie1 ting2 jin1 ji3 nian2 ， wo3 zi4 shi2 hua1 hua1 shi2 wo3 。
- yue4 cong2 xia4 wu3 kai1 fu1 dao4 can2 qiu1 ， geng4 yu3 huang2 hua1 wei4 bei4 chou2 。
- jie1 zai1 huang2 hua1 fei1 bei4 chou2 ， lao3 xing2 nan2 zhu2 shao4 nian2 you2 。
- ci3 ju2 dang1 wei4 ju2 zhong1 di4 yi1 liu2 。

## 注释

## 译文

## 赏析
