---
id: jia-xuan-weng-song-chen-zhen-gu-fu-xing-zhou-mu
title: 送陈真谷赴邢州幕
titlePinyin: song4 chen2 zhen1 gu3 fu4 xing2 zhou1 mu4
titleSlug: song-chen-zhen-gu-fu-xing-zhou-mu
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟余仗节五寒暑，岂不欲归迷归路。
- 天涯获识我辈人，乃是三生林壑侣。
- 病身不死頼公药，僦屋无人因公户。
- 萧然一身水上萍，惟公为我北道主。
- 前晨除书到里门，虽为公喜惜公去。
- 明朝欲别更凄然，谁为我依有文度。
- 公身方健供时需，人生富贵在迟暮。
- 衣锦归来定何年，我帆已落吴松浦。
- 再见便作来生期，临分哽咽不得语。

## 拼音
- jie1 yu2 zhang4 jie2 wu3 han2 shu3 ， qi3 bu2 yu4 gui1 mi2 gui1 lu4 。
- tian1 ya2 huo4 shi2 wo3 bei4 ren2 ， nai3 shi4 san1 sheng1 lin2 he4 lü3 。
- bing4 shen1 bu4 si3 lai4 gong1 yao4 ， jiu4 wu1 wu2 ren2 yin1 gong1 hu4 。
- xiao1 ran2 yi4 shen1 shui3 shang4 ping2 ， wei2 gong1 wei4 wo3 bei3 dao4 zhu3 。
- qian2 chen2 chu2 shu1 dao4 li3 men2 ， sui1 wei4 gong1 xi3 xi1 gong1 qu4 。
- ming2 chao2 yu4 bie2 geng4 qi1 ran2 ， shui2 wei4 wo3 yi1 you3 wen2 du4 。
- gong1 shen1 fang1 jian4 gong4 shi2 xu1 ， ren2 sheng1 fu4 gui4 zai4 chi2 mu4 。
- yi1 jin3 gui1 lai2 ding4 he2 nian2 ， wo3 fan1 yi3 luo4 wu2 song1 pu3 。
- zai4 jian4 bian4 zuo4 lai2 sheng1 qi1 ， lin2 fen1 geng3 yan4 bu4 de2 yu3 。

## 注释

## 译文

## 赏析
