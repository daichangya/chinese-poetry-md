---
id: jia-xuan-weng-liu-wen-wei-jiu-ku-mu-sheng-zuo-ri-cheng-liang-lai-guo-gong-tan-xian-tia-b78f1f70
title: 刘文蔚久苦目眚昨日乘凉来过共谈先天图义一夕翳去明现闾里以为异事因诗纪之
titlePinyin: liu2 wen2 wei4 jiu3 ku3 mu4 sheng3 zuo2 ri4 cheng2 liang2 lai2 guo4 gong4 tan2 xian1 tian1 tu2 yi4 yi4 xi1 yi4 qu4 ming2 xian4 lü2 li3 yi3 wei2 yi4 shi4 yin1 shi1 ji4 zhi1
titleSlug: liu-wen-wei-jiu-ku-mu-sheng-zuo-ri-cheng-liang-lai-guo-gong-tan-xian-tia-b78f1f70
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 心以静而虚，眼以动而应。
- 心如明月悬太空，眼如当户挂清镜。
- 月光不受微云干，镜光或为尘土暝。
- 学问之道贵澄源，源之既澄流自正。
- 但令心体常如月体明，寒风暑暄岂能为我病。
- 吾友平生读书眼，炯然不与事物竞。
- 外圜偶被轻埃薄，灵府不摇中自定。
- 杜门息交逾三旬，强本胜邪在一静。
- 昨日扶杖过我蜗角庐，共谈壁上先天内外图。
- 穷探羲孔象中意，不与异说论悬殊。
- 高谈亹亹竟日暮，睛光滟滟生清𪾦。
- 夜归不烦炬火照，入门索观细字书。
- 晨兴宿雾尽扫却，银海烂烂可以贯碧虚。
- 神耶天耶孰能诘，心耶眼耶万变同一枢。
- 里人共传先生有良剂，争持病目求我涤懵瞇。
- 先生无药亦无方，请将心来为君洗。

## 拼音
- xin1 yi3 jing4 er2 xu1 ， yan3 yi3 dong4 er2 ying4 。
- xin1 ru2 ming2 yue4 xuan2 tai4 kong1 ， yan3 ru2 dang1 hu4 gua4 qing1 jing4 。
- yue4 guang1 bu2 shou4 wei1 yun2 gan1 ， jing4 guang1 huo4 wei4 chen2 tu3 ming2 。
- xue2 wen4 zhi1 dao4 gui4 cheng2 yuan2 ， yuan2 zhi1 ji4 cheng2 liu2 zi4 zheng4 。
- dan4 ling4 xin1 ti3 chang2 ru2 yue4 ti3 ming2 ， han2 feng1 shu3 xuan1 qi3 neng2 wei4 wo3 bing4 。
- wu2 you3 ping2 sheng1 du2 shu1 yan3 ， jiong3 ran2 bu4 yu3 shi4 wu4 jing4 。
- wai4 huan2 ou3 bei4 qing1 ai1 bao2 ， ling2 fu3 bu4 yao2 zhong1 zi4 ding4 。
- du4 men2 xi1 jiao1 yu2 san1 xun2 ， qiang2 ben3 sheng4 xie2 zai4 yi2 jing4 。
- zuo2 ri4 fu2 zhang4 guo4 wo3 wo1 jiao3 lu2 ， gong4 tan2 bi4 shang4 xian1 tian1 nei4 wai4 tu2 。
- qiong2 tan4 xi1 kong3 xiang4 zhong4 yi4 ， bu4 yu3 yi4 shuo1 lun4 xuan2 shu1 。
- gao1 tan2 wei3 wei3 jing4 ri4 mu4 ， jing1 guang1 yan4 yan4 sheng1 qing1 𪾦 。
- ye4 gui1 bu4 fan2 ju4 huo3 zhao4 ， ru4 men2 suo3 guan1 xi4 zi4 shu1 。
- chen2 xing1 su4 wu4 jin4 sao3 que4 ， yin2 hai3 lan4 lan4 ke3 yi3 guan4 bi4 xu1 。
- shen2 ye1 tian1 ye1 shu2 neng2 jie2 ， xin1 ye1 yan3 ye1 wan4 bian4 tong2 yi4 shu1 。
- li3 ren2 gong4 chuan2 xian1 sheng1 you3 liang2 ji4 ， zheng1 chi2 bing4 mu4 qiu2 wo3 di2 meng3 mi1 。
- xian1 sheng1 wu2 yao4 yi4 wu2 fang1 ， qing3 jiang1 xin1 lai2 wei4 jun1 xi3 。

## 注释

## 译文

## 赏析
