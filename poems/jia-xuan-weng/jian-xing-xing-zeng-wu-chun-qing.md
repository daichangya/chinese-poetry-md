---
id: jia-xuan-weng-jian-xing-xing-zeng-wu-chun-qing
title: 见星行赠武春卿
titlePinyin: jian4 xing1 xing2 zeng4 wu3 chun1 qing1
titleSlug: jian-xing-xing-zeng-wu-chun-qing
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天星之荧荧兮，历几千万年光景常如新。
- 人心之存存兮，特宇宙一粟粒乃能与天星同其明。
- 天象此以为象兮，维实理之著见。
- 人心此以为心兮，乃妙用之流行。
- 微云去来等妄幻，本体湛虚绝纤尘。
- 是故善观心者感星而自悟，境与心会不知星之为我我之为星。
- 嗟尔甘石氏之为学，仰测璇象若尺之有寸寸之有分。
- 但能以常数而窥陈迹，不能外躔郭而探造化之所以神。
- 我欲与君陵太虚而步碧落，稽首再拜谒帝庭。
- 仰瞻天辰上曜之正色，次阅苍龙赤鸟兔龟形。
- 愿求天光洒我昏浊质，使我自心圜明莹彻，会万象而涵太清。
- 归来跳出阴阳五行外，初筮再三闭口勿复论。

## 拼音
- tian1 xing1 zhi1 ying2 ying2 xi1 ， li4 ji3 qian1 wan4 nian2 guang1 jing3 chang2 ru2 xin1 。
- ren2 xin1 zhi1 cun2 cun2 xi1 ， te4 yu3 zhou4 yi2 su4 li4 nai3 neng2 yu3 tian1 xing1 tong2 qi2 ming2 。
- tian1 xiang4 ci3 yi3 wei2 xiang4 xi1 ， wei2 shi2 li3 zhi1 zhu4 jian4 。
- ren2 xin1 ci3 yi3 wei2 xin1 xi1 ， nai3 miao4 yong4 zhi1 liu2 xing2 。
- wei1 yun2 qu4 lai2 deng3 wang4 huan4 ， ben3 ti3 zhan4 xu1 jue2 xian1 chen2 。
- shi4 gu4 shan4 guan1 xin1 zhe3 gan3 xing1 er2 zi4 wu4 ， jing4 yu3 xin1 hui4 bu4 zhi1 xing1 zhi1 wei4 wo3 wo3 zhi1 wei4 xing1 。
- jie1 er3 gan1 shi2 shi4 zhi1 wei4 xue2 ， yang3 ce4 xuan2 xiang4 ruo4 chi3 zhi1 you3 cun4 cun4 zhi1 you3 fen1 。
- dan4 neng2 yi3 chang2 shu4 er2 kui1 chen2 ji4 ， bu4 neng2 wai4 chan2 guo1 er2 tan4 zao4 hua4 zhi1 suo3 yi3 shen2 。
- wo3 yu4 yu3 jun1 ling2 tai4 xu1 er2 bu4 bi4 luo4 ， qi3 shou3 zai4 bai4 ye4 di4 ting2 。
- yang3 zhan1 tian1 chen2 shang4 yao4 zhi1 zheng4 se4 ， ci4 yue4 cang1 long2 chi4 niao3 tu4 gui1 xing2 。
- yuan4 qiu2 tian1 guang1 sa3 wo3 hun1 zhuo2 zhi4 ， shi3 wo3 zi4 xin1 huan2 ming2 ying2 che4 ， hui4 wan4 xiang4 er2 han2 tai4 qing1 。
- gui1 lai2 tiao4 chu1 yin1 yang2 wu3 hang2 wai4 ， chu1 shi4 zai4 san1 bi4 kou3 wu4 fu4 lun4 。

## 注释

## 译文

## 赏析
