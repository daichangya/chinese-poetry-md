---
id: jia-xuan-weng-kong-tong-zhi-kong-sheng-zhi-yi-chui-nian-ni-lu-yong-yi-qin-shen-shi-yi-xie-zhi
title: 孔同知孔圣之裔垂念逆旅用意勤甚诗以谢之
titlePinyin: kong3 tong2 zhi1 kong3 sheng4 zhi1 yi4 chui2 nian4 ni4 lü3 yong4 yi4 qin2 shen4 shi1 yi3 xie4 zhi1
titleSlug: kong-tong-zhi-kong-sheng-zhi-yi-chui-nian-ni-lu-yong-yi-qin-shen-shi-yi-xie-zhi
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岩岩鲁山高，可望不可即。
- 袖有一瓣香，无路瞻圣域。
- 朅来高河阳，乃在天壤北。
- 离群久索居，心茅殆欲塞。
- 人言圣哲孙，来凭贰车式。
- 洙源分派清，龟蒙见孤崱。
- 愿傚陈亢问，少祛樊须惑。
- 莫为徐群先，未遂仪封识。
- 良朋忽踵门，厚意传矜恻。
- 分我纤纩温，贲我素丝緎。
- 寒谷回春温，古道见颜色。
- 洪惟夫子墙，如天有辰极。
- 六经恢衣被，万化视法则。
- 嗟我早端诚，求道未有得。
- 暮年遭时屯，愿跻愈自力。
- 圣壁多旧藏，闻孙世秉德。
- 稽首求一言，书绅永为式。

## 拼音
- yan2 yan2 lu3 shan1 gao1 ， ke3 wang4 bu4 ke3 ji2 。
- xiu4 you3 yi2 ban4 xiang1 ， wu2 lu4 zhan1 sheng4 yu4 。
- qie4 lai2 gao1 he2 yang2 ， nai3 zai4 tian1 rang3 bei3 。
- li2 qun2 jiu3 suo3 ju1 ， xin1 mao2 dai4 yu4 sai1 。
- ren2 yan2 sheng4 zhe2 sun1 ， lai2 ping2 er4 che1 shi4 。
- zhu1 yuan2 fen1 pai4 qing1 ， gui1 meng2 jian4 gu1 ze4 。
- yuan4 xiao4 chen2 kang4 wen4 ， shao3 qu1 fan2 xu1 huo4 。
- mo4 wei4 xu2 qun2 xian1 ， wei4 sui4 yi2 feng1 shi2 。
- liang2 peng2 hu1 zhong3 men2 ， hou4 yi4 chuan2 jin1 ce4 。
- fen1 wo3 xian1 kuang4 wen1 ， ben1 wo3 su4 si1 yu4 。
- han2 gu3 hui2 chun1 wen1 ， gu3 dao4 jian4 yan2 se4 。
- hong2 wei2 fu1 zi3 qiang2 ， ru2 tian1 you3 chen2 ji2 。
- liu4 jing1 hui1 yi1 bei4 ， wan4 hua4 shi4 fa3 ze2 。
- jie1 wo3 zao3 duan1 cheng2 ， qiu2 dao4 wei4 you3 de2 。
- mu4 nian2 zao1 shi2 tun2 ， yuan4 ji1 yu4 zi4 li4 。
- sheng4 bi4 duo1 jiu4 cang2 ， wen2 sun1 shi4 bing3 de2 。
- qi3 shou3 qiu2 yi4 yan2 ， shu1 shen1 yong3 wei4 shi4 。

## 注释

## 译文

## 赏析
