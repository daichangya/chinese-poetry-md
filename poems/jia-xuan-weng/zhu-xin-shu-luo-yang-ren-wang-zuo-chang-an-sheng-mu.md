---
id: jia-xuan-weng-zhu-xin-shu-luo-yang-ren-wang-zuo-chang-an-sheng-mu
title: 朱信叔洛阳人往佐长安省幕
titlePinyin: zhu1 xin4 shu1 luo4 yang2 ren2 wang3 zuo3 chang2 an1 sheng3 mu4
titleSlug: zhu-xin-shu-luo-yang-ren-wang-zuo-chang-an-sheng-mu
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛阳中州中，长安中州雄。
- 大山巨泽九土镇，三光五岳淑景通。
- 君居洛南雅是温石辈，今佐大幕全护咸秦冲。
- 高怀颇堪陪坐啸，逸气直上干青空。
- 筹帷暇日频访古，溪山好处须从容。
- 秦宫汉苑久已成陈迹，寒烟茂树倏忽迷西东。
- 车邻激壮满汧渭，周雅博大基镐丰。
- 请君收取入笔砚，可以陶写诗书胸。
- 由秦而西是为入蜀道，乘兴一登岷峨矗天峰。
- 我家正住岷峨下，定有乡人故老诹衰踪。
- 为言仗节瀛海上，齿发衰谢气如虹。

## 拼音
- luo4 yang2 zhong1 zhou1 zhong1 ， chang2 an1 zhong1 zhou1 xiong2 。
- da4 shan1 ju4 ze2 jiu3 tu3 zhen4 ， san1 guang1 wu3 yue4 shu1 jing3 tong1 。
- jun1 ju1 luo4 nan2 ya3 shi4 wen1 shi2 bei4 ， jin1 zuo3 da4 mu4 quan2 hu4 xian2 qin2 chong1 。
- gao1 huai2 po1 kan1 pei2 zuo4 xiao4 ， yi4 qi4 zhi2 shang4 gan1 qing1 kong1 。
- chou2 wei2 xia2 ri4 pin2 fang3 gu3 ， xi1 shan1 hao3 chu4 xu1 cong2 rong2 。
- qin2 gong1 han4 yuan4 jiu3 yi3 cheng2 chen2 ji4 ， han2 yan1 mao4 shu4 shu1 hu1 mi2 xi1 dong1 。
- che1 lin2 ji1 zhuang4 man3 qian1 wei4 ， zhou1 ya3 bo2 da4 ji1 hao4 feng1 。
- qing3 jun1 shou1 qu3 ru4 bi3 yan4 ， ke3 yi3 tao2 xie3 shi1 shu1 xiong1 。
- you2 qin2 er2 xi1 shi4 wei4 ru4 shu3 dao4 ， cheng2 xing4 yi4 deng1 min2 e2 chu4 tian1 feng1 。
- wo3 jia1 zheng4 zhu4 min2 e2 xia4 ， ding4 you3 xiang1 ren2 gu4 lao3 zou1 shuai1 zong1 。
- wei4 yan2 zhang4 jie2 ying2 hai3 shang4 ， chi3 fa1 shuai1 xie4 qi4 ru2 hong2 。

## 注释

## 译文

## 赏析
