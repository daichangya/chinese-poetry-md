---
id: jia-xuan-weng-xin-si-zheng-yue-shi-liu-ri-zhang-yun-zhai-guo-fang-guo-shun-yuan-gao-fe-f53bf102
title: 辛巳正月十六日张云斋过访郭舜元高飞卿持草书黄庭来会作上元歌
titlePinyin: xin1 si4 zheng1 yue4 shi2 liu4 ri4 zhang1 yun2 zhai1 guo4 fang3 guo1 shun4 yuan2 gao1 fei1 qing1 chi2 cao3 shu1 huang2 ting2 lai2 hui4 zuo4 shang4 yuan2 ge1
titleSlug: xin-si-zheng-yue-shi-liu-ri-zhang-yun-zhai-guo-fang-guo-shun-yuan-gao-fe-f53bf102
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 市人欢呼赏元夕，羁人掩关玩周易。
- 易中具足光明灯，一灯散作千百亿。
- 粤从上元甲子到于今，经几上元此灯炯炯如一日。
- 静思此理发长啸，短檠孤坐看虚碧。
- 广文先生乃我义理朋，从我求观无尽灯。
- 我灯无尽易无尽，五行阴阳太极惟一心。
- 东邻有客好奇逸，袖出异书光芒与我易相射。
- 平生但识羲孔元之元，不省虚皇大道玄中玄。
- 我欲与君互酬答，各妙其妙勿以言语传。
- 会得易中极玄中玄，与子日日张灯作上元。

## 拼音
- shi4 ren2 huan1 hu1 shang3 yuan2 xi1 ， ji1 ren2 yan3 guan1 wan2 zhou1 yi4 。
- yi4 zhong1 ju4 zu2 guang1 ming2 deng1 ， yi4 deng1 san4 zuo4 qian1 bai3 yi4 。
- yue4 cong2 shang4 yuan2 jia3 zi3 dao4 yu2 jin1 ， jing1 ji3 shang4 yuan2 ci3 deng1 jiong3 jiong3 ru2 yi1 ri4 。
- jing4 si1 ci3 li3 fa1 chang2 xiao4 ， duan3 qing2 gu1 zuo4 kan4 xu1 bi4 。
- guang3 wen2 xian1 sheng0 nai3 wo3 yi4 li3 peng2 ， cong2 wo3 qiu2 guan1 wu2 jin4 deng1 。
- wo3 deng1 wu2 jin4 yi4 wu2 jin4 ， wu3 hang2 yin1 yang2 tai4 ji2 wei2 yi4 xin1 。
- dong1 lin2 you3 ke4 hao4 qi2 yi4 ， xiu4 chu1 yi4 shu1 guang1 mang2 yu3 wo3 yi4 xiang1 she4 。
- ping2 sheng1 dan4 shi2 xi1 kong3 yuan2 zhi1 yuan2 ， bu4 sheng3 xu1 huang2 da4 dao4 xuan2 zhong1 xuan2 。
- wo3 yu4 yu3 jun1 hu4 chou2 da2 ， ge4 miao4 qi2 miao4 wu4 yi3 yan2 yu3 chuan2 。
- hui4 de2 yi4 zhong1 ji2 xuan2 zhong1 xuan2 ， yu3 zi3 ri4 ri4 zhang1 deng1 zuo4 shang4 yuan2 。

## 注释

## 译文

## 赏析
