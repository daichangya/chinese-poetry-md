---
id: jia-xuan-weng-xie-liu-zhong-kuan-hui-cha
title: 谢刘仲宽惠茶
titlePinyin: xie4 liu2 zhong4 kuan1 hui4 cha2
titleSlug: xie-liu-zhong-kuan-hui-cha
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨中原全盛时，五方贡茶走京师。
- 建溪头纲最先到，天子特命开经闱。
- 儒臣讲毕上命坐，瀹茗初试琼瓯甆。
- 云章昭回耀几席，群公进谢因进规。
- 我生也后不及见，耳闻盛事长嗟咨。
- 十年流落古瀛下，谁谓荼苦甘如饴。
- 蓬山伟人国俊彦，哀此下土南冠羁。
- 肯分锡赍贲衰朽，定知眷奖超凡私。
- 公才雅在严徐右，公学独出河汾师。
- 穹班近闻长秘府，奎壁分野生光辉。
- 儒臣见用天下福，讲席宏开太平期。
- 苍崖赤子望苏息，霖雨八荒舍公而其谁。

## 拼音
- yi4 zuo2 zhong1 yuan2 quan2 sheng4 shi2 ， wu3 fang1 gong4 cha2 zou3 jing1 shi1 。
- jian4 xi1 tou2 gang1 zui4 xian1 dao4 ， tian1 zi3 te4 ming4 kai1 jing1 wei2 。
- ru2 chen2 jiang3 bi4 shang4 ming4 zuo4 ， yue4 ming2 chu1 shi4 qiong2 ou1 ci2 。
- yun2 zhang1 zhao1 hui2 yao4 ji3 xi2 ， qun2 gong1 jin4 xie4 yin1 jin4 gui1 。
- wo3 sheng1 ye3 hou4 bu4 ji2 jian4 ， er3 wen2 sheng4 shi4 chang2 jie1 zi1 。
- shi2 nian2 liu2 luo4 gu3 ying2 xia4 ， shui2 wei4 tu2 ku3 gan1 ru2 yi2 。
- peng2 shan1 wei3 ren2 guo2 jun4 yan4 ， ai1 ci3 xia4 tu3 nan2 guan1 ji1 。
- ken3 fen1 xi1 ji1 ben1 shuai1 xiu3 ， ding4 zhi1 juan4 jiang3 chao1 fan2 si1 。
- gong1 cai2 ya3 zai4 yan2 xu2 you4 ， gong1 xue2 du2 chu1 he2 fen2 shi1 。
- qiong2 ban1 jin4 wen2 chang2 mi4 fu3 ， kui2 bi4 fen1 ye3 sheng1 guang1 hui1 。
- ru2 chen2 jian4 yong4 tian1 xia4 fu2 ， jiang3 xi2 hong2 kai1 tai4 ping2 qi1 。
- cang1 ya2 chi4 zi3 wang4 su1 xi1 ， lin2 yu3 ba1 huang1 she4 gong1 er2 qi2 shui2 。

## 注释

## 译文

## 赏析
