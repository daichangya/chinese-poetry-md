---
id: jia-xuan-weng-chen-zi-xin-qian-hou-shi-nian-ye-zan-fu-liao-xiu-ming-xue-zheng-jiang-ta-a2b4e17b
title: 陈子新前后十年叶赞府寮修明学政讲堂成以诗美之
titlePinyin: chen2 zi3 xin1 qian2 hou4 shi2 nian2 ye4 zan4 fu3 liao2 xiu1 ming2 xue2 zheng4 jiang3 tang2 cheng2 yi3 shi1 mei3 zhi1
titleSlug: chen-zi-xin-qian-hou-shi-nian-ye-zan-fu-liao-xiu-ming-xue-zheng-jiang-ta-a2b4e17b
author: 家铉翁
authorPinyin: jia1 xuan4 weng1
authorSlug: jia-xuan-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子产存郑校，僖公修泮宫。
- 彼皆在其位，夫岂难为功。
- 是邦学政久坠地，过者千百但吁忾。
- 有美君子逢掖生，无位乃能行其志。
- 手披荆榛植栋宇，春秋祠事廼有所。
- 衮章巍巍耀城阙，黉舍煌煌列笾俎。
- 尔来几及一星周，欲绪前功谁与主。
- 治中别驾我辈人，惟君复能赞其成。
- 大厦聿新来众隽，讲席备设招诸生。
- 众人所迂君所急，胸次抱负谁能识。
- 后先几年惟一心，兴颓举废多其力。
- 我来是邦知君久，负荷万钧绰其有。
- 更从兴学知君深，少觇用世经纶手。
- 君不见新甫之柏徂徕松，可栋可楹皆在雪霜后。
- 愿培远业待时需，令名与学千载垂不朽。

## 拼音
- zi3 chan3 cun2 zheng4 xiao4 ， xi1 gong1 xiu1 pan4 gong1 。
- bi3 jie1 zai4 qi2 wei4 ， fu1 qi3 nan2 wei2 gong1 。
- shi4 bang1 xue2 zheng4 jiu3 zhui4 di4 ， guo4 zhe3 qian1 bai3 dan4 xu1 kai4 。
- you3 mei3 jun1 zi3 feng2 ye4 sheng1 ， wu2 wei4 nai3 neng2 xing2 qi2 zhi4 。
- shou3 pi1 jing1 zhen1 zhi2 dong4 yu3 ， chun1 qiu1 ci2 shi4 nai3 you3 suo3 。
- gun3 zhang1 wei1 wei1 yao4 cheng2 que1 ， hong2 she4 huang2 huang2 lie4 bian1 zu3 。
- er3 lai2 ji3 ji2 yi4 xing1 zhou1 ， yu4 xu4 qian2 gong1 shui2 yu3 zhu3 。
- zhi4 zhong1 bie2 jia4 wo3 bei4 ren2 ， wei2 jun1 fu4 neng2 zan4 qi2 cheng2 。
- da4 sha4 yu4 xin1 lai2 zhong4 jun4 ， jiang3 xi2 bei4 she4 zhao1 zhu1 sheng1 。
- zhong4 ren2 suo3 yu1 jun1 suo3 ji2 ， xiong1 ci4 bao4 fu4 shui2 neng2 shi2 。
- hou4 xian1 ji3 nian2 wei2 yi4 xin1 ， xing1 tui2 ju3 fei4 duo1 qi2 li4 。
- wo3 lai2 shi4 bang1 zhi1 jun1 jiu3 ， fu4 he4 wan4 jun1 chuo4 qi2 you3 。
- geng4 cong2 xing1 xue2 zhi1 jun1 shen1 ， shao3 chan1 yong4 shi4 jing1 lun2 shou3 。
- jun1 bu2 jian4 xin1 fu3 zhi1 bai3 cu2 lai2 song1 ， ke3 dong4 ke3 ying2 jie1 zai4 xue3 shuang1 hou4 。
- yuan4 pei2 yuan3 ye4 dai4 shi2 xu1 ， ling4 ming2 yu3 xue2 qian1 zai3 chui2 bu4 xiu3 。

## 注释

## 译文

## 赏析
