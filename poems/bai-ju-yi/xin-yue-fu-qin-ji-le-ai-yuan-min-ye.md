---
id: bai-ju-yi-xin-yue-fu-qin-ji-le-ai-yuan-min-ye
title: "新乐府 秦吉了\t哀冤民也"
titlePinyin: "xin1 yue4 fu3   qin2 ji2 le0 \t ai1 yuan1 min2 ye3"
titleSlug: xin-yue-fu-qin-ji-le-ai-yuan-min-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 秦吉了，出南中，彩毛青黑花颈红。
- 耳聪心慧舌端巧，鸟语人言无不通。
- 昨日长爪鸢，今朝大觜乌。
- 鸢捎乳燕一窠覆，乌琢母鸡双眼枯。
- 鸡号堕地燕惊去，然后拾卵攫其雏。
- 岂无雕与鹗，嗉中肉饱不肯搏。
- 亦有鸾鹤群，闲立高飏如不闻。
- 秦吉了，人云尔是能言鸟。
- 岂不见鸡燕之冤苦，吾闻凤皇百鸟主。
- 尔竟不为凤皇之前致一言，安用噪噪闲言语。

## 拼音
- qin2 ji2 le0 ， chu1 nan2 zhong1 ， cai3 mao2 qing1 hei1 hua1 jing3 hong2 。
- er3 cong1 xin1 hui4 she2 duan1 qiao3 ， niao3 yu3 ren2 yan2 wu2 bu4 tong1 。
- zuo2 ri4 chang2 zhua3 yuan1 ， jin1 chao2 da4 zi1 wu1 。
- yuan1 shao1 ru3 yan4 yi4 ke1 fu4 ， wu1 zhuo2 mu3 ji1 shuang1 yan3 ku1 。
- ji1 hao4 duo4 di4 yan4 jing1 qu4 ， ran2 hou4 shi2 luan3 jue2 qi2 chu2 。
- qi3 wu2 diao1 yu3 e4 ， su4 zhong1 rou4 bao3 bu4 ken3 bo2 。
- yi4 you3 luan2 he4 qun2 ， xian2 li4 gao1 yang2 ru2 bu4 wen2 。
- qin2 ji2 le0 ， ren2 yun2 er3 shi4 neng2 yan2 niao3 。
- qi3 bu2 jian4 ji1 yan4 zhi1 yuan1 ku3 ， wu2 wen2 feng4 huang2 bai3 niao3 zhu3 。
- er3 jing4 bu2 wei4 feng4 huang2 zhi1 qian2 zhi4 yi4 yan2 ， an1 yong4 zao4 zao4 xian2 yan2 yu3 。

## 注释

## 译文

## 赏析
