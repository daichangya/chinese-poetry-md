---
id: bai-ju-yi-su-zhou-li-zhong-cheng-yi-yuan-ri-jun-zhai-gan-huai-shi-ji-wei-zhi-ji-yu-b1c6b199
title: 苏州李中丞以元日郡斋感怀诗寄微之及予輙依来篇七言八韵走笔奉荅兼呈微之
titlePinyin: su1 zhou1 li3 zhong1 cheng2 yi3 yuan2 ri4 jun4 zhai1 gan3 huai2 shi1 ji4 wei1 zhi1 ji2 yu3 zhe2 yi1 lai2 pian1 qi1 yan2 ba1 yun4 zou3 bi3 feng4 da2 jian1 cheng2 wei1 zhi1
titleSlug: su-zhou-li-zhong-cheng-yi-yuan-ri-jun-zhai-gan-huai-shi-ji-wei-zhi-ji-yu-b1c6b199
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白首余杭白太守，落魄抛名来已久。
- 一辞渭北故园春，再把江南新岁酒。
- 桮前笑歌徒勉强，镜里形容渐衰朽。
- 领郡慙当潦倒年，邻州喜得平生友。
- 长洲草接松江岸，曲水花连镜湖口。
- 老去还能痛饮无，春来曾作闲游否。
- 凭莺传语报李六，倩鴈将书与元九。
- 莫嗟一日日催人，且贵一年年入手。

## 拼音
- bai2 shou3 yu2 hang2 bai2 tai4 shou3 ， luo4 po4 pao1 ming2 lai2 yi3 jiu3 。
- yi4 ci2 wei4 bei3 gu4 yuan2 chun1 ， zai4 ba3 jiang1 nan2 xin1 sui4 jiu3 。
- bei1 qian2 xiao4 ge1 tu2 mian3 qiang3 ， jing4 li3 xing2 rong2 jian4 shuai1 xiu3 。
- ling3 jun4 can2 dang1 liao2 dao3 nian2 ， lin2 zhou1 xi3 de2 ping2 sheng1 you3 。
- chang2 zhou1 cao3 jie1 song1 jiang1 an4 ， qu1 shui3 hua1 lian2 jing4 hu2 kou3 。
- lao3 qu4 hai2 neng2 tong4 yin3 wu2 ， chun1 lai2 ceng2 zuo4 xian2 you2 fou3 。
- ping2 ying1 chuan2 yu3 bao4 li3 liu4 ， qian4 yan4 jiang1 shu1 yu3 yuan2 jiu3 。
- mo4 jie1 yi2 ri4 ri4 cui1 ren2 ， qie3 gui4 yi4 nian2 nian2 ru4 shou3 。

## 注释

## 译文

## 赏析
