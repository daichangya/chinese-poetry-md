---
id: bai-ju-yi-jiang-zhou-fu-zhong-zhou-zhi-jiang-ling-yi-lai-zhou-zhong-shi-she-di-wu-shi-yun
title: 江州赴忠州，至江陵已来，舟中示舍弟五十韵
titlePinyin: jiang1 zhou1 fu4 zhong1 zhou1 ， zhi4 jiang1 ling2 yi3 lai2 ， zhou1 zhong1 shi4 she4 di4 wu3 shi2 yun4
titleSlug: jiang-zhou-fu-zhong-zhou-zhi-jiang-ling-yi-lai-zhou-zhong-shi-she-di-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔作咸秦客，常思江海行。今来仍尽室，此去又专城。
- 典午犹为幸，分忧固是荣。簈星州乘送，艛艓驿船迎。
- 共载皆妻子，同游即弟兄。宁辞浪迹远，且贵赏心并。
- 云展帆高挂，飙驰棹迅征。溯流从汉浦，循路转荆衡。
- 山逐时移色，江随地改名。风光近东早，水木向南清。
- 夏口烟孤起，湘川雨半晴。日煎红浪沸，月射白砂明。
- 北渚寒留雁，南枝暖待莺。骈朱桃露萼，点翠柳含萌。
- 亥市鱼盐聚，神林鼓笛鸣。壶浆椒叶气，歌曲竹枝声。
- 系缆怜沙静，垂纶爱岸平。水餐红粒稻，野茹紫花菁。
- 瓯泛茶如乳，台粘酒似饧。脍长抽锦缕，藕脆削琼英。
- 容易来千里，斯须进一程。未曾劳气力，渐觉有心情。
- 卧稳添春睡，行迟带酒酲。忽愁牵世网，便欲濯尘缨。
- 早接文场战，曾争翰苑盟。掉头称俊造，翘足取公卿。
- 且昧随时义，徒输报国诚。众排恩易失，偏压势先倾。
- 虎尾忧危切，鸿毛性命轻。烛蛾谁救活，蚕茧自缠萦。
- 敛手辞双阙，回眸望两京。长沙抛贾谊，漳浦卧刘桢。
- 𫛸鴂鸣还歇，蟾蜍破又盈。年光同激箭，乡思极摇旌。
- 潦倒亲知笑，衰羸旧识惊。乌头因感白，鱼尾为劳赪。
- 剑学将何用，丹烧竟不成。孤舟萍一叶，双鬓雪千茎。
- 老见人情尽，闲思物理精。如汤探冷热，似博斗输赢。
- 险路应须避，迷途莫共争。此心知止足，何物要经营。
- 玉向泥中洁，松经雪后贞。无妨隐朝市，不必谢寰瀛。
- 但在前非悟，期无后患婴。多知非景福，少语是元亨。
- 晦即全身药，明为伐性兵。昏昏随世俗，蠢蠢学黎甿。
- 鸟以能言cm，龟缘入梦烹。知之一何晚，犹足保余生。

## 拼音
- xi1 zuo4 xian2 qin2 ke4 ， chang2 si1 jiang1 hai3 xing2 。 jin1 lai2 reng2 jin4 shi4 ， ci3 qu4 you4 zhuan1 cheng2 。
- dian3 wu3 you2 wei4 xing4 ， fen1 you1 gu4 shi4 rong2 。 ping2 xing1 zhou1 cheng2 song4 ， lou2 die2 yi4 chuan2 ying2 。
- gong4 zai3 jie1 qi1 zi3 ， tong2 you2 ji2 di4 xiong0 。 ning2 ci2 lang4 ji4 yuan3 ， qie3 gui4 shang3 xin1 bing4 。
- yun2 zhan3 fan1 gao1 gua4 ， biao1 chi2 zhao4 xun4 zheng1 。 su4 liu2 cong2 han4 pu3 ， xun2 lu4 zhuan3 jing1 heng2 。
- shan1 zhu2 shi2 yi2 se4 ， jiang1 sui2 di4 gai3 ming2 。 feng1 guang1 jin4 dong1 zao3 ， shui3 mu4 xiang4 nan2 qing1 。
- xia4 kou3 yan1 gu1 qi3 ， xiang1 chuan1 yu3 ban4 qing2 。 ri4 jian1 hong2 lang4 fei4 ， yue4 she4 bai2 sha1 ming2 。
- bei3 zhu3 han2 liu2 yan4 ， nan2 zhi1 nuan3 dai4 ying1 。 pian2 zhu1 tao2 lu4 e4 ， dian3 cui4 liu3 han2 meng2 。
- hai4 shi4 yu2 yan2 ju4 ， shen2 lin2 gu3 di2 ming2 。 hu2 jiang1 jiao1 ye4 qi4 ， ge1 qu3 zhu2 zhi1 sheng1 。
- xi4 lan3 lian2 sha1 jing4 ， chui2 lun2 ai4 an4 ping2 。 shui3 can1 hong2 li4 dao4 ， ye3 ru2 zi3 hua1 jing1 。
- ou1 fan4 cha2 ru2 ru3 ， tai2 nian2 jiu3 si4 tang2 。 kuai4 chang2 chou1 jin3 lü3 ， ou3 cui4 xiao1 qiong2 ying1 。
- rong2 yi4 lai2 qian1 li3 ， si1 xu1 jin4 yi4 cheng2 。 wei4 ceng2 lao2 qi4 li4 ， jian4 jue2 you3 xin1 qing2 。
- wo4 wen3 tian1 chun1 shui4 ， xing2 chi2 dai4 jiu3 cheng2 。 hu1 chou2 qian1 shi4 wang3 ， bian4 yu4 zhuo2 chen2 ying1 。
- zao3 jie1 wen2 chang3 zhan4 ， ceng2 zheng1 han4 yuan4 meng2 。 diao4 tou2 cheng1 jun4 zao4 ， qiao4 zu2 qu3 gong1 qing1 。
- qie3 mei4 sui2 shi2 yi4 ， tu2 shu1 bao4 guo2 cheng2 。 zhong4 pai2 en1 yi4 shi1 ， pian1 ya1 shi4 xian1 qing1 。
- hu3 wei3 you1 wei1 qie4 ， hong2 mao2 xing4 ming4 qing1 。 zhu2 e2 shui2 jiu4 huo2 ， can2 jian3 zi4 chan2 ying2 。
- lian3 shou3 ci2 shuang1 que1 ， hui2 mou2 wang4 liang3 jing1 。 chang2 sha1 pao1 jia3 yi4 ， zhang1 pu3 wo4 liu2 zhen1 。
- 𫛸 jue2 ming2 hai2 xie1 ， chan2 chu2 po4 you4 ying2 。 nian2 guang1 tong2 ji1 jian4 ， xiang1 si1 ji2 yao2 jing1 。
- liao2 dao3 qin1 zhi1 xiao4 ， shuai1 lei2 jiu4 shi2 jing1 。 wu1 tou2 yin1 gan3 bai2 ， yu2 wei3 wei4 lao2 cheng1 。
- jian4 xue2 jiang1 he2 yong4 ， dan1 shao1 jing4 bu4 cheng2 。 gu1 zhou1 ping2 yi2 ye4 ， shuang1 bin4 xue3 qian1 jing1 。
- lao3 jian4 ren2 qing2 jin4 ， xian2 si1 wu4 li3 jing1 。 ru2 tang1 tan4 leng3 re4 ， si4 bo2 dou4 shu1 ying2 。
- xian3 lu4 ying4 xu1 bi4 ， mi2 tu2 mo4 gong4 zheng1 。 ci3 xin1 zhi1 zhi3 zu2 ， he2 wu4 yao4 jing1 ying2 。
- yu4 xiang4 ni2 zhong1 jie2 ， song1 jing1 xue3 hou4 zhen1 。 wu2 fang2 yin3 chao2 shi4 ， bu2 bi4 xie4 huan2 ying2 。
- dan4 zai4 qian2 fei1 wu4 ， qi1 wu2 hou4 huan4 ying1 。 duo1 zhi1 fei1 jing3 fu2 ， shao3 yu3 shi4 yuan2 heng1 。
- hui4 ji2 quan2 shen1 yao4 ， ming2 wei4 fa2 xing4 bing1 。 hun1 hun1 sui2 shi4 su2 ， chun3 chun3 xue2 li2 meng2 。
- niao3 yi3 neng2 yan2 c m ， gui1 yuan2 ru4 meng4 peng1 。 zhi1 zhi1 yi1 he2 wan3 ， you2 zu2 bao3 yu2 sheng1 。

## 注释

## 译文

## 赏析
