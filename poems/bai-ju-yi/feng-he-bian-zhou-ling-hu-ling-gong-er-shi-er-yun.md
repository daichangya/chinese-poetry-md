---
id: bai-ju-yi-feng-he-bian-zhou-ling-hu-ling-gong-er-shi-er-yun
title: 奉和汴州令狐令公二十二韵
titlePinyin: feng4 he2 bian4 zhou1 ling2 hu2 ling4 gong1 er4 shi2 er4 yun4
titleSlug: feng-he-bian-zhou-ling-hu-ling-gong-er-shi-er-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 客有东征者，夷门一落帆。二年方得到，五日未为淹。
- 在浚旌重葺，游梁馆更添。心因好善乐，貌为礼贤谦。
- 俗阜知敦劝，民安见察廉。仁风扇道路，阴雨膏闾阎。
- 文律操将柄，兵机钓得钤。碧幢油叶叶，红旆火襜襜。
- 景象春加丽，威容晓助严。枪森赤豹尾，纛咤黑龙髯。
- 门静尘初敛，城昏日半衔。选幽开后院，占胜坐前簷。
- 平展丝头毯，高褰锦额帘。雷捶柘枝鼓，雪摆胡腾衫。
- 发滑歌钗坠，妆光舞汗沾。回灯花簇簇，过酒玉纤纤。
- 馔盛盘心𣨼，醅浓盏底黏。陆珍熊掌烂，海味蟹螯咸。
- 福履千夫祝，形仪四座瞻。羊公长在岘，傅说莫归岩。
- 眷爱人人遍，风情事事兼。犹嫌客不醉，同赋夜厌厌。

## 拼音
- ke4 you3 dong1 zheng1 zhe3 ， yi2 men2 yi2 luo4 fan1 。 er4 nian2 fang1 de2 dao4 ， wu3 ri4 wei4 wei4 yan1 。
- zai4 jun4 jing1 zhong4 qi4 ， you2 liang2 guan3 geng4 tian1 。 xin1 yin1 hao3 shan4 le4 ， mao4 wei4 li3 xian2 qian1 。
- su2 fu4 zhi1 dun1 quan4 ， min2 an1 jian4 cha2 lian2 。 ren2 feng1 shan4 dao4 lu4 ， yin1 yu3 gao1 lü2 yan2 。
- wen2 lü4 cao1 jiang1 bing3 ， bing1 ji1 diao4 de2 qian2 。 bi4 zhuang4 you2 ye4 ye4 ， hong2 pei4 huo3 chan1 chan1 。
- jing3 xiang4 chun1 jia1 li4 ， wei1 rong2 xiao3 zhu4 yan2 。 qiang1 sen1 chi4 bao4 wei3 ， dao4 zha4 hei1 long2 ran2 。
- men2 jing4 chen2 chu1 lian3 ， cheng2 hun1 ri4 ban4 xian2 。 xuan3 you1 kai1 hou4 yuan4 ， zhan4 sheng4 zuo4 qian2 yan2 。
- ping2 zhan3 si1 tou2 tan3 ， gao1 qian1 jin3 e2 lian2 。 lei2 chui2 zhe4 zhi1 gu3 ， xue3 bai3 hu2 teng2 shan1 。
- fa1 hua2 ge1 chai1 zhui4 ， zhuang1 guang1 wu3 han4 zhan1 。 hui2 deng1 hua1 cu4 cu4 ， guo4 jiu3 yu4 xian1 xian1 。
- zhuan4 sheng4 pan2 xin1 𣨼 ， pei1 nong2 zhan3 di3 nian2 。 lu4 zhen1 xiong2 zhang3 lan4 ， hai3 wei4 xie4 ao2 xian2 。
- fu2 lü3 qian1 fu1 zhu4 ， xing2 yi2 si4 zuo4 zhan1 。 yang2 gong1 chang2 zai4 xian4 ， fu4 shuo1 mo4 gui1 yan2 。
- juan4 ai4 ren2 ren2 bian4 ， feng1 qing2 shi4 shi4 jian1 。 you2 xian2 ke4 bu2 zui4 ， tong2 fu4 ye4 yan4 yan4 。

## 注释

## 译文

## 赏析
