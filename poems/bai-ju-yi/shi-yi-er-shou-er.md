---
id: bai-ju-yi-shi-yi-er-shou-er
title: 适意二首 二
titlePinyin: shi4 yi4 er4 shou3   er4
titleSlug: shi-yi-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 早岁从旅游，颇谙时俗意。
- 中年忝班列，备见朝廷事。
- 作客诚已难，为臣尤不易。
- 况余方且介，举动多忤累。
- 直道速我尤，诡遇非吾志。
- 胸中十年内，消尽浩然气。
- 自从返田亩，顿觉无忧媿。
- 蟠木用难施，浮云心易遂。
- 悠悠身与世，从此两相弃。

## 拼音
- zao3 sui4 cong2 lü3 you2 ， po1 an1 shi2 su2 yi4 。
- zhong1 nian2 tian3 ban1 lie4 ， bei4 jian4 chao2 ting2 shi4 。
- zuo4 ke4 cheng2 yi3 nan2 ， wei4 chen2 you2 bu2 yi4 。
- kuang4 yu2 fang1 qie3 jie4 ， ju3 dong4 duo1 wu3 lei4 。
- zhi2 dao4 su4 wo3 you2 ， gui3 yu4 fei1 wu2 zhi4 。
- xiong1 zhong1 shi2 nian2 nei4 ， xiao1 jin4 hao4 ran2 qi4 。
- zi4 cong2 fan3 tian2 mu3 ， dun4 jue2 wu2 you1 kui4 。
- pan2 mu4 yong4 nan2 shi1 ， fu2 yun2 xin1 yi4 sui4 。
- you1 you1 shen1 yu3 shi4 ， cong2 ci3 liang3 xiang1 qi4 。

## 注释

## 译文

## 赏析
