---
id: bai-ju-yi-zeng-you-wu-shou-san
title: 赠友五首 三
titlePinyin: zeng4 you3 wu3 shou3   san1
titleSlug: zeng-you-wu-shou-san
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 私家无钱炉，平地无铜山。
- 胡为秋夏税，岁岁输铜钱。
- 钱力日已重，农力日已殚。
- 贱粜粟与麦，贱贸丝与緜。
- 岁暮衣食尽，焉得无饥寒。
- 吾闻国之初，有制垂不刊。
- 庸必算丁口，租必计桑田。
- 不求土所无，不强人所难。
- 量入以为出，上足下亦安。
- 兵兴一变法，兵息遂不还。
- 使我农桑人，顦顇畎亩间。
- 谁能革此弊，待君秉利权。
- 复彼租庸法，令如贞观年。

## 拼音
- si1 jia1 wu2 qian2 lu2 ， ping2 di4 wu2 tong2 shan1 。
- hu2 wei4 qiu1 xia4 shui4 ， sui4 sui4 shu1 tong2 qian2 。
- qian2 li4 ri4 yi3 zhong4 ， nong2 li4 ri4 yi3 dan1 。
- jian4 tiao4 su4 yu3 mai4 ， jian4 mao4 si1 yu3 mian2 。
- sui4 mu4 yi1 shi2 jin4 ， yan1 de2 wu2 ji1 han2 。
- wu2 wen2 guo2 zhi1 chu1 ， you3 zhi4 chui2 bu4 kan1 。
- yong1 bi4 suan4 ding1 kou3 ， zu1 bi4 ji4 sang1 tian2 。
- bu4 qiu2 tu3 suo3 wu2 ， bu4 qiang2 ren2 suo3 nan2 。
- liang2 ru4 yi3 wei2 chu1 ， shang4 zu2 xia4 yi4 an1 。
- bing1 xing1 yi2 bian4 fa3 ， bing1 xi1 sui4 bu4 hai2 。
- shi3 wo3 nong2 sang1 ren2 ， qiao2 cui4 quan3 mu3 jian1 。
- shui2 neng2 ge2 ci3 bi4 ， dai4 jun1 bing3 li4 quan2 。
- fu4 bi3 zu1 yong1 fa3 ， ling4 ru2 zhen1 guan1 nian2 。

## 注释

## 译文

## 赏析
