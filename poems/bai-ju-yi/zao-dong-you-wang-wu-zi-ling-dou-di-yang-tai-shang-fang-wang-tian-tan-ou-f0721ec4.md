---
id: bai-ju-yi-zao-dong-you-wang-wu-zi-ling-dou-di-yang-tai-shang-fang-wang-tian-tan-ou-f0721ec4
title: 早冬游王屋自灵都抵阳台上方望天坛偶吟成章寄温谷周尊师中书李相公
titlePinyin: zao3 dong1 you2 wang2 wu1 zi4 ling2 dou1 di3 yang2 tai2 shang4 fang1 wang4 tian1 tan2 ou3 yin2 cheng2 zhang1 ji4 wen1 gu3 zhou1 zun1 shi1 zhong1 shu1 li3 xiang4 gong0
titleSlug: zao-dong-you-wang-wu-zi-ling-dou-di-yang-tai-shang-fang-wang-tian-tan-ou-f0721ec4
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 霜降山水清，王屋十月时。石泉碧漾漾，岩树红离离。
- 朝为灵都游，暮有阳台期。飘然世尘外，鸾鹤如可追。
- 忽念公程尽，复惭身力衰。天坛在天半，欲上心迟迟。
- 尝闻此游者，隐客与损之。各抱贵仙骨，俱非泥垢姿。
- 二人相顾言，彼此称男儿。若不为松乔，即须作皋夔。
- 今果如其语，光彩双葳蕤。一人佩金印，一人翳玉芝。
- 我来高其事，咏叹偶成诗。为君题石上，欲使故山知。

## 拼音
- shuang1 jiang4 shan1 shui3 qing1 ， wang2 wu1 shi2 yue4 shi2 。 shi2 quan2 bi4 yang4 yang4 ， yan2 shu4 hong2 li2 li2 。
- chao2 wei4 ling2 dou1 you2 ， mu4 you3 yang2 tai2 qi1 。 piao1 ran2 shi4 chen2 wai4 ， luan2 he4 ru2 ke3 zhui1 。
- hu1 nian4 gong1 cheng2 jin4 ， fu4 can2 shen1 li4 shuai1 。 tian1 tan2 zai4 tian1 ban4 ， yu4 shang4 xin1 chi2 chi2 。
- chang2 wen2 ci3 you2 zhe3 ， yin3 ke4 yu3 sun3 zhi1 。 ge4 bao4 gui4 xian1 gu3 ， ju4 fei1 ni2 gou4 zi1 。
- er4 ren2 xiang1 gu4 yan2 ， bi3 ci3 cheng1 nan2 er2 。 ruo4 bu2 wei4 song1 qiao2 ， ji2 xu1 zuo4 gao1 kui2 。
- jin1 guo3 ru2 qi2 yu3 ， guang1 cai3 shuang1 wei1 rui2 。 yi4 ren2 pei4 jin1 yin4 ， yi4 ren2 yi4 yu4 zhi1 。
- wo3 lai2 gao1 qi2 shi4 ， yong3 tan4 ou3 cheng2 shi1 。 wei4 jun1 ti2 shi2 shang4 ， yu4 shi3 gu4 shan1 zhi1 。

## 注释

## 译文

## 赏析
