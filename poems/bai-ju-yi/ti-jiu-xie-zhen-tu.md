---
id: bai-ju-yi-ti-jiu-xie-zhen-tu
title: 题旧写真图
titlePinyin: ti2 jiu4 xie3 zhen1 tu2
titleSlug: ti-jiu-xie-zhen-tu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我昔三十六，写貌在丹青。我今四十六，衰悴卧江城。
- 岂比十年老，曾与众苦并。一照旧图画，无复昔仪形。
- 形影默相顾，如弟对老兄。况使他人见，能不昧平生。
- 羲和鞭日走，不为我少停。形骸属日月，老去何足惊。
- 所恨凌烟阁，不得画功名。

## 拼音
- wo3 xi1 san1 shi2 liu4 ， xie3 mao4 zai4 dan1 qing1 。 wo3 jin1 si4 shi2 liu4 ， shuai1 cui4 wo4 jiang1 cheng2 。
- qi3 bi3 shi2 nian2 lao3 ， ceng2 yu3 zhong4 ku3 bing4 。 yi2 zhao4 jiu4 tu2 hua4 ， wu2 fu4 xi1 yi2 xing2 。
- xing2 ying3 mo4 xiang1 gu4 ， ru2 di4 dui4 lao3 xiong1 。 kuang4 shi3 ta1 ren2 jian4 ， neng2 bu2 mei4 ping2 sheng1 。
- xi1 he2 bian1 ri4 zou3 ， bu2 wei4 wo3 shao3 ting2 。 xing2 hai2 shu3 ri4 yue4 ， lao3 qu4 he2 zu2 jing1 。
- suo3 hen4 ling2 yan1 ge2 ， bu4 de2 hua4 gong1 ming2 。

## 注释

## 译文

## 赏析
