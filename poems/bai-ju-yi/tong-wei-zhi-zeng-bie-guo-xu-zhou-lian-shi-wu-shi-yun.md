---
id: bai-ju-yi-tong-wei-zhi-zeng-bie-guo-xu-zhou-lian-shi-wu-shi-yun
title: 同微之赠别郭虚舟炼师五十韵
titlePinyin: tong2 wei1 zhi1 zeng4 bie2 guo1 xu1 zhou1 lian4 shi1 wu3 shi2 yun4
titleSlug: tong-wei-zhi-zeng-bie-guo-xu-zhou-lian-shi-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我为江司马，君为荆判司。俱当愁悴日，始识虚舟师。
- 师年三十余，白皙好容仪。专心在铅汞，余力工琴棋。
- 静弹弦数声，闲饮酒一卮。因指尘土下，蜉蝣良可悲。
- 不闻姑射上，千岁冰雪肌。不见辽城外，古今冢累累。
- 嗟我天地间，有术人莫知。得可逃死籍，不唯走三尸。
- 授我参同契，其辞妙且微。六一閟扃𫔎，子午守雄雌。
- 我读随日悟，心中了无疑。黄芽与紫车，谓其坐致之。
- 自负因自叹，人生号男儿。若不佩金印，即合翳玉芝。
- 高谢人间世，深结山中期。泥坛方合矩，铸鼎圆中规。
- 炉橐一以动，瑞气红辉辉。斋心独叹拜，中夜偷一窥。
- 二物正欣合，厥状何怪奇。绸缪夫妇体，狎猎鱼龙姿。
- 简寂馆钟后，紫霄峰晓时。心尘未净洁，火候遂参差。
- 万寿觊刀圭，千功失毫厘。先生弹指起，姹女随烟飞。
- 始知缘会间，阴骘不可移。药灶今夕罢，诏书明日追。
- 追我复追君，次第承恩私。官虽小大殊，同立白玉墀。
- 我直紫微闼，手进赏罚词。君侍玉皇座，口含生杀机。
- 直躬易媒孽，浮俗我瑕疵。转徙今安在，越峤吴江湄。
- 一提支郡印，一建连帅旗。何言四百里，不见如天涯。
- 秋风旦夕来，白日西南驰。雪霜各满鬓，朱紫徒为衣。
- 师从庐山洞，访旧来于斯。寻君又觅我，风驭纷逶迤。
- 帔裾曳黄绢，须发垂青丝。逢人但敛手，问道亦颔颐。
- 孤云难久留，十日告将归。款曲话平昔，殷勤勉衰羸。
- 后会杳何许，前心日磷缁。俗家无异物，何以充别资。
- 素笺一百句，题附元家诗。朱顶鹤一只，与师云间骑。
- 云间鹤背上，故情若相思。时时摘一句，唱作步虚辞。

## 拼音
- wo3 wei4 jiang1 si1 ma3 ， jun1 wei4 jing1 pan4 si1 。 ju4 dang1 chou2 cui4 ri4 ， shi3 shi2 xu1 zhou1 shi1 。
- shi1 nian2 san1 shi2 yu2 ， bai2 xi1 hao3 rong2 yi2 。 zhuan1 xin1 zai4 qian1 gong3 ， yu2 li4 gong1 qin2 qi2 。
- jing4 tan2 xian2 shu4 sheng1 ， xian2 yin3 jiu3 yi4 zhi1 。 yin1 zhi3 chen2 tu3 xia4 ， fu2 you2 liang2 ke3 bei1 。
- bu4 wen2 gu1 she4 shang4 ， qian1 sui4 bing1 xue3 ji1 。 bu2 jian4 liao2 cheng2 wai4 ， gu3 jin1 zhong3 lei4 lei4 。
- jie1 wo3 tian1 di4 jian1 ， you3 shu4 ren2 mo4 zhi1 。 de2 ke3 tao2 si3 ji2 ， bu4 wei2 zou3 san1 shi1 。
- shou4 wo3 can1 tong2 qi4 ， qi2 ci2 miao4 qie3 wei1 。 liu4 yi1 bi4 jiong1 jue2 ， zi3 wu3 shou3 xiong2 ci2 。
- wo3 du2 sui2 ri4 wu4 ， xin1 zhong1 le0 wu2 yi2 。 huang2 ya2 yu3 zi3 che1 ， wei4 qi2 zuo4 zhi4 zhi1 。
- zi4 fu4 yin1 zi4 tan4 ， ren2 sheng1 hao4 nan2 er2 。 ruo4 bu2 pei4 jin1 yin4 ， ji2 he2 yi4 yu4 zhi1 。
- gao1 xie4 ren2 jian1 shi4 ， shen1 jie2 shan1 zhong1 qi1 。 ni2 tan2 fang1 he2 ju3 ， zhu4 ding3 yuan2 zhong1 gui1 。
- lu2 tuo2 yi4 yi3 dong4 ， rui4 qi4 hong2 hui1 hui1 。 zhai1 xin1 du2 tan4 bai4 ， zhong1 ye4 tou1 yi4 kui1 。
- er4 wu4 zheng4 xin1 he2 ， jue2 zhuang4 he2 guai4 qi2 。 chou2 mou2 fu1 fu4 ti3 ， xia2 lie4 yu2 long2 zi1 。
- jian3 ji4 guan3 zhong1 hou4 ， zi3 xiao1 feng1 xiao3 shi2 。 xin1 chen2 wei4 jing4 jie2 ， huo3 hou4 sui4 cen1 ci1 。
- wan4 shou4 ji4 dao1 gui1 ， qian1 gong1 shi1 hao2 li2 。 xian1 sheng1 tan2 zhi3 qi3 ， cha4 nü3 sui2 yan1 fei1 。
- shi3 zhi1 yuan2 hui4 jian1 ， yin1 zhi4 bu4 ke3 yi2 。 yao4 zao4 jin1 xi1 ba4 ， zhao4 shu1 ming2 ri4 zhui1 。
- zhui1 wo3 fu4 zhui1 jun1 ， ci4 di4 cheng2 en1 si1 。 guan1 sui1 xiao3 da4 shu1 ， tong2 li4 bai2 yu4 chi2 。
- wo3 zhi2 zi3 wei1 ta4 ， shou3 jin4 shang3 fa2 ci2 。 jun1 shi4 yu4 huang2 zuo4 ， kou3 han2 sheng1 sha1 ji1 。
- zhi2 gong1 yi4 mei2 nie4 ， fu2 su2 wo3 xia2 ci1 。 zhuan3 xi3 jin1 an1 zai4 ， yue4 qiao2 wu2 jiang1 mei2 。
- yi4 ti2 zhi1 jun4 yin4 ， yi2 jian4 lian2 shuai4 qi2 。 he2 yan2 si4 bai3 li3 ， bu2 jian4 ru2 tian1 ya2 。
- qiu1 feng1 dan4 xi1 lai2 ， bai2 ri4 xi1 nan2 chi2 。 xue3 shuang1 ge4 man3 bin4 ， zhu1 zi3 tu2 wei4 yi1 。
- shi1 cong2 lu2 shan1 dong4 ， fang3 jiu4 lai2 yu2 si1 。 xun2 jun1 you4 mi4 wo3 ， feng1 yu4 fen1 wei1 yi2 。
- pei4 ju1 ye4 huang2 juan4 ， xu1 fa4 chui2 qing1 si1 。 feng2 ren2 dan4 lian3 shou3 ， wen4 dao4 yi4 han4 yi2 。
- gu1 yun2 nan2 jiu3 liu2 ， shi2 ri4 gao4 jiang1 gui1 。 kuan3 qu3 hua4 ping2 xi1 ， yin1 qin2 mian3 shuai1 lei2 。
- hou4 hui4 yao3 he2 xu3 ， qian2 xin1 ri4 lin2 zi1 。 su2 jia1 wu2 yi4 wu4 ， he2 yi3 chong1 bie2 zi1 。
- su4 jian1 yi4 bai3 ju4 ， ti2 fu4 yuan2 jia1 shi1 。 zhu1 ding3 he4 yi4 zhi1 ， yu3 shi1 yun2 jian1 qi2 。
- yun2 jian1 he4 bei4 shang4 ， gu4 qing2 ruo4 xiang1 si1 。 shi2 shi2 zhai1 yi2 ju4 ， chang4 zuo4 bu4 xu1 ci2 。

## 注释

## 译文

## 赏析
