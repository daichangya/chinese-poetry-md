---
id: bai-ju-yi-wei-cun-tui-ju-ji-li-bu-cui-shi-lang-han-lin-qian-she-ren-shi-yi-bai-yun
title: 渭村退居，寄礼部崔侍郎、翰林钱舍人诗一百韵
titlePinyin: wei4 cun1 tui4 ju1 ， ji4 li3 bu4 cui1 shi4 lang2 、 han4 lin2 qian2 she4 ren2 shi1 yi4 bai3 yun4
titleSlug: wei-cun-tui-ju-ji-li-bu-cui-shi-lang-han-lin-qian-she-ren-shi-yi-bai-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圣代元和岁，闲居渭水阳。不才甘命舛，多幸遇时康。
- 朝野分伦序，贤愚定否臧。重文疏卜式，尚少弃冯唐。
- 由是推天运，从兹乐性场。笼禽放高翥，雾豹得深藏。
- 世虑休相扰，身谋且自强。犹须务衣食，未免事农桑。
- 薙草通三径，开田占一坊。昼扉扃白版，夜碓扫黄粱。
- 隙地治场圃，闲时粪土疆。枳篱编刺夹，薤垄擘科秧。
- 穑力嫌身病，农心愿岁穰。朝衣典杯酒，佩剑博牛羊。
- 困倚栽松锸，饥提采蕨筐。引泉来后涧，移竹下前冈。
- 生计虽勤苦，家资甚渺茫。尘埃常满甑，钱帛少盈囊。
- 弟病仍扶杖，妻愁不出房。传衣念蓝缕，举案笑糟糠。
- 犬吠村胥闹，蝉鸣织妇忙。纳租看县帖，输粟问军仓。
- 夕歇攀村树，秋行绕野塘。云容阴惨澹，月色冷悠扬。
- 荞麦铺花白，棠梨间叶黄。早寒风摵摵，新霁月苍苍。
- 园菜迎霜死，庭芜过雨荒。簷空愁宿燕，壁暗思啼螀。
- 眼为看书损，肱因运甓伤。病骸浑似木，老鬓欲成霜。
- 少睡知年长，端忧觉夜长。旧游多废忘，往事偶思量。
- 忽忆烟霄路，常陪剑履行。登朝思检束，入阁学趋跄。
- 命偶风云会，恩覃雨露霶。沾枯发枝叶，磨钝起锋铓。
- 崔阁连镳骛，钱兄接翼翔。齐竽混韶夏，燕石厕琳琅。
- 同日升金马，分宵直未央。共词加宠命，合表谢恩光。
- 厩马骄初跨，天厨味始尝。朝晡颁饼饵，寒暑赐衣裳。
- 对秉鹅毛笔，俱含鸡舌香。青缣衾薄絮，朱里幕高张。
- 昼食恒连案，宵眠每并床。差肩承诏旨，连署进封章。
- 起草偏同视，疑文最共详。灭私容点窜，穷理析毫芒。
- 便共输肝胆，何曾异肺肠。慎微参石奋，决密与张汤。
- 禁闼青交琐，宫垣紫界墙。井阑排菡萏，簷瓦斗鸳鸯。
- 楼额题𫛛鹊，池心浴凤凰。风枝万年动，温树四时芳。
- 宿露凝金掌，晨晖上璧珰。砌筠涂绿粉，庭果滴红浆。
- 晓从朝兴庆，春陪宴柏梁。传呼鞭索索，拜舞佩锵锵。
- 仙仗环双阙，神兵辟两厢。火翻红尾旆，冰卓白竿枪。
- 滉漾经鱼藻，深沈近浴堂。分庭皆命妇，对院即储皇。
- 贵主冠浮动，亲王辔闹装。金钿相照耀，朱紫间荧煌。
- 球簇桃花绮，歌巡竹叶觞。洼银中贵带，昂黛内人妆。
- 赐禊东城下，颁酺曲水傍。尊罍分圣酒，妓乐借仙倡。
- 浅酌看红药，徐吟把绿杨。宴回过御陌，行歇入僧房。
- 白鹿原东脚，青龙寺北廊。望春花景暖，避暑竹风凉。
- 下直闲如社，寻芳醉似狂。有时还后到，无处不相将。
- 鸡鹤初虽杂，萧兰久乃彰。来燕隗贵重，去鲁孔恓惶。
- 聚散期难定，飞沉势不常。五年同昼夜，一别似参商。
- 屈折孤生竹，销摧百炼钢。途穷任憔悴，道在肯彷徨。
- 尚念遗簪折，仍怜病雀疮。恤寒分赐帛，救馁减余粮。
- 药物来盈裹，书题寄满箱。殷勤翰林主，珍重礼闱郎。
- 喣沫诚多谢，抟扶岂所望。提携劳气力，吹簸不飞扬。
- 拙劣才何用，龙钟分自当。妆嫫徒费黛，磨甋讵成璋。
- 习隐将时背，干名与道妨。外身宗老氏，齐物学蒙庄。
- 疏放遗千虑，愚蒙守一方。乐天无怨叹，倚命不劻勷。
- 愤懑胸须豁，交加臂莫攘。珠沉犹是宝，金跃未为祥。
- 泥尾休摇掉，灰心罢激昂。渐闲亲道友，因病事医王。
- 息乱归禅定，存神入坐亡。断痴求慧剑，济苦得慈航。
- 不动为吾志，无何是我乡。可怜身与世，从此两相忘。

## 拼音
- sheng4 dai4 yuan2 he2 sui4 ， xian2 ju1 wei4 shui3 yang2 。 bu4 cai2 gan1 ming4 chuan3 ， duo1 xing4 yu4 shi2 kang1 。
- chao2 ye3 fen1 lun2 xu4 ， xian2 yu2 ding4 fou3 zang1 。 zhong4 wen2 shu1 bu3 shi4 ， shang4 shao3 qi4 feng2 tang2 。
- you2 shi4 tui1 tian1 yun4 ， cong2 zi1 le4 xing4 chang3 。 long2 qin2 fang4 gao1 zhu4 ， wu4 bao4 de2 shen1 cang2 。
- shi4 lü4 xiu1 xiang1 rao3 ， shen1 mou2 qie3 zi4 qiang2 。 you2 xu1 wu4 yi1 shi2 ， wei4 mian3 shi4 nong2 sang1 。
- ti4 cao3 tong1 san1 jing4 ， kai1 tian2 zhan4 yi4 fang1 。 zhou4 fei1 jiong1 bai2 ban3 ， ye4 dui4 sao3 huang2 liang2 。
- xi4 di4 zhi4 chang3 pu3 ， xian2 shi2 fen4 tu3 jiang1 。 zhi3 li2 bian1 ci4 jia2 ， xie4 long3 bo4 ke1 yang1 。
- se4 li4 xian2 shen1 bing4 ， nong2 xin1 yuan4 sui4 rang2 。 chao2 yi1 dian3 bei1 jiu3 ， pei4 jian4 bo2 niu2 yang2 。
- kun4 yi3 zai1 song1 cha1 ， ji1 ti2 cai3 jue2 kuang1 。 yin3 quan2 lai2 hou4 jian4 ， yi2 zhu2 xia4 qian2 gang1 。
- sheng1 ji4 sui1 qin2 ku3 ， jia1 zi1 shen4 miao3 mang2 。 chen2 ai1 chang2 man3 zeng4 ， qian2 bo2 shao3 ying2 nang2 。
- di4 bing4 reng2 fu2 zhang4 ， qi1 chou2 bu4 chu1 fang2 。 chuan2 yi1 nian4 lan2 lü3 ， ju3 an4 xiao4 zao1 kang1 。
- quan3 fei4 cun1 xu1 nao4 ， chan2 ming2 zhi1 fu4 mang2 。 na4 zu1 kan4 xian4 tie1 ， shu1 su4 wen4 jun1 cang1 。
- xi1 xie1 pan1 cun1 shu4 ， qiu1 xing2 rao4 ye3 tang2 。 yun2 rong2 yin1 can3 dan4 ， yue4 se4 leng3 you1 yang2 。
- qiao2 mai4 pu4 hua1 bai2 ， tang2 li2 jian1 ye4 huang2 。 zao3 han2 feng1 se4 se4 ， xin1 ji4 yue4 cang1 cang1 。
- yuan2 cai4 ying2 shuang1 si3 ， ting2 wu2 guo4 yu3 huang1 。 yan2 kong1 chou2 su4 yan4 ， bi4 an4 si1 ti2 jiang1 。
- yan3 wei4 kan4 shu1 sun3 ， gong1 yin1 yun4 pi4 shang1 。 bing4 hai2 hun2 si4 mu4 ， lao3 bin4 yu4 cheng2 shuang1 。
- shao3 shui4 zhi1 nian2 zhang3 ， duan1 you1 jue2 ye4 chang2 。 jiu4 you2 duo1 fei4 wang4 ， wang3 shi4 ou3 si1 liang0 。
- hu1 yi4 yan1 xiao1 lu4 ， chang2 pei2 jian4 lü3 xing2 。 deng1 chao2 si1 jian3 shu4 ， ru4 ge2 xue2 qu1 qiang4 。
- ming4 ou3 feng1 yun2 hui4 ， en1 qin2 yu3 lu4 pang1 。 zhan1 ku1 fa1 zhi1 ye4 ， mo2 dun4 qi3 feng1 mang2 。
- cui1 ge2 lian2 biao1 wu4 ， qian2 xiong1 jie1 yi4 xiang2 。 qi2 yu2 hun4 shao2 xia4 ， yan4 shi2 ce4 lin2 lang2 。
- tong2 ri4 sheng1 jin1 ma3 ， fen1 xiao1 zhi2 wei4 yang1 。 gong4 ci2 jia1 chong3 ming4 ， he2 biao3 xie4 en1 guang1 。
- jiu4 ma3 jiao1 chu1 kua4 ， tian1 chu2 wei4 shi3 chang2 。 chao2 bu1 ban1 bing3 er3 ， han2 shu3 ci4 yi1 shang0 。
- dui4 bing3 e2 mao2 bi3 ， ju4 han2 ji1 she2 xiang1 。 qing1 jian1 qin1 bao2 xu4 ， zhu1 li3 mu4 gao1 zhang1 。
- zhou4 shi2 heng2 lian2 an4 ， xiao1 mian2 mei3 bing4 chuang2 。 cha4 jian1 cheng2 zhao4 zhi3 ， lian2 shu3 jin4 feng1 zhang1 。
- qi3 cao3 pian1 tong2 shi4 ， yi2 wen2 zui4 gong4 xiang2 。 mie4 si1 rong2 dian3 cuan4 ， qiong2 li3 xi1 hao2 mang2 。
- bian4 gong4 shu1 gan1 dan3 ， he2 ceng2 yi4 fei4 chang2 。 shen4 wei1 can1 shi2 fen4 ， jue2 mi4 yu3 zhang1 tang1 。
- jin4 ta4 qing1 jiao1 suo3 ， gong1 yuan2 zi3 jie4 qiang2 。 jing3 lan2 pai2 han4 dan4 ， yan2 wa3 dou4 yuan1 yang1 。
- lou2 e2 ti2 𫛛 que4 ， chi2 xin1 yu4 feng4 huang2 。 feng1 zhi1 wan4 nian2 dong4 ， wen1 shu4 si4 shi2 fang1 。
- su4 lu4 ning2 jin1 zhang3 ， chen2 hui1 shang4 bi4 dang1 。 qi4 yun2 tu2 lü4 fen3 ， ting2 guo3 di1 hong2 jiang1 。
- xiao3 cong2 chao2 xing1 qing4 ， chun1 pei2 yan4 bai3 liang2 。 chuan2 hu1 bian1 suo3 suo3 ， bai4 wu3 pei4 qiang1 qiang1 。
- xian1 zhang4 huan2 shuang1 que1 ， shen2 bing1 pi4 liang3 xiang1 。 huo3 fan1 hong2 wei3 pei4 ， bing1 zhuo2 bai2 gan1 qiang1 。
- huang4 yang4 jing1 yu2 zao3 ， shen1 shen3 jin4 yu4 tang2 。 fen1 ting2 jie1 ming4 fu4 ， dui4 yuan4 ji2 chu3 huang2 。
- gui4 zhu3 guan1 fu2 dong4 ， qin1 wang2 pei4 nao4 zhuang1 。 jin1 dian4 xiang1 zhao4 yao4 ， zhu1 zi3 jian1 ying2 huang2 。
- qiu2 cu4 tao2 hua1 qi3 ， ge1 xun2 zhu2 ye4 shang1 。 wa1 yin2 zhong1 gui4 dai4 ， ang2 dai4 nei4 ren2 zhuang1 。
- ci4 xi4 dong1 cheng2 xia4 ， ban1 pu2 qu1 shui3 bang4 。 zun1 lei2 fen1 sheng4 jiu3 ， ji4 le4 jie4 xian1 chang4 。
- qian3 zhuo2 kan4 hong2 yao4 ， xu2 yin2 ba3 lü4 yang2 。 yan4 hui2 guo4 yu4 mo4 ， xing2 xie1 ru4 seng1 fang2 。
- bai2 lu4 yuan2 dong1 jiao3 ， qing1 long2 si4 bei3 lang2 。 wang4 chun1 hua1 jing3 nuan3 ， bi4 shu3 zhu2 feng1 liang2 。
- xia4 zhi2 xian2 ru2 she4 ， xun2 fang1 zui4 si4 kuang2 。 you3 shi2 hai2 hou4 dao4 ， wu2 chu4 bu4 xiang1 jiang1 。
- ji1 he4 chu1 sui1 za2 ， xiao1 lan2 jiu3 nai3 zhang1 。 lai2 yan4 wei3 gui4 zhong4 ， qu4 lu3 kong3 xi1 huang2 。
- ju4 san4 qi1 nan2 ding4 ， fei1 chen2 shi4 bu4 chang2 。 wu3 nian2 tong2 zhou4 ye4 ， yi4 bie2 si4 can1 shang1 。
- qu1 zhe2 gu1 sheng1 zhu2 ， xiao1 cui1 bai3 lian4 gang1 。 tu2 qiong2 ren4 qiao2 cui4 ， dao4 zai4 ken3 pang2 huang2 。
- shang4 nian4 yi2 zan1 zhe2 ， reng2 lian2 bing4 que4 chuang1 。 xu4 han2 fen1 ci4 bo2 ， jiu4 nei3 jian3 yu2 liang2 。
- yao4 wu4 lai2 ying2 guo3 ， shu1 ti2 ji4 man3 xiang1 。 yin1 qin2 han4 lin2 zhu3 ， zhen1 zhong4 li3 wei2 lang2 。
- xu3 mo4 cheng2 duo1 xie4 ， tuan2 fu2 qi3 suo3 wang4 。 ti2 xie2 lao2 qi4 li4 ， chui1 bo4 bu4 fei1 yang2 。
- zhuo1 lie4 cai2 he2 yong4 ， long2 zhong1 fen1 zi4 dang1 。 zhuang1 mo2 tu2 fei4 dai4 ， mo2 di4 ju4 cheng2 zhang1 。
- xi2 yin3 jiang1 shi2 bei4 ， gan1 ming2 yu3 dao4 fang2 。 wai4 shen1 zong1 lao3 shi4 ， qi2 wu4 xue2 meng2 zhuang1 。
- shu1 fang4 yi2 qian1 lü4 ， yu2 meng2 shou3 yi4 fang1 。 le4 tian1 wu2 yuan4 tan4 ， yi3 ming4 bu4 kuang1 rang2 。
- fen4 men4 xiong1 xu1 huo1 ， jiao1 jia1 bi4 mo4 rang3 。 zhu1 chen2 you2 shi4 bao3 ， jin1 yue4 wei4 wei4 xiang2 。
- ni2 wei3 xiu1 yao2 diao4 ， hui1 xin1 ba4 ji1 ang2 。 jian4 xian2 qin1 dao4 you3 ， yin1 bing4 shi4 yi1 wang2 。
- xi1 luan4 gui1 chan2 ding4 ， cun2 shen2 ru4 zuo4 wang2 。 duan4 chi1 qiu2 hui4 jian4 ， ji4 ku3 de2 ci2 hang2 。
- bu2 dong4 wei4 wu2 zhi4 ， wu2 he2 shi4 wo3 xiang1 。 ke3 lian2 shen1 yu3 shi4 ， cong2 ci3 liang3 xiang1 wang4 。

## 注释

## 译文

## 赏析
