---
id: bai-ju-yi-hui-chang-chun-lian-yan-ji-shi
title: 会昌春连宴即事
titlePinyin: hui4 chang1 chun1 lian2 yan4 ji2 shi4
titleSlug: hui-chang-chun-lian-yan-ji-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 元年寒食日，上巳暮春天。鸡黍三家会，莺花二节连。——白居易
- 光风初澹荡，美景渐暄妍。簪组兰亭上，车舆曲水边。——刘禹锡
- 松声添奏乐，草色助铺筵。雀舫宜闲泛，螺杯任漫传。——王起
- 园蔬香带露，厨柳暗藏烟。丽句轻珠玉，清谈胜管弦。——白居易
- 陌喧金距斗，树动彩绳悬。姹女妆梳艳，游童衣服鲜。——刘禹锡
- 圃香知种蕙，池暖忆开莲。怪石云疑触，夭桃火欲然。——王起
- 正欢唯恐散，虽醉未思眠。啸傲人间世，追随地上仙。——白居易
- 燕来双涎涎，雁去累翩翩。行乐真吾事，寻芳独我先。——刘禹锡
- 滞周惭太史，入洛继先贤。昔恨多分手，今欢谬比肩。——王起
- 病犹陪宴饮，老更奉周旋。望重青云客，情深白首年。——白居易
- 遍尝珍馔后，许入画堂前。舞袖翻红炬，歌鬟插宝蝉。——刘禹锡
- 断金多感激，倚玉贵迁延。说史吞颜注，论诗笑郑笺。——王起
- 松筠寒不变，胶漆冷弥坚。兴伴王寻戴，荣同隗在燕。——白居易
- 掷卢夸使气，刻烛斗成篇。实艺皆三捷，虚名愧六联。——刘禹锡
- 兴阑犹举白，话静每思玄。更说归时好，亭亭月正圆。——王起

## 拼音
- yuan2 nian2 han2 shi2 ri4 ， shang4 si4 mu4 chun1 tian1 。 ji1 shu3 san1 jia1 hui4 ， ying1 hua1 er4 jie2 lian2 。 — — bai2 ju1 yi4
- guang1 feng1 chu1 dan4 dang4 ， mei3 jing3 jian4 xuan1 yan2 。 zan1 zu3 lan2 ting2 shang4 ， che1 yu2 qu1 shui3 bian1 。 — — liu2 yu3 xi1
- song1 sheng1 tian1 zou4 le4 ， cao3 se4 zhu4 pu4 yan2 。 que4 fang3 yi2 xian2 fan4 ， luo2 bei1 ren4 man4 chuan2 。 — — wang2 qi3
- yuan2 shu1 xiang1 dai4 lu4 ， chu2 liu3 an4 cang2 yan1 。 li4 ju4 qing1 zhu1 yu4 ， qing1 tan2 sheng4 guan3 xian2 。 — — bai2 ju1 yi4
- mo4 xuan1 jin1 ju4 dou4 ， shu4 dong4 cai3 sheng2 xuan2 。 cha4 nü3 zhuang1 shu1 yan4 ， you2 tong2 yi1 fu0 xian1 。 — — liu2 yu3 xi1
- pu3 xiang1 zhi1 zhong3 hui4 ， chi2 nuan3 yi4 kai1 lian2 。 guai4 shi2 yun2 yi2 chu4 ， yao1 tao2 huo3 yu4 ran2 。 — — wang2 qi3
- zheng4 huan1 wei2 kong3 san4 ， sui1 zui4 wei4 si1 mian2 。 xiao4 ao4 ren2 jian1 shi4 ， zhui1 sui2 di4 shang4 xian1 。 — — bai2 ju1 yi4
- yan4 lai2 shuang1 xian2 xian2 ， yan4 qu4 lei4 pian1 pian1 。 xing2 le4 zhen1 wu2 shi4 ， xun2 fang1 du2 wo3 xian1 。 — — liu2 yu3 xi1
- zhi4 zhou1 can2 tai4 shi3 ， ru4 luo4 ji4 xian1 xian2 。 xi1 hen4 duo1 fen1 shou3 ， jin1 huan1 miu4 bi3 jian1 。 — — wang2 qi3
- bing4 you2 pei2 yan4 yin3 ， lao3 geng4 feng4 zhou1 xuan2 。 wang4 zhong4 qing1 yun2 ke4 ， qing2 shen1 bai2 shou3 nian2 。 — — bai2 ju1 yi4
- bian4 chang2 zhen1 zhuan4 hou4 ， xu3 ru4 hua4 tang2 qian2 。 wu3 xiu4 fan1 hong2 ju4 ， ge1 huan2 cha1 bao3 chan2 。 — — liu2 yu3 xi1
- duan4 jin1 duo1 gan3 ji1 ， yi3 yu4 gui4 qian1 yan2 。 shuo1 shi3 tun1 yan2 zhu4 ， lun4 shi1 xiao4 zheng4 jian1 。 — — wang2 qi3
- song1 yun2 han2 bu2 bian4 ， jiao1 qi1 leng3 mi2 jian1 。 xing1 ban4 wang2 xun2 dai4 ， rong2 tong2 wei3 zai4 yan4 。 — — bai2 ju1 yi4
- zhi4 lu2 kua1 shi3 qi4 ， ke4 zhu2 dou4 cheng2 pian1 。 shi2 yi4 jie1 san1 jie2 ， xu1 ming2 kui4 liu4 lian2 。 — — liu2 yu3 xi1
- xing1 lan2 you2 ju3 bai2 ， hua4 jing4 mei3 si1 xuan2 。 geng4 shuo1 gui1 shi2 hao3 ， ting2 ting2 yue4 zheng4 yuan2 。 — — wang2 qi3

## 注释

## 译文

## 赏析
