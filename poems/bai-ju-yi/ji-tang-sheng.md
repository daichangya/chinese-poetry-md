---
id: bai-ju-yi-ji-tang-sheng
title: 寄唐生
titlePinyin: ji4 tang2 sheng1
titleSlug: ji-tang-sheng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 贾谊哭时事，阮籍哭路岐。唐生今亦哭，异代同其悲。
- 唐生者何人，五十寒且饥。不悲口无食，不悲身无衣。
- 所悲忠与义，悲甚则哭之。太尉击贼日，尚书叱盗时。
- 大夫死凶寇，谏议谪蛮夷。每见如此事，声发涕辄随。
- 往往闻其风，俗士犹或非。怜君头半白，其志竟不衰。
- 我亦君之徒，郁郁何所为。不能发声哭，转作乐府诗。
- 篇篇无空文，句句必尽规。功高虞人箴，痛甚骚人辞。
- 非求宫律高，不务文字奇。惟歌生民病，愿得天子知。
- 未得天子知，甘受时人嗤。药良气味苦，琴澹音声稀。
- 不惧权豪怒，亦任亲朋讥。人竟无奈何，呼作狂男儿。
- 每逢群盗息，或遇云雾披。但自高声歌，庶几天听卑。
- 歌哭虽异名，所感则同归。寄君三十章，与君为哭词。

## 拼音
- jia3 yi4 ku1 shi2 shi4 ， ruan3 ji2 ku1 lu4 qi2 。 tang2 sheng1 jin1 yi4 ku1 ， yi4 dai4 tong2 qi2 bei1 。
- tang2 sheng1 zhe3 he2 ren2 ， wu3 shi2 han2 qie3 ji1 。 bu4 bei1 kou3 wu2 shi2 ， bu4 bei1 shen1 wu2 yi1 。
- suo3 bei1 zhong1 yu3 yi4 ， bei1 shen4 ze2 ku1 zhi1 。 tai4 wei4 ji1 zei2 ri4 ， shang4 shu1 chi4 dao4 shi2 。
- dai4 fu0 si3 xiong1 kou4 ， jian4 yi4 zhe2 man2 yi2 。 mei3 jian4 ru2 ci3 shi4 ， sheng1 fa1 ti4 zhe2 sui2 。
- wang3 wang3 wen2 qi2 feng1 ， su2 shi4 you2 huo4 fei1 。 lian2 jun1 tou2 ban4 bai2 ， qi2 zhi4 jing4 bu4 shuai1 。
- wo3 yi4 jun1 zhi1 tu2 ， yu4 yu4 he2 suo3 wei4 。 bu4 neng2 fa1 sheng1 ku1 ， zhuan3 zuo4 yue4 fu3 shi1 。
- pian1 pian1 wu2 kong1 wen2 ， ju4 ju4 bi4 jin4 gui1 。 gong1 gao1 yu2 ren2 zhen1 ， tong4 shen4 sao1 ren2 ci2 。
- fei1 qiu2 gong1 lü4 gao1 ， bu2 wu4 wen2 zi4 qi2 。 wei2 ge1 sheng1 min2 bing4 ， yuan4 de2 tian1 zi3 zhi1 。
- wei4 de2 tian1 zi3 zhi1 ， gan1 shou4 shi2 ren2 chi1 。 yao4 liang2 qi4 wei4 ku3 ， qin2 dan4 yin1 sheng1 xi1 。
- bu2 ju4 quan2 hao2 nu4 ， yi4 ren4 qin1 peng2 ji1 。 ren2 jing4 wu2 nai4 he2 ， hu1 zuo4 kuang2 nan2 er2 。
- mei3 feng2 qun2 dao4 xi1 ， huo4 yu4 yun2 wu4 pi1 。 dan4 zi4 gao1 sheng1 ge1 ， shu4 ji1 tian1 ting1 bei1 。
- ge1 ku1 sui1 yi4 ming2 ， suo3 gan3 ze2 tong2 gui1 。 ji4 jun1 san1 shi2 zhang1 ， yu3 jun1 wei4 ku1 ci2 。

## 注释

## 译文

## 赏析
