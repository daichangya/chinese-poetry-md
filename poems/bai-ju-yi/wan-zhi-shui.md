---
id: bai-ju-yi-wan-zhi-shui
title: 玩止水
titlePinyin: wan2 zhi3 shui3
titleSlug: wan-zhi-shui
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 动者乐流水，静者乐止水。利物不如流，鉴形不如止。
- 凄清早霜降，淅沥微风起。中面红叶开，四隅绿萍委。
- 广狭八九丈，湾环有涯涘。浅深三四尺，洞彻无表里。
- 净分鹤翘足，澄见鱼掉尾。迎眸洗眼尘，隔胸荡心滓。
- 定将禅不别，明与诚相似。清能律贪夫，淡可交君子。
- 岂唯空狎玩，亦取相伦拟。欲识静者心，心源只如此。

## 拼音
- dong4 zhe3 le4 liu2 shui3 ， jing4 zhe3 le4 zhi3 shui3 。 li4 wu4 bu4 ru2 liu2 ， jian4 xing2 bu4 ru2 zhi3 。
- qi1 qing1 zao3 shuang1 jiang4 ， xi1 li4 wei1 feng1 qi3 。 zhong1 mian4 hong2 ye4 kai1 ， si4 yu2 lü4 ping2 wei3 。
- guang3 xia2 ba1 jiu3 zhang4 ， wan1 huan2 you3 ya2 si4 。 qian3 shen1 san1 si4 chi3 ， dong4 che4 wu2 biao3 li3 。
- jing4 fen1 he4 qiao4 zu2 ， cheng2 jian4 yu2 diao4 wei3 。 ying2 mou2 xi3 yan3 chen2 ， ge2 xiong1 dang4 xin1 zi3 。
- ding4 jiang1 chan2 bu4 bie2 ， ming2 yu3 cheng2 xiang1 si4 。 qing1 neng2 lü4 tan1 fu1 ， dan4 ke3 jiao1 jun1 zi3 。
- qi3 wei2 kong1 xia2 wan2 ， yi4 qu3 xiang1 lun2 ni3 。 yu4 shi2 jing4 zhe3 xin1 ， xin1 yuan2 zhi1 ru2 ci3 。

## 注释

## 译文

## 赏析
