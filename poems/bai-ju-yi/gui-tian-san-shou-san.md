---
id: bai-ju-yi-gui-tian-san-shou-san
title: 归田三首 三
titlePinyin: gui1 tian2 san1 shou3   san1
titleSlug: gui-tian-san-shou-san
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三十为近臣，腰间鸣佩玉。
- 四十为野夫，田中学锄谷。
- 何言十年内，变化如此速。
- 此理固是常，穷通相倚伏。
- 为鱼有深水，为鸟有高木。
- 何必守一方，窘然自牵束。
- 化吾足为马，吾因以行陆。
- 化吾手为弹，吾因以求肉。
- 形骸为异物，委顺心犹足。
- 幸得且归农，安知不为福。
- 况吾行欲老，瞥若风前烛。
- 孰能俄顷间，将心系荣辱。

## 拼音
- san1 shi2 wei4 jin4 chen2 ， yao1 jian1 ming2 pei4 yu4 。
- si4 shi2 wei4 ye3 fu1 ， tian2 zhong1 xue2 chu2 gu3 。
- he2 yan2 shi2 nian2 nei4 ， bian4 hua4 ru2 ci3 su4 。
- ci3 li3 gu4 shi4 chang2 ， qiong2 tong1 xiang1 yi3 fu2 。
- wei4 yu2 you3 shen1 shui3 ， wei4 niao3 you3 gao1 mu4 。
- he2 bi4 shou3 yi4 fang1 ， jiong3 ran2 zi4 qian1 shu4 。
- hua4 wu2 zu2 wei4 ma3 ， wu2 yin1 yi3 xing2 lu4 。
- hua4 wu2 shou3 wei4 tan2 ， wu2 yin1 yi3 qiu2 rou4 。
- xing2 hai2 wei4 yi4 wu4 ， wei3 shun4 xin1 you2 zu2 。
- xing4 de2 qie3 gui1 nong2 ， an1 zhi1 bu2 wei4 fu2 。
- kuang4 wu2 xing2 yu4 lao3 ， pie1 ruo4 feng1 qian2 zhu2 。
- shu2 neng2 e2 qing3 jian1 ， jiang1 xin1 xi4 rong2 ru3 。

## 注释

## 译文

## 赏析
