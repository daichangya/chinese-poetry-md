---
id: bai-ju-yi-quan-jiu-shi-si-shou-he-chu-nan-wang-jiu-qi-shou
title: 劝酒十四首：何处难忘酒七首
titlePinyin: quan4 jiu3 shi2 si4 shou3 ： he2 chu4 nan2 wang4 jiu3 qi1 shou3
titleSlug: quan-jiu-shi-si-shou-he-chu-nan-wang-jiu-qi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何处难忘酒，长安喜气新。初登高第后，乍作好官人。
- 省壁明张榜，朝衣稳称身。此时无一醆，争奈帝城春。
- 何处难忘酒，天涯话旧情。青云俱不达，白发递相惊。
- 二十年前别，三千里外行。此时无一醆，何以叙平生。
- 何处难忘酒，朱门羡少年。春分花发后，寒食月明前。
- 小院回罗绮，深房理管弦。此时无一醆，争过艳阳天。
- 何处难忘酒，霜庭老病翁。暗声啼蟋蟀，干叶落梧桐。
- 鬓为愁先白，颜因醉暂红。此时无一醆，何计奈秋风。
- 何处难忘酒，军功第一高。还乡随露布，半路授旌旄。
- 玉柱剥葱手，金章烂椹袍。此时无一醆，何以骋雄豪。
- 何处难忘酒，青门送别多。敛襟收涕泪，簇马听笙歌。
- 烟树灞陵岸，风尘长乐坡。此时无一醆，争奈去留何。
- 何处难忘酒，逐臣归故园。赦书逢驿骑，贺客出都门。
- 半面瘴烟色，满衫乡泪痕。此时无一醆，何物可招魂。

## 拼音
- he2 chu4 nan2 wang4 jiu3 ， chang2 an1 xi3 qi4 xin1 。 chu1 deng1 gao1 di4 hou4 ， zha4 zuo4 hao3 guan1 ren2 。
- sheng3 bi4 ming2 zhang1 bang3 ， chao2 yi1 wen3 cheng1 shen1 。 ci3 shi2 wu2 yi4 zhan3 ， zheng1 nai4 di4 cheng2 chun1 。
- he2 chu4 nan2 wang4 jiu3 ， tian1 ya2 hua4 jiu4 qing2 。 qing1 yun2 ju4 bu4 da2 ， bai2 fa4 di4 xiang1 jing1 。
- er4 shi2 nian2 qian2 bie2 ， san1 qian1 li3 wai4 hang2 。 ci3 shi2 wu2 yi4 zhan3 ， he2 yi3 xu4 ping2 sheng1 。
- he2 chu4 nan2 wang4 jiu3 ， zhu1 men2 xian4 shao4 nian2 。 chun1 fen1 hua1 fa1 hou4 ， han2 shi2 yue4 ming2 qian2 。
- xiao3 yuan4 hui2 luo2 qi3 ， shen1 fang2 li3 guan3 xian2 。 ci3 shi2 wu2 yi4 zhan3 ， zheng1 guo4 yan4 yang2 tian1 。
- he2 chu4 nan2 wang4 jiu3 ， shuang1 ting2 lao3 bing4 weng1 。 an4 sheng1 ti2 xi1 shuai4 ， gan1 ye4 luo4 wu2 tong2 。
- bin4 wei4 chou2 xian1 bai2 ， yan2 yin1 zui4 zan4 hong2 。 ci3 shi2 wu2 yi4 zhan3 ， he2 ji4 nai4 qiu1 feng1 。
- he2 chu4 nan2 wang4 jiu3 ， jun1 gong1 di4 yi1 gao1 。 huan2 xiang1 sui2 lu4 bu4 ， ban4 lu4 shou4 jing1 mao2 。
- yu4 zhu4 bao1 cong1 shou3 ， jin1 zhang1 lan4 shen4 pao2 。 ci3 shi2 wu2 yi4 zhan3 ， he2 yi3 cheng3 xiong2 hao2 。
- he2 chu4 nan2 wang4 jiu3 ， qing1 men2 song4 bie2 duo1 。 lian3 jin1 shou1 ti4 lei4 ， cu4 ma3 ting1 sheng1 ge1 。
- yan1 shu4 ba4 ling2 an4 ， feng1 chen2 chang2 le4 po1 。 ci3 shi2 wu2 yi4 zhan3 ， zheng1 nai4 qu4 liu2 he2 。
- he2 chu4 nan2 wang4 jiu3 ， zhu2 chen2 gui1 gu4 yuan2 。 she4 shu1 feng2 yi4 qi2 ， he4 ke4 chu1 dou1 men2 。
- ban4 mian4 zhang4 yan1 se4 ， man3 shan1 xiang1 lei4 hen2 。 ci3 shi2 wu2 yi4 zhan3 ， he2 wu4 ke3 zhao1 hun2 。

## 注释

## 译文

## 赏析
