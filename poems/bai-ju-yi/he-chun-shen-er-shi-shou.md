---
id: bai-ju-yi-he-chun-shen-er-shi-shou
title: 和春深二十首
titlePinyin: he2 chun1 shen1 er4 shi2 shou3
titleSlug: he-chun-shen-er-shi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何处春深好，春深富贵家。马为中路鸟，妓作后庭花。
- 罗绮驱论队，金银用断车。眼前何所苦，唯苦日西斜。
- 何处春深好，春深贫贱家。荒凉三径草，冷落四邻花。
- 奴困归佣力，妻愁出赁车。途穷平路险，举足剧褒斜。
- 何处春深好，春深执政家。凤池添砚水，鸡树落衣花。
- 诏借当衢宅，恩容上殿车。延英开对久，门与日西斜。
- 何处春深好，春深方镇家。通犀排带胯，瑞鹘勘袍花。
- 飞絮冲球马，垂杨拂妓车。戎装拜春设，左握宝刀斜。
- 何处春深好，春深刺史家。阴繁棠布叶，岐秀麦分花。
- 五匹鸣珂马，双轮画轼车。和风引行乐，叶叶隼旟斜。
- 何处春深好，春深学士家。凤书裁五色，马鬣剪三花。
- 蜡炬开明火，银台赐物车。相逢不敢揖，彼此帽低斜。
- 何处春深好，春深女学家。惯看温室树，饱识浴堂花。
- 御印提随仗，香笺把下车。宋家宫样髻，一片绿云斜。
- 何处春深好，春深御史家。絮萦骢马尾，蝶绕绣衣花。
- 破柱行持斧，埋轮立驻车。入班遥认得，鱼贯一行斜。
- 何处春深好，春深迁客家。一杯寒食酒，万里故园花。
- 炎瘴蒸如火，光阴走似车。为忧𫛳鸟至，只恐日光斜。
- 何处春深好，春深经业家。唯求太常第，不管曲江花。
- 折桂名惭郤，收萤志慕车。官场泥补处，最怕寸阴斜。
- 何处春深好，春深隐士家。野衣裁薜叶，山饭晒松花。
- 兰索纫幽佩，蒲轮驻软车。林间箕踞坐，白眼向人斜。
- 何处春深好，春深渔父家。松湾随棹月，桃浦落船花。
- 投饵移轻楫，牵轮转小车。萧萧芦叶里，风起钓丝斜。
- 何处春深好，春深潮户家。涛翻三月雪，浪喷四时花。
- 曳练驰千马，惊雷走万车。余波落何处，江转富阳斜。
- 何处春深好，春深痛饮家。十分杯里物，五色眼前花。
- 𫗦歠眠糟瓮，流涎见麹车。中山一沉醉，千度日西斜。
- 何处春深好，春深上巳家。兰亭席上酒，曲洛岸边花。
- 弄水游童棹，湔裾小妇车。齐桡争渡处，一匹锦标斜。
- 何处春深好，春深寒食家。玲珑镂鸡子，宛转彩球花。
- 碧草追游骑，红尘拜扫车。秋千细腰女，摇曳逐风斜。
- 何处春深好，春深博弈家。一先争破眼，六聚斗成花。
- 鼓应投壶马，兵冲象戏车。弹棋局上事，最妙是长斜。
- 何处春深好，春深嫁女家。紫排襦上雉，黄帖鬓边花。
- 转烛初移障，鸣环欲上车。青衣传毡褥，锦绣一条斜。
- 何处春深好，春深娶妇家。两行笼里烛，一树扇间花。
- 宾拜登华席，亲迎障幰车。催妆诗未了，星斗渐倾斜。
- 何处春深好，春深妓女家。眉欺杨柳叶，裙妒石榴花。
- 兰麝熏行被，金铜钉坐车。杭州苏小小，人道最夭斜。

## 拼音
- he2 chu4 chun1 shen1 hao3 ， chun1 shen1 fu4 gui4 jia1 。 ma3 wei4 zhong1 lu4 niao3 ， ji4 zuo4 hou4 ting2 hua1 。
- luo2 qi3 qu1 lun4 dui4 ， jin1 yin2 yong4 duan4 che1 。 yan3 qian2 he2 suo3 ku3 ， wei2 ku3 ri4 xi1 xie2 。
- he2 chu4 chun1 shen1 hao3 ， chun1 shen1 pin2 jian4 jia1 。 huang1 liang2 san1 jing4 cao3 ， leng3 luo4 si4 lin2 hua1 。
- nu2 kun4 gui1 yong1 li4 ， qi1 chou2 chu1 lin4 che1 。 tu2 qiong2 ping2 lu4 xian3 ， ju3 zu2 ju4 bao1 xie2 。
- he2 chu4 chun1 shen1 hao3 ， chun1 shen1 zhi2 zheng4 jia1 。 feng4 chi2 tian1 yan4 shui3 ， ji1 shu4 luo4 yi1 hua1 。
- zhao4 jie4 dang1 qu2 zhai2 ， en1 rong2 shang4 dian4 che1 。 yan2 ying1 kai1 dui4 jiu3 ， men2 yu3 ri4 xi1 xie2 。
- he2 chu4 chun1 shen1 hao3 ， chun1 shen1 fang1 zhen4 jia1 。 tong1 xi1 pai2 dai4 kua4 ， rui4 hu2 kan1 pao2 hua1 。
- fei1 xu4 chong1 qiu2 ma3 ， chui2 yang2 fu2 ji4 che1 。 rong2 zhuang1 bai4 chun1 she4 ， zuo3 wo4 bao3 dao1 xie2 。
- he2 chu4 chun1 shen1 hao3 ， chun1 shen1 ci4 shi3 jia1 。 yin1 fan2 tang2 bu4 ye4 ， qi2 xiu4 mai4 fen1 hua1 。
- wu3 pi3 ming2 ke1 ma3 ， shuang1 lun2 hua4 shi4 che1 。 he2 feng1 yin3 xing2 le4 ， ye4 ye4 sun3 yu2 xie2 。
- he2 chu4 chun1 shen1 hao3 ， chun1 shen1 xue2 shi4 jia1 。 feng4 shu1 cai2 wu3 se4 ， ma3 lie4 jian3 san1 hua1 。
- la4 ju4 kai1 ming2 huo3 ， yin2 tai2 ci4 wu4 che1 。 xiang1 feng2 bu4 gan3 yi1 ， bi3 ci3 mao4 di1 xie2 。
- he2 chu4 chun1 shen1 hao3 ， chun1 shen1 nü3 xue2 jia1 。 guan4 kan4 wen1 shi4 shu4 ， bao3 shi2 yu4 tang2 hua1 。
- yu4 yin4 ti2 sui2 zhang4 ， xiang1 jian1 ba3 xia4 che1 。 song4 jia1 gong1 yang4 ji4 ， yi2 pian4 lü4 yun2 xie2 。
- he2 chu4 chun1 shen1 hao3 ， chun1 shen1 yu4 shi3 jia1 。 xu4 ying2 cong1 ma3 wei3 ， die2 rao4 xiu4 yi1 hua1 。
- po4 zhu4 xing2 chi2 fu3 ， mai2 lun2 li4 zhu4 che1 。 ru4 ban1 yao2 ren4 de0 ， yu2 guan4 yi4 hang2 xie2 。
- he2 chu4 chun1 shen1 hao3 ， chun1 shen1 qian1 ke4 jia1 。 yi4 bei1 han2 shi2 jiu3 ， wan4 li3 gu4 yuan2 hua1 。
- yan2 zhang4 zheng1 ru2 huo3 ， guang1 yin1 zou3 si4 che1 。 wei4 you1 𫛳 niao3 zhi4 ， zhi1 kong3 ri4 guang1 xie2 。
- he2 chu4 chun1 shen1 hao3 ， chun1 shen1 jing1 ye4 jia1 。 wei2 qiu2 tai4 chang2 di4 ， bu4 guan3 qu3 jiang1 hua1 。
- zhe2 gui4 ming2 can2 xi4 ， shou1 ying2 zhi4 mu4 che1 。 guan1 chang3 ni2 bu3 chu4 ， zui4 pa4 cun4 yin1 xie2 。
- he2 chu4 chun1 shen1 hao3 ， chun1 shen1 yin3 shi4 jia1 。 ye3 yi1 cai2 bi4 ye4 ， shan1 fan4 shai4 song1 hua1 。
- lan2 suo3 ren4 you1 pei4 ， pu2 lun2 zhu4 ruan3 che1 。 lin2 jian1 ji1 ju4 zuo4 ， bai2 yan3 xiang4 ren2 xie2 。
- he2 chu4 chun1 shen1 hao3 ， chun1 shen1 yu2 fu4 jia1 。 song1 wan1 sui2 zhao4 yue4 ， tao2 pu3 luo4 chuan2 hua1 。
- tou2 er3 yi2 qing1 ji2 ， qian1 lun2 zhuan4 xiao3 che1 。 xiao1 xiao1 lu2 ye4 li3 ， feng1 qi3 diao4 si1 xie2 。
- he2 chu4 chun1 shen1 hao3 ， chun1 shen1 chao2 hu4 jia1 。 tao1 fan1 san1 yue4 xue3 ， lang4 pen1 si4 shi2 hua1 。
- ye4 lian4 chi2 qian1 ma3 ， jing1 lei2 zou3 wan4 che1 。 yu2 bo1 luo4 he2 chu4 ， jiang1 zhuan3 fu4 yang2 xie2 。
- he2 chu4 chun1 shen1 hao3 ， chun1 shen1 tong4 yin3 jia1 。 shi2 fen1 bei1 li3 wu4 ， wu3 se4 yan3 qian2 hua1 。
- 𫗦 chuo4 mian2 zao1 weng4 ， liu2 xian2 jian4 qu1 che1 。 zhong1 shan1 yi4 chen2 zui4 ， qian1 du4 ri4 xi1 xie2 。
- he2 chu4 chun1 shen1 hao3 ， chun1 shen1 shang4 si4 jia1 。 lan2 ting2 xi2 shang4 jiu3 ， qu3 luo4 an4 bian1 hua1 。
- nong4 shui3 you2 tong2 zhao4 ， jian1 ju1 xiao3 fu4 che1 。 qi2 rao2 zheng1 du4 chu4 ， yi4 pi3 jin3 biao1 xie2 。
- he2 chu4 chun1 shen1 hao3 ， chun1 shen1 han2 shi2 jia1 。 ling2 long2 lou4 ji1 zi3 ， wan3 zhuan3 cai3 qiu2 hua1 。
- bi4 cao3 zhui1 you2 qi2 ， hong2 chen2 bai4 sao3 che1 。 qiu1 qian1 xi4 yao1 nü3 ， yao2 ye4 zhu2 feng1 xie2 。
- he2 chu4 chun1 shen1 hao3 ， chun1 shen1 bo2 yi4 jia1 。 yi4 xian1 zheng1 po4 yan3 ， liu4 ju4 dou4 cheng2 hua1 。
- gu3 ying4 tou2 hu2 ma3 ， bing1 chong1 xiang4 xi4 che1 。 tan2 qi2 ju2 shang4 shi4 ， zui4 miao4 shi4 chang2 xie2 。
- he2 chu4 chun1 shen1 hao3 ， chun1 shen1 jia4 nü3 jia1 。 zi3 pai2 ru2 shang4 zhi4 ， huang2 tie1 bin4 bian1 hua1 。
- zhuan3 zhu2 chu1 yi2 zhang4 ， ming2 huan2 yu4 shang4 che1 。 qing1 yi1 chuan2 zhan1 ru4 ， jin3 xiu4 yi4 tiao2 xie2 。
- he2 chu4 chun1 shen1 hao3 ， chun1 shen1 qu3 fu4 jia1 。 liang3 hang2 long2 li3 zhu2 ， yi2 shu4 shan4 jian1 hua1 。
- bin1 bai4 deng1 hua2 xi2 ， qin1 ying2 zhang4 xian3 che1 。 cui1 zhuang1 shi1 wei4 liao3 ， xing1 dou4 jian4 qing1 xie2 。
- he2 chu4 chun1 shen1 hao3 ， chun1 shen1 ji4 nü3 jia1 。 mei2 qi1 yang2 liu3 ye4 ， qun2 du4 shi2 liu2 hua1 。
- lan2 she4 xun1 xing2 bei4 ， jin1 tong2 ding1 zuo4 che1 。 hang2 zhou1 su1 xiao3 xiao3 ， ren2 dao4 zui4 yao1 xie2 。

## 注释

## 译文

## 赏析
