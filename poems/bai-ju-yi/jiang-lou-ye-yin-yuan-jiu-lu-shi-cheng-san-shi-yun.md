---
id: bai-ju-yi-jiang-lou-ye-yin-yuan-jiu-lu-shi-cheng-san-shi-yun
title: 江楼夜吟元九律诗，成三十韵
titlePinyin: jiang1 lou2 ye4 yin2 yuan2 jiu3 lü4 shi1 ， cheng2 san1 shi2 yun4
titleSlug: jiang-lou-ye-yin-yuan-jiu-lu-shi-cheng-san-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昨夜江楼上，吟君数十篇。词飘朱槛底，韵堕渌江前。
- 清楚音谐律，精微思入玄。收将白雪丽，夺尽碧云妍。
- 寸截金为句，双雕玉作联。八风凄间发，五彩烂相宣。
- 冰扣声声冷，珠排字字圆。文头交比绣，筋骨软于绵。
- 澒涌同波浪，铮𫓩过管弦。醴泉流出地，钧乐下从天。
- 神鬼闻如泣，鱼龙听似禅。星回疑聚集，月落为留连。
- 雁感无鸣者，猿愁亦悄然。交流迁客泪，停住贾人船。
- 暗被歌姬乞，潜闻思妇传。斜行题粉壁，短卷写红笺。
- 肉味经时忘，头风当日痊。老张知定伏，短李爱应颠。
- 道屈才方振，身闲业始专。天教声烜赫，理合命迍邅。
- 顾我文章劣，知他气力全。工夫虽共到，巧拙尚相悬。
- 各有诗千首，俱抛海一边。白头吟处变，青眼望中穿。
- 酬答朝妨食，披寻夜废眠。老偿文债负，宿结字因缘。
- 每叹陈夫子，常嗟李谪仙。名高折人爵，思苦减天年。
- 不得当时遇，空令后代怜。相悲今若此，湓浦与通川。

## 拼音
- zuo2 ye4 jiang1 lou2 shang4 ， yin2 jun1 shu4 shi2 pian1 。 ci2 piao1 zhu1 kan3 di3 ， yun4 duo4 lu4 jiang1 qian2 。
- qing1 chu3 yin1 xie2 lü4 ， jing1 wei1 si1 ru4 xuan2 。 shou1 jiang1 bai2 xue3 li4 ， duo2 jin4 bi4 yun2 yan2 。
- cun4 jie2 jin1 wei4 ju4 ， shuang1 diao1 yu4 zuo4 lian2 。 ba1 feng1 qi1 jian1 fa1 ， wu3 cai3 lan4 xiang1 xuan1 。
- bing1 kou4 sheng1 sheng1 leng3 ， zhu1 pai2 zi4 zi4 yuan2 。 wen2 tou2 jiao1 bi3 xiu4 ， jin1 gu3 ruan3 yu2 mian2 。
- hong4 yong3 tong2 bo1 lang4 ， zheng1 𫓩 guo4 guan3 xian2 。 li3 quan2 liu2 chu1 di4 ， jun1 le4 xia4 cong2 tian1 。
- shen2 gui3 wen2 ru2 qi4 ， yu2 long2 ting1 si4 chan2 。 xing1 hui2 yi2 ju4 ji2 ， yue4 luo4 wei4 liu2 lian2 。
- yan4 gan3 wu2 ming2 zhe3 ， yuan2 chou2 yi4 qiao3 ran2 。 jiao1 liu2 qian1 ke4 lei4 ， ting2 zhu4 jia3 ren2 chuan2 。
- an4 bei4 ge1 ji1 qi3 ， qian2 wen2 si1 fu4 chuan2 。 xie2 xing2 ti2 fen3 bi4 ， duan3 juan4 xie3 hong2 jian1 。
- rou4 wei4 jing1 shi2 wang4 ， tou2 feng1 dang1 ri4 quan2 。 lao3 zhang1 zhi1 ding4 fu2 ， duan3 li3 ai4 ying4 dian1 。
- dao4 qu1 cai2 fang1 zhen4 ， shen1 xian2 ye4 shi3 zhuan1 。 tian1 jiao4 sheng1 xuan1 he4 ， li3 he2 ming4 zhun1 zhan1 。
- gu4 wo3 wen2 zhang1 lie4 ， zhi1 ta1 qi4 li4 quan2 。 gong1 fu1 sui1 gong4 dao4 ， qiao3 zhuo1 shang4 xiang1 xuan2 。
- ge4 you3 shi1 qian1 shou3 ， ju4 pao1 hai3 yi4 bian1 。 bai2 tou2 yin2 chu4 bian4 ， qing1 yan3 wang4 zhong1 chuan1 。
- chou2 da2 chao2 fang2 shi2 ， pi1 xun2 ye4 fei4 mian2 。 lao3 chang2 wen2 zhai4 fu4 ， su4 jie2 zi4 yin1 yuan2 。
- mei3 tan4 chen2 fu1 zi3 ， chang2 jie1 li3 zhe2 xian1 。 ming2 gao1 zhe2 ren2 jue2 ， si1 ku3 jian3 tian1 nian2 。
- bu4 de2 dang4 shi2 yu4 ， kong1 ling4 hou4 dai4 lian2 。 xiang1 bei1 jin1 ruo4 ci3 ， pen2 pu3 yu3 tong1 chuan1 。

## 注释

## 译文

## 赏析
