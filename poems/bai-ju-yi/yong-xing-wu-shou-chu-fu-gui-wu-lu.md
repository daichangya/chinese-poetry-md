---
id: bai-ju-yi-yong-xing-wu-shou-chu-fu-gui-wu-lu
title: 咏兴五首：出府归吾庐
titlePinyin: yong3 xing1 wu3 shou3 ： chu1 fu3 gui1 wu2 lu2
titleSlug: yong-xing-wu-shou-chu-fu-gui-wu-lu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 出府归吾庐，静然安且逸。更无客干谒，时有僧问疾。
- 家僮十余人，枥马三四匹。慵发经旬卧，兴来连日出。
- 出游爱何处，嵩碧伊瑟瑟。况有清和天，正当疏散日。
- 身闲自为贵，何必居荣秩。心足即非贫，岂唯金满室。
- 吾观权势者，苦以身徇物。炙手外炎炎，履冰中栗栗。
- 朝饥口忘味，夕惕心忧失。但有富贵名，而无富贵实。

## 拼音
- chu1 fu3 gui1 wu2 lu2 ， jing4 ran2 an1 qie3 yi4 。 geng4 wu2 ke4 gan1 ye4 ， shi2 you3 seng1 wen4 ji2 。
- jia1 tong2 shi2 yu2 ren2 ， li4 ma3 san1 si4 pi3 。 yong1 fa1 jing1 xun2 wo4 ， xing1 lai2 lian2 ri4 chu1 。
- chu1 you2 ai4 he2 chu4 ， song1 bi4 yi1 se4 se4 。 kuang4 you3 qing1 he2 tian1 ， zheng4 dang1 shu1 san4 ri4 。
- shen1 xian2 zi4 wei4 gui4 ， he2 bi4 ju1 rong2 zhi4 。 xin1 zu2 ji2 fei1 pin2 ， qi3 wei2 jin1 man3 shi4 。
- wu2 guan1 quan2 shi4 zhe3 ， ku3 yi3 shen1 xun4 wu4 。 zhi4 shou3 wai4 yan2 yan2 ， lü3 bing1 zhong1 li4 li4 。
- chao2 ji1 kou3 wang4 wei4 ， xi1 ti4 xin1 you1 shi1 。 dan4 you3 fu4 gui4 ming2 ， er2 wu2 fu4 gui4 shi2 。

## 注释

## 译文

## 赏析
