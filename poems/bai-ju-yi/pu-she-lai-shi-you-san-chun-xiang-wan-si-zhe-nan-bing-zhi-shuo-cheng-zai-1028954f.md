---
id: bai-ju-yi-pu-she-lai-shi-you-san-chun-xiang-wan-si-zhe-nan-bing-zhi-shuo-cheng-zai-1028954f
title: 仆射来示有三春向晚四者难幷之说诚哉是言辄引起题重为联句疲兵再战勍敌难降下笔之时冁然自哂走呈仆射兼简尚书
titlePinyin: pu2 she4 lai2 shi4 you3 san1 chun1 xiang4 wan3 si4 zhe3 nan2 bing4 zhi1 shuo1 cheng2 zai1 shi4 yan2 zhe2 yin3 qi3 ti2 zhong4 wei4 lian2 ju4 pi2 bing1 zai4 zhan4 qing2 di2 nan2 jiang4 xia4 bi3 zhi1 shi2 chan3 ran2 zi4 shen3 zou3 cheng2 pu2 she4 jian1 jian3 shang4 shu1
titleSlug: pu-she-lai-shi-you-san-chun-xiang-wan-si-zhe-nan-bing-zhi-shuo-cheng-zai-1028954f
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三春今向晚，四者昔难幷。
- 借问低眉坐，何如携手行。
- 旧游多过隙，新宴且寻盟。
- 鹦鹉林须乐，麒麟阁未成。
- 分阴当爱惜，迟景好逢迎。
- 林野熏风起，楼台谷雨晴。
- 墙低山半出，池广水初平。
- 桥转长虹曲，舟回小鹢轻。
- 残花犹布绣，密竹自闻笙。
- 欲过芳菲节，难忘宴慰情。
- 月轮行似箭，时物始如倾。
- 见雁随兄去，听莺求友声。
- 蕙长书带展，菰嫩剪刀生。
- 坐密衣裳暖，堂虚丝管清。
- 峰峦侵碧落，草木近朱明。
- 与点非沂水，陪膺是洛城。
- 拨醅争绿醑，卧酪待朱樱。
- 几处能留客，何人唤解酲。
- 旧仪尊右揆，新命宠春卿。
- 有喜鹊频语，无机鸥不惊。
- 青林思小隐，白雪仰芳名。
- 访旧殊千里，登高赖九城。
- 酂侯司管钥，疏傅傲簪缨。
- 纶綍曾同掌，烟霄即上征。
- 册庭尝接武，书殿忝连衡。
- 兰室春弥馥，松心晚更贞。
- 琴招翠羽下，钩掣紫鳞呈。
- 只愿回乌景，谁能避兕觥。
- 方知醉兀兀，应是走营营。
- 凤阁鸾台路，从他年少争。

## 拼音
- san1 chun1 jin1 xiang4 wan3 ， si4 zhe3 xi1 nan2 bing4 。
- jie4 wen4 di1 mei2 zuo4 ， he2 ru2 xie2 shou3 xing2 。
- jiu4 you2 duo1 guo4 xi4 ， xin1 yan4 qie3 xun2 meng2 。
- ying1 wu3 lin2 xu1 le4 ， qi2 lin2 ge2 wei4 cheng2 。
- fen1 yin1 dang1 ai4 xi1 ， chi2 jing3 hao3 feng2 ying2 。
- lin2 ye3 xun1 feng1 qi3 ， lou2 tai2 gu3 yu3 qing2 。
- qiang2 di1 shan1 ban4 chu1 ， chi2 guang3 shui3 chu1 ping2 。
- qiao2 zhuan3 chang2 hong2 qu3 ， zhou1 hui2 xiao3 yi4 qing1 。
- can2 hua1 you2 bu4 xiu4 ， mi4 zhu2 zi4 wen2 sheng1 。
- yu4 guo4 fang1 fei1 jie2 ， nan2 wang4 yan4 wei4 qing2 。
- yue4 lun2 xing2 si4 jian4 ， shi2 wu4 shi3 ru2 qing1 。
- jian4 yan4 sui2 xiong1 qu4 ， ting1 ying1 qiu2 you3 sheng1 。
- hui4 chang2 shu1 dai4 zhan3 ， gu1 nen4 jian3 dao1 sheng1 。
- zuo4 mi4 yi1 shang0 nuan3 ， tang2 xu1 si1 guan3 qing1 。
- feng1 luan2 qin1 bi4 luo4 ， cao3 mu4 jin4 zhu1 ming2 。
- yu3 dian3 fei1 yi2 shui3 ， pei2 ying1 shi4 luo4 cheng2 。
- bo1 pei1 zheng1 lü4 xu3 ， wo4 lao4 dai4 zhu1 ying1 。
- ji3 chu4 neng2 liu2 ke4 ， he2 ren2 huan4 jie3 cheng2 。
- jiu4 yi2 zun1 you4 kui2 ， xin1 ming4 chong3 chun1 qing1 。
- you3 xi3 que4 pin2 yu3 ， wu2 ji1 ou1 bu4 jing1 。
- qing1 lin2 si1 xiao3 yin3 ， bai2 xue3 yang3 fang1 ming2 。
- fang3 jiu4 shu1 qian1 li3 ， deng1 gao1 lai4 jiu3 cheng2 。
- zan4 hou2 si1 guan3 yao4 ， shu1 fu4 ao4 zan1 ying1 。
- lun2 fu2 ceng2 tong2 zhang3 ， yan1 xiao1 ji2 shang4 zheng1 。
- ce4 ting2 chang2 jie1 wu3 ， shu1 dian4 tian3 lian2 heng2 。
- lan2 shi4 chun1 mi2 fu4 ， song1 xin1 wan3 geng4 zhen1 。
- qin2 zhao1 cui4 yu3 xia4 ， gou1 che4 zi3 lin2 cheng2 。
- zhi1 yuan4 hui2 wu1 jing3 ， shui2 neng2 bi4 si4 gong1 。
- fang1 zhi1 zui4 wu4 wu4 ， ying4 shi4 zou3 ying2 ying2 。
- feng4 ge2 luan2 tai2 lu4 ， cong2 ta1 nian2 shao4 zheng1 。

## 注释

## 译文

## 赏析
