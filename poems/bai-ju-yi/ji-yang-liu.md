---
id: bai-ju-yi-ji-yang-liu
title: 寄杨六
titlePinyin: ji4 yang2 liu4
titleSlug: ji-yang-liu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 青宫官冷静，赤县事繁剧。
- 一闲复一忙，动作经时隔。
- 清觞久废酌，白日顿虚掷。
- 念此忽踟蹰，悄然心不适。
- 岂无旧交结，久别或迁易。
- 亦有新往还，相见多形迹。
- 唯君于我分，坚久如金石。
- 何况老大来，人情重姻戚。
- 会稀岁月急，此事真可惜。
- 几回开口笑，便到髭须白。
- 公门苦鞅掌，尽日无闲隙。
- 犹冀乘暝来，静言同一夕。

## 拼音
- qing1 gong1 guan1 leng3 jing4 ， chi4 xian4 shi4 fan2 ju4 。
- yi4 xian2 fu4 yi4 mang2 ， dong4 zuo4 jing1 shi2 ge2 。
- qing1 shang1 jiu3 fei4 zhuo2 ， bai2 ri4 dun4 xu1 zhi4 。
- nian4 ci3 hu1 chi2 chu2 ， qiao3 ran2 xin1 bu2 shi4 。
- qi3 wu2 jiu4 jiao1 jie2 ， jiu3 bie2 huo4 qian1 yi4 。
- yi4 you3 xin1 wang3 hai2 ， xiang1 jian4 duo1 xing2 ji4 。
- wei2 jun1 yu2 wo3 fen1 ， jian1 jiu3 ru2 jin1 shi2 。
- he2 kuang4 lao3 da4 lai2 ， ren2 qing2 zhong4 yin1 qi1 。
- hui4 xi1 sui4 yue4 ji2 ， ci3 shi4 zhen1 ke3 xi1 。
- ji3 hui2 kai1 kou3 xiao4 ， bian4 dao4 zi1 xu1 bai2 。
- gong1 men2 ku3 yang1 zhang3 ， jin4 ri4 wu2 xian2 xi4 。
- you2 ji4 cheng2 ming2 lai2 ， jing4 yan2 tong2 yi4 xi1 。

## 注释

## 译文

## 赏析
