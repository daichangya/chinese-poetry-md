---
id: bai-ju-yi-mu-lian-shu-sheng-ba-xia-shan-gu-jian-ba-min-yi-hu-wei-huang-xin-shu-da--721abbc2
title: 木莲树生巴峡山谷间，巴民亦呼为黄心树，大者高五丈，涉冬不凋，身如青杨，有白文，叶如桂，厚大无脊，花如莲，香色艳腻皆同，独房蕊有异。四月初始开，自开迨谢，仅二十日。忠州西北十里，有鸣玉谿，生者秾茂尤异。元和十四年夏，命道士母丘元志写，惜其遐僻，因题三绝句云
titlePinyin: mu4 lian2 shu4 sheng1 ba1 xia2 shan1 gu3 jian1 ， ba1 min2 yi4 hu1 wei4 huang2 xin1 shu4 ， da4 zhe3 gao1 wu3 zhang4 ， she4 dong1 bu4 diao1 ， shen1 ru2 qing1 yang2 ， you3 bai2 wen2 ， ye4 ru2 gui4 ， hou4 da4 wu2 ji3 ， hua1 ru2 lian2 ， xiang1 se4 yan4 ni4 jie1 tong2 ， du2 fang2 rui3 you3 yi4 。 si4 yue4 chu1 shi3 kai1 ， zi4 kai1 dai4 xie4 ， jin3 er4 shi2 ri4 。 zhong1 zhou1 xi1 bei3 shi2 li3 ， you3 ming2 yu4 xi1 ， sheng1 zhe3 nong2 mao4 you2 yi4 。 yuan2 he2 shi2 si4 nian2 xia4 ， ming4 dao4 shi4 mu3 qiu1 yuan2 zhi4 xie3 ， xi1 qi2 xia2 pi4 ， yin1 ti2 san1 jue2 ju4 yun2
titleSlug: mu-lian-shu-sheng-ba-xia-shan-gu-jian-ba-min-yi-hu-wei-huang-xin-shu-da--721abbc2
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 如折芙蓉栽旱地，似抛芍药挂高枝。
- 云埋水隔无人识，唯有南宾太守知。
- 红似燕支腻如粉，伤心好物不须臾。
- 山中风起无时节，明日重来得在无。
- 已愁花落荒岩底，复恨根生乱石间。
- 几度欲移移不得，天教抛掷在深山。

## 拼音
- ru2 zhe2 fu2 rong2 zai1 han4 di4 ， si4 pao1 shao2 yao4 gua4 gao1 zhi1 。
- yun2 mai2 shui3 ge2 wu2 ren2 shi2 ， wei2 you3 nan2 bin1 tai4 shou3 zhi1 。
- hong2 si4 yan4 zhi1 ni4 ru2 fen3 ， shang1 xin1 hao3 wu4 bu4 xu1 yu2 。
- shan1 zhong4 feng1 qi3 wu2 shi2 jie2 ， ming2 ri4 chong2 lai2 de2 zai4 wu2 。
- yi3 chou2 hua1 luo4 huang1 yan2 di3 ， fu4 hen4 gen1 sheng1 luan4 shi2 jian1 。
- ji3 du4 yu4 yi2 yi2 bu4 de2 ， tian1 jiao4 pao1 zhi4 zai4 shen1 shan1 。

## 注释

## 译文

## 赏析
