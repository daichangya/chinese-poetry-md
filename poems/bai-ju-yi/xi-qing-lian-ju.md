---
id: bai-ju-yi-xi-qing-lian-ju
title: 喜晴联句
titlePinyin: xi3 qing2 lian2 ju4
titleSlug: xi-qing-lian-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 苦雨晴何喜，喜于未雨时。气收云物变，声乐鸟乌知。——白居易
- 蕙泛光风圃，兰开皎月池。千峰分远近，九陌好追随。——王起
- 白日开天路，玄阴卷地维。余清在林薄，新照入涟漪。——刘禹锡
- 碧树凉先落，青芜湿更滋。晒毛经浴鹤，曳尾出泥龟。——白居易
- 舞去商羊速，飞来野马迟。柱边无润础，台上有游丝。——王起
- 桥净行尘息，堤长禁柳垂。宫城开睥睨，观阙丽罘罳。——刘禹锡
- 洛水澄清镇，嵩烟展翠帷。梁成虹乍见，市散蜃初移。——白居易
- 藉草风犹暖，攀条露已晞。屋穿添碧瓦，墙缺召金锤。——王起
- 迥彻来双目，昏烦去四支。霞文晚焕烂，星影夕参差。——刘禹锡
- 爽助门庭肃，寒摧草木衰。黄干向阳菊，红洗得霜梨。——白居易
- 假盖闲谁惜，弹弦燥更悲。散蹄良马稳，炙背野人宜。——王起
- 洞户晨晖入，空庭宿雾披。推林出书目，倾笥上衣椸。——刘禹锡
- 道路行非阻，轩车望可期。无辞访圭窦，且愿见琼枝。——白居易
- 山阁蓬莱客，储宫羽翼师。每优陪丽句，何暇觌英姿。——王起
- 玩景方搔首，怀人尚敛眉。因吟仲文什，高兴尽于斯。——刘禹锡

## 拼音
- ku3 yu3 qing2 he2 xi3 ， xi3 yu2 wei4 yu3 shi2 。 qi4 shou1 yun2 wu4 bian4 ， sheng1 yue4 niao3 wu1 zhi1 。 — — bai2 ju1 yi4
- hui4 fan4 guang1 feng1 pu3 ， lan2 kai1 jiao3 yue4 chi2 。 qian1 feng1 fen1 yuan3 jin4 ， jiu3 mo4 hao3 zhui1 sui2 。 — — wang2 qi3
- bai2 ri4 kai1 tian1 lu4 ， xuan2 yin1 juan4 di4 wei2 。 yu2 qing1 zai4 lin2 bao2 ， xin1 zhao4 ru4 lian2 yi1 。 — — liu2 yu3 xi1
- bi4 shu4 liang2 xian1 luo4 ， qing1 wu2 shi1 geng4 zi1 。 shai4 mao2 jing1 yu4 he4 ， ye4 wei3 chu1 ni2 gui1 。 — — bai2 ju1 yi4
- wu3 qu4 shang1 yang2 su4 ， fei1 lai2 ye3 ma3 chi2 。 zhu4 bian1 wu2 run4 chu3 ， tai2 shang4 you3 you2 si1 。 — — wang2 qi3
- qiao2 jing4 xing2 chen2 xi1 ， di1 chang2 jin4 liu3 chui2 。 gong1 cheng2 kai1 pi4 ni4 ， guan1 que1 li4 fu2 si1 。 — — liu2 yu3 xi1
- luo4 shui3 cheng2 qing1 zhen4 ， song1 yan1 zhan3 cui4 wei2 。 liang2 cheng2 hong2 zha4 jian4 ， shi4 san4 shen4 chu1 yi2 。 — — bai2 ju1 yi4
- jie4 cao3 feng1 you2 nuan3 ， pan1 tiao2 lu4 yi3 xi1 。 wu1 chuan1 tian1 bi4 wa3 ， qiang2 que1 zhao4 jin1 chui2 。 — — wang2 qi3
- jiong3 che4 lai2 shuang1 mu4 ， hun1 fan2 qu4 si4 zhi1 。 xia2 wen2 wan3 huan4 lan4 ， xing1 ying3 xi1 cen1 ci1 。 — — liu2 yu3 xi1
- shuang3 zhu4 men2 ting2 su4 ， han2 cui1 cao3 mu4 shuai1 。 huang2 gan1 xiang4 yang2 ju2 ， hong2 xi3 de2 shuang1 li2 。 — — bai2 ju1 yi4
- jia3 gai4 xian2 shui2 xi1 ， tan2 xian2 zao4 geng4 bei1 。 san4 ti2 liang2 ma3 wen3 ， zhi4 bei4 ye3 ren2 yi2 。 — — wang2 qi3
- dong4 hu4 chen2 hui1 ru4 ， kong1 ting2 su4 wu4 pi1 。 tui1 lin2 chu1 shu1 mu4 ， qing1 si4 shang4 yi1 yi2 。 — — liu2 yu3 xi1
- dao4 lu4 xing2 fei1 zu3 ， xuan1 che1 wang4 ke3 qi1 。 wu2 ci2 fang3 gui1 dou4 ， qie3 yuan4 jian4 qiong2 zhi1 。 — — bai2 ju1 yi4
- shan1 ge2 peng2 lai2 ke4 ， chu3 gong1 yu3 yi4 shi1 。 mei3 you1 pei2 li4 ju4 ， he2 xia2 di2 ying1 zi1 。 — — wang2 qi3
- wan2 jing3 fang1 sao1 shou3 ， huai2 ren2 shang4 lian3 mei2 。 yin1 yin2 zhong4 wen2 shen2 ， gao1 xing4 jin4 yu2 si1 。 — — liu2 yu3 xi1

## 注释

## 译文

## 赏析
