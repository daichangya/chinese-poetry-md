---
id: bai-ju-yi-ti-zhou-hao-dai-fu-xin-ting-zi-er-shi-er-yun
title: 题周皓大夫新亭子二十二韵
titlePinyin: ti2 zhou1 hao4 dai4 fu0 xin1 ting2 zi0 er4 shi2 er4 yun4
titleSlug: ti-zhou-hao-dai-fu-xin-ting-zi-er-shi-er-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东道常为主，南亭别待宾。规模何日创，景致一时新。
- 广砌罗红药，疏窗荫绿筠。锁开宾阁晓，梯上妓楼春。
- 置醴宁三爵，加笾过八珍。茶香飘紫笋，脍缕落红鳞。
- 辉赫车舆闹，珍奇鸟兽驯。猕猴看枥马，鹦鹉唤家人。
- 锦额帘高卷，银花醆慢巡。劝尝光禄酒，许看洛川神。
- 敛翠凝歌黛，流香动舞巾。裙翻绣㶉𫛶，梳陷钿麒麟。
- 笛怨音含楚，筝娇语带秦。侍儿催画烛，醉客吐文茵。
- 投辖多连夜，鸣珂便达晨。入朝纡紫绶，待漏拥朱轮。
- 贵介交三事，光荣照四邻。甘浓将奉客，稳暖不缘身。
- 十载歌钟地，三朝节钺臣。爱才心倜傥，敦旧礼殷勤。
- 门以招贤盛，家因好事贫。始知豪杰意，富贵为交亲。

## 拼音
- dong1 dao4 chang2 wei2 zhu3 ， nan2 ting2 bie2 dai4 bin1 。 gui1 mo2 he2 ri4 chuang4 ， jing3 zhi4 yi4 shi2 xin1 。
- guang3 qi4 luo2 hong2 yao4 ， shu1 chuang1 yin4 lü4 yun2 。 suo3 kai1 bin1 ge2 xiao3 ， ti1 shang4 ji4 lou2 chun1 。
- zhi4 li3 ning2 san1 jue2 ， jia1 bian1 guo4 ba1 zhen1 。 cha2 xiang1 piao1 zi3 sun3 ， kuai4 lü3 luo4 hong2 lin2 。
- hui1 he4 che1 yu2 nao4 ， zhen1 qi2 niao3 shou4 xun4 。 mi2 hou2 kan4 li4 ma3 ， ying1 wu3 huan4 jia1 ren2 。
- jin3 e2 lian2 gao1 juan4 ， yin2 hua1 zhan3 man4 xun2 。 quan4 chang2 guang1 lu4 jiu3 ， xu3 kan4 luo4 chuan1 shen2 。
- lian3 cui4 ning2 ge1 dai4 ， liu2 xiang1 dong4 wu3 jin1 。 qun2 fan1 xiu4 㶉 𫛶 ， shu1 xian4 dian4 qi2 lin2 。
- di2 yuan4 yin1 han2 chu3 ， zheng1 jiao1 yu3 dai4 qin2 。 shi4 er2 cui1 hua4 zhu2 ， zui4 ke4 tu3 wen2 yin1 。
- tou2 xia2 duo1 lian2 ye4 ， ming2 ke1 bian4 da2 chen2 。 ru4 chao2 yu1 zi3 shou4 ， dai4 lou4 yong1 zhu1 lun2 。
- gui4 jie4 jiao1 san1 shi4 ， guang1 rong2 zhao4 si4 lin2 。 gan1 nong2 jiang1 feng4 ke4 ， wen3 nuan3 bu4 yuan2 shen1 。
- shi2 zai3 ge1 zhong1 di4 ， san1 chao2 jie2 yue4 chen2 。 ai4 cai2 xin1 ti4 tang3 ， dun1 jiu4 li3 yin1 qin2 。
- men2 yi3 zhao1 xian2 sheng4 ， jia1 yin1 hao3 shi4 pin2 。 shi3 zhi1 hao2 jie2 yi4 ， fu4 gui4 wei4 jiao1 qin1 。

## 注释

## 译文

## 赏析
