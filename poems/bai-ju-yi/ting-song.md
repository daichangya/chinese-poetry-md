---
id: bai-ju-yi-ting-song
title: 庭松
titlePinyin: ting2 song1
titleSlug: ting-song
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 堂下何所有，十松当我阶。乱立无行次，高下亦不齐。
- 高者三丈长，下者十尺低。有如野生物，不知何人栽。
- 接以青瓦屋，承之白沙台。朝昏有风月，燥湿无尘泥。
- 疏韵秋槭槭，凉阴夏凄凄。春深微雨夕，满叶珠蓑蓑。
- 岁暮大雪天，压枝玉皑皑。四时各有趣，万木非其侪。
- 去年买此宅，多为人所咍。一家二十口，移转就松来。
- 移来有何得，但得烦襟开。即此是益友，岂必交贤才。
- 顾我犹俗士，冠带走尘埃。未称为松主，时时一愧怀。

## 拼音
- tang2 xia4 he2 suo3 you3 ， shi2 song1 dang1 wo3 jie1 。 luan4 li4 wu2 xing2 ci4 ， gao1 xia4 yi4 bu4 qi2 。
- gao1 zhe3 san1 zhang4 chang2 ， xia4 zhe3 shi2 chi3 di1 。 you3 ru2 ye3 sheng1 wu4 ， bu4 zhi1 he2 ren2 zai1 。
- jie1 yi3 qing1 wa3 wu1 ， cheng2 zhi1 bai2 sha1 tai2 。 chao2 hun1 you3 feng1 yue4 ， zao4 shi1 wu2 chen2 ni2 。
- shu1 yun4 qiu1 qi4 qi4 ， liang2 yin1 xia4 qi1 qi1 。 chun1 shen1 wei1 yu3 xi1 ， man3 ye4 zhu1 suo1 suo1 。
- sui4 mu4 da4 xue3 tian1 ， ya1 zhi1 yu4 ai2 ai2 。 si4 shi2 ge4 you3 qu4 ， wan4 mu4 fei1 qi2 chai2 。
- qu4 nian2 mai3 ci3 zhai2 ， duo1 wei4 ren2 suo3 hai1 。 yi4 jia1 er4 shi2 kou3 ， yi2 zhuan3 jiu4 song1 lai2 。
- yi2 lai2 you3 he2 de2 ， dan4 de2 fan2 jin1 kai1 。 ji2 ci3 shi4 yi4 you3 ， qi3 bi4 jiao1 xian2 cai2 。
- gu4 wo3 you2 su2 shi4 ， guan1 dai4 zou3 chen2 ai1 。 wei4 cheng1 wei2 song1 zhu3 ， shi2 shi2 yi2 kui4 huai2 。

## 注释

## 译文

## 赏析
