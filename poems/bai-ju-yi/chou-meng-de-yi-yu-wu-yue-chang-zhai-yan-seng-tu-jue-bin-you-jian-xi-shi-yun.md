---
id: bai-ju-yi-chou-meng-de-yi-yu-wu-yue-chang-zhai-yan-seng-tu-jue-bin-you-jian-xi-shi-yun
title: 酬梦得以予五月长斋延僧徒绝宾友见戏十韵
titlePinyin: chou2 meng4 de2 yi3 yu3 wu3 yue4 chang2 zhai1 yan2 seng1 tu2 jue2 bin1 you3 jian4 xi4 shi2 yun4
titleSlug: chou-meng-de-yi-yu-wu-yue-chang-zhai-yan-seng-tu-jue-bin-you-jian-xi-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宾客懒逢迎，翛然池馆清。
- 簷闲空燕语，林静未蝉鸣。
- 荤血还休食，杯觞亦罢倾。
- 三春多放逸，五月暂修行。
- 香印朝烟细，纱灯夕焰明。
- 交游诸长老，师事古先生。
- 禅后心弥寂，斋来体更轻。
- 不唯忘肉味，兼拟灭风情。
- 蒙以声闻待，难将戏论争。
- 虚空若有佛，灵运恐先成。

## 拼音
- bin1 ke4 lan3 feng2 ying2 ， xiao1 ran2 chi2 guan3 qing1 。
- yan2 xian2 kong1 yan4 yu3 ， lin2 jing4 wei4 chan2 ming2 。
- hun1 xue4 hai2 xiu1 shi2 ， bei1 shang1 yi4 ba4 qing1 。
- san1 chun1 duo1 fang4 yi4 ， wu3 yue4 zan4 xiu1 xing2 。
- xiang1 yin4 chao2 yan1 xi4 ， sha1 deng1 xi1 yan4 ming2 。
- jiao1 you2 zhu1 zhang3 lao3 ， shi1 shi4 gu3 xian1 sheng1 。
- chan2 hou4 xin1 mi2 ji4 ， zhai1 lai2 ti3 geng4 qing1 。
- bu4 wei2 wang4 rou4 wei4 ， jian1 ni3 mie4 feng1 qing2 。
- meng2 yi3 sheng1 wen2 dai4 ， nan2 jiang1 xi4 lun4 zheng1 。
- xu1 kong1 ruo4 you3 fo2 ， ling2 yun4 kong3 xian1 cheng2 。

## 注释

## 译文

## 赏析
