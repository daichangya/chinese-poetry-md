---
id: bai-ju-yi-xiao-tao-qian-ti-shi-shi-liu-shou-jiu
title: 效陶潜体诗十六首 九
titlePinyin: xiao4 tao2 qian2 ti3 shi1 shi2 liu4 shou3   jiu3
titleSlug: xiao-tao-qian-ti-shi-shi-liu-shou-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 原生衣百结，颜子食一箪。
- 欢然乐其志，有以忘饥寒。
- 今我何人哉，德不及先贤。
- 衣食幸相属，胡为不自安。
- 况兹清渭曲，居处安且闲。
- 榆柳百余树，茅茨十数间。
- 寒负檐下日，热濯涧底泉。
- 日出犹未起，日入已复眠。
- 西风满村巷，清凉八月天。
- 但有鸡犬声，不闻车马喧。
- 时倾一尊酒，坐望东南山。
- 穉姪初学步，牵衣戏我前。
- 即此自可乐，庶几颜与原。

## 拼音
- yuan2 sheng1 yi1 bai3 jie2 ， yan2 zi3 shi2 yi4 dan1 。
- huan1 ran2 le4 qi2 zhi4 ， you3 yi3 wang4 ji1 han2 。
- jin1 wo3 he2 ren2 zai1 ， de2 bu4 ji2 xian1 xian2 。
- yi1 shi2 xing4 xiang1 shu3 ， hu2 wei4 bu2 zi4 an1 。
- kuang4 zi1 qing1 wei4 qu3 ， ju1 chu4 an1 qie3 xian2 。
- yu2 liu3 bai3 yu2 shu4 ， mao2 ci2 shi2 shu4 jian1 。
- han2 fu4 yan2 xia4 ri4 ， re4 zhuo2 jian4 di3 quan2 。
- ri4 chu1 you2 wei4 qi3 ， ri4 ru4 yi3 fu4 mian2 。
- xi1 feng1 man3 cun1 xiang4 ， qing1 liang2 ba1 yue4 tian1 。
- dan4 you3 ji1 quan3 sheng1 ， bu4 wen2 che1 ma3 xuan1 。
- shi2 qing1 yi4 zun1 jiu3 ， zuo4 wang4 dong1 nan2 shan1 。
- zhi4 zhi2 chu1 xue2 bu4 ， qian1 yi1 xi4 wo3 qian2 。
- ji2 ci3 zi4 ke3 le4 ， shu4 ji1 yan2 yu3 yuan2 。

## 注释

## 译文

## 赏析
