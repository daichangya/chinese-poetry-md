---
id: bai-ju-yi-du-shi-wu-shou
title: 读史五首
titlePinyin: du2 shi3 wu3 shou3
titleSlug: du-shi-wu-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楚怀放灵均，国政亦荒淫。彷徨未忍决，绕泽行悲吟。
- 汉文疑贾生，谪置湘之阴。是时刑方措，此去难为心。
- 士生一代间，谁不有浮沉。良时真可惜，乱世何足钦。
- 乃知汨罗恨，未抵长沙深。
- 祸患如棼丝，其来无端绪。马迁下蚕室，嵇康就囹圄。
- 抱冤志气屈，忍耻形神沮。当彼戮辱时，奋飞无翅羽。
- 商山有黄绮，颍川有巢许。何不从之游，超然离网罟。
- 山林少羁鞅，世路多艰阻。寄谢伐檀人，慎勿嗟穷处。
- 汉日大将军，少为乞食子。秦时故列侯，老作锄瓜士。
- 春华何𬀩晔，园中发桃李。秋风忽萧条，堂上生荆杞。
- 深谷变为岸，桑田成海水。势去未须悲，时来何足喜。
- 寄言荣枯者，反复殊未已。
- 含沙射人影，虽病人不知。巧言构人罪，至死人不疑。
- 掇蜂杀爱子，掩鼻戮宠姬。弘恭陷萧望，赵高谋李斯。
- 阴德既必报，阴祸岂虚施。人事虽可罔，天道终难欺。
- 明则有刑辟，幽则有神祇。苟免勿私喜，鬼得而诛之。
- 季子憔悴时，妇见不下机。买臣负薪日，妻亦弃如遗。
- 一朝黄金多，佩印衣锦归。去妻不敢视，妇嫂强依依。
- 富贵家人重，贫贱妻子欺。奈何贫富间，可移亲爱志。
- 遂使中人心，汲汲求富贵。又令下人力，各竞锥刀利。
- 随分归舍来，一取妻孥意。

## 拼音
- chu3 huai2 fang4 ling2 jun1 ， guo2 zheng4 yi4 huang1 yin2 。 pang2 huang2 wei4 ren3 jue2 ， rao4 ze2 xing2 bei1 yin2 。
- han4 wen2 yi2 jia3 sheng1 ， zhe2 zhi4 xiang1 zhi1 yin1 。 shi4 shi2 xing2 fang1 cuo4 ， ci3 qu4 nan2 wei2 xin1 。
- shi4 sheng1 yi2 dai4 jian1 ， shui2 bu4 you3 fu2 chen2 。 liang2 shi2 zhen1 ke3 xi1 ， luan4 shi4 he2 zu2 qin1 。
- nai3 zhi1 mi4 luo2 hen4 ， wei4 di3 chang2 sha1 shen1 。
- huo4 huan4 ru2 fen2 si1 ， qi2 lai2 wu2 duan1 xu4 。 ma3 qian1 xia4 can2 shi4 ， ji1 kang1 jiu4 ling2 yu3 。
- bao4 yuan1 zhi4 qi4 qu1 ， ren3 chi3 xing2 shen2 ju3 。 dang1 bi3 lu4 ru3 shi2 ， fen4 fei1 wu2 chi4 yu3 。
- shang1 shan1 you3 huang2 qi3 ， ying3 chuan1 you3 chao2 xu3 。 he2 bu4 cong2 zhi1 you2 ， chao1 ran2 li2 wang3 gu3 。
- shan1 lin2 shao3 ji1 yang1 ， shi4 lu4 duo1 jian1 zu3 。 ji4 xie4 fa2 tan2 ren2 ， shen4 wu4 jie1 qiong2 chu4 。
- han4 ri4 da4 jiang4 jun1 ， shao3 wei4 qi3 shi2 zi3 。 qin2 shi2 gu4 lie4 hou2 ， lao3 zuo4 chu2 gua1 shi4 。
- chun1 hua2 he2 wei3 ye4 ， yuan2 zhong1 fa1 tao2 li3 。 qiu1 feng1 hu1 xiao1 tiao2 ， tang2 shang4 sheng1 jing1 qi3 。
- shen1 gu3 bian4 wei4 an4 ， sang1 tian2 cheng2 hai3 shui3 。 shi4 qu4 wei4 xu1 bei1 ， shi2 lai2 he2 zu2 xi3 。
- ji4 yan2 rong2 ku1 zhe3 ， fan3 fu4 shu1 wei4 yi3 。
- han2 sha1 she4 ren2 ying3 ， sui1 bing4 ren2 bu4 zhi1 。 qiao3 yan2 gou4 ren2 zui4 ， zhi4 si3 ren2 bu4 yi2 。
- duo1 feng1 sha1 ai4 zi3 ， yan3 bi2 lu4 chong3 ji1 。 hong2 gong1 xian4 xiao1 wang4 ， zhao4 gao1 mou2 li3 si1 。
- yin1 de2 ji4 bi4 bao4 ， yin1 huo4 qi3 xu1 shi1 。 ren2 shi4 sui1 ke3 wang3 ， tian1 dao4 zhong1 nan2 qi1 。
- ming2 ze2 you3 xing2 pi4 ， you1 ze2 you3 shen2 qi2 。 gou3 mian3 wu4 si1 xi3 ， gui3 de2 er2 zhu1 zhi1 。
- ji4 zi3 qiao2 cui4 shi2 ， fu4 jian4 bu2 xia4 ji1 。 mai3 chen2 fu4 xin1 ri4 ， qi1 yi4 qi4 ru2 yi2 。
- yi4 chao2 huang2 jin1 duo1 ， pei4 yin4 yi1 jin3 gui1 。 qu4 qi1 bu4 gan3 shi4 ， fu4 sao3 qiang2 yi1 yi1 。
- fu4 gui4 jia1 ren2 zhong4 ， pin2 jian4 qi1 zi3 qi1 。 nai4 he2 pin2 fu4 jian1 ， ke3 yi2 qin1 ai4 zhi4 。
- sui4 shi3 zhong1 ren2 xin1 ， ji2 ji2 qiu2 fu4 gui4 。 you4 ling4 xia4 ren2 li4 ， ge4 jing4 zhui1 dao1 li4 。
- sui2 fen1 gui1 she4 lai2 ， yi4 qu3 qi1 nu2 yi4 。

## 注释

## 译文

## 赏析
