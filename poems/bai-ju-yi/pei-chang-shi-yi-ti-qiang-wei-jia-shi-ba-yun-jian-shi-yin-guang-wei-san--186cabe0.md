---
id: bai-ju-yi-pei-chang-shi-yi-ti-qiang-wei-jia-shi-ba-yun-jian-shi-yin-guang-wei-san--186cabe0
title: 裴常侍以题蔷薇架十八韵见示因广为三十韵以和之
titlePinyin: pei2 chang2 shi4 yi3 ti2 qiang2 wei1 jia4 shi2 ba1 yun4 jian4 shi4 yin1 guang3 wei4 san1 shi2 yun4 yi3 he2 zhi1
titleSlug: pei-chang-shi-yi-ti-qiang-wei-jia-shi-ba-yun-jian-shi-yin-guang-wei-san--186cabe0
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 托质依高架，攒花对小堂。晚开春去后，独秀院中央。
- 霁景朱明早，芳时白昼长。秾因天与色，丽共日争光。
- 剪碧排千萼，研朱染万房。烟条涂石绿，粉蕊扑雌黄。
- 根动彤云涌，枝摇赤羽翔。九微灯炫转，七宝帐荧煌。
- 淑气熏行径，清阴接步廊。照梁迷藻棁，耀壁变雕墙。
- 烂若丛然火，殷于叶得霜。胭脂含脸笑，苏合裛衣香。
- 浃洽濡晨露，玲珑漏夕阳。合罗排勘缬，醉晕浅深妆。
- 乍见疑回面，遥看误断肠。风朝舞飞燕，雨夜泣萧娘。
- 桃李惭无语，芝兰让不芳。山榴何细碎，石竹苦寻常。
- 蕙惨偎栏避，莲羞映浦藏。怯教蕉叶战，妒得柳花狂。
- 岂可轻嘲咏，应须痛比方。画屏风自展，绣伞盖谁张。
- 翠锦挑成字，丹砂印著行。猩猩凝血点，瑟瑟蹙金匡。
- 散乱萎红片，尖纤嫩紫芒。触僧飘毳褐，留妓冒罗裳。
- 寡和阳春曲，多情骑省郎。缘夸美颜色，引出好文章。
- 东顾辞仁里，西归入帝乡。假如君爱杀，留著莫移将。

## 拼音
- tuo1 zhi4 yi1 gao1 jia4 ， zan3 hua1 dui4 xiao3 tang2 。 wan3 kai1 chun1 qu4 hou4 ， du2 xiu4 yuan4 zhong1 yang1 。
- ji4 jing3 zhu1 ming2 zao3 ， fang1 shi2 bai2 zhou4 chang2 。 nong2 yin1 tian1 yu3 se4 ， li4 gong4 ri4 zheng1 guang1 。
- jian3 bi4 pai2 qian1 e4 ， yan2 zhu1 ran3 wan4 fang2 。 yan1 tiao2 tu2 shi2 lü4 ， fen3 rui3 pu1 ci2 huang2 。
- gen1 dong4 tong2 yun2 yong3 ， zhi1 yao2 chi4 yu3 xiang2 。 jiu3 wei1 deng1 xuan4 zhuan3 ， qi1 bao3 zhang4 ying2 huang2 。
- shu1 qi4 xun1 xing2 jing4 ， qing1 yin1 jie1 bu4 lang2 。 zhao4 liang2 mi2 zao3 zhuo1 ， yao4 bi4 bian4 diao1 qiang2 。
- lan4 ruo4 cong2 ran2 huo3 ， yin1 yu2 ye4 de2 shuang1 。 yan1 zhi1 han2 lian3 xiao4 ， su1 he2 yi4 yi1 xiang1 。
- jia1 qia4 ru2 chen2 lu4 ， ling2 long2 lou4 xi1 yang2 。 he2 luo2 pai2 kan1 xie2 ， zui4 yun1 qian3 shen1 zhuang1 。
- zha4 jian4 yi2 hui2 mian4 ， yao2 kan4 wu4 duan4 chang2 。 feng1 chao2 wu3 fei1 yan4 ， yu3 ye4 qi4 xiao1 niang2 。
- tao2 li3 can2 wu2 yu3 ， zhi1 lan2 rang4 bu4 fang1 。 shan1 liu2 he2 xi4 sui4 ， shi2 zhu2 ku3 xun2 chang2 。
- hui4 can3 wei1 lan2 bi4 ， lian2 xiu1 ying4 pu3 cang2 。 qie4 jiao4 jiao1 ye4 zhan4 ， du4 de2 liu3 hua1 kuang2 。
- qi3 ke3 qing1 chao2 yong3 ， ying4 xu1 tong4 bi3 fang1 。 hua4 ping2 feng1 zi4 zhan3 ， xiu4 san3 gai4 shui2 zhang1 。
- cui4 jin3 tiao1 cheng2 zi4 ， dan1 sha1 yin4 zhu4 xing2 。 xing1 xing1 ning2 xue4 dian3 ， se4 se4 cu4 jin1 kuang1 。
- san3 luan4 wei3 hong2 pian4 ， jian1 xian1 nen4 zi3 mang2 。 chu4 seng1 piao1 cui4 he4 ， liu2 ji4 mao4 luo2 shang0 。
- gua3 he2 yang2 chun1 qu3 ， duo1 qing2 qi2 sheng3 lang2 。 yuan2 kua1 mei3 yan2 se4 ， yin3 chu1 hao3 wen2 zhang1 。
- dong1 gu4 ci2 ren2 li3 ， xi1 gui1 ru4 di4 xiang1 。 jia3 ru2 jun1 ai4 sha1 ， liu2 zhu4 mo4 yi2 jiang1 。

## 注释

## 译文

## 赏析
