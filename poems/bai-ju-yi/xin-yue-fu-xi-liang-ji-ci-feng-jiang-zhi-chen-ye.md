---
id: bai-ju-yi-xin-yue-fu-xi-liang-ji-ci-feng-jiang-zhi-chen-ye
title: "新乐府 西凉伎\t刺封疆之臣也"
titlePinyin: "xin1 yue4 fu3   xi1 liang2 ji4 \t ci4 feng1 jiang1 zhi1 chen2 ye3"
titleSlug: xin-yue-fu-xi-liang-ji-ci-feng-jiang-zhi-chen-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 西凉伎，假面胡人假狮子。
- 刻木为头丝作尾，金镀眼睛银帖齿。
- 奋迅毛衣摆双耳，如从流沙来万里。
- 紫髯深目两胡儿，鼓舞跳梁前致辞。
- 应似凉州未陷日，安西都护进来时。
- 须臾云得新消息，安西路绝归不得。
- 泣向狮子涕双垂，凉州陷没知不知。
- 狮子回头向西望，哀吼一声观者悲。
- 贞元边将爱此曲，醉坐笑看看不足。
- 娱宾犒士宴监军，狮子胡儿长在目。
- 有一征夫年七十，见弄凉州低面泣。
- 泣罢敛手白将军，主忧臣辱昔所闻。
- 自从天宝兵戈起，犬戎日夜吞西鄙。
- 凉州陷来四十年，河陇侵将七千里。
- 平时安西万里疆，今日边防在凤翔。
- 缘边空屯十万卒，饱食温衣闲过日。
- 遗民肠断在凉州，将卒相看无意收。
- 天子每思长痛惜，将军欲说合慙羞。
- 奈何仍看西凉伎，取笑资欢无所媿。
- 纵无智力未能收，忍取西凉弄为戏。

## 拼音
- xi1 liang2 ji4 ， jia3 mian4 hu2 ren2 jia3 shi1 zi0 。
- ke4 mu4 wei4 tou2 si1 zuo4 wei3 ， jin1 du4 yan3 jing1 yin2 tie1 chi3 。
- fen4 xun4 mao2 yi1 bai3 shuang1 er3 ， ru2 cong2 liu2 sha1 lai2 wan4 li3 。
- zi3 ran2 shen1 mu4 liang3 hu2 er2 ， gu3 wu3 tiao4 liang2 qian2 zhi4 ci2 。
- ying4 si4 liang2 zhou1 wei4 xian4 ri4 ， an1 xi1 du1 hu4 jin4 lai2 shi2 。
- xu1 yu2 yun2 de2 xin1 xiao1 xi1 ， an1 xi1 lu4 jue2 gui1 bu4 de2 。
- qi4 xiang4 shi1 zi0 ti4 shuang1 chui2 ， liang2 zhou1 xian4 mei2 zhi1 bu0 zhi1 。
- shi1 zi0 hui2 tou2 xiang4 xi1 wang4 ， ai1 hou3 yi4 sheng1 guan1 zhe3 bei1 。
- zhen1 yuan2 bian1 jiang1 ai4 ci3 qu3 ， zui4 zuo4 xiao4 kan4 kan4 bu4 zu2 。
- yu2 bin1 kao4 shi4 yan4 jian1 jun1 ， shi1 zi0 hu2 er2 chang2 zai4 mu4 。
- you3 yi4 zheng1 fu1 nian2 qi1 shi2 ， jian4 nong4 liang2 zhou1 di1 mian4 qi4 。
- qi4 ba4 lian3 shou3 bai2 jiang1 jun1 ， zhu3 you1 chen2 ru3 xi1 suo3 wen2 。
- zi4 cong2 tian1 bao3 bing1 ge1 qi3 ， quan3 rong2 ri4 ye4 tun1 xi1 bi3 。
- liang2 zhou1 xian4 lai2 si4 shi2 nian2 ， he2 long3 qin1 jiang1 qi1 qian1 li3 。
- ping2 shi2 an1 xi1 wan4 li3 jiang1 ， jin1 ri4 bian1 fang2 zai4 feng4 xiang2 。
- yuan2 bian1 kong1 tun2 shi2 wan4 zu2 ， bao3 shi2 wen1 yi1 xian2 guo4 ri4 。
- yi2 min2 chang2 duan4 zai4 liang2 zhou1 ， jiang1 zu2 xiang1 kan4 wu2 yi4 shou1 。
- tian1 zi3 mei3 si1 chang2 tong4 xi1 ， jiang1 jun1 yu4 shuo1 he2 can2 xiu1 。
- nai4 he2 reng2 kan4 xi1 liang2 ji4 ， qu3 xiao4 zi1 huan1 wu2 suo3 kui4 。
- zong4 wu2 zhi4 li4 wei4 neng2 shou1 ， ren3 qu3 xi1 liang2 nong4 wei4 xi4 。

## 注释

## 译文

## 赏析
