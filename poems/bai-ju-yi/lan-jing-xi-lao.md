---
id: bai-ju-yi-lan-jing-xi-lao
title: 览镜喜老
titlePinyin: lan3 jing4 xi3 lao3
titleSlug: lan-jing-xi-lao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 今朝览明镜，须鬓尽成丝。行年六十四，安得不衰羸。
- 亲属惜我老，相顾兴叹咨。而我独微笑，此意何人知。
- 笑罢仍命酒，掩镜捋白髭。尔辈且安坐，从容听我词。
- 生若不足恋，老亦何足悲。生若苟可恋，老即生多时。
- 不老即须夭，不夭即须衰。晚衰胜早夭，此理决不疑。
- 古人亦有言，浮生七十稀。我今欠六岁，多幸或庶几。
- 倘得及此限，何羡荣启期。当喜不当叹，更倾酒一卮。

## 拼音
- jin1 chao2 lan3 ming2 jing4 ， xu1 bin4 jin4 cheng2 si1 。 xing2 nian2 liu4 shi2 si4 ， an1 de2 bu4 shuai1 lei2 。
- qin1 shu3 xi1 wo3 lao3 ， xiang1 gu4 xing1 tan4 zi1 。 er2 wo3 du2 wei1 xiao4 ， ci3 yi4 he2 ren2 zhi1 。
- xiao4 ba4 reng2 ming4 jiu3 ， yan3 jing4 lü3 bai2 zi1 。 er3 bei4 qie3 an1 zuo4 ， cong2 rong2 ting1 wo3 ci2 。
- sheng1 ruo4 bu4 zu2 lian4 ， lao3 yi4 he2 zu2 bei1 。 sheng1 ruo4 gou3 ke3 lian4 ， lao3 ji2 sheng1 duo1 shi2 。
- bu4 lao3 ji2 xu1 yao1 ， bu4 yao1 ji2 xu1 shuai1 。 wan3 shuai1 sheng4 zao3 yao1 ， ci3 li3 jue2 bu4 yi2 。
- gu3 ren2 yi4 you3 yan2 ， fu2 sheng1 qi1 shi2 xi1 。 wo3 jin1 qian4 liu4 sui4 ， duo1 xing4 huo4 shu4 ji1 。
- tang3 de2 ji2 ci3 xian4 ， he2 xian4 rong2 qi3 qi1 。 dang1 xi3 bu4 dang1 tan4 ， geng4 qing1 jiu3 yi4 zhi1 。

## 注释

## 译文

## 赏析
