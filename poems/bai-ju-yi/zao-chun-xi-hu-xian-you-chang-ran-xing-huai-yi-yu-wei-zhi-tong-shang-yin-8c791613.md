---
id: bai-ju-yi-zao-chun-xi-hu-xian-you-chang-ran-xing-huai-yi-yu-wei-zhi-tong-shang-yin-8c791613
title: 早春西湖闲游怅然兴怀忆与微之同赏因思在越官重事殷镜湖之游或恐未暇偶成十八韵寄微之
titlePinyin: zao3 chun1 xi1 hu2 xian2 you2 chang4 ran2 xing1 huai2 yi4 yu3 wei1 zhi1 tong2 shang3 yin1 si1 zai4 yue4 guan1 zhong4 shi4 yin1 jing4 hu2 zhi1 you2 huo4 kong3 wei4 xia2 ou3 cheng2 shi2 ba1 yun4 ji4 wei1 zhi1
titleSlug: zao-chun-xi-hu-xian-you-chang-ran-xing-huai-yi-yu-wei-zhi-tong-shang-yin-8c791613
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 上马复呼宾，湖边景气新。管弦三数事，骑从十余人。
- 立换登山屐，行携漉酒巾。逢花看当妓，遇草坐为茵。
- 西日笼黄柳，东风荡白苹。小桥装雁齿，轻浪甃鱼鳞。
- 画舫牵徐转，银船酌慢巡。野情遗世累，醉态任天真。
- 彼此年将老，平生分最亲。高天从所愿，远地得为邻。
- 云树分三驿，烟波限一津。翻嗟寸步隔，却厌尺书频。
- 浙右称雄镇，山阴委重臣。贵垂长紫绶，荣驾大朱轮。
- 出动刀枪队，归生道路尘。雁惊弓易散，鸥怕鼓难驯。
- 百吏瞻相面，千夫捧拥身。自然闲兴少，应负镜湖春。

## 拼音
- shang4 ma3 fu4 hu1 bin1 ， hu2 bian1 jing3 qi4 xin1 。 guan3 xian2 san1 shu4 shi4 ， qi2 cong2 shi2 yu2 ren2 。
- li4 huan4 deng1 shan1 ji1 ， xing2 xie2 lu4 jiu3 jin1 。 feng2 hua1 kan4 dang1 ji4 ， yu4 cao3 zuo4 wei4 yin1 。
- xi1 ri4 long2 huang2 liu3 ， dong1 feng1 dang4 bai2 ping2 。 xiao3 qiao2 zhuang1 yan4 chi3 ， qing1 lang4 zhou4 yu2 lin2 。
- hua4 fang3 qian1 xu2 zhuan3 ， yin2 chuan2 zhuo2 man4 xun2 。 ye3 qing2 yi2 shi4 lei4 ， zui4 tai4 ren4 tian1 zhen1 。
- bi3 ci3 nian2 jiang1 lao3 ， ping2 sheng1 fen1 zui4 qin1 。 gao1 tian1 cong2 suo3 yuan4 ， yuan3 di4 de2 wei4 lin2 。
- yun2 shu4 fen1 san1 yi4 ， yan1 bo1 xian4 yi4 jin1 。 fan1 jie1 cun4 bu4 ge2 ， que4 yan4 chi3 shu1 pin2 。
- zhe4 you4 cheng1 xiong2 zhen4 ， shan1 yin1 wei3 zhong4 chen2 。 gui4 chui2 chang2 zi3 shou4 ， rong2 jia4 da4 zhu1 lun2 。
- chu1 dong4 dao1 qiang1 dui4 ， gui1 sheng1 dao4 lu4 chen2 。 yan4 jing1 gong1 yi4 san4 ， ou1 pa4 gu3 nan2 xun4 。
- bai3 li4 zhan1 xiang4 mian4 ， qian1 fu1 peng3 yong1 shen1 。 zi4 ran2 xian2 xing1 shao3 ， ying4 fu4 jing4 hu2 chun1 。

## 注释

## 译文

## 赏析
