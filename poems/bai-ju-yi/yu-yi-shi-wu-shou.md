---
id: bai-ju-yi-yu-yi-shi-wu-shou
title: 寓意诗五首
titlePinyin: yu4 yi4 shi1 wu3 shou3
titleSlug: yu-yi-shi-wu-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 豫樟生深山，七年而后知。挺高二百尺，本末皆十围。
- 天子建明堂，此材独中规。匠人执斤墨，采度将有期。
- 孟冬草木枯，烈火燎山陂。疾风吹猛焰，从根烧到枝。
- 养材三十年，方成栋梁姿。一朝为灰烬，柯叶无孑遗。
- 地虽生尔材，天不与尔时。不如粪土英，犹有人掇之。
- 已矣勿重陈，重陈令人悲。不悲焚烧苦，但悲采用迟。
- 赫赫京内史，炎炎中书郎。昨传征拜日，恩赐颇殊常。
- 貂冠水苍玉，紫绶黄金章。佩服身未暖，已闻窜遐荒。
- 亲戚不得别，吞声泣路旁。宾客亦已散，门前雀罗张。
- 富贵来不久，倏如瓦沟霜。权势去尤速，瞥若石火光。
- 不如守贫贱，贫贱可久长。传语宦游子，且来归故乡。
- 促织不成章，提壶但闻声。嗟哉虫与鸟，无实有虚名。
- 与君定交日，久要如弟兄。何以示诚信，白水指为盟。
- 云雨一为别，飞沉两难并。君为得风鹏，我为失水鲸。
- 音信日已疏，恩分日已轻。穷通尚如此，何况死与生。
- 乃知择交难，须有知人明。莫将山上松，结托水上萍。
- 翩翩两玄鸟，本是同巢燕。分飞来几时，秋夏炎凉变。
- 一宿蓬荜庐，一栖明光殿。偶因衔泥处，复得重相见。
- 彼矜杏梁贵，此嗟茅栋贱。眼看秋社至，两处俱难恋。
- 所托各暂时，胡为相叹羡。
- 婆娑园中树，根株大合围。蠢尔树间虫，形质一何微。
- 孰谓虫之微，虫蠹已无期。孰谓树之大，花叶有衰时。
- 花衰夏未实，叶病秋先萎。树心半为土，观者安得知。
- 借问虫何在，在身不在枝。借问虫何食，食心不食皮。
- 岂无啄木鸟，觜长将何为。

## 拼音
- yu4 zhang1 sheng1 shen1 shan1 ， qi1 nian2 er2 hou4 zhi1 。 ting3 gao1 er4 bai3 chi3 ， ben3 mo4 jie1 shi2 wei2 。
- tian1 zi3 jian4 ming2 tang2 ， ci3 cai2 du2 zhong1 gui1 。 jiang4 ren2 zhi2 jin1 mo4 ， cai3 du4 jiang1 you3 qi1 。
- meng4 dong1 cao3 mu4 ku1 ， lie4 huo3 liao2 shan1 bei1 。 ji2 feng1 chui1 meng3 yan4 ， cong2 gen1 shao1 dao4 zhi1 。
- yang3 cai2 san1 shi2 nian2 ， fang1 cheng2 dong4 liang2 zi1 。 yi4 chao2 wei4 hui1 jin4 ， ke1 ye4 wu2 jie2 yi2 。
- di4 sui1 sheng1 er3 cai2 ， tian1 bu4 yu3 er3 shi2 。 bu4 ru2 fen4 tu3 ying1 ， you2 you3 ren2 duo1 zhi1 。
- yi3 yi3 wu4 zhong4 chen2 ， zhong4 chen2 ling4 ren2 bei1 。 bu4 bei1 fen2 shao1 ku3 ， dan4 bei1 cai3 yong4 chi2 。
- he4 he4 jing1 nei4 shi3 ， yan2 yan2 zhong1 shu1 lang2 。 zuo2 chuan2 zheng1 bai4 ri4 ， en1 ci4 po1 shu1 chang2 。
- diao1 guan1 shui3 cang1 yu4 ， zi3 shou4 huang2 jin1 zhang1 。 pei4 fu2 shen1 wei4 nuan3 ， yi3 wen2 cuan4 xia2 huang1 。
- qin1 qi0 bu4 de2 bie2 ， tun1 sheng1 qi4 lu4 pang2 。 bin1 ke4 yi4 yi3 san4 ， men2 qian2 que4 luo2 zhang1 。
- fu4 gui4 lai2 bu4 jiu3 ， shu1 ru2 wa3 gou1 shuang1 。 quan2 shi4 qu4 you2 su4 ， pie1 ruo4 shi2 huo3 guang1 。
- bu4 ru2 shou3 pin2 jian4 ， pin2 jian4 ke3 jiu3 chang2 。 chuan2 yu3 huan4 you2 zi3 ， qie3 lai2 gui1 gu4 xiang1 。
- cu4 zhi1 bu4 cheng2 zhang1 ， ti2 hu2 dan4 wen2 sheng1 。 jie1 zai1 chong2 yu3 niao3 ， wu2 shi2 you3 xu1 ming2 。
- yu3 jun1 ding4 jiao1 ri4 ， jiu3 yao4 ru2 di4 xiong0 。 he2 yi3 shi4 cheng2 xin4 ， bai2 shui3 zhi3 wei4 meng2 。
- yun2 yu3 yi2 wei4 bie2 ， fei1 chen2 liang3 nan2 bing4 。 jun1 wei4 de2 feng1 peng2 ， wo3 wei4 shi1 shui3 jing1 。
- yin1 xin4 ri4 yi3 shu1 ， en1 fen1 ri4 yi3 qing1 。 qiong2 tong1 shang4 ru2 ci3 ， he2 kuang4 si3 yu3 sheng1 。
- nai3 zhi1 ze2 jiao1 nan2 ， xu1 you3 zhi1 ren2 ming2 。 mo4 jiang1 shan1 shang4 song1 ， jie2 tuo1 shui3 shang4 ping2 。
- pian1 pian1 liang3 xuan2 niao3 ， ben3 shi4 tong2 chao2 yan4 。 fen1 fei1 lai2 ji3 shi2 ， qiu1 xia4 yan2 liang2 bian4 。
- yi2 su4 peng2 bi4 lu2 ， yi4 qi1 ming2 guang1 dian4 。 ou3 yin1 xian2 ni2 chu4 ， fu4 de2 zhong4 xiang1 jian4 。
- bi3 jin1 xing4 liang2 gui4 ， ci3 jie1 mao2 dong4 jian4 。 yan3 kan4 qiu1 she4 zhi4 ， liang3 chu4 ju4 nan2 lian4 。
- suo3 tuo1 ge4 zan4 shi2 ， hu2 wei4 xiang1 tan4 xian4 。
- po2 suo1 yuan2 zhong1 shu4 ， gen1 zhu1 da4 he2 wei2 。 chun3 er3 shu4 jian1 chong2 ， xing2 zhi4 yi4 he2 wei1 。
- shu2 wei4 chong2 zhi1 wei1 ， chong2 du4 yi3 wu2 qi1 。 shu2 wei4 shu4 zhi1 da4 ， hua1 ye4 you3 shuai1 shi2 。
- hua1 shuai1 xia4 wei4 shi2 ， ye4 bing4 qiu1 xian1 wei3 。 shu4 xin1 ban4 wei4 tu3 ， guan1 zhe3 an1 de2 zhi1 。
- jie4 wen4 chong2 he2 zai4 ， zai4 shen1 bu2 zai4 zhi1 。 jie4 wen4 chong2 he2 shi2 ， shi2 xin1 bu4 shi2 pi2 。
- qi3 wu2 zhuo2 mu4 niao3 ， zi1 chang2 jiang1 he2 wei4 。

## 注释

## 译文

## 赏析
