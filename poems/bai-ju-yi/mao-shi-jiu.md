---
id: bai-ju-yi-mao-shi-jiu
title: 卯时酒
titlePinyin: mao3 shi2 jiu3
titleSlug: mao-shi-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 佛法赞醍醐，仙方夸沆瀣。
- 未如卯时酒，神速功力倍。
- 一杯置掌上，三咽入腹内。
- 煦若春贯肠，暄如日炙背。
- 岂独肢体畅，仍加志气大。
- 当时遗形骸，竟日忘冠带。
- 似游华胥国，疑反混元代。
- 一性既完全，万机皆破碎。
- 半醒思往来，往来吁可怪。
- 宠辱忧喜间，惶惶二十载。
- 前年辞紫闼，今岁抛皂盖。
- 去矣鱼返泉，超然蝉离蜕。
- 是非莫分别，行止无疑碍。
- 浩气贮胸中，青云委身外。
- 扪心私自语，自语谁能会。
- 五十年来心，未如今日泰。
- 况兹杯中物，行坐长相对。

## 拼音
- fo2 fa3 zan4 ti2 hu2 ， xian1 fang1 kua1 hang4 xie4 。
- wei4 ru2 mao3 shi2 jiu3 ， shen2 su4 gong1 li4 bei4 。
- yi4 bei1 zhi4 zhang3 shang4 ， san1 yan4 ru4 fu4 nei4 。
- xu4 ruo4 chun1 guan4 chang2 ， xuan1 ru2 ri4 zhi4 bei4 。
- qi3 du2 zhi1 ti3 chang4 ， reng2 jia1 zhi4 qi4 da4 。
- dang1 shi2 yi2 xing2 hai2 ， jing4 ri4 wang4 guan1 dai4 。
- si4 you2 hua2 xu1 guo2 ， yi2 fan3 hun4 yuan2 dai4 。
- yi2 xing4 ji4 wan2 quan2 ， wan4 ji1 jie1 po4 sui4 。
- ban4 xing3 si1 wang3 lai2 ， wang3 lai2 xu1 ke3 guai4 。
- chong3 ru3 you1 xi3 jian1 ， huang2 huang2 er4 shi2 zai3 。
- qian2 nian2 ci2 zi3 ta4 ， jin1 sui4 pao1 zao4 gai4 。
- qu4 yi3 yu2 fan3 quan2 ， chao1 ran2 chan2 li2 tui4 。
- shi4 fei1 mo4 fen1 bie2 ， xing2 zhi3 wu2 yi2 ai4 。
- hao4 qi4 zhu4 xiong1 zhong1 ， qing1 yun2 wei3 shen1 wai4 。
- men2 xin1 si1 zi4 yu3 ， zi4 yu3 shui2 neng2 hui4 。
- wu3 shi2 nian2 lai2 xin1 ， wei4 ru2 jin1 ri4 tai4 。
- kuang4 zi1 bei1 zhong1 wu4 ， xing2 zuo4 zhang3 xiang4 dui4 。

## 注释

## 译文

## 赏析
