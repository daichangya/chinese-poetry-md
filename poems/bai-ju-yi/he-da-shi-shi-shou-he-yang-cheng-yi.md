---
id: bai-ju-yi-he-da-shi-shi-shou-he-yang-cheng-yi
title: 和答诗十首：和阳城驿
titlePinyin: he2 da2 shi1 shi2 shou3 ： he2 yang2 cheng2 yi4
titleSlug: he-da-shi-shi-shou-he-yang-cheng-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 商山阳城驿，中有叹者谁。云是元监察，江陵谪去时。
- 忽见此驿名，良久涕欲垂。何故阳道州，名姓同于斯。
- 怜君一寸心，宠辱誓不移。疾恶若巷伯，好贤如缁衣。
- 沉吟不能去，意者欲改为。改为避贤驿，大署于门楣。
- 荆人爱羊祜，户曹改为辞。一字不忍道，况兼姓呼之。
- 因题八百言，言直文甚奇。诗成寄与我，锵若金和丝。
- 上言阳公行，友悌无等夷。骨肉同衾裯，至死不相离。
- 次言阳公迹，夏邑始栖迟。乡人化其风，少长皆孝慈。
- 次言阳公道，终日对酒卮。兄弟笑相顾，醉貌红怡怡。
- 次言阳公节，謇謇居谏司。誓心除国蠹，决死犯天威。
- 终言阳公命，左迁天一涯。道州炎瘴地，身不得生归。
- 一一皆实录，事事无孑遗。凡是为善者，闻之恻然悲。
- 道州既已矣，往者不可追。何世无其人，来者亦可思。
- 愿以君子文，告彼大乐师。附于雅歌末，奏之白玉墀。
- 天子闻此章，教化如法施。直谏从如流，佞臣恶如疵。
- 宰相闻此章，政柄端正持。进贤不知倦，去邪勿复疑。
- 宪臣闻此章，不敢怀依违。谏官闻此章，不忍纵诡随。
- 然后告史氏，旧史有前规。若作阳公传，欲令后世知。
- 不劳叙世家，不用费文辞。但于国史上，全录元稹诗。

## 拼音
- shang1 shan1 yang2 cheng2 yi4 ， zhong1 you3 tan4 zhe3 shui2 。 yun2 shi4 yuan2 jian1 cha2 ， jiang1 ling2 zhe2 qu4 shi2 。
- hu1 jian4 ci3 yi4 ming2 ， liang2 jiu3 ti4 yu4 chui2 。 he2 gu4 yang2 dao4 zhou1 ， ming2 xing4 tong2 yu2 si1 。
- lian2 jun1 yi2 cun4 xin1 ， chong3 ru3 shi4 bu4 yi2 。 ji2 e4 ruo4 xiang4 bo2 ， hao3 xian2 ru2 zi1 yi1 。
- chen2 yin2 bu4 neng2 qu4 ， yi4 zhe3 yu4 gai3 wei2 。 gai3 wei2 bi4 xian2 yi4 ， da4 shu3 yu2 men2 mei2 。
- jing1 ren2 ai4 yang2 hu4 ， hu4 cao2 gai3 wei2 ci2 。 yi2 zi4 bu4 ren3 dao4 ， kuang4 jian1 xing4 hu1 zhi1 。
- yin1 ti2 ba1 bai3 yan2 ， yan2 zhi2 wen2 shen4 qi2 。 shi1 cheng2 ji4 yu3 wo3 ， qiang1 ruo4 jin1 he2 si1 。
- shang4 yan2 yang2 gong1 xing2 ， you3 ti4 wu2 deng3 yi2 。 gu3 rou4 tong2 qin1 dao1 ， zhi4 si3 bu4 xiang1 li2 。
- ci4 yan2 yang2 gong1 ji4 ， xia4 yi4 shi3 qi1 chi2 。 xiang1 ren2 hua4 qi2 feng1 ， shao3 chang2 jie1 xiao4 ci2 。
- ci4 yan2 yang2 gong1 dao4 ， zhong1 ri4 dui4 jiu3 zhi1 。 xiong1 di4 xiao4 xiang1 gu4 ， zui4 mao4 hong2 yi2 yi2 。
- ci4 yan2 yang2 gong1 jie2 ， jian3 jian3 ju1 jian4 si1 。 shi4 xin1 chu2 guo2 du4 ， jue2 si3 fan4 tian1 wei1 。
- zhong1 yan2 yang2 gong1 ming4 ， zuo3 qian1 tian1 yi4 ya2 。 dao4 zhou1 yan2 zhang4 di4 ， shen1 bu4 de2 sheng1 gui1 。
- yi1 yi1 jie1 shi2 lu4 ， shi4 shi4 wu2 jie2 yi2 。 fan2 shi4 wei4 shan4 zhe3 ， wen2 zhi1 ce4 ran2 bei1 。
- dao4 zhou1 ji4 yi3 yi3 ， wang3 zhe3 bu4 ke3 zhui1 。 he2 shi4 wu2 qi2 ren2 ， lai2 zhe3 yi4 ke3 si1 。
- yuan4 yi3 jun1 zi3 wen2 ， gao4 bi3 da4 yue4 shi1 。 fu4 yu2 ya3 ge1 mo4 ， zou4 zhi1 bai2 yu4 chi2 。
- tian1 zi3 wen2 ci3 zhang1 ， jiao4 hua4 ru2 fa3 shi1 。 zhi2 jian4 cong2 ru2 liu2 ， ning4 chen2 e4 ru2 ci1 。
- zai3 xiang4 wen2 ci3 zhang1 ， zheng4 bing3 duan1 zheng4 chi2 。 jin4 xian2 bu4 zhi1 juan4 ， qu4 xie2 wu4 fu4 yi2 。
- xian4 chen2 wen2 ci3 zhang1 ， bu4 gan3 huai2 yi1 wei2 。 jian4 guan1 wen2 ci3 zhang1 ， bu4 ren3 zong4 gui3 sui2 。
- ran2 hou4 gao4 shi3 shi4 ， jiu4 shi3 you3 qian2 gui1 。 ruo4 zuo4 yang2 gong1 chuan2 ， yu4 ling4 hou4 shi4 zhi1 。
- bu4 lao2 xu4 shi4 jia1 ， bu2 yong4 fei4 wen2 ci2 。 dan4 yu2 guo2 shi3 shang4 ， quan2 lu4 yuan2 zhen3 shi1 。

## 注释

## 译文

## 赏析
