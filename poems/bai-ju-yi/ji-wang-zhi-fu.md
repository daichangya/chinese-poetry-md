---
id: bai-ju-yi-ji-wang-zhi-fu
title: 寄王质夫
titlePinyin: ji4 wang2 zhi4 fu1
titleSlug: ji-wang-zhi-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆始识君时，爱君世缘薄。我亦吏王畿，不为名利著。
- 春寻仙游洞，秋上云居阁。楼观水潺潺，龙潭花漠漠。
- 吟诗石上坐，引酒泉边酌。因话出处心，心期老岩壑。
- 忽从风雨别，遂被簪缨缚。君作出山云，我为入笼鹤。
- 笼深鹤残悴，山远云飘泊。去处虽不同，同负平生约。
- 今来各何在，老去随所托。我守巴南城，君佐征西幕。
- 年颜渐衰飒，生计仍萧索。方含去国愁，且羡从军乐。
- 旧游疑是梦，往事思如昨。相忆春又深，故山花正落。

## 拼音
- yi4 shi3 shi2 jun1 shi2 ， ai4 jun1 shi4 yuan2 bao2 。 wo3 yi4 li4 wang2 ji1 ， bu2 wei4 ming2 li4 zhu4 。
- chun1 xun2 xian1 you2 dong4 ， qiu1 shang4 yun2 ju1 ge2 。 lou2 guan1 shui3 chan2 chan2 ， long2 tan2 hua1 mo4 mo4 。
- yin2 shi1 shi2 shang4 zuo4 ， yin3 jiu3 quan2 bian1 zhuo2 。 yin1 hua4 chu1 chu4 xin1 ， xin1 qi1 lao3 yan2 he4 。
- hu1 cong2 feng1 yu3 bie2 ， sui4 bei4 zan1 ying1 fu4 。 jun1 zuo4 chu1 shan1 yun2 ， wo3 wei4 ru4 long2 he4 。
- long2 shen1 he4 can2 cui4 ， shan1 yuan3 yun2 piao1 bo2 。 qu4 chu4 sui1 bu4 tong2 ， tong2 fu4 ping2 sheng1 yue1 。
- jin1 lai2 ge4 he2 zai4 ， lao3 qu4 sui2 suo3 tuo1 。 wo3 shou3 ba1 nan2 cheng2 ， jun1 zuo3 zheng1 xi1 mu4 。
- nian2 yan2 jian4 shuai1 sa4 ， sheng1 ji4 reng2 xiao1 suo3 。 fang1 han2 qu4 guo2 chou2 ， qie3 xian4 cong2 jun1 yue4 。
- jiu4 you2 yi2 shi4 meng4 ， wang3 shi4 si1 ru2 zuo2 。 xiang1 yi4 chun1 you4 shen1 ， gu4 shan1 hua1 zheng4 luo4 。

## 注释

## 译文

## 赏析
