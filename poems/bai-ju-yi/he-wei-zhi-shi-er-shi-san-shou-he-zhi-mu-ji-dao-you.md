---
id: bai-ju-yi-he-wei-zhi-shi-er-shi-san-shou-he-zhi-mu-ji-dao-you
title: 和微之诗二十三首：和栉沐寄道友
titlePinyin: he2 wei1 zhi1 shi1 er4 shi2 san1 shou3 ： he2 zhi4 mu4 ji4 dao4 you3
titleSlug: he-wei-zhi-shi-er-shi-san-shou-he-zhi-mu-ji-dao-you
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 栉沐事朝谒，中门初动关。盛服去尚早，假寐须臾间。
- 钟声发东寺，夜色藏南山。停骖待五漏，人马同时闲。
- 高星粲金粟，落月沉玉环。出门向关路，坦坦无阻艰。
- 始出里北闬，稍转市西阛。晨烛照朝服，紫烂复朱殷。
- 由来朝廷士，一入多不还。因循掷白日，积渐凋朱颜。
- 青云已难致，碧落安能攀。但且知止足，尚可销忧患。

## 拼音
- zhi4 mu4 shi4 chao2 ye4 ， zhong1 men2 chu1 dong4 guan1 。 sheng4 fu2 qu4 shang4 zao3 ， jia3 mei4 xu1 yu2 jian1 。
- zhong1 sheng1 fa1 dong1 si4 ， ye4 se4 cang2 nan2 shan1 。 ting2 can1 dai4 wu3 lou4 ， ren2 ma3 tong2 shi2 xian2 。
- gao1 xing1 can4 jin1 su4 ， luo4 yue4 chen2 yu4 huan2 。 chu1 men2 xiang4 guan1 lu4 ， tan3 tan3 wu2 zu3 jian1 。
- shi3 chu1 li3 bei3 han4 ， shao1 zhuan3 shi4 xi1 huan2 。 chen2 zhu2 zhao4 chao2 fu2 ， zi3 lan4 fu4 zhu1 yin1 。
- you2 lai2 chao2 ting2 shi4 ， yi2 ru4 duo1 bu4 hai2 。 yin1 xun2 zhi4 bai2 ri4 ， ji1 jian4 diao1 zhu1 yan2 。
- qing1 yun2 yi3 nan2 zhi4 ， bi4 luo4 an1 neng2 pan1 。 dan4 qie3 zhi1 zhi3 zu2 ， shang4 ke3 xiao1 you1 huan4 。

## 注释

## 译文

## 赏析
