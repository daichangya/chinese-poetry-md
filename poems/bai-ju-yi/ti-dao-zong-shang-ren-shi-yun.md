---
id: bai-ju-yi-ti-dao-zong-shang-ren-shi-yun
title: 题道宗上人十韵
titlePinyin: ti2 dao4 zong1 shang4 ren2 shi2 yun4
titleSlug: ti-dao-zong-shang-ren-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 如来说偈赞，菩萨著论议。
- 是故宗律师，以诗为佛事。
- 一音无差别，四句有诠次。
- 欲使第一流，皆知不二义。
- 精洁沾戒体，闲淡藏禅味。
- 从容恣语言，缥缈离文字。
- 旁延邦国彦，上达王公贵。
- 先以诗句牵，后令入佛智。
- 人多爱师句，我独知师意。
- 不似休上人，空多碧云思。

## 拼音
- ru2 lai2 shuo1 ji4 zan4 ， pu2 sa4 zhu4 lun4 yi4 。
- shi4 gu4 zong1 lü4 shi1 ， yi3 shi1 wei4 fo2 shi4 。
- yi4 yin1 wu2 cha1 bie2 ， si4 ju4 you3 quan2 ci4 。
- yu4 shi3 di4 yi1 liu2 ， jie1 zhi1 bu2 er4 yi4 。
- jing1 jie2 zhan1 jie4 ti3 ， xian2 dan4 cang2 chan2 wei4 。
- cong2 rong2 zi4 yu3 yan2 ， piao1 miao3 li2 wen2 zi4 。
- pang2 yan2 bang1 guo2 yan4 ， shang4 da2 wang2 gong1 gui4 。
- xian1 yi3 shi1 ju4 qian1 ， hou4 ling4 ru4 fo2 zhi4 。
- ren2 duo1 ai4 shi1 ju4 ， wo3 du2 zhi1 shi1 yi4 。
- bu2 si4 xiu1 shang4 ren2 ， kong1 duo1 bi4 yun2 si1 。

## 注释

## 译文

## 赏析
