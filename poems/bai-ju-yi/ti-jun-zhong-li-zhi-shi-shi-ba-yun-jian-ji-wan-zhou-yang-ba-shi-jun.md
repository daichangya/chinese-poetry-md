---
id: bai-ju-yi-ti-jun-zhong-li-zhi-shi-shi-ba-yun-jian-ji-wan-zhou-yang-ba-shi-jun
title: 题郡中荔枝诗十八韵兼寄万州杨八使君
titlePinyin: ti2 jun4 zhong1 li4 zhi1 shi1 shi2 ba1 yun4 jian1 ji4 wan4 zhou1 yang2 ba1 shi3 jun1
titleSlug: ti-jun-zhong-li-zhi-shi-shi-ba-yun-jian-ji-wan-zhou-yang-ba-shi-jun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 奇果标南土，芳林对北堂。
- 素华春漠漠，丹实夏煌煌。
- 叶捧低垂户，枝擎重压墙。
- 始因风弄色，渐与日争光。
- 夕讶条悬火，朝惊树点妆。
- 深于红踯躅，大校白槟榔。
- 星缀连心朵，珠排耀眼房。
- 紫罗裁衬壳，白玉裹填瓤。
- 早岁曾闻说，今朝始摘尝。
- 嚼疑天上味，嗅异世间香。
- 润胜莲生水，鲜逾橘得霜。
- 燕支掌中颗，甘露舌头浆。
- 物少尤珍重，天高苦渺茫。
- 已教生暑月，又使阻遐方。
- 粹液灵难驻，妍姿嫩易伤。
- 近南光景热，向北道途长。
- 不得充王赋，无由寄帝乡。
- 唯君堪掷赠，面白似潘郎。

## 拼音
- qi2 guo3 biao1 nan2 tu3 ， fang1 lin2 dui4 bei3 tang2 。
- su4 hua2 chun1 mo4 mo4 ， dan1 shi2 xia4 huang2 huang2 。
- ye4 peng3 di1 chui2 hu4 ， zhi1 qing2 zhong4 ya1 qiang2 。
- shi3 yin1 feng1 nong4 se4 ， jian4 yu3 ri4 zheng1 guang1 。
- xi1 ya4 tiao2 xuan2 huo3 ， chao2 jing1 shu4 dian3 zhuang1 。
- shen1 yu2 hong2 zhi2 zhu2 ， da4 xiao4 bai2 bin1 lang2 。
- xing1 zhui4 lian2 xin1 duo3 ， zhu1 pai2 yao4 yan3 fang2 。
- zi3 luo2 cai2 chen4 ke2 ， bai2 yu4 guo3 tian2 rang2 。
- zao3 sui4 ceng2 wen2 shuo1 ， jin1 chao2 shi3 zhai1 chang2 。
- jiao2 yi2 tian1 shang4 wei4 ， xiu4 yi4 shi4 jian1 xiang1 。
- run4 sheng4 lian2 sheng1 shui3 ， xian1 yu2 ju2 de2 shuang1 。
- yan4 zhi1 zhang3 zhong1 ke1 ， gan1 lu4 she2 tou0 jiang1 。
- wu4 shao3 you2 zhen1 zhong4 ， tian1 gao1 ku3 miao3 mang2 。
- yi3 jiao4 sheng1 shu3 yue4 ， you4 shi3 zu3 xia2 fang1 。
- cui4 ye4 ling2 nan2 zhu4 ， yan2 zi1 nen4 yi4 shang1 。
- jin4 nan2 guang1 jing3 re4 ， xiang4 bei3 dao4 tu2 chang2 。
- bu4 de2 chong1 wang2 fu4 ， wu2 you2 ji4 di4 xiang1 。
- wei2 jun1 kan1 zhi4 zeng4 ， mian4 bai2 si4 pan1 lang2 。

## 注释

## 译文

## 赏析
