---
id: bai-ju-yi-chou-yuan-jiu-dui-xin-zai-zhu-you-huai-jian-ji
title: 酬元九对新栽竹有怀见寄
titlePinyin: chou2 yuan2 jiu3 dui4 xin1 zai1 zhu2 you3 huai2 jian4 ji4
titleSlug: chou-yuan-jiu-dui-xin-zai-zhu-you-huai-jian-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔我十年前，与君始相识。曾将秋竹竿，比君孤且直。
- 中心一以合，外事纷无极。共保秋竹心，风霜侵不得。
- 始嫌梧桐树，秋至先改色。不爱杨柳枝，春来软无力。
- 怜君别我后，见竹长相忆。长欲在眼前，故栽庭户侧。
- 分首今何处，君南我在北。吟我赠君诗，对之心恻恻。

## 拼音
- xi1 wo3 shi2 nian2 qian2 ， yu3 jun1 shi3 xiang1 shi2 。 ceng2 jiang1 qiu1 zhu2 gan1 ， bi3 jun1 gu1 qie3 zhi2 。
- zhong1 xin1 yi4 yi3 he2 ， wai4 shi4 fen1 wu2 ji2 。 gong4 bao3 qiu1 zhu2 xin1 ， feng1 shuang1 qin1 bu4 de2 。
- shi3 xian2 wu2 tong2 shu4 ， qiu1 zhi4 xian1 gai3 se4 。 bu2 ai4 yang2 liu3 zhi1 ， chun1 lai2 ruan3 wu2 li4 。
- lian2 jun1 bie2 wo3 hou4 ， jian4 zhu2 zhang3 xiang4 yi4 。 chang2 yu4 zai4 yan3 qian2 ， gu4 zai1 ting2 hu4 ce4 。
- fen1 shou3 jin1 he2 chu4 ， jun1 nan2 wo3 zai4 bei3 。 yin2 wo3 zeng4 jun1 shi1 ， dui4 zhi1 xin1 ce4 ce4 。

## 注释

## 译文

## 赏析
