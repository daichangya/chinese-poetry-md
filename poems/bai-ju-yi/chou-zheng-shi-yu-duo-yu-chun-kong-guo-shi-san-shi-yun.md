---
id: bai-ju-yi-chou-zheng-shi-yu-duo-yu-chun-kong-guo-shi-san-shi-yun
title: 酬郑侍御多雨春空过诗三十韵
titlePinyin: chou2 zheng4 shi4 yu4 duo1 yu3 chun1 kong1 guo4 shi1 san1 shi2 yun4
titleSlug: chou-zheng-shi-yu-duo-yu-chun-kong-guo-shi-san-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南雨来多滞，东风动即狂。月行离毕急，龙走召云忙。
- 鬼转雷车响，蛇腾电策光。浸淫天似漏，沮洳地成疮。
- 惨澹阴烟白，空蒙宿雾黄。暗遮千里目，闷结九回肠。
- 寂寞羁臣馆，深沉思妇房。镜昏鸾灭影，衣润麝消香。
- 兰湿难纫佩，花凋易落妆。沾黄莺翅重，滋绿草心长。
- 紫陌皆泥泞，黄污共淼茫。恐霖成怪沴，望霁剧祯祥。
- 楚柳腰肢亸，湘筠涕泪滂。昼昏疑是夜，阴盛胜于阳。
- 居士巾皆垫，行人盖尽张。跳蛙还屡出，移蚁欲深藏。
- 端坐交游废，闲行去步妨。愁生垂白叟，恼杀蹋青娘。
- 变海常须虑，为鱼慎勿忘。此时方共惧，何处可相将。
- 已望东溟祷，仍封北户禳。却思逢旱魃，谁喜见商羊。
- 预怕为蚕病，先忧作麦伤。惠应施浃洽，政岂假揄扬。
- 祀典修咸秩，农书振满床。丹诚期恳苦，白日会昭彰。
- 赈廪赒饥户，苫城备坏墙。且当营岁事，宁暇惜年芳。
- 德胜令灾弭，人安在吏良。尚书心若此，不枉系金章。

## 拼音
- nan2 yu3 lai2 duo1 zhi4 ， dong1 feng1 dong4 ji2 kuang2 。 yue4 xing2 li2 bi4 ji2 ， long2 zou3 zhao4 yun2 mang2 。
- gui3 zhuan3 lei2 che1 xiang3 ， she2 teng2 dian4 ce4 guang1 。 jin4 yin2 tian1 si4 lou4 ， ju3 ru4 di4 cheng2 chuang1 。
- can3 dan4 yin1 yan1 bai2 ， kong1 meng2 su4 wu4 huang2 。 an4 zhe1 qian1 li3 mu4 ， men1 jie2 jiu3 hui2 chang2 。
- ji4 mo4 ji1 chen2 guan3 ， shen1 chen2 si1 fu4 fang2 。 jing4 hun1 luan2 mie4 ying3 ， yi1 run4 she4 xiao1 xiang1 。
- lan2 shi1 nan2 ren4 pei4 ， hua1 diao1 yi4 luo4 zhuang1 。 zhan1 huang2 ying1 chi4 zhong4 ， zi1 lü4 cao3 xin1 chang2 。
- zi3 mo4 jie1 ni2 ning4 ， huang2 wu1 gong4 miao3 mang2 。 kong3 lin2 cheng2 guai4 li4 ， wang4 ji4 ju4 zhen1 xiang2 。
- chu3 liu3 yao1 zhi1 duo3 ， xiang1 yun2 ti4 lei4 pang1 。 zhou4 hun1 yi2 shi4 ye4 ， yin1 sheng4 sheng4 yu2 yang2 。
- ju1 shi4 jin1 jie1 dian4 ， xing2 ren2 gai4 jin4 zhang1 。 tiao4 wa1 hai2 lü3 chu1 ， yi2 yi3 yu4 shen1 cang2 。
- duan1 zuo4 jiao1 you2 fei4 ， xian2 xing2 qu4 bu4 fang2 。 chou2 sheng1 chui2 bai2 sou3 ， nao3 sha1 ta4 qing1 niang2 。
- bian4 hai3 chang2 xu1 lü4 ， wei4 yu2 shen4 wu4 wang4 。 ci3 shi2 fang1 gong4 ju4 ， he2 chu4 ke3 xiang1 jiang1 。
- yi3 wang4 dong1 ming2 dao3 ， reng2 feng1 bei3 hu4 rang2 。 que4 si1 feng2 han4 ba2 ， shui2 xi3 jian4 shang1 yang2 。
- yu4 pa4 wei4 can2 bing4 ， xian1 you1 zuo4 mai4 shang1 。 hui4 ying4 shi1 jia1 qia4 ， zheng4 qi3 jia3 yu2 yang2 。
- si4 dian3 xiu1 xian2 zhi4 ， nong2 shu1 zhen4 man3 chuang2 。 dan1 cheng2 qi1 ken3 ku3 ， bai2 ri4 hui4 zhao1 zhang1 。
- zhen4 lin3 zhou1 ji1 hu4 ， shan1 cheng2 bei4 huai4 qiang2 。 qie3 dang1 ying2 sui4 shi4 ， ning2 xia2 xi1 nian2 fang1 。
- de2 sheng4 ling4 zai1 mi3 ， ren2 an1 zai4 li4 liang2 。 shang4 shu1 xin1 ruo4 ci3 ， bu4 wang3 xi4 jin1 zhang1 。

## 注释

## 译文

## 赏析
