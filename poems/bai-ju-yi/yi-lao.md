---
id: bai-ju-yi-yi-lao
title: 逸老
titlePinyin: yi4 lao3
titleSlug: yi-lao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白日下骎骎，青天高浩浩。人生在其中，适时即为好。
- 劳我以少壮，息我以衰老。顺之多吉寿，违之或凶夭。
- 我初五十八，息老虽非早。一闲十三年，所得亦不少。
- 况加禄仕后，衣食常温饱。又从风疾来，女嫁男婚了。
- 胸中一无事，浩气凝襟抱。飘若云信风，乐于鱼在藻。
- 桑榆坐已暮，钟漏行将晓。皤然七十翁，亦足称寿考。
- 筋骸本非实，一束芭蕉草。眷属偶相依，一夕同栖鸟。
- 去何有顾恋，住亦无忧恼。生死尚复然，其余安足道。
- 是故临老心，冥然合玄造。

## 拼音
- bai2 ri4 xia4 qin1 qin1 ， qing1 tian1 gao1 hao4 hao4 。 ren2 sheng1 zai4 qi2 zhong1 ， shi4 shi2 ji2 wei4 hao3 。
- lao2 wo3 yi3 shao4 zhuang4 ， xi1 wo3 yi3 shuai1 lao3 。 shun4 zhi1 duo1 ji2 shou4 ， wei2 zhi1 huo4 xiong1 yao1 。
- wo3 chu1 wu3 shi2 ba1 ， xi1 lao3 sui1 fei1 zao3 。 yi4 xian2 shi2 san1 nian2 ， suo3 de2 yi4 bu4 shao3 。
- kuang4 jia1 lu4 shi4 hou4 ， yi1 shi2 chang2 wen1 bao3 。 you4 cong2 feng1 ji2 lai2 ， nü3 jia4 nan2 hun1 le0 。
- xiong1 zhong1 yi4 wu2 shi4 ， hao4 qi4 ning2 jin1 bao4 。 piao1 ruo4 yun2 xin4 feng1 ， le4 yu2 yu2 zai4 zao3 。
- sang1 yu2 zuo4 yi3 mu4 ， zhong1 lou4 xing2 jiang1 xiao3 。 po2 ran2 qi1 shi2 weng1 ， yi4 zu2 cheng1 shou4 kao3 。
- jin1 hai2 ben3 fei1 shi2 ， yi2 shu4 ba1 jiao1 cao3 。 juan4 shu3 ou3 xiang1 yi1 ， yi4 xi1 tong2 qi1 niao3 。
- qu4 he2 you3 gu4 lian4 ， zhu4 yi4 wu2 you1 nao3 。 sheng1 si3 shang4 fu4 ran2 ， qi2 yu2 an1 zu2 dao4 。
- shi4 gu4 lin2 lao3 xin1 ， ming2 ran2 he2 xuan2 zao4 。

## 注释

## 译文

## 赏析
