---
id: bai-ju-yi-he-wei-zhi-shi-er-shi-san-shou-he-zhi-fei
title: 和微之诗二十三首：和知非
titlePinyin: he2 wei1 zhi1 shi1 er4 shi2 san1 shou3 ： he2 zhi1 fei1
titleSlug: he-wei-zhi-shi-er-shi-san-shou-he-zhi-fei
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 因君知非问，诠较天下事。第一莫若禅，第二无如醉。
- 禅能泯人我，醉可忘荣悴。与君次第言，为我少留意。
- 儒教重礼法，道家养神气。重礼足滋彰，养神多避忌。
- 不如学禅定，中有甚深味。旷廓了如空，澄凝胜于睡。
- 屏除默默念，销尽悠悠思。春无伤春心，秋无感秋泪。
- 坐成真谛乐，如受空王赐。既得脱尘劳，兼应离惭愧。
- 除禅其次醉，此说非无谓。一酌机即忘，三杯性咸遂。
- 逐臣去室妇，降虏败军帅。思苦膏火煎，忧深扃锁秘。
- 须凭百杯沃，莫惜千金费。便似罩中鱼，脱飞生两翅。
- 劝君虽老大，逢酒莫回避。不然即学禅，两途同一致。

## 拼音
- yin1 jun1 zhi1 fei1 wen4 ， quan2 jiao4 tian1 xia4 shi4 。 di4 yi1 mo4 ruo4 chan2 ， di4 er4 wu2 ru2 zui4 。
- chan2 neng2 min3 ren2 wo3 ， zui4 ke3 wang4 rong2 cui4 。 yu3 jun1 ci4 di4 yan2 ， wei4 wo3 shao3 liu2 yi4 。
- ru2 jiao4 zhong4 li3 fa3 ， dao4 jia1 yang3 shen2 qi4 。 zhong4 li3 zu2 zi1 zhang1 ， yang3 shen2 duo1 bi4 ji4 。
- bu4 ru2 xue2 chan2 ding4 ， zhong1 you3 shen4 shen1 wei4 。 kuang4 kuo4 le0 ru2 kong1 ， cheng2 ning2 sheng4 yu2 shui4 。
- ping2 chu2 mo4 mo4 nian4 ， xiao1 jin4 you1 you1 si1 。 chun1 wu2 shang1 chun1 xin1 ， qiu1 wu2 gan3 qiu1 lei4 。
- zuo4 cheng2 zhen1 di4 le4 ， ru2 shou4 kong1 wang2 ci4 。 ji4 de2 tuo1 chen2 lao2 ， jian1 ying4 li2 can2 kui4 。
- chu2 chan2 qi2 ci4 zui4 ， ci3 shuo1 fei1 wu2 wei4 。 yi4 zhuo2 ji1 ji2 wang4 ， san1 bei1 xing4 xian2 sui4 。
- zhu2 chen2 qu4 shi4 fu4 ， jiang4 lu3 bai4 jun1 shuai4 。 si1 ku3 gao1 huo3 jian1 ， you1 shen1 jiong1 suo3 mi4 。
- xu1 ping2 bai3 bei1 wo4 ， mo4 xi1 qian1 jin1 fei4 。 bian4 si4 zhao4 zhong1 yu2 ， tuo1 fei1 sheng1 liang3 chi4 。
- quan4 jun1 sui1 lao3 da4 ， feng2 jiu3 mo4 hui2 bi4 。 bu4 ran2 ji2 xue2 chan2 ， liang3 tu2 tong2 yi2 zhi4 。

## 注释

## 译文

## 赏析
