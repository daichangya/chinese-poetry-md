---
id: bai-ju-yi-xin-yue-fu-liang-zhu-ge-ci-fo-si-jin-duo-ye
title: "新乐府 两朱阁\t刺佛寺寖多也"
titlePinyin: "xin1 yue4 fu3   liang3 zhu1 ge2 \t ci4 fo2 si4 jin4 duo1 ye3"
titleSlug: xin-yue-fu-liang-zhu-ge-ci-fo-si-jin-duo-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 两朱阁，南北相对起。
- 借问何人家，贞元双帝子。
- 帝子吹箫双得仙，五云飘飖飞上天。
- 第宅亭台不将去，化为佛寺在人间。
- 妆合伎楼何寂静，柳似舞腰池似镜。
- 花落黄昏悄悄时，不闻歌吹闻钟磬。
- 寺门敕牓金字书，尼院佛庭宽有余。
- 青苔明月多闲地，比屋疲人无处居。
- 忆昨平阳宅初置，吞幷平人几家地。
- 仙去双双作梵宫，渐恐人间尽为寺。

## 拼音
- liang3 zhu1 ge2 ， nan2 bei3 xiang1 dui4 qi3 。
- jie4 wen4 he2 ren2 jia1 ， zhen1 yuan2 shuang1 di4 zi3 。
- di4 zi3 chui1 xiao1 shuang1 de2 xian1 ， wu3 yun2 piao1 yao2 fei1 shang4 tian1 。
- di4 zhai2 ting2 tai2 bu4 jiang1 qu4 ， hua4 wei2 fo2 si4 zai4 ren2 jian1 。
- zhuang1 he2 ji4 lou2 he2 ji4 jing4 ， liu3 si4 wu3 yao1 chi2 si4 jing4 。
- hua1 luo4 huang2 hun1 qiao1 qiao1 shi2 ， bu4 wen2 ge1 chui1 wen2 zhong1 qing4 。
- si4 men2 chi4 bang3 jin1 zi4 shu1 ， ni2 yuan4 fo2 ting2 kuan1 you3 yu2 。
- qing1 tai2 ming2 yue4 duo1 xian2 di4 ， bi3 wu1 pi2 ren2 wu2 chu4 ju1 。
- yi4 zuo2 ping2 yang2 zhai2 chu1 zhi4 ， tun1 bing4 ping2 ren2 ji3 jia1 di4 。
- xian1 qu4 shuang1 shuang1 zuo4 fan4 gong1 ， jian4 kong3 ren2 jian1 jin4 wei4 si4 。

## 注释

## 译文

## 赏析
