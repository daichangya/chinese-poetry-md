---
id: bai-ju-yi-ou-zuo-ji-lang-zhi
title: 偶作寄朗之
titlePinyin: ou3 zuo4 ji4 lang3 zhi1
titleSlug: ou-zuo-ji-lang-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 历想为官日，无如刺史时。欢娱接宾客，饱暖及妻儿。
- 自到东都后，安闲更得宜。分司胜刺史，致仕胜分司。
- 何况园林下，欣然得朗之。仰名同旧识，为乐即新知。
- 有雪先相访，无花不作期。斗𬪩干酿酒，夸妙细吟诗。
- 里巷千来往，都门五别离。岐分两回首，书到一开眉。
- 叶落槐亭院，冰生竹阁池。雀罗谁问讯，鹤氅罢追随。
- 身与心俱病，容将力共衰。老来多健忘，唯不忘相思。

## 拼音
- li4 xiang3 wei4 guan1 ri4 ， wu2 ru2 ci4 shi3 shi2 。 huan1 yu2 jie1 bin1 ke4 ， bao3 nuan3 ji2 qi1 er2 。
- zi4 dao4 dong1 du1 hou4 ， an1 xian2 geng4 de2 yi2 。 fen1 si1 sheng4 ci4 shi3 ， zhi4 shi4 sheng4 fen1 si1 。
- he2 kuang4 yuan2 lin2 xia4 ， xin1 ran2 de2 lang3 zhi1 。 yang3 ming2 tong2 jiu4 shi2 ， wei4 le4 ji2 xin1 zhi1 。
- you3 xue3 xian1 xiang1 fang3 ， wu2 hua1 bu2 zuo4 qi1 。 dou4 nong2 gan1 niang4 jiu3 ， kua1 miao4 xi4 yin2 shi1 。
- li3 xiang4 qian1 lai2 wang3 ， dou1 men2 wu3 bie2 li2 。 qi2 fen1 liang3 hui2 shou3 ， shu1 dao4 yi4 kai1 mei2 。
- ye4 luo4 huai2 ting2 yuan4 ， bing1 sheng1 zhu2 ge2 chi2 。 que4 luo2 shui2 wen4 xun4 ， he4 chang3 ba4 zhui1 sui2 。
- shen1 yu3 xin1 ju4 bing4 ， rong2 jiang1 li4 gong4 shuai1 。 lao3 lai2 duo1 jian4 wang4 ， wei2 bu2 wang4 xiang1 si1 。

## 注释

## 译文

## 赏析
