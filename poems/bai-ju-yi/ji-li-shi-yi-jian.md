---
id: bai-ju-yi-ji-li-shi-yi-jian
title: 寄李十一建
titlePinyin: ji4 li3 shi2 yi1 jian4
titleSlug: ji-li-shi-yi-jian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 外事牵我形，外物诱我情。李君别来久，褊吝从中生。
- 忆昨访君时，立马扣柴荆。有时君未起，稚子喜先迎。
- 连步笑出门，衣翻冠或倾。扫阶苔纹绿，拂榻藤阴清。
- 家酝及春熟，园葵乘露烹。看山东亭坐，待月南原行。
- 门静唯鸟语，坊远少鼓声。相对尽日言，不及利与名。
- 分手来几时，明月三四盈。别时残花落，及此新蝉鸣。
- 芳岁忽已晚，离抱怅未平。岂不思命驾，吏职坐相萦。
- 前时君有期，访我来山城。心赏久云阻，言约无自轻。
- 相去幸非远，走马一日程。

## 拼音
- wai4 shi4 qian1 wo3 xing2 ， wai4 wu4 you4 wo3 qing2 。 li3 jun1 bie2 lai2 jiu3 ， bian3 lin4 cong2 zhong1 sheng1 。
- yi4 zuo2 fang3 jun1 shi2 ， li4 ma3 kou4 chai2 jing1 。 you3 shi2 jun1 wei4 qi3 ， zhi4 zi3 xi3 xian1 ying2 。
- lian2 bu4 xiao4 chu1 men2 ， yi1 fan1 guan1 huo4 qing1 。 sao3 jie1 tai2 wen2 lü4 ， fu2 ta4 teng2 yin1 qing1 。
- jia1 yun4 ji2 chun1 shu2 ， yuan2 kui2 cheng2 lu4 peng1 。 kan4 shan1 dong1 ting2 zuo4 ， dai4 yue4 nan2 yuan2 xing2 。
- men2 jing4 wei2 niao3 yu3 ， fang1 yuan3 shao3 gu3 sheng1 。 xiang1 dui4 jin4 ri4 yan2 ， bu4 ji2 li4 yu3 ming2 。
- fen1 shou3 lai2 ji3 shi2 ， ming2 yue4 san1 si4 ying2 。 bie2 shi2 can2 hua1 luo4 ， ji2 ci3 xin1 chan2 ming2 。
- fang1 sui4 hu1 yi3 wan3 ， li2 bao4 chang4 wei4 ping2 。 qi3 bu4 si1 ming4 jia4 ， li4 zhi2 zuo4 xiang1 ying2 。
- qian2 shi2 jun1 you3 qi1 ， fang3 wo3 lai2 shan1 cheng2 。 xin1 shang3 jiu3 yun2 zu3 ， yan2 yue1 wu2 zi4 qing1 。
- xiang1 qu4 xing4 fei1 yuan3 ， zou3 ma3 yi2 ri4 cheng2 。

## 注释

## 译文

## 赏析
