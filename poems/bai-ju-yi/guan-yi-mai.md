---
id: bai-ju-yi-guan-yi-mai
title: 观刈麦
titlePinyin: guan1 yi4 mai4
titleSlug: guan-yi-mai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 田家少闲月，五月人倍忙。夜来南风起，小麦覆陇黄。
- 妇姑荷簟食，童稚携壶浆。相随饷田去，丁壮在南冈。
- 足蒸暑土气，背灼炎天光。力尽不知热，但惜夏日长。
- 复有贫妇人，抱子在其傍。右手秉遗穗，左臂悬敝筐。
- 听其相顾言，闻者为悲伤。家田输税尽，拾此充饥肠。
- 今我何功德，曾不事农桑。吏禄三百石，岁晏有余粮。
- 念此私自愧，尽日不能忘。

## 拼音
- tian2 jia1 shao3 xian2 yue4 ， wu3 yue4 ren2 bei4 mang2 。 ye4 lai2 nan2 feng1 qi3 ， xiao3 mai4 fu4 long3 huang2 。
- fu4 gu1 he2 dian4 shi2 ， tong2 zhi4 xie2 hu2 jiang1 。 xiang1 sui2 xiang3 tian2 qu4 ， ding1 zhuang4 zai4 nan2 gang1 。
- zu2 zheng1 shu3 tu3 qi4 ， bei4 zhuo2 yan2 tian1 guang1 。 li4 jin4 bu4 zhi1 re4 ， dan4 xi1 xia4 ri4 chang2 。
- fu4 you3 pin2 fu4 ren2 ， bao4 zi3 zai4 qi2 bang4 。 you4 shou3 bing3 yi2 sui4 ， zuo3 bi4 xuan2 bi4 kuang1 。
- ting1 qi2 xiang1 gu4 yan2 ， wen2 zhe3 wei4 bei1 shang1 。 jia1 tian2 shu1 shui4 jin4 ， shi2 ci3 chong1 ji1 chang2 。
- jin1 wo3 he2 gong1 de2 ， ceng2 bu2 shi4 nong2 sang1 。 li4 lu4 san1 bai3 shi2 ， sui4 yan4 you3 yu2 liang2 。
- nian4 ci3 si1 zi4 kui4 ， jin4 ri4 bu4 neng2 wang4 。

## 注释

## 译文

## 赏析
