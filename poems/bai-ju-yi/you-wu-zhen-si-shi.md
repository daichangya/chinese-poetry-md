---
id: bai-ju-yi-you-wu-zhen-si-shi
title: 游悟真寺诗
titlePinyin: you2 wu4 zhen1 si4 shi1
titleSlug: you-wu-zhen-si-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 元和九年秋，八月月上弦。我游悟真寺，寺在王顺山。
- 去山四五里，先闻水潺湲。自兹舍车马，始涉蓝溪湾。
- 手拄青竹杖，足蹋白石滩。渐怪耳目旷，不闻人世喧。
- 山下望山上，初疑不可攀。谁知中有路，盘折通岩巅。
- 一息幡竿下，再休石龛边。龛间长丈余，门户无扃关。
- 仰窥不见人，石发垂若鬟。惊出白蝙蝠，双飞如雪翻。
- 回首寺门望，青崖夹朱轩。如擘山腹开，置寺于其间。
- 入门无平地，地窄虚空宽。房廊与台殿，高下随峰峦。
- 岩崿无撮土，树木多瘦坚。根株抱石长，屈曲虫蛇蟠。
- 松桂乱无行，四时郁芊芊。枝梢袅青翠，韵若风中弦。
- 日月光不透，绿阴相交延。幽鸟时一声，闻之似寒蝉。
- 首憩宾位亭，就坐未及安。须臾开北户，万里明豁然。
- 拂簷虹霏微，绕栋云回旋。赤日间白雨，阴晴同一川。
- 野绿簇草树，眼界吞秦原。渭水细不见，汉陵小于拳。
- 却顾来时路，萦纡映朱栏。历历上山人，一一遥可观。
- 前对多宝塔，风铎鸣四端。栾栌与户牖，恰恰金碧繁。
- 云昔迦叶佛，此地坐涅盘。至今铁钵在，当底手迹穿。
- 西开玉像殿，白佛森比肩。斗薮尘埃衣，礼拜冰雪颜。
- 叠霜为袈裟，贯雹为华鬘。逼观疑鬼功，其迹非雕镌。
- 次登观音堂，未到闻栴檀。上阶脱双履，敛足升净筵。
- 六楹排玉镜，四座敷金钿。黑夜自光明，不待灯烛燃。
- 众宝互低昂，碧佩珊瑚幡。风来似天乐，相触声珊珊。
- 白珠垂露凝，赤珠滴血殷。点缀佛髻上，合为七宝冠。
- 双瓶白琉璃，色若秋水寒。隔瓶见舍利，圆转如金丹。
- 玉笛何代物，天人施祇园。吹如秋鹤声，可以降灵仙。
- 是时秋方中，三五月正圆。宝堂豁三门，金魄当其前。
- 月与宝相射，晶光争鲜妍。照人心骨冷，竟夕不欲眠。
- 晓寻南塔路，乱竹低婵娟。林幽不逢人，寒蝶飞翾翾。
- 山果不识名，离离夹道蕃。足以疗饥乏，摘尝味甘酸。
- 道南蓝谷神，紫伞白纸钱。若岁有水旱，诏使修苹蘩。
- 以地清净故，献奠无荤膻。危石叠四五，pI嵬欹且刓。
- 造物者何意，堆在岩东偏。冷滑无人迹，苔点如花笺。
- 我来登上头，下临不测渊。目眩手足掉，不敢低头看。
- 风从石下生，薄人而上抟。衣服似羽翮，开张欲飞𬸣。
- gf々三面峰，峰尖刀剑攒。往往白云过，决开露青天。
- 西北日落时，夕晖红团团。千里翠屏外，走下丹砂丸。
- 东南月上时，夜气青漫漫。百丈碧潭底，写出黄金盘。
- 蓝水色似蓝，日夜长潺潺。周回绕山转，下视如青环。
- 或铺为慢流，或激为奔湍。泓澄最深处，浮出蛟龙涎。
- 侧身入其中，悬磴尤险艰。扪萝蹋樛木，下逐饮涧猿。
- 雪迸起白鹭，锦跳惊红鳣。歇定方盥漱，濯去支体烦。
- 浅深皆洞彻，可照脑与肝。但爱清见底，欲寻不知源。
- 东崖饶怪石，积甃苍琅玕。温润发于外，其间韫玙璠。
- 卞和死已久，良玉多弃捐。或时泄光彩，夜与星月连。
- 中顶最高峰，拄天青玉竿。q0p0上不得，岂我能攀援。
- 上有白莲池，素葩覆清澜。闻名不可到，处所非人寰。
- 又有一片石，大如方尺砖。插在半壁上，其下万仞悬。
- 云有过去师，坐得无生禅。号为定心石，长老世相传。
- 却上谒仙祠，蔓草生绵绵。昔闻王氏子，羽化升上玄。
- 其西晒药台，犹对芝术田。时复明月夜，上闻黄鹤言。
- 回寻画龙堂，二叟鬓发斑。想见听法时，欢喜礼印坛。
- 复归泉窟下，化作龙蜿蜒。阶前石孔在，欲雨生白烟。
- 往有写经僧，身静心精专。感彼云外鸽，群飞千翩翩。
- 来添砚中水，去吸岩底泉。一日三往复，时节长不愆。
- 经成号圣僧，弟子名杨难。诵此莲花偈，数满百亿千。
- 身坏口不坏，舌根如红莲。颅骨今不见，石函尚存焉。
- 粉壁有吴画，笔彩依旧鲜。素屏有褚书，墨色如新干。
- 灵境与异迹，周览无不殚。一游五昼夜，欲返仍盘桓。
- 我本山中人，误为时网牵。牵率使读书，推挽令效官。
- 既登文字科，又忝谏诤员。拙直不合时，无益同素餐。
- 以此自惭惕，戚戚常寡欢。无成心力尽，未老形骸残。
- 今来脱簪组，始觉离忧患。及为山水游，弥得纵疏顽。
- 野麋断羁绊，行走无拘挛。池鱼放入海，一往何时还。
- 身著居士衣，手把南华篇。终来此山住，永谢区中缘。
- 我今四十余，从此终身闲。若以七十期，犹得三十年。

## 拼音
- yuan2 he2 jiu3 nian2 qiu1 ， ba1 yue4 yue4 shang4 xian2 。 wo3 you2 wu4 zhen1 si4 ， si4 zai4 wang2 shun4 shan1 。
- qu4 shan1 si4 wu3 li3 ， xian1 wen2 shui3 chan2 yuan2 。 zi4 zi1 she4 che1 ma3 ， shi3 she4 lan2 xi1 wan1 。
- shou3 zhu3 qing1 zhu2 zhang4 ， zu2 ta4 bai2 shi2 tan1 。 jian4 guai4 er3 mu4 kuang4 ， bu4 wen2 ren2 shi4 xuan1 。
- shan1 xia4 wang4 shan1 shang4 ， chu1 yi2 bu4 ke3 pan1 。 shui2 zhi1 zhong1 you3 lu4 ， pan2 zhe2 tong1 yan2 dian1 。
- yi4 xi1 fan1 gan1 xia4 ， zai4 xiu1 shi2 kan1 bian1 。 kan1 jian1 chang2 zhang4 yu2 ， men2 hu4 wu2 jiong1 guan1 。
- yang3 kui1 bu2 jian4 ren2 ， shi2 fa1 chui2 ruo4 huan2 。 jing1 chu1 bai2 bian1 fu2 ， shuang1 fei1 ru2 xue3 fan1 。
- hui2 shou3 si4 men2 wang4 ， qing1 ya2 jia2 zhu1 xuan1 。 ru2 bo4 shan1 fu4 kai1 ， zhi4 si4 yu2 qi2 jian1 。
- ru4 men2 wu2 ping2 di4 ， di4 zhai3 xu1 kong1 kuan1 。 fang2 lang2 yu3 tai2 dian4 ， gao1 xia4 sui2 feng1 luan2 。
- yan2 e4 wu2 cuo1 tu3 ， shu4 mu4 duo1 shou4 jian1 。 gen1 zhu1 bao4 shi2 chang2 ， qu1 qu3 chong2 she2 pan2 。
- song1 gui4 luan4 wu2 xing2 ， si4 shi2 yu4 qian1 qian1 。 zhi1 shao1 niao3 qing1 cui4 ， yun4 ruo4 feng1 zhong1 xian2 。
- ri4 yue4 guang1 bu2 tou4 ， lü4 yin1 xiang1 jiao1 yan2 。 you1 niao3 shi2 yi4 sheng1 ， wen2 zhi1 si4 han2 chan2 。
- shou3 qi4 bin1 wei4 ting2 ， jiu4 zuo4 wei4 ji2 an1 。 xu1 yu2 kai1 bei3 hu4 ， wan4 li3 ming2 huo1 ran2 。
- fu2 yan2 hong2 fei1 wei1 ， rao4 dong4 yun2 hui2 xuan2 。 chi4 ri4 jian1 bai2 yu3 ， yin1 qing2 tong2 yi4 chuan1 。
- ye3 lü4 cu4 cao3 shu4 ， yan3 jie4 tun1 qin2 yuan2 。 wei4 shui3 xi4 bu2 jian4 ， han4 ling2 xiao3 yu2 quan2 。
- que4 gu4 lai2 shi2 lu4 ， ying2 yu1 ying4 zhu1 lan2 。 li4 li4 shang4 shan1 ren2 ， yi1 yi1 yao2 ke3 guan1 。
- qian2 dui4 duo1 bao3 ta3 ， feng1 duo2 ming2 si4 duan1 。 luan2 lu2 yu3 hu4 you3 ， qia4 qia4 jin1 bi4 fan2 。
- yun2 xi1 jia1 ye4 fo2 ， ci3 di4 zuo4 nie4 pan2 。 zhi4 jin1 tie3 bo1 zai4 ， dang1 di3 shou3 ji4 chuan1 。
- xi1 kai1 yu4 xiang4 dian4 ， bai2 fo2 sen1 bi3 jian1 。 dou4 sou3 chen2 ai1 yi1 ， li3 bai4 bing1 xue3 yan2 。
- die2 shuang1 wei4 jia1 sha1 ， guan4 bao2 wei4 hua2 man2 。 bi1 guan1 yi2 gui3 gong1 ， qi2 ji4 fei1 diao1 juan1 。
- ci4 deng1 guan1 yin1 tang2 ， wei4 dao4 wen2 zhan1 tan2 。 shang4 jie1 tuo1 shuang1 lü3 ， lian3 zu2 sheng1 jing4 yan2 。
- liu4 ying2 pai2 yu4 jing4 ， si4 zuo4 fu1 jin1 dian4 。 hei1 ye4 zi4 guang1 ming2 ， bu2 dai4 deng1 zhu2 ran2 。
- zhong4 bao3 hu4 di1 ang2 ， bi4 pei4 shan1 hu2 fan1 。 feng1 lai2 si4 tian1 le4 ， xiang1 chu4 sheng1 shan1 shan1 。
- bai2 zhu1 chui2 lu4 ning2 ， chi4 zhu1 di1 xue4 yin1 。 dian3 zhui4 fo2 ji4 shang4 ， he2 wei4 qi1 bao3 guan1 。
- shuang1 ping2 bai2 liu2 li2 ， se4 ruo4 qiu1 shui3 han2 。 ge2 ping2 jian4 she4 li4 ， yuan2 zhuan3 ru2 jin1 dan1 。
- yu4 di2 he2 dai4 wu4 ， tian1 ren2 shi1 qi2 yuan2 。 chui1 ru2 qiu1 he4 sheng1 ， ke3 yi3 jiang4 ling2 xian1 。
- shi4 shi2 qiu1 fang1 zhong1 ， san1 wu3 yue4 zheng4 yuan2 。 bao3 tang2 huo1 san1 men2 ， jin1 po4 dang1 qi2 qian2 。
- yue4 yu3 bao3 xiang1 she4 ， jing1 guang1 zheng1 xian1 yan2 。 zhao4 ren2 xin1 gu3 leng3 ， jing4 xi1 bu2 yu4 mian2 。
- xiao3 xun2 nan2 ta3 lu4 ， luan4 zhu2 di1 chan2 juan1 。 lin2 you1 bu4 feng2 ren2 ， han2 die2 fei1 xuan1 xuan1 。
- shan1 guo3 bu4 shi2 ming2 ， li2 li2 jia1 dao4 fan1 。 zu2 yi3 liao2 ji1 fa2 ， zhai1 chang2 wei4 gan1 suan1 。
- dao4 nan2 lan2 gu3 shen2 ， zi3 san3 bai2 zhi3 qian2 。 ruo4 sui4 you3 shui3 han4 ， zhao4 shi3 xiu1 ping2 fan2 。
- yi3 di4 qing1 jing4 gu4 ， xian4 dian4 wu2 hun1 shan1 。 wei1 shi2 die2 si4 wu3 ， p I wei2 qi1 qie3 wan2 。
- zao4 wu4 zhe3 he2 yi4 ， dui1 zai4 yan2 dong1 pian1 。 leng3 hua2 wu2 ren2 ji4 ， tai2 dian3 ru2 hua1 jian1 。
- wo3 lai2 deng1 shang4 tou2 ， xia4 lin2 bu2 ce4 yuan1 。 mu4 xuan4 shou3 zu2 diao4 ， bu4 gan3 di1 tou2 kan4 。
- feng1 cong2 shi2 xia4 sheng1 ， bao2 ren2 er2 shang4 tuan2 。 yi1 fu0 si4 yu3 he2 ， kai1 zhang1 yu4 fei1 xian1 。
- g f tong2 san1 mian4 feng1 ， feng1 jian1 dao1 jian4 zan3 。 wang3 wang3 bai2 yun2 guo4 ， jue2 kai1 lu4 qing1 tian1 。
- xi1 bei3 ri4 luo4 shi2 ， xi1 hui1 hong2 tuan2 tuan2 。 qian1 li3 cui4 ping2 wai4 ， zou3 xia4 dan1 sha1 wan2 。
- dong1 nan2 yue4 shang4 shi2 ， ye4 qi4 qing1 man4 man4 。 bai3 zhang4 bi4 tan2 di3 ， xie3 chu1 huang2 jin1 pan2 。
- lan2 shui3 se4 si4 lan2 ， ri4 ye4 chang2 chan2 chan2 。 zhou1 hui2 rao4 shan1 zhuan3 ， xia4 shi4 ru2 qing1 huan2 。
- huo4 pu4 wei4 man4 liu2 ， huo4 ji1 wei4 ben1 tuan1 。 hong2 cheng2 zui4 shen1 chu4 ， fu2 chu1 jiao1 long2 xian2 。
- ce4 shen1 ru4 qi2 zhong1 ， xuan2 deng4 you2 xian3 jian1 。 men2 luo2 ta4 jiu1 mu4 ， xia4 zhu2 yin3 jian4 yuan2 。
- xue3 beng4 qi3 bai2 lu4 ， jin3 tiao4 jing1 hong2 zhan1 。 xie1 ding4 fang1 guan4 shu4 ， zhuo2 qu4 zhi1 ti3 fan2 。
- qian3 shen1 jie1 dong4 che4 ， ke3 zhao4 nao3 yu3 gan1 。 dan4 ai4 qing1 jian4 di3 ， yu4 xun2 bu4 zhi1 yuan2 。
- dong1 ya2 rao2 guai4 shi2 ， ji1 zhou4 cang1 lang2 gan1 。 wen1 run4 fa1 yu2 wai4 ， qi2 jian1 yun4 yu2 fan2 。
- bian4 he2 si3 yi3 jiu3 ， liang2 yu4 duo1 qi4 juan1 。 huo4 shi2 xie4 guang1 cai3 ， ye4 yu3 xing1 yue4 lian2 。
- zhong1 ding3 zui4 gao1 feng1 ， zhu3 tian1 qing1 yu4 gan1 。 q 0 p 0 shang4 bu4 de2 ， qi3 wo3 neng2 pan1 yuan2 。
- shang4 you3 bai2 lian2 chi2 ， su4 pa1 fu4 qing1 lan2 。 wen2 ming2 bu4 ke3 dao4 ， chu4 suo3 fei1 ren2 huan2 。
- you4 you3 yi2 pian4 shi2 ， da4 ru2 fang1 chi3 zhuan1 。 cha1 zai4 ban4 bi4 shang4 ， qi2 xia4 wan4 ren4 xuan2 。
- yun2 you3 guo4 qu4 shi1 ， zuo4 de2 wu2 sheng1 chan2 。 hao4 wei4 ding4 xin1 shi2 ， zhang3 lao3 shi4 xiang1 chuan2 。
- que4 shang4 ye4 xian1 ci2 ， man4 cao3 sheng1 mian2 mian2 。 xi1 wen2 wang2 shi4 zi3 ， yu3 hua4 sheng1 shang4 xuan2 。
- qi2 xi1 shai4 yao4 tai2 ， you2 dui4 zhi1 shu4 tian2 。 shi2 fu4 ming2 yue4 ye4 ， shang4 wen2 huang2 he4 yan2 。
- hui2 xun2 hua4 long2 tang2 ， er4 sou3 bin4 fa4 ban1 。 xiang3 jian4 ting1 fa3 shi2 ， huan1 xi3 li3 yin4 tan2 。
- fu4 gui1 quan2 ku1 xia4 ， hua4 zuo4 long2 wan1 yan2 。 jie1 qian2 shi2 kong3 zai4 ， yu4 yu3 sheng1 bai2 yan1 。
- wang3 you3 xie3 jing1 seng1 ， shen1 jing4 xin1 jing1 zhuan1 。 gan3 bi3 yun2 wai4 ge1 ， qun2 fei1 qian1 pian1 pian1 。
- lai2 tian1 yan4 zhong1 shui3 ， qu4 xi1 yan2 di3 quan2 。 yi2 ri4 san1 wang3 fu4 ， shi2 jie2 chang2 bu4 qian1 。
- jing1 cheng2 hao4 sheng4 seng1 ， di4 zi3 ming2 yang2 nan2 。 song4 ci3 lian2 hua1 ji4 ， shu4 man3 bai3 yi4 qian1 。
- shen1 huai4 kou3 bu2 huai4 ， she2 gen1 ru2 hong2 lian2 。 lu2 gu3 jin1 bu2 jian4 ， shi2 han2 shang4 cun2 yan1 。
- fen3 bi4 you3 wu2 hua4 ， bi3 cai3 yi1 jiu4 xian1 。 su4 ping2 you3 chu3 shu1 ， mo4 se4 ru2 xin1 gan1 。
- ling2 jing4 yu3 yi4 ji4 ， zhou1 lan3 wu2 bu4 dan1 。 yi4 you2 wu3 zhou4 ye4 ， yu4 fan3 reng2 pan2 huan2 。
- wo3 ben3 shan1 zhong1 ren2 ， wu4 wei4 shi2 wang3 qian1 。 qian1 lü4 shi3 du2 shu1 ， tui1 wan3 ling4 xiao4 guan1 。
- ji4 deng1 wen2 zi4 ke1 ， you4 tian3 jian4 zheng4 yuan2 。 zhuo1 zhi2 bu4 he2 shi2 ， wu2 yi4 tong2 su4 can1 。
- yi3 ci3 zi4 can2 ti4 ， qi1 qi1 chang2 gua3 huan1 。 wu2 cheng2 xin1 li4 jin4 ， wei4 lao3 xing2 hai2 can2 。
- jin1 lai2 tuo1 zan1 zu3 ， shi3 jue2 li2 you1 huan4 。 ji2 wei4 shan1 shui3 you2 ， mi2 de2 zong4 shu1 wan2 。
- ye3 mi2 duan4 ji1 ban4 ， xing2 zou3 wu2 ju1 luan2 。 chi2 yu2 fang4 ru4 hai3 ， yi4 wang3 he2 shi2 hai2 。
- shen1 zhu4 ju1 shi4 yi1 ， shou3 ba3 nan2 hua2 pian1 。 zhong1 lai2 ci3 shan1 zhu4 ， yong3 xie4 qu1 zhong1 yuan2 。
- wo3 jin1 si4 shi2 yu2 ， cong2 ci3 zhong1 shen1 xian2 。 ruo4 yi3 qi1 shi2 qi1 ， you2 de2 san1 shi2 nian2 。

## 注释

## 译文

## 赏析
