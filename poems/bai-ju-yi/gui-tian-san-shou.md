---
id: bai-ju-yi-gui-tian-san-shou
title: 归田三首
titlePinyin: gui1 tian2 san1 shou3
titleSlug: gui-tian-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 人生何所欲，所欲唯两端。中人爱富贵，高士慕神仙。
- 神仙须有籍，富贵亦在天。莫恋长安道，莫寻方丈山。
- 西京尘浩浩，东海浪漫漫。金门不可入，琪树何由攀。
- 不如归山下，如法种春田。
- 种田意已决，决意复何如。卖马买犊使，徒步归田庐。
- 迎春治耒耜，候雨辟菑畬。策杖田头立，躬亲课仆夫。
- 吾闻老农言，为稼慎在初。所施不卤莽，其报必有余。
- 上求奉王税，下望备家储。安得放慵惰，拱手而曳裾。
- 学农未为鄙，亲友勿笑余。更待明年后，自拟执犁锄。
- 三十为近臣，腰间鸣佩玉。四十为野夫，田中学锄谷。
- 何言十年内，变化如此速。此理固是常，穷通相倚伏。
- 为鱼有深水，为鸟有高木。何必守一方，窘然自牵束。
- 化吾足为马，吾因以行陆。化吾手为弹，吾因以求肉。
- 形骸为异物，委顺心犹足。幸得且归农，安知不为福。
- 况吾行欲老，瞥若风前烛。孰能俄顷间，将心系荣辱。

## 拼音
- ren2 sheng1 he2 suo3 yu4 ， suo3 yu4 wei2 liang3 duan1 。 zhong1 ren2 ai4 fu4 gui4 ， gao1 shi4 mu4 shen2 xian1 。
- shen2 xian1 xu1 you3 ji2 ， fu4 gui4 yi4 zai4 tian1 。 mo4 lian4 chang2 an1 dao4 ， mo4 xun2 fang1 zhang4 shan1 。
- xi1 jing1 chen2 hao4 hao4 ， dong1 hai3 lang4 man4 man4 。 jin1 men2 bu4 ke3 ru4 ， qi2 shu4 he2 you2 pan1 。
- bu4 ru2 gui1 shan1 xia4 ， ru2 fa3 zhong3 chun1 tian2 。
- zhong3 tian2 yi4 yi3 jue2 ， jue2 yi4 fu4 he2 ru2 。 mai4 ma3 mai3 du2 shi3 ， tu2 bu4 gui1 tian2 lu2 。
- ying2 chun1 zhi4 lei3 si4 ， hou4 yu3 pi4 zi1 she1 。 ce4 zhang4 tian2 tou2 li4 ， gong1 qin1 ke4 pu2 fu1 。
- wu2 wen2 lao3 nong2 yan2 ， wei4 jia4 shen4 zai4 chu1 。 suo3 shi1 bu4 lu3 mang3 ， qi2 bao4 bi4 you3 yu2 。
- shang4 qiu2 feng4 wang2 shui4 ， xia4 wang4 bei4 jia1 chu3 。 an1 de2 fang4 yong1 duo4 ， gong3 shou3 er2 ye4 ju1 。
- xue2 nong2 wei4 wei4 bi3 ， qin1 you3 wu4 xiao4 yu2 。 geng4 dai4 ming2 nian2 hou4 ， zi4 ni3 zhi2 li2 chu2 。
- san1 shi2 wei4 jin4 chen2 ， yao1 jian1 ming2 pei4 yu4 。 si4 shi2 wei4 ye3 fu1 ， tian2 zhong1 xue2 chu2 gu3 。
- he2 yan2 shi2 nian2 nei4 ， bian4 hua4 ru2 ci3 su4 。 ci3 li3 gu4 shi4 chang2 ， qiong2 tong1 xiang1 yi3 fu2 。
- wei4 yu2 you3 shen1 shui3 ， wei4 niao3 you3 gao1 mu4 。 he2 bi4 shou3 yi4 fang1 ， jiong3 ran2 zi4 qian1 shu4 。
- hua4 wu2 zu2 wei4 ma3 ， wu2 yin1 yi3 xing2 lu4 。 hua4 wu2 shou3 wei4 tan2 ， wu2 yin1 yi3 qiu2 rou4 。
- xing2 hai2 wei4 yi4 wu4 ， wei3 shun4 xin1 you2 zu2 。 xing4 de2 qie3 gui1 nong2 ， an1 zhi1 bu2 wei4 fu2 。
- kuang4 wu2 xing2 yu4 lao3 ， pie1 ruo4 feng1 qian2 zhu2 。 shu2 neng2 e2 qing3 jian1 ， jiang1 xin1 xi4 rong2 ru3 。

## 注释

## 译文

## 赏析
