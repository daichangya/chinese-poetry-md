---
id: bai-ju-yi-you-mu-shi-ba-shou
title: 有木诗八首
titlePinyin: you3 mu4 shi1 ba1 shou3
titleSlug: you-mu-shi-ba-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有木名弱柳，结根近清池。风烟借颜色，雨露助华滋。
- 峨峨白雪花，袅袅青丝枝。渐密阴自庇，转高梢四垂。
- 截枝扶为杖，软弱不自持。折条用樊圃，柔脆非其宜。
- 为树信可玩，论材何所施。可惜金堤地，栽之徒尔为。
- 有木名樱桃，得地早滋茂。叶密独承日，花繁偏受露。
- 迎风暗摇动，引鸟潜来去。鸟啄子难成，风来枝莫住。
- 低软易攀玩，佳人屡回顾。色求桃李饶，心向松筠妒。
- 好是映墙花，本非当轩树。所以姓萧人，曾为伐樱赋。
- 有木秋不凋，青青在江北。谓为洞庭橘，美人自移植。
- 上受顾盼恩，下勤浇溉力。实成乃是枳，臭苦不堪食。
- 物有似是者，真伪何由识。美人默无言，对之长叹息。
- 中含害物意，外矫凌霜色。仍向枝叶间，潜生刺如棘。
- 有木名杜梨，阴森覆丘壑。心蠹已空朽，根深尚盘薄。
- 狐媚言语巧，鸟妖声音恶。凭此为巢穴，往来互栖托。
- 四傍五六本，叶枝相交错。借问因何生，秋风吹子落。
- 为长社坛下，无人敢芟斫。几度野火来，风回烧不著。
- 有木香苒苒，山头生一蕟。主人不知名，移种近轩闼。
- 爱其有芳味，因以调麹糵。前后曾饮者，十人无一活。
- 岂徒悔封植，兼亦误采掇。试问识药人，始知名野葛。
- 年深已滋蔓，刀斧不可伐。何时猛风来，为我连根拔。
- 有木名水柽，远望青童童。根株非劲挺，柯叶多蒙笼。
- 彩翠色如柏，鳞皴皮似松。为同松柏类，得列嘉树中。
- 枝弱不胜雪，势高常惧风。雪压低还举，风吹西复东。
- 柔芳甚杨柳，早落先梧桐。惟有一堪赏，中心无蠹虫。
- 有木名凌霄，擢秀非孤标。偶依一株树，遂抽百尺条。
- 托根附树身，开花寄树梢。自谓得其势，无因有动摇。
- 一旦树摧倒，独立暂飘飖。疾风从东起，吹折不终朝。
- 朝为拂云花，暮为委地樵。寄言立身者，勿学柔弱苗。
- 有木名丹桂，四时香馥馥。花团夜雪明，叶翦春云绿。
- 风影清似水，霜枝冷如玉。独占小山幽，不容凡鸟宿。
- 匠人爱芳直，裁截为厦屋。干细力未成，用之君自速。
- 重任虽大过，直心终不曲。纵非梁栋材，犹胜寻常木。

## 拼音
- you3 mu4 ming2 ruo4 liu3 ， jie2 gen1 jin4 qing1 chi2 。 feng1 yan1 jie4 yan2 se4 ， yu3 lu4 zhu4 hua2 zi1 。
- e2 e2 bai2 xue3 hua1 ， niao3 niao3 qing1 si1 zhi1 。 jian4 mi4 yin1 zi4 bi4 ， zhuan3 gao1 shao1 si4 chui2 。
- jie2 zhi1 fu2 wei4 zhang4 ， ruan3 ruo4 bu2 zi4 chi2 。 zhe2 tiao2 yong4 fan2 pu3 ， rou2 cui4 fei1 qi2 yi2 。
- wei4 shu4 xin4 ke3 wan2 ， lun4 cai2 he2 suo3 shi1 。 ke3 xi1 jin1 di1 di4 ， zai1 zhi1 tu2 er3 wei4 。
- you3 mu4 ming2 ying1 tao2 ， de2 di4 zao3 zi1 mao4 。 ye4 mi4 du2 cheng2 ri4 ， hua1 fan2 pian1 shou4 lu4 。
- ying2 feng1 an4 yao2 dong4 ， yin3 niao3 qian2 lai2 qu4 。 niao3 zhuo2 zi3 nan2 cheng2 ， feng1 lai2 zhi1 mo4 zhu4 。
- di1 ruan3 yi4 pan1 wan2 ， jia1 ren2 lü3 hui2 gu4 。 se4 qiu2 tao2 li3 rao2 ， xin1 xiang4 song1 yun2 du4 。
- hao3 shi4 ying4 qiang2 hua1 ， ben3 fei1 dang1 xuan1 shu4 。 suo3 yi3 xing4 xiao1 ren2 ， ceng2 wei4 fa2 ying1 fu4 。
- you3 mu4 qiu1 bu4 diao1 ， qing1 qing1 zai4 jiang1 bei3 。 wei4 wei4 dong4 ting2 ju2 ， mei3 ren2 zi4 yi2 zhi2 。
- shang4 shou4 gu4 pan4 en1 ， xia4 qin2 jiao1 gai4 li4 。 shi2 cheng2 nai3 shi4 zhi3 ， chou4 ku3 bu4 kan1 shi2 。
- wu4 you3 si4 shi4 zhe3 ， zhen1 wei3 he2 you2 shi2 。 mei3 ren2 mo4 wu2 yan2 ， dui4 zhi1 chang2 tan4 xi1 。
- zhong1 han2 hai4 wu4 yi4 ， wai4 jiao3 ling2 shuang1 se4 。 reng2 xiang4 zhi1 ye4 jian1 ， qian2 sheng1 ci4 ru2 ji2 。
- you3 mu4 ming2 du4 li2 ， yin1 sen1 fu4 qiu1 he4 。 xin1 du4 yi3 kong1 xiu3 ， gen1 shen1 shang4 pan2 bao2 。
- hu2 mei4 yan2 yu3 qiao3 ， niao3 yao1 sheng1 yin1 e4 。 ping2 ci3 wei4 chao2 xue2 ， wang3 lai2 hu4 qi1 tuo1 。
- si4 bang4 wu3 liu4 ben3 ， ye4 zhi1 xiang1 jiao1 cuo4 。 jie4 wen4 yin1 he2 sheng1 ， qiu1 feng1 chui1 zi3 luo4 。
- wei4 chang2 she4 tan2 xia4 ， wu2 ren2 gan3 shan1 zhuo2 。 ji3 du4 ye3 huo3 lai2 ， feng1 hui2 shao1 bu2 zhu4 。
- you3 mu4 xiang1 ran3 ran3 ， shan1 tou2 sheng1 yi2 fa4 。 zhu3 ren2 bu4 zhi1 ming2 ， yi2 zhong3 jin4 xuan1 ta4 。
- ai4 qi2 you3 fang1 wei4 ， yin1 yi3 tiao2 qu1 nie4 。 qian2 hou4 ceng2 yin3 zhe3 ， shi2 ren2 wu2 yi4 huo2 。
- qi3 tu2 hui3 feng1 zhi2 ， jian1 yi4 wu4 cai3 duo1 。 shi4 wen4 shi2 yao4 ren2 ， shi3 zhi1 ming2 ye3 ge3 。
- nian2 shen1 yi3 zi1 man4 ， dao1 fu3 bu4 ke3 fa2 。 he2 shi2 meng3 feng1 lai2 ， wei4 wo3 lian2 gen1 ba2 。
- you3 mu4 ming2 shui3 cheng1 ， yuan3 wang4 qing1 tong2 tong2 。 gen1 zhu1 fei1 jin4 ting3 ， ke1 ye4 duo1 meng2 long2 。
- cai3 cui4 se4 ru2 bai3 ， lin2 cun1 pi2 si4 song1 。 wei4 tong2 song1 bai3 lei4 ， de2 lie4 jia1 shu4 zhong1 。
- zhi1 ruo4 bu2 sheng4 xue3 ， shi4 gao1 chang2 ju4 feng1 。 xue3 ya1 di1 hai2 ju3 ， feng1 chui1 xi1 fu4 dong1 。
- rou2 fang1 shen4 yang2 liu3 ， zao3 luo4 xian1 wu2 tong2 。 wei2 you3 yi4 kan1 shang3 ， zhong1 xin1 wu2 du4 chong2 。
- you3 mu4 ming2 ling2 xiao1 ， zhuo2 xiu4 fei1 gu1 biao1 。 ou3 yi1 yi4 zhu1 shu4 ， sui4 chou1 bai3 chi3 tiao2 。
- tuo1 gen1 fu4 shu4 shen1 ， kai1 hua1 ji4 shu4 shao1 。 zi4 wei4 de2 qi2 shi4 ， wu2 yin1 you3 dong4 yao2 。
- yi2 dan4 shu4 cui1 dao3 ， du2 li4 zan4 piao1 yao2 。 ji2 feng1 cong2 dong1 qi3 ， chui1 zhe2 bu4 zhong1 chao2 。
- chao2 wei4 fu2 yun2 hua1 ， mu4 wei4 wei3 di4 qiao2 。 ji4 yan2 li4 shen1 zhe3 ， wu4 xue2 rou2 ruo4 miao2 。
- you3 mu4 ming2 dan1 gui4 ， si4 shi2 xiang1 fu4 fu4 。 hua1 tuan2 ye4 xue3 ming2 ， ye4 jian3 chun1 yun2 lü4 。
- feng1 ying3 qing1 si4 shui3 ， shuang1 zhi1 leng3 ru2 yu4 。 du2 zhan4 xiao3 shan1 you1 ， bu4 rong2 fan2 niao3 su4 。
- jiang4 ren2 ai4 fang1 zhi2 ， cai2 jie2 wei4 sha4 wu1 。 gan1 xi4 li4 wei4 cheng2 ， yong4 zhi1 jun1 zi4 su4 。
- zhong4 ren4 sui1 da4 guo4 ， zhi2 xin1 zhong1 bu4 qu3 。 zong4 fei1 liang2 dong4 cai2 ， you2 sheng4 xun2 chang2 mu4 。

## 注释

## 译文

## 赏析
