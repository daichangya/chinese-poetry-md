---
id: bai-ju-yi-xiong-zhai
title: 凶宅
titlePinyin: xiong1 zhai2
titleSlug: xiong-zhai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 长安多大宅，列在街西东。往往朱门内，房廊相对空。
- 枭鸣松桂树，狐藏兰菊丛。苍苔黄叶地，日暮多旋风。
- 前主为将相，得罪窜巴庸。后主为公卿，寝疾殁其中。
- 连延四五主，殃祸继相钟。自从十年来，不利主人翁。
- 风雨坏簷隙，蛇鼠穿墙墉。人疑不敢买，日毁土木功。
- 嗟嗟俗人心，甚矣其愚蒙。但恐灾将至，不思祸所从。
- 我今题此诗，欲悟迷者胸。凡为大官人，年禄多高崇。
- 权重持难久，位高势易穷。骄者物之盈，老者数之终。
- 四者如寇盗，日夜来相攻。假使居吉土，孰能保其躬。
- 因小以明大，借家可喻邦。周秦宅殽函，其宅非不同。
- 一兴八百年，一死望夷宫。寄语家与国，人凶非宅凶。

## 拼音
- chang2 an1 duo1 da4 zhai2 ， lie4 zai4 jie1 xi1 dong1 。 wang3 wang3 zhu1 men2 nei4 ， fang2 lang2 xiang1 dui4 kong1 。
- xiao1 ming2 song1 gui4 shu4 ， hu2 cang2 lan2 ju2 cong2 。 cang1 tai2 huang2 ye4 di4 ， ri4 mu4 duo1 xuan2 feng1 。
- qian2 zhu3 wei4 jiang4 xiang4 ， de2 zui4 cuan4 ba1 yong1 。 hou4 zhu3 wei4 gong1 qing1 ， qin3 ji2 mo4 qi2 zhong1 。
- lian2 yan2 si4 wu3 zhu3 ， yang1 huo4 ji4 xiang1 zhong1 。 zi4 cong2 shi2 nian2 lai2 ， bu2 li4 zhu3 ren2 weng1 。
- feng1 yu3 huai4 yan2 xi4 ， she2 shu3 chuan1 qiang2 yong1 。 ren2 yi2 bu4 gan3 mai3 ， ri4 hui3 tu3 mu4 gong1 。
- jie1 jie1 su2 ren2 xin1 ， shen4 yi3 qi2 yu2 meng2 。 dan4 kong3 zai1 jiang1 zhi4 ， bu4 si1 huo4 suo3 cong2 。
- wo3 jin1 ti2 ci3 shi1 ， yu4 wu4 mi2 zhe3 xiong1 。 fan2 wei4 da4 guan1 ren2 ， nian2 lu4 duo1 gao1 chong2 。
- quan2 zhong4 chi2 nan2 jiu3 ， wei4 gao1 shi4 yi4 qiong2 。 jiao1 zhe3 wu4 zhi1 ying2 ， lao3 zhe3 shu4 zhi1 zhong1 。
- si4 zhe3 ru2 kou4 dao4 ， ri4 ye4 lai2 xiang1 gong1 。 jia3 shi3 ju1 ji2 tu3 ， shu2 neng2 bao3 qi2 gong1 。
- yin1 xiao3 yi3 ming2 da4 ， jie4 jia1 ke3 yu4 bang1 。 zhou1 qin2 zhai2 yao2 han2 ， qi2 zhai2 fei1 bu4 tong2 。
- yi4 xing1 ba1 bai3 nian2 ， yi4 si3 wang4 yi2 gong1 。 ji4 yu3 jia1 yu3 guo2 ， ren2 xiong1 fei1 zhai2 xiong1 。

## 注释

## 译文

## 赏析
