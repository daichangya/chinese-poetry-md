---
id: bai-ju-yi-dai-shu-shi-yi-bai-yun-ji-wei-zhi
title: 代书诗一百韵寄微之
titlePinyin: dai4 shu1 shi1 yi4 bai3 yun4 ji4 wei1 zhi1
titleSlug: dai-shu-shi-yi-bai-yun-ji-wei-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆在贞元岁，初登典校司。身名同日授，心事一言知。
- 肺腑都无隔，形骸两不羁。疏狂属年少，闲散为官卑。
- 分定金兰契，言通药石规。交贤方汲汲，友直每偲偲。
- 有月多同赏，无杯不共持。秋风拂琴匣，夜雪卷书帷。
- 高上慈恩塔，幽寻皇子陂。唐昌玉蕊会，崇敬牡丹期。
- 笑劝迂辛酒，闲吟短李诗。儒风爱敦质，佛理赏玄师。
- 度日曾无闷，通宵靡不为。双声联律句，八面对宫棋。
- 往往游三省，腾腾出九逵。寒销直城路，春到曲江池。
- 树暖枝条弱，山晴彩翠奇。峰攒石绿点，柳宛麹尘丝。
- 岸草烟铺地，园花雪压枝。早光红照耀，新溜碧逶迤。
- 幄幕侵堤布，盘筵占地施。征伶皆绝艺，选伎悉名姬。
- 粉黛凝春态，金钿耀水嬉。风流夸堕髻，时世斗啼眉。
- 密坐随欢促，华尊逐胜移。香飘歌袂动，翠落舞钗遗。
- 筹插红螺碗，觥飞白玉卮。打嫌调笑易，饮讶卷波迟。
- 残席喧哗散，归鞍酩酊骑。酡颜乌帽侧，醉袖玉鞭垂。
- 紫陌传钟鼓，红尘塞路岐。几时曾暂别，何处不相随。
- 荏苒星霜换，回环节候催。两衙多请告，三考欲成资。
- 运启千年圣，天成万物宜。皆当少壮日，同惜盛明时。
- 光景嗟虚掷，云霄窃暗窥。攻文朝矻矻，讲学夜孜孜。
- 策目穿如劄，锋毫锐若锥。繁张获鸟网，坚守钓鱼坻。
- 并受夔龙荐，齐陈晁董词。万言经济略，三策太平基。
- 中第争无敌，专场战不疲。辅车排胜阵，掎角搴降旗。
- 双阙纷容卫，千僚俨等衰。恩随紫泥降，名向白麻披。
- 既在高科选，还从好爵縻。东垣君谏诤，西邑我驱驰。
- 再喜登乌府，多惭侍赤墀。官班分内外，游处遂参差。
- 每列鹓鸾序，偏瞻獬豸姿。简威霜凛冽，衣彩绣葳蕤。
- 正色摧强御，刚肠嫉喔咿。常憎持禄位，不拟保妻儿。
- 养勇期除恶，输忠在灭私。下鞲惊燕雀，当道慑狐狸。
- 南国人无怨，东台吏不欺。理冤多定国，切谏甚辛毗。
- 造次行于是，平生志在兹。道将心共直，言与行兼危。
- 水暗波翻覆，山藏路险巇。未为明主识，已被幸臣疑。
- 木秀遭风折，兰芳遇霰萎。千钧势易压，一柱力难支。
- 腾口因成痏，吹毛遂得疵。忧来吟贝锦，谪去咏江蓠。
- 邂逅尘中遇，殷勤马上辞。贾生离魏阙，王粲向荆夷。
- 水过清源寺，山经绮季祠。心摇汉皋佩，泪堕岘亭碑。
- 驿路缘云际，城楼枕水湄。思乡多绕泽，望阙独登陴。
- 林晚青萧索，江平绿渺弥。野秋鸣蟋蟀，沙冷聚鸬鹚。
- 官舍黄茅屋，人家苦竹篱。白醪充夜酌，红粟备晨炊。
- 寡鹤摧风翮，鳏鱼失水鬐。暗雏啼渴旦，凉叶坠相思。
- 一点寒灯灭，三声晓角吹。蓝衫经雨故，骢马卧霜羸。
- 念涸谁濡沫，嫌醒自歠醨。耳垂无伯乐，舌在有张仪。
- 负气冲星剑，倾心向日葵。金言自销铄，玉性肯磷缁。
- 伸屈须看蠖，穷通莫问龟。定知身是患，应用道为医。
- 想子今如彼，嗟予独在斯。无憀当岁杪，有梦到天涯。
- 坐阻连襟带，行乖接履綦。润销衣上雾，香散室中芝。
- 念远缘迁贬，惊时为别离。素书三往复，明月七盈亏。
- 旧里非难到，余欢不可追。树依兴善老，草傍静安衰。
- 前事思如昨，中怀写向谁。北村寻古柏，南宅访辛夷。
- 此日空搔首，何人共解颐。病多知夜永，年长觉秋悲。
- 不饮长如醉，加餐亦似饥。狂吟一千字，因使寄微之。

## 拼音
- yi4 zai4 zhen1 yuan2 sui4 ， chu1 deng1 dian3 xiao4 si1 。 shen1 ming2 tong2 ri4 shou4 ， xin1 shi4 yi4 yan2 zhi1 。
- fei4 fu3 dou1 wu2 ge2 ， xing2 hai2 liang3 bu4 ji1 。 shu1 kuang2 shu3 nian2 shao4 ， xian2 san3 wei4 guan1 bei1 。
- fen1 ding4 jin1 lan2 qi4 ， yan2 tong1 yao4 shi2 gui1 。 jiao1 xian2 fang1 ji2 ji2 ， you3 zhi2 mei3 cai1 cai1 。
- you3 yue4 duo1 tong2 shang3 ， wu2 bei1 bu2 gong4 chi2 。 qiu1 feng1 fu2 qin2 xia2 ， ye4 xue3 juan4 shu1 wei2 。
- gao1 shang4 ci2 en1 ta3 ， you1 xun2 huang2 zi3 bei1 。 tang2 chang1 yu4 rui3 hui4 ， chong2 jing4 mu3 dan1 qi1 。
- xiao4 quan4 yu1 xin1 jiu3 ， xian2 yin2 duan3 li3 shi1 。 ru2 feng1 ai4 dun1 zhi4 ， fo2 li3 shang3 xuan2 shi1 。
- du4 ri4 ceng2 wu2 men1 ， tong1 xiao1 mi2 bu2 wei4 。 shuang1 sheng1 lian2 lü4 ju4 ， ba1 mian4 dui4 gong1 qi2 。
- wang3 wang3 you2 san1 sheng3 ， teng2 teng2 chu1 jiu3 kui2 。 han2 xiao1 zhi2 cheng2 lu4 ， chun1 dao4 qu3 jiang1 chi2 。
- shu4 nuan3 zhi1 tiao2 ruo4 ， shan1 qing2 cai3 cui4 qi2 。 feng1 zan3 shi2 lü4 dian3 ， liu3 wan3 qu1 chen2 si1 。
- an4 cao3 yan1 pu4 di4 ， yuan2 hua1 xue3 ya1 zhi1 。 zao3 guang1 hong2 zhao4 yao4 ， xin1 liu1 bi4 wei1 yi2 。
- wo4 mu4 qin1 di1 bu4 ， pan2 yan2 zhan4 di4 shi1 。 zheng1 ling2 jie1 jue2 yi4 ， xuan3 ji4 xi1 ming2 ji1 。
- fen3 dai4 ning2 chun1 tai4 ， jin1 dian4 yao4 shui3 xi1 。 feng1 liu2 kua1 duo4 ji4 ， shi2 shi4 dou4 ti2 mei2 。
- mi4 zuo4 sui2 huan1 cu4 ， hua2 zun1 zhu2 sheng4 yi2 。 xiang1 piao1 ge1 mei4 dong4 ， cui4 luo4 wu3 chai1 yi2 。
- chou2 cha1 hong2 luo2 wan3 ， gong1 fei1 bai2 yu4 zhi1 。 da3 xian2 tiao2 xiao4 yi4 ， yin3 ya4 juan4 bo1 chi2 。
- can2 xi2 xuan1 hua2 san4 ， gui1 an1 ming3 ding1 qi2 。 tuo2 yan2 wu1 mao4 ce4 ， zui4 xiu4 yu4 bian1 chui2 。
- zi3 mo4 chuan2 zhong1 gu3 ， hong2 chen2 sai1 lu4 qi2 。 ji3 shi2 ceng2 zan4 bie2 ， he2 chu4 bu4 xiang1 sui2 。
- ren3 ran3 xing1 shuang1 huan4 ， hui2 huan2 jie2 hou4 cui1 。 liang3 ya2 duo1 qing3 gao4 ， san1 kao3 yu4 cheng2 zi1 。
- yun4 qi3 qian1 nian2 sheng4 ， tian1 cheng2 wan4 wu4 yi2 。 jie1 dang1 shao4 zhuang4 ri4 ， tong2 xi1 sheng4 ming2 shi2 。
- guang1 jing3 jie1 xu1 zhi4 ， yun2 xiao1 qie4 an4 kui1 。 gong1 wen2 chao2 ku1 ku1 ， jiang3 xue2 ye4 zi1 zi1 。
- ce4 mu4 chuan1 ru2 zha1 ， feng1 hao2 rui4 ruo4 zhui1 。 fan2 zhang1 huo4 niao3 wang3 ， jian1 shou3 diao4 yu2 di3 。
- bing4 shou4 kui2 long2 jian4 ， qi2 chen2 chao2 dong3 ci2 。 wan4 yan2 jing1 ji4 lüe4 ， san1 ce4 tai4 ping2 ji1 。
- zhong1 di4 zheng1 wu2 di2 ， zhuan1 chang3 zhan4 bu4 pi2 。 fu3 che1 pai2 sheng4 zhen4 ， ji3 jiao3 qian1 jiang4 qi2 。
- shuang1 que1 fen1 rong2 wei4 ， qian1 liao2 yan3 deng3 shuai1 。 en1 sui2 zi3 ni2 jiang4 ， ming2 xiang4 bai2 ma2 pi1 。
- ji4 zai4 gao1 ke1 xuan3 ， hai2 cong2 hao3 jue2 mi2 。 dong1 yuan2 jun1 jian4 zheng4 ， xi1 yi4 wo3 qu1 chi2 。
- zai4 xi3 deng1 wu1 fu3 ， duo1 can2 shi4 chi4 chi2 。 guan1 ban1 fen4 nei4 wai4 ， you2 chu4 sui4 cen1 ci1 。
- mei3 lie4 yuan1 luan2 xu4 ， pian1 zhan1 xie4 zhi4 zi1 。 jian3 wei1 shuang1 lin3 lie4 ， yi1 cai3 xiu4 wei1 rui2 。
- zheng4 se4 cui1 qiang2 yu4 ， gang1 chang2 ji2 wo1 yi1 。 chang2 zeng1 chi2 lu4 wei4 ， bu4 ni3 bao3 qi1 er2 。
- yang3 yong3 qi1 chu2 e4 ， shu1 zhong1 zai4 mie4 si1 。 xia4 gou1 jing1 yan4 que4 ， dang1 dao4 she4 hu2 li0 。
- nan2 guo2 ren2 wu2 yuan4 ， dong1 tai2 li4 bu4 qi1 。 li3 yuan1 duo1 ding4 guo2 ， qie4 jian4 shen4 xin1 pi2 。
- zao4 ci4 xing2 yu2 shi4 ， ping2 sheng1 zhi4 zai4 zi1 。 dao4 jiang1 xin1 gong4 zhi2 ， yan2 yu3 xing2 jian1 wei1 。
- shui3 an4 bo1 fan1 fu4 ， shan1 cang2 lu4 xian3 xi1 。 wei4 wei4 ming2 zhu3 shi2 ， yi3 bei4 xing4 chen2 yi2 。
- mu4 xiu4 zao1 feng1 zhe2 ， lan2 fang1 yu4 xian4 wei3 。 qian1 jun1 shi4 yi4 ya1 ， yi2 zhu4 li4 nan2 zhi1 。
- teng2 kou3 yin1 cheng2 wei3 ， chui1 mao2 sui4 de2 ci1 。 you1 lai2 yin2 bei4 jin3 ， zhe2 qu4 yong3 jiang1 li2 。
- xie4 hou4 chen2 zhong1 yu4 ， yin1 qin2 ma3 shang4 ci2 。 jia3 sheng1 li2 wei4 que1 ， wang2 can4 xiang4 jing1 yi2 。
- shui3 guo4 qing1 yuan2 si4 ， shan1 jing1 qi3 ji4 ci2 。 xin1 yao2 han4 gao1 pei4 ， lei4 duo4 xian4 ting2 bei1 。
- yi4 lu4 yuan2 yun2 ji4 ， cheng2 lou2 zhen3 shui3 mei2 。 si1 xiang1 duo1 rao4 ze2 ， wang4 que1 du2 deng1 pi2 。
- lin2 wan3 qing1 xiao1 suo3 ， jiang1 ping2 lü4 miao3 mi2 。 ye3 qiu1 ming2 xi1 shuai4 ， sha1 leng3 ju4 lu2 ci2 。
- guan1 she4 huang2 mao2 wu1 ， ren2 jia1 ku3 zhu2 li2 。 bai2 lao2 chong1 ye4 zhuo2 ， hong2 su4 bei4 chen2 chui1 。
- gua3 he4 cui1 feng1 he2 ， guan1 yu2 shi1 shui3 qi2 。 an4 chu2 ti2 ke3 dan4 ， liang2 ye4 zhui4 xiang1 si1 。
- yi4 dian3 han2 deng1 mie4 ， san1 sheng1 xiao3 jiao3 chui1 。 lan2 shan1 jing1 yu3 gu4 ， cong1 ma3 wo4 shuang1 lei2 。
- nian4 he2 shui2 ru2 mo4 ， xian2 xing3 zi4 chuo4 li2 。 er3 chui2 wu2 bo2 le4 ， she2 zai4 you3 zhang1 yi2 。
- fu4 qi4 chong1 xing1 jian4 ， qing1 xin1 xiang4 ri4 kui2 。 jin1 yan2 zi4 xiao1 shuo4 ， yu4 xing4 ken3 lin2 zi1 。
- shen1 qu1 xu1 kan4 huo4 ， qiong2 tong1 mo4 wen4 gui1 。 ding4 zhi1 shen1 shi4 huan4 ， ying4 yong4 dao4 wei4 yi1 。
- xiang3 zi3 jin1 ru2 bi3 ， jie1 yu3 du2 zai4 si1 。 wu2 liao2 dang1 sui4 miao3 ， you3 meng4 dao4 tian1 ya2 。
- zuo4 zu3 lian2 jin1 dai4 ， xing2 guai1 jie1 lü3 qi2 。 run4 xiao1 yi1 shang4 wu4 ， xiang1 san4 shi4 zhong1 zhi1 。
- nian4 yuan3 yuan2 qian1 bian3 ， jing1 shi2 wei4 bie2 li2 。 su4 shu1 san1 wang3 fu4 ， ming2 yue4 qi1 ying2 kui1 。
- jiu4 li3 fei1 nan2 dao4 ， yu2 huan1 bu4 ke3 zhui1 。 shu4 yi1 xing1 shan4 lao3 ， cao3 bang4 jing4 an1 shuai1 。
- qian2 shi4 si1 ru2 zuo2 ， zhong1 huai2 xie3 xiang4 shui2 。 bei3 cun1 xun2 gu3 bai3 ， nan2 zhai2 fang3 xin1 yi2 。
- ci3 ri4 kong1 sao1 shou3 ， he2 ren2 gong4 jie3 yi2 。 bing4 duo1 zhi1 ye4 yong3 ， nian2 zhang3 jue2 qiu1 bei1 。
- bu4 yin3 chang2 ru2 zui4 ， jia1 can1 yi4 si4 ji1 。 kuang2 yin2 yi4 qian1 zi4 ， yin1 shi3 ji4 wei1 zhi1 。

## 注释

## 译文

## 赏析
