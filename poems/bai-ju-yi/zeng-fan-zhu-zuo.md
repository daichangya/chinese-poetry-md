---
id: bai-ju-yi-zeng-fan-zhu-zuo
title: 赠樊著作
titlePinyin: zeng4 fan2 zhu4 zuo4
titleSlug: zeng-fan-zhu-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 阳城为谏议，以正事其君。其手如屈轶，举必指佞臣。
- 卒使不仁者，不得秉国钧。元稹为御史，以直立其身。
- 其心如肺石，动必达穷民。东川八十家，冤愤一言伸。
- 刘辟肆乱心，杀人正纷纷。其嫂曰庾氏，弃绝不为亲。
- 从史萌逆节，隐心潜负恩。其佐曰孔戡，舍去不为宾。
- 凡此士与女，其道天下闻。常恐国史上，但记凤与麟。
- 贤者不为名，名彰教乃敦。每惜若人辈，身死名亦沦。
- 君为著作郎，职废志空存。虽有良史才，直笔无所申。
- 何不自著书，实录彼善人。编为一家言，以备史阙文。

## 拼音
- yang2 cheng2 wei4 jian4 yi4 ， yi3 zheng4 shi4 qi2 jun1 。 qi2 shou3 ru2 qu1 yi4 ， ju3 bi4 zhi3 ning4 chen2 。
- zu2 shi3 bu4 ren2 zhe3 ， bu4 de2 bing3 guo2 jun1 。 yuan2 zhen3 wei4 yu4 shi3 ， yi3 zhi2 li4 qi2 shen1 。
- qi2 xin1 ru2 fei4 shi2 ， dong4 bi4 da2 qiong2 min2 。 dong1 chuan1 ba1 shi2 jia1 ， yuan1 fen4 yi4 yan2 shen1 。
- liu2 pi4 si4 luan4 xin1 ， sha1 ren2 zheng4 fen1 fen1 。 qi2 sao3 yue1 yu3 shi4 ， qi4 jue2 bu2 wei4 qin1 。
- cong2 shi3 meng2 ni4 jie2 ， yin3 xin1 qian2 fu4 en1 。 qi2 zuo3 yue1 kong3 kan1 ， she4 qu4 bu2 wei4 bin1 。
- fan2 ci3 shi4 yu3 nü3 ， qi2 dao4 tian1 xia4 wen2 。 chang2 kong3 guo2 shi3 shang4 ， dan4 ji4 feng4 yu3 lin2 。
- xian2 zhe3 bu2 wei4 ming2 ， ming2 zhang1 jiao4 nai3 dun1 。 mei3 xi1 ruo4 ren2 bei4 ， shen1 si3 ming2 yi4 lun2 。
- jun1 wei4 zhu4 zuo4 lang2 ， zhi2 fei4 zhi4 kong1 cun2 。 sui1 you3 liang2 shi3 cai2 ， zhi2 bi3 wu2 suo3 shen1 。
- he2 bu2 zi4 zhu4 shu1 ， shi2 lu4 bi3 shan4 ren2 。 bian1 wei4 yi4 jia1 yan2 ， yi3 bei4 shi3 que1 wen2 。

## 注释

## 译文

## 赏析
