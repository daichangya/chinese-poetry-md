---
id: bai-ju-yi-xu-gu-shi-shi-shou
title: 续古诗十首
titlePinyin: xu4 gu3 shi1 shi2 shou3
titleSlug: xu-gu-shi-shi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 戚戚复戚戚，送君远行役。行役非中原，海外黄沙碛。
- 伶俜独居妾，迢递长征客。君望功名归，妾忧生死隔。
- 谁家无夫妇，何人不离坼。所恨薄命身，嫁迟别日迫。
- 妾身有存殁，妾心无改易。生作闺中妇，死作山头石。
- 掩泪别乡里，飘飖将远行。茫茫绿野中，春尽孤客情。
- 驱马上丘陇，高低路不平。风吹棠梨花，啼鸟时一声。
- 古墓何代人，不知姓与名。化作路傍土，年年春草生。
- 感彼忽自悟，今我何营营。
- 朝采山上薇，暮采山上薇。岁晏薇亦尽，饥来何所为。
- 坐饮白石水，手把青松枝。击节独长歌，其声清且悲。
- 枥马非不肥，所苦常絷维。豢豕非不饱，所忧竟为牺。
- 行行歌此曲，以慰常苦饥。
- 雨露长纤草，山苗高入云。风雪折劲木，涧松摧为薪。
- 风摧此何意，雨长彼何因。百丈涧底死，寸茎山上春。
- 可怜苦节士，感此涕盈巾。
- 窈窕双鬟女，容德俱如玉。昼居不逾阈，夜行常秉烛。
- 气如含露兰，心如贯霜竹。宜当备嫔御，胡为守幽独。
- 无媒不得选，年忽过三六。岁暮望汉宫，谁在黄金屋。
- 邯郸进倡女，能唱黄花曲。一曲称君心，恩荣连九族。
- 栖栖远方士，读书三十年。业成无知己，徒步来入关。
- 长安多王侯，英俊竞攀援。幸随众宾末，得厕门馆间。
- 东阁有旨酒，中堂有管弦。何为向隅客，对此不开颜。
- 富贵无是非，主人终日欢。贫贱多悔尤，客子中夜叹。
- 归去复归去，故乡贫亦安。
- 凉风飘嘉树，日夜减芳华。下有感秋妇，攀条苦悲嗟。
- 我本幽闲女，结发事豪家。豪家多婢仆，门内颇骄奢。
- 良人近封侯，出入鸣玉珂。自从富贵来，恩薄谗言多。
- 冢妇独守礼，群妾互奇邪。但信言有玷，不察心无瑕。
- 容光未销歇，欢爱忽蹉跎。何意掌上玉，化为眼中砂。
- 盈盈一尺水，浩浩千丈河。勿言小大异，随分有风波。
- 闺房犹复尔，邦国当如何。
- 心亦无所迫，身亦无所拘。何为肠中气，郁郁不得舒。
- 不舒良有以，同心久离居。五年不见面，三年不得书。
- 念此令人老，抱膝坐长吁。岂无盈尊酒，非君谁与娱。
- 揽衣出门行，游观绕林渠。澹澹春水暖，东风生绿蒲。
- 上有和鸣雁，下有掉尾鱼。飞沉一何乐，鳞羽各有徒。
- 而我方独处，不与之子俱。顾彼自伤己，禽鱼之不如。
- 出游欲遣忧，孰知忧有余。
- 春旦日初出，曈曈耀晨辉。草木照未远，浮云已蔽之。
- 天地黯以晦，当午如昏时。虽有东南风，力微不能吹。
- 中园何所有，满地青青葵。阳光委云上，倾心欲何依。

## 拼音
- qi1 qi1 fu4 qi1 qi1 ， song4 jun1 yuan3 xing2 yi4 。 xing2 yi4 fei1 zhong1 yuan2 ， hai3 wai4 huang2 sha1 qi4 。
- ling2 ping1 du2 ju1 qie4 ， tiao2 di4 chang2 zheng1 ke4 。 jun1 wang4 gong1 ming2 gui1 ， qie4 you1 sheng1 si3 ge2 。
- shui2 jia1 wu2 fu1 fu4 ， he2 ren2 bu4 li2 che4 。 suo3 hen4 bo2 ming4 shen1 ， jia4 chi2 bie2 ri4 po4 。
- qie4 shen1 you3 cun2 mo4 ， qie4 xin1 wu2 gai3 yi4 。 sheng1 zuo4 gui1 zhong1 fu4 ， si3 zuo4 shan1 tou2 shi2 。
- yan3 lei4 bie2 xiang1 li3 ， piao1 yao2 jiang1 yuan3 xing2 。 mang2 mang2 lü4 ye3 zhong1 ， chun1 jin4 gu1 ke4 qing2 。
- qu1 ma3 shang4 qiu1 long3 ， gao1 di1 lu4 bu4 ping2 。 feng1 chui1 tang2 li2 hua1 ， ti2 niao3 shi2 yi4 sheng1 。
- gu3 mu4 he2 dai4 ren2 ， bu4 zhi1 xing4 yu3 ming2 。 hua4 zuo4 lu4 bang4 tu3 ， nian2 nian2 chun1 cao3 sheng1 。
- gan3 bi3 hu1 zi4 wu4 ， jin1 wo3 he2 ying2 ying2 。
- chao2 cai3 shan1 shang4 wei1 ， mu4 cai3 shan1 shang4 wei1 。 sui4 yan4 wei1 yi4 jin4 ， ji1 lai2 he2 suo3 wei4 。
- zuo4 yin3 bai2 shi2 shui3 ， shou3 ba3 qing1 song1 zhi1 。 ji1 jie2 du2 chang2 ge1 ， qi2 sheng1 qing1 qie3 bei1 。
- li4 ma3 fei1 bu4 fei2 ， suo3 ku3 chang2 zhi2 wei2 。 huan4 shi3 fei1 bu4 bao3 ， suo3 you1 jing4 wei4 xi1 。
- xing2 xing2 ge1 ci3 qu3 ， yi3 wei4 chang2 ku3 ji1 。
- yu3 lu4 chang2 xian1 cao3 ， shan1 miao2 gao1 ru4 yun2 。 feng1 xue3 zhe2 jin4 mu4 ， jian4 song1 cui1 wei4 xin1 。
- feng1 cui1 ci3 he2 yi4 ， yu3 chang2 bi3 he2 yin1 。 bai3 zhang4 jian4 di3 si3 ， cun4 jing1 shan1 shang4 chun1 。
- ke3 lian2 ku3 jie2 shi4 ， gan3 ci3 ti4 ying2 jin1 。
- yao3 tiao3 shuang1 huan2 nü3 ， rong2 de2 ju4 ru2 yu4 。 zhou4 ju1 bu4 yu2 yu4 ， ye4 xing2 chang2 bing3 zhu2 。
- qi4 ru2 han2 lu4 lan2 ， xin1 ru2 guan4 shuang1 zhu2 。 yi2 dang1 bei4 pin2 yu4 ， hu2 wei4 shou3 you1 du2 。
- wu2 mei2 bu4 de2 xuan3 ， nian2 hu1 guo4 san1 liu4 。 sui4 mu4 wang4 han4 gong1 ， shui2 zai4 huang2 jin1 wu1 。
- han2 dan1 jin4 chang4 nü3 ， neng2 chang4 huang2 hua1 qu3 。 yi4 qu3 cheng1 jun1 xin1 ， en1 rong2 lian2 jiu3 zu2 。
- qi1 qi1 yuan3 fang1 shi4 ， du2 shu1 san1 shi2 nian2 。 ye4 cheng2 wu2 zhi1 ji3 ， tu2 bu4 lai2 ru4 guan1 。
- chang2 an1 duo1 wang2 hou2 ， ying1 jun4 jing4 pan1 yuan2 。 xing4 sui2 zhong4 bin1 mo4 ， de2 ce4 men2 guan3 jian1 。
- dong1 ge2 you3 zhi3 jiu3 ， zhong1 tang2 you3 guan3 xian2 。 he2 wei4 xiang4 yu2 ke4 ， dui4 ci3 bu4 kai1 yan2 。
- fu4 gui4 wu2 shi4 fei1 ， zhu3 ren2 zhong1 ri4 huan1 。 pin2 jian4 duo1 hui3 you2 ， ke4 zi3 zhong1 ye4 tan4 。
- gui1 qu4 fu4 gui1 qu4 ， gu4 xiang1 pin2 yi4 an1 。
- liang2 feng1 piao1 jia1 shu4 ， ri4 ye4 jian3 fang1 hua2 。 xia4 you3 gan3 qiu1 fu4 ， pan1 tiao2 ku3 bei1 jie1 。
- wo3 ben3 you1 xian2 nü3 ， jie2 fa4 shi4 hao2 jia1 。 hao2 jia1 duo1 bi4 pu2 ， men2 nei4 po1 jiao1 she1 。
- liang2 ren2 jin4 feng1 hou2 ， chu1 ru4 ming2 yu4 ke1 。 zi4 cong2 fu4 gui4 lai2 ， en1 bao2 chan2 yan2 duo1 。
- zhong3 fu4 du2 shou3 li3 ， qun2 qie4 hu4 qi2 xie2 。 dan4 xin4 yan2 you3 dian4 ， bu4 cha2 xin1 wu2 xia2 。
- rong2 guang1 wei4 xiao1 xie1 ， huan1 ai4 hu1 cuo1 tuo2 。 he2 yi4 zhang3 shang4 yu4 ， hua4 wei2 yan3 zhong1 sha1 。
- ying2 ying2 yi4 chi3 shui3 ， hao4 hao4 qian1 zhang4 he2 。 wu4 yan2 xiao3 da4 yi4 ， sui2 fen1 you3 feng1 bo1 。
- gui1 fang2 you2 fu4 er3 ， bang1 guo2 dang1 ru2 he2 。
- xin1 yi4 wu2 suo3 po4 ， shen1 yi4 wu2 suo3 ju1 。 he2 wei4 chang2 zhong1 qi4 ， yu4 yu4 bu4 de2 shu1 。
- bu4 shu1 liang2 you3 yi3 ， tong2 xin1 jiu3 li2 ju1 。 wu3 nian2 bu2 jian4 mian4 ， san1 nian2 bu4 de2 shu1 。
- nian4 ci3 ling4 ren2 lao3 ， bao4 xi1 zuo4 chang2 xu1 。 qi3 wu2 ying2 zun1 jiu3 ， fei1 jun1 shui2 yu3 yu2 。
- lan3 yi1 chu1 men2 xing2 ， you2 guan1 rao4 lin2 qu2 。 dan4 dan4 chun1 shui3 nuan3 ， dong1 feng1 sheng1 lü4 pu2 。
- shang4 you3 he2 ming2 yan4 ， xia4 you3 diao4 wei3 yu2 。 fei1 chen2 yi4 he2 le4 ， lin2 yu3 ge4 you3 tu2 。
- er2 wo3 fang1 du2 chu3 ， bu4 yu3 zhi1 zi3 ju4 。 gu4 bi3 zi4 shang1 ji3 ， qin2 yu2 zhi1 bu4 ru2 。
- chu1 you2 yu4 qian3 you1 ， shu2 zhi1 you1 you3 yu2 。
- chun1 dan4 ri4 chu1 chu1 ， tong2 tong2 yao4 chen2 hui1 。 cao3 mu4 zhao4 wei4 yuan3 ， fu2 yun2 yi3 bi4 zhi1 。
- tian1 di4 an4 yi3 hui4 ， dang1 wu3 ru2 hun1 shi2 。 sui1 you3 dong1 nan2 feng1 ， li4 wei1 bu4 neng2 chui1 。
- zhong1 yuan2 he2 suo3 you3 ， man3 di4 qing1 qing1 kui2 。 yang2 guang1 wei3 yun2 shang4 ， qing1 xin1 yu4 he2 yi1 。

## 注释

## 译文

## 赏析
