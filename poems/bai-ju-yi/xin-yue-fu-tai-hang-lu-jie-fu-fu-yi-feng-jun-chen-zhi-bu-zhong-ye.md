---
id: bai-ju-yi-xin-yue-fu-tai-hang-lu-jie-fu-fu-yi-feng-jun-chen-zhi-bu-zhong-ye
title: "新乐府 太行路\t借夫妇以讽君臣之不终也"
titlePinyin: "xin1 yue4 fu3   tai4 hang2 lu4 \t jie4 fu1 fu4 yi3 feng3 jun1 chen2 zhi1 bu4 zhong1 ye3"
titleSlug: xin-yue-fu-tai-hang-lu-jie-fu-fu-yi-feng-jun-chen-zhi-bu-zhong-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太行之路能摧车，若比人心是坦途。
- 巫峡之水能覆舟，若比人心是安流。
- 人心好恶苦不常，好生毛羽恶生疮。
- 与君结发未五载，岂期牛女为参商。
- 古称色衰相弃背，当时美人犹怨悔。
- 何况如今鸾镜中，妾颜未改君心改。
- 为君熏衣裳，君闻兰麝不馨香。
- 为君盛容饰，君看金翠无颜色。
- 行路难，难重陈。
- 人生莫作妇人身，百年苦乐由他人。
- 行路难，难于山，险于水。
- 不独人间夫与妻，近代君臣亦如此。
- 君不见左纳言，右纳史，朝承恩，暮赐死。
- 行路难，不在水，不在山，只在人情反复间。

## 拼音
- tai4 hang2 zhi1 lu4 neng2 cui1 che1 ， ruo4 bi3 ren2 xin1 shi4 tan3 tu2 。
- wu1 xia2 zhi1 shui3 neng2 fu4 zhou1 ， ruo4 bi3 ren2 xin1 shi4 an1 liu2 。
- ren2 xin1 hao4 wu4 ku3 bu4 chang2 ， hao3 sheng1 mao2 yu3 e4 sheng1 chuang1 。
- yu3 jun1 jie2 fa4 wei4 wu3 zai3 ， qi3 qi1 niu2 nü3 wei4 can1 shang1 。
- gu3 cheng1 se4 shuai1 xiang1 qi4 bei4 ， dang1 shi2 mei3 ren2 you2 yuan4 hui3 。
- he2 kuang4 ru2 jin1 luan2 jing4 zhong1 ， qie4 yan2 wei4 gai3 jun1 xin1 gai3 。
- wei4 jun1 xun1 yi1 shang0 ， jun1 wen2 lan2 she4 bu4 xin1 xiang1 。
- wei4 jun1 sheng4 rong2 shi4 ， jun1 kan4 jin1 cui4 wu2 yan2 se4 。
- xing2 lu4 nan2 ， nan2 zhong4 chen2 。
- ren2 sheng1 mo4 zuo4 fu4 ren2 shen1 ， bai3 nian2 ku3 le4 you2 ta1 ren2 。
- xing2 lu4 nan2 ， nan2 yu2 shan1 ， xian3 yu2 shui3 。
- bu4 du2 ren2 jian1 fu1 yu3 qi1 ， jin4 dai4 jun1 chen2 yi4 ru2 ci3 。
- jun1 bu2 jian4 zuo3 na4 yan2 ， you4 na4 shi3 ， chao2 cheng2 en1 ， mu4 ci4 si3 。
- xing2 lu4 nan2 ， bu2 zai4 shui3 ， bu2 zai4 shan1 ， zhi1 zai4 ren2 qing2 fan3 fu4 jian1 。

## 注释

## 译文

## 赏析
