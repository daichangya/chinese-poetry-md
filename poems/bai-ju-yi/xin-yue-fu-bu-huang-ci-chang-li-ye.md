---
id: bai-ju-yi-xin-yue-fu-bu-huang-ci-chang-li-ye
title: "新乐府 捕蝗\t\t刺长吏也"
titlePinyin: "xin1 yue4 fu3   bu3 huang2 \t \t ci4 chang2 li4 ye3"
titleSlug: xin-yue-fu-bu-huang-ci-chang-li-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 捕蝗捕蝗谁家子，天热日长饥欲死。
- 兴元兵后伤阴阳，和气蛊蠹化为蝗。
- 始自两河及三辅，荐食如蚕飞似雨。
- 雨飞蚕食千里间，不见青苗空赤土。
- 河南长吏言忧农，课人昼夜捕蝗虫。
- 是时粟斗钱三百，蝗虫之价与粟同。
- 捕蝗捕蝗竟何利，徒使饥人重劳费。
- 一虫虽死百虫来，岂将人力定天灾。
- 我闻古之良吏有善政，以政驱蝗蝗出境。
- 又闻贞观之初道欲昌，文皇仰天吞一蝗。
- 一人有庆兆民赖，是岁虽蝗不为害。

## 拼音
- bu3 huang2 bu3 huang2 shui2 jia1 zi3 ， tian1 re4 ri4 chang2 ji1 yu4 si3 。
- xing1 yuan2 bing1 hou4 shang1 yin1 yang2 ， he2 qi4 gu3 du4 hua4 wei2 huang2 。
- shi3 zi4 liang3 he2 ji2 san1 fu3 ， jian4 shi2 ru2 can2 fei1 si4 yu3 。
- yu3 fei1 can2 shi2 qian1 li3 jian1 ， bu2 jian4 qing1 miao2 kong1 chi4 tu3 。
- he2 nan2 chang2 li4 yan2 you1 nong2 ， ke4 ren2 zhou4 ye4 bu3 huang2 chong2 。
- shi4 shi2 su4 dou4 qian2 san1 bai3 ， huang2 chong2 zhi1 jia4 yu3 su4 tong2 。
- bu3 huang2 bu3 huang2 jing4 he2 li4 ， tu2 shi3 ji1 ren2 zhong4 lao2 fei4 。
- yi4 chong2 sui1 si3 bai3 chong2 lai2 ， qi3 jiang1 ren2 li4 ding4 tian1 zai1 。
- wo3 wen2 gu3 zhi1 liang2 li4 you3 shan4 zheng4 ， yi3 zheng4 qu1 huang2 huang2 chu1 jing4 。
- you4 wen2 zhen1 guan1 zhi1 chu1 dao4 yu4 chang1 ， wen2 huang2 yang3 tian1 tun1 yi4 huang2 。
- yi4 ren2 you3 qing4 zhao4 min2 lai4 ， shi4 sui4 sui1 huang2 bu2 wei2 hai4 。

## 注释

## 译文

## 赏析
