---
id: bai-ju-yi-xian-ju-zi-ti
title: 闲居自题
titlePinyin: xian2 ju1 zi4 ti2
titleSlug: xian-ju-zi-ti
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 门前有流水，墙上多高树。竹径绕荷池，萦回百余步。
- 波闲戏鱼鳖，风静下鸥鹭。寂无城市喧，渺有江湖趣。
- 吾庐在其上，偃卧朝复暮。洛下安一居，山中亦慵去。
- 时逢过客爱，问是谁家住。此是白家翁，闭门终老处。

## 拼音
- men2 qian2 you3 liu2 shui3 ， qiang2 shang4 duo1 gao1 shu4 。 zhu2 jing4 rao4 he2 chi2 ， ying2 hui2 bai3 yu2 bu4 。
- bo1 xian2 xi4 yu2 bie1 ， feng1 jing4 xia4 ou1 lu4 。 ji4 wu2 cheng2 shi4 xuan1 ， miao3 you3 jiang1 hu2 qu4 。
- wu2 lu2 zai4 qi2 shang4 ， yan3 wo4 chao2 fu4 mu4 。 luo4 xia4 an1 yi4 ju1 ， shan1 zhong1 yi4 yong1 qu4 。
- shi2 feng2 guo4 ke4 ai4 ， wen4 shi4 shui2 jia1 zhu4 。 ci3 shi4 bai2 jia1 weng1 ， bi4 men2 zhong1 lao3 chu4 。

## 注释

## 译文

## 赏析
