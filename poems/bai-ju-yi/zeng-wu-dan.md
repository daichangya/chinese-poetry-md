---
id: bai-ju-yi-zeng-wu-dan
title: 赠吴丹
titlePinyin: zeng4 wu2 dan1
titleSlug: zeng-wu-dan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 巧者力苦劳，智者心苦忧。爱君无巧智，终岁闲悠悠。
- 尝登御史府，亦佐东诸侯。手操纠谬简，心运决胜筹。
- 宦途似风水，君心如虚舟。泛然而不有，进退得自由。
- 今来脱豸冠，时往侍龙楼。官曹称心静，居处随迹幽。
- 冬负南荣日，支体甚温柔。夏卧北窗风，枕席如凉秋。
- 南山入舍下，酒瓮在床头。人间有闲地，何必隐林丘。
- 顾我愚且昧，劳生殊未休。一入金门直，星霜三四周。
- 主恩信难报，近地徒久留。终当乞闲官，退与夫子游。

## 拼音
- qiao3 zhe3 li4 ku3 lao2 ， zhi4 zhe3 xin1 ku3 you1 。 ai4 jun1 wu2 qiao3 zhi4 ， zhong1 sui4 xian2 you1 you1 。
- chang2 deng1 yu4 shi3 fu3 ， yi4 zuo3 dong1 zhu1 hou2 。 shou3 cao1 jiu1 miu4 jian3 ， xin1 yun4 jue2 sheng4 chou2 。
- huan4 tu2 si4 feng1 shui3 ， jun1 xin1 ru2 xu1 zhou1 。 fan4 ran2 er2 bu4 you3 ， jin4 tui4 de2 zi4 you2 。
- jin1 lai2 tuo1 zhi4 guan1 ， shi2 wang3 shi4 long2 lou2 。 guan1 cao2 chen4 xin1 jing4 ， ju1 chu4 sui2 ji4 you1 。
- dong1 fu4 nan2 rong2 ri4 ， zhi1 ti3 shen4 wen1 rou2 。 xia4 wo4 bei3 chuang1 feng1 ， zhen3 xi2 ru2 liang2 qiu1 。
- nan2 shan1 ru4 she4 xia4 ， jiu3 weng4 zai4 chuang2 tou2 。 ren2 jian1 you3 xian2 di4 ， he2 bi4 yin3 lin2 qiu1 。
- gu4 wo3 yu2 qie3 mei4 ， lao2 sheng1 shu1 wei4 xiu1 。 yi2 ru4 jin1 men2 zhi2 ， xing1 shuang1 san1 si4 zhou1 。
- zhu3 en1 xin4 nan2 bao4 ， jin4 di4 tu2 jiu3 liu2 。 zhong1 dang1 qi3 xian2 guan1 ， tui4 yu3 fu1 zi3 you2 。

## 注释

## 译文

## 赏析
