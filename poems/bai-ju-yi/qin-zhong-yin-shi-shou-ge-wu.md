---
id: bai-ju-yi-qin-zhong-yin-shi-shou-ge-wu
title: 秦中吟十首：歌舞
titlePinyin: qin2 zhong1 yin2 shi2 shou3 ： ge1 wu3
titleSlug: qin-zhong-yin-shi-shou-ge-wu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 秦中岁云暮，大雪满皇州。雪中退朝者，朱紫尽公侯。
- 贵有风雪兴，富无饥寒忧。所营唯第宅，所务在追游。
- 朱门车马客，红烛歌舞楼。欢酣促密坐，醉暖脱重裘。
- 秋官为主人，廷尉居上头。日中为一乐，夜半不能休。
- 岂知阌乡狱，中有冻死囚。

## 拼音
- qin2 zhong1 sui4 yun2 mu4 ， da4 xue3 man3 huang2 zhou1 。 xue3 zhong1 tui4 chao2 zhe3 ， zhu1 zi3 jin4 gong1 hou2 。
- gui4 you3 feng1 xue3 xing1 ， fu4 wu2 ji1 han2 you1 。 suo3 ying2 wei2 di4 zhai2 ， suo3 wu4 zai4 zhui1 you2 。
- zhu1 men2 che1 ma3 ke4 ， hong2 zhu2 ge1 wu3 lou2 。 huan1 han1 cu4 mi4 zuo4 ， zui4 nuan3 tuo1 zhong4 qiu2 。
- qiu1 guan1 wei2 zhu3 ren2 ， ting2 wei4 ju1 shang4 tou2 。 ri4 zhong1 wei4 yi2 le4 ， ye4 ban4 bu4 neng2 xiu1 。
- qi3 zhi1 wen2 xiang1 yu4 ， zhong1 you3 dong4 si3 qiu2 。

## 注释

## 译文

## 赏析
