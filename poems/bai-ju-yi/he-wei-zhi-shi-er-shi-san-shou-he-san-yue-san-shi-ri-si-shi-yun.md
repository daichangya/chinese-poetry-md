---
id: bai-ju-yi-he-wei-zhi-shi-er-shi-san-shou-he-san-yue-san-shi-ri-si-shi-yun
title: 和微之诗二十三首：和三月三十日四十韵
titlePinyin: he2 wei1 zhi1 shi1 er4 shi2 san1 shou3 ： he2 san1 yue4 san1 shi2 ri4 si4 shi2 yun4
titleSlug: he-wei-zhi-shi-er-shi-san-shou-he-san-yue-san-shi-ri-si-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 送春君何在，君在山阴署。忆我苏杭时，春游亦多处。
- 为君歌往事，岂敢辞劳虑。莫怪言语狂，须知酬答遽。
- 江南腊月半，水冻凝如瘀。寒景尚苍茫，和风已吹嘘。
- 女墙城似灶，雁齿桥如锯。鱼尾上奫沦，草芽生沮洳。
- 律迟太簇管，日缓羲和驭。布泽木龙催，迎春土牛助。
- 雨师习习洒，云将飘飘翥。四野万里晴，千山一时曙。
- 杭土丽且康，苏民富而庶。善恶有惩劝，刚柔无吐茹。
- 两衙少辞牒，四境稀书疏。俗以劳俫安，政因闲暇著。
- 仙亭日登眺，虎丘时游豫。寻幽驻旌轩，选胜回宾御。
- 舟移溪鸟避，乐作林猿觑。池古莫耶沉，石奇罗刹踞。
- 水苗泥易耨，畬粟灰难锄。紫蕨抽出畦，白莲埋在淤。
- 萎花红带黯，湿叶黄含烟。镜动波飐菱，雪回风旋絮。
- 手经攀桂馥，齿为尝梅楚。坐并船脚欹，行多马蹄跙。
- 圣贤清浊醉，水陆鲜肥饫。鱼鲙芥酱调，水葵盐豉絮。
- 虽微五袴咏，幸免兆人诅。但令乐不荒，何必游无倨。
- 吴苑仆寻罢，越城公尚据。旧游几客存，新宴谁人与。
- 莫空文举酒，强下何曾箸。江上易优游，城中多毁誉。
- 分应当自尽，事勿求人恕。我既无子孙，君仍毕婚娶。
- 久为云雨别，终拟江湖去。范蠡有扁舟，陶潜有篮舆。
- 两心苦相忆，两口遥相语。最恨七年春，春来各一处。

## 拼音
- song4 chun1 jun1 he2 zai4 ， jun1 zai4 shan1 yin1 shu3 。 yi4 wo3 su1 hang2 shi2 ， chun1 you2 yi4 duo1 chu4 。
- wei4 jun1 ge1 wang3 shi4 ， qi3 gan3 ci2 lao2 lü4 。 mo4 guai4 yan2 yu3 kuang2 ， xu1 zhi1 chou2 da2 ju4 。
- jiang1 nan2 la4 yue4 ban4 ， shui3 dong4 ning2 ru2 yu1 。 han2 jing3 shang4 cang1 mang2 ， he2 feng1 yi3 chui1 xu1 。
- nü3 qiang2 cheng2 si4 zao4 ， yan4 chi3 qiao2 ru2 ju4 。 yu2 wei3 shang4 yun1 lun2 ， cao3 ya2 sheng1 ju3 ru4 。
- lü4 chi2 tai4 cu4 guan3 ， ri4 huan3 xi1 he2 yu4 。 bu4 ze2 mu4 long2 cui1 ， ying2 chun1 tu3 niu2 zhu4 。
- yu3 shi1 xi2 xi2 sa3 ， yun2 jiang1 piao1 piao1 zhu4 。 si4 ye3 wan4 li3 qing2 ， qian1 shan1 yi4 shi2 shu3 。
- hang2 tu3 li4 qie3 kang1 ， su1 min2 fu4 er2 shu4 。 shan4 e4 you3 cheng2 quan4 ， gang1 rou2 wu2 tu3 ru2 。
- liang3 ya2 shao3 ci2 die2 ， si4 jing4 xi1 shu1 shu1 。 su2 yi3 lao2 lai2 an1 ， zheng4 yin1 xian2 xia2 zhu4 。
- xian1 ting2 ri4 deng1 tiao4 ， hu3 qiu1 shi2 you2 yu4 。 xun2 you1 zhu4 jing1 xuan1 ， xuan3 sheng4 hui2 bin1 yu4 。
- zhou1 yi2 xi1 niao3 bi4 ， le4 zuo4 lin2 yuan2 qu4 。 chi2 gu3 mo4 ye1 chen2 ， shi2 qi2 luo2 cha4 ju4 。
- shui3 miao2 ni2 yi4 nou4 ， she1 su4 hui1 nan2 chu2 。 zi3 jue2 chou1 chu1 qi2 ， bai2 lian2 mai2 zai4 yu1 。
- wei3 hua1 hong2 dai4 an4 ， shi1 ye4 huang2 han2 yan1 。 jing4 dong4 bo1 zhan3 ling2 ， xue3 hui2 feng1 xuan2 xu4 。
- shou3 jing1 pan1 gui4 fu4 ， chi3 wei4 chang2 mei2 chu3 。 zuo4 bing4 chuan2 jiao3 qi1 ， xing2 duo1 ma3 ti2 ju1 。
- sheng4 xian2 qing1 zhuo2 zui4 ， shui3 lu4 xian1 fei2 yu4 。 yu2 kuai4 jie4 jiang4 tiao2 ， shui3 kui2 yan2 chi3 xu4 。
- sui1 wei1 wu3 ku4 yong3 ， xing4 mian3 zhao4 ren2 zu3 。 dan4 ling4 le4 bu4 huang1 ， he2 bi4 you2 wu2 ju4 。
- wu2 yuan4 pu2 xun2 ba4 ， yue4 cheng2 gong1 shang4 ju4 。 jiu4 you2 ji3 ke4 cun2 ， xin1 yan4 shui2 ren2 yu3 。
- mo4 kong1 wen2 ju3 jiu3 ， qiang2 xia4 he2 ceng2 zhu4 。 jiang1 shang4 yi4 you1 you2 ， cheng2 zhong1 duo1 hui3 yu4 。
- fen1 ying1 dang1 zi4 jin4 ， shi4 wu4 qiu2 ren2 shu4 。 wo3 ji4 wu2 zi3 sun1 ， jun1 reng2 bi4 hun1 qu3 。
- jiu3 wei4 yun2 yu3 bie2 ， zhong1 ni3 jiang1 hu2 qu4 。 fan4 li2 you3 pian1 zhou1 ， tao2 qian2 you3 lan2 yu2 。
- liang3 xin1 ku3 xiang1 yi4 ， liang3 kou3 yao2 xiang1 yu3 。 zui4 hen4 qi1 nian2 chun1 ， chun1 lai2 ge4 yi2 chu4 。

## 注释

## 译文

## 赏析
