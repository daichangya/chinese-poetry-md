---
id: bai-ju-yi-jun-zhai-xia-ri-ru-chang-zhou-chen-lang-zhong-shi-jun-zao-chun-wan-zuo-s-5bcd6e65
title: 郡斋暇日辱常州陈郎中使君早春晚坐水西馆书事诗十六韵见寄亦以十六韵酬之
titlePinyin: jun4 zhai1 xia2 ri4 ru3 chang2 zhou1 chen2 lang2 zhong1 shi3 jun1 zao3 chun1 wan3 zuo4 shui3 xi1 guan3 shu1 shi4 shi1 shi2 liu4 yun4 jian4 ji4 yi4 yi3 shi2 liu4 yun4 chou2 zhi1
titleSlug: jun-zhai-xia-ri-ru-chang-zhou-chen-lang-zhong-shi-jun-zao-chun-wan-zuo-s-5bcd6e65
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 新年多暇日，晏起褰帘坐。睡足心更慵，日高头未裹。
- 徐倾下药酒，稍𦶟煎茶火。谁伴寂寥身，无弦琴在左。
- 遥思毗陵馆，春深物袅娜。波拂黄柳梢，风摇白梅朵。
- 衙门排晓戟，铃阁开朝锁。太守水西来，朱衣垂素舸。
- 良辰不易得，佳会无由果。五马正相望，双鱼忽前堕。
- 鱼中获瑰宝，持玩何磊砢。一百六十言，字字灵珠颗。
- 上申心款曲，下叙时坎坷。才富不如君，道孤还似我。
- 敢辞官远慢，且贵身安妥。忽复问荣枯，冥心无不可。

## 拼音
- xin1 nian2 duo1 xia2 ri4 ， yan4 qi3 qian1 lian2 zuo4 。 shui4 zu2 xin1 geng4 yong1 ， ri4 gao1 tou2 wei4 guo3 。
- xu2 qing1 xia4 yao4 jiu3 ， shao1 𦶟 jian1 cha2 huo3 。 shui2 ban4 ji4 liao2 shen1 ， wu2 xian2 qin2 zai4 zuo3 。
- yao2 si1 pi2 ling2 guan3 ， chun1 shen1 wu4 niao3 nuo2 。 bo1 fu2 huang2 liu3 shao1 ， feng1 yao2 bai2 mei2 duo3 。
- ya2 men2 pai2 xiao3 ji3 ， ling2 ge2 kai1 chao2 suo3 。 tai4 shou3 shui3 xi1 lai2 ， zhu1 yi1 chui2 su4 ge3 。
- liang2 chen2 bu2 yi4 de2 ， jia1 hui4 wu2 you2 guo3 。 wu3 ma3 zheng4 xiang1 wang4 ， shuang1 yu2 hu1 qian2 duo4 。
- yu2 zhong1 huo4 gui1 bao3 ， chi2 wan2 he2 lei3 luo3 。 yi4 bai3 liu4 shi2 yan2 ， zi4 zi4 ling2 zhu1 ke1 。
- shang4 shen1 xin1 kuan3 qu3 ， xia4 xu4 shi2 kan3 ke3 。 cai2 fu4 bu4 ru2 jun1 ， dao4 gu1 hai2 si4 wo3 。
- gan3 ci2 guan1 yuan3 man4 ， qie3 gui4 shen1 an1 tuo3 。 hu1 fu4 wen4 rong2 ku1 ， ming2 xin1 wu2 bu4 ke3 。

## 注释

## 译文

## 赏析
