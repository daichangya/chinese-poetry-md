---
id: bai-ju-yi-yin-mu-gan-fa-ji-lang-shang-ren-er-shou
title: 因沐感发，寄朗上人二首
titlePinyin: yin1 mu4 gan3 fa1 ， ji4 lang3 shang4 ren2 er4 shou3
titleSlug: yin-mu-gan-fa-ji-lang-shang-ren-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 年长身转慵，百事无所欲。乃至头上发，经年方一沐。
- 沐稀发苦落，一沐仍半秃。短鬓经霜蓬，老面辞春木。
- 强年过犹近，衰相来何速。应是烦恼多，心焦血不足。
- 渐少不满把，渐短不盈尺。况兹短少中，日夜落复白。
- 既无神仙术，何除老死籍。只有解脱门，能度衰苦厄。
- 掩镜望东寺，降心谢禅客。衰白何足言，剃落犹不惜。

## 拼音
- nian2 zhang3 shen1 zhuan3 yong1 ， bai3 shi4 wu2 suo3 yu4 。 nai3 zhi4 tou2 shang4 fa1 ， jing1 nian2 fang1 yi2 mu4 。
- mu4 xi1 fa1 ku3 luo4 ， yi2 mu4 reng2 ban4 tu1 。 duan3 bin4 jing1 shuang1 peng2 ， lao3 mian4 ci2 chun1 mu4 。
- qiang2 nian2 guo4 you2 jin4 ， shuai1 xiang1 lai2 he2 su4 。 ying4 shi4 fan2 nao3 duo1 ， xin1 jiao1 xue4 bu4 zu2 。
- jian4 shao3 bu4 man3 ba3 ， jian4 duan3 bu4 ying2 chi3 。 kuang4 zi1 duan3 shao3 zhong1 ， ri4 ye4 luo4 fu4 bai2 。
- ji4 wu2 shen2 xian1 shu4 ， he2 chu2 lao3 si3 ji2 。 zhi3 you3 jie3 tuo1 men2 ， neng2 du4 shuai1 ku3 e4 。
- yan3 jing4 wang4 dong1 si4 ， jiang4 xin1 xie4 chan2 ke4 。 shuai1 bai2 he2 zu2 yan2 ， ti4 luo4 you2 bu4 xi1 。

## 注释

## 译文

## 赏析
