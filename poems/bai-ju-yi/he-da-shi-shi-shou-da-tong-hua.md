---
id: bai-ju-yi-he-da-shi-shi-shou-da-tong-hua
title: 和答诗十首：答桐花
titlePinyin: he2 da2 shi1 shi2 shou3 ： da2 tong2 hua1
titleSlug: he-da-shi-shi-shou-da-tong-hua
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 山木多蓊郁，兹桐独亭亭。叶重碧云片，花簇紫霞英。
- 是时三月天，春暖山雨晴。夜色向月浅，暗香随风轻。
- 行者多商贾，居者悉黎氓。无人解赏爱，有客独屏营。
- 手攀花枝立，足蹋花影行。生怜不得所，死欲扬其声。
- 截为天子琴，刻作古人形。云待我成器，荐之于穆清。
- 诚是君子心，恐非草木情。胡为爱其华，而反伤其生。
- 老龟被刳肠，不如无神灵。雄鸡自断尾，不愿为牺牲。
- 况此好颜色，花紫叶青青。宜遂天地性，忍加刀斧刑。
- 我思五丁力，拔入九重城。当君正殿栽，花叶生光晶。
- 上对月中桂，下覆阶前蓂。泛拂香炉烟，隐映斧藻屏。
- 为君布绿阴，当暑荫轩楹。沉沉绿满地，桃李不敢争。
- 为君发清韵，风来如叩琼。泠泠声满耳，郑卫不足听。
- 受君封植力，不独吐芬馨。助君行春令，开花应晴明。
- 受君雨露恩，不独含芳荣。戒君无戏言，翦叶封弟兄。
- 受君岁月功，不独资生成。为君长高枝，凤凰上头鸣。
- 一鸣君万岁，寿如山不倾。再鸣万人泰，泰阶为之平。
- 如何有此用，幽滞在岩坰。岁月不尔驻，孤芳坐凋零。
- 请向桐枝上，为余题姓名。待余有势力，移尔献丹庭。

## 拼音
- shan1 mu4 duo1 weng3 yu4 ， zi1 tong2 du2 ting2 ting2 。 ye4 zhong4 bi4 yun2 pian4 ， hua1 cu4 zi3 xia2 ying1 。
- shi4 shi2 san1 yue4 tian1 ， chun1 nuan3 shan1 yu3 qing2 。 ye4 se4 xiang4 yue4 qian3 ， an4 xiang1 sui2 feng1 qing1 。
- xing2 zhe3 duo1 shang1 jia3 ， ju1 zhe3 xi1 li2 mang2 。 wu2 ren2 jie3 shang3 ai4 ， you3 ke4 du2 ping2 ying2 。
- shou3 pan1 hua1 zhi1 li4 ， zu2 ta4 hua1 ying3 xing2 。 sheng1 lian2 bu4 de2 suo3 ， si3 yu4 yang2 qi2 sheng1 。
- jie2 wei4 tian1 zi3 qin2 ， ke4 zuo4 gu3 ren2 xing2 。 yun2 dai4 wo3 cheng2 qi4 ， jian4 zhi1 yu2 mu4 qing1 。
- cheng2 shi4 jun1 zi3 xin1 ， kong3 fei1 cao3 mu4 qing2 。 hu2 wei4 ai4 qi2 hua2 ， er2 fan3 shang1 qi2 sheng1 。
- lao3 gui1 bei4 ku1 chang2 ， bu4 ru2 wu2 shen2 ling2 。 xiong2 ji1 zi4 duan4 wei3 ， bu2 yuan4 wei4 xi1 sheng1 。
- kuang4 ci3 hao3 yan2 se4 ， hua1 zi3 ye4 qing1 qing1 。 yi2 sui4 tian1 di4 xing4 ， ren3 jia1 dao1 fu3 xing2 。
- wo3 si1 wu3 ding1 li4 ， ba2 ru4 jiu3 chong2 cheng2 。 dang1 jun1 zheng4 dian4 zai1 ， hua1 ye4 sheng1 guang1 jing1 。
- shang4 dui4 yue4 zhong1 gui4 ， xia4 fu4 jie1 qian2 mi4 。 fan4 fu2 xiang1 lu2 yan1 ， yin3 ying4 fu3 zao3 ping2 。
- wei4 jun1 bu4 lü4 yin1 ， dang1 shu3 yin4 xuan1 ying2 。 chen2 chen2 lü4 man3 di4 ， tao2 li3 bu4 gan3 zheng1 。
- wei4 jun1 fa1 qing1 yun4 ， feng1 lai2 ru2 kou4 qiong2 。 ling2 ling2 sheng1 man3 er3 ， zheng4 wei4 bu4 zu2 ting1 。
- shou4 jun1 feng1 zhi2 li4 ， bu4 du2 tu3 fen1 xin1 。 zhu4 jun1 xing2 chun1 ling4 ， kai1 hua1 ying4 qing2 ming2 。
- shou4 jun1 yu3 lu4 en1 ， bu4 du2 han2 fang1 rong2 。 jie4 jun1 wu2 xi4 yan2 ， jian3 ye4 feng1 di4 xiong0 。
- shou4 jun1 sui4 yue4 gong1 ， bu4 du2 zi1 sheng1 cheng2 。 wei4 jun1 chang2 gao1 zhi1 ， feng4 huang2 shang4 tou2 ming2 。
- yi4 ming2 jun1 wan4 sui4 ， shou4 ru2 shan1 bu4 qing1 。 zai4 ming2 wan4 ren2 tai4 ， tai4 jie1 wei4 zhi1 ping2 。
- ru2 he2 you3 ci3 yong4 ， you1 zhi4 zai4 yan2 jiong1 。 sui4 yue4 bu4 er3 zhu4 ， gu1 fang1 zuo4 diao1 ling2 。
- qing3 xiang4 tong2 zhi1 shang4 ， wei4 yu2 ti2 xing4 ming2 。 dai4 yu2 you3 shi4 li4 ， yi2 er3 xian4 dan1 ting2 。

## 注释

## 译文

## 赏析
