---
id: bai-ju-yi-xin-yue-fu-qing-shi-ji-zhong-lie-ye
title: "新乐府 青石\t\t激忠烈也"
titlePinyin: "xin1 yue4 fu3   qing1 shi2 \t \t ji1 zhong1 lie4 ye3"
titleSlug: xin-yue-fu-qing-shi-ji-zhong-lie-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 青石出自蓝田山，兼车运载来长安。
- 工人磨琢欲何用，石不能言我代言。
- 不愿作人家墓前神道碣，坟土未干名已灭。
- 不愿作官家道旁德政碑，不镌实录镌虚辞。
- 愿为颜氏段氏碑，雕镂太尉与太师。
- 刻此两片坚贞质，状彼二人忠烈姿。
- 义心如石屹不转，死节如石确不移。
- 如观奋击朱泚日，似见叱诃希烈时。
- 各于其上题名谥，一置高山一沈水。
- 陵谷虽迁碑独存，骨化为尘名不死。
- 长使不忠不烈臣，观碑改节慕为人。
- 慕为人，劝事君。

## 拼音
- qing1 shi2 chu1 zi4 lan2 tian2 shan1 ， jian1 che1 yun4 zai4 lai2 chang2 an1 。
- gong1 ren2 mo2 zhuo2 yu4 he2 yong4 ， shi2 bu4 neng2 yan2 wo3 dai4 yan2 。
- bu2 yuan4 zuo4 ren2 jia1 mu4 qian2 shen2 dao4 jie2 ， fen2 tu3 wei4 gan1 ming2 yi3 mie4 。
- bu2 yuan4 zuo4 guan1 jia1 dao4 pang2 de2 zheng4 bei1 ， bu4 juan1 shi2 lu4 juan1 xu1 ci2 。
- yuan4 wei4 yan2 shi4 duan4 shi4 bei1 ， diao1 lou4 tai4 wei4 yu3 tai4 shi1 。
- ke4 ci3 liang3 pian4 jian1 zhen1 zhi4 ， zhuang4 bi3 er4 ren2 zhong1 lie4 zi1 。
- yi4 xin1 ru2 shi2 yi4 bu4 zhuan3 ， si3 jie2 ru2 shi2 que4 bu4 yi2 。
- ru2 guan1 fen4 ji1 zhu1 ci3 ri4 ， si4 jian4 chi4 he1 xi1 lie4 shi2 。
- ge4 yu2 qi2 shang4 ti2 ming2 shi4 ， yi2 zhi4 gao1 shan1 yi4 shen3 shui3 。
- ling2 gu3 sui1 qian1 bei1 du2 cun2 ， gu3 hua4 wei2 chen2 ming2 bu4 si3 。
- chang2 shi3 bu4 zhong1 bu2 lie4 chen2 ， guan1 bei1 gai3 jie2 mu4 wei4 ren2 。
- mu4 wei4 ren2 ， quan4 shi4 jun1 。

## 注释

## 译文

## 赏析
