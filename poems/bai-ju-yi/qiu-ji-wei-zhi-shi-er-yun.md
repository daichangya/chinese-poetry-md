---
id: bai-ju-yi-qiu-ji-wei-zhi-shi-er-yun
title: 秋寄微之十二韵
titlePinyin: qiu1 ji4 wei1 zhi1 shi2 er4 yun4
titleSlug: qiu-ji-wei-zhi-shi-er-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 娃馆松江北，稽城浙水东。屈君为长吏，伴我作衰翁。
- 旌旆知非远，烟云望不通。忙多对酒榼，兴少阅诗筒。
- 淡白秋来日，疏凉雨后风。余霞数片绮，新月一张弓。
- 影满衰桐树，香凋晚蕙丛。饥啼春谷鸟，寒怨络丝虫。
- 览镜头虽白，听歌耳未聋。老愁从此遣，醉笑与谁同。
- 清旦方堆案，黄昏始退公。可怜朝暮景，销在两衙中。

## 拼音
- wa2 guan3 song1 jiang1 bei3 ， ji1 cheng2 zhe4 shui3 dong1 。 qu1 jun1 wei4 chang2 li4 ， ban4 wo3 zuo4 shuai1 weng1 。
- jing1 pei4 zhi1 fei1 yuan3 ， yan1 yun2 wang4 bu4 tong1 。 mang2 duo1 dui4 jiu3 ke1 ， xing1 shao3 yue4 shi1 tong3 。
- dan4 bai2 qiu1 lai2 ri4 ， shu1 liang2 yu3 hou4 feng1 。 yu2 xia2 shu4 pian4 qi3 ， xin1 yue4 yi1 zhang1 gong1 。
- ying3 man3 shuai1 tong2 shu4 ， xiang1 diao1 wan3 hui4 cong2 。 ji1 ti2 chun1 gu3 niao3 ， han2 yuan4 luo4 si1 chong2 。
- lan3 jing4 tou2 sui1 bai2 ， ting1 ge1 er3 wei4 long2 。 lao3 chou2 cong2 ci3 qian3 ， zui4 xiao4 yu3 shui2 tong2 。
- qing1 dan4 fang1 dui1 an4 ， huang2 hun1 shi3 tui4 gong1 。 ke3 lian2 chao2 mu4 jing3 ， xiao1 zai4 liang3 ya2 zhong1 。

## 注释

## 译文

## 赏析
