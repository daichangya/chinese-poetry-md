---
id: bai-ju-yi-qin-zhong-yin-shi-shou-mai-hua
title: 秦中吟十首 买花
titlePinyin: qin2 zhong1 yin2 shi2 shou3   mai3 hua1
titleSlug: qin-zhong-yin-shi-shou-mai-hua
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 帝城春欲暮，喧喧车马度。
- 共道牡丹时，相随买花去。
- 贵贱无常价，酬直看花数。
- 灼灼百朵红，戋戋五束素。
- 上张幄幕庇，旁织巴篱护。
- 水洒复泥封，移来色如故。
- 家家习为俗，人人迷不悟。
- 有一田舍翁，偶来买花处。
- 低头独长叹，此叹无人喻。
- 一丛深色花，十户中人赋。

## 拼音
- di4 cheng2 chun1 yu4 mu4 ， xuan1 xuan1 che1 ma3 du4 。
- gong4 dao4 mu3 dan1 shi2 ， xiang1 sui2 mai3 hua1 qu4 。
- gui4 jian4 wu2 chang2 jia4 ， chou2 zhi2 kan4 hua1 shu4 。
- zhuo2 zhuo2 bai3 duo3 hong2 ， jian1 jian1 wu3 shu4 su4 。
- shang4 zhang1 wo4 mu4 bi4 ， pang2 zhi1 ba1 li2 hu4 。
- shui3 sa3 fu4 ni2 feng1 ， yi2 lai2 se4 ru2 gu4 。
- jia1 jia1 xi2 wei4 su2 ， ren2 ren2 mi2 bu2 wu4 。
- you3 yi4 tian2 she4 weng1 ， ou3 lai2 mai3 hua1 chu4 。
- di1 tou2 du2 chang2 tan4 ， ci3 tan4 wu2 ren2 yu4 。
- yi4 cong2 shen1 se4 hua1 ， shi2 hu4 zhong1 ren2 fu4 。

## 注释

## 译文

## 赏析
