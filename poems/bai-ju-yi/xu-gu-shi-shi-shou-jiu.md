---
id: bai-ju-yi-xu-gu-shi-shi-shou-jiu
title: 续古诗十首 九
titlePinyin: xu4 gu3 shi1 shi2 shou3   jiu3
titleSlug: xu-gu-shi-shi-shou-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 揽衣出门行，游观绕林渠。
- 澹澹春水暖，东风生绿蒲。
- 上有和鸣雁，下有掉尾鱼。
- 飞沈一何乐，鳞羽各有徒。
- 而我方独处，不与之子俱。
- 顾彼自伤己，禽鱼之不如。
- 出游欲遣忧，孰知忧有余。

## 拼音
- lan3 yi1 chu1 men2 xing2 ， you2 guan1 rao4 lin2 qu2 。
- dan4 dan4 chun1 shui3 nuan3 ， dong1 feng1 sheng1 lü4 pu2 。
- shang4 you3 he2 ming2 yan4 ， xia4 you3 diao4 wei3 yu2 。
- fei1 shen3 yi4 he2 le4 ， lin2 yu3 ge4 you3 tu2 。
- er2 wo3 fang1 du2 chu3 ， bu4 yu3 zhi1 zi3 ju4 。
- gu4 bi3 zi4 shang1 ji3 ， qin2 yu2 zhi1 bu4 ru2 。
- chu1 you2 yu4 qian3 you1 ， shu2 zhi1 you1 you3 yu2 。

## 注释

## 译文

## 赏析
