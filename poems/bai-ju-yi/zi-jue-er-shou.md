---
id: bai-ju-yi-zi-jue-er-shou
title: 自觉二首
titlePinyin: zi4 jue2 er4 shou3
titleSlug: zi-jue-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 四十未为老，忧伤早衰恶。前岁二毛生，今年一齿落。
- 形骸日损耗，心事同萧索。夜寝与朝餐，其间味亦薄。
- 同岁崔舍人，容光方灼灼。始知年与貌，衰盛随忧乐。
- 畏老老转迫，忧病病弥缚。不畏复不忧，是除老病药。
- 朝哭心所爱，暮哭心所亲。亲爱零落尽，安用身独存。
- 几许平生欢，无限骨肉恩。结为肠间痛，聚作鼻头辛。
- 悲来四支缓，泣尽双眸昏。所以年四十，心如七十人。
- 我闻浮屠教，中有解脱门。置心为止水，视身如浮云。
- 斗擞垢秽衣，度脱生死轮。胡为恋此苦，不去犹逡巡。
- 回念发弘愿，愿此见在身。但受过去报，不结将来因。
- 誓以智慧水，永洗烦恼尘。不将恩爱子，更种悲忧根。

## 拼音
- si4 shi2 wei4 wei4 lao3 ， you1 shang1 zao3 shuai1 e4 。 qian2 sui4 er4 mao2 sheng1 ， jin1 nian2 yi4 chi3 luo4 。
- xing2 hai2 ri4 sun3 hao4 ， xin1 shi4 tong2 xiao1 suo3 。 ye4 qin3 yu3 chao2 can1 ， qi2 jian1 wei4 yi4 bao2 。
- tong2 sui4 cui1 she4 ren2 ， rong2 guang1 fang1 zhuo2 zhuo2 。 shi3 zhi1 nian2 yu3 mao4 ， shuai1 sheng4 sui2 you1 le4 。
- wei4 lao3 lao3 zhuan3 po4 ， you1 bing4 bing4 mi2 fu4 。 bu2 wei4 fu4 bu4 you1 ， shi4 chu2 lao3 bing4 yao4 。
- chao2 ku1 xin1 suo3 ai4 ， mu4 ku1 xin1 suo3 qin1 。 qin1 ai4 ling2 luo4 jin4 ， an1 yong4 shen1 du2 cun2 。
- ji3 xu3 ping2 sheng1 huan1 ， wu2 xian4 gu3 rou4 en1 。 jie2 wei4 chang2 jian1 tong4 ， ju4 zuo4 bi2 tou2 xin1 。
- bei1 lai2 si4 zhi1 huan3 ， qi4 jin4 shuang1 mou2 hun1 。 suo3 yi3 nian2 si4 shi2 ， xin1 ru2 qi1 shi2 ren2 。
- wo3 wen2 fu2 tu2 jiao4 ， zhong1 you3 jie3 tuo1 men2 。 zhi4 xin1 wei2 zhi3 shui3 ， shi4 shen1 ru2 fu2 yun2 。
- dou4 sou3 gou4 hui4 yi1 ， du4 tuo1 sheng1 si3 lun2 。 hu2 wei4 lian4 ci3 ku3 ， bu2 qu4 you2 qun1 xun2 。
- hui2 nian4 fa1 hong2 yuan4 ， yuan4 ci3 jian4 zai4 shen1 。 dan4 shou4 guo4 qu4 bao4 ， bu4 jie2 jiang1 lai2 yin1 。
- shi4 yi3 zhi4 hui4 shui3 ， yong3 xi3 fan2 nao3 chen2 。 bu4 jiang1 en1 ai4 zi3 ， geng4 zhong3 bei1 you1 gen1 。

## 注释

## 译文

## 赏析
