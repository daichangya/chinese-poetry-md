---
id: bai-ju-yi-he-wei-zhi-shi-er-shi-san-shou-he-chu-ye-zuo
title: 和微之诗二十三首：和除夜作
titlePinyin: he2 wei1 zhi1 shi1 er4 shi2 san1 shou3 ： he2 chu2 ye4 zuo4
titleSlug: he-wei-zhi-shi-er-shi-san-shou-he-chu-ye-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君赋此诗夜，穷阴岁之余。我和此诗日，微和春之初。
- 老知颜状改，病觉肢体虚。头上毛发短，口中牙齿疏。
- 一落老病界，难逃生死墟。况此促促世，与君多索居。
- 君在浙江东，荣驾方伯舆。我在魏阙下，谬乘大夫车。
- 妻孥常各饱，奴婢亦盈庐。唯是利人事，比君全不如。
- 我统十郎官，君领百吏胥。我掌四曹局，君管十乡闾。
- 君为父母君，大惠在资储。我为刀笔吏，小恶乃诛锄。
- 君提七郡籍，我按三尺书。俱已佩金印，尝同趋玉除。
- 外宠信非薄，中怀何不摅。恩光未报答，日月空居诸。
- 磊落尝许君，局促应笑予。所以自知分，欲先歌归欤。

## 拼音
- jun1 fu4 ci3 shi1 ye4 ， qiong2 yin1 sui4 zhi1 yu2 。 wo3 he2 ci3 shi1 ri4 ， wei1 he2 chun1 zhi1 chu1 。
- lao3 zhi1 yan2 zhuang4 gai3 ， bing4 jue2 zhi1 ti3 xu1 。 tou2 shang4 mao2 fa4 duan3 ， kou3 zhong1 ya2 chi3 shu1 。
- yi2 luo4 lao3 bing4 jie4 ， nan2 tao2 sheng1 si3 xu1 。 kuang4 ci3 cu4 cu4 shi4 ， yu3 jun1 duo1 suo3 ju1 。
- jun1 zai4 zhe4 jiang1 dong1 ， rong2 jia4 fang1 bo2 yu2 。 wo3 zai4 wei4 que1 xia4 ， miu4 cheng2 dai4 fu0 che1 。
- qi1 nu2 chang2 ge4 bao3 ， nu2 bi4 yi4 ying2 lu2 。 wei2 shi4 li4 ren2 shi4 ， bi3 jun1 quan2 bu4 ru2 。
- wo3 tong3 shi2 lang2 guan1 ， jun1 ling3 bai3 li4 xu1 。 wo3 zhang3 si4 cao2 ju2 ， jun1 guan3 shi2 xiang1 lü2 。
- jun1 wei4 fu4 mu3 jun1 ， da4 hui4 zai4 zi1 chu3 。 wo3 wei4 dao1 bi3 li4 ， xiao3 e4 nai3 zhu1 chu2 。
- jun1 ti2 qi1 jun4 ji2 ， wo3 an4 san1 chi3 shu1 。 ju4 yi3 pei4 jin1 yin4 ， chang2 tong2 qu1 yu4 chu2 。
- wai4 chong3 xin4 fei1 bao2 ， zhong1 huai2 he2 bu4 shu1 。 en1 guang1 wei4 bao4 da2 ， ri4 yue4 kong1 ju1 zhu1 。
- lei3 luo4 chang2 xu3 jun1 ， ju2 cu4 ying4 xiao4 yu3 。 suo3 yi3 zi4 zhi1 fen1 ， yu4 xian1 ge1 gui1 yu2 。

## 注释

## 译文

## 赏析
