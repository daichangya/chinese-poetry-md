---
id: bai-ju-yi-quan-jiu-shi-si-shou-bu-ru-lai-yin-jiu-qi-shou
title: 劝酒十四首：不如来饮酒七首
titlePinyin: quan4 jiu3 shi2 si4 shou3 ： bu4 ru2 lai2 yin3 jiu3 qi1 shou3
titleSlug: quan-jiu-shi-si-shou-bu-ru-lai-yin-jiu-qi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 莫隐深山去，君应到自嫌。齿伤朝水冷，貌苦夜霜严。
- 渔去风生浦，樵归雪满岩。不如来饮酒，相对醉厌厌。
- 莫作农夫去，君应见自愁。迎春犁瘦地，趁晚喂羸牛。
- 数被官加税，稀逢岁有秋。不如来饮酒，酒伴醉悠悠。
- 莫作商人去，恓惶君未谙。雪霜行塞北，风水宿江南。
- 藏镪百千万，沉舟十二三。不如来饮酒，仰面醉酣酣。
- 莫事长征去，辛勤难具论。何曾画麟阁，只是老辕门。
- 虮虱衣中物，刀枪面上痕。不如来饮酒，合眼醉昏昏。
- 莫学长生去，仙方误杀君。那将薤上露，拟待鹤边云。
- 矻矻皆烧药，累累尽作坟。不如来饮酒，闲坐醉醺醺。
- 莫上青云去，青云足爱憎。自贤夸智慧，相纠斗功能。
- 鱼烂缘吞饵，蛾焦为扑灯。不如来饮酒，任性醉腾腾。
- 莫入红尘去，令人心力劳。相争两蜗角，所得一牛毛。
- 且灭嗔中火，休磨笑里刀。不如来饮酒，稳卧醉陶陶。

## 拼音
- mo4 yin3 shen1 shan1 qu4 ， jun1 ying4 dao4 zi4 xian2 。 chi3 shang1 chao2 shui3 leng3 ， mao4 ku3 ye4 shuang1 yan2 。
- yu2 qu4 feng1 sheng1 pu3 ， qiao2 gui1 xue3 man3 yan2 。 bu4 ru2 lai2 yin3 jiu3 ， xiang1 dui4 zui4 yan4 yan4 。
- mo4 zuo4 nong2 fu1 qu4 ， jun1 ying4 jian4 zi4 chou2 。 ying2 chun1 li2 shou4 di4 ， chen4 wan3 wei4 lei2 niu2 。
- shu4 bei4 guan1 jia1 shui4 ， xi1 feng2 sui4 you3 qiu1 。 bu4 ru2 lai2 yin3 jiu3 ， jiu3 ban4 zui4 you1 you1 。
- mo4 zuo4 shang1 ren2 qu4 ， xi1 huang2 jun1 wei4 an1 。 xue3 shuang1 xing2 sai4 bei3 ， feng1 shui3 su4 jiang1 nan2 。
- cang2 qiang3 bai3 qian1 wan4 ， chen2 zhou1 shi2 er4 san1 。 bu4 ru2 lai2 yin3 jiu3 ， yang3 mian4 zui4 han1 han1 。
- mo4 shi4 chang2 zheng1 qu4 ， xin1 qin2 nan2 ju4 lun4 。 he2 ceng2 hua4 lin2 ge2 ， zhi3 shi4 lao3 yuan2 men2 。
- ji3 shi1 yi1 zhong1 wu4 ， dao1 qiang1 mian4 shang4 hen2 。 bu4 ru2 lai2 yin3 jiu3 ， he2 yan3 zui4 hun1 hun1 。
- mo4 xue2 zhang3 sheng1 qu4 ， xian1 fang1 wu4 sha1 jun1 。 na4 jiang1 xie4 shang4 lu4 ， ni3 dai4 he4 bian1 yun2 。
- ku1 ku1 jie1 shao1 yao4 ， lei4 lei4 jin4 zuo4 fen2 。 bu4 ru2 lai2 yin3 jiu3 ， xian2 zuo4 zui4 xun1 xun1 。
- mo4 shang4 qing1 yun2 qu4 ， qing1 yun2 zu2 ai4 zeng1 。 zi4 xian2 kua1 zhi4 hui4 ， xiang1 jiu1 dou4 gong1 neng2 。
- yu2 lan4 yuan2 tun1 er3 ， e2 jiao1 wei4 pu1 deng1 。 bu4 ru2 lai2 yin3 jiu3 ， ren4 xing4 zui4 teng2 teng2 。
- mo4 ru4 hong2 chen2 qu4 ， ling4 ren2 xin1 li4 lao2 。 xiang1 zheng1 liang3 wo1 jiao3 ， suo3 de2 yi4 niu2 mao2 。
- qie3 mie4 chen1 zhong1 huo3 ， xiu1 mo2 xiao4 li3 dao1 。 bu4 ru2 lai2 yin3 jiu3 ， wen3 wo4 zui4 tao2 tao2 。

## 注释

## 译文

## 赏析
