---
id: bai-ju-yi-xin-yue-fu-ling-yuan-qie-lian-you-bi-ye
title: "新乐府 陵园妾\t怜幽闭也"
titlePinyin: "xin1 yue4 fu3   ling2 yuan2 qie4 \t lian2 you1 bi4 ye3"
titleSlug: xin-yue-fu-ling-yuan-qie-lian-you-bi-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 陵园妾，颜色如花命如叶。
- 命如叶薄将奈何，一奉寝宫年月多。
- 年月多，时光换，春愁秋思知何限。
- 青丝发落丛鬓疎，红玉肤销系帬慢。
- 忆昔宫中被妬猜，因谗得罪配陵来。
- 老母啼呼趁车别，中官监送鏁门回。
- 山宫一闭无开日，未死此身不令出。
- 松门到晓月裴回，柏城尽日风萧瑟。
- 松门柏城幽闭深，闻蝉听燕感光阴。
- 眼看菊蘂重阳泪，手把棃花寒食心。
- 把花掩泪无人见，绿芜墙绕青苔院。
- 四季徒支妆粉钱，三朝不识君王面。
- 遥想六宫奉至尊，宣徽雪夜浴堂春。
- 雨露之恩不及者，犹闻不啻三千人。
- 三千人，我尔君恩何厚薄。
- 愿令轮转直陵园，三岁一来均苦乐。

## 拼音
- ling2 yuan2 qie4 ， yan2 se4 ru2 hua1 ming4 ru2 ye4 。
- ming4 ru2 ye4 bao2 jiang1 nai4 he2 ， yi2 feng4 qin3 gong1 nian2 yue4 duo1 。
- nian2 yue4 duo1 ， shi2 guang1 huan4 ， chun1 chou2 qiu1 si1 zhi1 he2 xian4 。
- qing1 si1 fa1 luo4 cong2 bin4 shu1 ， hong2 yu4 fu1 xiao1 xi4 qun2 man4 。
- yi4 xi1 gong1 zhong1 bei4 du4 cai1 ， yin1 chan2 de2 zui4 pei4 ling2 lai2 。
- lao3 mu3 ti2 hu1 chen4 che1 bie2 ， zhong1 guan1 jian1 song4 suo3 men2 hui2 。
- shan1 gong1 yi2 bi4 wu2 kai1 ri4 ， wei4 si3 ci3 shen1 bu2 ling4 chu1 。
- song1 men2 dao4 xiao3 yue4 pei2 hui2 ， bai3 cheng2 jin4 ri4 feng1 xiao1 se4 。
- song1 men2 bai3 cheng2 you1 bi4 shen1 ， wen2 chan2 ting1 yan4 gan3 guang1 yin1 。
- yan3 kan4 ju2 rui3 chong2 yang2 lei4 ， shou3 ba3 li2 hua1 han2 shi2 xin1 。
- ba3 hua1 yan3 lei4 wu2 ren2 jian4 ， lü4 wu2 qiang2 rao4 qing1 tai2 yuan4 。
- si4 ji4 tu2 zhi1 zhuang1 fen3 qian2 ， san1 chao2 bu4 shi2 jun1 wang2 mian4 。
- yao2 xiang3 liu4 gong1 feng4 zhi4 zun1 ， xuan1 hui1 xue3 ye4 yu4 tang2 chun1 。
- yu3 lu4 zhi1 en1 bu4 ji2 zhe3 ， you2 wen2 bu2 chi4 san1 qian1 ren2 。
- san1 qian1 ren2 ， wo3 er3 jun1 en1 he2 hou4 bao2 。
- yuan4 ling4 lun2 zhuan4 zhi2 ling2 yuan2 ， san1 sui4 yi4 lai2 jun1 ku3 le4 。

## 注释

## 译文

## 赏析
