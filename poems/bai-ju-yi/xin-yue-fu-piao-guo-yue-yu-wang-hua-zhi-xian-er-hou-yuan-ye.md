---
id: bai-ju-yi-xin-yue-fu-piao-guo-yue-yu-wang-hua-zhi-xian-er-hou-yuan-ye
title: "新乐府 骠国乐\t欲王化之先迩后远也"
titlePinyin: "xin1 yue4 fu3   piao4 guo2 yue4 \t yu4 wang2 hua4 zhi1 xian1 er3 hou4 yuan3 ye3"
titleSlug: xin-yue-fu-piao-guo-yue-yu-wang-hua-zhi-xian-er-hou-yuan-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 骠国乐，骠国乐，出自大海西南角。
- 雍羌之子舒难陀，来献南音奉正朔。
- 德宗立仗御紫庭，黈纩不塞为尔听。
- 玉螺一吹椎髻耸，铜鼓一击文身踊。
- 珠缨炫转星宿摇，花鬘斗薮龙蛇动。
- 曲终王子启圣人，臣父愿为唐外臣。
- 左右欢呼何翕习，至尊德广之所及。
- 须臾百辟诣合门，俯伏拜表贺至尊。
- 伏见骠人献新乐，请书国史传子孙。
- 时有击壤老农父，暗测君心闲独语。
- 闻君政化甚圣明，欲感人心致太平。
- 感人在近不在远，太平由实非由声。
- 观身理国国可济，君如心兮民如体。
- 体生疾苦心憯凄，民得和平君恺悌。
- 贞元之民若未安，骠乐虽闻君不欢。
- 贞元之民苟无病，骠乐不来君亦圣。
- 骠乐骠乐徒喧喧，不如闻此刍荛言。

## 拼音
- piao4 guo2 yue4 ， piao4 guo2 yue4 ， chu1 zi4 da4 hai3 xi1 nan2 jiao3 。
- yong1 qiang1 zhi1 zi3 shu1 nan2 tuo2 ， lai2 xian4 nan2 yin1 feng4 zheng4 shuo4 。
- de2 zong1 li4 zhang4 yu4 zi3 ting2 ， tou3 kuang4 bu4 sai1 wei4 er3 ting1 。
- yu4 luo2 yi4 chui1 zhui1 ji4 song3 ， tong2 gu3 yi4 ji1 wen2 shen1 yong3 。
- zhu1 ying1 xuan4 zhuan3 xing1 xiu4 yao2 ， hua1 man2 dou4 sou3 long2 she2 dong4 。
- qu3 zhong1 wang2 zi3 qi3 sheng4 ren2 ， chen2 fu4 yuan4 wei4 tang2 wai4 chen2 。
- zuo3 you4 huan1 hu1 he2 xi1 xi2 ， zhi4 zun1 de2 guang3 zhi1 suo3 ji2 。
- xu1 yu2 bai3 pi4 yi4 he2 men2 ， fu3 fu2 bai4 biao3 he4 zhi4 zun1 。
- fu2 jian4 piao4 ren2 xian4 xin1 le4 ， qing3 shu1 guo2 shi3 chuan2 zi3 sun1 。
- shi2 you3 ji1 rang3 lao3 nong2 fu4 ， an4 ce4 jun1 xin1 xian2 du2 yu3 。
- wen2 jun1 zheng4 hua4 shen4 sheng4 ming2 ， yu4 gan3 ren2 xin1 zhi4 tai4 ping2 。
- gan3 ren2 zai4 jin4 bu2 zai4 yuan3 ， tai4 ping2 you2 shi2 fei1 you2 sheng1 。
- guan1 shen1 li3 guo2 guo2 ke3 ji4 ， jun1 ru2 xin1 xi1 min2 ru2 ti3 。
- ti3 sheng1 ji2 ku3 xin1 can3 qi1 ， min2 de2 he2 ping2 jun1 kai3 ti4 。
- zhen1 yuan2 zhi1 min2 ruo4 wei4 an1 ， piao4 le4 sui1 wen2 jun1 bu4 huan1 。
- zhen1 yuan2 zhi1 min2 gou3 wu2 bing4 ， piao4 le4 bu4 lai2 jun1 yi4 sheng4 。
- piao4 le4 piao4 le4 tu2 xuan1 xuan1 ， bu4 ru2 wen2 ci3 chu2 rao2 yan2 。

## 注释

## 译文

## 赏析
