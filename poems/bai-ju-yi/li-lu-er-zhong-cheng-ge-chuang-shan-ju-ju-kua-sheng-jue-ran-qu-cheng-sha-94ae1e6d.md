---
id: bai-ju-yi-li-lu-er-zhong-cheng-ge-chuang-shan-ju-ju-kua-sheng-jue-ran-qu-cheng-sha-94ae1e6d
title: 李卢二中丞各创山居俱夸胜绝然去城稍远来往颇劳弊居新泉实在宇下偶题十五韵聊戏二君
titlePinyin: li3 lu2 er4 zhong1 cheng2 ge4 chuang4 shan1 ju1 ju4 kua1 sheng4 jue2 ran2 qu4 cheng2 shao1 yuan3 lai2 wang3 po1 lao2 bi4 ju1 xin1 quan2 shi2 zai4 yu3 xia4 ou3 ti2 shi2 wu3 yun4 liao2 xi4 er4 jun1
titleSlug: li-lu-er-zhong-cheng-ge-chuang-shan-ju-ju-kua-sheng-jue-ran-qu-cheng-sha-94ae1e6d
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 龙门苍石壁，浥涧碧潭水。各在一山隅，迢遥几十里。
- 清镜碧屏风，惜哉信为美。爱而不得见，亦与无相似。
- 闻君每来去，矻矻事行李。脂辖复裹粮，心力颇劳止。
- 未如吾舍下，石与泉甚迩。凿凿复溅溅，昼夜流不已。
- 洛石千万拳，衬波铺锦绮。海瑉一两片，激濑含宫征。
- 绿宜春濯足，净可朝漱齿。绕砌紫鳞游，拂帘白鸟起。
- 何言履道叟，便是沧浪子。君若趁归程，请君先到此。
- 愿以潺湲声，洗君尘土耳。

## 拼音
- long2 men2 cang1 shi2 bi4 ， yi4 jian4 bi4 tan2 shui3 。 ge4 zai4 yi4 shan1 yu2 ， tiao2 yao2 ji3 shi2 li3 。
- qing1 jing4 bi4 ping2 feng1 ， xi1 zai1 xin4 wei4 mei3 。 ai4 er2 bu4 de2 jian4 ， yi4 yu3 wu2 xiang1 si4 。
- wen2 jun1 mei3 lai2 qu4 ， ku1 ku1 shi4 xing2 li0 。 zhi1 xia2 fu4 guo3 liang2 ， xin1 li4 po1 lao2 zhi3 。
- wei4 ru2 wu2 she4 xia4 ， shi2 yu3 quan2 shen4 er3 。 zao2 zao2 fu4 jian4 jian4 ， zhou4 ye4 liu2 bu4 yi3 。
- luo4 shi2 qian1 wan4 quan2 ， chen4 bo1 pu4 jin3 qi3 。 hai3 min2 yi4 liang3 pian4 ， ji1 lai4 han2 gong1 zheng1 。
- lü4 yi2 chun1 zhuo2 zu2 ， jing4 ke3 chao2 shu4 chi3 。 rao4 qi4 zi3 lin2 you2 ， fu2 lian2 bai2 niao3 qi3 。
- he2 yan2 lü3 dao4 sou3 ， bian4 shi4 cang1 lang4 zi3 。 jun1 ruo4 chen4 gui1 cheng2 ， qing3 jun1 xian1 dao4 ci3 。
- yuan4 yi3 chan2 yuan2 sheng1 ， xi3 jun1 chen2 tu3 er3 。

## 注释

## 译文

## 赏析
