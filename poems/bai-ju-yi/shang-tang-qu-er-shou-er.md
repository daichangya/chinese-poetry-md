---
id: bai-ju-yi-shang-tang-qu-er-shou-er
title: 伤唐衢二首 二
titlePinyin: shang1 tang2 qu2 er4 shou3   er4
titleSlug: shang-tang-qu-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昨元和初，忝备谏官位。
- 是时兵革后，生民正顦顇。
- 但伤民病痛，不识时忌讳。
- 遂作秦中吟，一吟悲一事。
- 贵人皆怪怒，闲人亦非訾。
- 天高未及闻，荆棘生满地。
- 惟有唐衢见，知我平生志。
- 一读兴叹嗟，再吟垂涕泗。
- 因和三十韵，手题远缄寄。
- 致吾陈杜间，赏爱非常意。
- 此人无复见，此诗犹可贵。
- 今日开箧看，蠹鱼损文字。
- 不知何处葬，欲问先歔欷。
- 终去哭坟前，还君一掬泪。

## 拼音
- yi4 zuo2 yuan2 he2 chu1 ， tian3 bei4 jian4 guan1 wei4 。
- shi4 shi2 bing1 ge2 hou4 ， sheng1 min2 zheng4 qiao2 cui4 。
- dan4 shang1 min2 bing4 tong4 ， bu4 shi2 shi2 ji4 hui4 。
- sui4 zuo4 qin2 zhong1 yin2 ， yi4 yin2 bei1 yi2 shi4 。
- gui4 ren2 jie1 guai4 nu4 ， xian2 ren2 yi4 fei1 zi1 。
- tian1 gao1 wei4 ji2 wen2 ， jing1 ji2 sheng1 man3 di4 。
- wei2 you3 tang2 qu2 jian4 ， zhi1 wo3 ping2 sheng1 zhi4 。
- yi4 du2 xing1 tan4 jie1 ， zai4 yin2 chui2 ti4 si4 。
- yin1 he2 san1 shi2 yun4 ， shou3 ti2 yuan3 jian1 ji4 。
- zhi4 wu2 chen2 du4 jian1 ， shang3 ai4 fei1 chang2 yi4 。
- ci3 ren2 wu2 fu4 jian4 ， ci3 shi1 you2 ke3 gui4 。
- jin1 ri4 kai1 qie4 kan4 ， du4 yu2 sun3 wen2 zi4 。
- bu4 zhi1 he2 chu4 zang4 ， yu4 wen4 xian1 xu1 xi1 。
- zhong1 qu4 ku1 fen2 qian2 ， hai2 jun1 yi4 ju1 lei4 。

## 注释

## 译文

## 赏析
