---
id: bai-ju-yi-zeng-shao-zhi
title: 赠杓直
titlePinyin: zeng4 shao2 zhi2
titleSlug: zeng-shao-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 世路重禄位，栖栖者孔宣。人情爱年寿，夭死者颜渊。
- 二人如何人，不奈命与天。我今信多幸，抚己愧前贤。
- 已年四十四，又为五品官。况兹知足外，别有所安焉。
- 早年以身代，直赴逍遥篇。近岁将心地，回向南宗禅。
- 外顺世间法，内脱区中缘。进不厌朝市，退不恋人寰。
- 自吾得此心，投足无不安。体非导引适，意无江湖闲。
- 有兴或饮酒，无事多掩关。寂静夜深坐，安稳日高眠。
- 秋不苦长夜，春不惜流年。委形老小外，忘怀生死间。
- 昨日共君语，与余心膂然。此道不可道，因君聊强言。

## 拼音
- shi4 lu4 zhong4 lu4 wei4 ， qi1 qi1 zhe3 kong3 xuan1 。 ren2 qing2 ai4 nian2 shou4 ， yao1 si3 zhe3 yan2 yuan1 。
- er4 ren2 ru2 he2 ren2 ， bu2 nai4 ming4 yu3 tian1 。 wo3 jin1 xin4 duo1 xing4 ， fu3 ji3 kui4 qian2 xian2 。
- yi3 nian2 si4 shi2 si4 ， you4 wei4 wu3 pin3 guan1 。 kuang4 zi1 zhi1 zu2 wai4 ， bie2 you3 suo3 an1 yan1 。
- zao3 nian2 yi3 shen1 dai4 ， zhi2 fu4 xiao1 yao2 pian1 。 jin4 sui4 jiang1 xin1 di4 ， hui2 xiang4 nan2 zong1 chan2 。
- wai4 shun4 shi4 jian1 fa3 ， nei4 tuo1 qu1 zhong1 yuan2 。 jin4 bu2 yan4 chao2 shi4 ， tui4 bu2 lian4 ren2 huan2 。
- zi4 wu2 de2 ci3 xin1 ， tou2 zu2 wu2 bu4 an1 。 ti3 fei1 dao3 yin3 shi4 ， yi4 wu2 jiang1 hu2 xian2 。
- you3 xing1 huo4 yin3 jiu3 ， wu2 shi4 duo1 yan3 guan1 。 ji4 jing4 ye4 shen1 zuo4 ， an1 wen3 ri4 gao1 mian2 。
- qiu1 bu4 ku3 chang2 ye4 ， chun1 bu4 xi1 liu2 nian2 。 wei3 xing2 lao3 xiao3 wai4 ， wang4 huai2 sheng1 si3 jian1 。
- zuo2 ri4 gong4 jun1 yu3 ， yu3 yu2 xin1 lü3 ran2 。 ci3 dao4 bu4 ke3 dao4 ， yin1 jun1 liao2 qiang2 yan2 。

## 注释

## 译文

## 赏析
