---
id: bai-ju-yi-xiao-tao-qian-ti-shi-shi-liu-shou-liu
title: 效陶潜体诗十六首 六
titlePinyin: xiao4 tao2 qian2 ti3 shi1 shi2 liu4 shou3   liu4
titleSlug: xiao-tao-qian-ti-shi-shi-liu-shou-liu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天秋无片云，地静无纤尘。
- 团团新晴月，林外生白轮。
- 忆昨阴霖天，连连三四旬。
- 赖逢家酝熟，不觉过朝昏。
- 私言雨霁后，可以罢余尊。
- 及对新月色，不醉亦愁人。
- 床头残酒榼，欲尽味弥淳。
- 携置南檐下，举酌自殷勤。
- 清光入杯杓，白露生衣巾。
- 乃知阴与晴，安可无此君。
- 我有乐府诗，成来人未闻。
- 今宵醉有兴，狂咏惊四邻。
- 独赏犹复尔，何况有交亲。

## 拼音
- tian1 qiu1 wu2 pian4 yun2 ， di4 jing4 wu2 xian1 chen2 。
- tuan2 tuan2 xin1 qing2 yue4 ， lin2 wai4 sheng1 bai2 lun2 。
- yi4 zuo2 yin1 lin2 tian1 ， lian2 lian2 san1 si4 xun2 。
- lai4 feng2 jia1 yun4 shu2 ， bu4 jue2 guo4 chao2 hun1 。
- si1 yan2 yu3 ji4 hou4 ， ke3 yi3 ba4 yu2 zun1 。
- ji2 dui4 xin1 yue4 se4 ， bu2 zui4 yi4 chou2 ren2 。
- chuang2 tou2 can2 jiu3 ke1 ， yu4 jin4 wei4 mi2 chun2 。
- xie2 zhi4 nan2 yan2 xia4 ， ju3 zhuo2 zi4 yin1 qin2 。
- qing1 guang1 ru4 bei1 shao2 ， bai2 lu4 sheng1 yi1 jin1 。
- nai3 zhi1 yin1 yu3 qing2 ， an1 ke3 wu2 ci3 jun1 。
- wo3 you3 yue4 fu3 shi1 ， cheng2 lai2 ren2 wei4 wen2 。
- jin1 xiao1 zui4 you3 xing1 ， kuang2 yong3 jing1 si4 lin2 。
- du2 shang3 you2 fu4 er3 ， he2 kuang4 you3 jiao1 qin1 。

## 注释

## 译文

## 赏析
