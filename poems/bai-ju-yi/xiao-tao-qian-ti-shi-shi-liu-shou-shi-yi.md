---
id: bai-ju-yi-xiao-tao-qian-ti-shi-shi-liu-shou-shi-yi
title: 效陶潜体诗十六首 十一
titlePinyin: xiao4 tao2 qian2 ti3 shi1 shi2 liu4 shou3   shi2 yi1
titleSlug: xiao-tao-qian-ti-shi-shi-liu-shou-shi-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 烟霞隔悬圃，风波限瀛州。
- 我岂不欲往，大海路阻修。
- 神仙但闻说，灵药不可求。
- 长生无得者，举世如蜉蝣。
- 逝者不重回，存者难久留。
- 踟蹰未死间，何苦怀百忧。
- 念此忽内热，坐看成白头。
- 举杯还独饮，顾影自献酬。
- 心与口相约，未醉勿言休。
- 今朝不尽醉，知有明朝不。
- 不见郭门外，累累坟与丘。
- 月明愁杀人，黄蒿风飕飕。
- 死者若有知，悔不秉烛游。

## 拼音
- yan1 xia2 ge2 xuan2 pu3 ， feng1 bo1 xian4 ying2 zhou1 。
- wo3 qi3 bu2 yu4 wang3 ， da4 hai3 lu4 zu3 xiu1 。
- shen2 xian1 dan4 wen2 shuo1 ， ling2 yao4 bu4 ke3 qiu2 。
- chang2 sheng1 wu2 de2 zhe3 ， ju3 shi4 ru2 fu2 you2 。
- shi4 zhe3 bu2 zhong4 hui2 ， cun2 zhe3 nan2 jiu3 liu2 。
- chi2 chu2 wei4 si3 jian1 ， he2 ku3 huai2 bai3 you1 。
- nian4 ci3 hu1 nei4 re4 ， zuo4 kan4 cheng2 bai2 tou2 。
- ju3 bei1 hai2 du2 yin3 ， gu4 ying3 zi4 xian4 chou2 。
- xin1 yu3 kou3 xiang1 yue1 ， wei4 zui4 wu4 yan2 xiu1 。
- jin1 chao2 bu2 jin4 zui4 ， zhi1 you3 ming2 chao2 bu4 。
- bu2 jian4 guo1 men2 wai4 ， lei4 lei4 fen2 yu3 qiu1 。
- yue4 ming2 chou2 sha1 ren2 ， huang2 hao1 feng1 sou1 sou1 。
- si3 zhe3 ruo4 you3 zhi1 ， hui3 bu4 bing3 zhu2 you2 。

## 注释

## 译文

## 赏析
