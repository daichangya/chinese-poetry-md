---
id: bai-ju-yi-jun-zhong-chun-yin-zeng-zhu-ke
title: 郡中春䜩因赠诸客
titlePinyin: jun4 zhong1 chun1 䜩 yin1 zeng4 zhu1 ke4
titleSlug: jun-zhong-chun-yin-zeng-zhu-ke
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仆本儒家子，待诏金马门。
- 尘忝亲近地，孤负圣明恩。
- 一旦奉优诏，万里牧远人。
- 可怜岛夷帅，自称为使君。
- 身骑牂牁马，口食涂江鳞。
- 暗澹绯衫故，斓斑白发新。
- 是时岁二月，玉历布春分。
- 颁条示皇泽，命宴及良辰。
- 冉冉趋府吏，蚩蚩聚州民。
- 有如蛰虫鸟，亦应天地春。
- 薰草席铺坐，藤枝酒注樽。
- 中庭无平地，高下随所陈。
- 蛮鼓声坎坎，巴女舞蹲蹲。
- 使君居上头，掩口语众宾。
- 勿笑风俗陋，勿欺官府贫。
- 蠭巢与蚁穴，随分有君臣。

## 拼音
- pu2 ben3 ru2 jia1 zi3 ， dai4 zhao4 jin1 ma3 men2 。
- chen2 tian3 qin1 jin4 di4 ， gu1 fu4 sheng4 ming2 en1 。
- yi2 dan4 feng4 you1 zhao4 ， wan4 li3 mu4 yuan3 ren2 。
- ke3 lian2 dao3 yi2 shuai4 ， zi4 cheng1 wei2 shi3 jun1 。
- shen1 qi2 zang1 ke1 ma3 ， kou3 shi2 tu2 jiang1 lin2 。
- an4 dan4 fei1 shan1 gu4 ， lan2 ban1 bai2 fa4 xin1 。
- shi4 shi2 sui4 er4 yue4 ， yu4 li4 bu4 chun1 fen1 。
- ban1 tiao2 shi4 huang2 ze2 ， ming4 yan4 ji2 liang2 chen2 。
- ran3 ran3 qu1 fu3 li4 ， chi1 chi1 ju4 zhou1 min2 。
- you3 ru2 zhe2 chong2 niao3 ， yi4 ying4 tian1 di4 chun1 。
- xun1 cao3 xi2 pu4 zuo4 ， teng2 zhi1 jiu3 zhu4 zun1 。
- zhong1 ting2 wu2 ping2 di4 ， gao1 xia4 sui2 suo3 chen2 。
- man2 gu3 sheng1 kan3 kan3 ， ba1 nü3 wu3 dun1 dun1 。
- shi3 jun1 ju1 shang4 tou2 ， yan3 kou3 yu3 zhong4 bin1 。
- wu4 xiao4 feng1 su2 lou4 ， wu4 qi1 guan1 fu3 pin2 。
- feng1 chao2 yu3 yi3 xue2 ， sui2 fen1 you3 jun1 chen2 。

## 注释

## 译文

## 赏析
