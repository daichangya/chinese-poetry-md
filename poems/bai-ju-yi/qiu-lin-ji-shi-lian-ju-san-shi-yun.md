---
id: bai-ju-yi-qiu-lin-ji-shi-lian-ju-san-shi-yun
title: 秋霖即事联句三十韵
titlePinyin: qiu1 lin2 ji2 shi4 lian2 ju4 san1 shi2 yun4
titleSlug: qiu-lin-ji-shi-lian-ju-san-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 萧索穷秋月，苍茫苦雨天。泄云生栋上，行潦入庭前。——白居易
- 苔色侵三径，波声想五弦。井蛙争入户，辙鲋乱归泉。——王起
- 高溜愁晨坐，空阶惊夜眠。鹤鸣犹未已，蚁穴亦频迁。——刘禹锡
- 散漫疏还密，空蒙断复连。竹沾青玉润，荷滴白珠圆。——白居易
- 地湿灰蛾灭，池添水马怜。有苗沾霡霂，无月弄潺湲。——王起
- 篱菊潜开秀，园蔬已罢鲜。断行随雁翅，孤啸耸鸢肩。——刘禹锡
- 桥柱黏黄菌，墙衣点绿钱。草荒行药路，沙泛钓鱼船。——白居易
- 长者车犹阻，高人榻且悬。金乌何日见，玉爵几时传。——王起
- 近井桐先落，当簷石欲穿。趋风诚有恋，披雾邈无缘。——刘禹锡
- 廪米陈生醭，庖薪湿起烟。鸣鸡潜报晓，急景暗凋年。——白居易
- 盖洒高松上，丝繁细柳边。拂丛时起蝶，堕叶乍惊蝉。——王起
- 巾角皆争垫，裙裾别似湔。人多蒙翠被，马尽著连干。——刘禹锡
- 好客无来者，贫家但悄然。湿泥印鹤迹，漏壁络蜗涎。——白居易
- 蚊聚雷侵室，鸥翻浪满川。上楼愁幂幂，绕舍厌溅溅。——王起
- 律候今秋矣，欢娱久旷焉。但令高兴在，晴后奉周旋。——刘禹锡

## 拼音
- xiao1 suo3 qiong2 qiu1 yue4 ， cang1 mang2 ku3 yu3 tian1 。 xie4 yun2 sheng1 dong4 shang4 ， xing2 liao2 ru4 ting2 qian2 。 — — bai2 ju1 yi4
- tai2 se4 qin1 san1 jing4 ， bo1 sheng1 xiang3 wu3 xian2 。 jing3 wa1 zheng1 ru4 hu4 ， zhe2 fu4 luan4 gui1 quan2 。 — — wang2 qi3
- gao1 liu1 chou2 chen2 zuo4 ， kong1 jie1 jing1 ye4 mian2 。 he4 ming2 you2 wei4 yi3 ， yi3 xue2 yi4 pin2 qian1 。 — — liu2 yu3 xi1
- san3 man4 shu1 hai2 mi4 ， kong1 meng2 duan4 fu4 lian2 。 zhu2 zhan1 qing1 yu4 run4 ， he2 di1 bai2 zhu1 yuan2 。 — — bai2 ju1 yi4
- di4 shi1 hui1 e2 mie4 ， chi2 tian1 shui3 ma3 lian2 。 you3 miao2 zhan1 mai4 mu4 ， wu2 yue4 nong4 chan2 yuan2 。 — — wang2 qi3
- li2 ju2 qian2 kai1 xiu4 ， yuan2 shu1 yi3 ba4 xian1 。 duan4 xing2 sui2 yan4 chi4 ， gu1 xiao4 song3 yuan1 jian1 。 — — liu2 yu3 xi1
- qiao2 zhu4 nian2 huang2 jun1 ， qiang2 yi1 dian3 lü4 qian2 。 cao3 huang1 xing2 yao4 lu4 ， sha1 fan4 diao4 yu2 chuan2 。 — — bai2 ju1 yi4
- zhang3 zhe3 che1 you2 zu3 ， gao1 ren2 ta4 qie3 xuan2 。 jin1 wu1 he2 ri4 jian4 ， yu4 jue2 ji3 shi2 chuan2 。 — — wang2 qi3
- jin4 jing3 tong2 xian1 luo4 ， dang1 yan2 shi2 yu4 chuan1 。 qu1 feng1 cheng2 you3 lian4 ， pi1 wu4 miao3 wu2 yuan2 。 — — liu2 yu3 xi1
- lin3 mi3 chen2 sheng1 bu2 ， pao2 xin1 shi1 qi3 yan1 。 ming2 ji1 qian2 bao4 xiao3 ， ji2 jing3 an4 diao1 nian2 。 — — bai2 ju1 yi4
- gai4 sa3 gao1 song1 shang4 ， si1 fan2 xi4 liu3 bian1 。 fu2 cong2 shi2 qi3 die2 ， duo4 ye4 zha4 jing1 chan2 。 — — wang2 qi3
- jin1 jiao3 jie1 zheng1 dian4 ， qun2 ju1 bie2 si4 jian1 。 ren2 duo1 meng2 cui4 bei4 ， ma3 jin4 zhu4 lian2 gan1 。 — — liu2 yu3 xi1
- hao4 ke4 wu2 lai2 zhe3 ， pin2 jia1 dan4 qiao3 ran2 。 shi1 ni2 yin4 he4 ji4 ， lou4 bi4 luo4 wo1 xian2 。 — — bai2 ju1 yi4
- wen2 ju4 lei2 qin1 shi4 ， ou1 fan1 lang4 man3 chuan1 。 shang4 lou2 chou2 mi4 mi4 ， rao4 she4 yan4 jian4 jian4 。 — — wang2 qi3
- lü4 hou4 jin1 qiu1 yi3 ， huan1 yu2 jiu3 kuang4 yan1 。 dan4 ling4 gao1 xing4 zai4 ， qing2 hou4 feng4 zhou1 xuan2 。 — — liu2 yu3 xi1

## 注释

## 译文

## 赏析
