---
id: bai-ju-yi-tan-lao-san-shou
title: 叹老三首
titlePinyin: tan4 lao3 san1 shou3
titleSlug: tan-lao-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晨兴照青镜，形影两寂寞。少年辞我去，白发随梳落。
- 万化成于渐，渐衰看不觉。但恐镜中颜，今朝老于昨。
- 人年少满百，不得长欢乐。谁会天地心，千龄与龟鹤。
- 吾闻善医者，今古称扁鹊。万病皆可治，唯无治老药。
- 我有一握发，梳理何稠直。昔似玄云光，今如素丝色。
- 匣中有旧镜，欲照先叹息。自从头白来，不欲明磨拭。
- 鸦头与鹤颈，至老常如墨。独有人鬓毛，不得终身黑。
- 前年种桃核，今岁成花树。去岁新婴儿，今年已学步。
- 但惊物长成，不觉身衰暮。去矣欲何如，少年留不住。
- 因书今日意，遍寄诸亲故。壮岁不欢娱，长年当悔悟。

## 拼音
- chen2 xing1 zhao4 qing1 jing4 ， xing2 ying3 liang3 ji4 mo4 。 shao4 nian2 ci2 wo3 qu4 ， bai2 fa4 sui2 shu1 luo4 。
- wan4 hua4 cheng2 yu2 jian4 ， jian4 shuai1 kan4 bu4 jue2 。 dan4 kong3 jing4 zhong1 yan2 ， jin1 chao2 lao3 yu2 zuo2 。
- ren2 nian2 shao4 man3 bai3 ， bu4 de2 chang2 huan1 le4 。 shui2 hui4 tian1 di4 xin1 ， qian1 ling2 yu3 gui1 he4 。
- wu2 wen2 shan4 yi1 zhe3 ， jin1 gu3 cheng1 bian3 que4 。 wan4 bing4 jie1 ke3 zhi4 ， wei2 wu2 zhi4 lao3 yao4 。
- wo3 you3 yi2 wo4 fa1 ， shu1 li3 he2 chou2 zhi2 。 xi1 si4 xuan2 yun2 guang1 ， jin1 ru2 su4 si1 se4 。
- xia2 zhong1 you3 jiu4 jing4 ， yu4 zhao4 xian1 tan4 xi1 。 zi4 cong2 tou2 bai2 lai2 ， bu2 yu4 ming2 mo2 shi4 。
- ya1 tou2 yu3 he4 jing3 ， zhi4 lao3 chang2 ru2 mo4 。 du2 you3 ren2 bin4 mao2 ， bu4 de2 zhong1 shen1 hei1 。
- qian2 nian2 zhong3 tao2 he2 ， jin1 sui4 cheng2 hua1 shu4 。 qu4 sui4 xin1 ying1 er2 ， jin1 nian2 yi3 xue2 bu4 。
- dan4 jing1 wu4 chang2 cheng2 ， bu4 jue2 shen1 shuai1 mu4 。 qu4 yi3 yu4 he2 ru2 ， shao4 nian2 liu2 bu2 zhu4 。
- yin1 shu1 jin1 ri4 yi4 ， bian4 ji4 zhu1 qin1 gu4 。 zhuang4 sui4 bu4 huan1 yu2 ， chang2 nian2 dang1 hui3 wu4 。

## 注释

## 译文

## 赏析
