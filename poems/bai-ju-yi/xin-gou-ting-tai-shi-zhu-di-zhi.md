---
id: bai-ju-yi-xin-gou-ting-tai-shi-zhu-di-zhi
title: 新构亭台，示诸弟侄
titlePinyin: xin1 gou4 ting2 tai2 ， shi4 zhu1 di4 zhi2
titleSlug: xin-gou-ting-tai-shi-zhu-di-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 平台高数尺，台上结茅茨。东西疏二牖，南北开两扉。
- 芦帘前后卷，竹簟当中施。清泠白石枕，疏凉黄葛衣。
- 开襟向风坐，夏日如秋时。啸傲颇有趣，窥临不知疲。
- 东窗对华山，三峰碧参差。南簷当渭水，卧见云帆飞。
- 仰摘枝上果，俯折畦中葵。足以充饥渴，何必慕甘肥。
- 况有好群从，旦夕相追随。

## 拼音
- ping2 tai2 gao1 shu4 chi3 ， tai2 shang4 jie2 mao2 ci2 。 dong1 xi1 shu1 er4 you3 ， nan2 bei3 kai1 liang3 fei1 。
- lu2 lian2 qian2 hou4 juan4 ， zhu2 dian4 dang1 zhong1 shi1 。 qing1 ling2 bai2 shi2 zhen3 ， shu1 liang2 huang2 ge3 yi1 。
- kai1 jin1 xiang4 feng1 zuo4 ， xia4 ri4 ru2 qiu1 shi2 。 xiao4 ao4 po1 you3 qu4 ， kui1 lin2 bu4 zhi1 pi2 。
- dong1 chuang1 dui4 hua4 shan1 ， san1 feng1 bi4 cen1 ci1 。 nan2 yan2 dang1 wei4 shui3 ， wo4 jian4 yun2 fan1 fei1 。
- yang3 zhai1 zhi1 shang4 guo3 ， fu3 zhe2 qi2 zhong1 kui2 。 zu2 yi3 chong1 ji1 ke3 ， he2 bi4 mu4 gan1 fei2 。
- kuang4 you3 hao3 qun2 cong2 ， dan4 xi1 xiang1 zhui1 sui2 。

## 注释

## 译文

## 赏析
