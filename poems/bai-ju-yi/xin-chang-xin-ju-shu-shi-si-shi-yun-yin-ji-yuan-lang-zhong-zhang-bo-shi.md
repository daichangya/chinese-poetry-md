---
id: bai-ju-yi-xin-chang-xin-ju-shu-shi-si-shi-yun-yin-ji-yuan-lang-zhong-zhang-bo-shi
title: 新昌新居书事四十韵，因寄元郎中、张博士
titlePinyin: xin1 chang1 xin1 ju1 shu1 shi4 si4 shi2 yun4 ， yin1 ji4 yuan2 lang2 zhong1 、 zhang1 bo2 shi4
titleSlug: xin-chang-xin-ju-shu-shi-si-shi-yun-yin-ji-yuan-lang-zhong-zhang-bo-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 冒宠已三迁，归期始二年。囊中贮余俸，园外买闲田。
- 狐兔同三径，蒿莱共一廛。新园聊刬秽，旧屋且扶颠。
- 簷漏移倾瓦，梁欹换蠹椽。平治绕台路，整顿近阶砖。
- 巷狭开容驾，墙低垒过肩。门闾堪驻盖，堂室可铺筵。
- 丹凤楼当后，青龙寺在前。市街尘不到，宫树影相连。
- 省史嫌坊远，豪家笑地偏。敢劳宾客访，或望子孙传。
- 不觅他人爱，唯将自性便。等闲栽树木，随分占风烟。
- 逸致因心得，幽期遇境牵。松声疑涧底，草色胜河边。
- 虚润冰销地，晴和日出天。苔行滑如簟，莎坐软于绵。
- 帘每当山卷，帷多带月褰。篱东花掩映，窗北竹婵娟。
- 迹慕青门隐，名惭紫禁仙。假归思晚沐，朝去恋春眠。
- 拙薄才无取，疏慵职不专。题墙书命笔，沽酒率分钱。
- 柏杵舂灵药，铜瓶漱暖泉。炉香穿盖散，笼烛隔纱然。
- 陈室何曾扫，陶琴不要弦。屏除俗事尽，养活道情全。
- 尚有妻孥累，犹为组绶缠。终须抛爵禄，渐拟断腥膻。
- 大抵宗庄叟，私心事竺干。浮荣水划字，真谛火生莲。
- 梵部经十二，玄书字五千。是非都付梦，语默不妨禅。
- 博士官犹冷，郎中病已痊。多同僻处住，久结静中缘。
- 缓步携筇杖，徐吟展蜀笺。老宜闲语话，闷忆好诗篇。
- 蛮榼来方泻，蒙茶到始煎。无辞数相见，鬓发各苍然。

## 拼音
- mao4 chong3 yi3 san1 qian1 ， gui1 qi1 shi3 er4 nian2 。 nang2 zhong1 zhu4 yu2 feng4 ， yuan2 wai4 mai3 xian2 tian2 。
- hu2 tu4 tong2 san1 jing4 ， hao1 lai2 gong4 yi4 chan2 。 xin1 yuan2 liao2 chan3 hui4 ， jiu4 wu1 qie3 fu2 dian1 。
- yan2 lou4 yi2 qing1 wa3 ， liang2 qi1 huan4 du4 chuan2 。 ping2 zhi4 rao4 tai2 lu4 ， zheng3 dun4 jin4 jie1 zhuan1 。
- xiang4 xia2 kai1 rong2 jia4 ， qiang2 di1 lei3 guo4 jian1 。 men2 lü2 kan1 zhu4 gai4 ， tang2 shi4 ke3 pu4 yan2 。
- dan1 feng4 lou2 dang1 hou4 ， qing1 long2 si4 zai4 qian2 。 shi4 jie1 chen2 bu2 dao4 ， gong1 shu4 ying3 xiang1 lian2 。
- sheng3 shi3 xian2 fang1 yuan3 ， hao2 jia1 xiao4 di4 pian1 。 gan3 lao2 bin1 ke4 fang3 ， huo4 wang4 zi3 sun1 chuan2 。
- bu2 mi4 ta1 ren2 ai4 ， wei2 jiang1 zi4 xing4 bian4 。 deng3 xian2 zai1 shu4 mu4 ， sui2 fen1 zhan4 feng1 yan1 。
- yi4 zhi4 yin1 xin1 de2 ， you1 qi1 yu4 jing4 qian1 。 song1 sheng1 yi2 jian4 di3 ， cao3 se4 sheng4 he2 bian1 。
- xu1 run4 bing1 xiao1 di4 ， qing2 he2 ri4 chu1 tian1 。 tai2 xing2 hua2 ru2 dian4 ， sha1 zuo4 ruan3 yu2 mian2 。
- lian2 mei3 dang1 shan1 juan4 ， wei2 duo1 dai4 yue4 qian1 。 li2 dong1 hua1 yan3 ying4 ， chuang1 bei3 zhu2 chan2 juan1 。
- ji4 mu4 qing1 men2 yin3 ， ming2 can2 zi3 jin4 xian1 。 jia3 gui1 si1 wan3 mu4 ， chao2 qu4 lian4 chun1 mian2 。
- zhuo1 bao2 cai2 wu2 qu3 ， shu1 yong1 zhi2 bu4 zhuan1 。 ti2 qiang2 shu1 ming4 bi3 ， gu1 jiu3 lü4 fen1 qian2 。
- bai3 chu3 chong1 ling2 yao4 ， tong2 ping2 shu4 nuan3 quan2 。 lu2 xiang1 chuan1 gai4 san4 ， long2 zhu2 ge2 sha1 ran2 。
- chen2 shi4 he2 ceng2 sao3 ， tao2 qin2 bu2 yao4 xian2 。 ping2 chu2 su2 shi4 jin4 ， yang3 huo2 dao4 qing2 quan2 。
- shang4 you3 qi1 nu2 lei4 ， you2 wei4 zu3 shou4 chan2 。 zhong1 xu1 pao1 jue2 lu4 ， jian4 ni3 duan4 xing1 shan1 。
- da4 di3 zong1 zhuang1 sou3 ， si1 xin1 shi4 zhu2 gan1 。 fu2 rong2 shui3 hua4 zi4 ， zhen1 di4 huo3 sheng1 lian2 。
- fan4 bu4 jing1 shi2 er4 ， xuan2 shu1 zi4 wu3 qian1 。 shi4 fei1 dou1 fu4 meng4 ， yu3 mo4 bu4 fang2 chan2 。
- bo2 shi4 guan1 you2 leng3 ， lang2 zhong1 bing4 yi3 quan2 。 duo1 tong2 pi4 chu4 zhu4 ， jiu3 jie2 jing4 zhong1 yuan2 。
- huan3 bu4 xie2 qiong2 zhang4 ， xu2 yin2 zhan3 shu3 jian1 。 lao3 yi2 xian2 yu3 hua4 ， men1 yi4 hao3 shi1 pian1 。
- man2 ke1 lai2 fang1 xie4 ， meng2 cha2 dao4 shi3 jian1 。 wu2 ci2 shu4 xiang1 jian4 ， bin4 fa4 ge4 cang1 ran2 。

## 注释

## 译文

## 赏析
