---
id: bai-ju-yi-zhai-xi-you-liu-shui-qiang-xia-gou-xiao-lou-lin-wan-zhi-shi-po-you-you-q-2a1ae924
title: 宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句
titlePinyin: zhai2 xi1 you3 liu2 shui3 qiang2 xia4 gou4 xiao3 lou2 lin2 wan2 zhi1 shi2 po1 you3 you1 qu4 yin1 ming4 ge1 jiu3 liao2 yi3 zi4 yu2 du2 zui4 du2 yin2 ou3 ti2 wu3 jue2 ju4
titleSlug: zhai-xi-you-liu-shui-qiang-xia-gou-xiao-lou-lin-wan-zhi-shi-po-you-you-q-2a1ae924
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 伊水分来不自由，无人解爱为谁流。
- 家家抛向墙根底，唯我栽莲越小楼。
- 水色波文何所似，麹尘罗带一条斜。
- 莫言罗带春无主，自置楼来属白家。
- 日滟水光摇素壁，风飘树影拂朱栏。
- 皆言此处宜弦管，试奏霓裳一曲看。
- 霓裳奏罢唱梁州，红袖斜翻翠黛愁。
- 应是遥闻胜近听，行人欲过尽回头。
- 独醉还须得歌舞，自娱何必要亲宾。
- 当时一部清商乐，亦不长将乐外人。

## 拼音
- yi1 shui3 fen4 lai2 bu2 zi4 you2 ， wu2 ren2 jie3 ai4 wei4 shui2 liu2 。
- jia1 jia1 pao1 xiang4 qiang2 gen1 di3 ， wei2 wo3 zai1 lian2 yue4 xiao3 lou2 。
- shui3 se4 bo1 wen2 he2 suo3 si4 ， qu1 chen2 luo2 dai4 yi4 tiao2 xie2 。
- mo4 yan2 luo2 dai4 chun1 wu2 zhu3 ， zi4 zhi4 lou2 lai2 shu3 bai2 jia1 。
- ri4 yan4 shui3 guang1 yao2 su4 bi4 ， feng1 piao1 shu4 ying3 fu2 zhu1 lan2 。
- jie1 yan2 ci3 chu4 yi2 xian2 guan3 ， shi4 zou4 ni2 chang2 yi4 qu3 kan4 。
- ni2 chang2 zou4 ba4 chang4 liang2 zhou1 ， hong2 xiu4 xie2 fan1 cui4 dai4 chou2 。
- ying4 shi4 yao2 wen2 sheng4 jin4 ting1 ， xing2 ren2 yu4 guo4 jin4 hui2 tou2 。
- du2 zui4 hai2 xu1 de2 ge1 wu3 ， zi4 yu2 he2 bi4 yao4 qin1 bin1 。
- dang1 shi2 yi2 bu4 qing1 shang1 le4 ， yi4 bu4 chang2 jiang1 le4 wai4 ren2 。

## 注释

## 译文

## 赏析
