---
id: bai-ju-yi-za-qu-ge-ci-yang-liu-zhi
title: 杂曲歌辞：杨柳枝
titlePinyin: za2 qu3 ge1 ci2 ： yang2 liu3 zhi1
titleSlug: za-qu-ge-ci-yang-liu-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 六么水调家家唱，白雪梅花处处吹。
- 古歌旧曲君休听，听取新翻杨柳枝。
- 陶令门前四五树，亚夫营里百千条。
- 何似东都正二月，黄金枝映洛阳桥。
- 依依袅袅复青青，勾引清风无限情。
- 白雪花繁空扑地，绿丝条弱不胜莺。
- 红板江桥青酒旗，馆娃宫暖日斜时。
- 可怜雨歇东风定，万树千条各自垂。
- 苏州杨柳任君夸，更有钱塘胜馆娃。
- 若解多情寻小小，绿杨深处是苏家。
- 苏家小女旧知名，杨柳风前别有情。
- 剥条盘作银环样，卷叶吹为玉笛声。
- 叶含浓露如啼眼，枝袅轻风似舞腰。
- 小树不禁攀折苦，乞君留取两三条。
- 人言柳叶似愁眉，更有愁肠似柳丝。
- 柳丝挽断肠牵断，彼此应无续得期。

## 拼音
- liu4 me0 shui3 tiao2 jia1 jia1 chang4 ， bai2 xue3 mei2 hua1 chu4 chu4 chui1 。
- gu3 ge1 jiu4 qu3 jun1 xiu1 ting1 ， ting1 qu3 xin1 fan1 yang2 liu3 zhi1 。
- tao2 ling4 men2 qian2 si4 wu3 shu4 ， ya4 fu1 ying2 li3 bai3 qian1 tiao2 。
- he2 si4 dong1 du1 zheng4 er4 yue4 ， huang2 jin1 zhi1 ying4 luo4 yang2 qiao2 。
- yi1 yi1 niao3 niao3 fu4 qing1 qing1 ， gou1 yin3 qing1 feng1 wu2 xian4 qing2 。
- bai2 xue3 hua1 fan2 kong1 pu1 di4 ， lü4 si1 tiao2 ruo4 bu2 sheng4 ying1 。
- hong2 ban3 jiang1 qiao2 qing1 jiu3 qi2 ， guan3 wa2 gong1 nuan3 ri4 xie2 shi2 。
- ke3 lian2 yu3 xie1 dong1 feng1 ding4 ， wan4 shu4 qian1 tiao2 ge4 zi4 chui2 。
- su1 zhou1 yang2 liu3 ren4 jun1 kua1 ， geng4 you3 qian2 tang2 sheng4 guan3 wa2 。
- ruo4 jie3 duo1 qing2 xun2 xiao3 xiao3 ， lü4 yang2 shen1 chu4 shi4 su1 jia1 。
- su1 jia1 xiao3 nü3 jiu4 zhi1 ming2 ， yang2 liu3 feng1 qian2 bie2 you3 qing2 。
- bao1 tiao2 pan2 zuo4 yin2 huan2 yang4 ， juan4 ye4 chui1 wei4 yu4 di2 sheng1 。
- ye4 han2 nong2 lu4 ru2 ti2 yan3 ， zhi1 niao3 qing1 feng1 si4 wu3 yao1 。
- xiao3 shu4 bu4 jin1 pan1 zhe2 ku3 ， qi3 jun1 liu2 qu3 liang3 san1 tiao2 。
- ren2 yan2 liu3 ye4 si4 chou2 mei2 ， geng4 you3 chou2 chang2 si4 liu3 si1 。
- liu3 si1 wan3 duan4 chang2 qian1 duan4 ， bi3 ci3 ying4 wu2 xu4 de2 qi1 。

## 注释

## 译文

## 赏析
