---
id: bai-ju-yi-wan-xin-ting-shu-yin-yong-suo-huai
title: 玩新庭树因咏所怀
titlePinyin: wan2 xin1 ting2 shu4 yin1 yong3 suo3 huai2
titleSlug: wan-xin-ting-shu-yin-yong-suo-huai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 霭霭四月初，新树叶成阴。
- 动摇风景丽，盖覆庭院深。
- 下有无事人，竟日此幽寻。
- 岂惟玩时物，亦可开烦襟。
- 时与道人语，或听诗客吟。
- 度春足芳色，入夜多鸣禽。
- 偶得幽闲境，遂忘尘俗心。
- 始知真隐者，不必在山林。

## 拼音
- ai3 ai3 si4 yue4 chu1 ， xin1 shu4 ye4 cheng2 yin1 。
- dong4 yao2 feng1 jing3 li4 ， gai4 fu4 ting2 yuan4 shen1 。
- xia4 you3 wu2 shi4 ren2 ， jing4 ri4 ci3 you1 xun2 。
- qi3 wei2 wan2 shi2 wu4 ， yi4 ke3 kai1 fan2 jin1 。
- shi2 yu3 dao4 ren2 yu3 ， huo4 ting1 shi1 ke4 yin2 。
- du4 chun1 zu2 fang1 se4 ， ru4 ye4 duo1 ming2 qin2 。
- ou3 de2 you1 xian2 jing4 ， sui4 wang4 chen2 su2 xin1 。
- shi3 zhi1 zhen1 yin3 zhe3 ， bu2 bi4 zai4 shan1 lin2 。

## 注释

## 译文

## 赏析
