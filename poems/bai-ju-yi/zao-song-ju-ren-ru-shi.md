---
id: bai-ju-yi-zao-song-ju-ren-ru-shi
title: 早送举人入试
titlePinyin: zao3 song4 ju3 ren2 ru4 shi4
titleSlug: zao-song-ju-ren-ru-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夙驾送举人，东方犹未明。
- 自谓出太早，已有车马行。
- 骑火高低影，街鼓参差声。
- 可怜早朝者，相看意气生。
- 日出尘埃飞，群动互营营。
- 营营各何求，无非利与名。
- 而我常晏起，虚住长安城。
- 春深官又满，日有归山情。

## 拼音
- su4 jia4 song4 ju3 ren2 ， dong1 fang1 you2 wei4 ming2 。
- zi4 wei4 chu1 tai4 zao3 ， yi3 you3 che1 ma3 xing2 。
- qi2 huo3 gao1 di1 ying3 ， jie1 gu3 cen1 ci1 sheng1 。
- ke3 lian2 zao3 chao2 zhe3 ， xiang1 kan4 yi4 qi4 sheng1 。
- ri4 chu1 chen2 ai1 fei1 ， qun2 dong4 hu4 ying2 ying2 。
- ying2 ying2 ge4 he2 qiu2 ， wu2 fei1 li4 yu3 ming2 。
- er2 wo3 chang2 yan4 qi3 ， xu1 zhu4 chang2 an1 cheng2 。
- chun1 shen1 guan1 you4 man3 ， ri4 you3 gui1 shan1 qing2 。

## 注释

## 译文

## 赏析
