---
id: bai-ju-yi-he-wei-zhi-shi-er-shi-san-shou-he-wo-nian-san-shou
title: 和微之诗二十三首：和我年三首
titlePinyin: he2 wei1 zhi1 shi1 er4 shi2 san1 shou3 ： he2 wo3 nian2 san1 shou3
titleSlug: he-wei-zhi-shi-er-shi-san-shou-he-wo-nian-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我年五十七，荣名得几许。甲乙三道科，苏杭两州主。
- 才能本浅薄，心力虚劳苦。可能随众人，终老于尘土。
- 我年五十七，归去诚已迟。历官十五政，数若珠累累。
- 野萍始宾荐，场苗初絷维。因读管萧书，窃慕大有为。
- 及遭荣遇来，乃觉才力羸。黄纸诏频草，朱轮车载脂。
- 妻孥及仆使，皆免寒与饥。省躬私自愧，知我者微之。
- 永怀山阴守，未遂嵩阳期。如何坐留滞，头白江之湄。
- 我年五十七，荣名得非少。报国竟何如，谋身犹未了。
- 昔尝速官谤，恩大而惩小。一黜鹤辞轩，七年鱼在沼。
- 将枯鳞再跃，经铩翮重矫。白日上昭昭，青云高渺渺。
- 平生颇同病，老大宜相晓。紫绶足可荣，白头不为夭。
- 夙怀慕箕颍，晚节期松筱。何当阙下来，同拜陈情表。

## 拼音
- wo3 nian2 wu3 shi2 qi1 ， rong2 ming2 de2 ji3 xu3 。 jia3 yi3 san1 dao4 ke1 ， su1 hang2 liang3 zhou1 zhu3 。
- cai2 neng2 ben3 qian3 bo2 ， xin1 li4 xu1 lao2 ku3 。 ke3 neng2 sui2 zhong4 ren2 ， zhong1 lao3 yu2 chen2 tu3 。
- wo3 nian2 wu3 shi2 qi1 ， gui1 qu4 cheng2 yi3 chi2 。 li4 guan1 shi2 wu3 zheng4 ， shu4 ruo4 zhu1 lei4 lei4 。
- ye3 ping2 shi3 bin1 jian4 ， chang3 miao2 chu1 zhi2 wei2 。 yin1 du2 guan3 xiao1 shu1 ， qie4 mu4 da4 you3 wei4 。
- ji2 zao1 rong2 yu4 lai2 ， nai3 jue2 cai2 li4 lei2 。 huang2 zhi3 zhao4 pin2 cao3 ， zhu1 lun2 che1 zai4 zhi1 。
- qi1 nu2 ji2 pu2 shi3 ， jie1 mian3 han2 yu3 ji1 。 sheng3 gong1 si1 zi4 kui4 ， zhi1 wo3 zhe3 wei1 zhi1 。
- yong3 huai2 shan1 yin1 shou3 ， wei4 sui4 song1 yang2 qi1 。 ru2 he2 zuo4 liu2 zhi4 ， tou2 bai2 jiang1 zhi1 mei2 。
- wo3 nian2 wu3 shi2 qi1 ， rong2 ming2 de2 fei1 shao3 。 bao4 guo2 jing4 he2 ru2 ， mou2 shen1 you2 wei4 liao3 。
- xi1 chang2 su4 guan1 bang4 ， en1 da4 er2 cheng2 xiao3 。 yi2 chu4 he4 ci2 xuan1 ， qi1 nian2 yu2 zai4 zhao3 。
- jiang1 ku1 lin2 zai4 yue4 ， jing1 sha1 he2 zhong4 jiao3 。 bai2 ri4 shang4 zhao1 zhao1 ， qing1 yun2 gao1 miao3 miao3 。
- ping2 sheng1 po1 tong2 bing4 ， lao3 da4 yi2 xiang1 xiao3 。 zi3 shou4 zu2 ke3 rong2 ， bai2 tou2 bu2 wei4 yao1 。
- su4 huai2 mu4 ji1 ying3 ， wan3 jie2 qi1 song1 xiao3 。 he2 dang1 que1 xia4 lai2 ， tong2 bai4 chen2 qing2 biao3 。

## 注释

## 译文

## 赏析
