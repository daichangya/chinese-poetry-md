---
id: bai-ju-yi-jiang-nan-xi-feng-xiao-jiu-che-yin-hua-chang-an-jiu-you-xi-zeng-wu-shi-yun
title: 江南喜逢萧九彻因话长安旧游戏赠五十韵
titlePinyin: jiang1 nan2 xi3 feng2 xiao1 jiu3 che4 yin1 hua4 chang2 an1 jiu4 you2 xi4 zeng4 wu3 shi2 yun4
titleSlug: jiang-nan-xi-feng-xiao-jiu-che-yin-hua-chang-an-jiu-you-xi-zeng-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昔嬉游伴，多陪欢宴场。寓居同永乐，幽会共平康。
- 师子寻前曲，声儿出内坊。花深态奴宅，竹错得怜堂。
- 庭晚开红药，门闲荫绿杨。经过悉同巷，居处尽连墙。
- 时世高梳髻，风流澹作妆。戴花红石竹，帔晕紫槟榔。
- 鬓动悬蝉翼，钗垂小凤行。拂胸轻粉絮，暖手小香囊。
- 选胜移银烛，邀欢举玉觞。炉烟凝麝气，酒色注鹅黄。
- 急管停还奏，繁弦慢更张。雪飞回舞袖，尘起绕歌梁。
- 旧曲翻调笑，新声打义扬。名情推阿轨，巧语许秋娘。
- 风暖春将暮，星回夜未央。宴余添粉黛，坐久换衣裳。
- 结伴归深院，分头入洞房。彩帷开翡翠，罗荐拂鸳鸯。
- 留宿争牵袖，贪眠各占床。绿窗笼水影，红壁背灯光。
- 索镜收花钿，邀人解袷裆。暗娇妆靥笑，私语口脂香。
- 怕听钟声坐，羞明映缦藏。眉残蛾翠浅，鬟解绿云长。
- 聚散知无定，忧欢事不常。离筵开夕宴，别骑促晨装。
- 去住青门外，留连浐水傍。车行遥寄语，马驻共相望。
- 云雨分何处，山川共异方。野行初寂寞，店宿乍恓惶。
- 别后嫌宵永，愁来厌岁芳。几看花结子，频见露为霜。
- 岁月何超忽，音容坐渺茫。往还书断绝，来去梦游扬。
- 自我辞秦地，逢君客楚乡。常嗟异岐路，忽喜共舟航。
- 话旧堪垂泪，思乡数断肠。愁云接巫峡，泪竹近潇湘。
- 月落江湖阔，天高节候凉。浦深烟渺渺，沙冷月苍苍。
- 红叶江枫老，青芜驿路荒。野风吹蟋蟀，湖水浸菰蒋。
- 帝路何由见，心期不可忘。旧游千里外，往事十年强。
- 春昼提壶饮，秋林摘橘尝。强歌还自感，纵饮不成狂。
- 永夜长相忆，逢君各共伤。殷勤万里意，并写赠萧郎。

## 拼音
- yi4 xi1 xi1 you2 ban4 ， duo1 pei2 huan1 yan4 chang3 。 yu4 ju1 tong2 yong3 le4 ， you1 hui4 gong4 ping2 kang1 。
- shi1 zi3 xun2 qian2 qu3 ， sheng1 er2 chu1 nei4 fang1 。 hua1 shen1 tai4 nu2 zhai2 ， zhu2 cuo4 de2 lian2 tang2 。
- ting2 wan3 kai1 hong2 yao4 ， men2 xian2 yin4 lü4 yang2 。 jing1 guo4 xi1 tong2 xiang4 ， ju1 chu4 jin4 lian2 qiang2 。
- shi2 shi4 gao1 shu1 ji4 ， feng1 liu2 dan4 zuo4 zhuang1 。 dai4 hua1 hong2 shi2 zhu2 ， pei4 yun1 zi3 bin1 lang2 。
- bin4 dong4 xuan2 chan2 yi4 ， chai1 chui2 xiao3 feng4 xing2 。 fu2 xiong1 qing1 fen3 xu4 ， nuan3 shou3 xiao3 xiang1 nang2 。
- xuan3 sheng4 yi2 yin2 zhu2 ， yao1 huan1 ju3 yu4 shang1 。 lu2 yan1 ning2 she4 qi4 ， jiu3 se4 zhu4 e2 huang2 。
- ji2 guan3 ting2 hai2 zou4 ， fan2 xian2 man4 geng4 zhang1 。 xue3 fei1 hui2 wu3 xiu4 ， chen2 qi3 rao4 ge1 liang2 。
- jiu4 qu3 fan1 tiao2 xiao4 ， xin1 sheng1 da3 yi4 yang2 。 ming2 qing2 tui1 a1 gui3 ， qiao3 yu3 xu3 qiu1 niang2 。
- feng1 nuan3 chun1 jiang1 mu4 ， xing1 hui2 ye4 wei4 yang1 。 yan4 yu2 tian1 fen3 dai4 ， zuo4 jiu3 huan4 yi1 shang0 。
- jie2 ban4 gui1 shen1 yuan4 ， fen1 tou2 ru4 dong4 fang2 。 cai3 wei2 kai1 fei3 cui4 ， luo2 jian4 fu2 yuan1 yang1 。
- liu2 su4 zheng1 qian1 xiu4 ， tan1 mian2 ge4 zhan4 chuang2 。 lü4 chuang1 long2 shui3 ying3 ， hong2 bi4 bei4 deng1 guang1 。
- suo3 jing4 shou1 hua1 dian4 ， yao1 ren2 jie3 jia2 dang1 。 an4 jiao1 zhuang1 ye4 xiao4 ， si1 yu3 kou3 zhi1 xiang1 。
- pa4 ting1 zhong1 sheng1 zuo4 ， xiu1 ming2 ying4 man4 cang2 。 mei2 can2 e2 cui4 qian3 ， huan2 jie3 lü4 yun2 chang2 。
- ju4 san4 zhi1 wu2 ding4 ， you1 huan1 shi4 bu4 chang2 。 li2 yan2 kai1 xi1 yan4 ， bie2 qi2 cu4 chen2 zhuang1 。
- qu4 zhu4 qing1 men2 wai4 ， liu2 lian2 chan3 shui3 bang4 。 che1 xing2 yao2 ji4 yu3 ， ma3 zhu4 gong4 xiang1 wang4 。
- yun2 yu3 fen1 he2 chu4 ， shan1 chuan1 gong4 yi4 fang1 。 ye3 xing2 chu1 ji4 mo4 ， dian4 su4 zha4 xi1 huang2 。
- bie2 hou4 xian2 xiao1 yong3 ， chou2 lai2 yan4 sui4 fang1 。 ji3 kan4 hua1 jie2 zi3 ， pin2 jian4 lu4 wei4 shuang1 。
- sui4 yue4 he2 chao1 hu1 ， yin1 rong2 zuo4 miao3 mang2 。 wang3 hai2 shu1 duan4 jue2 ， lai2 qu4 meng4 you2 yang2 。
- zi4 wo3 ci2 qin2 di4 ， feng2 jun1 ke4 chu3 xiang1 。 chang2 jie1 yi4 qi2 lu4 ， hu1 xi3 gong4 zhou1 hang2 。
- hua4 jiu4 kan1 chui2 lei4 ， si1 xiang1 shu4 duan4 chang2 。 chou2 yun2 jie1 wu1 xia2 ， lei4 zhu2 jin4 xiao1 xiang1 。
- yue4 luo4 jiang1 hu2 kuo4 ， tian1 gao1 jie2 hou4 liang2 。 pu3 shen1 yan1 miao3 miao3 ， sha1 leng3 yue4 cang1 cang1 。
- hong2 ye4 jiang1 feng1 lao3 ， qing1 wu2 yi4 lu4 huang1 。 ye3 feng1 chui1 xi1 shuai4 ， hu2 shui3 jin4 gu1 jiang3 。
- di4 lu4 he2 you2 jian4 ， xin1 qi1 bu4 ke3 wang4 。 jiu4 you2 qian1 li3 wai4 ， wang3 shi4 shi2 nian2 qiang2 。
- chun1 zhou4 ti2 hu2 yin3 ， qiu1 lin2 zhai1 ju2 chang2 。 qiang2 ge1 hai2 zi4 gan3 ， zong4 yin3 bu4 cheng2 kuang2 。
- yong3 ye4 zhang3 xiang4 yi4 ， feng2 jun1 ge4 gong4 shang1 。 yin1 qin2 wan4 li3 yi4 ， bing4 xie3 zeng4 xiao1 lang2 。

## 注释

## 译文

## 赏析
