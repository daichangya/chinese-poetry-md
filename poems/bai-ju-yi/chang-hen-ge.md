---
id: bai-ju-yi-chang-hen-ge
title: 长恨歌
titlePinyin: chang2 hen4 ge1
titleSlug: chang-hen-ge
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 汉皇重色思倾国，御宇多年求不得。杨家有女初长成，养在深闺人未识。
- 天生丽质难自弃，一朝选在君王侧。回眸一笑百媚生，六宫粉黛无颜色。
- 春寒赐浴华清池，温泉水滑洗凝脂。侍儿扶起娇无力，始是新承恩泽时。
- 云鬓花颜金步摇，芙蓉帐暖度春宵。春宵苦短日高起，从此君王不早朝。
- 承欢侍宴无闲暇，春从春游夜专夜。后宫佳丽三千人，三千宠爱在一身。
- 金屋妆成娇侍夜，玉楼宴罢醉和春。姊妹弟兄皆列土，可怜光彩生门户。
- 遂令天下父母心，不重生男重生女。骊宫高处入青云，仙乐风飘处处闻。
- 缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。
- 九重城阙烟尘生，千乘万骑西南行。翠华摇摇行复止，西出都门百余里。
- 六军不发无奈何，宛转蛾眉马前死。花钿委地无人收，翠翘金雀玉搔头。
- 君王掩面救不得，回看血泪相和流。黄埃散漫风萧索，云栈萦纡登剑阁。
- 峨嵋山下少人行，旌旗无光日色薄。蜀江水碧蜀山青，圣主朝朝暮暮情。
- 行宫见月伤心色，夜雨闻铃肠断声。天旋地转回龙驭，到此踌躇不能去。
- 马嵬坡下泥土中，不见玉颜空死处。君臣相顾尽沾衣，东望都门信马归。
- 归来池苑皆依旧，太液芙蓉未央柳。芙蓉如面柳如眉，对此如何不泪垂。
- 春风桃李花开日，秋雨梧桐叶落时。西宫南内多秋草，落叶满阶红不扫。(花开日 一作：花开夜；南内 一作：南苑)
- 梨园弟子白发新，椒房阿监青娥老。夕殿萤飞思悄然，孤灯挑尽未成眠。
- 迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。
- 悠悠生死别经年，魂魄不曾来入梦。临邛道士鸿都客，能以精诚致魂魄。
- 为感君王辗转思，遂教方士殷勤觅。排空驭气奔如电，升天入地求之遍。
- 上穷碧落下黄泉，两处茫茫皆不见。忽闻海上有仙山，山在虚无缥渺间。
- 楼阁玲珑五云起，其中绰约多仙子。中有一人字太真，雪肤花貌参差是。
- 金阙西厢叩玉扃，转教小玉报双成。闻道汉家天子使，九华帐里梦魂惊。
- 揽衣推枕起徘徊，珠箔银屏迤逦开。云鬓半偏新睡觉，花冠不整下堂来。
- 风吹仙袂飘飘举，犹似霓裳羽衣舞。玉容寂寞泪阑干，梨花一枝春带雨。(阑 通：栏；飘飘 一作：飘飖)
- 含情凝睇谢君王，一别音容两渺茫。昭阳殿里恩爱绝，蓬莱宫中日月长。
- 回头下望人寰处，不见长安见尘雾。惟将旧物表深情，钿合金钗寄将去。
- 钗留一股合一扇，钗擘黄金合分钿。但教心似金钿坚，天上人间会相见。
- 临别殷勤重寄词，词中有誓两心知。七月七日长生殿，夜半无人私语时。
- 在天愿作比翼鸟，在地愿为连理枝。天长地久有时尽，此恨绵绵无绝期。

## 拼音
- han4 huang2 zhong4 se4 si1 qing1 guo2 ， yu4 yu3 duo1 nian2 qiu2 bu4 de2 。 yang2 jia1 you3 nü3 chu1 chang2 cheng2 ， yang3 zai4 shen1 gui1 ren2 wei4 shi2 。
- tian1 sheng1 li4 zhi4 nan2 zi4 qi4 ， yi4 chao2 xuan3 zai4 jun1 wang2 ce4 。 hui2 mou2 yi2 xiao4 bai3 mei4 sheng1 ， liu4 gong1 fen3 dai4 wu2 yan2 se4 。
- chun1 han2 ci4 yu4 hua2 qing1 chi2 ， wen1 quan2 shui3 hua2 xi3 ning2 zhi1 。 shi4 er2 fu2 qi3 jiao1 wu2 li4 ， shi3 shi4 xin1 cheng2 en1 ze2 shi2 。
- yun2 bin4 hua1 yan2 jin1 bu4 yao2 ， fu2 rong2 zhang4 nuan3 du4 chun1 xiao1 。 chun1 xiao1 ku3 duan3 ri4 gao1 qi3 ， cong2 ci3 jun1 wang2 bu4 zao3 chao2 。
- cheng2 huan1 shi4 yan4 wu2 xian2 xia2 ， chun1 cong2 chun1 you2 ye4 zhuan1 ye4 。 hou4 gong1 jia1 li4 san1 qian1 ren2 ， san1 qian1 chong3 ai4 zai4 yi4 shen1 。
- jin1 wu1 zhuang1 cheng2 jiao1 shi4 ye4 ， yu4 lou2 yan4 ba4 zui4 he2 chun1 。 zi3 mei4 di4 xiong0 jie1 lie4 tu3 ， ke3 lian2 guang1 cai3 sheng1 men2 hu4 。
- sui4 ling4 tian1 xia4 fu4 mu3 xin1 ， bu2 chong2 sheng1 nan2 chong2 sheng1 nü3 。 li2 gong1 gao1 chu4 ru4 qing1 yun2 ， xian1 le4 feng1 piao1 chu4 chu4 wen2 。
- huan3 ge1 man4 wu3 ning2 si1 zhu2 ， jin4 ri4 jun1 wang2 kan4 bu4 zu2 。 yu2 yang2 pi2 gu3 dong4 di4 lai2 ， jing1 po4 ni2 chang2 yu3 yi1 qu3 。
- jiu3 chong2 cheng2 que1 yan1 chen2 sheng1 ， qian1 cheng2 wan4 qi2 xi1 nan2 xing2 。 cui4 hua2 yao2 yao2 xing2 fu4 zhi3 ， xi1 chu1 dou1 men2 bai3 yu2 li3 。
- liu4 jun1 bu4 fa1 wu2 nai4 he2 ， wan3 zhuan3 e2 mei2 ma3 qian2 si3 。 hua1 dian4 wei3 di4 wu2 ren2 shou1 ， cui4 qiao4 jin1 que4 yu4 sao1 tou2 。
- jun1 wang2 yan3 mian4 jiu4 bu4 de2 ， hui2 kan4 xue4 lei4 xiang1 he2 liu2 。 huang2 ai1 san3 man4 feng1 xiao1 suo3 ， yun2 zhan4 ying2 yu1 deng1 jian4 ge2 。
- e2 mei2 shan1 xia4 shao3 ren2 xing2 ， jing1 qi2 wu2 guang1 ri4 se4 bao2 。 shu3 jiang1 shui3 bi4 shu3 shan1 qing1 ， sheng4 zhu3 zhao1 zhao1 mu4 mu4 qing2 。
- xing2 gong1 jian4 yue4 shang1 xin1 se4 ， ye4 yu3 wen2 ling2 chang2 duan4 sheng1 。 tian1 xuan2 di4 zhuan4 hui2 long2 yu4 ， dao4 ci3 chou2 chu2 bu4 neng2 qu4 。
- ma3 wei2 po1 xia4 ni2 tu3 zhong1 ， bu2 jian4 yu4 yan2 kong1 si3 chu4 。 jun1 chen2 xiang1 gu4 jin4 zhan1 yi1 ， dong1 wang4 dou1 men2 xin4 ma3 gui1 。
- gui1 lai2 chi2 yuan4 jie1 yi1 jiu4 ， tai4 ye4 fu2 rong2 wei4 yang1 liu3 。 fu2 rong2 ru2 mian4 liu3 ru2 mei2 ， dui4 ci3 ru2 he2 bu2 lei4 chui2 。
- chun1 feng1 tao2 li3 hua1 kai1 ri4 ， qiu1 yu3 wu2 tong2 ye4 luo4 shi2 。 xi1 gong1 nan2 nei4 duo1 qiu1 cao3 ， luo4 ye4 man3 jie1 hong2 bu4 sao3 。 ( hua1 kai1 ri4   yi2 zuo4 ： hua1 kai1 ye4 ； nan2 nei4   yi2 zuo4 ： nan2 yuan4 )
- li2 yuan2 di4 zi3 bai2 fa4 xin1 ， jiao1 fang2 a1 jian1 qing1 e2 lao3 。 xi1 dian4 ying2 fei1 si1 qiao3 ran2 ， gu1 deng1 tiao1 jin4 wei4 cheng2 mian2 。
- chi2 chi2 zhong1 gu3 chu1 chang2 ye4 ， geng3 geng3 xing1 he2 yu4 shu3 tian1 。 yuan1 yang1 wa3 leng3 shuang1 hua2 zhong4 ， fei3 cui4 qin1 han2 shui2 yu3 gong4 。
- you1 you1 sheng1 si3 bie2 jing1 nian2 ， hun2 po4 bu4 ceng2 lai2 ru4 meng4 。 lin2 qiong2 dao4 shi4 hong2 dou1 ke4 ， neng2 yi3 jing1 cheng2 zhi4 hun2 po4 。
- wei4 gan3 jun1 wang2 nian3 zhuan3 si1 ， sui4 jiao4 fang1 shi4 yin1 qin2 mi4 。 pai2 kong1 yu4 qi4 ben1 ru2 dian4 ， sheng1 tian1 ru4 di4 qiu2 zhi1 bian4 。
- shang4 qiong2 bi4 luo4 xia4 huang2 quan2 ， liang3 chu4 mang2 mang2 jie1 bu2 jian4 。 hu1 wen2 hai3 shang4 you3 xian1 shan1 ， shan1 zai4 xu1 wu2 piao3 miao3 jian1 。
- lou2 ge2 ling2 long2 wu3 yun2 qi3 ， qi2 zhong1 chuo4 yue1 duo1 xian1 zi3 。 zhong1 you3 yi4 ren2 zi4 tai4 zhen1 ， xue3 fu1 hua1 mao4 cen1 ci1 shi4 。
- jin1 que1 xi1 xiang1 kou4 yu4 jiong1 ， zhuan3 jiao4 xiao3 yu4 bao4 shuang1 cheng2 。 wen2 dao4 han4 jia1 tian1 zi3 shi3 ， jiu3 hua2 zhang4 li3 meng4 hun2 jing1 。
- lan3 yi1 tui1 zhen3 qi3 pai2 huai2 ， zhu1 bo2 yin2 ping2 yi3 li3 kai1 。 yun2 bin4 ban4 pian1 xin1 shui4 jiao4 ， hua1 guan1 bu4 zheng3 xia4 tang2 lai2 。
- feng1 chui1 xian1 mei4 piao1 piao1 ju3 ， you2 si4 ni2 chang2 yu3 yi1 wu3 。 yu4 rong2 ji4 mo4 lei4 lan2 gan1 ， li2 hua1 yi4 zhi1 chun1 dai4 yu3 。 ( lan2   tong1 ： lan2 ； piao1 piao1   yi2 zuo4 ： piao1 yao2 )
- han2 qing2 ning2 di4 xie4 jun1 wang2 ， yi4 bie2 yin1 rong2 liang3 miao3 mang2 。 zhao1 yang2 dian4 li3 en1 ai4 jue2 ， peng2 lai2 gong1 zhong1 ri4 yue4 chang2 。
- hui2 tou2 xia4 wang4 ren2 huan2 chu4 ， bu2 jian4 chang2 an1 jian4 chen2 wu4 。 wei2 jiang1 jiu4 wu4 biao3 shen1 qing2 ， dian4 he2 jin1 chai1 ji4 jiang1 qu4 。
- chai1 liu2 yi4 gu3 he2 yi1 shan4 ， chai1 bo4 huang2 jin1 he2 fen1 dian4 。 dan4 jiao4 xin1 si4 jin1 dian4 jian1 ， tian1 shang4 ren2 jian1 hui4 xiang1 jian4 。
- lin2 bie2 yin1 qin2 zhong4 ji4 ci2 ， ci2 zhong1 you3 shi4 liang3 xin1 zhi1 。 qi1 yue4 qi1 ri4 chang2 sheng1 dian4 ， ye4 ban4 wu2 ren2 si1 yu3 shi2 。
- zai4 tian1 yuan4 zuo4 bi3 yi4 niao3 ， zai4 di4 yuan4 wei4 lian2 li3 zhi1 。 tian1 chang2 di4 jiu3 you3 shi2 jin4 ， ci3 hen4 mian2 mian2 wu2 jue2 qi1 。

## 注释

## 译文

## 赏析
