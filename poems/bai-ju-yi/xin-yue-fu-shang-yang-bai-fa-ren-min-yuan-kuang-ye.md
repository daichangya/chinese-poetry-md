---
id: bai-ju-yi-xin-yue-fu-shang-yang-bai-fa-ren-min-yuan-kuang-ye
title: "新乐府 上阳白发人\t愍怨旷也"
titlePinyin: "xin1 yue4 fu3   shang4 yang2 bai2 fa4 ren2 \t min3 yuan4 kuang4 ye3"
titleSlug: xin-yue-fu-shang-yang-bai-fa-ren-min-yuan-kuang-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 上阳人，红颜暗老白发新。
- 绿衣监使守宫门，一闭上阳多少春。
- 玄宗末岁初选入，入时十六今六十。
- 同时采择百余人，零落年深残此身。
- 忆昔吞悲别亲族，扶入车中不教哭。
- 皆云入内便承恩，脸似芙蓉胸似玉。
- 未容君王得见面，已被杨妃遥侧目。
- 妬令潜配上阳宫，一生遂向空房宿。
- 宿空房，秋夜长，夜长无寐天不明。
- 耿耿残灯背壁影，萧萧暗雨打窗声。
- 春日迟，日迟独坐天难暮。
- 宫莺百啭愁厌闻，梁燕双栖老休妬。
- 莺归燕去长悄然，春往秋来不记年。
- 唯向深宫望明月，东西四五百回圆。
- 今日宫中年最老，大家遥赐尚书号。
- 小头鞋履窄衣裳，青黛点眉眉细长。
- 外人不见见应笑，天宝末年时世妆。
- 上阳人，苦最多，少亦苦，老亦苦，少苦老苦两如何？
- 君不见昔时吕向美人赋，又不见今日上阳白发歌。

## 拼音
- shang4 yang2 ren2 ， hong2 yan2 an4 lao3 bai2 fa4 xin1 。
- lü4 yi1 jian1 shi3 shou3 gong1 men2 ， yi2 bi4 shang4 yang2 duo1 shao3 chun1 。
- xuan2 zong1 mo4 sui4 chu1 xuan3 ru4 ， ru4 shi2 shi2 liu4 jin1 liu4 shi2 。
- tong2 shi2 cai3 ze2 bai3 yu2 ren2 ， ling2 luo4 nian2 shen1 can2 ci3 shen1 。
- yi4 xi1 tun1 bei1 bie2 qin1 zu2 ， fu2 ru4 che1 zhong1 bu2 jiao4 ku1 。
- jie1 yun2 ru4 nei4 bian4 cheng2 en1 ， lian3 si4 fu2 rong2 xiong1 si4 yu4 。
- wei4 rong2 jun1 wang2 de2 jian4 mian4 ， yi3 bei4 yang2 fei1 yao2 ce4 mu4 。
- du4 ling4 qian2 pei4 shang4 yang2 gong1 ， yi4 sheng1 sui4 xiang4 kong1 fang2 su4 。
- su4 kong1 fang2 ， qiu1 ye4 chang2 ， ye4 chang2 wu2 mei4 tian1 bu4 ming2 。
- geng3 geng3 can2 deng1 bei4 bi4 ying3 ， xiao1 xiao1 an4 yu3 da3 chuang1 sheng1 。
- chun1 ri4 chi2 ， ri4 chi2 du2 zuo4 tian1 nan2 mu4 。
- gong1 ying1 bai3 zhuan4 chou2 yan4 wen2 ， liang2 yan4 shuang1 qi1 lao3 xiu1 du4 。
- ying1 gui1 yan4 qu4 chang2 qiao3 ran2 ， chun1 wang3 qiu1 lai2 bu2 ji4 nian2 。
- wei2 xiang4 shen1 gong1 wang4 ming2 yue4 ， dong1 xi1 si4 wu3 bai3 hui2 yuan2 。
- jin1 ri4 gong1 zhong1 nian2 zui4 lao3 ， da4 jia1 yao2 ci4 shang4 shu1 hao4 。
- xiao3 tou2 xie2 lü3 zhai3 yi1 shang0 ， qing1 dai4 dian3 mei2 mei2 xi4 chang2 。
- wai4 ren2 bu2 jian4 jian4 ying4 xiao4 ， tian1 bao3 mo4 nian2 shi2 shi4 zhuang1 。
- shang4 yang2 ren2 ， ku3 zui4 duo1 ， shao3 yi4 ku3 ， lao3 yi4 ku3 ， shao3 ku3 lao3 ku3 liang3 ru2 he2 ？
- jun1 bu2 jian4 xi1 shi2 lü3 xiang4 mei3 ren2 fu4 ， you4 bu2 jian4 jin1 ri4 shang4 yang2 bai2 fa4 ge1 。

## 注释

## 译文

## 赏析
