---
id: bai-ju-yi-pi-pa-xing-pi-pa-xing-pi-pa-yin
title: 琵琶行·琵琶行 / 琵琶引
titlePinyin: pi2 pa0 xing2 · pi2 pa0 xing2   /   pi2 pa0 yin3
titleSlug: pi-pa-xing-pi-pa-xing-pi-pa-yin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 浔阳江头夜送客，枫叶荻花秋瑟瑟。
- 主人下马客在船，举酒欲饮无管弦。
- 醉不成欢惨将别，别时茫茫江浸月。
- 忽闻水上琵琶声，主人忘归客不发。
- 寻声暗问弹者谁？琵琶声停欲语迟。
- 移船相近邀相见，添酒回灯重开宴。
- 千呼万唤始出来，犹抱琵琶半遮面。
- 转轴拨弦三两声，未成曲调先有情。
- 弦弦掩抑声声思，似诉平生不得志。（不得志 一作：意）
- 低眉信手续续弹，说尽心中无限事。
- 轻拢慢捻抹复挑，初为《霓裳》后《六幺》（六幺 一作：绿腰）。
- 大弦嘈嘈如急雨，小弦切切如私语。
- 嘈嘈切切错杂弹，大珠小珠落玉盘。
- 间关莺语花底滑，幽咽泉流冰下难。
- 冰泉冷涩弦凝绝，凝绝不通声暂歇。(暂歇 一作：渐歇)
- 别有幽愁暗恨生，此时无声胜有声。
- 银瓶乍破水浆迸，铁骑突出刀枪鸣。
- 曲终收拨当心画，四弦一声如裂帛。
- 东船西舫悄无言，唯见江心秋月白。
- 沉吟放拨插弦中，整顿衣裳起敛容。
- 自言本是京城女，家在虾蟆陵下住。
- 十三学得琵琶成，名属教坊第一部。
- 曲罢曾教善才服，妆成每被秋娘妒。
- 五陵年少争缠头，一曲红绡不知数。
- 钿头银篦击节碎，血色罗裙翻酒污。(银篦 一作：云)
- 今年欢笑复明年，秋月春风等闲度。
- 弟走从军阿姨死，暮去朝来颜色故。
- 门前冷落鞍马稀，老大嫁作商人妇。
- 商人重利轻别离，前月浮梁买茶去。
- 去来江口守空船，绕船月明江水寒。
- 夜深忽梦少年事，梦啼妆泪红阑干。
- 我闻琵琶已叹息，又闻此语重唧唧。
- 同是天涯沦落人，相逢何必曾相识！
- 我从去年辞帝京，谪居卧病浔阳城。
- 浔阳地僻无音乐，终岁不闻丝竹声。
- 住近湓江地低湿，黄芦苦竹绕宅生。
- 其间旦暮闻何物？杜鹃啼血猿哀鸣。
- 春江花朝秋月夜，往往取酒还独倾。
- 岂无山歌与村笛？呕哑嘲哳难为听。
- 今夜闻君琵琶语，如听仙乐耳暂明。
- 莫辞更坐弹一曲，为君翻作《琵琶行》。
- 感我此言良久立，却坐促弦弦转急。
- 凄凄不似向前声，满座重闻皆掩泣。
- 座中泣下谁最多？江州司马青衫湿。

## 拼音
- xun2 yang2 jiang1 tou2 ye4 song4 ke4 ， feng1 ye4 di2 hua1 qiu1 se4 se4 。
- zhu3 ren2 xia4 ma3 ke4 zai4 chuan2 ， ju3 jiu3 yu4 yin3 wu2 guan3 xian2 。
- zui4 bu4 cheng2 huan1 can3 jiang1 bie2 ， bie2 shi2 mang2 mang2 jiang1 jin4 yue4 。
- hu1 wen2 shui3 shang4 pi2 pa0 sheng1 ， zhu3 ren2 wang4 gui1 ke4 bu4 fa1 。
- xun2 sheng1 an4 wen4 tan2 zhe3 shui2 ？ pi2 pa0 sheng1 ting2 yu4 yu3 chi2 。
- yi2 chuan2 xiang1 jin4 yao1 xiang1 jian4 ， tian1 jiu3 hui2 deng1 zhong4 kai1 yan4 。
- qian1 hu1 wan4 huan4 shi3 chu1 lai2 ， you2 bao4 pi2 pa0 ban4 zhe1 mian4 。
- zhuan3 zhou2 bo1 xian2 san1 liang3 sheng1 ， wei4 cheng2 qu3 diao4 xian1 you3 qing2 。
- xian2 xian2 yan3 yi4 sheng1 sheng1 si1 ， si4 su4 ping2 sheng1 bu4 de2 zhi4 。 （ bu4 de2 zhi4   yi2 zuo4 ： yi4 ）
- di1 mei2 xin4 shou3 xu4 xu4 tan2 ， shuo1 jin4 xin1 zhong1 wu2 xian4 shi4 。
- qing1 long3 man4 nian3 mo3 fu4 tiao1 ， chu1 wei4 《 ni2 chang2 》 hou4 《 liu4 yao1 》 （ liu4 yao1   yi2 zuo4 ： lü4 yao1 ） 。
- da4 xian2 cao2 cao2 ru2 ji2 yu3 ， xiao3 xian2 qie4 qie4 ru2 si1 yu3 。
- cao2 cao2 qie4 qie4 cuo4 za2 tan2 ， da4 zhu1 xiao3 zhu1 luo4 yu4 pan2 。
- jian1 guan1 ying1 yu3 hua1 di3 hua2 ， you1 yan4 quan2 liu2 bing1 xia4 nan2 。
- bing1 quan2 leng3 se4 xian2 ning2 jue2 ， ning2 jue2 bu4 tong1 sheng1 zan4 xie1 。 ( zan4 xie1   yi2 zuo4 ： jian4 xie1 )
- bie2 you3 you1 chou2 an4 hen4 sheng1 ， ci3 shi2 wu2 sheng1 sheng4 you3 sheng1 。
- yin2 ping2 zha4 po4 shui3 jiang1 beng4 ， tie3 qi2 tu1 chu1 dao1 qiang1 ming2 。
- qu3 zhong1 shou1 bo1 dang1 xin1 hua4 ， si4 xian2 yi4 sheng1 ru2 lie4 bo2 。
- dong1 chuan2 xi1 fang3 qiao1 wu2 yan2 ， wei2 jian4 jiang1 xin1 qiu1 yue4 bai2 。
- chen2 yin2 fang4 bo1 cha1 xian2 zhong1 ， zheng3 dun4 yi1 shang0 qi3 lian3 rong2 。
- zi4 yan2 ben3 shi4 jing1 cheng2 nü3 ， jia1 zai4 ha2 ma2 ling2 xia4 zhu4 。
- shi2 san1 xue2 de2 pi2 pa0 cheng2 ， ming2 shu3 jiao4 fang1 di4 yi1 bu4 。
- qu3 ba4 ceng2 jiao4 shan4 cai2 fu2 ， zhuang1 cheng2 mei3 bei4 qiu1 niang2 du4 。
- wu3 ling2 nian2 shao4 zheng1 chan2 tou2 ， yi4 qu3 hong2 xiao1 bu4 zhi1 shu4 。
- dian4 tou2 yin2 bi4 ji1 jie2 sui4 ， xue4 se4 luo2 qun2 fan1 jiu3 wu1 。 ( yin2 bi4   yi2 zuo4 ： yun2 )
- jin1 nian2 huan1 xiao4 fu4 ming2 nian2 ， qiu1 yue4 chun1 feng1 deng3 xian2 du4 。
- di4 zou3 cong2 jun1 a1 yi2 si3 ， mu4 qu4 chao2 lai2 yan2 se4 gu4 。
- men2 qian2 leng3 luo4 an1 ma3 xi1 ， lao3 da4 jia4 zuo4 shang1 ren2 fu4 。
- shang1 ren2 zhong4 li4 qing1 bie2 li2 ， qian2 yue4 fu2 liang2 mai3 cha2 qu4 。
- qu4 lai2 jiang1 kou3 shou3 kong1 chuan2 ， rao4 chuan2 yue4 ming2 jiang1 shui3 han2 。
- ye4 shen1 hu1 meng4 shao4 nian2 shi4 ， meng4 ti2 zhuang1 lei4 hong2 lan2 gan1 。
- wo3 wen2 pi2 pa0 yi3 tan4 xi1 ， you4 wen2 ci3 yu3 zhong4 ji1 ji1 。
- tong2 shi4 tian1 ya2 lun2 luo4 ren2 ， xiang1 feng2 he2 bi4 ceng2 xiang1 shi2 ！
- wo3 cong2 qu4 nian2 ci2 di4 jing1 ， zhe2 ju1 wo4 bing4 xun2 yang2 cheng2 。
- xun2 yang2 di4 pi4 wu2 yin1 yue4 ， zhong1 sui4 bu4 wen2 si1 zhu2 sheng1 。
- zhu4 jin4 pen2 jiang1 di4 di1 shi1 ， huang2 lu2 ku3 zhu2 rao4 zhai2 sheng1 。
- qi2 jian1 dan4 mu4 wen2 he2 wu4 ？ du4 juan1 ti2 xue4 yuan2 ai1 ming2 。
- chun1 jiang1 hua1 chao2 qiu1 yue4 ye4 ， wang3 wang3 qu3 jiu3 hai2 du2 qing1 。
- qi3 wu2 shan1 ge1 yu3 cun1 di2 ？ ou3 ya3 chao2 zha1 nan2 wei2 ting1 。
- jin1 ye4 wen2 jun1 pi2 pa0 yu3 ， ru2 ting1 xian1 le4 er3 zan4 ming2 。
- mo4 ci2 geng4 zuo4 tan2 yi4 qu3 ， wei4 jun1 fan1 zuo4 《 pi2 pa0 xing2 》 。
- gan3 wo3 ci3 yan2 liang2 jiu3 li4 ， que4 zuo4 cu4 xian2 xian2 zhuan3 ji2 。
- qi1 qi1 bu2 si4 xiang4 qian2 sheng1 ， man3 zuo4 zhong4 wen2 jie1 yan3 qi4 。
- zuo4 zhong1 qi4 xia4 shui2 zui4 duo1 ？ jiang1 zhou1 si1 ma3 qing1 shan1 shi1 。

## 注释

## 译文

## 赏析
