---
id: bai-ju-yi-qiu-zhong-you-yi-shi-er-shou
title: 丘中有一士二首
titlePinyin: qiu1 zhong1 you3 yi2 shi4 er4 shou3
titleSlug: qiu-zhong-you-yi-shi-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 丘中有一士，不知其姓名。面色不忧苦，血气常和平。
- 每选隙地居，不蹋要路行。举动无尤悔，物莫与之争。
- 藜藿不充肠，布褐不蔽形。终岁守穷饿，而无嗟叹声。
- 岂是爱贫贱，深知时俗情。勿矜罗弋巧，鸾鹤在冥冥。
- 丘中有一士，守道岁月深。行披带索衣，坐拍无弦琴。
- 不饮浊泉水，不息曲木阴。所逢苟非义，粪土千黄金。
- 乡人化其风，熏如兰在林。智愚与强弱，不忍相欺侵。
- 我欲访其人，将行复沉吟。何必见其面，但在学其心。

## 拼音
- qiu1 zhong1 you3 yi2 shi4 ， bu4 zhi1 qi2 xing4 ming2 。 mian4 se4 bu4 you1 ku3 ， xue4 qi4 chang2 he2 ping2 。
- mei3 xuan3 xi4 di4 ju1 ， bu2 ta4 yao4 lu4 xing2 。 ju3 dong4 wu2 you2 hui3 ， wu4 mo4 yu3 zhi1 zheng1 。
- li2 huo4 bu4 chong1 chang2 ， bu4 he4 bu2 bi4 xing2 。 zhong1 sui4 shou3 qiong2 e4 ， er2 wu2 jie1 tan4 sheng1 。
- qi3 shi4 ai4 pin2 jian4 ， shen1 zhi1 shi2 su2 qing2 。 wu4 jin1 luo2 yi4 qiao3 ， luan2 he4 zai4 ming2 ming2 。
- qiu1 zhong1 you3 yi2 shi4 ， shou3 dao4 sui4 yue4 shen1 。 xing2 pi1 dai4 suo3 yi1 ， zuo4 pai1 wu2 xian2 qin2 。
- bu4 yin3 zhuo2 quan2 shui3 ， bu4 xi1 qu3 mu4 yin1 。 suo3 feng2 gou3 fei1 yi4 ， fen4 tu3 qian1 huang2 jin1 。
- xiang1 ren2 hua4 qi2 feng1 ， xun1 ru2 lan2 zai4 lin2 。 zhi4 yu2 yu3 qiang2 ruo4 ， bu4 ren3 xiang1 qi1 qin1 。
- wo3 yu4 fang3 qi2 ren2 ， jiang1 xing2 fu4 chen2 yin2 。 he2 bi4 jian4 qi2 mian4 ， dan4 zai4 xue2 qi2 xin1 。

## 注释

## 译文

## 赏析
