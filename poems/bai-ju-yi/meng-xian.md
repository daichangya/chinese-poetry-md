---
id: bai-ju-yi-meng-xian
title: 梦仙
titlePinyin: meng4 xian1
titleSlug: meng-xian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 人有梦仙者，梦身升上清。坐乘一白鹤，前引双红旌。
- 羽衣忽飘飘，玉鸾俄铮铮。半空直下视，人世尘冥冥。
- 渐失乡国处，才分山水形。东海一片白，列岳五点青。
- 须臾群仙来，相引朝玉京。安期羡门辈，列侍如公卿。
- 仰谒玉皇帝，稽首前致诚。帝言汝仙才，努力勿自轻。
- 却后十五年，期汝不死庭。再拜受斯言，既寤喜且惊。
- 秘之不敢泄，誓志居岩扃。恩爱舍骨肉，饮食断膻腥。
- 朝餐云母散，夜吸沆瀣精。空山三十载，日望辎輧迎。
- 前期过已久，鸾鹤无来声。齿发日衰白，耳目减聪明。
- 一朝同物化，身与粪壤并。神仙信有之，俗力非可营。
- 苟无金骨相，不列丹台名。徒传辟谷法，虚受烧丹经。
- 只自取勤苦，百年终不成。悲哉梦仙人，一梦误一生。

## 拼音
- ren2 you3 meng4 xian1 zhe3 ， meng4 shen1 sheng1 shang4 qing1 。 zuo4 cheng2 yi4 bai2 he4 ， qian2 yin3 shuang1 hong2 jing1 。
- yu3 yi1 hu1 piao1 piao1 ， yu4 luan2 e2 zheng1 zheng1 。 ban4 kong1 zhi2 xia4 shi4 ， ren2 shi4 chen2 ming2 ming2 。
- jian4 shi1 xiang1 guo2 chu4 ， cai2 fen1 shan1 shui3 xing2 。 dong1 hai3 yi2 pian4 bai2 ， lie4 yue4 wu3 dian3 qing1 。
- xu1 yu2 qun2 xian1 lai2 ， xiang1 yin3 chao2 yu4 jing1 。 an1 qi1 xian4 men2 bei4 ， lie4 shi4 ru2 gong1 qing1 。
- yang3 ye4 yu4 huang2 di4 ， qi3 shou3 qian2 zhi4 cheng2 。 di4 yan2 ru3 xian1 cai2 ， nu3 li4 wu4 zi4 qing1 。
- que4 hou4 shi2 wu3 nian2 ， qi1 ru3 bu4 si3 ting2 。 zai4 bai4 shou4 si1 yan2 ， ji4 wu4 xi3 qie3 jing1 。
- mi4 zhi1 bu4 gan3 xie4 ， shi4 zhi4 ju1 yan2 jiong1 。 en1 ai4 she4 gu3 rou4 ， yin3 shi2 duan4 shan1 xing1 。
- chao2 can1 yun2 mu3 san4 ， ye4 xi1 hang4 xie4 jing1 。 kong1 shan1 san1 shi2 zai3 ， ri4 wang4 zi1 ping2 ying2 。
- qian2 qi1 guo4 yi3 jiu3 ， luan2 he4 wu2 lai2 sheng1 。 chi3 fa1 ri4 shuai1 bai2 ， er3 mu4 jian3 cong1 ming0 。
- yi4 chao2 tong2 wu4 hua4 ， shen1 yu3 fen4 rang3 bing4 。 shen2 xian1 xin4 you3 zhi1 ， su2 li4 fei1 ke3 ying2 。
- gou3 wu2 jin1 gu3 xiang1 ， bu2 lie4 dan1 tai2 ming2 。 tu2 chuan2 bi4 gu3 fa3 ， xu1 shou4 shao1 dan1 jing1 。
- zhi1 zi4 qu3 qin2 ku3 ， bai3 nian2 zhong1 bu4 cheng2 。 bei1 zai1 meng4 xian1 ren2 ， yi2 meng4 wu4 yi4 sheng1 。

## 注释

## 译文

## 赏析
