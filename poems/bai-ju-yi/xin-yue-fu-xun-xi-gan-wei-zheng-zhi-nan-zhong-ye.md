---
id: bai-ju-yi-xin-yue-fu-xun-xi-gan-wei-zheng-zhi-nan-zhong-ye
title: "新乐府 驯犀\t\t感为政之难终也"
titlePinyin: "xin1 yue4 fu3   xun4 xi1 \t \t gan3 wei2 zheng4 zhi1 nan2 zhong1 ye3"
titleSlug: xin-yue-fu-xun-xi-gan-wei-zheng-zhi-nan-zhong-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 驯犀驯犀通天犀，躯貌骇人角骇鸡。
- 海蛮闻有明天子，驱犀乘传来万里。
- 一朝得谒大明宫，欢呼拜舞自论功。
- 五年驯养始堪献，六译语言方得通。
- 上嘉人兽俱来远，蛮馆四方犀入苑。
- 秣以瑶刍鏁以金，故乡迢遰君门深。
- 海鸟不知钟鼓乐，池鱼空结江湖心。
- 驯犀生处南方热，秋无白露冬无雪。
- 一入上林三四年，又逢今岁苦寒月。
- 饮冰卧霰苦踡跼，角骨冻伤鳞甲蹜。
- 驯犀死，蛮儿啼，向阙再拜颜色低。
- 奏乞生归本国去，恐身冻死似驯犀。
- 君不见建中初，驯象生还放林邑。
- 君不见贞元年末，驯犀冻死蛮儿泣。
- 所嗟建中异贞元，象生犀死何足言。

## 拼音
- xun4 xi1 xun4 xi1 tong1 tian1 xi1 ， qu1 mao4 hai4 ren2 jiao3 hai4 ji1 。
- hai3 man2 wen2 you3 ming2 tian1 zi3 ， qu1 xi1 cheng2 chuan2 lai2 wan4 li3 。
- yi4 chao2 de2 ye4 da4 ming2 gong1 ， huan1 hu1 bai4 wu3 zi4 lun4 gong1 。
- wu3 nian2 xun4 yang3 shi3 kan1 xian4 ， liu4 yi4 yu3 yan2 fang1 de2 tong1 。
- shang4 jia1 ren2 shou4 ju4 lai2 yuan3 ， man2 guan3 si4 fang1 xi1 ru4 yuan4 。
- mo4 yi3 yao2 chu2 suo3 yi3 jin1 ， gu4 xiang1 tiao2 di4 jun1 men2 shen1 。
- hai3 niao3 bu4 zhi1 zhong1 gu3 yue4 ， chi2 yu2 kong1 jie2 jiang1 hu2 xin1 。
- xun4 xi1 sheng1 chu4 nan2 fang1 re4 ， qiu1 wu2 bai2 lu4 dong1 wu2 xue3 。
- yi2 ru4 shang4 lin2 san1 si4 nian2 ， you4 feng2 jin1 sui4 ku3 han2 yue4 。
- yin3 bing1 wo4 xian4 ku3 quan2 ju2 ， jiao3 gu3 dong4 shang1 lin2 jia3 su4 。
- xun4 xi1 si3 ， man2 er2 ti2 ， xiang4 que1 zai4 bai4 yan2 se4 di1 。
- zou4 qi3 sheng1 gui1 ben3 guo2 qu4 ， kong3 shen1 dong4 si3 si4 xun4 xi1 。
- jun1 bu2 jian4 jian4 zhong1 chu1 ， xun4 xiang4 sheng1 huan2 fang4 lin2 yi4 。
- jun1 bu2 jian4 zhen1 yuan2 nian2 mo4 ， xun4 xi1 dong4 si3 man2 er2 qi4 。
- suo3 jie1 jian4 zhong1 yi4 zhen1 yuan2 ， xiang4 sheng1 xi1 si3 he2 zu2 yan2 。

## 注释

## 译文

## 赏析
