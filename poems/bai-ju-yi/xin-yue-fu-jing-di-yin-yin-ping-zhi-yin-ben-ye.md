---
id: bai-ju-yi-xin-yue-fu-jing-di-yin-yin-ping-zhi-yin-ben-ye
title: "新乐府 井底引银缾\t止淫奔也"
titlePinyin: "xin1 yue4 fu3   jing3 di3 yin3 yin2 ping2 \t zhi3 yin2 ben1 ye3"
titleSlug: xin-yue-fu-jing-di-yin-yin-ping-zhi-yin-ben-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 井底引银缾，银缾欲上丝绳绝。
- 石上磨玉簪，玉簪欲成中央折。
- 缾沈簪折知奈何，似妾今朝与君别。
- 忆昔在家为女时，人言举动有殊姿。
- 婵娟两鬓秋蝉翼，宛转双蛾远山色。
- 笑随戏伴后园中，此时与君未相识。
- 妾弄青梅凭短墙，君骑白马傍垂杨。
- 墙头马上遥相顾，一见知君即断肠。
- 知君断肠共君语，君指南山松柏树。
- 感君松柏化为心，暗合双鬟逐君去。
- 到君家舍五六年，君家大人频有言。
- 聘则为妻奔是妾，不堪主祀奉苹蘩。
- 终知君家不可住，其奈出门无去处。
- 岂无父母在高堂，亦有亲情满故乡。
- 潜来更不通消息，今日悲羞归不得。
- 为君一日恩，误妾百年身。
- 寄言痴小人家女，慎勿将身轻许人。

## 拼音
- jing3 di3 yin3 yin2 ping2 ， yin2 ping2 yu4 shang4 si1 sheng2 jue2 。
- shi2 shang4 mo2 yu4 zan1 ， yu4 zan1 yu4 cheng2 zhong1 yang1 zhe2 。
- ping2 shen3 zan1 zhe2 zhi1 nai4 he2 ， si4 qie4 jin1 chao2 yu3 jun1 bie2 。
- yi4 xi1 zai4 jia1 wei4 nü3 shi2 ， ren2 yan2 ju3 dong4 you3 shu1 zi1 。
- chan2 juan1 liang3 bin4 qiu1 chan2 yi4 ， wan3 zhuan3 shuang1 e2 yuan3 shan1 se4 。
- xiao4 sui2 xi4 ban4 hou4 yuan2 zhong1 ， ci3 shi2 yu3 jun1 wei4 xiang1 shi2 。
- qie4 nong4 qing1 mei2 ping2 duan3 qiang2 ， jun1 qi2 bai2 ma3 bang4 chui2 yang2 。
- qiang2 tou2 ma3 shang4 yao2 xiang1 gu4 ， yi2 jian4 zhi1 jun1 ji2 duan4 chang2 。
- zhi1 jun1 duan4 chang2 gong4 jun1 yu3 ， jun1 zhi3 nan2 shan1 song1 bai3 shu4 。
- gan3 jun1 song1 bai3 hua4 wei2 xin1 ， an4 he2 shuang1 huan2 zhu2 jun1 qu4 。
- dao4 jun1 jia1 she4 wu3 liu4 nian2 ， jun1 jia1 da4 ren2 pin2 you3 yan2 。
- pin4 ze2 wei4 qi1 ben1 shi4 qie4 ， bu4 kan1 zhu3 si4 feng4 ping2 fan2 。
- zhong1 zhi1 jun1 jia1 bu4 ke3 zhu4 ， qi2 nai4 chu1 men2 wu2 qu4 chu4 。
- qi3 wu2 fu4 mu3 zai4 gao1 tang2 ， yi4 you3 qin1 qing2 man3 gu4 xiang1 。
- qian2 lai2 geng4 bu4 tong1 xiao1 xi1 ， jin1 ri4 bei1 xiu1 gui1 bu4 de2 。
- wei4 jun1 yi2 ri4 en1 ， wu4 qie4 bai3 nian2 shen1 。
- ji4 yan2 chi1 xiao3 ren2 jia1 nü3 ， shen4 wu4 jiang1 shen1 qing1 xu3 ren2 。

## 注释

## 译文

## 赏析
