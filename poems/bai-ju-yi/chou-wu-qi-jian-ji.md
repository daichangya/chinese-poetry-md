---
id: bai-ju-yi-chou-wu-qi-jian-ji
title: 酬吴七见寄
titlePinyin: chou2 wu2 qi1 jian4 ji4
titleSlug: chou-wu-qi-jian-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 曲江有病客，寻常多掩关。又闻马死来，不出身更闲。
- 闻有送书者，自起出门看。素缄署丹字，中有琼瑶篇。
- 口吟耳自听，当暑忽翛然。似漱寒玉冰，如闻商风弦。
- 首章叹时节，末句思笑言。懒慢不相访，隔街如隔山。
- 尝闻陶潜语，心远地自偏。君住安邑里，左右车徒喧。
- 竹药闭深院，琴尊开小轩。谁知市南地，转作壶中天。
- 君本上清人，名在石堂间。不知有何过，谪作人间仙。
- 常恐岁月满，飘然归紫烟。莫忘蜉蝣内，进士有同年。

## 拼音
- qu3 jiang1 you3 bing4 ke4 ， xun2 chang2 duo1 yan3 guan1 。 you4 wen2 ma3 si3 lai2 ， bu4 chu1 shen1 geng4 xian2 。
- wen2 you3 song4 shu1 zhe3 ， zi4 qi3 chu1 men2 kan4 。 su4 jian1 shu3 dan1 zi4 ， zhong1 you3 qiong2 yao2 pian1 。
- kou3 yin2 er3 zi4 ting1 ， dang1 shu3 hu1 xiao1 ran2 。 si4 shu4 han2 yu4 bing1 ， ru2 wen2 shang1 feng1 xian2 。
- shou3 zhang1 tan4 shi2 jie2 ， mo4 ju4 si1 xiao4 yan2 。 lan3 man4 bu4 xiang1 fang3 ， ge2 jie1 ru2 ge2 shan1 。
- chang2 wen2 tao2 qian2 yu3 ， xin1 yuan3 di4 zi4 pian1 。 jun1 zhu4 an1 yi4 li3 ， zuo3 you4 che1 tu2 xuan1 。
- zhu2 yao4 bi4 shen1 yuan4 ， qin2 zun1 kai1 xiao3 xuan1 。 shui2 zhi1 shi4 nan2 di4 ， zhuan3 zuo4 hu2 zhong1 tian1 。
- jun1 ben3 shang4 qing1 ren2 ， ming2 zai4 shi2 tang2 jian1 。 bu4 zhi1 you3 he2 guo4 ， zhe2 zuo4 ren2 jian1 xian1 。
- chang2 kong3 sui4 yue4 man3 ， piao1 ran2 gui1 zi3 yan1 。 mo4 wang4 fu2 you2 nei4 ， jin4 shi4 you3 tong2 nian2 。

## 注释

## 译文

## 赏析
