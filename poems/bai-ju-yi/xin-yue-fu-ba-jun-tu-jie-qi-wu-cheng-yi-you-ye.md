---
id: bai-ju-yi-xin-yue-fu-ba-jun-tu-jie-qi-wu-cheng-yi-you-ye
title: "新乐府 八骏图\t戒奇物惩佚游也"
titlePinyin: "xin1 yue4 fu3   ba1 jun4 tu2 \t jie4 qi2 wu4 cheng2 yi4 you2 ye3"
titleSlug: xin-yue-fu-ba-jun-tu-jie-qi-wu-cheng-yi-you-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 穆王八骏天马驹，后人爱之写为图。
- 背如龙兮颈如象，骨耸筋高脂肉壮。
- 日行万里疾如飞，穆王独乘何所之。
- 四荒八极蹋欲徧，三十二蹄无歇时。
- 属车轴折趁不及，黄屋草生弃若遗。
- 瑶池西赴王母宴，七庙经年不亲荐。
- 璧台南与盛姬游，明堂不复朝诸侯。
- 白云黄竹歌声动，一人荒乐万人愁。
- 周从后稷至文武，积德累功世勤苦。
- 岂知才及四代孙，心轻王业如灰土。
- 由来尤物不在大，能荡君心则为害。
- 文帝却之不肯乘，千里马去汉道兴。
- 穆王得之不为戒，八骏驹来周室坏。
- 至今此物尚称珍，不知房星之精下为怪。
- 八骏图，君莫爱。

## 拼音
- mu4 wang2 ba0 jun4 tian1 ma3 ju1 ， hou4 ren2 ai4 zhi1 xie3 wei4 tu2 。
- bei4 ru2 long2 xi1 jing3 ru2 xiang4 ， gu3 song3 jin1 gao1 zhi1 rou4 zhuang4 。
- ri4 xing2 wan4 li3 ji2 ru2 fei1 ， mu4 wang2 du2 cheng2 he2 suo3 zhi1 。
- si4 huang1 ba1 ji2 ta4 yu4 bian4 ， san1 shi2 er4 ti2 wu2 xie1 shi2 。
- shu3 che1 zhou2 zhe2 chen4 bu4 ji2 ， huang2 wu1 cao3 sheng1 qi4 ruo4 yi2 。
- yao2 chi2 xi1 fu4 wang2 mu3 yan4 ， qi1 miao4 jing1 nian2 bu4 qin1 jian4 。
- bi4 tai2 nan2 yu3 sheng4 ji1 you2 ， ming2 tang2 bu2 fu4 chao2 zhu1 hou2 。
- bai2 yun2 huang2 zhu2 ge1 sheng1 dong4 ， yi4 ren2 huang1 le4 wan4 ren2 chou2 。
- zhou1 cong2 hou4 ji4 zhi4 wen2 wu3 ， ji1 de2 lei3 gong1 shi4 qin2 ku3 。
- qi3 zhi1 cai2 ji2 si4 dai4 sun1 ， xin1 qing1 wang2 ye4 ru2 hui1 tu3 。
- you2 lai2 you2 wu4 bu2 zai4 da4 ， neng2 dang4 jun1 xin1 ze2 wei2 hai4 。
- wen2 di4 que4 zhi1 bu4 ken3 cheng2 ， qian1 li3 ma3 qu4 han4 dao4 xing1 。
- mu4 wang2 de2 zhi1 bu2 wei4 jie4 ， ba1 jun4 ju1 lai2 zhou1 shi4 huai4 。
- zhi4 jin1 ci3 wu4 shang4 cheng1 zhen1 ， bu4 zhi1 fang2 xing1 zhi1 jing1 xia4 wei4 guai4 。
- ba1 jun4 tu2 ， jun1 mo4 ai4 。

## 注释

## 译文

## 赏析
