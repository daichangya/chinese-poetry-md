---
id: bai-ju-yi-qing-zhan-zhang-er-shi-yun
title: 青毡帐二十韵
titlePinyin: qing1 zhan1 zhang4 er4 shi2 yun4
titleSlug: qing-zhan-zhang-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 合聚千羊毳，施张百子弮。骨盘边柳健，色染塞蓝鲜。
- 北制因戎创，南移逐虏迁。汰风吹不动，御雨湿弥坚。
- 有顶中央耸，无隅四向圆。傍通门豁尔，内密气温然。
- 远别关山外，初安庭户前。影孤明月夜，价重苦寒年。
- 软暖围毡毯，枪𪭢束管弦。最宜霜后地，偏称雪中天。
- 侧置低歌座，平铺小舞筵。闲多揭帘入，醉便拥袍眠。
- 铁檠移灯背，银囊带火悬。深藏晓兰焰，暗贮宿香烟。
- 兽炭休亲近，狐裘可弃捐。砚温融冻墨，瓶暖变春泉。
- 蕙帐徒招隐，茅庵浪坐禅。贫僧应叹羡，寒士定留连。
- 客宾于中接，儿孙向后传。王家夸旧物，未及此青毡。

## 拼音
- he2 ju4 qian1 yang2 cui4 ， shi1 zhang1 bai3 zi3 quan1 。 gu3 pan2 bian1 liu3 jian4 ， se4 ran3 sai1 lan2 xian1 。
- bei3 zhi4 yin1 rong2 chuang4 ， nan2 yi2 zhu2 lu3 qian1 。 tai4 feng1 chui1 bu2 dong4 ， yu4 yu3 shi1 mi2 jian1 。
- you3 ding3 zhong1 yang1 song3 ， wu2 yu2 si4 xiang4 yuan2 。 bang4 tong1 men2 huo1 er3 ， nei4 mi4 qi4 wen1 ran2 。
- yuan3 bie2 guan1 shan1 wai4 ， chu1 an1 ting2 hu4 qian2 。 ying3 gu1 ming2 yue4 ye4 ， jia4 zhong4 ku3 han2 nian2 。
- ruan3 nuan3 wei2 zhan1 tan3 ， qiang1 𪭢 shu4 guan3 xian2 。 zui4 yi2 shuang1 hou4 di4 ， pian1 cheng1 xue3 zhong1 tian1 。
- ce4 zhi4 di1 ge1 zuo4 ， ping2 pu4 xiao3 wu3 yan2 。 xian2 duo1 jie1 lian2 ru4 ， zui4 bian4 yong1 pao2 mian2 。
- tie3 qing2 yi2 deng1 bei4 ， yin2 nang2 dai4 huo3 xuan2 。 shen1 cang2 xiao3 lan2 yan4 ， an4 zhu4 su4 xiang1 yan1 。
- shou4 tan4 xiu1 qin1 jin4 ， hu2 qiu2 ke3 qi4 juan1 。 yan4 wen1 rong2 dong4 mo4 ， ping2 nuan3 bian4 chun1 quan2 。
- hui4 zhang4 tu2 zhao1 yin3 ， mao2 an1 lang4 zuo4 chan2 。 pin2 seng1 ying4 tan4 xian4 ， han2 shi4 ding4 liu2 lian2 。
- ke4 bin1 yu2 zhong1 jie1 ， er2 sun1 xiang4 hou4 chuan2 。 wang2 jia1 kua1 jiu4 wu4 ， wei4 ji2 ci3 qing1 zhan1 。

## 注释

## 译文

## 赏析
