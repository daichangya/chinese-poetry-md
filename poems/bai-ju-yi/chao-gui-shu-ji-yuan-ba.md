---
id: bai-ju-yi-chao-gui-shu-ji-yuan-ba
title: 朝归书寄元八
titlePinyin: chao2 gui1 shu1 ji4 yuan2 ba1
titleSlug: chao-gui-shu-ji-yuan-ba
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 进入阁前拜，退就廊下餐。归来昭国里，人卧马歇鞍。
- 却睡至日午，起坐心浩然。况当好时节，雨后清和天。
- 柿树绿阴合，王家庭院宽。瓶中鄠县酒，墙上终南山。
- 独眠仍独坐，开襟当风前。禅师与诗客，次第来相看。
- 要语连夜语，须眠终日眠。除非奉朝谒，此外无别牵。
- 年长身且健，官贫心甚安。幸无急病痛，不至苦饥寒。
- 自此聊以适，外缘不能干。唯应静者信，难为动者言。
- 台中元侍御，早晚作郎官。未作郎官际，无人相伴闲。

## 拼音
- jin4 ru4 ge2 qian2 bai4 ， tui4 jiu4 lang2 xia4 can1 。 gui1 lai2 zhao1 guo2 li3 ， ren2 wo4 ma3 xie1 an1 。
- que4 shui4 zhi4 ri4 wu3 ， qi3 zuo4 xin1 hao4 ran2 。 kuang4 dang1 hao3 shi2 jie2 ， yu3 hou4 qing1 he2 tian1 。
- shi4 shu4 lü4 yin1 he2 ， wang2 jia1 ting2 yuan4 kuan1 。 ping2 zhong1 hu4 xian4 jiu3 ， qiang2 shang4 zhong1 nan2 shan1 。
- du2 mian2 reng2 du2 zuo4 ， kai1 jin1 dang1 feng1 qian2 。 chan2 shi1 yu3 shi1 ke4 ， ci4 di4 lai2 xiang1 kan4 。
- yao4 yu3 lian2 ye4 yu3 ， xu1 mian2 zhong1 ri4 mian2 。 chu2 fei1 feng4 chao2 ye4 ， ci3 wai4 wu2 bie2 qian1 。
- nian2 zhang3 shen1 qie3 jian4 ， guan1 pin2 xin1 shen4 an1 。 xing4 wu2 ji2 bing4 tong4 ， bu2 zhi4 ku3 ji1 han2 。
- zi4 ci3 liao2 yi3 shi4 ， wai4 yuan2 bu4 neng2 gan4 。 wei2 ying4 jing4 zhe3 xin4 ， nan2 wei2 dong4 zhe3 yan2 。
- tai2 zhong1 yuan2 shi4 yu4 ， zao3 wan3 zuo4 lang2 guan1 。 wei4 zuo4 lang2 guan1 ji4 ， wu2 ren2 xiang1 ban4 xian2 。

## 注释

## 译文

## 赏析
