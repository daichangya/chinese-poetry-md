---
id: bai-ju-yi-xiao-tao-qian-ti-shi-shi-liu-shou-shi-er
title: 效陶潜体诗十六首 十二
titlePinyin: xiao4 tao2 qian2 ti3 shi1 shi2 liu4 shou3   shi2 er4
titleSlug: xiao-tao-qian-ti-shi-shi-liu-shou-shi-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾闻浔阳郡，昔有陶征君。
- 爱酒不爱名，忧醒不忧贫。
- 尝为彭泽令，在官才八旬。
- 愀然忽不乐，挂印著公门。
- 口吟归去来，头戴漉酒巾。
- 人吏留不得，直入故山云。
- 归来五柳下，还以酒养真。
- 人间荣与利，摆落如泥尘。
- 先生去已久，纸墨有遗文。
- 篇篇劝我饮，此外无所云。
- 我从老大来，窃慕其为人。
- 其他不可及，且傚醉昏昏。

## 拼音
- wu2 wen2 xun2 yang2 jun4 ， xi1 you3 tao2 zheng1 jun1 。
- ai4 jiu3 bu2 ai4 ming2 ， you1 xing3 bu4 you1 pin2 。
- chang2 wei4 peng2 ze2 ling4 ， zai4 guan1 cai2 ba1 xun2 。
- qiao3 ran2 hu1 bu2 le4 ， gua4 yin4 zhu4 gong1 men2 。
- kou3 yin2 gui1 qu4 lai2 ， tou2 dai4 lu4 jiu3 jin1 。
- ren2 li4 liu2 bu4 de2 ， zhi2 ru4 gu4 shan1 yun2 。
- gui1 lai2 wu3 liu3 xia4 ， hai2 yi3 jiu3 yang3 zhen1 。
- ren2 jian1 rong2 yu3 li4 ， bai3 luo4 ru2 ni2 chen2 。
- xian1 sheng1 qu4 yi3 jiu3 ， zhi3 mo4 you3 yi2 wen2 。
- pian1 pian1 quan4 wo3 yin3 ， ci3 wai4 wu2 suo3 yun2 。
- wo3 cong2 lao3 da4 lai2 ， qie4 mu4 qi2 wei4 ren2 。
- qi2 ta1 bu4 ke3 ji2 ， qie3 xiao4 zui4 hun1 hun1 。

## 注释

## 译文

## 赏析
