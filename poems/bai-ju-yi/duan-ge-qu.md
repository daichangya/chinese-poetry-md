---
id: bai-ju-yi-duan-ge-qu
title: 短歌曲
titlePinyin: duan3 ge1 qu3
titleSlug: duan-ge-qu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 世人求富贵，多为奉嗜欲。
- 盛衰不自由，得失常相逐。
- 问君少年日，苦学将干禄。
- 负笈尘中游，抱书雪前读。
- 布衾不周体，藜茹才充腹。
- 三十登宦途，五十被朝服。
- 奴温新挟纩，马肥初食粟。
- 未敢议欢游，尚为名检束。
- 耳目聋暗后，堂上调丝竹。
- 牙齿缺落时，盘中堆酒肉。
- 彼来此已去，外余中不足。
- 少壮与荣华，相避如寒燠。
- 青云去地远，白日经天速。
- 从古无奈何，短歌听一曲。

## 拼音
- shi4 ren2 qiu2 fu4 gui4 ， duo1 wei4 feng4 shi4 yu4 。
- sheng4 shuai1 bu2 zi4 you2 ， de2 shi1 chang2 xiang1 zhu2 。
- wen4 jun1 shao4 nian2 ri4 ， ku3 xue2 jiang1 gan1 lu4 。
- fu4 ji2 chen2 zhong1 you2 ， bao4 shu1 xue3 qian2 du2 。
- bu4 qin1 bu4 zhou1 ti3 ， li2 ru2 cai2 chong1 fu4 。
- san1 shi2 deng1 huan4 tu2 ， wu3 shi2 bei4 chao2 fu2 。
- nu2 wen1 xin1 xie2 kuang4 ， ma3 fei2 chu1 shi2 su4 。
- wei4 gan3 yi4 huan1 you2 ， shang4 wei4 ming2 jian3 shu4 。
- er3 mu4 long2 an4 hou4 ， tang2 shang4 tiao2 si1 zhu2 。
- ya2 chi3 que1 luo4 shi2 ， pan2 zhong1 dui1 jiu3 rou4 。
- bi3 lai2 ci3 yi3 qu4 ， wai4 yu2 zhong1 bu4 zu2 。
- shao4 zhuang4 yu3 rong2 hua2 ， xiang1 bi4 ru2 han2 yu4 。
- qing1 yun2 qu4 di4 yuan3 ， bai2 ri4 jing1 tian1 su4 。
- cong2 gu3 wu2 nai4 he2 ， duan3 ge1 ting1 yi4 qu3 。

## 注释

## 译文

## 赏析
