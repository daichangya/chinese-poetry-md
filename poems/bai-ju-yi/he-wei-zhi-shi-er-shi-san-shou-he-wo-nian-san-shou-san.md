---
id: bai-ju-yi-he-wei-zhi-shi-er-shi-san-shou-he-wo-nian-san-shou-san
title: 和微之诗二十三首 和我年三首 三
titlePinyin: he2 wei1 zhi1 shi1 er4 shi2 san1 shou3   he2 wo3 nian2 san1 shou3   san1
titleSlug: he-wei-zhi-shi-er-shi-san-shou-he-wo-nian-san-shou-san
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我年五十七，荣名得非少。
- 报国竟何如，谋身犹未了。
- 昔尝速官谤，恩大而惩小。
- 一黜鹤辞轩，七年鱼在沼。
- 将枯鳞再跃，经铩翮重矫。
- 白日上昭昭，青云高渺渺。
- 平生颇同病，老大宜相晓。
- 紫绶足可荣，白头不为夭。
- 夙怀慕箕颍，晚节期松筿。
- 何当阙下来，同拜陈情表。

## 拼音
- wo3 nian2 wu3 shi2 qi1 ， rong2 ming2 de2 fei1 shao3 。
- bao4 guo2 jing4 he2 ru2 ， mou2 shen1 you2 wei4 liao3 。
- xi1 chang2 su4 guan1 bang4 ， en1 da4 er2 cheng2 xiao3 。
- yi2 chu4 he4 ci2 xuan1 ， qi1 nian2 yu2 zai4 zhao3 。
- jiang1 ku1 lin2 zai4 yue4 ， jing1 sha1 he2 zhong4 jiao3 。
- bai2 ri4 shang4 zhao1 zhao1 ， qing1 yun2 gao1 miao3 miao3 。
- ping2 sheng1 po1 tong2 bing4 ， lao3 da4 yi2 xiang1 xiao3 。
- zi3 shou4 zu2 ke3 rong2 ， bai2 tou2 bu2 wei4 yao1 。
- su4 huai2 mu4 ji1 ying3 ， wan3 jie2 qi1 song1 xiao3 。
- he2 dang1 que1 xia4 lai2 ， tong2 bai4 chen2 qing2 biao3 。

## 注释

## 译文

## 赏析
