---
id: bai-ju-yi-zi-shu-jiang-zhi-dong-ting-hu-kou-you-gan-er-zuo
title: 自蜀江至洞庭湖口有感而作
titlePinyin: zi4 shu3 jiang1 zhi4 dong4 ting2 hu2 kou3 you3 gan3 er2 zuo4
titleSlug: zi-shu-jiang-zhi-dong-ting-hu-kou-you-gan-er-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江从西南来，浩浩无旦夕。长波逐若泻，连山凿如劈。
- 千年不壅溃，万姓无垫溺。不尔民为鱼，大哉禹之绩。
- 导岷既艰远，距海无咫尺。胡为不讫功，余水斯委积。
- 洞庭与青草，大小两相敌。混合万丈深，淼茫千里白。
- 每岁秋夏时，浩大吞七泽。水族窟穴多，农人土地窄。
- 我今尚嗟叹，禹岂不爱惜。邈未究其由，想古观遗迹。
- 疑此苗人顽，恃险不终役。帝亦无奈何，留患与今昔。
- 水流天地内，如身有血脉。滞则为疽疣，治之在针石。
- 安得禹复生，为唐水官伯。手提倚天剑，重来亲指画。
- 疏河似翦纸，决壅同裂帛。渗作膏腴田，蹋平鱼鳖宅。
- 龙宫变闾里，水府生禾麦。坐添百万户，书我司徒籍。

## 拼音
- jiang1 cong2 xi1 nan2 lai2 ， hao4 hao4 wu2 dan4 xi1 。 chang2 bo1 zhu2 ruo4 xie4 ， lian2 shan1 zao2 ru2 pi1 。
- qian1 nian2 bu4 yong1 kui4 ， wan4 xing4 wu2 dian4 ni4 。 bu4 er3 min2 wei4 yu2 ， da4 zai1 yu3 zhi1 ji4 。
- dao3 min2 ji4 jian1 yuan3 ， ju4 hai3 wu2 zhi3 chi3 。 hu2 wei4 bu2 qi4 gong1 ， yu2 shui3 si1 wei3 ji1 。
- dong4 ting2 yu3 qing1 cao3 ， da4 xiao3 liang3 xiang1 di2 。 hun4 he2 wan4 zhang4 shen1 ， miao3 mang2 qian1 li3 bai2 。
- mei3 sui4 qiu1 xia4 shi2 ， hao4 da4 tun1 qi1 ze2 。 shui3 zu2 ku1 xue2 duo1 ， nong2 ren2 tu3 di4 zhai3 。
- wo3 jin1 shang4 jie1 tan4 ， yu3 qi3 bu2 ai4 xi1 。 miao3 wei4 jiu1 qi2 you2 ， xiang3 gu3 guan1 yi2 ji4 。
- yi2 ci3 miao2 ren2 wan2 ， shi4 xian3 bu4 zhong1 yi4 。 di4 yi4 wu2 nai4 he2 ， liu2 huan4 yu3 jin1 xi1 。
- shui3 liu2 tian1 di4 nei4 ， ru2 shen1 you3 xue4 mai4 。 zhi4 ze2 wei4 ju1 you2 ， zhi4 zhi1 zai4 zhen1 shi2 。
- an1 de2 yu3 fu4 sheng1 ， wei4 tang2 shui3 guan1 bo2 。 shou3 ti2 yi3 tian1 jian4 ， chong2 lai2 qin1 zhi3 hua4 。
- shu1 he2 si4 jian3 zhi3 ， jue2 yong1 tong2 lie4 bo2 。 shen4 zuo4 gao1 yu2 tian2 ， ta4 ping2 yu2 bie1 zhai2 。
- long2 gong1 bian4 lü2 li3 ， shui3 fu3 sheng1 he2 mai4 。 zuo4 tian1 bai3 wan4 hu4 ， shu1 wo3 si1 tu2 ji2 。

## 注释

## 译文

## 赏析
