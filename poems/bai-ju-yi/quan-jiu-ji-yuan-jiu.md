---
id: bai-ju-yi-quan-jiu-ji-yuan-jiu
title: 劝酒寄元九
titlePinyin: quan4 jiu3 ji4 yuan2 jiu3
titleSlug: quan-jiu-ji-yuan-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 薤叶有朝露，槿枝无宿花。君今亦如此，促促生有涯。
- 既不逐禅僧，林下学楞伽。又不随道士，山中炼丹砂。
- 百年夜分半，一岁春无多。何不饮美酒，胡然自悲嗟。
- 俗号销愁药，神速无以加。一杯驱世虑，两杯反天和。
- 三杯即酩酊，或笑任狂歌。陶陶复兀兀，吾孰知其他。
- 况在名利途，平生有风波。深心藏陷阱，巧言织网罗。
- 举目非不见，不醉欲如何。

## 拼音
- xie4 ye4 you3 chao2 lu4 ， jin3 zhi1 wu2 su4 hua1 。 jun1 jin1 yi4 ru2 ci3 ， cu4 cu4 sheng1 you3 ya2 。
- ji4 bu4 zhu2 chan2 seng1 ， lin2 xia4 xue2 leng2 jia1 。 you4 bu4 sui2 dao4 shi4 ， shan1 zhong1 lian4 dan1 sha1 。
- bai3 nian2 ye4 fen1 ban4 ， yi2 sui4 chun1 wu2 duo1 。 he2 bu4 yin3 mei3 jiu3 ， hu2 ran2 zi4 bei1 jie1 。
- su2 hao4 xiao1 chou2 yao4 ， shen2 su4 wu2 yi3 jia1 。 yi4 bei1 qu1 shi4 lü4 ， liang3 bei1 fan3 tian1 he2 。
- san1 bei1 ji2 ming3 ding1 ， huo4 xiao4 ren4 kuang2 ge1 。 tao2 tao2 fu4 wu4 wu4 ， wu2 shu2 zhi1 qi2 ta1 。
- kuang4 zai4 ming2 li4 tu2 ， ping2 sheng1 you3 feng1 bo1 。 shen1 xin1 cang2 xian4 jing3 ， qiao3 yan2 zhi1 wang3 luo2 。
- ju3 mu4 fei1 bu2 jian4 ， bu2 zui4 yu4 ru2 he2 。

## 注释

## 译文

## 赏析
