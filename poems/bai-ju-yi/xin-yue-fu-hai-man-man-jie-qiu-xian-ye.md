---
id: bai-ju-yi-xin-yue-fu-hai-man-man-jie-qiu-xian-ye
title: "新乐府 海漫漫\t戒求仙也"
titlePinyin: "xin1 yue4 fu3   hai3 man4 man4 \t jie4 qiu2 xian1 ye3"
titleSlug: xin-yue-fu-hai-man-man-jie-qiu-xian-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 海漫漫，直下无底傍无边。
- 云涛烟浪最深处，人传中有三神山。
- 山上多生不死药，服之羽化为天仙。
- 秦皇汉武信此语，方士年年采药去。
- 蓬莱今古但闻名，烟水茫茫无觅处。
- 海漫漫，风浩浩，眼穿不见蓬莱岛。
- 不见蓬莱不敢归，童男丱女舟中老。
- 徐福文成多诳诞，上元太一虚祈祷。
- 君看骊山顶上茂陵头，毕竟悲风吹蔓草。
- 何况玄元圣祖五千言，不言药，不言仙，不言白日升青天。

## 拼音
- hai3 man4 man4 ， zhi2 xia4 wu2 di3 bang4 wu2 bian1 。
- yun2 tao1 yan1 lang4 zui4 shen1 chu4 ， ren2 chuan2 zhong1 you3 san1 shen2 shan1 。
- shan1 shang4 duo1 sheng1 bu4 si3 yao4 ， fu2 zhi1 yu3 hua4 wei2 tian1 xian1 。
- qin2 huang2 han4 wu3 xin4 ci3 yu3 ， fang1 shi4 nian2 nian2 cai3 yao4 qu4 。
- peng2 lai2 jin1 gu3 dan4 wen2 ming2 ， yan1 shui3 mang2 mang2 wu2 mi4 chu4 。
- hai3 man4 man4 ， feng1 hao4 hao4 ， yan3 chuan1 bu2 jian4 peng2 lai2 dao3 。
- bu2 jian4 peng2 lai2 bu4 gan3 gui1 ， tong2 nan2 guan4 nü3 zhou1 zhong1 lao3 。
- xu2 fu2 wen2 cheng2 duo1 kuang2 dan4 ， shang4 yuan2 tai4 yi4 xu1 qi2 dao3 。
- jun1 kan4 li2 shan1 ding3 shang4 mao4 ling2 tou2 ， bi4 jing4 bei1 feng1 chui1 man4 cao3 。
- he2 kuang4 xuan2 yuan2 sheng4 zu3 wu3 qian1 yan2 ， bu4 yan2 yao4 ， bu4 yan2 xian1 ， bu4 yan2 bai2 ri4 sheng1 qing1 tian1 。

## 注释

## 译文

## 赏析
