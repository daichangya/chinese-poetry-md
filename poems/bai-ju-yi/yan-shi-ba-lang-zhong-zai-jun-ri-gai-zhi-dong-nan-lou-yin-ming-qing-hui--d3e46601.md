---
id: bai-ju-yi-yan-shi-ba-lang-zhong-zai-jun-ri-gai-zhi-dong-nan-lou-yin-ming-qing-hui--d3e46601
title: 严十八郎中在郡日改制东南楼因名清辉未立标榜征归郎署予既到郡性爱楼居宴游其间颇有幽致聊成十韵兼戏寄严
titlePinyin: yan2 shi2 ba1 lang2 zhong1 zai4 jun4 ri4 gai3 zhi4 dong1 nan2 lou2 yin1 ming2 qing1 hui1 wei4 li4 biao1 bang3 zheng1 gui1 lang2 shu3 yu3 ji4 dao4 jun4 xing4 ai4 lou2 ju1 yan4 you2 qi2 jian1 po1 you3 you1 zhi4 liao2 cheng2 shi2 yun4 jian1 xi4 ji4 yan2
titleSlug: yan-shi-ba-lang-zhong-zai-jun-ri-gai-zhi-dong-nan-lou-yin-ming-qing-hui--d3e46601
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 严郎置兹楼，立名曰清辉。未及署花榜，遽征还粉闱。
- 去来三四年，尘土登者稀。今春新太守，洒扫施帘帏。
- 院柳烟婀娜，簷花雪霏微。看山倚前户，待月阐东扉。
- 碧窗戛瑶瑟，朱栏飘舞衣。烧香卷幕坐，风燕双双飞。
- 君作不得住，我来幸因依。始知天地间，灵境有所归。

## 拼音
- yan2 lang2 zhi4 zi1 lou2 ， li4 ming2 yue1 qing1 hui1 。 wei4 ji2 shu3 hua1 bang3 ， ju4 zheng1 hai2 fen3 wei2 。
- qu4 lai2 san1 si4 nian2 ， chen2 tu3 deng1 zhe3 xi1 。 jin1 chun1 xin1 tai4 shou3 ， sa3 sao3 shi1 lian2 wei2 。
- yuan4 liu3 yan1 e1 nuo2 ， yan2 hua1 xue3 fei1 wei1 。 kan4 shan1 yi3 qian2 hu4 ， dai4 yue4 chan3 dong1 fei1 。
- bi4 chuang1 jia2 yao2 se4 ， zhu1 lan2 piao1 wu3 yi1 。 shao1 xiang1 juan4 mu4 zuo4 ， feng1 yan4 shuang1 shuang1 fei1 。
- jun1 zuo4 bu4 de2 zhu4 ， wo3 lai2 xing4 yin1 yi1 。 shi3 zhi1 tian1 di4 jian1 ， ling2 jing4 you3 suo3 gui1 。

## 注释

## 译文

## 赏析
