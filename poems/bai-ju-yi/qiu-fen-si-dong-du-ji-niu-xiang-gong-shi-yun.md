---
id: bai-ju-yi-qiu-fen-si-dong-du-ji-niu-xiang-gong-shi-yun
title: 求分司东都，寄牛相公十韵
titlePinyin: qiu2 fen1 si1 dong1 du1 ， ji4 niu2 xiang4 gong0 shi2 yun4
titleSlug: qiu-fen-si-dong-du-ji-niu-xiang-gong-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忽忽心如梦，星星鬓似丝。纵贫长有酒，虽老未抛诗。
- 俭薄身都惯，疏顽性颇宜。饭粗餐亦饱，被暖起常迟。
- 万里归何得，三年伴是谁。华亭鹤不去，天竺石相随。
- 王尹贳将马，田家卖与池。开门闲坐日，绕水独行时。
- 懒慢交游许，衰羸相府知。官寮幸无事，可惜不分司。

## 拼音
- hu1 hu1 xin1 ru2 meng4 ， xing1 xing1 bin4 si4 si1 。 zong4 pin2 chang2 you3 jiu3 ， sui1 lao3 wei4 pao1 shi1 。
- jian3 bao2 shen1 dou1 guan4 ， shu1 wan2 xing4 po1 yi2 。 fan4 cu1 can1 yi4 bao3 ， bei4 nuan3 qi3 chang2 chi2 。
- wan4 li3 gui1 he2 de2 ， san1 nian2 ban4 shi4 shui2 。 hua2 ting2 he4 bu2 qu4 ， tian1 zhu2 shi2 xiang1 sui2 。
- wang2 yin3 shi4 jiang1 ma3 ， tian2 jia1 mai4 yu3 chi2 。 kai1 men2 xian2 zuo4 ri4 ， rao4 shui3 du2 xing2 shi2 。
- lan3 man4 jiao1 you2 xu3 ， shuai1 lei2 xiang1 fu3 zhi1 。 guan1 liao2 xing4 wu2 shi4 ， ke3 xi1 bu4 fen1 si1 。

## 注释

## 译文

## 赏析
