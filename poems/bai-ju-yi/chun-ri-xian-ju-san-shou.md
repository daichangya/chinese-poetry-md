---
id: bai-ju-yi-chun-ri-xian-ju-san-shou
title: 春日闲居三首
titlePinyin: chun1 ri4 xian2 ju1 san1 shou3
titleSlug: chun-ri-xian-ju-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 陶云爱吾庐，吾亦爱吾屋。屋中有琴书，聊以慰幽独。
- 是时三月半，花落庭芜绿。舍上晨鸠鸣，窗间春睡足。
- 睡足起闲坐，景晏方栉沐。今日非十斋，庖童馈鱼肉。
- 饥来恣餐歠，冷热随所欲。饱竟快搔爬，筋骸无检束。
- 岂徒畅肢体，兼欲遗耳目。便可傲松乔，何假杯中渌。
- 广池春水准，群鱼恣游泳。新林绿阴成，众鸟欣相鸣。
- 时我亦潇洒，适无累与病。鱼鸟人则殊，同归于遂性。
- 缅思山梁雉，时哉感孔圣。圣人不得所，慨然叹时命。
- 我今对鳞羽，取乐成谣咏。得所仍得时，吾生一何幸。
- 劳者不觉歌，歌其劳苦事。逸者不觉歌，歌其逸乐意。
- 问我逸如何，闲居多兴味。问我乐如何，闲官少忧累。
- 又问俸厚薄，百千随月至。又问年几何，七十行欠二。
- 所得皆过望，省躬良可愧。马闲无羁绊，鹤老有禄位。
- 设自为化工，优饶只如是。安得不歌咏，默默受天赐。

## 拼音
- tao2 yun2 ai4 wu2 lu2 ， wu2 yi4 ai4 wu2 wu1 。 wu1 zhong1 you3 qin2 shu1 ， liao2 yi3 wei4 you1 du2 。
- shi4 shi2 san1 yue4 ban4 ， hua1 luo4 ting2 wu2 lü4 。 she4 shang4 chen2 jiu1 ming2 ， chuang1 jian1 chun1 shui4 zu2 。
- shui4 zu2 qi3 xian2 zuo4 ， jing3 yan4 fang1 zhi4 mu4 。 jin1 ri4 fei1 shi2 zhai1 ， pao2 tong2 kui4 yu2 rou4 。
- ji1 lai2 zi4 can1 chuo4 ， leng3 re4 sui2 suo3 yu4 。 bao3 jing4 kuai4 sao1 pa2 ， jin1 hai2 wu2 jian3 shu4 。
- qi3 tu2 chang4 zhi1 ti3 ， jian1 yu4 yi2 er3 mu4 。 bian4 ke3 ao4 song1 qiao2 ， he2 jia3 bei1 zhong1 lu4 。
- guang3 chi2 chun1 shui3 zhun3 ， qun2 yu2 zi4 you2 yong3 。 xin1 lin2 lü4 yin1 cheng2 ， zhong4 niao3 xin1 xiang1 ming2 。
- shi2 wo3 yi4 xiao1 sa3 ， shi4 wu2 lei4 yu3 bing4 。 yu2 niao3 ren2 ze2 shu1 ， tong2 gui1 yu2 sui4 xing4 。
- mian3 si1 shan1 liang2 zhi4 ， shi2 zai1 gan3 kong3 sheng4 。 sheng4 ren2 bu4 de2 suo3 ， kai3 ran2 tan4 shi2 ming4 。
- wo3 jin1 dui4 lin2 yu3 ， qu3 le4 cheng2 yao2 yong3 。 de2 suo3 reng2 de2 shi2 ， wu2 sheng1 yi4 he2 xing4 。
- lao2 zhe3 bu4 jue2 ge1 ， ge1 qi2 lao2 ku3 shi4 。 yi4 zhe3 bu4 jue2 ge1 ， ge1 qi2 yi4 le4 yi4 。
- wen4 wo3 yi4 ru2 he2 ， xian2 ju1 duo1 xing4 wei4 。 wen4 wo3 le4 ru2 he2 ， xian2 guan1 shao3 you1 lei4 。
- you4 wen4 feng4 hou4 bao2 ， bai3 qian1 sui2 yue4 zhi4 。 you4 wen4 nian2 ji3 he2 ， qi1 shi2 hang2 qian4 er4 。
- suo3 de2 jie1 guo4 wang4 ， sheng3 gong1 liang2 ke3 kui4 。 ma3 xian2 wu2 ji1 ban4 ， he4 lao3 you3 lu4 wei4 。
- she4 zi4 wei4 hua4 gong1 ， you1 rao2 zhi1 ru2 shi4 。 an1 de2 bu4 ge1 yong3 ， mo4 mo4 shou4 tian1 ci4 。

## 注释

## 译文

## 赏析
