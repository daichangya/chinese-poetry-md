---
id: bai-ju-yi-dong-po-zhong-hua-er-shou
title: 东坡种花二首
titlePinyin: dong1 po1 zhong3 hua1 er4 shou3
titleSlug: dong-po-zhong-hua-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 持钱买花树，城东坡上栽。但购有花者，不限桃杏梅。
- 百果参杂种，千枝次第开。天时有早晚，地力无高低。
- 红者霞艳艳，白者雪皑皑。游蜂逐不去，好鸟亦来栖。
- 前有长流水，下有小平台。时拂台上石，一举风前杯。
- 花枝荫我头，花蕊落我怀。独酌复独咏，不觉月平西。
- 巴俗不爱花，竟春无人来。唯此醉太守，尽日不能回。
- 东坡春向暮，树木今何如。漠漠花落尽，翳翳叶生初。
- 每日领童仆，荷锄仍决渠。刬土壅其本，引泉溉其枯。
- 小树低数尺，大树长丈余。封植来几时，高下随扶疏。
- 养树既如此，养民亦何殊。将欲茂枝叶，必先救根株。
- 云何救根株，劝农均赋租。云何茂枝叶，省事宽刑书。
- 移此为郡政，庶几甿俗苏。

## 拼音
- chi2 qian2 mai3 hua1 shu4 ， cheng2 dong1 po1 shang4 zai1 。 dan4 gou4 you3 hua1 zhe3 ， bu2 xian4 tao2 xing4 mei2 。
- bai3 guo3 can1 za2 zhong3 ， qian1 zhi1 ci4 di4 kai1 。 tian1 shi2 you3 zao3 wan3 ， di4 li4 wu2 gao1 di1 。
- hong2 zhe3 xia2 yan4 yan4 ， bai2 zhe3 xue3 ai2 ai2 。 you2 feng1 zhu2 bu2 qu4 ， hao3 niao3 yi4 lai2 qi1 。
- qian2 you3 chang2 liu2 shui3 ， xia4 you3 xiao3 ping2 tai2 。 shi2 fu2 tai2 shang4 shi2 ， yi4 ju3 feng1 qian2 bei1 。
- hua1 zhi1 yin4 wo3 tou2 ， hua1 rui3 luo4 wo3 huai2 。 du2 zhuo2 fu4 du2 yong3 ， bu4 jue2 yue4 ping2 xi1 。
- ba1 su2 bu2 ai4 hua1 ， jing4 chun1 wu2 ren2 lai2 。 wei2 ci3 zui4 tai4 shou3 ， jin4 ri4 bu4 neng2 hui2 。
- dong1 po1 chun1 xiang4 mu4 ， shu4 mu4 jin1 he2 ru2 。 mo4 mo4 hua1 luo4 jin4 ， yi4 yi4 ye4 sheng1 chu1 。
- mei3 ri4 ling3 tong2 pu2 ， he2 chu2 reng2 jue2 qu2 。 chan3 tu3 yong1 qi2 ben3 ， yin3 quan2 gai4 qi2 ku1 。
- xiao3 shu4 di1 shu4 chi3 ， da4 shu4 chang2 zhang4 yu2 。 feng1 zhi2 lai2 ji3 shi2 ， gao1 xia4 sui2 fu2 shu1 。
- yang3 shu4 ji4 ru2 ci3 ， yang3 min2 yi4 he2 shu1 。 jiang1 yu4 mao4 zhi1 ye4 ， bi4 xian1 jiu4 gen1 zhu1 。
- yun2 he2 jiu4 gen1 zhu1 ， quan4 nong2 jun1 fu4 zu1 。 yun2 he2 mao4 zhi1 ye4 ， sheng3 shi4 kuan1 xing2 shu1 。
- yi2 ci3 wei4 jun4 zheng4 ， shu4 ji1 meng2 su2 su1 。

## 注释

## 译文

## 赏析
