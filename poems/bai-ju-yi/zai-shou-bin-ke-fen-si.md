---
id: bai-ju-yi-zai-shou-bin-ke-fen-si
title: 再授宾客分司
titlePinyin: zai4 shou4 bin1 ke4 fen1 si1
titleSlug: zai-shou-bin-ke-fen-si
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 优稳四皓官，清崇三品列。伊予再尘忝，内愧非才哲。
- 俸钱七八万，给受无虚月。分命在东司，又不劳朝谒。
- 既资闲养疾，亦赖慵藏拙。宾友得从容，琴觞恣怡悦。
- 乘篮城外去，系马花前歇。六游金谷春，五看龙门雪。
- 吾若默无语，安知吾快活。吾欲更尽言，复恐人豪夺。
- 应为时所笑，苦惜分司阙。但问适意无，岂论官冷热。

## 拼音
- you1 wen3 si4 hao4 guan1 ， qing1 chong2 san1 pin3 lie4 。 yi1 yu3 zai4 chen2 tian3 ， nei4 kui4 fei1 cai2 zhe2 。
- feng4 qian2 qi1 ba1 wan4 ， gei3 shou4 wu2 xu1 yue4 。 fen1 ming4 zai4 dong1 si1 ， you4 bu4 lao2 chao2 ye4 。
- ji4 zi1 xian2 yang3 ji2 ， yi4 lai4 yong1 cang2 zhuo1 。 bin1 you3 de2 cong2 rong2 ， qin2 shang1 zi4 yi2 yue4 。
- cheng2 lan2 cheng2 wai4 qu4 ， xi4 ma3 hua1 qian2 xie1 。 liu4 you2 jin1 gu3 chun1 ， wu3 kan4 long2 men2 xue3 。
- wu2 ruo4 mo4 wu2 yu3 ， an1 zhi1 wu2 kuai4 huo2 。 wu2 yu4 geng4 jin4 yan2 ， fu4 kong3 ren2 hao2 duo2 。
- ying4 wei4 shi2 suo3 xiao4 ， ku3 xi1 fen1 si1 que1 。 dan4 wen4 shi4 yi4 wu2 ， qi3 lun4 guan1 leng3 re4 。

## 注释

## 译文

## 赏析
