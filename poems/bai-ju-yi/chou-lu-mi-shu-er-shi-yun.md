---
id: bai-ju-yi-chou-lu-mi-shu-er-shi-yun
title: 酬卢秘书二十韵
titlePinyin: chou2 lu2 mi4 shu1 er4 shi2 yun4
titleSlug: chou-lu-mi-shu-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 谬历文场选，惭非翰苑才。云霄高暂致，毛羽弱先摧。
- 识分忘轩冕，知归返草莱。杜陵书积蠹，丰狱剑生苔。
- 晦厌鸣鸡雨，春惊震蛰雷。旧恩收坠履，新律动寒灰。
- 凤诏容徐起，鹓行许重陪。衰颜虽拂拭，蹇步尚低徊。
- 睡少钟偏警，行迟漏苦摧。风霜趁朝去，泥雪拜陵回。
- 上感君犹念，傍惭友或推。石顽镌费匠，女丑嫁劳媒。
- 倏忽青春度，奔波白日颓。性将时共背，病与老俱来。
- 闻有蓬壶客，知怀杞梓材。世家标甲第，官职滞麟台。
- 笔尽铅黄点，诗成锦绣堆。尝思豁云雾，忽喜访尘埃。
- 心为论文合，眉因劝善开。不胜珍重意，满袖写琼瑰。

## 拼音
- miu4 li4 wen2 chang3 xuan3 ， can2 fei1 han4 yuan4 cai2 。 yun2 xiao1 gao1 zan4 zhi4 ， mao2 yu3 ruo4 xian1 cui1 。
- shi2 fen1 wang4 xuan1 mian3 ， zhi1 gui1 fan3 cao3 lai2 。 du4 ling2 shu1 ji1 du4 ， feng1 yu4 jian4 sheng1 tai2 。
- hui4 yan4 ming2 ji1 yu3 ， chun1 jing1 zhen4 zhe2 lei2 。 jiu4 en1 shou1 zhui4 lü3 ， xin1 lü4 dong4 han2 hui1 。
- feng4 zhao4 rong2 xu2 qi3 ， yuan1 xing2 xu3 zhong4 pei2 。 shuai1 yan2 sui1 fu2 shi4 ， jian3 bu4 shang4 di1 huai2 。
- shui4 shao3 zhong1 pian1 jing3 ， xing2 chi2 lou4 ku3 cui1 。 feng1 shuang1 chen4 chao2 qu4 ， ni2 xue3 bai4 ling2 hui2 。
- shang4 gan3 jun1 you2 nian4 ， bang4 can2 you3 huo4 tui1 。 shi2 wan2 juan1 fei4 jiang4 ， nü3 chou3 jia4 lao2 mei2 。
- shu1 hu1 qing1 chun1 du4 ， ben1 bo1 bai2 ri4 tui2 。 xing4 jiang1 shi2 gong4 bei4 ， bing4 yu3 lao3 ju4 lai2 。
- wen2 you3 peng2 hu2 ke4 ， zhi1 huai2 qi3 zi3 cai2 。 shi4 jia1 biao1 jia3 di4 ， guan1 zhi2 zhi4 lin2 tai2 。
- bi3 jin4 qian1 huang2 dian3 ， shi1 cheng2 jin3 xiu4 dui1 。 chang2 si1 huo1 yun2 wu4 ， hu1 xi3 fang3 chen2 ai1 。
- xin1 wei4 lun4 wen2 he2 ， mei2 yin1 quan4 shan4 kai1 。 bu2 sheng4 zhen1 zhong4 yi4 ， man3 xiu4 xie3 qiong2 gui1 。

## 注释

## 译文

## 赏析
