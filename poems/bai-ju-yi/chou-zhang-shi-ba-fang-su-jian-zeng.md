---
id: bai-ju-yi-chou-zhang-shi-ba-fang-su-jian-zeng
title: 酬张十八访宿见赠
titlePinyin: chou2 zhang1 shi2 ba1 fang3 su4 jian4 zeng4
titleSlug: chou-zhang-shi-ba-fang-su-jian-zeng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔我为近臣，君常稀到门。今我官职冷，君君来往频。
- 我受狷介性，立为顽拙身。平生虽寡合，合即无缁磷。
- 况君秉高义，富贵视如云。五侯三相家，眼冷不见君。
- 问其所与游，独言韩舍人。其次即及我，我愧非其伦。
- 胡为谬相爱，岁晚逾勤勤。落然颓簷下，一话夜达晨。
- 床单食味薄，亦不嫌我贫。日高上马去，相顾犹逡巡。
- 长安久无雨，日赤风昏昏。怜君将病眼，为我犯埃尘。
- 远从延康里，来访曲江滨。所重君子道，不独愧相亲。

## 拼音
- xi1 wo3 wei4 jin4 chen2 ， jun1 chang2 xi1 dao4 men2 。 jin1 wo3 guan1 zhi2 leng3 ， jun1 jun1 lai2 wang3 pin2 。
- wo3 shou4 juan4 jie4 xing4 ， li4 wei4 wan2 zhuo1 shen1 。 ping2 sheng1 sui1 gua3 he2 ， he2 ji2 wu2 zi1 lin2 。
- kuang4 jun1 bing3 gao1 yi4 ， fu4 gui4 shi4 ru2 yun2 。 wu3 hou2 san1 xiang1 jia1 ， yan3 leng3 bu2 jian4 jun1 。
- wen4 qi2 suo3 yu3 you2 ， du2 yan2 han2 she4 ren2 。 qi2 ci4 ji2 ji2 wo3 ， wo3 kui4 fei1 qi2 lun2 。
- hu2 wei4 miu4 xiang1 ai4 ， sui4 wan3 yu2 qin2 qin2 。 luo4 ran2 tui2 yan2 xia4 ， yi2 hua4 ye4 da2 chen2 。
- chuang2 dan1 shi2 wei4 bao2 ， yi4 bu4 xian2 wo3 pin2 。 ri4 gao1 shang4 ma3 qu4 ， xiang1 gu4 you2 qun1 xun2 。
- chang2 an1 jiu3 wu2 yu3 ， ri4 chi4 feng1 hun1 hun1 。 lian2 jun1 jiang1 bing4 yan3 ， wei4 wo3 fan4 ai1 chen2 。
- yuan3 cong2 yan2 kang1 li3 ， lai2 fang3 qu3 jiang1 bin1 。 suo3 zhong4 jun1 zi3 dao4 ， bu4 du2 kui4 xiang1 qin1 。

## 注释

## 译文

## 赏析
