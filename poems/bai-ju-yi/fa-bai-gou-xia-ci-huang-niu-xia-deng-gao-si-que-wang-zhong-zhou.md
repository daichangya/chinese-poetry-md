---
id: bai-ju-yi-fa-bai-gou-xia-ci-huang-niu-xia-deng-gao-si-que-wang-zhong-zhou
title: 发白狗峡次黄牛峡登高寺却望忠州
titlePinyin: fa1 bai2 gou3 xia2 ci4 huang2 niu2 xia2 deng1 gao1 si4 que4 wang4 zhong1 zhou1
titleSlug: fa-bai-gou-xia-ci-huang-niu-xia-deng-gao-si-que-wang-zhong-zhou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白狗次黄牛，滩如竹节稠。
- 路穿天地险，人续古今愁。
- 忽见千花塔，因停一叶舟。
- 畏途常迫促，静境暂淹留。
- 巴曲春全尽，巫阳雨半收。
- 北归虽引领，南望亦回头。
- 昔去悲殊俗，今来念旧游。
- 别僧山北寺，抛竹水西楼。
- 郡树花如雪，军厨酒似油。
- 时时大开口，自笑忆忠州。

## 拼音
- bai2 gou3 ci4 huang2 niu2 ， tan1 ru2 zhu2 jie2 chou2 。
- lu4 chuan1 tian1 di4 xian3 ， ren2 xu4 gu3 jin1 chou2 。
- hu1 jian4 qian1 hua1 ta3 ， yin1 ting2 yi2 ye4 zhou1 。
- wei4 tu2 chang2 po4 cu4 ， jing4 jing4 zan4 yan1 liu2 。
- ba1 qu3 chun1 quan2 jin4 ， wu1 yang2 yu3 ban4 shou1 。
- bei3 gui1 sui1 yin3 ling3 ， nan2 wang4 yi4 hui2 tou2 。
- xi1 qu4 bei1 shu1 su2 ， jin1 lai2 nian4 jiu4 you2 。
- bie2 seng1 shan1 bei3 si4 ， pao1 zhu2 shui3 xi1 lou2 。
- jun4 shu4 hua1 ru2 xue3 ， jun1 chu2 jiu3 si4 you2 。
- shi2 shi2 da4 kai1 kou3 ， zi4 xiao4 yi4 zhong1 zhou1 。

## 注释

## 译文

## 赏析
