---
id: bai-ju-yi-he-wei-zhi-shi-er-shi-san-shou-he-chen-xing-yin-bao-wen-gui-er
title: 和微之诗二十三首：和晨兴因报问龟儿
titlePinyin: he2 wei1 zhi1 shi1 er4 shi2 san1 shou3 ： he2 chen2 xing1 yin1 bao4 wen4 gui1 er2
titleSlug: he-wei-zhi-shi-er-shi-san-shou-he-chen-xing-yin-bao-wen-gui-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 冬旦寒惨澹，云日无晶辉。当此岁暮感，见君晨兴诗。
- 君诗亦多苦，苦在兄远离。我苦不在远，缠绵肝与脾。
- 西院病孀妇，后床孤侄儿。黄昏一恸后，夜半十起时。
- 病眼两行血，衰鬓万茎丝。咽绝五脏脉，瘦消百骸脂。
- 双目失一目，四肢断两肢。不如溘然逝，安用半活为。
- 谁谓荼檗苦，荼檗甘如饴。谁谓汤火热，汤火冷如澌。
- 前时君寄诗，忧念问阿龟。喉燥声气窒，经年无报辞。
- 及睹晨兴句，未吟先涕垂。因兹涟洳际，一吐心中悲。
- 茫茫四海间，此苦唯君知。去我四千里，使我告诉谁。
- 仰头向青天，但见雁南飞。凭雁寄一语，为我达微之。
- 弦绝有续胶，树斩可接枝。唯我中肠断，应无连得期。

## 拼音
- dong1 dan4 han2 can3 dan4 ， yun2 ri4 wu2 jing1 hui1 。 dang1 ci3 sui4 mu4 gan3 ， jian4 jun1 chen2 xing1 shi1 。
- jun1 shi1 yi4 duo1 ku3 ， ku3 zai4 xiong1 yuan3 li2 。 wo3 ku3 bu2 zai4 yuan3 ， chan2 mian2 gan1 yu3 pi2 。
- xi1 yuan4 bing4 shuang1 fu4 ， hou4 chuang2 gu1 zhi2 er2 。 huang2 hun1 yi2 tong4 hou4 ， ye4 ban4 shi2 qi3 shi2 。
- bing4 yan3 liang3 hang2 xue4 ， shuai1 bin4 wan4 jing1 si1 。 yan4 jue2 wu3 zang1 mai4 ， shou4 xiao1 bai3 hai2 zhi1 。
- shuang1 mu4 shi1 yi2 mu4 ， si4 zhi1 duan4 liang3 zhi1 。 bu4 ru2 ke4 ran2 shi4 ， an1 yong4 ban4 huo2 wei4 。
- shui2 wei4 tu2 bo4 ku3 ， tu2 bo4 gan1 ru2 yi2 。 shui2 wei4 tang1 huo3 re4 ， tang1 huo3 leng3 ru2 si1 。
- qian2 shi2 jun1 ji4 shi1 ， you1 nian4 wen4 a1 gui1 。 hou2 zao4 sheng1 qi4 zhi4 ， jing1 nian2 wu2 bao4 ci2 。
- ji2 du3 chen2 xing1 ju4 ， wei4 yin2 xian1 ti4 chui2 。 yin1 zi1 lian2 ru4 ji4 ， yi4 tu3 xin1 zhong1 bei1 。
- mang2 mang2 si4 hai3 jian1 ， ci3 ku3 wei2 jun1 zhi1 。 qu4 wo3 si4 qian1 li3 ， shi3 wo3 gao4 su4 shui2 。
- yang3 tou2 xiang4 qing1 tian1 ， dan4 jian4 yan4 nan2 fei1 。 ping2 yan4 ji4 yi4 yu3 ， wei4 wo3 da2 wei1 zhi1 。
- xian2 jue2 you3 xu4 jiao1 ， shu4 zhan3 ke3 jie1 zhi1 。 wei2 wo3 zhong1 chang2 duan4 ， ying4 wu2 lian2 de2 qi1 。

## 注释

## 译文

## 赏析
