---
id: bai-ju-yi-he-da-shi-shi-shou-he-zhi-mei
title: 和答诗十首：和雉媒
titlePinyin: he2 da2 shi1 shi2 shou3 ： he2 zhi4 mei2
titleSlug: he-da-shi-shi-shou-he-zhi-mei
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吟君雉媒什，一哂复一叹。和之一何晚，今日乃成篇。
- 岂唯鸟有之，抑亦人复然。张陈刎颈交，竟以势不完。
- 至今不平气，塞绝泜水源。赵襄骨肉亲，亦以利相残。
- 至今不善名，高于磨笄山。况此笼中雉，志在饮啄间。
- 稻粱暂入口，性已随人迁。身苦亦自忘，同族何足言。
- 但恨为媒拙，不足以自全。劝君今日后，养鸟养青鸾。
- 青鸾一失侣，至死守孤单。劝君今日后，结客结任安。
- 主人宾客去，独住在门阑。

## 拼音
- yin2 jun1 zhi4 mei2 shen2 ， yi4 shen3 fu4 yi2 tan4 。 he2 zhi1 yi1 he2 wan3 ， jin1 ri4 nai3 cheng2 pian1 。
- qi3 wei2 niao3 you3 zhi1 ， yi4 yi4 ren2 fu4 ran2 。 zhang1 chen2 wen3 jing3 jiao1 ， jing4 yi3 shi4 bu4 wan2 。
- zhi4 jin1 bu4 ping2 qi4 ， sai1 jue2 zhi1 shui3 yuan2 。 zhao4 xiang1 gu3 rou4 qin1 ， yi4 yi3 li4 xiang1 can2 。
- zhi4 jin1 bu2 shan4 ming2 ， gao1 yu2 mo2 ji1 shan1 。 kuang4 ci3 long2 zhong1 zhi4 ， zhi4 zai4 yin3 zhuo2 jian1 。
- dao4 liang2 zan4 ru4 kou3 ， xing4 yi3 sui2 ren2 qian1 。 shen1 ku3 yi4 zi4 wang4 ， tong2 zu2 he2 zu2 yan2 。
- dan4 hen4 wei4 mei2 zhuo1 ， bu4 zu2 yi3 zi4 quan2 。 quan4 jun1 jin1 ri4 hou4 ， yang3 niao3 yang3 qing1 luan2 。
- qing1 luan2 yi4 shi1 lü3 ， zhi4 si3 shou3 gu1 dan1 。 quan4 jun1 jin1 ri4 hou4 ， jie2 ke4 jie2 ren4 an1 。
- zhu3 ren2 bin1 ke4 qu4 ， du2 zhu4 zai4 men2 lan2 。

## 注释

## 译文

## 赏析
