---
id: bai-ju-yi-he-wei-zhi-shi-er-shi-san-shou-he-song-liu-dao-shi-you-tian-tai
title: 和微之诗二十三首：和送刘道士游天台
titlePinyin: he2 wei1 zhi1 shi1 er4 shi2 san1 shou3 ： he2 song4 liu2 dao4 shi4 you2 tian1 tai2
titleSlug: he-wei-zhi-shi-er-shi-san-shou-he-song-liu-dao-shi-you-tian-tai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 闻君梦游仙，轻举超世雰。握持尊皇节，统卫吏兵军。
- 灵旗星月象，天衣龙凤纹。佩服交带箓，讽吟蕊珠文。
- 阆宫缥缈间，钧乐依稀闻。斋心谒西母，暝拜朝东君。
- 烟霏子晋裾，霞烂麻姑裙。倏忽别真侣，怅望随归云。
- 人生同大梦，梦与觉谁分。况此梦中梦，悠哉何足云。
- 假如金阙顶，设使银河𣸣。既未出三界，犹应在五蕴。
- 饮咽日月精，茹嚼沆瀣芬。尚是色香味，六尘之所熏。
- 仙中有大仙，首出梦幻群。慈光一照烛，奥法相𬘡缊。
- 不知万龄暮，不见三光曛。一性自了了，万缘徒纷纷。
- 苦海不能漂，劫火不能焚。此是竺干教，先生垂典坟。

## 拼音
- wen2 jun1 meng4 you2 xian1 ， qing1 ju3 chao1 shi4 fen1 。 wo4 chi2 zun1 huang2 jie2 ， tong3 wei4 li4 bing1 jun1 。
- ling2 qi2 xing1 yue4 xiang4 ， tian1 yi1 long2 feng4 wen2 。 pei4 fu2 jiao1 dai4 lu4 ， feng3 yin2 rui3 zhu1 wen2 。
- lang2 gong1 piao1 miao3 jian1 ， jun1 le4 yi1 xi1 wen2 。 zhai1 xin1 ye4 xi1 mu3 ， ming2 bai4 chao2 dong1 jun1 。
- yan1 fei1 zi3 jin4 ju1 ， xia2 lan4 ma2 gu1 qun2 。 shu1 hu1 bie2 zhen1 lü3 ， chang4 wang4 sui2 gui1 yun2 。
- ren2 sheng1 tong2 da4 meng4 ， meng4 yu3 jue2 shui2 fen1 。 kuang4 ci3 meng4 zhong1 meng4 ， you1 zai1 he2 zu2 yun2 。
- jia3 ru2 jin1 que1 ding3 ， she4 shi3 yin2 he2 fen2 。 ji4 wei4 chu1 san1 jie4 ， you2 ying4 zai4 wu3 yun4 。
- yin3 yan4 ri4 yue4 jing1 ， ru2 jiao2 hang4 xie4 fen1 。 shang4 shi4 se4 xiang1 wei4 ， liu4 chen2 zhi1 suo3 xun1 。
- xian1 zhong1 you3 da4 xian1 ， shou3 chu1 meng4 huan4 qun2 。 ci2 guang1 yi2 zhao4 zhu2 ， ao4 fa3 xiang4 yin1 wen1 。
- bu4 zhi1 wan4 ling2 mu4 ， bu2 jian4 san1 guang1 xun1 。 yi2 xing4 zi4 liao3 liao3 ， wan4 yuan2 tu2 fen1 fen1 。
- ku3 hai3 bu4 neng2 piao1 ， jie2 huo3 bu4 neng2 fen2 。 ci3 shi4 zhu2 gan1 jiao4 ， xian1 sheng1 chui2 dian3 fen2 。

## 注释

## 译文

## 赏析
