---
id: bai-ju-yi-xin-yue-fu-xing-wei-liang-ci-ju-chu-jian-ye
title: "新乐府 杏为梁\t刺居处僭也"
titlePinyin: "xin1 yue4 fu3   xing4 wei4 liang2 \t ci4 ju1 chu4 jian4 ye3"
titleSlug: xin-yue-fu-xing-wei-liang-ci-ju-chu-jian-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杏为梁，桂为柱，何人堂室李开府。
- 碧砌红轩色未干，去年身殁今移主。
- 高其墙，大其门，谁家第宅卢将军。
- 素泥朱版光未灭，今日官收别赐人。
- 开府之堂将军宅，造未成时头已白。
- 逆旅重居逆旅中，心是主人身是客。
- 更有愚夫念身后，心虽甚长计非久。
- 穷奢极丽越规模，付子传孙令保守。
- 莫教门外过客闻，抚掌回头笑杀君。
- 君不见马家宅，尚犹存，宅门题作奉诚园。
- 君不见魏家宅，属他人，诏赎赐还五代孙。
- 俭存奢失今在目，安用高墙围大屋。

## 拼音
- xing4 wei4 liang2 ， gui4 wei4 zhu4 ， he2 ren2 tang2 shi4 li3 kai1 fu3 。
- bi4 qi4 hong2 xuan1 se4 wei4 gan1 ， qu4 nian2 shen1 mo4 jin1 yi2 zhu3 。
- gao1 qi2 qiang2 ， da4 qi2 men2 ， shui2 jia1 di4 zhai2 lu2 jiang1 jun1 。
- su4 ni2 zhu1 ban3 guang1 wei4 mie4 ， jin1 ri4 guan1 shou1 bie2 ci4 ren2 。
- kai1 fu3 zhi1 tang2 jiang1 jun1 zhai2 ， zao4 wei4 cheng2 shi2 tou2 yi3 bai2 。
- ni4 lü3 zhong4 ju1 ni4 lü3 zhong1 ， xin1 shi4 zhu3 ren2 shen1 shi4 ke4 。
- geng4 you3 yu2 fu1 nian4 shen1 hou4 ， xin1 sui1 shen4 chang2 ji4 fei1 jiu3 。
- qiong2 she1 ji2 li4 yue4 gui1 mo2 ， fu4 zi3 chuan2 sun1 ling4 bao3 shou3 。
- mo4 jiao4 men2 wai4 guo4 ke4 wen2 ， fu3 zhang3 hui2 tou2 xiao4 sha1 jun1 。
- jun1 bu2 jian4 ma3 jia1 zhai2 ， shang4 you2 cun2 ， zhai2 men2 ti2 zuo4 feng4 cheng2 yuan2 。
- jun1 bu2 jian4 wei4 jia1 zhai2 ， shu3 ta1 ren2 ， zhao4 shu2 ci4 hai2 wu3 dai4 sun1 。
- jian3 cun2 she1 shi1 jin1 zai4 mu4 ， an1 yong4 gao1 qiang2 wei2 da4 wu1 。

## 注释

## 译文

## 赏析
