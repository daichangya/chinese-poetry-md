---
id: bai-ju-yi-du-zhang-ji-gu-yue-fu
title: 读张籍古乐府
titlePinyin: du2 zhang1 ji2 gu3 yue4 fu3
titleSlug: du-zhang-ji-gu-yue-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 张君何为者，业文三十春。
- 尤工乐府诗，举代少其伦。
- 为诗意如何，六义互铺陈。
- 风雅比兴外，未尝著空文。
- 读君学仙诗，可讽放佚君。
- 读君董公诗，可诲贪暴臣。
- 读君商女诗，可感悍妇仁。
- 读君勤齐诗，可劝薄夫敦。
- 上可裨教化，舒之济万民。
- 下可理情性，卷之善一身。
- 始从青衿岁，迨此白发新。
- 日夜秉笔吟，心苦力亦勤。
- 时无采诗官，委弃如泥尘。
- 恐君百岁后，灭没人不闻。
- 愿藏中秘书，百代不湮沦。
- 愿播内乐府，时得闻至尊。
- 言者志之苗，行者文之根。
- 所以读君诗，亦知君为人。
- 如何欲五十，官小身贱贫。
- 病眼街西住，无人行到门。

## 拼音
- zhang1 jun1 he2 wei4 zhe3 ， ye4 wen2 san1 shi2 chun1 。
- you2 gong1 yue4 fu3 shi1 ， ju3 dai4 shao3 qi2 lun2 。
- wei4 shi1 yi4 ru2 he2 ， liu4 yi4 hu4 pu1 chen2 。
- feng1 ya3 bi3 xing1 wai4 ， wei4 chang2 zhu4 kong1 wen2 。
- du2 jun1 xue2 xian1 shi1 ， ke3 feng3 fang4 yi4 jun1 。
- du2 jun1 dong3 gong1 shi1 ， ke3 hui4 tan1 bao4 chen2 。
- du2 jun1 shang1 nü3 shi1 ， ke3 gan3 han4 fu4 ren2 。
- du2 jun1 qin2 qi2 shi1 ， ke3 quan4 bao2 fu1 dun1 。
- shang4 ke3 bi4 jiao4 hua4 ， shu1 zhi1 ji4 wan4 min2 。
- xia4 ke3 li3 qing2 xing4 ， juan4 zhi1 shan4 yi4 shen1 。
- shi3 cong2 qing1 jin1 sui4 ， dai4 ci3 bai2 fa4 xin1 。
- ri4 ye4 bing3 bi3 yin2 ， xin1 ku3 li4 yi4 qin2 。
- shi2 wu2 cai3 shi1 guan1 ， wei3 qi4 ru2 ni2 chen2 。
- kong3 jun1 bai3 sui4 hou4 ， mie4 mei2 ren2 bu4 wen2 。
- yuan4 cang2 zhong1 mi4 shu1 ， bai3 dai4 bu4 yan1 lun2 。
- yuan4 bo1 nei4 yue4 fu3 ， shi2 de2 wen2 zhi4 zun1 。
- yan2 zhe3 zhi4 zhi1 miao2 ， xing2 zhe3 wen2 zhi1 gen1 。
- suo3 yi3 du2 jun1 shi1 ， yi4 zhi1 jun1 wei4 ren2 。
- ru2 he2 yu4 wu3 shi2 ， guan1 xiao3 shen1 jian4 pin2 。
- bing4 yan3 jie1 xi1 zhu4 ， wu2 ren2 xing2 dao4 men2 。

## 注释

## 译文

## 赏析
