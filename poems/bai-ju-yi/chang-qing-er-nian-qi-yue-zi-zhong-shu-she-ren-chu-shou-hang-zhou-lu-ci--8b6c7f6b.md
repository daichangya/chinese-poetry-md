---
id: bai-ju-yi-chang-qing-er-nian-qi-yue-zi-zhong-shu-she-ren-chu-shou-hang-zhou-lu-ci--8b6c7f6b
title: 长庆二年七月自中书舍人出守杭州，路次蓝溪作
titlePinyin: chang2 qing4 er4 nian2 qi1 yue4 zi4 zhong1 shu1 she4 ren2 chu1 shou3 hang2 zhou1 ， lu4 ci4 lan2 xi1 zuo4
titleSlug: chang-qing-er-nian-qi-yue-zi-zhong-shu-she-ren-chu-shou-hang-zhou-lu-ci--8b6c7f6b
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太原一男子，自顾庸且鄙。老逢不次恩，洗拔出泥滓。
- 既居可言地，愿助朝廷理。伏阁三上章，戆愚不称旨。
- 圣人存大体，优贷容不死。凤诏停舍人，鱼书除刺史。
- 冥怀齐宠辱，委顺随行止。我自得此心，于兹十年矣。
- 余杭乃名郡，郡郭临江汜。已想海门山，潮声来入耳。
- 昔予贞元末，羁旅曾游此。甚觉太守尊，亦谙鱼酒美。
- 因生江海兴，每羡沧浪水。尚拟拂衣行，况今兼禄仕。
- 青山峰峦接，白日烟尘起。东道既不通，改辕遂南指。
- 自秦穷楚越，浩荡五千里。闻有贤主人，而多好山水。
- 是行颇为惬，所历良可纪。策马度蓝溪，胜游从此始。

## 拼音
- tai4 yuan2 yi4 nan2 zi3 ， zi4 gu4 yong1 qie3 bi3 。 lao3 feng2 bu2 ci4 en1 ， xi3 ba2 chu1 ni2 zi3 。
- ji4 ju1 ke3 yan2 di4 ， yuan4 zhu4 chao2 ting2 li3 。 fu2 ge2 san1 shang4 zhang1 ， gang4 yu2 bu4 cheng1 zhi3 。
- sheng4 ren2 cun2 da4 ti3 ， you1 dai4 rong2 bu4 si3 。 feng4 zhao4 ting2 she4 ren2 ， yu2 shu1 chu2 ci4 shi3 。
- ming2 huai2 qi2 chong3 ru3 ， wei3 shun4 sui2 xing2 zhi3 。 wo3 zi4 de2 ci3 xin1 ， yu2 zi1 shi2 nian2 yi3 。
- yu2 hang2 nai3 ming2 jun4 ， jun4 guo1 lin2 jiang1 si4 。 yi3 xiang3 hai3 men2 shan1 ， chao2 sheng1 lai2 ru4 er3 。
- xi1 yu3 zhen1 yuan2 mo4 ， ji1 lü3 ceng2 you2 ci3 。 shen4 jue2 tai4 shou3 zun1 ， yi4 an1 yu2 jiu3 mei3 。
- yin1 sheng1 jiang1 hai3 xing1 ， mei3 xian4 cang1 lang4 shui3 。 shang4 ni3 fu2 yi1 xing2 ， kuang4 jin1 jian1 lu4 shi4 。
- qing1 shan1 feng1 luan2 jie1 ， bai2 ri4 yan1 chen2 qi3 。 dong1 dao4 ji4 bu4 tong1 ， gai3 yuan2 sui4 nan2 zhi3 。
- zi4 qin2 qiong2 chu3 yue4 ， hao4 dang4 wu3 qian1 li3 。 wen2 you3 xian2 zhu3 ren2 ， er2 duo1 hao3 shan1 shui3 。
- shi4 xing2 po1 wei4 qie4 ， suo3 li4 liang2 ke3 ji4 。 ce4 ma3 du4 lan2 xi1 ， sheng4 you2 cong2 ci3 shi3 。

## 注释

## 译文

## 赏析
