---
id: bai-ju-yi-dong-po-zhong-hua-er-shou-er
title: 东坡种花二首 二
titlePinyin: dong1 po1 zhong3 hua1 er4 shou3   er4
titleSlug: dong-po-zhong-hua-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东坡春向暮，树木今何如。
- 漠漠花落尽，翳翳叶生初。
- 每日领童仆，荷鉏仍决渠。
- 刬土壅其本，引泉溉其枯。
- 小树低数尺，大树长丈余。
- 封植来几时，高下随扶疎。
- 养树既如此，养民亦何殊。
- 将欲茂枝叶，必先救根株。
- 云何救根株，劝农均赋租。
- 云何茂枝叶，省事宽刑书。
- 移此为郡政，庶几甿俗苏。

## 拼音
- dong1 po1 chun1 xiang4 mu4 ， shu4 mu4 jin1 he2 ru2 。
- mo4 mo4 hua1 luo4 jin4 ， yi4 yi4 ye4 sheng1 chu1 。
- mei3 ri4 ling3 tong2 pu2 ， he2 chu2 reng2 jue2 qu2 。
- chan3 tu3 yong1 qi2 ben3 ， yin3 quan2 gai4 qi2 ku1 。
- xiao3 shu4 di1 shu4 chi3 ， da4 shu4 chang2 zhang4 yu2 。
- feng1 zhi2 lai2 ji3 shi2 ， gao1 xia4 sui2 fu2 shu1 。
- yang3 shu4 ji4 ru2 ci3 ， yang3 min2 yi4 he2 shu1 。
- jiang1 yu4 mao4 zhi1 ye4 ， bi4 xian1 jiu4 gen1 zhu1 。
- yun2 he2 jiu4 gen1 zhu1 ， quan4 nong2 jun1 fu4 zu1 。
- yun2 he2 mao4 zhi1 ye4 ， sheng3 shi4 kuan1 xing2 shu1 。
- yi2 ci3 wei4 jun4 zheng4 ， shu4 ji1 meng2 su2 su1 。

## 注释

## 译文

## 赏析
