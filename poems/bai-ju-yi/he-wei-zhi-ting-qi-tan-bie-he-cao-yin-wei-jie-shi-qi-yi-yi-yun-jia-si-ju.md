---
id: bai-ju-yi-he-wei-zhi-ting-qi-tan-bie-he-cao-yin-wei-jie-shi-qi-yi-yi-yun-jia-si-ju
title: 和微之听妻弹别鹤操，因为解释其义，依韵加四句
titlePinyin: he2 wei1 zhi1 ting1 qi1 tan2 bie2 he4 cao1 ， yin1 wei4 jie3 shi4 qi2 yi4 ， yi1 yun4 jia1 si4 ju4
titleSlug: he-wei-zhi-ting-qi-tan-bie-he-cao-yin-wei-jie-shi-qi-yi-yi-yun-jia-si-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 义重莫若妻，生离不如死。誓将死同穴，其奈生无子。
- 商陵追礼教，妇出不能止。舅姑明旦辞，夫妻中夜起。
- 起闻双鹤别，若与人相似。听其悲唳声，亦如不得已。
- 青田八九月，辽城一万里。裴回去住云，呜咽东西水。
- 写之在琴曲，听者酸心髓。况当秋月弹，先入忧人耳。
- 怨抑掩朱弦，沉吟停玉指。一闻无儿叹，相念两如此。
- 无儿虽薄命，有妻偕老矣。幸免生别离，犹胜商陵氏。

## 拼音
- yi4 zhong4 mo4 ruo4 qi1 ， sheng1 li2 bu4 ru2 si3 。 shi4 jiang1 si3 tong2 xue2 ， qi2 nai4 sheng1 wu2 zi3 。
- shang1 ling2 zhui1 li3 jiao4 ， fu4 chu1 bu4 neng2 zhi3 。 jiu4 gu1 ming2 dan4 ci2 ， fu1 qi1 zhong1 ye4 qi3 。
- qi3 wen2 shuang1 he4 bie2 ， ruo4 yu3 ren2 xiang1 si4 。 ting1 qi2 bei1 li4 sheng1 ， yi4 ru2 bu4 de2 yi3 。
- qing1 tian2 ba1 jiu3 yue4 ， liao2 cheng2 yi2 wan4 li3 。 pei2 hui2 qu4 zhu4 yun2 ， wu1 yan4 dong1 xi1 shui3 。
- xie3 zhi1 zai4 qin2 qu3 ， ting1 zhe3 suan1 xin1 sui3 。 kuang4 dang1 qiu1 yue4 tan2 ， xian1 ru4 you1 ren2 er3 。
- yuan4 yi4 yan3 zhu1 xian2 ， chen2 yin2 ting2 yu4 zhi3 。 yi4 wen2 wu2 er2 tan4 ， xiang1 nian4 liang3 ru2 ci3 。
- wu2 er2 sui1 bo2 ming4 ， you3 qi1 xie2 lao3 yi3 。 xing4 mian3 sheng1 bie2 li2 ， you2 sheng4 shang1 ling2 shi4 。

## 注释

## 译文

## 赏析
