---
id: bai-ju-yi-zhu-chen-cun
title: 朱陈村
titlePinyin: zhu1 chen2 cun1
titleSlug: zhu-chen-cun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 徐州古丰县，有村曰朱陈。去县百余里，桑麻青氛氲。
- 机梭声劄劄，牛驴走纭纭。女汲涧中水，男采山上薪。
- 县远官事少，山深人俗淳。有财不行商，有丁不入军。
- 家家守村业，头白不出门。生为村之民，死为村之尘。
- 田中老与幼，相见何欣欣。一村唯两姓，世世为婚姻。
- 亲疏居有族，少长游有群。黄鸡与白酒，欢会不隔旬。
- 生者不远别，嫁娶先近邻。死者不远葬，坟墓多绕村。
- 既安生与死，不苦形与神。所以多寿考，往往见玄孙。
- 我生礼义乡，少小孤且贫。徒学辨是非，只自取辛勤。
- 世法贵名教，士人重冠婚。以此自桎梏，信为大谬人。
- 十岁解读书，十五能属文。二十举秀才，三十为谏臣。
- 下有妻子累，上有君亲恩。承家与事国，望此不肖身。
- 忆昨旅游初，迨今十五春。孤舟三适楚，羸马四经秦。
- 昼行有饥色，夜寝无安魂。东西不暂住，来往若浮云。
- 离乱失故乡，骨肉多散分。江南与江北，各有平生亲。
- 平生终日别，逝者来年闻。朝忧卧至暮，夕哭坐达晨。
- 悲火烧心曲，愁霜侵鬓根。一生苦如此，长羡村中民。

## 拼音
- xu2 zhou1 gu3 feng1 xian4 ， you3 cun1 yue1 zhu1 chen2 。 qu4 xian4 bai3 yu2 li3 ， sang1 ma2 qing1 fen1 yun1 。
- ji1 suo1 sheng1 zha1 zha1 ， niu2 lü2 zou3 yun2 yun2 。 nü3 ji2 jian4 zhong1 shui3 ， nan2 cai3 shan1 shang4 xin1 。
- xian4 yuan3 guan1 shi4 shao3 ， shan1 shen1 ren2 su2 chun2 。 you3 cai2 bu4 xing2 shang1 ， you3 ding1 bu2 ru4 jun1 。
- jia1 jia1 shou3 cun1 ye4 ， tou2 bai2 bu4 chu1 men2 。 sheng1 wei4 cun1 zhi1 min2 ， si3 wei4 cun1 zhi1 chen2 。
- tian2 zhong1 lao3 yu3 you4 ， xiang1 jian4 he2 xin1 xin1 。 yi4 cun1 wei2 liang3 xing4 ， shi4 shi4 wei4 hun1 yin1 。
- qin1 shu1 ju1 you3 zu2 ， shao3 chang2 you2 you3 qun2 。 huang2 ji1 yu3 bai2 jiu3 ， huan1 hui4 bu4 ge2 xun2 。
- sheng1 zhe3 bu4 yuan3 bie2 ， jia4 qu3 xian1 jin4 lin2 。 si3 zhe3 bu4 yuan3 zang4 ， fen2 mu4 duo1 rao4 cun1 。
- ji4 an1 sheng1 yu3 si3 ， bu4 ku3 xing2 yu3 shen2 。 suo3 yi3 duo1 shou4 kao3 ， wang3 wang3 jian4 xuan2 sun1 。
- wo3 sheng1 li3 yi4 xiang1 ， shao3 xiao3 gu1 qie3 pin2 。 tu2 xue2 bian4 shi4 fei1 ， zhi1 zi4 qu3 xin1 qin2 。
- shi4 fa3 gui4 ming2 jiao4 ， shi4 ren2 zhong4 guan1 hun1 。 yi3 ci3 zi4 zhi4 gu4 ， xin4 wei4 da4 miu4 ren2 。
- shi2 sui4 jie3 du2 shu1 ， shi2 wu3 neng2 shu3 wen2 。 er4 shi2 ju3 xiu4 cai2 ， san1 shi2 wei4 jian4 chen2 。
- xia4 you3 qi1 zi3 lei4 ， shang4 you3 jun1 qin1 en1 。 cheng2 jia1 yu3 shi4 guo2 ， wang4 ci3 bu2 xiao4 shen1 。
- yi4 zuo2 lü3 you2 chu1 ， dai4 jin1 shi2 wu3 chun1 。 gu1 zhou1 san1 shi4 chu3 ， lei2 ma3 si4 jing1 qin2 。
- zhou4 xing2 you3 ji1 se4 ， ye4 qin3 wu2 an1 hun2 。 dong1 xi1 bu2 zan4 zhu4 ， lai2 wang3 ruo4 fu2 yun2 。
- li2 luan4 shi1 gu4 xiang1 ， gu3 rou4 duo1 san4 fen1 。 jiang1 nan2 yu3 jiang1 bei3 ， ge4 you3 ping2 sheng1 qin1 。
- ping2 sheng1 zhong1 ri4 bie2 ， shi4 zhe3 lai2 nian2 wen2 。 chao2 you1 wo4 zhi4 mu4 ， xi1 ku1 zuo4 da2 chen2 。
- bei1 huo3 shao1 xin1 qu3 ， chou2 shuang1 qin1 bin4 gen1 。 yi4 sheng1 ku3 ru2 ci3 ， chang2 xian4 cun1 zhong1 min2 。

## 注释

## 译文

## 赏析
