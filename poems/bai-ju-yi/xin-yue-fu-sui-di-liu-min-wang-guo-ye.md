---
id: bai-ju-yi-xin-yue-fu-sui-di-liu-min-wang-guo-ye
title: "新乐府 隋堤柳\t悯亡国也"
titlePinyin: "xin1 yue4 fu3   sui2 di1 liu3 \t min3 wang2 guo2 ye3"
titleSlug: xin-yue-fu-sui-di-liu-min-wang-guo-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 隋堤柳，岁久年深尽衰朽。
- 风飘飘兮雨萧萧，三株两株汴河口。
- 老枝病叶愁杀人，曾经大业年中春。
- 大业年中炀天子，种柳成行夹流水。
- 西自黄河东至淮，绿阴一千三百里。
- 大业末年春暮月，柳色如烟絮如雪。
- 南幸江都恣佚游，应将此柳系龙舟。
- 紫髯郎将护锦缆，青娥御史直迷楼。
- 海内财力此时竭，舟中歌笑何日休。
- 上荒下困势不久，宗社之危如缀旒。
- 炀天子，自言福祚长无穷，岂知皇子封酅公。
- 龙舟未过彭城合，义旗已入长安宫。
- 萧墙祸生人事变，晏驾不得归秦中。
- 土坟数尺何处葬，吴公台下多悲风。
- 二百年来汴河路，沙草和烟朝复暮。
- 后王何以鉴前王，请看隋堤亡国树。

## 拼音
- sui2 di1 liu3 ， sui4 jiu3 nian2 shen1 jin4 shuai1 xiu3 。
- feng1 piao1 piao1 xi1 yu3 xiao1 xiao1 ， san1 zhu1 liang3 zhu1 bian4 he2 kou3 。
- lao3 zhi1 bing4 ye4 chou2 sha1 ren2 ， ceng2 jing1 da4 ye4 nian2 zhong1 chun1 。
- da4 ye4 nian2 zhong1 yang2 tian1 zi3 ， zhong3 liu3 cheng2 xing2 jia2 liu2 shui3 。
- xi1 zi4 huang2 he2 dong1 zhi4 huai2 ， lü4 yin1 yi4 qian1 san1 bai3 li3 。
- da4 ye4 mo4 nian2 chun1 mu4 yue4 ， liu3 se4 ru2 yan1 xu4 ru2 xue3 。
- nan2 xing4 jiang1 dou1 zi4 yi4 you2 ， ying4 jiang1 ci3 liu3 xi4 long2 zhou1 。
- zi3 ran2 lang2 jiang1 hu4 jin3 lan3 ， qing1 e2 yu4 shi3 zhi2 mi2 lou2 。
- hai3 nei4 cai2 li4 ci3 shi2 jie2 ， zhou1 zhong1 ge1 xiao4 he2 ri4 xiu1 。
- shang4 huang1 xia4 kun4 shi4 bu4 jiu3 ， zong1 she4 zhi1 wei1 ru2 zhui4 liu2 。
- yang2 tian1 zi3 ， zi4 yan2 fu2 zuo4 chang2 wu2 qiong2 ， qi3 zhi1 huang2 zi3 feng1 xi1 gong1 。
- long2 zhou1 wei4 guo4 peng2 cheng2 he2 ， yi4 qi2 yi3 ru4 chang2 an1 gong1 。
- xiao1 qiang2 huo4 sheng1 ren2 shi4 bian4 ， yan4 jia4 bu4 de2 gui1 qin2 zhong1 。
- tu3 fen2 shu4 chi3 he2 chu4 zang4 ， wu2 gong1 tai2 xia4 duo1 bei1 feng1 。
- er4 bai3 nian2 lai2 bian4 he2 lu4 ， sha1 cao3 he2 yan1 chao2 fu4 mu4 。
- hou4 wang2 he2 yi3 jian4 qian2 wang2 ， qing3 kan4 sui2 di1 wang2 guo2 shu4 。

## 注释

## 译文

## 赏析
