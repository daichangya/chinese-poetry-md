---
id: bai-ju-yi-feng-chou-huai-nan-niu-xiang-gong-si-an-jian-ji-er-shi-si-yun
title: 奉酬淮南牛相公思黯见寄二十四韵
titlePinyin: feng4 chou2 huai2 nan2 niu2 xiang4 gong0 si1 an4 jian4 ji4 er4 shi2 si4 yun4
titleSlug: feng-chou-huai-nan-niu-xiang-gong-si-an-jian-ji-er-shi-si-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白老忘机客，牛公济世贤。鸥栖心恋水，鹏举翅摩天。
- 累就优闲秩，连操造化权。贫司甚萧洒，荣路自喧阗。
- 望苑三千日，台阶十五年。是人皆弃忘，何物不陶甄。
- 篮舆游嵩岭，油幢镇海壖。竹篙撑钓艇，金甲拥楼船。
- 雪夜寻僧舍，春朝列妓筵。长斋俨香火，密宴簇花钿。
- 自觉闲胜闹，遥知醉笑禅。是非分未定，会合杳无缘。
- 我正思扬府，君应望洛川。西来风袅袅，南去雁连连。
- 日落龙门外，潮生瓜步前。秋同一时尽，月共两乡圆。
- 旧眷交欢在，新文气调全。惭无白雪曲，难答碧云篇。
- 金谷诗谁赏，芜城赋众传。珠应哂鱼目，铅未伏龙泉。
- 远讯惊魔物，深情寄酒钱。霜纨一百匹，玉柱十三弦。
- 楚醴来尊里，秦声送耳边。何时红烛下，相对一陶然。

## 拼音
- bai2 lao3 wang4 ji1 ke4 ， niu2 gong1 ji4 shi4 xian2 。 ou1 qi1 xin1 lian4 shui3 ， peng2 ju3 chi4 mo2 tian1 。
- lei4 jiu4 you1 xian2 zhi4 ， lian2 cao1 zao4 hua4 quan2 。 pin2 si1 shen4 xiao1 sa3 ， rong2 lu4 zi4 xuan1 tian2 。
- wang4 yuan4 san1 qian1 ri4 ， tai2 jie1 shi2 wu3 nian2 。 shi4 ren2 jie1 qi4 wang4 ， he2 wu4 bu4 tao2 zhen1 。
- lan2 yu2 you2 song1 ling3 ， you2 zhuang4 zhen4 hai3 ruan2 。 zhu2 gao1 cheng1 diao4 ting3 ， jin1 jia3 yong1 lou2 chuan2 。
- xue3 ye4 xun2 seng1 she4 ， chun1 chao2 lie4 ji4 yan2 。 chang2 zhai1 yan3 xiang1 huo3 ， mi4 yan4 cu4 hua1 dian4 。
- zi4 jue2 xian2 sheng4 nao4 ， yao2 zhi1 zui4 xiao4 chan2 。 shi4 fei1 fen4 wei4 ding4 ， hui4 he2 yao3 wu2 yuan2 。
- wo3 zheng4 si1 yang2 fu3 ， jun1 ying4 wang4 luo4 chuan1 。 xi1 lai2 feng1 niao3 niao3 ， nan2 qu4 yan4 lian2 lian2 。
- ri4 luo4 long2 men2 wai4 ， chao2 sheng1 gua1 bu4 qian2 。 qiu1 tong2 yi4 shi2 jin4 ， yue4 gong4 liang3 xiang1 yuan2 。
- jiu4 juan4 jiao1 huan1 zai4 ， xin1 wen2 qi4 tiao2 quan2 。 can2 wu2 bai2 xue3 qu3 ， nan2 da2 bi4 yun2 pian1 。
- jin1 gu3 shi1 shui2 shang3 ， wu2 cheng2 fu4 zhong4 chuan2 。 zhu1 ying4 shen3 yu2 mu4 ， qian1 wei4 fu2 long2 quan2 。
- yuan3 xun4 jing1 mo2 wu4 ， shen1 qing2 ji4 jiu3 qian2 。 shuang1 wan2 yi4 bai3 pi3 ， yu4 zhu4 shi2 san1 xian2 。
- chu3 li3 lai2 zun1 li3 ， qin2 sheng1 song4 er3 bian1 。 he2 shi2 hong2 zhu2 xia4 ， xiang1 dui4 yi4 tao2 ran2 。

## 注释

## 译文

## 赏析
