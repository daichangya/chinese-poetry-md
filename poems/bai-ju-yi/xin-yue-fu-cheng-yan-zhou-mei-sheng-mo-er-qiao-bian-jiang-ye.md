---
id: bai-ju-yi-xin-yue-fu-cheng-yan-zhou-mei-sheng-mo-er-qiao-bian-jiang-ye
title: "新乐府 城盐州\t美圣谟而诮边将也"
titlePinyin: "xin1 yue4 fu3   cheng2 yan2 zhou1 \t mei3 sheng4 mo2 er2 qiao4 bian1 jiang1 ye3"
titleSlug: xin-yue-fu-cheng-yan-zhou-mei-sheng-mo-er-qiao-bian-jiang-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 城盐州，城盐州，城在五原原上头。
- 蕃东节度钵阐布，忽见新城当要路。
- 金鸟飞传赞普闻，建牙传箭集群臣。
- 君臣赪面有忧色，皆言勿谓唐无人。
- 自筑盐州十余载，左衽毡裘不犯塞。
- 昼牧牛羊夜捉生，长去新城百里外。
- 诸边急警劳戍人，唯此一道无烟尘。
- 灵夏潜安谁复辨，秦原暗通何处见。
- 鄜州驿路好马来，长安药肆黄蓍贱。
- 城盐州，盐州未城天子忧。
- 德宗按图自定计，非关将略与庙谋。
- 吾闻高宗中宗世，北虏猖狂最难制。
- 韩公创筑受降城，三城鼎峙屯汉兵。
- 东西亘绝数千里，耳冷不闻胡马声。
- 如今边将非无策，心笑韩公筑城壁。
- 相看养寇为身谋，各握强兵固恩泽。
- 愿分今日边将恩，褒赠韩公封子孙。
- 谁能将此盐州曲，飜作歌词闻至尊。

## 拼音
- cheng2 yan2 zhou1 ， cheng2 yan2 zhou1 ， cheng2 zai4 wu3 yuan2 yuan2 shang4 tou2 。
- fan1 dong1 jie2 du4 bo1 chan3 bu4 ， hu1 jian4 xin1 cheng2 dang1 yao4 lu4 。
- jin1 niao3 fei1 chuan2 zan4 pu3 wen2 ， jian4 ya2 chuan2 jian4 ji2 qun2 chen2 。
- jun1 chen2 cheng1 mian4 you3 you1 se4 ， jie1 yan2 wu4 wei4 tang2 wu2 ren2 。
- zi4 zhu4 yan2 zhou1 shi2 yu2 zai3 ， zuo3 ren4 zhan1 qiu2 bu2 fan4 sai1 。
- zhou4 mu4 niu2 yang2 ye4 zhuo1 sheng1 ， chang2 qu4 xin1 cheng2 bai3 li3 wai4 。
- zhu1 bian1 ji2 jing3 lao2 shu4 ren2 ， wei2 ci3 yi2 dao4 wu2 yan1 chen2 。
- ling2 xia4 qian2 an1 shui2 fu4 bian4 ， qin2 yuan2 an4 tong1 he2 chu4 jian4 。
- fu1 zhou1 yi4 lu4 hao3 ma3 lai2 ， chang2 an1 yao4 si4 huang2 shi1 jian4 。
- cheng2 yan2 zhou1 ， yan2 zhou1 wei4 cheng2 tian1 zi3 you1 。
- de2 zong1 an4 tu2 zi4 ding4 ji4 ， fei1 guan1 jiang1 lüe4 yu3 miao4 mou2 。
- wu2 wen2 gao1 zong1 zhong1 zong1 shi4 ， bei3 lu3 chang1 kuang2 zui4 nan2 zhi4 。
- han2 gong1 chuang4 zhu4 shou4 xiang2 cheng2 ， san1 cheng2 ding3 zhi4 tun2 han4 bing1 。
- dong1 xi1 gen4 jue2 shu4 qian1 li3 ， er3 leng3 bu4 wen2 hu2 ma3 sheng1 。
- ru2 jin1 bian1 jiang1 fei1 wu2 ce4 ， xin1 xiao4 han2 gong1 zhu4 cheng2 bi4 。
- xiang1 kan4 yang3 kou4 wei4 shen1 mou2 ， ge4 wo4 qiang2 bing1 gu4 en1 ze2 。
- yuan4 fen1 jin1 ri4 bian1 jiang1 en1 ， bao1 zeng4 han2 gong1 feng1 zi3 sun1 。
- shui2 neng2 jiang1 ci3 yan2 zhou1 qu3 ， fan1 zuo4 ge1 ci2 wen2 zhi4 zun1 。

## 注释

## 译文

## 赏析
