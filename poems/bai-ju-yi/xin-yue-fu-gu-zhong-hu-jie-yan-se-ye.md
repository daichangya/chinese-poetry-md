---
id: bai-ju-yi-xin-yue-fu-gu-zhong-hu-jie-yan-se-ye
title: "新乐府 古冢狐\t戒艳色也"
titlePinyin: "xin1 yue4 fu3   gu3 zhong3 hu2 \t jie4 yan4 se4 ye3"
titleSlug: xin-yue-fu-gu-zhong-hu-jie-yan-se-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 古冢狐，妖且老，化为妇人颜色好。
- 头变云鬟面变妆，大尾曳作长红裳。
- 徐徐行傍荒村路，日欲暮时人静处。
- 或歌或舞或悲啼，翠眉不举花颜低。
- 忽然一笑千万态，见者十人八九迷。
- 假色迷人犹若是，真色迷人应过此。
- 彼真此假俱迷人，人心恶假贵重真。
- 狐假女妖害犹浅，一朝一夕迷人眼。
- 女为狐媚害即深，日长月增溺人心。
- 何况褒妲之色善蛊惑，能丧人家覆人国。
- 君看为害浅深间，岂将假色同真色。

## 拼音
- gu3 zhong3 hu2 ， yao1 qie3 lao3 ， hua4 wei2 fu4 ren2 yan2 se4 hao3 。
- tou2 bian4 yun2 huan2 mian4 bian4 zhuang1 ， da4 wei3 ye4 zuo4 chang2 hong2 shang0 。
- xu2 xu2 xing2 bang4 huang1 cun1 lu4 ， ri4 yu4 mu4 shi2 ren2 jing4 chu4 。
- huo4 ge1 huo4 wu3 huo4 bei1 ti2 ， cui4 mei2 bu4 ju3 hua1 yan2 di1 。
- hu1 ran2 yi2 xiao4 qian1 wan4 tai4 ， jian4 zhe3 shi2 ren2 ba1 jiu3 mi2 。
- jia3 se4 mi2 ren2 you2 ruo4 shi4 ， zhen1 se4 mi2 ren2 ying4 guo4 ci3 。
- bi3 zhen1 ci3 jia3 ju4 mi2 ren2 ， ren2 xin1 e4 jia3 gui4 zhong4 zhen1 。
- hu2 jia3 nü3 yao1 hai4 you2 qian3 ， yi4 chao2 yi4 xi1 mi2 ren2 yan3 。
- nü3 wei4 hu2 mei4 hai4 ji2 shen1 ， ri4 chang2 yue4 zeng1 ni4 ren2 xin1 。
- he2 kuang4 bao1 da2 zhi1 se4 shan4 gu3 huo4 ， neng2 sang4 ren2 jia1 fu4 ren2 guo2 。
- jun1 kan4 wei2 hai4 qian3 shen1 jian1 ， qi3 jiang1 jia3 se4 tong2 zhen1 se4 。

## 注释

## 译文

## 赏析
