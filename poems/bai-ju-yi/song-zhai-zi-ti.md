---
id: bai-ju-yi-song-zhai-zi-ti
title: 松斋自题
titlePinyin: song1 zhai1 zi4 ti2
titleSlug: song-zhai-zi-ti
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 非老亦非少，年过三纪余。
- 非贱亦非贵，朝登一命初。
- 才小分易足，心宽体长舒。
- 充肠皆美食，容膝即安居。
- 况此松斋下，一琴数帙书。
- 书不求甚解，琴聊以自娱。
- 夜直入君门，晚归卧吾庐。
- 形骸委顺动，方寸付空虚。
- 持此将过日，自然多晏如。
- 昏昏复默默，非智亦非愚。

## 拼音
- fei1 lao3 yi4 fei1 shao3 ， nian2 guo4 san1 ji4 yu2 。
- fei1 jian4 yi4 fei1 gui4 ， chao2 deng1 yi2 ming4 chu1 。
- cai2 xiao3 fen1 yi4 zu2 ， xin1 kuan1 ti3 chang2 shu1 。
- chong1 chang2 jie1 mei3 shi2 ， rong2 xi1 ji2 an1 ju1 。
- kuang4 ci3 song1 zhai1 xia4 ， yi4 qin2 shu4 zhi4 shu1 。
- shu1 bu4 qiu2 shen4 jie3 ， qin2 liao2 yi3 zi4 yu2 。
- ye4 zhi2 ru4 jun1 men2 ， wan3 gui1 wo4 wu2 lu2 。
- xing2 hai2 wei3 shun4 dong4 ， fang1 cun4 fu4 kong1 xu1 。
- chi2 ci3 jiang1 guo4 ri4 ， zi4 ran2 duo1 yan4 ru2 。
- hun1 hun1 fu4 mo4 mo4 ， fei1 zhi4 yi4 fei1 yu2 。

## 注释

## 译文

## 赏析
