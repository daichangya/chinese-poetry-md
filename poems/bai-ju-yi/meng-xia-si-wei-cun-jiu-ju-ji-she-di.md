---
id: bai-ju-yi-meng-xia-si-wei-cun-jiu-ju-ji-she-di
title: 孟夏思渭村旧居寄舍弟
titlePinyin: meng4 xia4 si1 wei4 cun1 jiu4 ju1 ji4 she4 di4
titleSlug: meng-xia-si-wei-cun-jiu-ju-ji-she-di
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 啧啧雀引雏，稍稍笋成竹。时物感人情，忆我故乡曲。
- 故园渭水上，十载事樵牧。手种榆柳成，阴阴覆墙屋。
- 兔隐豆苗肥，鸟鸣桑椹熟。前年当此时，与尔同游瞩。
- 诗书课弟侄，农圃资童仆。日暮麦登场，天晴蚕坼簇。
- 弄泉南涧坐，待月东亭宿。兴发饮数杯，闷来棋一局。
- 一朝忽分散，万里仍羁束。井鲋思反泉，笼莺悔出谷。
- 九江地卑湿，四月天炎燠。苦雨初入梅，瘴云稍含毒。
- 泥秧水畦稻，灰种畬田粟。已讶殊岁时，仍嗟异风俗。
- 闲登郡楼望，日落江山绿。归雁拂乡心，平湖断人目。
- 殊方我漂泊，旧里君幽独。何时同一瓢，饮水心亦足。

## 拼音
- ze2 ze2 que4 yin3 chu2 ， shao1 shao1 sun3 cheng2 zhu2 。 shi2 wu4 gan3 ren2 qing2 ， yi4 wo3 gu4 xiang1 qu3 。
- gu4 yuan2 wei4 shui3 shang4 ， shi2 zai3 shi4 qiao2 mu4 。 shou3 zhong3 yu2 liu3 cheng2 ， yin1 yin1 fu4 qiang2 wu1 。
- tu4 yin3 dou4 miao2 fei2 ， niao3 ming2 sang1 shen4 shu2 。 qian2 nian2 dang1 ci3 shi2 ， yu3 er3 tong2 you2 zhu3 。
- shi1 shu1 ke4 di4 zhi2 ， nong2 pu3 zi1 tong2 pu2 。 ri4 mu4 mai4 deng1 chang3 ， tian1 qing2 can2 che4 cu4 。
- nong4 quan2 nan2 jian4 zuo4 ， dai4 yue4 dong1 ting2 su4 。 xing1 fa1 yin3 shu4 bei1 ， men1 lai2 qi2 yi4 ju2 。
- yi4 chao2 hu1 fen1 san4 ， wan4 li3 reng2 ji1 shu4 。 jing3 fu4 si1 fan3 quan2 ， long2 ying1 hui3 chu1 gu3 。
- jiu3 jiang1 di4 bei1 shi1 ， si4 yue4 tian1 yan2 yu4 。 ku3 yu3 chu1 ru4 mei2 ， zhang4 yun2 shao1 han2 du2 。
- ni2 yang1 shui3 qi2 dao4 ， hui1 zhong3 she1 tian2 su4 。 yi3 ya4 shu1 sui4 shi2 ， reng2 jie1 yi4 feng1 su2 。
- xian2 deng1 jun4 lou2 wang4 ， ri4 luo4 jiang1 shan1 lü4 。 gui1 yan4 fu2 xiang1 xin1 ， ping2 hu2 duan4 ren2 mu4 。
- shu1 fang1 wo3 piao1 bo2 ， jiu4 li3 jun1 you1 du2 。 he2 shi2 tong2 yi4 piao2 ， yin3 shui3 xin1 yi4 zu2 。

## 注释

## 译文

## 赏析
