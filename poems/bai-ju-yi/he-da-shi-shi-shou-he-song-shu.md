---
id: bai-ju-yi-he-da-shi-shi-shou-he-song-shu
title: 和荅诗十首 和松树
titlePinyin: he2 da2 shi1 shi2 shou3   he2 song1 shu4
titleSlug: he-da-shi-shi-shou-he-song-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 亭亭山上松，一一生朝阳。
- 森耸上参天，柯条百尺长。
- 漠漠尘中槐，两两夹康庄。
- 婆娑低覆地，枝干亦寻常。
- 八月白露降，槐叶次第黄。
- 岁暮满山雪，松色郁青苍。
- 彼如君子心，秉操贯冰霜。
- 此如小人面，变态随炎凉。
- 共知松胜槐，诚欲栽道傍。
- 粪土种瑶草，瑶草终不芳。
- 尚可以斧斤，伐之为栋梁。
- 杀身获其所，为君构明堂。
- 不然终天年，老死在南冈。
- 不愿亚枝叶，低随槐树行。

## 拼音
- ting2 ting2 shan1 shang4 song1 ， yi1 yi1 sheng1 chao2 yang2 。
- sen1 song3 shang4 can1 tian1 ， ke1 tiao2 bai3 chi3 chang2 。
- mo4 mo4 chen2 zhong1 huai2 ， liang3 liang3 jia2 kang1 zhuang1 。
- po2 suo1 di1 fu4 di4 ， zhi1 gan4 yi4 xun2 chang2 。
- ba1 yue4 bai2 lu4 jiang4 ， huai2 ye4 ci4 di4 huang2 。
- sui4 mu4 man3 shan1 xue3 ， song1 se4 yu4 qing1 cang1 。
- bi3 ru2 jun1 zi3 xin1 ， bing3 cao1 guan4 bing1 shuang1 。
- ci3 ru2 xiao3 ren2 mian4 ， bian4 tai4 sui2 yan2 liang2 。
- gong4 zhi1 song1 sheng4 huai2 ， cheng2 yu4 zai1 dao4 bang4 。
- fen4 tu3 zhong3 yao2 cao3 ， yao2 cao3 zhong1 bu4 fang1 。
- shang4 ke3 yi3 fu3 jin1 ， fa2 zhi1 wei4 dong4 liang2 。
- sha1 shen1 huo4 qi2 suo3 ， wei4 jun1 gou4 ming2 tang2 。
- bu4 ran2 zhong1 tian1 nian2 ， lao3 si3 zai4 nan2 gang1 。
- bu2 yuan4 ya4 zhi1 ye4 ， di1 sui2 huai2 shu4 xing2 。

## 注释

## 译文

## 赏析
