---
id: bai-ju-yi-qiu-zhong-you-yi-shi-er-shou-er
title: 丘中有一士二首 二
titlePinyin: qiu1 zhong1 you3 yi2 shi4 er4 shou3   er4
titleSlug: qiu-zhong-you-yi-shi-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 丘中有一士，守道岁月深。
- 行披带索衣，坐拍无弦琴。
- 不饮浊泉水，不息曲木阴。
- 所逢苟非义，粪土千黄金。
- 乡人化其风，熏如兰在林。
- 智愚与强弱，不忍相欺侵。
- 我欲访其人，将行复沈吟。
- 何必见其面，但在学其心。

## 拼音
- qiu1 zhong1 you3 yi2 shi4 ， shou3 dao4 sui4 yue4 shen1 。
- xing2 pi1 dai4 suo3 yi1 ， zuo4 pai1 wu2 xian2 qin2 。
- bu4 yin3 zhuo2 quan2 shui3 ， bu4 xi1 qu3 mu4 yin1 。
- suo3 feng2 gou3 fei1 yi4 ， fen4 tu3 qian1 huang2 jin1 。
- xiang1 ren2 hua4 qi2 feng1 ， xun1 ru2 lan2 zai4 lin2 。
- zhi4 yu2 yu3 qiang2 ruo4 ， bu4 ren3 xiang1 qi1 qin1 。
- wo3 yu4 fang3 qi2 ren2 ， jiang1 xing2 fu4 shen3 yin2 。
- he2 bi4 jian4 qi2 mian4 ， dan4 zai4 xue2 qi2 xin1 。

## 注释

## 译文

## 赏析
