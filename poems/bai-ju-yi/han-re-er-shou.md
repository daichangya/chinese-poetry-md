---
id: bai-ju-yi-han-re-er-shou
title: 旱热二首
titlePinyin: han4 re4 er4 shou3
titleSlug: han-re-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 彤云散不雨，赫日吁可畏。端坐犹挥汗，出门岂容易。
- 忽思公府内，青衫折腰吏。复想驿路中，红尘走马使。
- 征夫更辛苦，逐客弥憔悴。日入尚趋程，宵分不遑寐。
- 安知北窗叟，偃卧风飒至。簟拂碧龙鳞，扇摇白鹤翅。
- 岂唯身所得，兼示心无事。谁言苦热天，元有清凉地。
- 勃勃旱尘气，炎炎赤日光。飞禽飐将坠，行人渴欲狂。
- 壮者不耐饥，饥火烧其肠。肥者不禁热，喘急汗如浆。
- 此时方自悟，老瘦亦何妨。肉轻足健逸，发少头清凉。
- 薄食不饥渴，端居省衣裳。数匙粱饭冷，一领绡衫香。
- 持此聊过日，焉知畏景长。

## 拼音
- tong2 yun2 san4 bu4 yu3 ， he4 ri4 xu1 ke3 wei4 。 duan1 zuo4 you2 hui1 han4 ， chu1 men2 qi3 rong2 yi4 。
- hu1 si1 gong1 fu3 nei4 ， qing1 shan1 zhe2 yao1 li4 。 fu4 xiang3 yi4 lu4 zhong1 ， hong2 chen2 zou3 ma3 shi3 。
- zheng1 fu1 geng4 xin1 ku3 ， zhu2 ke4 mi2 qiao2 cui4 。 ri4 ru4 shang4 qu1 cheng2 ， xiao1 fen1 bu4 huang2 mei4 。
- an1 zhi1 bei3 chuang1 sou3 ， yan3 wo4 feng1 sa4 zhi4 。 dian4 fu2 bi4 long2 lin2 ， shan4 yao2 bai2 he4 chi4 。
- qi3 wei2 shen1 suo3 de2 ， jian1 shi4 xin1 wu2 shi4 。 shui2 yan2 ku3 re4 tian1 ， yuan2 you3 qing1 liang2 di4 。
- bo2 bo2 han4 chen2 qi4 ， yan2 yan2 chi4 ri4 guang1 。 fei1 qin2 zhan3 jiang1 zhui4 ， xing2 ren2 ke3 yu4 kuang2 。
- zhuang4 zhe3 bu2 nai4 ji1 ， ji1 huo3 shao1 qi2 chang2 。 fei2 zhe3 bu4 jin1 re4 ， chuan3 ji2 han4 ru2 jiang1 。
- ci3 shi2 fang1 zi4 wu4 ， lao3 shou4 yi4 he2 fang2 。 rou4 qing1 zu2 jian4 yi4 ， fa1 shao3 tou2 qing1 liang2 。
- bao2 shi2 bu4 ji1 ke3 ， duan1 ju1 sheng3 yi1 shang0 。 shu4 chi2 liang2 fan4 leng3 ， yi4 ling3 xiao1 shan1 xiang1 。
- chi2 ci3 liao2 guo4 ri4 ， yan1 zhi1 wei4 jing3 chang2 。

## 注释

## 译文

## 赏析
