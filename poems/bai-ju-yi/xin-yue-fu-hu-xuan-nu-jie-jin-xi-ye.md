---
id: bai-ju-yi-xin-yue-fu-hu-xuan-nu-jie-jin-xi-ye
title: "新乐府 胡旋女\t戒近习也"
titlePinyin: "xin1 yue4 fu3   hu2 xuan2 nü3 \t jie4 jin4 xi2 ye3"
titleSlug: xin-yue-fu-hu-xuan-nu-jie-jin-xi-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 胡旋女，胡旋女，心应弦，手应鼓。
- 弦鼓一声双袖举，回雪飘飖转蓬舞。
- 左旋右转不知疲，千匝万周无已时。
- 人间物类无可比，奔车轮缓旋风迟。
- 曲终再拜谢天子，天子为之微启齿。
- 胡旋女，出康居，徒劳东来万里余。
- 中原自有胡旋者，鬬妙争能尔不如。
- 天宝季年时欲变，臣妾人人学圜转。
- 中有太真外禄山，二人最道能胡旋。
- 棃花园中册作妃，金鸡障下养为儿。
- 禄山胡旋迷君眼，兵过黄河疑未反。
- 贵妃胡旋惑君心，死弃马嵬念更深。
- 从兹地轴天维转，五十年来制不禁。
- 胡旋女，莫空舞，数唱此歌悟明主。

## 拼音
- hu2 xuan2 nü3 ， hu2 xuan2 nü3 ， xin1 ying4 xian2 ， shou3 ying4 gu3 。
- xian2 gu3 yi4 sheng1 shuang1 xiu4 ju3 ， hui2 xue3 piao1 yao2 zhuan3 peng2 wu3 。
- zuo3 xuan2 you4 zhuan3 bu4 zhi1 pi2 ， qian1 za1 wan4 zhou1 wu2 yi3 shi2 。
- ren2 jian1 wu4 lei4 wu2 ke3 bi3 ， ben1 che1 lun2 huan3 xuan2 feng1 chi2 。
- qu3 zhong1 zai4 bai4 xie4 tian1 zi3 ， tian1 zi3 wei4 zhi1 wei1 qi3 chi3 。
- hu2 xuan2 nü3 ， chu1 kang1 ju1 ， tu2 lao2 dong1 lai2 wan4 li3 yu2 。
- zhong1 yuan2 zi4 you3 hu2 xuan2 zhe3 ， dou4 miao4 zheng1 neng2 er3 bu4 ru2 。
- tian1 bao3 ji4 nian2 shi2 yu4 bian4 ， chen2 qie4 ren2 ren2 xue2 huan2 zhuan3 。
- zhong1 you3 tai4 zhen1 wai4 lu4 shan1 ， er4 ren2 zui4 dao4 neng2 hu2 xuan2 。
- li2 hua1 yuan2 zhong1 ce4 zuo4 fei1 ， jin1 ji1 zhang4 xia4 yang3 wei4 er2 。
- lu4 shan1 hu2 xuan2 mi2 jun1 yan3 ， bing1 guo4 huang2 he2 yi2 wei4 fan3 。
- gui4 fei1 hu2 xuan2 huo4 jun1 xin1 ， si3 qi4 ma3 wei2 nian4 geng4 shen1 。
- cong2 zi1 di4 zhou2 tian1 wei2 zhuan3 ， wu3 shi2 nian2 lai2 zhi4 bu4 jin1 。
- hu2 xuan2 nü3 ， mo4 kong1 wu3 ， shu4 chang4 ci3 ge1 wu4 ming2 zhu3 。

## 注释

## 译文

## 赏析
