---
id: bai-ju-yi-he-meng-you-chun-shi-yi-bai-yun
title: 和梦游春诗一百韵
titlePinyin: he2 meng4 you2 chun1 shi1 yi4 bai3 yun4
titleSlug: he-meng-you-chun-shi-yi-bai-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔君梦游春，梦游仙山曲。怳若有所遇，似惬平生欲。
- 因寻菖蒲水，渐入桃花谷。到一红楼家，爱之看不足。
- 池流渡清泚，草嫩蹋绿蓐。门柳暗全低，簷樱红半熟。
- 转行深深院，过尽重重屋。乌龙卧不惊，青鸟飞相逐。
- 渐闻玉佩响，始辨珠履躅。遥见窗下人，娉婷十五六。
- 霞光抱明月，莲艳开初旭。缥缈云雨仙，氛氲兰麝馥。
- 风流薄梳洗，时世宽妆束。袖软异文绫，裾轻单丝縠。
- 裙腰银线压，梳掌金筐蹙。带襭紫蒲萄，袴花红石竹。
- 凝情都未语，付意微相瞩。眉敛远山青，鬟低片云绿。
- 帐牵翡翠带，被解鸳鸯襆。秀色似堪餐，秾华如可掬。
- 半卷锦头席，斜铺绣腰褥。朱唇素指匀，粉汗红绵扑。
- 心惊睡易觉，梦断魂难续。笼委独栖禽，剑分连理木。
- 存诚期有感，誓志贞无黩。京洛八九春，未曾花里宿。
- 壮年徒自弃，佳会应无复。鸾歌不重闻，凤兆从兹卜。
- 韦门女清贵，裴氏甥贤淑。罗扇夹花灯，金鞍攒绣毂。
- 既倾南国貌，遂坦东床腹。刘阮心渐忘，潘杨意方睦。
- 新修履信第，初食尚书禄。九酝备圣贤，八珍穷水陆。
- 秦家重萧史，彦辅怜卫叔。朝馔馈独盘，夜醪倾百斛。
- 亲宾盛辉赫，妓乐纷晔煜。宿醉才解酲，朝欢俄枕麹。
- 饮过君子争，令甚将军酷。酩酊歌鹧鸪，颠狂舞鸲鹆。
- 月流春夜短，日下秋天速。谢傅隙过驹，萧娘风过烛。
- 全凋蕣花折，半死梧桐秃。暗镜对孤鸾，哀弦留寡鹄。
- 凄凄隔幽显，冉冉移寒燠。万事此时休，百身何处赎。
- 提携小儿女，将领旧姻族。再入朱门行，一傍青楼哭。
- 枥空无厩马，水涸失池鹜。摇落废井梧，荒凉故篱菊。
- 莓苔上几阁，尘土生琴筑。舞榭缀蟏蛸，歌梁聚蝙蝠。
- 嫁分红粉妾，卖散苍头仆。门客思彷徨，家人泣咿噢。
- 心期正萧索，宦序仍拘局。怀策入崤函，驱车辞郏鄏。
- 逢时念既济，聚学思大畜。端详筮仕蓍，磨拭穿杨镞。
- 始从雠校职，首中贤良目。一拔侍瑶墀，再升纡绣服。
- 誓酬君王宠，愿使朝廷肃。密勿奏封章，清明操宪牍。
- 鹰鞲中病下，豸角当邪触。纠谬静东周，申冤动南蜀。
- 危言诋阍寺，直气忤钧轴。不忍曲作钩，乍能折为玉。
- 扪心无愧畏，腾口有谤讟。只要明是非，何曾虞祸福。
- 车摧太行路，剑落酆城狱。襄汉问修途，荆蛮指殊俗。
- 谪为江府掾，遣事荆州牧。趋走谒麾幢，喧烦视鞭朴。
- 簿书常自领，缧囚每亲鞫。竟日坐官曹，经旬旷休沐。
- 宅荒渚宫草，马瘦畬田粟。薄俸等涓毫，微官同桎梏。
- 月中照形影，天际辞骨肉。鹤病翅羽垂，兽穷爪牙缩。
- 行看须间白，谁劝杯中绿。时伤大野麟，命问长沙𫛳。
- 夏梅山雨渍，秋瘴江云毒。巴水白茫茫，楚山青簇簇。
- 吟君七十韵，是我心所蓄。既去诚莫追，将来幸前勖。
- 欲除忧恼病，当取禅经读。须悟事皆空，无令念将属。
- 请思游春梦，此梦何闪倏。艳色即空花，浮生乃焦谷。
- 良姻在嘉偶，顷克为单独。入仕欲荣身，须臾成黜辱。
- 合者离之始，乐兮忧所伏。愁恨僧祇长，欢荣刹那促。
- 觉悟因傍喻，迷执由当局。膏明诱暗蛾，阳焱奔痴鹿。
- 贪为苦聚落，爱是悲林麓。水荡无明波，轮回死生辐。
- 尘应甘露洒，垢待醍醐浴。障要智灯烧，魔须慧刀戮。
- 外熏性易染，内战心难衄。法句与心王，期君日三复。

## 拼音
- xi1 jun1 meng4 you2 chun1 ， meng4 you2 xian1 shan1 qu3 。 huang3 ruo4 you3 suo3 yu4 ， si4 qie4 ping2 sheng1 yu4 。
- yin1 xun2 chang1 pu2 shui3 ， jian4 ru4 tao2 hua1 gu3 。 dao4 yi4 hong2 lou2 jia1 ， ai4 zhi1 kan4 bu4 zu2 。
- chi2 liu2 du4 qing1 ci3 ， cao3 nen4 ta4 lü4 ru4 。 men2 liu3 an4 quan2 di1 ， yan2 ying1 hong2 ban4 shu2 。
- zhuan3 xing2 shen1 shen1 yuan4 ， guo4 jin4 chong2 chong2 wu1 。 wu1 long2 wo4 bu4 jing1 ， qing1 niao3 fei1 xiang1 zhu2 。
- jian4 wen2 yu4 pei4 xiang3 ， shi3 bian4 zhu1 lü3 zhu2 。 yao2 jian4 chuang1 xia4 ren2 ， ping1 ting2 shi2 wu3 liu4 。
- xia2 guang1 bao4 ming2 yue4 ， lian2 yan4 kai1 chu1 xu4 。 piao1 miao3 yun2 yu3 xian1 ， fen1 yun1 lan2 she4 fu4 。
- feng1 liu2 bao2 shu1 xi3 ， shi2 shi4 kuan1 zhuang1 shu4 。 xiu4 ruan3 yi4 wen2 ling2 ， ju1 qing1 dan1 si1 hu2 。
- qun2 yao1 yin2 xian4 ya1 ， shu1 zhang3 jin1 kuang1 cu4 。 dai4 xie2 zi3 pu2 tao2 ， ku4 hua1 hong2 shi2 zhu2 。
- ning2 qing2 dou1 wei4 yu3 ， fu4 yi4 wei1 xiang1 zhu3 。 mei2 lian3 yuan3 shan1 qing1 ， huan2 di1 pian4 yun2 lü4 。
- zhang4 qian1 fei3 cui4 dai4 ， bei4 jie3 yuan1 yang1 fu2 。 xiu4 se4 si4 kan1 can1 ， nong2 hua2 ru2 ke3 ju1 。
- ban4 juan4 jin3 tou2 xi2 ， xie2 pu4 xiu4 yao1 ru4 。 zhu1 chun2 su4 zhi3 yun2 ， fen3 han4 hong2 mian2 pu1 。
- xin1 jing1 shui4 yi4 jue2 ， meng4 duan4 hun2 nan2 xu4 。 long2 wei3 du2 qi1 qin2 ， jian4 fen1 lian2 li3 mu4 。
- cun2 cheng2 qi1 you3 gan3 ， shi4 zhi4 zhen1 wu2 du2 。 jing1 luo4 ba1 jiu3 chun1 ， wei4 ceng2 hua1 li3 su4 。
- zhuang4 nian2 tu2 zi4 qi4 ， jia1 hui4 ying4 wu2 fu4 。 luan2 ge1 bu2 zhong4 wen2 ， feng4 zhao4 cong2 zi1 bu3 。
- wei2 men2 nü3 qing1 gui4 ， pei2 shi4 sheng1 xian2 shu1 。 luo2 shan4 jia2 hua1 deng1 ， jin1 an1 zan3 xiu4 gu1 。
- ji4 qing1 nan2 guo2 mao4 ， sui4 tan3 dong1 chuang2 fu4 。 liu2 ruan3 xin1 jian4 wang4 ， pan1 yang2 yi4 fang1 mu4 。
- xin1 xiu1 lü3 xin4 di4 ， chu1 shi2 shang4 shu1 lu4 。 jiu3 yun4 bei4 sheng4 xian2 ， ba1 zhen1 qiong2 shui3 lu4 。
- qin2 jia1 zhong4 xiao1 shi3 ， yan4 fu3 lian2 wei4 shu1 。 chao2 zhuan4 kui4 du2 pan2 ， ye4 lao2 qing1 bai3 hu2 。
- qin1 bin1 sheng4 hui1 he4 ， ji4 le4 fen1 ye4 yu4 。 su4 zui4 cai2 jie3 cheng2 ， chao2 huan1 e2 zhen3 qu1 。
- yin3 guo4 jun1 zi3 zheng1 ， ling4 shen4 jiang1 jun1 ku4 。 ming3 ding1 ge1 zhe4 gu1 ， dian1 kuang2 wu3 qu2 yu4 。
- yue4 liu2 chun1 ye4 duan3 ， ri4 xia4 qiu1 tian1 su4 。 xie4 fu4 xi4 guo4 ju1 ， xiao1 niang2 feng1 guo4 zhu2 。
- quan2 diao1 shun4 hua1 zhe2 ， ban4 si3 wu2 tong2 tu1 。 an4 jing4 dui4 gu1 luan2 ， ai1 xian2 liu2 gua3 hu2 。
- qi1 qi1 ge2 you1 xian3 ， ran3 ran3 yi2 han2 yu4 。 wan4 shi4 ci3 shi2 xiu1 ， bai3 shen1 he2 chu4 shu2 。
- ti2 xie2 xiao3 er2 nü3 ， jiang4 ling3 jiu4 yin1 zu2 。 zai4 ru4 zhu1 men2 xing2 ， yi2 bang4 qing1 lou2 ku1 。
- li4 kong1 wu2 jiu4 ma3 ， shui3 he2 shi1 chi2 wu4 。 yao2 luo4 fei4 jing3 wu2 ， huang1 liang2 gu4 li2 ju2 。
- mei2 tai2 shang4 ji3 ge2 ， chen2 tu3 sheng1 qin2 zhu4 。 wu3 xie4 zhui4 xiao1 shao1 ， ge1 liang2 ju4 bian1 fu2 。
- jia4 fen1 hong2 fen3 qie4 ， mai4 san4 cang1 tou2 pu2 。 men2 ke4 si1 pang2 huang2 ， jia1 ren2 qi4 yi1 o1 。
- xin1 qi1 zheng4 xiao1 suo3 ， huan4 xu4 reng2 ju1 ju2 。 huai2 ce4 ru4 xiao2 han2 ， qu1 che1 ci2 jia2 ru3 。
- feng2 shi2 nian4 ji4 ji4 ， ju4 xue2 si1 da4 chu4 。 duan1 xiang2 shi4 shi4 shi1 ， mo2 shi4 chuan1 yang2 zu2 。
- shi3 cong2 chou2 xiao4 zhi2 ， shou3 zhong1 xian2 liang2 mu4 。 yi4 ba2 shi4 yao2 chi2 ， zai4 sheng1 yu1 xiu4 fu2 。
- shi4 chou2 jun1 wang2 chong3 ， yuan4 shi3 chao2 ting2 su4 。 mi4 wu4 zou4 feng1 zhang1 ， qing1 ming2 cao1 xian4 du2 。
- ying1 gou1 zhong1 bing4 xia4 ， zhi4 jiao3 dang1 xie2 chu4 。 jiu1 miu4 jing4 dong1 zhou1 ， shen1 yuan1 dong4 nan2 shu3 。
- wei1 yan2 di3 hun1 si4 ， zhi2 qi4 wu3 jun1 zhou2 。 bu4 ren3 qu3 zuo4 gou1 ， zha4 neng2 zhe2 wei4 yu4 。
- men2 xin1 wu2 kui4 wei4 ， teng2 kou3 you3 bang4 du2 。 zhi3 yao4 ming2 shi4 fei1 ， he2 ceng2 yu2 huo4 fu2 。
- che1 cui1 tai4 hang2 lu4 ， jian4 luo4 feng1 cheng2 yu4 。 xiang1 han4 wen4 xiu1 tu2 ， jing1 man2 zhi3 shu1 su2 。
- zhe2 wei4 jiang1 fu3 yuan4 ， qian3 shi4 jing1 zhou1 mu4 。 qu1 zou3 ye4 hui1 zhuang4 ， xuan1 fan2 shi4 bian1 pu3 。
- bo2 shu1 chang2 zi4 ling3 ， lei2 qiu2 mei3 qin1 ju1 。 jing4 ri4 zuo4 guan1 cao2 ， jing1 xun2 kuang4 xiu1 mu4 。
- zhai2 huang1 zhu3 gong1 cao3 ， ma3 shou4 she1 tian2 su4 。 bao2 feng4 deng3 juan1 hao2 ， wei1 guan1 tong2 zhi4 gu4 。
- yue4 zhong1 zhao4 xing2 ying3 ， tian1 ji4 ci2 gu3 rou4 。 he4 bing4 chi4 yu3 chui2 ， shou4 qiong2 zhao3 ya2 suo1 。
- xing2 kan4 xu1 jian1 bai2 ， shui2 quan4 bei1 zhong1 lü4 。 shi2 shang1 da4 ye3 lin2 ， ming4 wen4 chang2 sha1 𫛳 。
- xia4 mei2 shan1 yu3 zi4 ， qiu1 zhang4 jiang1 yun2 du2 。 ba1 shui3 bai2 mang2 mang2 ， chu3 shan1 qing1 cu4 cu4 。
- yin2 jun1 qi1 shi2 yun4 ， shi4 wo3 xin1 suo3 xu4 。 ji4 qu4 cheng2 mo4 zhui1 ， jiang1 lai2 xing4 qian2 xu4 。
- yu4 chu2 you1 nao3 bing4 ， dang1 qu3 chan2 jing1 du2 。 xu1 wu4 shi4 jie1 kong1 ， wu2 ling4 nian4 jiang1 shu3 。
- qing3 si1 you2 chun1 meng4 ， ci3 meng4 he2 shan3 shu1 。 yan4 se4 ji2 kong1 hua1 ， fu2 sheng1 nai3 jiao1 gu3 。
- liang2 yin1 zai4 jia1 ou3 ， qing3 ke4 wei4 dan1 du2 。 ru4 shi4 yu4 rong2 shen1 ， xu1 yu2 cheng2 chu4 ru3 。
- he2 zhe3 li2 zhi1 shi3 ， le4 xi1 you1 suo3 fu2 。 chou2 hen4 seng1 qi2 chang2 ， huan1 rong2 cha4 na4 cu4 。
- jue2 wu4 yin1 bang4 yu4 ， mi2 zhi2 you2 dang1 ju2 。 gao1 ming2 you4 an4 e2 ， yang2 yan4 ben1 chi1 lu4 。
- tan1 wei4 ku3 ju4 luo4 ， ai4 shi4 bei1 lin2 lu4 。 shui3 dang4 wu2 ming2 bo1 ， lun2 hui2 si3 sheng1 fu2 。
- chen2 ying4 gan1 lu4 sa3 ， gou4 dai4 ti2 hu2 yu4 。 zhang4 yao4 zhi4 deng1 shao1 ， mo2 xu1 hui4 dao1 lu4 。
- wai4 xun1 xing4 yi4 ran3 ， nei4 zhan4 xin1 nan2 nü4 。 fa3 ju4 yu3 xin1 wang2 ， qi1 jun1 ri4 san1 fu4 。

## 注释

## 译文

## 赏析
