---
id: bai-ju-yi-song-ke-chun-you-ling-nan-er-shi-yun
title: 送客春游岭南二十韵
titlePinyin: song4 ke4 chun1 you2 ling3 nan2 er4 shi2 yun4
titleSlug: song-ke-chun-you-ling-nan-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 已讶游何远，仍嗟别太频。离容君蹙促，赠语我殷勤。
- 迢递天南面，苍茫海北漘。诃陵国分界，交趾郡为邻。
- 蓊郁三光晦，温暾四气匀。阴晴变寒暑，昏晓错星辰。
- 瘴地难为老，蛮陬不易驯。土民稀白首，洞主尽黄巾。
- 战舰犹惊浪，戎车未息尘。红旗围卉服，紫绶裹文身。
- 面苦桄榔裛，浆酸橄榄新。牙樯迎海舶，铜鼓赛江神。
- 不冻贪泉暖，无霜毒草春。云烟蟒蛇气，刀剑鳄鱼鳞。
- 路足羁栖客，官多谪逐臣。天黄生飓母，雨黑长枫人。
- 回使先传语，征轩早返轮。须防杯里蛊，莫爱橐中珍。
- 北与南殊俗，身将货孰亲。尝闻君子诫，忧道不忧贫。

## 拼音
- yi3 ya4 you2 he2 yuan3 ， reng2 jie1 bie2 tai4 pin2 。 li2 rong2 jun1 cu4 cu4 ， zeng4 yu3 wo3 yin1 qin2 。
- tiao2 di4 tian1 nan2 mian4 ， cang1 mang2 hai3 bei3 chun2 。 he1 ling2 guo2 fen1 jie4 ， jiao1 zhi3 jun4 wei4 lin2 。
- weng3 yu4 san1 guang1 hui4 ， wen1 tun1 si4 qi4 yun2 。 yin1 qing2 bian4 han2 shu3 ， hun1 xiao3 cuo4 xing1 chen2 。
- zhang4 di4 nan2 wei2 lao3 ， man2 zou1 bu2 yi4 xun4 。 tu3 min2 xi1 bai2 shou3 ， dong4 zhu3 jin4 huang2 jin1 。
- zhan4 jian4 you2 jing1 lang4 ， rong2 che1 wei4 xi1 chen2 。 hong2 qi2 wei2 hui4 fu2 ， zi3 shou4 guo3 wen2 shen1 。
- mian4 ku3 guang4 lang2 yi4 ， jiang1 suan1 gan3 lan3 xin1 。 ya2 qiang2 ying2 hai3 bo2 ， tong2 gu3 sai4 jiang1 shen2 。
- bu2 dong4 tan1 quan2 nuan3 ， wu2 shuang1 du2 cao3 chun1 。 yun2 yan1 mang3 she2 qi4 ， dao1 jian4 e4 yu2 lin2 。
- lu4 zu2 ji1 qi1 ke4 ， guan1 duo1 zhe2 zhu2 chen2 。 tian1 huang2 sheng1 ju4 mu3 ， yu3 hei1 chang2 feng1 ren2 。
- hui2 shi3 xian1 chuan2 yu3 ， zheng1 xuan1 zao3 fan3 lun2 。 xu1 fang2 bei1 li3 gu3 ， mo4 ai4 tuo2 zhong1 zhen1 。
- bei3 yu3 nan2 shu1 su2 ， shen1 jiang1 huo4 shu2 qin1 。 chang2 wen2 jun1 zi3 jie4 ， you1 dao4 bu4 you1 pin2 。

## 注释

## 译文

## 赏析
