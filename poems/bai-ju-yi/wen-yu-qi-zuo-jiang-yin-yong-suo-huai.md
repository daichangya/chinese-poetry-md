---
id: bai-ju-yi-wen-yu-qi-zuo-jiang-yin-yong-suo-huai
title: 闻庾七左降，因咏所怀
titlePinyin: wen2 yu3 qi1 zuo3 jiang4 ， yin1 yong3 suo3 huai2
titleSlug: wen-yu-qi-zuo-jiang-yin-yong-suo-huai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我病卧渭北，君老谪巴东。相悲一长叹，薄命与君同。
- 既叹还自哂，哂叹两未终。后心诮前意，所见何迷蒙。
- 人生大块间，如鸿毛在风。或飘青云上，或落泥涂中。
- 衮服相天下，倘来非我通。布衣委草莽，偶去非吾穷。
- 外物不可必，中怀须自空。无令怏怏气，留滞在心胸。

## 拼音
- wo3 bing4 wo4 wei4 bei3 ， jun1 lao3 zhe2 ba1 dong1 。 xiang1 bei1 yi4 chang2 tan4 ， bo2 ming4 yu3 jun1 tong2 。
- ji4 tan4 hai2 zi4 shen3 ， shen3 tan4 liang3 wei4 zhong1 。 hou4 xin1 qiao4 qian2 yi4 ， suo3 jian4 he2 mi2 meng2 。
- ren2 sheng1 da4 kuai4 jian1 ， ru2 hong2 mao2 zai4 feng1 。 huo4 piao1 qing1 yun2 shang4 ， huo4 luo4 ni2 tu2 zhong1 。
- gun3 fu2 xiang1 tian1 xia4 ， tang3 lai2 fei1 wo3 tong1 。 bu4 yi1 wei3 cao3 mang3 ， ou3 qu4 fei1 wu2 qiong2 。
- wai4 wu4 bu4 ke3 bi4 ， zhong1 huai2 xu1 zi4 kong1 。 wu2 ling4 yang4 yang4 qi4 ， liu2 zhi4 zai4 xin1 xiong1 。

## 注释

## 译文

## 赏析
