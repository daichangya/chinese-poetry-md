---
id: bai-ju-yi-qing-zhong
title: 青冢
titlePinyin: qing1 zhong3
titleSlug: qing-zhong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 上有饥鹰号，下有枯蓬走。
- 茫茫边雪里，一掬沙培𪣻。
- 传是昭君墓，埋闭蛾眉久。
- 凝脂化为泥，铅黛复何有。
- 唯有阴怨气，时生坟左右。
- 郁郁如苦雾，不随骨销朽。
- 妇人无他才，荣枯系妍否。
- 何乃明妃命，独悬画工手。
- 丹青一诖误，白黑相纷纠。
- 遂使君眼中，西施作嫫母。
- 同侪倾宠幸，异类为配偶。
- 祸福安可知，美颜不如丑。
- 何言一时事，可戒千年后。
- 特报后来姝，不须倚眉首。
- 无辞插荆钗，嫁作贫家妇。
- 不见青冢上，行人为浇酒。

## 拼音
- shang4 you3 ji1 ying1 hao4 ， xia4 you3 ku1 peng2 zou3 。
- mang2 mang2 bian1 xue3 li3 ， yi4 ju1 sha1 pei2 lou2 。
- chuan2 shi4 zhao1 jun1 mu4 ， mai2 bi4 e2 mei2 jiu3 。
- ning2 zhi1 hua4 wei2 ni2 ， qian1 dai4 fu4 he2 you3 。
- wei2 you3 yin1 yuan4 qi4 ， shi2 sheng1 fen2 zuo3 you4 。
- yu4 yu4 ru2 ku3 wu4 ， bu4 sui2 gu3 xiao1 xiu3 。
- fu4 ren2 wu2 ta1 cai2 ， rong2 ku1 xi4 yan2 fou3 。
- he2 nai3 ming2 fei1 ming4 ， du2 xuan2 hua4 gong1 shou3 。
- dan1 qing1 yi2 gua4 wu4 ， bai2 hei1 xiang1 fen1 jiu1 。
- sui4 shi3 jun1 yan3 zhong1 ， xi1 shi1 zuo4 mo2 mu3 。
- tong2 chai2 qing1 chong3 xing4 ， yi4 lei4 wei4 pei4 ou3 。
- huo4 fu2 an1 ke3 zhi1 ， mei3 yan2 bu4 ru2 chou3 。
- he2 yan2 yi4 shi2 shi4 ， ke3 jie4 qian1 nian2 hou4 。
- te4 bao4 hou4 lai2 shu1 ， bu4 xu1 yi3 mei2 shou3 。
- wu2 ci2 cha1 jing1 chai1 ， jia4 zuo4 pin2 jia1 fu4 。
- bu2 jian4 qing1 zhong3 shang4 ， xing2 ren2 wei4 jiao1 jiu3 。

## 注释

## 译文

## 赏析
