---
id: bai-ju-yi-shi-yi-er-shou-yi
title: 适意二首 一
titlePinyin: shi4 yi4 er4 shou3   yi1
titleSlug: shi-yi-er-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 十年为旅客，常有饥寒愁。
- 三年作谏官，复多尸素羞。
- 有酒不暇饮，有山不得游。
- 岂无平生志，拘牵不自由。
- 一朝归渭上，泛如不系舟。
- 置心世事外，无喜亦无忧。
- 终日一蔬食，终年一布裘。
- 寒来弥嬾放，数日一梳头。
- 朝睡足始起，夜酌醉即休。
- 人心不过适，适外复何求。

## 拼音
- shi2 nian2 wei4 lü3 ke4 ， chang2 you3 ji1 han2 chou2 。
- san1 nian2 zuo4 jian4 guan1 ， fu4 duo1 shi1 su4 xiu1 。
- you3 jiu3 bu4 xia2 yin3 ， you3 shan1 bu4 de2 you2 。
- qi3 wu2 ping2 sheng1 zhi4 ， ju1 qian1 bu2 zi4 you2 。
- yi4 chao2 gui1 wei4 shang4 ， fan4 ru2 bu2 xi4 zhou1 。
- zhi4 xin1 shi4 shi4 wai4 ， wu2 xi3 yi4 wu2 you1 。
- zhong1 ri4 yi4 shu1 shi2 ， zhong1 nian2 yi2 bu4 qiu2 。
- han2 lai2 mi2 lan3 fang4 ， shu4 ri4 yi4 shu1 tou2 。
- chao2 shui4 zu2 shi3 qi3 ， ye4 zhuo2 zui4 ji2 xiu1 。
- ren2 xin1 bu2 guo4 shi4 ， shi4 wai4 fu4 he2 qiu2 。

## 注释

## 译文

## 赏析
