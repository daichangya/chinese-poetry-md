---
id: bai-ju-yi-qin-zhong-yin-shi-shou-zhong-fu
title: 秦中吟十首：重赋
titlePinyin: qin2 zhong1 yin2 shi2 shou3 ： zhong4 fu4
titleSlug: qin-zhong-yin-shi-shou-zhong-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 厚地植桑麻，所要济生民。生民理布帛，所求活一身。
- 身外充征赋，上以奉君亲。国家定两税，本意在爱人。
- 厥初防其淫，明敕内外臣。税外加一物，皆以枉法论。
- 奈何岁月久，贪吏得因循。浚我以求宠，敛索无冬春。
- 织绢未成匹，缲丝未盈斤。里胥迫我纳，不许暂逡巡。
- 岁暮天地闭，阴风生破村。夜深烟火尽，霰雪白纷纷。
- 幼者形不蔽，老者体无温。悲喘与寒气，并入鼻中辛。
- 昨日输残税，因窥官库门。缯帛如山积，丝絮如云屯。
- 号为羡余物，随月献至尊。夺我身上暖，买尔眼前恩。
- 进入琼林库，岁久化为尘。

## 拼音
- hou4 di4 zhi2 sang1 ma2 ， suo3 yao4 ji4 sheng1 min2 。 sheng1 min2 li3 bu4 bo2 ， suo3 qiu2 huo2 yi4 shen1 。
- shen1 wai4 chong1 zheng1 fu4 ， shang4 yi3 feng4 jun1 qin1 。 guo2 jia1 ding4 liang3 shui4 ， ben3 yi4 zai4 ai4 ren2 。
- jue2 chu1 fang2 qi2 yin2 ， ming2 chi4 nei4 wai4 chen2 。 shui4 wai4 jia1 yi2 wu4 ， jie1 yi3 wang3 fa3 lun4 。
- nai4 he2 sui4 yue4 jiu3 ， tan1 li4 de2 yin1 xun2 。 jun4 wo3 yi3 qiu2 chong3 ， lian3 suo3 wu2 dong1 chun1 。
- zhi1 juan4 wei4 cheng2 pi3 ， qiao1 si1 wei4 ying2 jin1 。 li3 xu1 po4 wo3 na4 ， bu4 xu3 zan4 qun1 xun2 。
- sui4 mu4 tian1 di4 bi4 ， yin1 feng1 sheng1 po4 cun1 。 ye4 shen1 yan1 huo3 jin4 ， xian4 xue3 bai2 fen1 fen1 。
- you4 zhe3 xing2 bu2 bi4 ， lao3 zhe3 ti3 wu2 wen1 。 bei1 chuan3 yu3 han2 qi4 ， bing4 ru4 bi2 zhong1 xin1 。
- zuo2 ri4 shu1 can2 shui4 ， yin1 kui1 guan1 ku4 men2 。 zeng1 bo2 ru2 shan1 ji1 ， si1 xu4 ru2 yun2 tun2 。
- hao4 wei4 xian4 yu2 wu4 ， sui2 yue4 xian4 zhi4 zun1 。 duo2 wo3 shen1 shang4 nuan3 ， mai3 er3 yan3 qian2 en1 。
- jin4 ru4 qiong2 lin2 ku4 ， sui4 jiu3 hua4 wei2 chen2 。

## 注释

## 译文

## 赏析
