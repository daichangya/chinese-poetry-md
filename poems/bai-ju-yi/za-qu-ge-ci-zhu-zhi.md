---
id: bai-ju-yi-za-qu-ge-ci-zhu-zhi
title: 杂曲歌辞：竹枝
titlePinyin: za2 qu3 ge1 ci2 ： zhu2 zhi1
titleSlug: za-qu-ge-ci-zhu-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 瞿塘峡口冷烟低，白帝城头月向西。
- 唱到竹枝声咽处，寒猿晴鸟一时啼。
- 竹枝苦怨怨何人，夜静山空歇又闻。
- 蛮儿巴女齐声唱，愁杀江楼病使君。
- 巴东船舫上巴西，波面风生雨脚齐。
- 水蓼冷花红蔟蔟，江蓠湿叶碧萋萋。
- 江畔谁人唱竹枝，前声断咽后声迟。
- 怪来调苦缘词苦，多是通州司马诗。

## 拼音
- qu2 tang2 xia2 kou3 leng3 yan1 di1 ， bai2 di4 cheng2 tou2 yue4 xiang4 xi1 。
- chang4 dao4 zhu2 zhi1 sheng1 yan4 chu4 ， han2 yuan2 qing2 niao3 yi4 shi2 ti2 。
- zhu2 zhi1 ku3 yuan4 yuan4 he2 ren2 ， ye4 jing4 shan1 kong1 xie1 you4 wen2 。
- man2 er2 ba1 nü3 qi2 sheng1 chang4 ， chou2 sha1 jiang1 lou2 bing4 shi3 jun1 。
- ba1 dong1 chuan2 fang3 shang4 ba1 xi1 ， bo1 mian4 feng1 sheng1 yu3 jiao3 qi2 。
- shui3 liao3 leng3 hua1 hong2 cu4 cu4 ， jiang1 li2 shi1 ye4 bi4 qi1 qi1 。
- jiang1 pan4 shui2 ren2 chang4 zhu2 zhi1 ， qian2 sheng1 duan4 yan4 hou4 sheng1 chi2 。
- guai4 lai2 tiao2 ku3 yuan2 ci2 ku3 ， duo1 shi4 tong1 zhou1 si1 ma3 shi1 。

## 注释

## 译文

## 赏析
