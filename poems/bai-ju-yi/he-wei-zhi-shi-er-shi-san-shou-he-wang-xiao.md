---
id: bai-ju-yi-he-wei-zhi-shi-er-shi-san-shou-he-wang-xiao
title: 和微之诗二十三首：和望晓
titlePinyin: he2 wei1 zhi1 shi1 er4 shi2 san1 shou3 ： he2 wang4 xiao3
titleSlug: he-wei-zhi-shi-er-shi-san-shou-he-wang-xiao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 休吟稽山晓，听咏秦城旦。鸣鸡初有声，宿鸟犹未散。
- 丁丁漏向尽，冬冬鼓过半。南山青沉沉，东方白漫漫。
- 街心若流水，城角如断岸。星河稍隅落，宫阙方轮焕。
- 朝车雷四合，骑火星一贯。赫奕冠盖盛，荧煌朱紫烂。
- 沙堤亘蟆池，市路绕龙断。白日忽照耀，红尘纷散乱。
- 贵教过客避，荣任行人看。祥烟满虚空，春色无边畔。
- 鹓行候晷刻，龙尾登霄汉。台殿暖宜攀，风光晴可玩。
- 草铺地茵褥，云卷天帏幔。莺杂佩锵锵，花饶衣粲粲。
- 何言终日乐，独起临风叹。叹我同心人，一别春七换。
- 相望山隔碍，欲去官羁绊。何日到江东，超然似张翰。

## 拼音
- xiu1 yin2 ji1 shan1 xiao3 ， ting1 yong3 qin2 cheng2 dan4 。 ming2 ji1 chu1 you3 sheng1 ， su4 niao3 you2 wei4 san4 。
- ding1 ding1 lou4 xiang4 jin4 ， dong1 dong1 gu3 guo4 ban4 。 nan2 shan1 qing1 chen2 chen2 ， dong1 fang1 bai2 man4 man4 。
- jie1 xin1 ruo4 liu2 shui3 ， cheng2 jiao3 ru2 duan4 an4 。 xing1 he2 shao1 yu2 luo4 ， gong1 que1 fang1 lun2 huan4 。
- chao2 che1 lei2 si4 he2 ， qi2 huo3 xing1 yi2 guan4 。 he4 yi4 guan1 gai4 sheng4 ， ying2 huang2 zhu1 zi3 lan4 。
- sha1 di1 gen4 ma0 chi2 ， shi4 lu4 rao4 long2 duan4 。 bai2 ri4 hu1 zhao4 yao4 ， hong2 chen2 fen1 san3 luan4 。
- gui4 jiao4 guo4 ke4 bi4 ， rong2 ren4 xing2 ren2 kan4 。 xiang2 yan1 man3 xu1 kong1 ， chun1 se4 wu2 bian1 pan4 。
- yuan1 xing2 hou4 gui3 ke4 ， long2 wei3 deng1 xiao1 han4 。 tai2 dian4 nuan3 yi2 pan1 ， feng1 guang1 qing2 ke3 wan2 。
- cao3 pu4 di4 yin1 ru4 ， yun2 juan4 tian1 wei2 man4 。 ying1 za2 pei4 qiang1 qiang1 ， hua1 rao2 yi1 can4 can4 。
- he2 yan2 zhong1 ri4 le4 ， du2 qi3 lin2 feng1 tan4 。 tan4 wo3 tong2 xin1 ren2 ， yi4 bie2 chun1 qi1 huan4 。
- xiang1 wang4 shan1 ge2 ai4 ， yu4 qu4 guan1 ji1 ban4 。 he2 ri4 dao4 jiang1 dong1 ， chao1 ran2 si4 zhang1 han4 。

## 注释

## 译文

## 赏析
