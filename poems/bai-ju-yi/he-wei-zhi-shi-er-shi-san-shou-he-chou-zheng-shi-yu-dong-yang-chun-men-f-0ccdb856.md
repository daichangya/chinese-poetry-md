---
id: bai-ju-yi-he-wei-zhi-shi-er-shi-san-shou-he-chou-zheng-shi-yu-dong-yang-chun-men-f-0ccdb856
title: 和微之诗二十三首 和酬郑侍御东阳春闷放怀追越游见寄
titlePinyin: he2 wei1 zhi1 shi1 er4 shi2 san1 shou3   he2 chou2 zheng4 shi4 yu4 dong1 yang2 chun1 men1 fang4 huai2 zhui1 yue4 you2 jian4 ji4
titleSlug: he-wei-zhi-shi-er-shi-san-shou-he-chou-zheng-shi-yu-dong-yang-chun-men-f-0ccdb856
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君得嘉鱼置宾席，乐如南有嘉鱼时。
- 劲气森爽竹竿竦，妍文焕烂芙蓉披。
- 载笔在幕名已重，补衮于朝官尚卑。
- 一缄疏入掩谷永，三都赋成排左思。
- 自言拜辞主人后，离心荡飏风前旗。
- 东南门馆别经岁，春眼怅望秋心悲。
- 昨日嘉鱼来访我，方驾同出何所之。
- 乐游原头春尚早，百舌新语声椑椑。
- 日趂花忙向南拆，风催柳急从东吹。
- 流年惝怳不饶我，美景鲜妍来为谁。
- 红尘三条界阡陌，碧草千里铺郊畿。
- 余霞断时绮幅裂，斜云展处罗文纰。
- 暮钟远近声互动，暝鸟高下飞追随。
- 酒酣将归未能去，怅然回望天四垂。
- 生何足养嵇著论，途何足泣杨涟洏。
- 胡不花下伴春醉，满酌绿酒听黄鹂。
- 嘉鱼点头时一叹，听我此言不知疲。
- 语终兴尽各分散，东西轩骑分逶迤。
- 此诗勿遣闲人见，见恐与他为笑资。
- 白首旧寮知我者，凭君一咏向周师。

## 拼音
- jun1 de2 jia1 yu2 zhi4 bin1 xi2 ， le4 ru2 nan2 you3 jia1 yu2 shi2 。
- jin4 qi4 sen1 shuang3 zhu2 gan1 song3 ， yan2 wen2 huan4 lan4 fu2 rong2 pi1 。
- zai3 bi3 zai4 mu4 ming2 yi3 zhong4 ， bu3 gun3 yu2 chao2 guan1 shang4 bei1 。
- yi4 jian1 shu1 ru4 yan3 gu3 yong3 ， san1 dou1 fu4 cheng2 pai2 zuo3 si1 。
- zi4 yan2 bai4 ci2 zhu3 ren2 hou4 ， li2 xin1 dang4 yang2 feng1 qian2 qi2 。
- dong1 nan2 men2 guan3 bie2 jing1 sui4 ， chun1 yan3 chang4 wang4 qiu1 xin1 bei1 。
- zuo2 ri4 jia1 yu2 lai2 fang3 wo3 ， fang1 jia4 tong2 chu1 he2 suo3 zhi1 。
- le4 you2 yuan2 tou2 chun1 shang4 zao3 ， bai3 she2 xin1 yu3 sheng1 bei1 bei1 。
- ri4 chen4 hua1 mang2 xiang4 nan2 chai1 ， feng1 cui1 liu3 ji2 cong2 dong1 chui1 。
- liu2 nian2 chang3 huang3 bu4 rao2 wo3 ， mei3 jing3 xian1 yan2 lai2 wei4 shui2 。
- hong2 chen2 san1 tiao2 jie4 qian1 mo4 ， bi4 cao3 qian1 li3 pu4 jiao1 ji1 。
- yu2 xia2 duan4 shi2 qi3 fu2 lie4 ， xie2 yun2 zhan3 chu4 luo2 wen2 pi1 。
- mu4 zhong1 yuan3 jin4 sheng1 hu4 dong4 ， ming2 niao3 gao1 xia4 fei1 zhui1 sui2 。
- jiu3 han1 jiang1 gui1 wei4 neng2 qu4 ， chang4 ran2 hui2 wang4 tian1 si4 chui2 。
- sheng1 he2 zu2 yang3 ji1 zhu4 lun4 ， tu2 he2 zu2 qi4 yang2 lian2 er2 。
- hu2 bu4 hua1 xia4 ban4 chun1 zui4 ， man3 zhuo2 lü4 jiu3 ting1 huang2 li2 。
- jia1 yu2 dian3 tou2 shi2 yi2 tan4 ， ting1 wo3 ci3 yan2 bu4 zhi1 pi2 。
- yu3 zhong1 xing1 jin4 ge4 fen1 san4 ， dong1 xi1 xuan1 qi2 fen1 wei1 yi2 。
- ci3 shi1 wu4 qian3 xian2 ren2 jian4 ， jian4 kong3 yu3 ta1 wei4 xiao4 zi1 。
- bai2 shou3 jiu4 liao2 zhi1 wo3 zhe3 ， ping2 jun1 yi4 yong3 xiang4 zhou1 shi1 。

## 注释

## 译文

## 赏析
