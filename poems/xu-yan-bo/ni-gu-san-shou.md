---
id: xu-yan-bo-ni-gu-san-shou
title: 拟古三首
titlePinyin: ni3 gu3 san1 shou3
titleSlug: ni-gu-san-shou
author: 徐彦伯
authorPinyin: xu2 yan4 bo2
authorSlug: xu-yan-bo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 遥裔烟屿鸿，双影旦夕同。交翰倚沙月，和鸣弄江风。
- vK若茂芳序，君子从远戎。云生阴海没，花落春潭空。
- 红泪掩促柱，锦衾罗熏笼。自伤琼草绿，讵惜铅粉红。
- 裂帛附双燕，为予向辽东。
- 读书三十载，驰骛周六经。儒衣干时主，忠策献阙廷。
- 一朝奉休盼，从容厕群英。束身趋建礼，秉笔坐承明。
- 廨署相填噎，僚吏纷纵横。五日休浣时，屠苏绕玉屏。
- 橘花覆北沼，桂树交西荣。树栖两鸳鸯，含春向我鸣。
- 皎洁绮罗艳，便娟丝管清。扰扰天地间，出处各有情。
- 何必岩石下，枯槁闲此生。
- 颓光无淹晷，逝水有迅流。绿苔纷易歇，红颜不再求。
- 歌笑当及春，无令壮志秋。弱年仕关辅，簃门豁御沟。
- 敷愉东城际，婉娈南陌头。荷花娇绿水，杨叶暖青楼。
- 中有绮罗人，可怜名莫愁。画屏绕金膝，珠帘悬玉钩。
- 纤指调宝琴，泠泠哀且柔。赠君鸳鸯带，因以鹔鹴裘。
- 窗晓吟日坐，闺夕秉烛游。无作北门客，咄咄怀百忧。

## 拼音
- yao2 yi4 yan1 yu3 hong2 ， shuang1 ying3 dan4 xi1 tong2 。 jiao1 han4 yi3 sha1 yue4 ， he2 ming2 nong4 jiang1 feng1 。
- v K ruo4 mao4 fang1 xu4 ， jun1 zi3 cong2 yuan3 rong2 。 yun2 sheng1 yin1 hai3 mei2 ， hua1 luo4 chun1 tan2 kong1 。
- hong2 lei4 yan3 cu4 zhu4 ， jin3 qin1 luo2 xun1 long2 。 zi4 shang1 qiong2 cao3 lü4 ， ju4 xi1 qian1 fen3 hong2 。
- lie4 bo2 fu4 shuang1 yan4 ， wei4 yu3 xiang4 liao2 dong1 。
- du2 shu1 san1 shi2 zai3 ， chi2 wu4 zhou1 liu4 jing1 。 ru2 yi1 gan1 shi2 zhu3 ， zhong1 ce4 xian4 que1 ting2 。
- yi4 chao2 feng4 xiu1 pan4 ， cong2 rong2 ce4 qun2 ying1 。 shu4 shen1 qu1 jian4 li3 ， bing3 bi3 zuo4 cheng2 ming2 。
- xie4 shu3 xiang1 tian2 ye1 ， liao2 li4 fen1 zong4 heng2 。 wu3 ri4 xiu1 huan4 shi2 ， tu2 su1 rao4 yu4 ping2 。
- ju2 hua1 fu4 bei3 zhao3 ， gui4 shu4 jiao1 xi1 rong2 。 shu4 qi1 liang3 yuan1 yang1 ， han2 chun1 xiang4 wo3 ming2 。
- jiao3 jie2 qi3 luo2 yan4 ， bian4 juan1 si1 guan3 qing1 。 rao3 rao3 tian1 di4 jian1 ， chu1 chu4 ge4 you3 qing2 。
- he2 bi4 yan2 shi2 xia4 ， ku1 gao3 xian2 ci3 sheng1 。
- tui2 guang1 wu2 yan1 gui3 ， shi4 shui3 you3 xun4 liu2 。 lü4 tai2 fen1 yi4 xie1 ， hong2 yan2 bu2 zai4 qiu2 。
- ge1 xiao4 dang1 ji2 chun1 ， wu2 ling4 zhuang4 zhi4 qiu1 。 ruo4 nian2 shi4 guan1 fu3 ， yi2 men2 huo1 yu4 gou1 。
- fu1 yu2 dong1 cheng2 ji4 ， wan3 luan2 nan2 mo4 tou2 。 he2 hua1 jiao1 lü4 shui3 ， yang2 ye4 nuan3 qing1 lou2 。
- zhong1 you3 qi3 luo2 ren2 ， ke3 lian2 ming2 mo4 chou2 。 hua4 ping2 rao4 jin1 xi1 ， zhu1 lian2 xuan2 yu4 gou1 。
- xian1 zhi3 tiao2 bao3 qin2 ， ling2 ling2 ai1 qie3 rou2 。 zeng4 jun1 yuan1 yang1 dai4 ， yin1 yi3 su4 shuang1 qiu2 。
- chuang1 xiao3 yin2 ri4 zuo4 ， gui1 xi1 bing3 zhu2 you2 。 wu2 zuo4 bei3 men2 ke4 ， duo1 duo1 huai2 bai3 you1 。

## 注释

## 译文

## 赏析
