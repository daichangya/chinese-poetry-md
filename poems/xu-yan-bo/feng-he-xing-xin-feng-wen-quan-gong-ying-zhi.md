---
id: xu-yan-bo-feng-he-xing-xin-feng-wen-quan-gong-ying-zhi
title: 奉和幸新丰温泉宫应制
titlePinyin: feng4 he2 xing4 xin1 feng1 wen1 quan2 gong1 ying4 zhi4
titleSlug: feng-he-xing-xin-feng-wen-quan-gong-ying-zhi
author: 徐彦伯
authorPinyin: xu2 yan4 bo2
authorSlug: xu-yan-bo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 姬典歌时迈，虞篇记省方。何如黑帝月，玄览白云乡。
- 翠仗萦船岸，明旆应萯阳。风摇花眊彩，雪艳宝戈芒。
- 御陌开函次，离宫夹树行。桂枝笼騕褭，松叶覆堂皇。
- 仙石含珠液，温池孕璧房。涌疑神瀵溢，澄若帝台浆。
- 独沸流常热，潜蒸气转香。青坛环玉甃，红础铄金光。
- 藻曜凝芳洁，葳蕤献淑祥。五龙归宝算，九扈叶时康。
- 同预华封老，中衢祝圣皇。

## 拼音
- ji1 dian3 ge1 shi2 mai4 ， yu2 pian1 ji4 sheng3 fang1 。 he2 ru2 hei1 di4 yue4 ， xuan2 lan3 bai2 yun2 xiang1 。
- cui4 zhang4 ying2 chuan2 an4 ， ming2 pei4 ying4 fu4 yang2 。 feng1 yao2 hua1 mao4 cai3 ， xue3 yan4 bao3 ge1 mang2 。
- yu4 mo4 kai1 han2 ci4 ， li2 gong1 jia2 shu4 xing2 。 gui4 zhi1 long2 yao3 niao3 ， song1 ye4 fu4 tang2 huang2 。
- xian1 shi2 han2 zhu1 ye4 ， wen1 chi2 yun4 bi4 fang2 。 yong3 yi2 shen2 fen4 yi4 ， cheng2 ruo4 di4 tai2 jiang1 。
- du2 fei4 liu2 chang2 re4 ， qian2 zheng1 qi4 zhuan3 xiang1 。 qing1 tan2 huan2 yu4 zhou4 ， hong2 chu3 shuo4 jin1 guang1 。
- zao3 yao4 ning2 fang1 jie2 ， wei1 rui2 xian4 shu1 xiang2 。 wu3 long2 gui1 bao3 suan4 ， jiu3 hu4 ye4 shi2 kang1 。
- tong2 yu4 hua2 feng1 lao3 ， zhong1 qu2 zhu4 sheng4 huang2 。

## 注释

## 译文

## 赏析
