---
id: zhao-ru-ti-cai-ling-ye-ling-shu-fang
title: 题蔡令叶岭书房
titlePinyin: ti2 cai4 ling4 ye4 ling3 shu1 fang2
titleSlug: ti-cai-ling-ye-ling-shu-fang
author: 赵汝□
authorPinyin: zhao4 ru3 □
authorSlug: zhao-ru
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日诵哲师记，岁通圣人书。
- 前冈复后麓，俨在中间居。
- 佩月而冠云，被服以璠玙。
- 沧海朝奋驾，昆仑暮停车。
- 矫然竦上征，浩荡游太虚。
- 竟当一悟足，纷历万变余。
- 危机易翻覆，末世多崎岖。
- 主公总军戎，参佐谋议摅。
- 环帐募敖曹，夺营走休屠。
- 宁知情事异，岂谓才智疏。
- 归饮永嘉水，胜食建邺鱼。
- 缅想过西山，薰风袭芙蕖。
- 朗明观众妙，冲漠味至腴。
- 身治为物基，学广充理储。
- 潜深下董帷，抱独吟葛庐。
- 经纶有时命，吾子意何如。

## 拼音
- ri4 song4 zhe2 shi1 ji4 ， sui4 tong1 sheng4 ren2 shu1 。
- qian2 gang1 fu4 hou4 lu4 ， yan3 zai4 zhong1 jian1 ju1 。
- pei4 yue4 er2 guan1 yun2 ， bei4 fu2 yi3 fan2 yu2 。
- cang1 hai3 chao2 fen4 jia4 ， kun1 lun2 mu4 ting2 che1 。
- jiao3 ran2 song3 shang4 zheng1 ， hao4 dang4 you2 tai4 xu1 。
- jing4 dang1 yi2 wu4 zu2 ， fen1 li4 wan4 bian4 yu2 。
- wei1 ji1 yi4 fan1 fu4 ， mo4 shi4 duo1 qi2 qu1 。
- zhu3 gong1 zong3 jun1 rong2 ， can1 zuo3 mou2 yi4 shu1 。
- huan2 zhang4 mu4 ao2 cao2 ， duo2 ying2 zou3 xiu1 tu2 。
- ning2 zhi1 qing2 shi4 yi4 ， qi3 wei4 cai2 zhi4 shu1 。
- gui1 yin3 yong3 jia1 shui3 ， sheng4 shi2 jian4 ye4 yu2 。
- mian3 xiang3 guo4 xi1 shan1 ， xun1 feng1 xi2 fu2 qu2 。
- lang3 ming2 guan1 zhong4 miao4 ， chong1 mo4 wei4 zhi4 yu2 。
- shen1 zhi4 wei4 wu4 ji1 ， xue2 guang3 chong1 li3 chu3 。
- qian2 shen1 xia4 dong3 wei2 ， bao4 du2 yin2 ge3 lu2 。
- jing1 lun2 you3 shi2 ming4 ， wu2 zi3 yi4 he2 ru2 。

## 注释

## 译文

## 赏析
