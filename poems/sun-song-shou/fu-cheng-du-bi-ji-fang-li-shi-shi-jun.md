---
id: sun-song-shou-fu-cheng-du-bi-ji-fang-li-shi-shi-jun
title: 赋成都碧鸡坊李氏石君
titlePinyin: fu4 cheng2 du1 bi4 ji1 fang1 li3 shi4 shi2 jun1
titleSlug: fu-cheng-du-bi-ji-fang-li-shi-shi-jun
author: 孙松寿
authorPinyin: sun1 song1 shou4
authorSlug: sun-song-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造化小儿斲山骨，几年流落蛟龙窟。
- 太湖一碧浸玻璃，澜吞浪吐穷奔突。
- 瑰奇未许困泥沙，漂出江臯空㟮屼。
- 清寒偃蹇如高人，肯向蓬蒿念埋没。
- 曩闻上苑饶奇珍，千形万状高嶙峋。
- 当年搜索困山海，氊包席裹车辚辚。
- 规模岂但肖五岳，气象直欲凌三神。
- 一朝胡马窥城下，例随矢石荒荆榛。
- 怜君分落幽人手，不逐尔辈污尘垢。
- 首阳寂寞伯夷清，潇湘冷落三闾瘦。
- 李侯胸中饱云梦，得君不用斯琼玖。
- 馆之旧隠与周旋，竹士松宾三益友。
- 相看一洗名利心，眉宇更清元德秀。
- 君今几世德未衰，霜寒玉立癯而寿。
- 咄嗟世眼多嗜好，玩形忘理十八九。
- 奇章所蓄森琅玕，名标甲乙空纷然。
- 到溉奇礓高崒嵂，一掷徒为负进钱。
- 石君于汝非不厚，较其所得无何有，愿公世济此君为不朽。

## 拼音
- zao4 hua4 xiao3 er2 zhuo2 shan1 gu3 ， ji3 nian2 liu2 luo4 jiao1 long2 ku1 。
- tai4 hu2 yi2 bi4 jin4 bo1 li2 ， lan2 tun1 lang4 tu3 qiong2 ben1 tu1 。
- gui1 qi2 wei4 xu3 kun4 ni2 sha1 ， piao1 chu1 jiang1 gao1 kong1 㟮 wu4 。
- qing1 han2 yan3 jian3 ru2 gao1 ren2 ， ken3 xiang4 peng2 hao1 nian4 mai2 mo4 。
- nang3 wen2 shang4 yuan4 rao2 qi2 zhen1 ， qian1 xing2 wan4 zhuang4 gao1 lin2 xun2 。
- dang1 nian2 sou1 suo3 kun4 shan1 hai3 ， zhan1 bao1 xi2 guo3 che1 lin2 lin2 。
- gui1 mo2 qi3 dan4 xiao4 wu3 yue4 ， qi4 xiang4 zhi2 yu4 ling2 san1 shen2 。
- yi4 chao2 hu2 ma3 kui1 cheng2 xia4 ， li4 sui2 shi3 shi2 huang1 jing1 zhen1 。
- lian2 jun1 fen1 luo4 you1 ren2 shou3 ， bu4 zhu2 er3 bei4 wu1 chen2 gou4 。
- shou3 yang2 ji4 mo4 bo2 yi2 qing1 ， xiao1 xiang1 leng3 luo4 san1 lü2 shou4 。
- li3 hou2 xiong1 zhong1 bao3 yun2 meng4 ， de2 jun1 bu2 yong4 si1 qiong2 jiu3 。
- guan3 zhi1 jiu4 yin3 yu3 zhou1 xuan2 ， zhu2 shi4 song1 bin1 san1 yi4 you3 。
- xiang1 kan4 yi4 xi3 ming2 li4 xin1 ， mei2 yu3 geng4 qing1 yuan2 de2 xiu4 。
- jun1 jin1 ji3 shi4 de2 wei4 shuai1 ， shuang1 han2 yu4 li4 qu2 er2 shou4 。
- duo1 jie1 shi4 yan3 duo1 shi4 hao4 ， wan2 xing2 wang4 li3 shi2 ba1 jiu3 。
- qi2 zhang1 suo3 xu4 sen1 lang2 gan1 ， ming2 biao1 jia3 yi3 kong1 fen1 ran2 。
- dao4 gai4 qi2 jiang1 gao1 zu2 lü4 ， yi2 zhi4 tu2 wei4 fu4 jin4 qian2 。
- shi2 jun1 yu2 ru3 fei1 bu2 hou4 ， jiao4 qi2 suo3 de2 wu2 he2 you3 ， yuan4 gong1 shi4 ji4 ci3 jun1 wei4 bu4 xiu3 。

## 注释

## 译文

## 赏析
