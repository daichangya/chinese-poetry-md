---
id: sun-song-shou-ji-shen-ti-xue-gao-xing
title: 纪申提学高行
titlePinyin: ji4 shen1 ti2 xue2 gao1 xing2
titleSlug: ji-shen-ti-xue-gao-xing
author: 孙松寿
authorPinyin: sun1 song1 shou4
authorSlug: sun-song-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔儿童饱梨栗，斑衣偃伏先君侧。
- 每闻正色说我翁，口口奇奇长太息。
- 先君墓草今芊芊，尚想遗言过庭日。
- 恨无佳传掬芳馨，洗我肝心百非僻。
- 一朝幽镌晃入手，刓忍如怀夜光璧。
- 男儿大节要奇伟，一日成就天所锡。
- 我翁当年鸾鹤雏，一别旧巢无处觅。
- 桑弧射处掩蓬蒿，独把窅窊飞俊翮。
- 杨宗不绝仅如线，大义欲归归不得。
- 凝香夜半祷灵空，愿杨有子归宫室。
- 果然天助两飞鸿，翁喜当兴子云宅。
- 绛霄回首拟归来，抚我恩深重嗟惜。
- 弃官十载营旨甘，送死养生无一失。
- 寸心安矣指白云，百拜双亲泪濡席。
- 茅簷虽陋生处所，此心不以万锺易。
- 几年夜泪湿衾裯，今作儿啼情自适。
- 登堂悲喜动行人，里巷喧呼手加额。
- 珠还合浦已无憾，老蚌沙泥忍遗逸。
- 穷簷忽见相抱持，孺慕丹心始云毕。
- 一子来归咏白华，三家孝爱融春色。
- 雍容去就良可观，无乃扶持有神物。
- 始知造化惜颓波，畀以难能令一出。
- 玉堂丈人风教手，一日得之几折屐。
- 何不荐之陛下圣，蜀有孝子声藉藉。
- 奇人异行感至尊，凤诏褒华宠其实。
- 人间一日传万口，坐使浇风四方激。
- 佥谋方欲置廊庙，病卧王州嗟易箦。
- 短生梦幻何足悲，此念未随生死隔。
- 百身莫赎叹朝露，端合天公任其责。
- 真人慨念录其孤，椽笔大书光史策。
- 丈夫乃尔亦何憾，鬼哭人号空怨忆。
- 萧萧绿野长安道，万里羁魂动行客。
- 只今四海归宗议，字字秋霜凛寒日。
- 一言我欲招翁魂，香骨有灵宜可格。
- 圣朝当今以孝治，好树丰碑旌洁白。
- 磨崖百丈置岩阿，当有山灵夜呵诘。
- 诸郎况是足风规，请叩帝阍为此策。
- 长使千秋孝子碑，屹与岷峩对翁室。

## 拼音
- yi4 xi1 er2 tong2 bao3 li2 li4 ， ban1 yi1 yan3 fu2 xian1 jun1 ce4 。
- mei3 wen2 zheng4 se4 shuo1 wo3 weng1 ， kou3 kou3 qi2 qi2 chang2 tai4 xi1 。
- xian1 jun1 mu4 cao3 jin1 qian1 qian1 ， shang4 xiang3 yi2 yan2 guo4 ting2 ri4 。
- hen4 wu2 jia1 chuan2 ju1 fang1 xin1 ， xi3 wo3 gan1 xin1 bai3 fei1 pi4 。
- yi4 chao2 you1 juan1 huang4 ru4 shou3 ， wan2 ren3 ru2 huai2 ye4 guang1 bi4 。
- nan2 er2 da4 jie2 yao4 qi2 wei3 ， yi2 ri4 cheng2 jiu4 tian1 suo3 xi1 。
- wo3 weng1 dang1 nian2 luan2 he4 chu2 ， yi4 bie2 jiu4 chao2 wu2 chu4 mi4 。
- sang1 hu2 she4 chu4 yan3 peng2 hao1 ， du2 ba3 yao3 wa1 fei1 jun4 he2 。
- yang2 zong1 bu4 jue2 jin3 ru2 xian4 ， da4 yi4 yu4 gui1 gui1 bu4 de2 。
- ning2 xiang1 ye4 ban4 dao3 ling2 kong1 ， yuan4 yang2 you3 zi3 gui1 gong1 shi4 。
- guo3 ran2 tian1 zhu4 liang3 fei1 hong2 ， weng1 xi3 dang1 xing1 zi3 yun2 zhai2 。
- jiang4 xiao1 hui2 shou3 ni3 gui1 lai2 ， fu3 wo3 en1 shen1 zhong4 jie1 xi1 。
- qi4 guan1 shi2 zai3 ying2 zhi3 gan1 ， song4 si3 yang3 sheng1 wu2 yi4 shi1 。
- cun4 xin1 an1 yi3 zhi3 bai2 yun2 ， bai3 bai4 shuang1 qin1 lei4 ru2 xi2 。
- mao2 yan2 sui1 lou4 sheng1 chu4 suo3 ， ci3 xin1 bu4 yi3 wan4 zhong1 yi4 。
- ji3 nian2 ye4 lei4 shi1 qin1 dao1 ， jin1 zuo4 er2 ti2 qing2 zi4 shi4 。
- deng1 tang2 bei1 xi3 dong4 xing2 ren2 ， li3 xiang4 xuan1 hu1 shou3 jia1 e2 。
- zhu1 hai2 he2 pu3 yi3 wu2 han4 ， lao3 bang4 sha1 ni2 ren3 yi2 yi4 。
- qiong2 yan2 hu1 jian4 xiang1 bao4 chi2 ， ru2 mu4 dan1 xin1 shi3 yun2 bi4 。
- yi4 zi3 lai2 gui1 yong3 bai2 hua2 ， san1 jia1 xiao4 ai4 rong2 chun1 se4 。
- yong1 rong2 qu4 jiu4 liang2 ke3 guan1 ， wu2 nai3 fu2 chi2 you3 shen2 wu4 。
- shi3 zhi1 zao4 hua4 xi1 tui2 bo1 ， bi4 yi3 nan2 neng2 ling4 yi4 chu1 。
- yu4 tang2 zhang4 ren2 feng1 jiao4 shou3 ， yi2 ri4 de2 zhi1 ji3 zhe2 ji1 。
- he2 bu2 jian4 zhi1 bi4 xia4 sheng4 ， shu3 you3 xiao4 zi3 sheng1 jie4 jie4 。
- qi2 ren2 yi4 xing2 gan3 zhi4 zun1 ， feng4 zhao4 bao1 hua2 chong3 qi2 shi2 。
- ren2 jian1 yi2 ri4 chuan2 wan4 kou3 ， zuo4 shi3 jiao1 feng1 si4 fang1 ji1 。
- qian1 mou2 fang1 yu4 zhi4 lang2 miao4 ， bing4 wo4 wang2 zhou1 jie1 yi4 ze2 。
- duan3 sheng1 meng4 huan4 he2 zu2 bei1 ， ci3 nian4 wei4 sui2 sheng1 si3 ge2 。
- bai3 shen1 mo4 shu2 tan4 chao2 lu4 ， duan1 he2 tian1 gong1 ren4 qi2 ze2 。
- zhen1 ren2 kai3 nian4 lu4 qi2 gu1 ， chuan2 bi3 da4 shu1 guang1 shi3 ce4 。
- zhang4 fu0 nai3 er3 yi4 he2 han4 ， gui3 ku1 ren2 hao4 kong1 yuan4 yi4 。
- xiao1 xiao1 lü4 ye3 chang2 an1 dao4 ， wan4 li3 ji1 hun2 dong4 xing2 ke4 。
- zhi1 jin1 si4 hai3 gui1 zong1 yi4 ， zi4 zi4 qiu1 shuang1 lin3 han2 ri4 。
- yi4 yan2 wo3 yu4 zhao1 weng1 hun2 ， xiang1 gu3 you3 ling2 yi2 ke3 ge2 。
- sheng4 chao2 dang1 jin1 yi3 xiao4 zhi4 ， hao3 shu4 feng1 bei1 jing1 jie2 bai2 。
- mo2 ya2 bai3 zhang4 zhi4 yan2 a1 ， dang1 you3 shan1 ling2 ye4 he1 jie2 。
- zhu1 lang2 kuang4 shi4 zu2 feng1 gui1 ， qing3 kou4 di4 hun1 wei4 ci3 ce4 。
- chang2 shi3 qian1 qiu1 xiao4 zi3 bei1 ， yi4 yu3 min2 e2 dui4 weng1 shi4 。

## 注释

## 译文

## 赏析
