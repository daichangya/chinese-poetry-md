---
id: hong-mai-xiu-chuan-guan-lian-ju
title: 秀川馆联句
titlePinyin: xiu4 chuan1 guan3 lian2 ju4
titleSlug: xiu-chuan-guan-lian-ju
author: 洪迈
authorPinyin: hong2 mai4
authorSlug: hong-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江声床摇寒，山色窗拗绿。
- 归舟著沙边，客梦遶乡曲。
- 簪盍豁秋悲，筵开从夜卜。
- 黄花散疎篱，苍竹围破屋。
- 诗豪争击铜，谈剧屡消烛。
- 借君五言城，洗我万斛愁。
- 主人意无穷，客子去敢速。
- 杯宽怯鲸吞，词涩媿貂续。
- 注瓦亦倾银，联珠仍缀玉。
- 天迥月明洲，霜清风陨木。
- 飞齐水击鹏，挥退日斜𫛳。
- 臭味漆投胶，芬芳兰间菊。
- 味甘一脔尝，话胜十年读。
- 未用赋骊驹，方看举鸿鹄。
- 行当岁九迁，勿惮昼三宿。
- 妙语子蝉嫣，孤踪吾鹿独。
- 一老上星辰，三君进凫鹜。
- 平生仰高山，此夕沾賸馥。
- 飞龙十九章，金马三千牍。
- 傥非论石渠，定是讐天禄。
- 笔健翻狂澜，辩雄喷飞瀑。
- 抄传疲小胥，侍立倦更仆。
- 力举六鼇连，肘运千兔秃。
- 庖厨洗玉盘，萍豆鄙金谷。
- 岂无麟脯羞，亦有熊蹯熟。
- 不须罗膻荤，安用穷水陆。
- 搜寻到蹲鸱，饪饤兼苜蓿。
- 但畏酒樽空，宁知更漏促。
- 劝频难固辞，意厚敢虚辱。
- 一一罄缾罍，纷纷吐茵蓐。
- 茶甘旋汲江，火活乍然竹。
- 聊烹顾渚吴，更试蒙山蜀。
- 清风生玉川，石鼎压师服。
- 忍醉兴方新，语离情转笃。
- 明朝转船头，西风饱帆腹。
- 去橹响呕哑，归车声𫐆辘。
- 墨突谅难黔，曹装行复促。
- 便扬武林镳，勿恋番江筑。
- 圣神搅权纲，贤俊登肃穆。
- 君恩晋接三，臣职坤用六。
- 夷路合腾骧，上心资启沃。
- 吾道竟何忧，斯文欣有属。
- 执政犹股肱，天官乃眉目。
- 当阶红药翻，规地青蒲伏。
- 遥知此数途，历徧财一蹙。
- 长吟美且箴，细酌寿而祝。
- 端期千一逢，毋讳再三渎。
- 德进朝廷尊，河润京师福。
- 前修庶拍肩，能事当继躅。
- 君无废此篇，随车编卷轴。

## 拼音
- jiang1 sheng1 chuang2 yao2 han2 ， shan1 se4 chuang1 ao4 lü4 。
- gui1 zhou1 zhu4 sha1 bian1 ， ke4 meng4 rao4 xiang1 qu3 。
- zan1 he2 huo1 qiu1 bei1 ， yan2 kai1 cong2 ye4 bu3 。
- huang2 hua1 san4 shu1 li2 ， cang1 zhu2 wei2 po4 wu1 。
- shi1 hao2 zheng1 ji1 tong2 ， tan2 ju4 lü3 xiao1 zhu2 。
- jie4 jun1 wu3 yan2 cheng2 ， xi3 wo3 wan4 hu2 chou2 。
- zhu3 ren2 yi4 wu2 qiong2 ， ke4 zi3 qu4 gan3 su4 。
- bei1 kuan1 qie4 jing1 tun1 ， ci2 se4 kui4 diao1 xu4 。
- zhu4 wa3 yi4 qing1 yin2 ， lian2 zhu1 reng2 zhui4 yu4 。
- tian1 jiong3 yue4 ming2 zhou1 ， shuang1 qing1 feng1 yun3 mu4 。
- fei1 qi2 shui3 ji1 peng2 ， hui1 tui4 ri4 xie2 𫛳 。
- chou4 wei4 qi1 tou2 jiao1 ， fen1 fang1 lan2 jian1 ju2 。
- wei4 gan1 yi4 luan2 chang2 ， hua4 sheng4 shi2 nian2 du2 。
- wei4 yong4 fu4 li2 ju1 ， fang1 kan4 ju3 hong2 hu2 。
- hang2 dang0 sui4 jiu3 qian1 ， wu4 dan4 zhou4 san1 su4 。
- miao4 yu3 zi3 chan2 yan1 ， gu1 zong1 wu2 lu4 du2 。
- yi4 lao3 shang4 xing1 chen2 ， san1 jun1 jin4 fu2 wu4 。
- ping2 sheng1 yang3 gao1 shan1 ， ci3 xi1 zhan1 sheng4 fu4 。
- fei1 long2 shi2 jiu3 zhang1 ， jin1 ma3 san1 qian1 du2 。
- tang3 fei1 lun4 shi2 qu2 ， ding4 shi4 chou2 tian1 lu4 。
- bi3 jian4 fan1 kuang2 lan2 ， bian4 xiong2 pen1 fei1 pu4 。
- chao1 chuan2 pi2 xiao3 xu1 ， shi4 li4 juan4 geng4 pu2 。
- li4 ju3 liu4 ao2 lian2 ， zhou3 yun4 qian1 tu4 tu1 。
- pao2 chu2 xi3 yu4 pan2 ， ping2 dou4 bi3 jin1 gu3 。
- qi3 wu2 lin2 pu2 xiu1 ， yi4 you3 xiong2 fan2 shu2 。
- bu4 xu1 luo2 shan1 hun1 ， an1 yong4 qiong2 shui3 lu4 。
- sou1 xun2 dao4 dun1 chi1 ， ren4 ding4 jian1 mu4 xu0 。
- dan4 wei4 jiu3 zun1 kong1 ， ning2 zhi1 geng4 lou4 cu4 。
- quan4 pin2 nan2 gu4 ci2 ， yi4 hou4 gan3 xu1 ru3 。
- yi1 yi1 qing4 ping2 lei2 ， fen1 fen1 tu3 yin1 ru4 。
- cha2 gan1 xuan2 ji2 jiang1 ， huo3 huo2 zha4 ran2 zhu2 。
- liao2 peng1 gu4 zhu3 wu2 ， geng4 shi4 meng2 shan1 shu3 。
- qing1 feng1 sheng1 yu4 chuan1 ， shi2 ding3 ya1 shi1 fu2 。
- ren3 zui4 xing1 fang1 xin1 ， yu3 li2 qing2 zhuan3 du3 。
- ming2 chao2 zhuan3 chuan2 tou2 ， xi1 feng1 bao3 fan1 fu4 。
- qu4 lu3 xiang3 ou3 ya3 ， gui1 che1 sheng1 𫐆 lu4 。
- mo4 tu1 liang4 nan2 qian2 ， cao2 zhuang1 xing2 fu4 cu4 。
- bian4 yang2 wu3 lin2 biao1 ， wu4 lian4 fan1 jiang1 zhu4 。
- sheng4 shen2 jiao3 quan2 gang1 ， xian2 jun4 deng1 su4 mu4 。
- jun1 en1 jin4 jie1 san1 ， chen2 zhi2 kun1 yong4 liu4 。
- yi2 lu4 he2 teng2 xiang1 ， shang4 xin1 zi1 qi3 wo4 。
- wu2 dao4 jing4 he2 you1 ， si1 wen2 xin1 you3 shu3 。
- zhi2 zheng4 you2 gu3 gong1 ， tian1 guan1 nai3 mei2 mu4 。
- dang1 jie1 hong2 yao4 fan1 ， gui1 di4 qing1 pu2 fu2 。
- yao2 zhi1 ci3 shu4 tu2 ， li4 bian4 cai2 yi2 cu4 。
- chang2 yin2 mei3 qie3 zhen1 ， xi4 zhuo2 shou4 er2 zhu4 。
- duan1 qi1 qian1 yi4 feng2 ， wu2 hui4 zai4 san1 du2 。
- de2 jin4 chao2 ting2 zun1 ， he2 run4 jing1 shi1 fu2 。
- qian2 xiu1 shu4 pai1 jian1 ， neng2 shi4 dang1 ji4 zhu2 。
- jun1 wu2 fei4 ci3 pian1 ， sui2 che1 bian1 juan4 zhou2 。

## 注释

## 译文

## 赏析
