---
id: hong-mai-jian-an-dao-zhong
title: 建安道中
titlePinyin: jian4 an1 dao4 zhong1
titleSlug: jian-an-dao-zhong
author: 洪迈
authorPinyin: hong2 mai4
authorSlug: hong-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生意行初不谋，泛泛何啻波中鸥。
- 携家来作闽海梦，三年客食天南陬。
- 我先人庐在何许，大江之左道阻修。
- 奉新家有手足爱，只身归扫先梧楸。
- 旋当来此营斗粟，南北颠倒无时休。
- 此心转与世事左，自作磨蚁将谁尤。
- 安知不满达者笑，穷达一戏如观优。
- 咄哉吾语亦已堕，且与造物同浮游。

## 拼音
- wu2 sheng1 yi4 xing2 chu1 bu4 mou2 ， fan4 fan4 he2 chi4 bo1 zhong1 ou1 。
- xie2 jia1 lai2 zuo4 min3 hai3 meng4 ， san1 nian2 ke4 shi2 tian1 nan2 zou1 。
- wo3 xian1 ren2 lu2 zai4 he2 xu3 ， da4 jiang1 zhi1 zuo3 dao4 zu3 xiu1 。
- feng4 xin1 jia1 you3 shou3 zu2 ai4 ， zhi1 shen1 gui1 sao3 xian1 wu2 qiu1 。
- xuan2 dang1 lai2 ci3 ying2 dou4 su4 ， nan2 bei3 dian1 dao3 wu2 shi2 xiu1 。
- ci3 xin1 zhuan3 yu3 shi4 shi4 zuo3 ， zi4 zuo4 mo2 yi3 jiang1 shui2 you2 。
- an1 zhi1 bu4 man3 da2 zhe3 xiao4 ， qiong2 da2 yi2 xi4 ru2 guan1 you1 。
- duo1 zai1 wu2 yu3 yi4 yi3 duo4 ， qie3 yu3 zao4 wu4 tong2 fu2 you2 。

## 注释

## 译文

## 赏析
