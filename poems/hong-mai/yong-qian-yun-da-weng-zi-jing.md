---
id: hong-mai-yong-qian-yun-da-weng-zi-jing
title: 用前韵答翁子静
titlePinyin: yong4 qian2 yun4 da2 weng1 zi3 jing4
titleSlug: yong-qian-yun-da-weng-zi-jing
author: 洪迈
authorPinyin: hong2 mai4
authorSlug: hong-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客心既岑寂，节物亦倥偬。
- 幽篱菊初暗，深壑梅已动。
- 古人微尺璧，顾谓寸阴重。
- 欲从夫子游，掣肘媿不勇。
- 松高节磊砢，鹤老格清耸。
- 当知山泽臞，谁羡将相种。
- 一官戏人间，丛书以自拥。
- 微言闻绪余，三叹手辄拱。
- 青天本寥廓，不受云雾滃。
- 愿言瞻清明，茗椀不辞捧。

## 拼音
- ke4 xin1 ji4 cen2 ji4 ， jie2 wu4 yi4 kong3 zong3 。
- you1 li2 ju2 chu1 an4 ， shen1 he4 mei2 yi3 dong4 。
- gu3 ren2 wei1 chi3 bi4 ， gu4 wei4 cun4 yin1 zhong4 。
- yu4 cong2 fu1 zi3 you2 ， che4 zhou3 kui4 bu4 yong3 。
- song1 gao1 jie2 lei3 luo3 ， he4 lao3 ge2 qing1 song3 。
- dang1 zhi1 shan1 ze2 qu2 ， shui2 xian4 jiang4 xiang4 zhong3 。
- yi4 guan1 xi4 ren2 jian1 ， cong2 shu1 yi3 zi4 yong1 。
- wei1 yan2 wen2 xu4 yu2 ， san1 tan4 shou3 zhe2 gong3 。
- qing1 tian1 ben3 liao2 kuo4 ， bu2 shou4 yun2 wu4 weng3 。
- yuan4 yan2 zhan1 qing1 ming2 ， ming2 wan3 bu4 ci2 peng3 。

## 注释

## 译文

## 赏析
