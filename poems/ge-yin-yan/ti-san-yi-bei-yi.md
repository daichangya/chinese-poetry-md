---
id: ge-yin-yan-ti-san-yi-bei-yi
title: 题三易备遗
titlePinyin: ti2 san1 yi4 bei4 yi2
titleSlug: ti-san-yi-bei-yi
author: 葛寅炎
authorPinyin: ge3 yin2 yan2
authorSlug: ge-yin-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁凿混沌窍，龙马出澄渊。
- 笃生羲文圣，立极先后天。
- 三三羑所演，两两山之连。
- 不假人安排，自有天浑全。
- 咸阳烈焰起，斯文独不烟。
- 中更九师𣃁，惨于秦火然。
- 言湮道随裂，尔来千余年。
- 皇乎巨宋兴，奎聚五珠联。
- 天子图出地，复钟二巨贤。
- 门外俨立雪，窝中闲弄丸。
- 数加一倍法，书得七分传。
- 文后不为后，羲先不为先。
- 呜呼中天易，锁簧透黄轩。
- 厥数则用六，是为归藏焉。
- 观象历可纪，聆凤律相宣。
- 芸芸茁九地，终至硕果坚。
- 薛野鳦未乳，鼎湖龙已仙。
- 敦哉司徒氏，而把五教权。
- 滔滔祚其海，始达溜涓涓。
- 韬光夏台出，拨乱南巢迁。
- 执中亦建中，道体无些偏。
- 义礼两夹持，以此裕我昆。
- 姓别取诸子，世号遽以千。
- 甲庚至丁乙，天潢衍庆源。
- 不幸辛也虐，竟以甲子颠。
- 牝晨艳方煽，太白旗已竿。
- 衣宝炎炎里，道器俱无存。
- 仁哉尔王子，独抱祭器奔。
- 想偕此书抱，器完道亦完。
- 有客皓其马，归作周之藩。
- 俾食豫土毛，一发千钧绵。
- 不然之宋叟，胡此得坤干。
- 我知苍苍者，寄道于不言。
- 孔也商之人，宋也商之孙。
- 茫茫宇宙阔，斯道萃一门。
- 粤从两楹梦，寥寥绝韦编。
- 浅者胶于卜，深者痼于玄。
- 固哉房直日，诞矣雄入泉。
- 八工亮图法，百贾庄肆钱。
- 皮毛太初历，糟粕一行禅。
- 天窗两呼吸，谁契希夷眠。
- 极根一动静，谁悟溓翁圈。
- 邵程又尘土，河洛空奫涟。
- 翕固张之的，晦乃彰之根。
- 节彼雁南荡，气复合真元。
- 攒青华盖卓，湛碧芙蕖妍。
- 石乳腻昏雨，玉红绚朝暾。
- 孕此古心子，通身太极浑。
- 香如梅月咽，朱浥花露研。
- 吉凶扣灵蔡，消长听啼鹃。
- 寂虑那三画，游神这一环。
- 六十六十四，甲甲卦卦圆。
- 仰接先天后，俯超后天前。
- 中天此中兴，亚康节伊川。
- 问君易何在，庭草翠无边。

## 拼音
- shui2 zao2 hun4 dun4 qiao4 ， long2 ma3 chu1 cheng2 yuan1 。
- du3 sheng1 xi1 wen2 sheng4 ， li4 ji2 xian1 hou4 tian1 。
- san1 san1 you3 suo3 yan3 ， liang3 liang3 shan1 zhi1 lian2 。
- bu4 jia3 ren2 an1 pai2 ， zi4 you3 tian1 hun2 quan2 。
- xian2 yang2 lie4 yan4 qi3 ， si1 wen2 du2 bu4 yan1 。
- zhong1 geng4 jiu3 shi1 𣃁 ， can3 yu2 qin2 huo3 ran2 。
- yan2 yan1 dao4 sui2 lie4 ， er3 lai2 qian1 yu2 nian2 。
- huang2 hu1 ju4 song4 xing1 ， kui2 ju4 wu3 zhu1 lian2 。
- tian1 zi3 tu2 chu1 di4 ， fu4 zhong1 er4 ju4 xian2 。
- men2 wai4 yan3 li4 xue3 ， wo1 zhong1 xian2 nong4 wan2 。
- shu4 jia1 yi2 bei4 fa3 ， shu1 de2 qi1 fen1 chuan2 。
- wen2 hou4 bu2 wei4 hou4 ， xi1 xian1 bu2 wei4 xian1 。
- wu1 hu1 zhong1 tian1 yi4 ， suo3 huang2 tou4 huang2 xuan1 。
- jue2 shu4 ze2 yong4 liu4 ， shi4 wei4 gui1 cang2 yan1 。
- guan1 xiang4 li4 ke3 ji4 ， ling2 feng4 lü4 xiang1 xuan1 。
- yun2 yun2 zhuo2 jiu3 di4 ， zhong1 zhi4 shuo4 guo3 jian1 。
- xue1 ye3 yi3 wei4 ru3 ， ding3 hu2 long2 yi3 xian1 。
- dun1 zai1 si1 tu2 shi4 ， er2 ba3 wu3 jiao4 quan2 。
- tao1 tao1 zuo4 qi2 hai3 ， shi3 da2 liu1 juan1 juan1 。
- tao1 guang1 xia4 tai2 chu1 ， bo1 luan4 nan2 chao2 qian1 。
- zhi2 zhong1 yi4 jian4 zhong1 ， dao4 ti3 wu2 xie1 pian1 。
- yi4 li3 liang3 jia1 chi2 ， yi3 ci3 yu4 wo3 kun1 。
- xing4 bie2 qu3 zhu1 zi3 ， shi4 hao4 ju4 yi3 qian1 。
- jia3 geng1 zhi4 ding1 yi3 ， tian1 huang2 yan3 qing4 yuan2 。
- bu2 xing4 xin1 ye3 nüe4 ， jing4 yi3 jia3 zi3 dian1 。
- pin4 chen2 yan4 fang1 shan1 ， tai4 bai2 qi2 yi3 gan1 。
- yi1 bao3 yan2 yan2 li3 ， dao4 qi4 ju4 wu2 cun2 。
- ren2 zai1 er3 wang2 zi3 ， du2 bao4 ji4 qi4 ben1 。
- xiang3 xie2 ci3 shu1 bao4 ， qi4 wan2 dao4 yi4 wan2 。
- you3 ke4 hao4 qi2 ma3 ， gui1 zuo4 zhou1 zhi1 fan1 。
- bi3 shi2 yu4 tu3 mao2 ， yi4 fa1 qian1 jun1 mian2 。
- bu4 ran2 zhi1 song4 sou3 ， hu2 ci3 de2 kun1 gan1 。
- wo3 zhi1 cang1 cang1 zhe3 ， ji4 dao4 yu2 bu4 yan2 。
- kong3 ye3 shang1 zhi1 ren2 ， song4 ye3 shang1 zhi1 sun1 。
- mang2 mang2 yu3 zhou4 kuo4 ， si1 dao4 cui4 yi4 men2 。
- yue4 cong2 liang3 ying2 meng4 ， liao2 liao2 jue2 wei2 bian1 。
- qian3 zhe3 jiao1 yu2 bu3 ， shen1 zhe3 gu4 yu2 xuan2 。
- gu4 zai1 fang2 zhi2 ri4 ， dan4 yi3 xiong2 ru4 quan2 。
- ba1 gong1 liang4 tu2 fa3 ， bai3 jia3 zhuang1 si4 qian2 。
- pi2 mao2 tai4 chu1 li4 ， zao1 po4 yi4 hang2 chan2 。
- tian1 chuang1 liang3 hu1 xi1 ， shui2 qi4 xi1 yi2 mian2 。
- ji2 gen1 yi2 dong4 jing4 ， shui2 wu4 lian2 weng1 quan1 。
- shao4 cheng2 you4 chen2 tu3 ， he2 luo4 kong1 yun1 lian2 。
- xi1 gu4 zhang1 zhi1 de0 ， hui4 nai3 zhang1 zhi1 gen1 。
- jie2 bi3 yan4 nan2 dang4 ， qi4 fu4 he2 zhen1 yuan2 。
- zan3 qing1 hua2 gai4 zhuo2 ， zhan4 bi4 fu2 qu2 yan2 。
- shi2 ru3 ni4 hun1 yu3 ， yu4 hong2 xuan4 chao2 tun1 。
- yun4 ci3 gu3 xin1 zi3 ， tong1 shen1 tai4 ji2 hun2 。
- xiang1 ru2 mei2 yue4 yan4 ， zhu1 yi4 hua1 lu4 yan2 。
- ji2 xiong1 kou4 ling2 cai4 ， xiao1 zhang3 ting1 ti2 juan1 。
- ji4 lü4 na4 san1 hua4 ， you2 shen2 zhe4 yi4 huan2 。
- liu4 shi2 liu4 shi2 si4 ， jia3 jia3 gua4 gua4 yuan2 。
- yang3 jie1 xian1 tian1 hou4 ， fu3 chao1 hou4 tian1 qian2 。
- zhong1 tian1 ci3 zhong1 xing1 ， ya4 kang1 jie2 yi1 chuan1 。
- wen4 jun1 yi4 he2 zai4 ， ting2 cao3 cui4 wu2 bian1 。

## 注释

## 译文

## 赏析
