---
id: liu-zhang-ti-li-xi-jie-shui-zhu-ju
title: 题李西杰水竹居
titlePinyin: ti2 li3 xi1 jie2 shui3 zhu2 ju1
titleSlug: ti-li-xi-jie-shui-zhu-ju
author: 刘章
authorPinyin: liu2 zhang1
authorSlug: liu-zhang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 在昔香山老，水友而竹师。
- 心虚是师道，性静友亦宜。
- 孰谓物理妙，乃为高贤资。
- 佳哉陇西子，结屋溪之湄。
- 溪上亦何有，有竹如在淇。
- 涓涓峙寒碧，澄澄烛须眉。
- 微风一披拂，杂佩声参差。
- 俄顷万籁寂，粹然淡余姿。
- 可但子师友，我方师友之。
- 未到三叹息，徒劳形梦思。

## 拼音
- zai4 xi1 xiang1 shan1 lao3 ， shui3 you3 er2 zhu2 shi1 。
- xin1 xu1 shi4 shi1 dao4 ， xing4 jing4 you3 yi4 yi2 。
- shu2 wei4 wu4 li3 miao4 ， nai3 wei4 gao1 xian2 zi1 。
- jia1 zai1 long3 xi1 zi3 ， jie2 wu1 xi1 zhi1 mei2 。
- xi1 shang4 yi4 he2 you3 ， you3 zhu2 ru2 zai4 qi2 。
- juan1 juan1 zhi4 han2 bi4 ， cheng2 cheng2 zhu2 xu1 mei2 。
- wei1 feng1 yi4 pi1 fu2 ， za2 pei4 sheng1 cen1 ci1 。
- e2 qing3 wan4 lai4 ji4 ， cui4 ran2 dan4 yu2 zi1 。
- ke3 dan4 zi3 shi1 you3 ， wo3 fang1 shi1 you3 zhi1 。
- wei4 dao4 san1 tan4 xi1 ， tu2 lao2 xing2 meng4 si1 。

## 注释

## 译文

## 赏析
