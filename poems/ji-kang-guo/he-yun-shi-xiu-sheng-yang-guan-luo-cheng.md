---
id: ji-kang-guo-he-yun-shi-xiu-sheng-yang-guan-luo-cheng
title: 和运使修升阳观落成
titlePinyin: he2 yun4 shi3 xiu1 sheng1 yang2 guan1 luo4 cheng2
titleSlug: he-yun-shi-xiu-sheng-yang-guan-luo-cheng
author: 吉康国
authorPinyin: ji2 kang1 guo2
authorSlug: ji-kang-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 被命经营始，鸠工结构初。
- 深严开殿奥，高敞称楼居。
- 室外飞簷𪩘，岩隈下屋渠。
- 钟声薄霄汉，祠事走邱墟。
- 遯世谁能洒，登高迥莫如。
- 鹤游三岛驾，人望五云车。
- 绮井风光润，疏寮月影舒。
- 威仪模紫极，形势巩堪舆。
- 池有泉球旧，坛空级石余。
- 霓旌那复下，绛简更谁书。
- 童子追前躅，愚生泣太虚。
- 烟霞犹赫奕，松竹自扶疏。
- 封号方连进，休祥已密储。
- 跻兹仁寿域，率土庆于胥。

## 拼音
- bei4 ming4 jing1 ying2 shi3 ， jiu1 gong1 jie2 gou4 chu1 。
- shen1 yan2 kai1 dian4 ao4 ， gao1 chang3 cheng1 lou2 ju1 。
- shi4 wai4 fei1 yan2 yan3 ， yan2 wei1 xia4 wu1 qu2 。
- zhong1 sheng1 bao2 xiao1 han4 ， ci2 shi4 zou3 qiu1 xu1 。
- dun4 shi4 shui2 neng2 sa3 ， deng1 gao1 jiong3 mo4 ru2 。
- he4 you2 san1 dao3 jia4 ， ren2 wang4 wu3 yun2 che1 。
- qi3 jing3 feng1 guang1 run4 ， shu1 liao2 yue4 ying3 shu1 。
- wei1 yi2 mo2 zi3 ji2 ， xing2 shi4 gong3 kan1 yu2 。
- chi2 you3 quan2 qiu2 jiu4 ， tan2 kong1 ji2 shi2 yu2 。
- ni2 jing1 na4 fu4 xia4 ， jiang4 jian3 geng4 shui2 shu1 。
- tong2 zi3 zhui1 qian2 zhu2 ， yu2 sheng1 qi4 tai4 xu1 。
- yan1 xia2 you2 he4 yi4 ， song1 zhu2 zi4 fu2 shu1 。
- feng1 hao4 fang1 lian2 jin4 ， xiu1 xiang2 yi3 mi4 chu3 。
- ji1 zi1 ren2 shou4 yu4 ， lü4 tu3 qing4 yu2 xu1 。

## 注释

## 译文

## 赏析
