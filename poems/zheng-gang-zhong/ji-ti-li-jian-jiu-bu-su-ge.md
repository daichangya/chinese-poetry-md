---
id: zheng-gang-zhong-ji-ti-li-jian-jiu-bu-su-ge
title: 寄题李监酒不俗阁
titlePinyin: ji4 ti2 li3 jian1 jiu3 bu4 su2 ge2
titleSlug: ji-ti-li-jian-jiu-bu-su-ge
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 髙士常狥俗，无心欲违世。
- 野鹤在鸡群，饮啄同敛翅。
- 昻昻望九臯，自有物外意。
- 下士求免俗，正恐俗难避。
- 嫫母学西子，象玉徒瑱揥。
- 低回虽敛容，不改凡冗气。
- 闻君开小阁，洁具髙风致。
- 随砚翰墨香，雨带春烟细。
- 尽将窗几闲，一洗簿书累。
- 汉有宏羊者，榷酤善言利。
- 流风至今兹，已作千古弊。
- 君方聊尔耳，升斗亦云寄。
- 顾我困埃尘，俛首甘俗吏。
- 均是为贫人，噫嘻勿羞愧。

## 拼音
- gao1 shi4 chang2 xun4 su2 ， wu2 xin1 yu4 wei2 shi4 。
- ye3 he4 zai4 ji1 qun2 ， yin3 zhuo2 tong2 lian3 chi4 。
- ang2 ang2 wang4 jiu3 gao1 ， zi4 you3 wu4 wai4 yi4 。
- xia4 shi4 qiu2 mian3 su2 ， zheng4 kong3 su2 nan2 bi4 。
- mo2 mu3 xue2 xi1 zi3 ， xiang4 yu4 tu2 tian4 di4 。
- di1 hui2 sui1 lian3 rong2 ， bu4 gai3 fan2 rong3 qi4 。
- wen2 jun1 kai1 xiao3 ge2 ， jie2 ju4 gao1 feng1 zhi4 。
- sui2 yan4 han4 mo4 xiang1 ， yu3 dai4 chun1 yan1 xi4 。
- jin4 jiang1 chuang1 ji3 xian2 ， yi4 xi3 bo2 shu1 lei4 。
- han4 you3 hong2 yang2 zhe3 ， que4 gu1 shan4 yan2 li4 。
- liu2 feng1 zhi4 jin1 zi1 ， yi3 zuo4 qian1 gu3 bi4 。
- jun1 fang1 liao2 er3 er3 ， sheng1 dou4 yi4 yun2 ji4 。
- gu4 wo3 kun4 ai1 chen2 ， fu3 shou3 gan1 su2 li4 。
- jun1 shi4 wei4 pin2 ren2 ， yi1 xi1 wu4 xiu1 kui4 。

## 注释

## 译文

## 赏析
