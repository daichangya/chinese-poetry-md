---
id: zheng-gang-zhong-jia-you-xiao-yuan-bi-ta-chu-guo-luo-bei-deng-huo-wen-zheng-zi-he-shu-zhi-d20dba67
title: 家有小园比他处果蓏倍登或问郑子何术致此告之曰汉武帝使海上县官亲渔鱼皆不出其后捐以予民则鱼复来因知天之生物本以惠济穷民彼富足者不可兼而得也吾贫甚矣安知造物者不以是少私之耶戏为一诗
titlePinyin: jia1 you3 xiao3 yuan2 bi3 ta1 chu4 guo3 luo3 bei4 deng1 huo4 wen4 zheng4 zi3 he2 shu4 zhi4 ci3 gao4 zhi1 yue1 han4 wu3 di4 shi3 hai3 shang4 xian4 guan1 qin1 yu2 yu2 jie1 bu4 chu1 qi2 hou4 juan1 yi3 yu3 min2 ze2 yu2 fu4 lai2 yin1 zhi1 tian1 zhi1 sheng1 wu4 ben3 yi3 hui4 ji4 qiong2 min2 bi3 fu4 zu2 zhe3 bu4 ke3 jian1 er2 de2 ye3 wu2 pin2 shen4 yi3 an1 zhi1 zao4 wu4 zhe3 bu4 yi3 shi4 shao3 si1 zhi1 ye1 xi4 wei4 yi4 shi1
titleSlug: jia-you-xiao-yuan-bi-ta-chu-guo-luo-bei-deng-huo-wen-zheng-zi-he-shu-zhi-d20dba67
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻县官渔海鱼不出，捐以予民鱼乃复。
- 天之生物岂无意，殆欲怜贫补不足。
- 吾家元无二顷田，卒岁何人分半菽。
- 小园自幸有余地，背负经书刀锄𣃁。
- 年来种植类櫜驼，随手髙低便新绿。
- 魁然瓜芋塞区肥，无数桃梅压枝熟。
- 既收弄暖开须麦，又摘多穰过拳粟。
- 虽无蓄积累瓶盎，采掇犹能饫肠腹。
- 天于此圃非偶然，坐作山居野人禄。

## 拼音
- wu2 wen2 xian4 guan1 yu2 hai3 yu2 bu4 chu1 ， juan1 yi3 yu3 min2 yu2 nai3 fu4 。
- tian1 zhi1 sheng1 wu4 qi3 wu2 yi4 ， dai4 yu4 lian2 pin2 bu3 bu4 zu2 。
- wu2 jia1 yuan2 wu2 er4 qing3 tian2 ， zu2 sui4 he2 ren2 fen1 ban4 shu1 。
- xiao3 yuan2 zi4 xing4 you3 yu2 di4 ， bei1 fu4 jing1 shu1 dao1 chu2 𣃁 。
- nian2 lai2 zhong3 zhi2 lei4 gao1 tuo2 ， sui2 shou3 gao1 di1 bian4 xin1 lü4 。
- kui2 ran2 gua1 yu4 sai1 qu1 fei2 ， wu2 shu4 tao2 mei2 ya1 zhi1 shu2 。
- ji4 shou1 nong4 nuan3 kai1 xu1 mai4 ， you4 zhai1 duo1 rang2 guo4 quan2 su4 。
- sui1 wu2 xu4 ji1 lei3 ping2 ang4 ， cai3 duo1 you2 neng2 yu4 chang2 fu4 。
- tian1 yu2 ci3 pu3 fei1 ou3 ran2 ， zuo4 zuo4 shan1 ju1 ye3 ren2 lu4 。

## 注释

## 译文

## 赏析
