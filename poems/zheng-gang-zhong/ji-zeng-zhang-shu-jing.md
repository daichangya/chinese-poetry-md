---
id: zheng-gang-zhong-ji-zeng-zhang-shu-jing
title: 寄赠张叔靖
titlePinyin: ji4 zeng4 zhang1 shu1 jing4
titleSlug: ji-zeng-zhang-shu-jing
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堂堂张侯好眉宇，照人冰玉无尘土。
- 忆初解后共杯盘，姓字未通心已许。
- 参商别后各天涯，屈指流年不胜数。
- 何知策马忽东来，扣我柴扉叙寒暑。
- 相亲颜色愈敷腴，不俗胸怀细倾吐。
- 使人频岁饥渴心，如饮甘泉饷腵脯。
- 吾生寒苦众所知，眼髙无人人不与。
- 技穷渐觉蒲柳衰，进取一涂方首鼠。
- 有心𣃁治土田园，束手抽身事农圃。
- 荷鉏今亦粗成趣，颇有嘉蔬待春雨。
- 所恨松根长茯苓，僻寂无人堪共煮。
- 安得溪霜素月高，促膝与公长夜语。

## 拼音
- tang2 tang2 zhang1 hou2 hao3 mei2 yu3 ， zhao4 ren2 bing1 yu4 wu2 chen2 tu3 。
- yi4 chu1 jie3 hou4 gong4 bei1 pan2 ， xing4 zi4 wei4 tong1 xin1 yi3 xu3 。
- can1 shang1 bie2 hou4 ge4 tian1 ya2 ， qu1 zhi3 liu2 nian2 bu2 sheng4 shu4 。
- he2 zhi1 ce4 ma3 hu1 dong1 lai2 ， kou4 wo3 chai2 fei1 xu4 han2 shu3 。
- xiang1 qin1 yan2 se4 yu4 fu1 yu2 ， bu4 su2 xiong1 huai2 xi4 qing1 tu3 。
- shi3 ren2 pin2 sui4 ji1 ke3 xin1 ， ru2 yin3 gan1 quan2 xiang3 jia1 pu2 。
- wu2 sheng1 han2 ku3 zhong4 suo3 zhi1 ， yan3 gao1 wu2 ren2 ren2 bu4 yu3 。
- ji4 qiong2 jian4 jue2 pu2 liu3 shuai1 ， jin4 qu3 yi4 tu2 fang1 shou3 shu3 。
- you3 xin1 𣃁 zhi4 tu3 tian2 yuan2 ， shu4 shou3 chou1 shen1 shi4 nong2 pu3 。
- he2 chu2 jin1 yi4 cu1 cheng2 qu4 ， po1 you3 jia1 shu1 dai4 chun1 yu3 。
- suo3 hen4 song1 gen1 chang2 fu2 ling2 ， pi4 ji4 wu2 ren2 kan1 gong4 zhu3 。
- an1 de2 xi1 shuang1 su4 yue4 gao1 ， cu4 xi1 yu3 gong1 chang2 ye4 yu3 。

## 注释

## 译文

## 赏析
