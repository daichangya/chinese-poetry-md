---
id: zheng-gang-zhong-wang-cui-sheng-chen
title: 王倅生辰
titlePinyin: wang2 cui4 sheng1 chen2
titleSlug: wang-cui-sheng-chen
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日驭驾轮入东尾，望后黑月将浃旬。
- 惟时十月二十四，积庆高门生异人。
- 霏霏霜华翦寒梢，天地严肃无妖氛。
- 秘藏和气付贤者，粹然不受世俗尘。
- 观其玉润得嘉耦，羲之正恐为前身。
- 自从平步官职场，事业磊落难具陈。
- 东阳古郡号富壤，寇火之后风俗贫。
- 征财榷利日扰扰，藉公独与人为春。
- 坐令七邑再生育，此德重大无比伦。
- 吾闻造物甚昭爽，报公以寿当如椿。
- 我公骨相已奇艾，道气日日生精神。
- 他时雍容入廊庙，端以黄发为甫申。
- 题舆虽此暂留滞，随分亦可酬佳辰。
- 庭前香雾欲云起，可无一醉欢邦民。

## 拼音
- ri4 yu4 jia4 lun2 ru4 dong1 wei3 ， wang4 hou4 hei1 yue4 jiang1 jia1 xun2 。
- wei2 shi2 shi2 yue4 er4 shi2 si4 ， ji1 qing4 gao1 men2 sheng1 yi4 ren2 。
- fei1 fei1 shuang1 hua2 jian3 han2 shao1 ， tian1 di4 yan2 su4 wu2 yao1 fen1 。
- mi4 cang2 he2 qi4 fu4 xian2 zhe3 ， cui4 ran2 bu2 shou4 shi4 su2 chen2 。
- guan1 qi2 yu4 run4 de2 jia1 ou3 ， xi1 zhi1 zheng4 kong3 wei4 qian2 shen1 。
- zi4 cong2 ping2 bu4 guan1 zhi2 chang3 ， shi4 ye4 lei3 luo4 nan4 ju4 chen2 。
- dong1 yang2 gu3 jun4 hao4 fu4 rang3 ， kou4 huo3 zhi1 hou4 feng1 su2 pin2 。
- zheng1 cai2 que4 li4 ri4 rao3 rao3 ， jie4 gong1 du2 yu3 ren2 wei2 chun1 。
- zuo4 ling4 qi1 yi4 zai4 sheng1 yu4 ， ci3 de2 zhong4 da4 wu2 bi3 lun2 。
- wu2 wen2 zao4 wu4 shen4 zhao1 shuang3 ， bao4 gong1 yi3 shou4 dang1 ru2 chun1 。
- wo3 gong1 gu3 xiang1 yi3 qi2 ai4 ， dao4 qi4 ri4 ri4 sheng1 jing1 shen2 。
- ta1 shi2 yong1 rong2 ru4 lang2 miao4 ， duan1 yi3 huang2 fa1 wei4 fu3 shen1 。
- ti2 yu2 sui1 ci3 zan4 liu2 zhi4 ， sui2 fen1 yi4 ke3 chou2 jia1 chen2 。
- ting2 qian2 xiang1 wu4 yu4 yun2 qi3 ， ke3 wu2 yi2 zui4 huan1 bang1 min2 。

## 注释

## 译文

## 赏析
