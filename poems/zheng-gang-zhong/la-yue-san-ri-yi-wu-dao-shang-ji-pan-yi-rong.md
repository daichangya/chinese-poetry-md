---
id: zheng-gang-zhong-la-yue-san-ri-yi-wu-dao-shang-ji-pan-yi-rong
title: 腊月三日义乌道上寄潘义荣
titlePinyin: la4 yue4 san1 ri4 yi4 wu1 dao4 shang4 ji4 pan1 yi4 rong2
titleSlug: la-yue-san-ri-yi-wu-dao-shang-ji-pan-yi-rong
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天风生暮寒，一夜新雪积。
- 迟明兀箯舆，乱入山径窄。
- 茅簷两三家，鸡犬不见迹。
- 冬令顷弗严，草木僣春色。
- 愆阳入桃杏，弄暖浪蘂坼。
- 肃然变霜威，犯者輙衰息。
- 独余山上松，不动与寒敌。
- 十丈伟标致，四面风淅沥。
- 时于翠叶中，碎挂琼玉白。
- 忘我道路叹，但觉心志怿。
- 拥鼻作孤吟，清思浩无极。

## 拼音
- tian1 feng1 sheng1 mu4 han2 ， yi2 ye4 xin1 xue3 ji1 。
- chi2 ming2 wu4 bian1 yu2 ， luan4 ru4 shan1 jing4 zhai3 。
- mao2 yan2 liang3 san1 jia1 ， ji1 quan3 bu2 jian4 ji4 。
- dong1 ling4 qing3 fu2 yan2 ， cao3 mu4 tie3 chun1 se4 。
- qian1 yang2 ru4 tao2 xing4 ， nong4 nuan3 lang4 rui3 che4 。
- su4 ran2 bian4 shuang1 wei1 ， fan4 zhe3 zhe2 shuai1 xi1 。
- du2 yu2 shan1 shang4 song1 ， bu2 dong4 yu3 han2 di2 。
- shi2 zhang4 wei3 biao1 zhi4 ， si4 mian4 feng1 xi1 li4 。
- shi2 yu2 cui4 ye4 zhong1 ， sui4 gua4 qiong2 yu4 bai2 。
- wang4 wo3 dao4 lu4 tan4 ， dan4 jue2 xin1 zhi4 yi4 。
- yong1 bi2 zuo4 gu1 yin2 ， qing1 si1 hao4 wu2 ji2 。

## 注释

## 译文

## 赏析
