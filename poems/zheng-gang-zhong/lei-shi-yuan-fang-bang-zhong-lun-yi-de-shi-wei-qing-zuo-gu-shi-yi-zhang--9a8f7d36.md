---
id: zheng-gang-zhong-lei-shi-yuan-fang-bang-zhong-lun-yi-de-shi-wei-qing-zuo-gu-shi-yi-zhang--9a8f7d36
title: 类试院放榜众论以得士为庆作古诗一章呈详定钱宪元素及同院诸公绍兴甲子十月二十八日也
titlePinyin: lei4 shi4 yuan4 fang4 bang3 zhong4 lun4 yi3 de2 shi4 wei4 qing4 zuo4 gu3 shi1 yi4 zhang1 cheng2 xiang2 ding4 qian2 xian4 yuan2 su4 ji2 tong2 yuan4 zhu1 gong1 shao4 xing1 jia3 zi3 shi2 yue4 er4 shi2 ba1 ri4 ye3
titleSlug: lei-shi-yuan-fang-bang-zhong-lun-yi-de-shi-wei-qing-zuo-gu-shi-yi-zhang--9a8f7d36
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书生业辞艺，不为觅科举。
- 胸中负器识，笔下有今古。
- 君看阿房赋，岂是布衣语。
- 独其在糊名，贵贱惟所主。
- 得之类至宝，弃去祗如土。
- 有司开化炉，镕铸要精处。
- 时方为鼎镛，小冶不应鼓。
- 诸公皆名流，学海浩吞吐。
- 丹灵骨先换，入榜尽龙虎。
- 访以执文柄，我亦费罗取。
- 书生家风寒，仆马在何许。
- 趼足赴重围，裹饭坐长庑。
- 视公帘幕间，若有霄汉阻。
- 那知先达心，每事必念祖。
- 未把短檠弃，尚记灯烛苦。
- 关防周罅隙，考校到毫缕。
- 杂置战场文，一字不轻与。
- 如持古黄钟，端坐分律吕。
- 在处拔其尤，可但十得五。
- 奉此贤能书，足以上天府。
- 蜀士多豪英，父老自能数。
- 谓或有遗珠，勉使相接武。
- 我辈酒樽空，边城隔烟雨。

## 拼音
- shu1 sheng1 ye4 ci2 yi4 ， bu2 wei4 mi4 ke1 ju3 。
- xiong1 zhong1 fu4 qi4 shi2 ， bi3 xia4 you3 jin1 gu3 。
- jun1 kan4 a1 fang2 fu4 ， qi3 shi4 bu4 yi1 yu3 。
- du2 qi2 zai4 hu2 ming2 ， gui4 jian4 wei2 suo3 zhu3 。
- de2 zhi1 lei4 zhi4 bao3 ， qi4 qu4 zhi1 ru2 tu3 。
- you3 si1 kai1 hua4 lu2 ， rong2 zhu4 yao4 jing1 chu4 。
- shi2 fang1 wei4 ding3 yong1 ， xiao3 ye3 bu2 ying4 gu3 。
- zhu1 gong1 jie1 ming2 liu2 ， xue2 hai3 hao4 tun1 tu3 。
- dan1 ling2 gu3 xian1 huan4 ， ru4 bang3 jin4 long2 hu3 。
- fang3 yi3 zhi2 wen2 bing3 ， wo3 yi4 fei4 luo2 qu3 。
- shu1 sheng1 jia1 feng1 han2 ， pu2 ma3 zai4 he2 xu3 。
- jian3 zu2 fu4 chong2 wei2 ， guo3 fan4 zuo4 chang2 wu3 。
- shi4 gong1 lian2 mu4 jian1 ， ruo4 you3 xiao1 han4 zu3 。
- na4 zhi1 xian1 da2 xin1 ， mei3 shi4 bi4 nian4 zu3 。
- wei4 ba3 duan3 qing2 qi4 ， shang4 ji4 deng1 zhu2 ku3 。
- guan1 fang2 zhou1 xia4 xi4 ， kao3 xiao4 dao4 hao2 lü3 。
- za2 zhi4 zhan4 chang3 wen2 ， yi2 zi4 bu4 qing1 yu3 。
- ru2 chi2 gu3 huang2 zhong1 ， duan1 zuo4 fen1 lü4 lü3 。
- zai4 chu4 ba2 qi2 you2 ， ke3 dan4 shi2 de2 wu3 。
- feng4 ci3 xian2 neng2 shu1 ， zu2 yi3 shang4 tian1 fu3 。
- shu3 shi4 duo1 hao2 ying1 ， fu4 lao3 zi4 neng2 shu4 。
- wei4 huo4 you3 yi2 zhu1 ， mian3 shi3 xiang1 jie1 wu3 。
- wo3 bei4 jiu3 zun1 kong1 ， bian1 cheng2 ge2 yan1 yu3 。

## 注释

## 译文

## 赏析
