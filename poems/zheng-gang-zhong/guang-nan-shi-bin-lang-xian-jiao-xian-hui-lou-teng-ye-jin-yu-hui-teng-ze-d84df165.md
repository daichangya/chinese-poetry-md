---
id: zheng-gang-zhong-guang-nan-shi-bin-lang-xian-jiao-xian-hui-lou-teng-ye-jin-yu-hui-teng-ze-d84df165
title: 广南食槟榔先嚼蚬灰蒌藤叶津遇灰藤则浊吐出一口然后槟榔继进所吐津到地如血唇齿颊舌皆红初见甚骇而土人自若无贵贱老幼男女行坐咀嚼谓非此亦无以通殷勤焉于风俗珍贵凡姻亲之结好宾客之款集包苴之请托非此亦无以通殷勤焉余始至或劝食之槟榔未入口而灰汁藤浆隘其咽嗽濯逾时未能清赋此长韵
titlePinyin: guang3 nan2 shi2 bin1 lang2 xian1 jiao2 xian3 hui1 lou2 teng2 ye4 jin1 yu4 hui1 teng2 ze2 zhuo2 tu3 chu1 yi4 kou3 ran2 hou4 bin1 lang2 ji4 jin4 suo3 tu3 jin1 dao4 di4 ru2 xue4 chun2 chi3 jia2 she2 jie1 hong2 chu1 jian4 shen4 hai4 er2 tu3 ren2 zi4 ruo4 wu2 gui4 jian4 lao3 you4 nan2 nü3 xing2 zuo4 ju3 jue2 wei4 fei1 ci3 yi4 wu2 yi3 tong1 yin1 qin2 yan1 yu2 feng1 su2 zhen1 gui4 fan2 yin1 qin1 zhi1 jie2 hao3 bin1 ke4 zhi1 kuan3 ji2 bao1 ju1 zhi1 qing3 tuo1 fei1 ci3 yi4 wu2 yi3 tong1 yin1 qin2 yan1 yu2 shi3 zhi4 huo4 quan4 shi2 zhi1 bin1 lang2 wei4 ru4 kou3 er2 hui1 zhi1 teng2 jiang1 ai4 qi2 yan4 sou4 zhuo2 yu2 shi2 wei4 neng2 qing1 fu4 ci3 chang2 yun4
titleSlug: guang-nan-shi-bin-lang-xian-jiao-xian-hui-lou-teng-ye-jin-yu-hui-teng-ze-d84df165
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海风飘摇树如幢，风吹树颠结槟榔。
- 贾人相衔浮巨舶，动以百斛输官场。
- 官场出之不留积，布散仅足资南方。
- 闻其入药破痃癖，铢两自可攻腹肠。
- 如何费耗比菽粟，大家富室争收藏。
- 邦人低颜为予说，浓岚毒雾将谁当。
- 蒌藤生叶大于钱，蚬壳火化灰如霜。
- 鸡心小切紫花碎，灰叶佐助消百殃。
- 宾朋相逢未唤酒，煎点亦笑茶瓯黄。
- 摩挲蒳孙更兼取，此味我知君未尝。
- 吾邦合姓问名者，不许羔雁先登堂。
- 盘奁封题裹文绣，个数惟用多为光。
- 闻公嚼蜡尚称好，随我啖此当更良。
- 支頥细听邦人说，风俗今知果差别。
- 为饥一饭众肯置，食蓼忘辛定谁辍。
- 语言混杂常嗫嚅，怀袖携持类饕餮。
- 唇无贵贱如激丹，人不诅盟皆歃血。
- 初疑被窘遭折齿，又怪病阳狂嚼舌。
- 岂能鼎畔窃朱砂，恐或遇仙餐绛雪。
- 又疑李贺呕心出，咳唾皆红腥未歇。
- 自求口实象为頥，頥中有物名噬嗑。
- 噬遇腊肉尚为吝，饮食在頥尤欲节。
- 酸醎甘苦各有脏，偏受辛毒何其拙。
- 那知玉液贵如酥，况是华池要清洁。
- 我尝效尤进薄少，土灰在喉津已噎。
- 一身生死托造化，琐琐谁能污牙頬。

## 拼音
- hai3 feng1 piao1 yao2 shu4 ru2 zhuang4 ， feng1 chui1 shu4 dian1 jie2 bin1 lang2 。
- jia3 ren2 xiang1 xian2 fu2 ju4 bo2 ， dong4 yi3 bai3 hu2 shu1 guan1 chang3 。
- guan1 chang3 chu1 zhi1 bu4 liu2 ji1 ， bu4 san4 jin3 zu2 zi1 nan2 fang1 。
- wen2 qi2 ru4 yao4 po4 xuan2 pi3 ， zhu1 liang3 zi4 ke3 gong1 fu4 chang2 。
- ru2 he2 fei4 hao4 bi3 shu1 su4 ， da4 jia1 fu4 shi4 zheng1 shou1 cang2 。
- bang1 ren2 di1 yan2 wei4 yu3 shuo1 ， nong2 lan2 du2 wu4 jiang1 shui2 dang1 。
- lou2 teng2 sheng1 ye4 da4 yu2 qian2 ， xian3 ke2 huo3 hua4 hui1 ru2 shuang1 。
- ji1 xin1 xiao3 qie4 zi3 hua1 sui4 ， hui1 ye4 zuo3 zhu4 xiao1 bai3 yang1 。
- bin1 peng2 xiang1 feng2 wei4 huan4 jiu3 ， jian1 dian3 yi4 xiao4 cha2 ou1 huang2 。
- mo2 suo1 na4 sun1 geng4 jian1 qu3 ， ci3 wei4 wo3 zhi1 jun1 wei4 chang2 。
- wu2 bang1 he2 xing4 wen4 ming2 zhe3 ， bu4 xu3 gao1 yan4 xian1 deng1 tang2 。
- pan2 lian2 feng1 ti2 guo3 wen2 xiu4 ， ge4 shu4 wei2 yong4 duo1 wei4 guang1 。
- wen2 gong1 jiao2 la4 shang4 cheng1 hao3 ， sui2 wo3 dan4 ci3 dang1 geng4 liang2 。
- zhi1 yi2 xi4 ting1 bang1 ren2 shuo1 ， feng1 su2 jin1 zhi1 guo3 cha1 bie2 。
- wei4 ji1 yi2 fan4 zhong4 ken3 zhi4 ， shi2 liao3 wang4 xin1 ding4 shui2 chuo4 。
- yu3 yan2 hun4 za2 chang2 nie4 ru2 ， huai2 xiu4 xie2 chi2 lei4 tao1 tie4 。
- chun2 wu2 gui4 jian4 ru2 ji1 dan1 ， ren2 bu4 zu3 meng2 jie1 sha4 xue4 。
- chu1 yi2 bei4 jiong3 zao1 zhe2 chi3 ， you4 guai4 bing4 yang2 kuang2 jiao2 she2 。
- qi3 neng2 ding3 pan4 qie4 zhu1 sha1 ， kong3 huo4 yu4 xian1 can1 jiang4 xue3 。
- you4 yi2 li3 he4 ou3 xin1 chu1 ， hai1 tuo4 jie1 hong2 xing1 wei4 xie1 。
- zi4 qiu2 kou3 shi2 xiang4 wei4 yi2 ， yi2 zhong1 you3 wu4 ming2 shi4 ke4 。
- shi4 yu4 la4 rou4 shang4 wei4 lin4 ， yin3 shi2 zai4 yi2 you2 yu4 jie2 。
- suan1 xian2 gan1 ku3 ge4 you3 zang1 ， pian1 shou4 xin1 du2 he2 qi2 zhuo1 。
- na4 zhi1 yu4 ye4 gui4 ru2 su1 ， kuang4 shi4 hua2 chi2 yao4 qing1 jie2 。
- wo3 chang2 xiao4 you2 jin4 bao2 shao3 ， tu3 hui1 zai4 hou2 jin1 yi3 ye1 。
- yi4 shen1 sheng1 si3 tuo1 zao4 hua4 ， suo3 suo3 shui2 neng2 wu1 ya2 jia2 。

## 注释

## 译文

## 赏析
