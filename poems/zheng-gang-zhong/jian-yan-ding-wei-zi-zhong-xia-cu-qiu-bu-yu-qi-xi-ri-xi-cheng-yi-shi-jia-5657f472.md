---
id: zheng-gang-zhong-jian-yan-ding-wei-zi-zhong-xia-cu-qiu-bu-yu-qi-xi-ri-xi-cheng-yi-shi-jia-5657f472
title: 建炎丁未自中夏徂秋不雨七夕日戏成一诗简牛郎织女云
titlePinyin: jian4 yan2 ding1 wei4 zi4 zhong1 xia4 cu2 qiu1 bu4 yu3 qi1 xi1 ri4 xi4 cheng2 yi4 shi1 jian3 niu2 lang2 zhi1 nü3 yun2
titleSlug: jian-yan-ding-wei-zi-zhong-xia-cu-qiu-bu-yu-qi-xi-ri-xi-cheng-yi-shi-jia-5657f472
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今夕知何夕，织女逢牵牛。
- 云𫐌拥高汉，仙事传风流。
- 人间适焦窘，龟兆生田畴。
- 当时大军后，皆抱糠籺忧。
- 我劝二星者，鹊桥无谩游。
- 曷不攀天河，驾浪鞭龙头。
- 共化油然云，白雨淋九州。
- 无庸事机巧，下副儿女求。
- 良宵幸款曲，愿尔深自谋。
- 无令一年中，虚烦天地秋。

## 拼音
- jin1 xi1 zhi1 he2 xi1 ， zhi1 nü3 feng2 qian1 niu2 。
- yun2 𫐌 yong1 gao1 han4 ， xian1 shi4 chuan2 feng1 liu2 。
- ren2 jian1 shi4 jiao1 jiong3 ， gui1 zhao4 sheng1 tian2 chou2 。
- dang1 shi2 da4 jun1 hou4 ， jie1 bao4 kang1 he2 you1 。
- wo3 quan4 er4 xing1 zhe3 ， que4 qiao2 wu2 man4 you2 。
- he2 bu4 pan1 tian1 he2 ， jia4 lang4 bian1 long2 tou2 。
- gong4 hua4 you2 ran2 yun2 ， bai2 yu3 lin2 jiu3 zhou1 。
- wu2 yong1 shi4 ji1 qiao3 ， xia4 fu4 er2 nü3 qiu2 。
- liang2 xiao1 xing4 kuan3 qu3 ， yuan4 er3 shen1 zi4 mou2 。
- wu2 ling4 yi4 nian2 zhong1 ， xu1 fan2 tian1 di4 qiu1 。

## 注释

## 译文

## 赏析
