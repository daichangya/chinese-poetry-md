---
id: zheng-gang-zhong-you-xi-shan
title: 游西山
titlePinyin: you2 xi1 shan1
titleSlug: you-xi-shan
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来西江边，兀坐阅寒暑。
- 水外有嘉处，欲往兴輙阻。
- 昨朝主人闲，聫辔临洲渚。
- 开船入江云，绝渡不须橹。
- 杖策径登岸，骑从单可数。
- 松杉生好风，导我绿阴舞。
- 迎门野僧疏，对佛香炉古。
- 峻上百级栈，竹屋乱撑拄。
- 旁道得小径，窈窕通深坞。
- 石藓布青钱，岩泉迸飞乳。
- 幽兰隐髙人，孤芳秀寒女。
- 树静忽啼猿，林密疑藏虎。
- 春半果如秋，空翠元无雨。
- 苍崖隔桃花，不可至其所。
- 但听叶间禽，似与秦人语。
- 不会武陵溪，端的在何许。
- 徘徊耸心骨，感叹就尊俎。
- 曲糵驱我醉，岂复更尔汝。
- 一笑谐真懽，万事落尘土。
- 谓已脱囚拘，夭矫升洞府。
- 顾兹懽与适，天暂慰孤旅。
- 此身当有累，未是得轻举。
- 骊驹已载歌，兰棹倚前浦。
- 中流望林泉，隔岸闻箫鼓。
- 上马向柴扃，山际玉钩吐。

## 拼音
- wo3 lai2 xi1 jiang1 bian1 ， wu4 zuo4 yue4 han2 shu3 。
- shui3 wai4 you3 jia1 chu4 ， yu4 wang3 xing1 zhe2 zu3 。
- zuo2 chao2 zhu3 ren2 xian2 ， lian2 pei4 lin2 zhou1 zhu3 。
- kai1 chuan2 ru4 jiang1 yun2 ， jue2 du4 bu4 xu1 lu3 。
- zhang4 ce4 jing4 deng1 an4 ， qi2 cong2 dan1 ke3 shu4 。
- song1 shan1 sheng1 hao3 feng1 ， dao3 wo3 lü4 yin1 wu3 。
- ying2 men2 ye3 seng1 shu1 ， dui4 fo2 xiang1 lu2 gu3 。
- jun4 shang4 bai3 ji2 zhan4 ， zhu2 wu1 luan4 cheng1 zhu3 。
- pang2 dao4 de2 xiao3 jing4 ， yao3 tiao3 tong1 shen1 wu4 。
- shi2 xian3 bu4 qing1 qian2 ， yan2 quan2 beng4 fei1 ru3 。
- you1 lan2 yin3 gao1 ren2 ， gu1 fang1 xiu4 han2 nü3 。
- shu4 jing4 hu1 ti2 yuan2 ， lin2 mi4 yi2 cang2 hu3 。
- chun1 ban4 guo3 ru2 qiu1 ， kong1 cui4 yuan2 wu2 yu3 。
- cang1 ya2 ge2 tao2 hua1 ， bu4 ke3 zhi4 qi2 suo3 。
- dan4 ting1 ye4 jian1 qin2 ， si4 yu3 qin2 ren2 yu3 。
- bu2 hui4 wu3 ling2 xi1 ， duan1 de0 zai4 he2 xu3 。
- pai2 huai2 song3 xin1 gu3 ， gan3 tan4 jiu4 zun1 zu3 。
- qu3 nie4 qu1 wo3 zui4 ， qi3 fu4 geng4 er3 ru3 。
- yi2 xiao4 xie2 zhen1 huan1 ， wan4 shi4 luo4 chen2 tu3 。
- wei4 yi3 tuo1 qiu2 ju1 ， yao1 jiao3 sheng1 dong4 fu3 。
- gu4 zi1 huan1 yu3 shi4 ， tian1 zan4 wei4 gu1 lü3 。
- ci3 shen1 dang1 you3 lei4 ， wei4 shi4 de2 qing1 ju3 。
- li2 ju1 yi3 zai3 ge1 ， lan2 zhao4 yi3 qian2 pu3 。
- zhong1 liu2 wang4 lin2 quan2 ， ge2 an4 wen2 xiao1 gu3 。
- shang4 ma3 xiang4 chai2 jiong1 ， shan1 ji4 yu4 gou1 tu3 。

## 注释

## 译文

## 赏析
