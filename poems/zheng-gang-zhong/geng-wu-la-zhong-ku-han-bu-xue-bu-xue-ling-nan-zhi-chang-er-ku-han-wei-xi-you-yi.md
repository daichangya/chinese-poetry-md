---
id: zheng-gang-zhong-geng-wu-la-zhong-ku-han-bu-xue-bu-xue-ling-nan-zhi-chang-er-ku-han-wei-xi-you-yi
title: 庚午腊中苦寒不雪不雪岭南之常而苦寒为希有矣
titlePinyin: geng1 wu3 la4 zhong1 ku3 han2 bu4 xue3 bu0 xue3 ling3 nan2 zhi1 chang2 er2 ku3 han2 wei4 xi1 you3 yi3
titleSlug: geng-wu-la-zhong-ku-han-bu-xue-bu-xue-ling-nan-zhi-chang-er-ku-han-wei-xi-you-yi
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 簷风动修竹，终夜玉相戞。
- 晓望山头松，孤瘦冻欲折。
- 欣然扫茅亭，凖拟看飞雪。
- 待之既逾时，脚硬冷如铁。
- 青山全不老，暮雨空凄绝。
- 岂非地气偏，湿浊旧不泄。
- 翦水下云来，祗向虚空歇。
- 今年腊中寒，万口称凛冽。
- 此是雪先声，荡洗岭南热。
- 蜑叟且莫惊，造化无差别。
- 会须烟瘴林，都有琪花结。
- 草色润如酥，看取焦枯活。

## 拼音
- yan2 feng1 dong4 xiu1 zhu2 ， zhong1 ye4 yu4 xiang1 jia2 。
- xiao3 wang4 shan1 tou2 song1 ， gu1 shou4 dong4 yu4 zhe2 。
- xin1 ran2 sao3 mao2 ting2 ， zhun3 ni3 kan4 fei1 xue3 。
- dai4 zhi1 ji4 yu2 shi2 ， jiao3 ying4 leng3 ru2 tie3 。
- qing1 shan1 quan2 bu4 lao3 ， mu4 yu3 kong1 qi1 jue2 。
- qi3 fei1 di4 qi4 pian1 ， shi1 zhuo2 jiu4 bu2 xie4 。
- jian3 shui3 xia4 yun2 lai2 ， zhi1 xiang4 xu1 kong1 xie1 。
- jin1 nian2 la4 zhong1 han2 ， wan4 kou3 cheng1 lin3 lie4 。
- ci3 shi4 xue3 xian1 sheng1 ， dang4 xi3 ling3 nan2 re4 。
- dan4 sou3 qie3 mo4 jing1 ， zao4 hua4 wu2 cha1 bie2 。
- hui4 xu1 yan1 zhang4 lin2 ， dou1 you3 qi2 hua1 jie2 。
- cao3 se4 run4 ru2 su1 ， kan4 qu3 jiao1 ku1 huo2 。

## 注释

## 译文

## 赏析
