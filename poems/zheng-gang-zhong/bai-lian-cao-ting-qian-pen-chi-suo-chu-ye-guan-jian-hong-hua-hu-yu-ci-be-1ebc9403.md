---
id: zheng-gang-zhong-bai-lian-cao-ting-qian-pen-chi-suo-chu-ye-guan-jian-hong-hua-hu-yu-ci-be-1ebc9403
title: 白莲草亭前盆池所出也惯见红华忽遇此本孤髙淡素有足爱者众皆以比妇人而予独以拟颜子云
titlePinyin: bai2 lian2 cao3 ting2 qian2 pen2 chi2 suo3 chu1 ye3 guan4 jian4 hong2 hua2 hu1 yu4 ci3 ben3 gu1 gao1 dan4 su4 you3 zu2 ai4 zhe3 zhong4 jie1 yi3 bi3 fu4 ren2 er2 yu3 du2 yi3 ni3 yan2 zi3 yun2
titleSlug: bai-lian-cao-ting-qian-pen-chi-suo-chu-ye-guan-jian-hong-hua-hu-yu-ci-be-1ebc9403
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲛人织绡已奇诡，轻梭引丝不濡水。
- 何为玉人雕琢玉，亦在泠泠水泉底。
- 截肪磨玷既成花，盖以青铜耸而起。
- 体色当从太虚来，五采世间俱一洗。
- 似云嫦娥醉步跌，误堕污渠出清泚。
- 又疑骊山妃子泉，老藕拔根浮到此。
- 斯言谩诞何足稽，况乃穷乡宁有是。
- 我闻贤者在泥涂，其湼不缁岂无以。
- 外观不逐纷华迁，虚室常随吉祥止。
- 心斋自厌荤酒肥，坐忘尽黜青黄美。
- 薰然蓄积为德馨，表里绝尘无与比。
- 黄昏陋巷风雨寒，细看岂非颜氏子。

## 拼音
- jiao1 ren2 zhi1 xiao1 yi3 qi2 gui3 ， qing1 suo1 yin3 si1 bu4 ru2 shui3 。
- he2 wei4 yu4 ren2 diao1 zhuo2 yu4 ， yi4 zai4 ling2 ling2 shui3 quan2 di3 。
- jie2 fang2 mo2 dian4 ji4 cheng2 hua1 ， gai4 yi3 qing1 tong2 song3 er2 qi3 。
- ti3 se4 dang1 cong2 tai4 xu1 lai2 ， wu3 cai3 shi4 jian1 ju4 yi4 xi3 。
- si4 yun2 chang2 e2 zui4 bu4 die1 ， wu4 duo4 wu1 qu2 chu1 qing1 ci3 。
- you4 yi2 li2 shan1 fei1 zi0 quan2 ， lao3 ou3 ba2 gen1 fu2 dao4 ci3 。
- si1 yan2 man4 dan4 he2 zu2 ji1 ， kuang4 nai3 qiong2 xiang1 ning2 you3 shi4 。
- wo3 wen2 xian2 zhe3 zai4 ni2 tu2 ， qi2 nie4 bu4 zi1 qi3 wu2 yi3 。
- wai4 guan1 bu4 zhu2 fen1 hua2 qian1 ， xu1 shi4 chang2 sui2 ji2 xiang2 zhi3 。
- xin1 zhai1 zi4 yan4 hun1 jiu3 fei2 ， zuo4 wang4 jin4 chu4 qing1 huang2 mei3 。
- xun1 ran2 xu4 ji1 wei4 de2 xin1 ， biao3 li3 jue2 chen2 wu2 yu3 bi3 。
- huang2 hun1 lou4 xiang4 feng1 yu3 han2 ， xi4 kan4 qi3 fei1 yan2 shi4 zi3 。

## 注释

## 译文

## 赏析
