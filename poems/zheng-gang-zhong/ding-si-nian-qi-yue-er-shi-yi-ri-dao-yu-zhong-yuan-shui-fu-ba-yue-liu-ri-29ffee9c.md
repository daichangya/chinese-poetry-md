---
id: zheng-gang-zhong-ding-si-nian-qi-yue-er-shi-yi-ri-dao-yu-zhong-yuan-shui-fu-ba-yue-liu-ri-29ffee9c
title: 丁巳年七月二十一日祷雨中元水府八月六日展谢祠下皆被旨也然祷后越七日始雨神所为耶其不然也审自神出不无愆期之尤有如不然神之饕上赐也多矣为诗以问之
titlePinyin: ding1 si4 nian2 qi1 yue4 er4 shi2 yi1 ri4 dao3 yu3 zhong1 yuan2 shui3 fu3 ba1 yue4 liu4 ri4 zhan3 xie4 ci2 xia4 jie1 bei4 zhi3 ye3 ran2 dao3 hou4 yue4 qi1 ri4 shi3 yu3 shen2 suo3 wei4 ye1 qi2 bu4 ran2 ye3 shen3 zi4 shen2 chu1 bu4 wu2 qian1 qi1 zhi1 you2 you3 ru2 bu4 ran2 shen2 zhi1 tao1 shang4 ci4 ye3 duo1 yi3 wei4 shi1 yi3 wen4 zhi1
titleSlug: ding-si-nian-qi-yue-er-shi-yi-ri-dao-yu-zhong-yuan-shui-fu-ba-yue-liu-ri-29ffee9c
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奉祝出阊阖，祷雨祠中元。
- 陈祠信已荐，拱俟心亦虔。
- 山云屡触石，散去如飞烟。
- 惭衷迫秋阳，汗流颈徒延。
- 趦趄念亡状，归马不敢鞭。
- 云台欲旬浃，蹇兆方解悬。
- 皇慈喜嘉霔，报贶礼弗偏。
- 谓乃百神功，共相成丰年。
- 遣昨致祠吏，奔趋各如前。
- 我载谒水府，意惑口莫言。
- 黄屋四海心，责已汤未贤。
- 抑畏动黎庶，精诚格髙圆。
- 正恐三日雨，帝𠡠下九天。
- 神令享丰报，然乎其不然。
- 贪功认有者，鄙贱人所怜。
- 神聪冠四渎，宜弗蹈尔愆。
- 益思赞元化，后效图所先。
- 小臣此将命，芒刺终未捐。

## 拼音
- feng4 zhu4 chu1 chang1 he2 ， dao3 yu3 ci2 zhong1 yuan2 。
- chen2 ci2 xin4 yi3 jian4 ， gong3 si4 xin1 yi4 qian2 。
- shan1 yun2 lü3 chu4 shi2 ， san4 qu4 ru2 fei1 yan1 。
- can2 zhong1 po4 qiu1 yang2 ， han4 liu2 jing3 tu2 yan2 。
- zi1 ju1 nian4 wang2 zhuang4 ， gui1 ma3 bu4 gan3 bian1 。
- yun2 tai2 yu4 xun2 jia1 ， jian3 zhao4 fang1 jie3 xuan2 。
- huang2 ci2 xi3 jia1 shu4 ， bao4 kuang4 li3 fu2 pian1 。
- wei4 nai3 bai3 shen2 gong1 ， gong4 xiang1 cheng2 feng1 nian2 。
- qian3 zuo2 zhi4 ci2 li4 ， ben1 qu1 ge4 ru2 qian2 。
- wo3 zai3 ye4 shui3 fu3 ， yi4 huo4 kou3 mo4 yan2 。
- huang2 wu1 si4 hai3 xin1 ， ze2 yi3 tang1 wei4 xian2 。
- yi4 wei4 dong4 li2 shu4 ， jing1 cheng2 ge2 gao1 yuan2 。
- zheng4 kong3 san1 ri4 yu3 ， di4 𠡠 xia4 jiu3 tian1 。
- shen2 ling4 xiang3 feng1 bao4 ， ran2 hu1 qi2 bu4 ran2 。
- tan1 gong1 ren4 you3 zhe3 ， bi3 jian4 ren2 suo3 lian2 。
- shen2 cong1 guan1 si4 du2 ， yi2 fu2 dao3 er3 qian1 。
- yi4 si1 zan4 yuan2 hua4 ， hou4 xiao4 tu2 suo3 xian1 。
- xiao3 chen2 ci3 jiang1 ming4 ， mang2 ci4 zhong1 wei4 juan1 。

## 注释

## 译文

## 赏析
