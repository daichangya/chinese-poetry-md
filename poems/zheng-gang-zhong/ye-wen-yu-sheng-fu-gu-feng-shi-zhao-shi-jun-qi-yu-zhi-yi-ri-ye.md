---
id: zheng-gang-zhong-ye-wen-yu-sheng-fu-gu-feng-shi-zhao-shi-jun-qi-yu-zhi-yi-ri-ye
title: 夜闻雨声赋古风时赵使君祈雨之翌日也
titlePinyin: ye4 wen2 yu3 sheng1 fu4 gu3 feng1 shi2 zhao4 shi3 jun1 qi2 yu3 zhi1 yi4 ri4 ye3
titleSlug: ye-wen-yu-sheng-fu-gu-feng-shi-zhao-shi-jun-qi-yu-zhi-yi-ri-ye
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山斋道人梦魂清，梦中细响忽可听。
- 三峡流泉出幽隐，万蚕食此春叶声。
- 又疑相如夜病渇，蠏眼乱沸石鼎鸣。
- 呼童起视果安在，云是四簷甘雨倾。
- 于时火流祗三日，田兆正作龟纵横。
- 昨朝太守拜坛下，五龙奉命云雷惊。
- 小儿放散蜥蜴去，神鼓罢撃巫舞停。
- 田翁翻沟出賸水，妇子田边笑相迎。
- 商量今岁多醸酒，是间指日当云平。
- 山斋一饱想无虑，摩腹卧看秋风生。

## 拼音
- shan1 zhai1 dao4 ren2 meng4 hun2 qing1 ， meng4 zhong1 xi4 xiang3 hu1 ke3 ting1 。
- san1 xia2 liu2 quan2 chu1 you1 yin3 ， wan4 can2 shi2 ci3 chun1 ye4 sheng1 。
- you4 yi2 xiang1 ru2 ye4 bing4 ke3 ， xie4 yan3 luan4 fei4 shi2 ding3 ming2 。
- hu1 tong2 qi3 shi4 guo3 an1 zai4 ， yun2 shi4 si4 yan2 gan1 yu3 qing1 。
- yu2 shi2 huo3 liu2 zhi1 san1 ri4 ， tian2 zhao4 zheng4 zuo4 gui1 zong4 heng2 。
- zuo2 chao2 tai4 shou3 bai4 tan2 xia4 ， wu3 long2 feng4 ming4 yun2 lei2 jing1 。
- xiao3 er2 fang4 san4 xi1 yi4 qu4 ， shen2 gu3 ba4 ji1 wu1 wu3 ting2 。
- tian2 weng1 fan1 gou1 chu1 sheng4 shui3 ， fu4 zi3 tian2 bian1 xiao4 xiang1 ying2 。
- shang1 liang2 jin1 sui4 duo1 niang4 jiu3 ， shi4 jian1 zhi3 ri4 dang1 yun2 ping2 。
- shan1 zhai1 yi4 bao3 xiang3 wu2 lü4 ， mo2 fu4 wo4 kan4 qiu1 feng1 sheng1 。

## 注释

## 译文

## 赏析
