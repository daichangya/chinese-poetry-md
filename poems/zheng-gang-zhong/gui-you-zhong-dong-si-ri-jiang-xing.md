---
id: zheng-gang-zhong-gui-you-zhong-dong-si-ri-jiang-xing
title: 癸酉中冬四日江行
titlePinyin: gui3 you3 zhong1 dong1 si4 ri4 jiang1 xing2
titleSlug: gui-you-zhong-dong-si-ri-jiang-xing
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新寒荡余暑，小雨结离愁。
- 行人向西去，江水自东流。
- 我趁孤船归，回肠车万周。
- 假寐桨声中，清梦何悠悠。
- 恍若傅两翼，飘然得浮游。
- 仙风入山骨，佳气遮林邱。
- 尘外人物古，云间楼殿幽。
- 自念此何许，而容区中囚。
- 旁有老人笑，谓予失初谋。
- 贪前慕垂饵，遂为香所钩。
- 今兹穷瘁身，抱病炎荒陬。
- 终岁骨肉念，百年离合忧。
- 俛默事迎送，嗟嗟亦良羞。
- 予欲从之拜，江波拍船头。
- 危坐记惝恍，熏心省愆尤。
- 玉玷容可磨，水跌那许收。

## 拼音
- xin1 han2 dang4 yu2 shu3 ， xiao3 yu3 jie2 li2 chou2 。
- xing2 ren2 xiang4 xi1 qu4 ， jiang1 shui3 zi4 dong1 liu2 。
- wo3 chen4 gu1 chuan2 gui1 ， hui2 chang2 che1 wan4 zhou1 。
- jia3 mei4 jiang3 sheng1 zhong1 ， qing1 meng4 he2 you1 you1 。
- huang3 ruo4 fu4 liang3 yi4 ， piao1 ran2 de2 fu2 you2 。
- xian1 feng1 ru4 shan1 gu3 ， jia1 qi4 zhe1 lin2 qiu1 。
- chen2 wai4 ren2 wu4 gu3 ， yun2 jian1 lou2 dian4 you1 。
- zi4 nian4 ci3 he2 xu3 ， er2 rong2 qu1 zhong1 qiu2 。
- pang2 you3 lao3 ren2 xiao4 ， wei4 yu3 shi1 chu1 mou2 。
- tan1 qian2 mu4 chui2 er3 ， sui4 wei4 xiang1 suo3 gou1 。
- jin1 zi1 qiong2 cui4 shen1 ， bao4 bing4 yan2 huang1 zou1 。
- zhong1 sui4 gu3 rou4 nian4 ， bai3 nian2 li2 he2 you1 。
- fu3 mo4 shi4 ying2 song4 ， jie1 jie1 yi4 liang2 xiu1 。
- yu3 yu4 cong2 zhi1 bai4 ， jiang1 bo1 pai1 chuan2 tou2 。
- wei1 zuo4 ji4 chang3 huang3 ， xun1 xin1 sheng3 qian1 you2 。
- yu4 dian4 rong2 ke3 mo2 ， shui3 die1 na4 xu3 shou1 。

## 注释

## 译文

## 赏析
