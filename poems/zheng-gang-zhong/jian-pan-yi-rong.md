---
id: zheng-gang-zhong-jian-pan-yi-rong
title: 简潘义荣
titlePinyin: jian3 pan1 yi4 rong2
titleSlug: jian-pan-yi-rong
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高槐记得绿阴垂，见公承诏趋丹墀。
- 今兹疏梅弄香粉，公坐鲠切还栖迟。
- 甘辞软暖定速售，此独难使壮者为。
- 苦言瞑眩上所急，出林之木风摧之。
- 嗟吁世路每如此，我常感激横涕洟。
- 贾生妙论逮伊管，绛灌之属犹可移。
- 长孺忠言岂真戅，其如御史能饰非。
- 到头至始天所惜，未肯容易登臯夔。
- 且今投置在闲散，药伤补败终见思。
- 公还故乡扫一室，古书名画四壁围。
- 宾客相过具杯酒，一笑万事荣辱齐。
- 虽然公岂忘世者，终念后稷由己饥。
- 吾皇尝胆愈思治，宣室赐对行可期。
- 当有今时张万福，懽呼再拜迎公归。

## 拼音
- gao1 huai2 ji4 de0 lü4 yin1 chui2 ， jian4 gong1 cheng2 zhao4 qu1 dan1 chi2 。
- jin1 zi1 shu1 mei2 nong4 xiang1 fen3 ， gong1 zuo4 geng3 qie4 hai2 qi1 chi2 。
- gan1 ci2 ruan3 nuan3 ding4 su4 shou4 ， ci3 du2 nan2 shi3 zhuang4 zhe3 wei4 。
- ku3 yan2 ming2 xuan4 shang4 suo3 ji2 ， chu1 lin2 zhi1 mu4 feng1 cui1 zhi1 。
- jie1 xu1 shi4 lu4 mei3 ru2 ci3 ， wo3 chang2 gan3 ji1 heng2 ti4 yi2 。
- jia3 sheng1 miao4 lun4 dai3 yi1 guan3 ， jiang4 guan4 zhi1 shu3 you2 ke3 yi2 。
- chang2 ru2 zhong1 yan2 qi3 zhen1 gang4 ， qi2 ru2 yu4 shi3 neng2 shi4 fei1 。
- dao4 tou2 zhi4 shi3 tian1 suo3 xi1 ， wei4 ken3 rong2 yi4 deng1 gao1 kui2 。
- qie3 jin1 tou2 zhi4 zai4 xian2 san3 ， yao4 shang1 bu3 bai4 zhong1 jian4 si1 。
- gong1 hai2 gu4 xiang1 sao3 yi2 shi4 ， gu3 shu1 ming2 hua4 si4 bi4 wei2 。
- bin1 ke4 xiang1 guo4 ju4 bei1 jiu3 ， yi2 xiao4 wan4 shi4 rong2 ru3 qi2 。
- sui1 ran2 gong1 qi3 wang4 shi4 zhe3 ， zhong1 nian4 hou4 ji4 you2 ji3 ji1 。
- wu2 huang2 chang2 dan3 yu4 si1 zhi4 ， xuan1 shi4 ci4 dui4 xing2 ke3 qi1 。
- dang1 you3 jin1 shi2 zhang1 wan4 fu2 ， huan1 hu1 zai4 bai4 ying2 gong1 gui1 。

## 注释

## 译文

## 赏析
