---
id: zheng-gang-zhong-song-fu-zheng-min-ba-cui-yong-jia
title: 送符正民罢倅永嘉
titlePinyin: song4 fu2 zheng4 min2 ba4 cui4 yong3 jia1
titleSlug: song-fu-zheng-min-ba-cui-yong-jia
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年敛板趋庭侧，门前杨柳如金色。
- 今年公去柳何如，已作凉阴舞寒碧。
- 岁月忽怱无足恨，离合人生那免得。
- 身如汀雁偶相逢，自是不须论定迹。
- 我今胡为抱不满，攀辕益为邦人惜。
- 永嘉雄望城海滨，吏久不良民弊积。
- 年来开府皆巨公，旁助刬除知有力。
- 岁当乙卯夏不雨，旱雾吹风千里赤。
- 爱人节费惜锱铢，廪廥单穷犹足食。
- 北方兴师日千金，州县皇皇虑供亿。
- 溥哉时发仁人言，未至取鱼忧竭泽。
- 青衫幕吏有何能，造物见怜相抆拭。
- 自知愚拙生霾雾，临事昏蒙无远识。
- 天机遇触狂态作，掐鼻炙眉成痼癖。
- 唯公道眼借余青，颇许披心露真率。
- 人生感恩未易言，正恐不能同木石。
- 仙才秀骨公所有，化作文章可华国。
- 持身况若玉壶冰，透里无尘只清白。
- 暂分半刺聊尔耳，此岂能令公议塞。
- 行当摆脱州县冗，下跨秋风开六翮。
- 夔龙有室俱可入，愿吐诗书资硕画。
- 自余强饭无足云，转首潮平江树隔。

## 拼音
- qu4 nian2 lian3 ban3 qu1 ting2 ce4 ， men2 qian2 yang2 liu3 ru2 jin1 se4 。
- jin1 nian2 gong1 qu4 liu3 he2 ru2 ， yi3 zuo4 liang2 yin1 wu3 han2 bi4 。
- sui4 yue4 hu1 cong1 wu2 zu2 hen4 ， li2 he2 ren2 sheng1 na4 mian3 de0 。
- shen1 ru2 ting1 yan4 ou3 xiang1 feng2 ， zi4 shi4 bu4 xu1 lun4 ding4 ji4 。
- wo3 jin1 hu2 wei4 bao4 bu4 man3 ， pan1 yuan2 yi4 wei4 bang1 ren2 xi1 。
- yong3 jia1 xiong2 wang4 cheng2 hai3 bin1 ， li4 jiu3 bu4 liang2 min2 bi4 ji1 。
- nian2 lai2 kai1 fu3 jie1 ju4 gong1 ， pang2 zhu4 chan3 chu2 zhi1 you3 li4 。
- sui4 dang1 yi3 mao3 xia4 bu4 yu3 ， han4 wu4 chui1 feng1 qian1 li3 chi4 。
- ai4 ren2 jie2 fei4 xi1 zi1 zhu1 ， lin3 kuai4 dan1 qiong2 you2 zu2 shi2 。
- bei3 fang1 xing1 shi1 ri4 qian1 jin1 ， zhou1 xian4 huang2 huang2 lü4 gong4 yi4 。
- pu3 zai1 shi2 fa1 ren2 ren2 yan2 ， wei4 zhi4 qu3 yu2 you1 jie2 ze2 。
- qing1 shan1 mu4 li4 you3 he2 neng2 ， zao4 wu4 jian4 lian2 xiang1 wen3 shi4 。
- zi4 zhi1 yu2 zhuo1 sheng1 mai2 wu4 ， lin2 shi4 hun1 meng2 wu2 yuan3 shi2 。
- tian1 ji1 yu4 chu4 kuang2 tai4 zuo4 ， qia1 bi2 zhi4 mei2 cheng2 gu4 pi3 。
- wei2 gong1 dao4 yan3 jie4 yu2 qing1 ， po1 xu3 pi1 xin1 lu4 zhen1 lü4 。
- ren2 sheng1 gan3 en1 wei4 yi4 yan2 ， zheng4 kong3 bu4 neng2 tong2 mu4 shi2 。
- xian1 cai2 xiu4 gu3 gong1 suo3 you3 ， hua4 zuo4 wen2 zhang1 ke3 hua2 guo2 。
- chi2 shen1 kuang4 ruo4 yu4 hu2 bing1 ， tou4 li3 wu2 chen2 zhi1 qing1 bai2 。
- zan4 fen1 ban4 ci4 liao2 er3 er3 ， ci3 qi3 neng2 ling4 gong1 yi4 sai1 。
- hang2 dang0 bai3 tuo1 zhou1 xian4 rong3 ， xia4 kua4 qiu1 feng1 kai1 liu4 he2 。
- kui2 long2 you3 shi4 ju4 ke3 ru4 ， yuan4 tu3 shi1 shu1 zi1 shuo4 hua4 。
- zi4 yu2 qiang2 fan4 wu2 zu2 yun2 ， zhuan3 shou3 chao2 ping2 jiang1 shu4 ge2 。

## 注释

## 译文

## 赏析
