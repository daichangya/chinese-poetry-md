---
id: zheng-gang-zhong-ding-wei-si-yue-yu-li-shu-pei-hai-qian-tang-dao-pu-jiang-jing-keng-ling--608211b7
title: 丁未四月与李叔佩还钱塘道浦江井坑岭赋此诗
titlePinyin: ding1 wei4 si4 yue4 yu3 li3 shu1 pei4 hai2 qian2 tang2 dao4 pu3 jiang1 jing3 keng1 ling3 fu4 ci3 shi1
titleSlug: ding-wei-si-yue-yu-li-shu-pei-hai-qian-tang-dao-pu-jiang-jing-keng-ling--608211b7
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扁舟绝惊涛，芒履陟修岭。
- 跻攀虽小劳，窈窕岂人境。
- 巨石开双关，有道细如绠。
- 其中渐宽虚，阔步随所逞。
- 古木垂嘉阴，一覆余里顷。
- 寂寂艳山花，沈沈晦龙井。
- 时有飞泉落，喷薄珠玉冷。
- 毛骨皆清凉，反顾发深省。
- 麋鹿闻人声，骇去山之顶。
- 春禽正对弄，决起不留影。
- 岂知道上翁，甚爱幽独景。
- 如何蒙鄙外，一笑不相领。
- 负负出前山，迟疑梦初醒。

## 拼音
- pian1 zhou1 jue2 jing1 tao1 ， mang2 lü3 zhi4 xiu1 ling3 。
- ji1 pan1 sui1 xiao3 lao2 ， yao3 tiao3 qi3 ren2 jing4 。
- ju4 shi2 kai1 shuang1 guan1 ， you3 dao4 xi4 ru2 geng3 。
- qi2 zhong1 jian4 kuan1 xu1 ， kuo4 bu4 sui2 suo3 cheng3 。
- gu3 mu4 chui2 jia1 yin1 ， yi2 fu4 yu2 li3 qing3 。
- ji4 ji4 yan4 shan1 hua1 ， shen3 shen3 hui4 long2 jing3 。
- shi2 you3 fei1 quan2 luo4 ， pen1 bao2 zhu1 yu4 leng3 。
- mao2 gu3 jie1 qing1 liang2 ， fan3 gu4 fa1 shen1 sheng3 。
- mi2 lu4 wen2 ren2 sheng1 ， hai4 qu4 shan1 zhi1 ding3 。
- chun1 qin2 zheng4 dui4 nong4 ， jue2 qi3 bu4 liu2 ying3 。
- qi3 zhi1 dao4 shang4 weng1 ， shen4 ai4 you1 du2 jing3 。
- ru2 he2 meng2 bi3 wai4 ， yi2 xiao4 bu4 xiang1 ling3 。
- fu4 fu4 chu1 qian2 shan1 ， chi2 yi2 meng4 chu1 xing3 。

## 注释

## 译文

## 赏析
