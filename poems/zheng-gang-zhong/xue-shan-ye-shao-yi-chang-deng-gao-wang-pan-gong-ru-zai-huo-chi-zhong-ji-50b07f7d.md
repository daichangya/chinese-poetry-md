---
id: zheng-gang-zhong-xue-shan-ye-shao-yi-chang-deng-gao-wang-pan-gong-ru-zai-huo-chi-zhong-ji-50b07f7d
title: 学山野烧异常登髙望泮宫如在火池中间泮师率诸生救之下至虀浆饮食悉以投火久而扑灭护持一学固有功然不豫除草莽绝火路亦其过也戏为赋之
titlePinyin: xue2 shan1 ye3 shao1 yi4 chang2 deng1 gao1 wang4 pan4 gong1 ru2 zai4 huo3 chi2 zhong1 jian1 pan4 shi1 lü4 zhu1 sheng1 jiu4 zhi1 xia4 zhi4 ji1 jiang1 yin3 shi2 xi1 yi3 tou2 huo3 jiu3 er2 pu1 mie4 hu4 chi2 yi4 xue2 gu4 you3 gong1 ran2 bu2 yu4 chu2 cao3 mang3 jue2 huo3 lu4 yi4 qi2 guo4 ye3 xi4 wei4 fu4 zhi1
titleSlug: xue-shan-ye-shao-yi-chang-deng-gao-wang-pan-gong-ru-zai-huo-chi-zhong-ji-50b07f7d
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 传道官颇清，防患计微拙。
- 学宫墙外草，十里望不绝。
- 芟除失豫备，滋蔓久盘结。
- 野烧因风起，四垣俱烈烈。
- 堂上帘低垂，飞灰如落雪。
- 夭矫逼簷槛，流熛向门𫔶。
- 何但光孔圣，亦已照十哲。
- 诸生固猝猝，矩步未敢越。
- 相与望而畏，鹿骇惊鸥决。
- 似闻先生窘，书簏自提挈。
- 倾盆浆一空，戛釡羹亦竭。
- 势过万舆薪，杯水谩毫末。
- 颇欲伏忠信，石壁騐庄列。
- 顾兹烟烬髙，难试肤与髪。
- 护持终有物，远近同扑灭。
- 趋凉寻木阴，气定始焦渇。
- 三日冷官门，炙手犹可热。
- 先生听我言，事细不堪忽。
- 徙薪与去草，此理同一辙。
- 勿谓草今无，火过茅已茁。

## 拼音
- chuan2 dao4 guan1 po1 qing1 ， fang2 huan4 ji4 wei1 zhuo1 。
- xue2 gong1 qiang2 wai4 cao3 ， shi2 li3 wang4 bu4 jue2 。
- shan1 chu2 shi1 yu4 bei4 ， zi1 man4 jiu3 pan2 jie2 。
- ye3 shao1 yin1 feng1 qi3 ， si4 yuan2 ju4 lie4 lie4 。
- tang2 shang4 lian2 di1 chui2 ， fei1 hui1 ru2 luo4 xue3 。
- yao1 jiao3 bi1 yan2 kan3 ， liu2 biao1 xiang4 men2 nie4 。
- he2 dan4 guang1 kong3 sheng4 ， yi4 yi3 zhao4 shi2 zhe2 。
- zhu1 sheng1 gu4 cu4 cu4 ， ju3 bu4 wei4 gan3 yue4 。
- xiang1 yu3 wang4 er2 wei4 ， lu4 hai4 jing1 ou1 jue2 。
- si4 wen2 xian1 sheng1 jiong3 ， shu1 lu4 zi4 ti2 qie4 。
- qing1 pen2 jiang1 yi4 kong1 ， jia2 fu3 geng1 yi4 jie2 。
- shi4 guo4 wan4 yu2 xin1 ， bei1 shui3 man4 hao2 mo4 。
- po1 yu4 fu2 zhong1 xin4 ， shi2 bi4 yan4 zhuang1 lie4 。
- gu4 zi1 yan1 jin4 gao1 ， nan2 shi4 fu1 yu3 fa4 。
- hu4 chi2 zhong1 you3 wu4 ， yuan3 jin4 tong2 pu1 mie4 。
- qu1 liang2 xun2 mu4 yin1 ， qi4 ding4 shi3 jiao1 ke3 。
- san1 ri4 leng3 guan1 men2 ， zhi4 shou3 you2 ke3 re4 。
- xian1 sheng1 ting1 wo3 yan2 ， shi4 xi4 bu4 kan1 hu1 。
- xi3 xin1 yu3 qu4 cao3 ， ci3 li3 tong2 yi4 zhe2 。
- wu4 wei4 cao3 jin1 wu2 ， huo3 guo4 mao2 yi3 zhuo2 。

## 注释

## 译文

## 赏析
