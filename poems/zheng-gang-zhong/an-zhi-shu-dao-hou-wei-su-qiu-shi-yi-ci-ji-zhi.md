---
id: zheng-gang-zhong-an-zhi-shu-dao-hou-wei-su-qiu-shi-yi-ci-ji-zhi
title: 安之叔盗后为素求诗以此寄之
titlePinyin: an1 zhi1 shu1 dao4 hou4 wei4 su4 qiu2 shi1 yi3 ci3 ji4 zhi1
titleSlug: an-zhi-shu-dao-hou-wei-su-qiu-shi-yi-ci-ji-zhi
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青黄固非瞽者事，五色亦解盲人目。
- 皆知鬼瞰高人家，争欲相夸造华屋。
- 吾门今已似参元，更喜吹箫有名叔。
- 枢蓬牖瓮编此居，憎视纷华如桎梏。
- 凝尘满席一炉香，不以色界为可欲。
- 自非纯白不受垢，脱洗安能异流俗。
- 我方草草排数椽，随分鹪鹩一枝足。
- 簷前但许风月到，门外不妨松竹绿。
- 其他世幻何足云，自古贤人在岩谷。

## 拼音
- qing1 huang2 gu4 fei1 gu3 zhe3 shi4 ， wu3 se4 yi4 jie3 mang2 ren2 mu4 。
- jie1 zhi1 gui3 kan4 gao1 ren2 jia1 ， zheng1 yu4 xiang1 kua1 zao4 hua2 wu1 。
- wu2 men2 jin1 yi3 si4 can1 yuan2 ， geng4 xi3 chui1 xiao1 you3 ming2 shu1 。
- shu1 peng2 you3 weng4 bian1 ci3 ju1 ， zeng1 shi4 fen1 hua2 ru2 zhi4 gu4 。
- ning2 chen2 man3 xi2 yi4 lu2 xiang1 ， bu4 yi3 se4 jie4 wei4 ke3 yu4 。
- zi4 fei1 chun2 bai2 bu2 shou4 gou4 ， tuo1 xi3 an1 neng2 yi4 liu2 su2 。
- wo3 fang1 cao3 cao3 pai2 shu4 chuan2 ， sui2 fen1 jiao1 liao2 yi4 zhi1 zu2 。
- yan2 qian2 dan4 xu3 feng1 yue4 dao4 ， men2 wai4 bu4 fang2 song1 zhu2 lü4 。
- qi2 ta1 shi4 huan4 he2 zu2 yun2 ， zi4 gu3 xian2 ren2 zai4 yan2 gu3 。

## 注释

## 译文

## 赏析
