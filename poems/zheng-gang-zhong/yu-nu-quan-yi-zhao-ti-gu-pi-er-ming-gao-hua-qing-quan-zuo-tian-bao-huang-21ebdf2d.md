---
id: zheng-gang-zhong-yu-nu-quan-yi-zhao-ti-gu-pi-er-ming-gao-hua-qing-quan-zuo-tian-bao-huang-21ebdf2d
title: 玉女泉以招提孤僻而名高华清泉坐天宝荒淫而取诮元章寺丞作古诗一章广坡公之意为抱器适用而不择所处者之戒郑子窃谓天下之邪正美恶分明如黑白其有失所处者非知而为之盖见善不明而自以为是也自以为是则虽有先生之辨将奈之何哉次韵作玉女泉
titlePinyin: yu4 nü3 quan2 yi3 zhao1 ti2 gu1 pi4 er2 ming2 gao1 hua2 qing1 quan2 zuo4 tian1 bao3 huang1 yin2 er2 qu3 qiao4 yuan2 zhang1 si4 cheng2 zuo4 gu3 shi1 yi4 zhang1 guang3 po1 gong1 zhi1 yi4 wei4 bao4 qi4 shi4 yong4 er2 bu4 ze2 suo3 chu4 zhe3 zhi1 jie4 zheng4 zi3 qie4 wei4 tian1 xia4 zhi1 xie2 zheng4 mei3 e4 fen1 ming2 ru2 hei1 bai2 qi2 you3 shi1 suo3 chu4 zhe3 fei1 zhi1 er2 wei4 zhi1 gai4 jian4 shan4 bu4 ming2 er2 zi4 yi3 wei4 shi4 ye3 zi4 yi3 wei2 shi4 ze2 sui1 you3 xian1 sheng1 zhi1 bian4 jiang1 nai4 zhi1 he2 zai1 ci4 yun4 zuo4 yu4 nü3 quan2
titleSlug: yu-nu-quan-yi-zhao-ti-gu-pi-er-ming-gao-hua-qing-quan-zuo-tian-bao-huang-21ebdf2d
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 安陆玉女泉，寒流隐丛薄。
- 骊山华清泉，显贵颇昭焯。
- 二泉仙所留，暖气注潺灂。
- 后世入山人，尘垢赖疏瀹。
- 诗翁道眼明，贤否善商擢。
- 以谓骊山泉，有过不可药。
- 其他虽寂寥，清誉未衰落。
- 都由天宝时，淫侈正乖错。
- 山水滥荣遇，讥诮亦难濯。
- 出自安陆者，于今澹如昨。
- 耕樵资涤弄，岩窦不扃钥。
- 地僻号幽穷，名高等河洛。
- 犹人抱材器，戒在羞寂寞。
- 诡笑事权豪，温颜捧杯杓。
- 岂不暂膻香，遗臭非略略。
- 噫嘻此诚然，但可付谈噱。
- 趣向如东西，岐路本来各。
- 君子有顾借，小人无愧怍。
- 营营在声名，遑恤堕沟壑。
- 如古李赤者，章句颇能作。
- 溷鬼岂不污，自谓得所托。
- 清都与钧天，盛事咤挥霍。
- 谄面就椒兰，挽救不可缚。
- 万有一如赤，其肯在穷约。
- 乃知诗翁言，可忌亦可乐。
- 政恐清华池，憎翁非喜谑。

## 拼音
- an1 lu4 yu4 nü3 quan2 ， han2 liu2 yin3 cong2 bao2 。
- li2 shan1 hua2 qing1 quan2 ， xian3 gui4 po1 zhao1 chao1 。
- er4 quan2 xian1 suo3 liu2 ， nuan3 qi4 zhu4 chan2 zhuo2 。
- hou4 shi4 ru4 shan1 ren2 ， chen2 gou4 lai4 shu1 yue4 。
- shi1 weng1 dao4 yan3 ming2 ， xian2 fou3 shan4 shang1 zhuo2 。
- yi3 wei4 li2 shan1 quan2 ， you3 guo4 bu4 ke3 yao4 。
- qi2 ta1 sui1 ji4 liao2 ， qing1 yu4 wei4 shuai1 luo4 。
- dou1 you2 tian1 bao3 shi2 ， yin2 chi3 zheng4 guai1 cuo4 。
- shan1 shui3 lan4 rong2 yu4 ， ji1 qiao4 yi4 nan2 zhuo2 。
- chu1 zi4 an1 lu4 zhe3 ， yu2 jin1 dan4 ru2 zuo2 。
- geng1 qiao2 zi1 di2 nong4 ， yan2 dou4 bu4 jiong1 yao4 。
- di4 pi4 hao4 you1 qiong2 ， ming2 gao1 deng3 he2 luo4 。
- you2 ren2 bao4 cai2 qi4 ， jie4 zai4 xiu1 ji4 mo4 。
- gui3 xiao4 shi4 quan2 hao2 ， wen1 yan2 peng3 bei1 shao2 。
- qi3 bu2 zan4 shan1 xiang1 ， yi2 chou4 fei1 lüe4 lüe4 。
- yi1 xi1 ci3 cheng2 ran2 ， dan4 ke3 fu4 tan2 jue2 。
- qu4 xiang4 ru2 dong1 xi1 ， qi2 lu4 ben3 lai2 ge4 。
- jun1 zi3 you3 gu4 jie4 ， xiao3 ren2 wu2 kui4 zuo4 。
- ying2 ying2 zai4 sheng1 ming2 ， huang2 xu4 duo4 gou1 he4 。
- ru2 gu3 li3 chi4 zhe3 ， zhang1 ju4 po1 neng2 zuo4 。
- hun4 gui3 qi3 bu4 wu1 ， zi4 wei4 de2 suo3 tuo1 。
- qing1 dou1 yu3 jun1 tian1 ， sheng4 shi4 zha4 hui1 huo4 。
- chan3 mian4 jiu4 jiao1 lan2 ， wan3 jiu4 bu4 ke3 fu4 。
- wan4 you3 yi4 ru2 chi4 ， qi2 ken3 zai4 qiong2 yue1 。
- nai3 zhi1 shi1 weng1 yan2 ， ke3 ji4 yi4 ke3 le4 。
- zheng4 kong3 qing1 hua2 chi2 ， zeng1 weng1 fei1 xi3 xue4 。

## 注释

## 译文

## 赏析
