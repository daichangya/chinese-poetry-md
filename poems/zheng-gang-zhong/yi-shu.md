---
id: zheng-gang-zhong-yi-shu
title: 忆书
titlePinyin: yi4 shu1
titleSlug: yi-shu
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先子晚漂泊，家藏无全书。
- 屋壁零落者，雨坏鼠窃余。
- 余生苦嗜古，葺治十载逾。
- 上自大父来，手泽之沾濡。
- 下自予从学，笔力之传留。
- 蓄积稍浩浩，籖牌渐疏疏。
- 去门闻盗兴，烈炬燃通衢。
- 反复窃自计，萧然一先庐。
- 茅茨盖空壁，下无金与珠。
- 盗当知我贫，肯为留此居。
- 方更埋书帙，显号缄锁鱼。
- 谁知妖焰来，一燎邻里墟。
- 家虽托南巷，屋火书亦无。
- 万古圣贤语，随烟入空虚。
- 所聚忽消散，肠热唯惊呼。
- 吾怜衰蹇身，视人百无如。
- 每幸对黄卷，白日聊自娱。
- 今者坐穷寂，顿觉双眼孤。
- 夜梦亦惊枕，忧心梗难舒。
- 大虑废文字，寖久成顽疏。
- 未免伴畦丁，冥然荷犂锄。

## 拼音
- xian1 zi3 wan3 piao1 bo2 ， jia1 cang2 wu2 quan2 shu1 。
- wu1 bi4 ling2 luo4 zhe3 ， yu3 huai4 shu3 qie4 yu2 。
- yu2 sheng1 ku3 shi4 gu3 ， qi4 zhi4 shi2 zai3 yu2 。
- shang4 zi4 da4 fu4 lai2 ， shou3 ze2 zhi1 zhan1 ru2 。
- xia4 zi4 yu3 cong2 xue2 ， bi3 li4 zhi1 chuan2 liu2 。
- xu4 ji1 shao1 hao4 hao4 ， qian1 pai2 jian4 shu1 shu1 。
- qu4 men2 wen2 dao4 xing1 ， lie4 ju4 ran2 tong1 qu2 。
- fan3 fu4 qie4 zi4 ji4 ， xiao1 ran2 yi4 xian1 lu2 。
- mao2 ci2 gai4 kong1 bi4 ， xia4 wu2 jin1 yu3 zhu1 。
- dao4 dang1 zhi1 wo3 pin2 ， ken3 wei4 liu2 ci3 ju1 。
- fang1 geng4 mai2 shu1 zhi4 ， xian3 hao4 jian1 suo3 yu2 。
- shui2 zhi1 yao1 yan4 lai2 ， yi4 liao2 lin2 li3 xu1 。
- jia1 sui1 tuo1 nan2 xiang4 ， wu1 huo3 shu1 yi4 wu2 。
- wan4 gu3 sheng4 xian2 yu3 ， sui2 yan1 ru4 kong1 xu1 。
- suo3 ju4 hu1 xiao1 san4 ， chang2 re4 wei2 jing1 hu1 。
- wu2 lian2 shuai1 jian3 shen1 ， shi4 ren2 bai3 wu2 ru2 。
- mei3 xing4 dui4 huang2 juan4 ， bai2 ri4 liao2 zi4 yu2 。
- jin1 zhe3 zuo4 qiong2 ji4 ， dun4 jue2 shuang1 yan3 gu1 。
- ye4 meng4 yi4 jing1 zhen3 ， you1 xin1 geng3 nan2 shu1 。
- da4 lü4 fei4 wen2 zi4 ， jin4 jiu3 cheng2 wan2 shu1 。
- wei4 mian3 ban4 qi2 ding1 ， ming2 ran2 he2 li2 chu2 。

## 注释

## 译文

## 赏析
