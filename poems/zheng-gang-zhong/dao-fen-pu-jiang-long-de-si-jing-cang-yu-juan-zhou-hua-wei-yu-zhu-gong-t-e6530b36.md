---
id: zheng-gang-zhong-dao-fen-pu-jiang-long-de-si-jing-cang-yu-juan-zhou-hua-wei-yu-zhu-gong-t-e6530b36
title: 盗焚浦江龙德寺经藏与卷轴化为玉诸公谈禈论佛指真画伪如泥中洗泥余窃不取且火之焚物无所不坏独经卷不随土木灰烬者理固灼然岂俟多谈因戏为一诗然不可以付寺僧也
titlePinyin: dao4 fen2 pu3 jiang1 long2 de2 si4 jing1 cang2 yu3 juan4 zhou2 hua4 wei2 yu4 zhu1 gong1 tan2 hui1 lun4 fo2 zhi3 zhen1 hua4 wei3 ru2 ni2 zhong1 xi3 ni2 yu2 qie4 bu4 qu3 qie3 huo3 zhi1 fen2 wu4 wu2 suo3 bu2 huai4 du2 jing1 juan4 bu4 sui2 tu3 mu4 hui1 jin4 zhe3 li3 gu4 zhuo2 ran2 qi3 si4 duo1 tan2 yin1 xi4 wei4 yi4 shi1 ran2 bu4 ke3 yi3 fu4 si4 seng1 ye3
titleSlug: dao-fen-pu-jiang-long-de-si-jing-cang-yu-juan-zhou-hua-wei-yu-zhu-gong-t-e6530b36
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盗火阿兰若，一燎无余屋。
- 独此龙宫书，入火变为玉。
- 琤然断甓中，幖帙犹可目。
- 众谓有哲匠，秘愿发心腹。
- 提斧入昆山，雕镌作奇福。
- 不然纸墨灰，委地安可触。
- 或谓刻楮者，一叶尚难速。
- 谁能俄顷间，就此千万轴。
- 吾闻一切法，万物皆具足。
- 法存形岂忘，法坏形乃覆。
- 彼既自断坏，智者莫能续。
- 是书佛所传，法性妙含蓄。
- 无尽如虚空，生灭自兴伏。
- 贞尝无动摇，坚固莫摧辱。
- 文字遂因依，清凉逼炎酷。
- 吾又稽儒书，如彼庄周属。
- 亦谓忠信人，水火不能毒。
- 矧此微妙语，天人共归宿。
- 岂容轻破坏，一槩随土木。
- 想当妖焰燃，人惊鬼神哭。
- 烟消火力寒，拨灰开韫匵。
- 告尔缁衣流，营修愈宜笃。
- 当求琅玕类，刳以函其牍。
- 勿谓字画泯，不可事观读。
- 目击道犹存，况复具轮毂。

## 拼音
- dao4 huo3 a1 lan2 ruo4 ， yi4 liao2 wu2 yu2 wu1 。
- du2 ci3 long2 gong1 shu1 ， ru4 huo3 bian4 wei4 yu4 。
- cheng1 ran2 duan4 pi4 zhong1 ， biao1 zhi4 you2 ke3 mu4 。
- zhong4 wei4 you3 zhe2 jiang4 ， mi4 yuan4 fa1 xin1 fu4 。
- ti2 fu3 ru4 kun1 shan1 ， diao1 juan1 zuo4 qi2 fu2 。
- bu4 ran2 zhi3 mo4 hui1 ， wei3 di4 an1 ke3 chu4 。
- huo4 wei4 ke4 chu3 zhe3 ， yi2 ye4 shang4 nan2 su4 。
- shui2 neng2 e2 qing3 jian1 ， jiu4 ci3 qian1 wan4 zhou2 。
- wu2 wen2 yi1 qie4 fa3 ， wan4 wu4 jie1 ju4 zu2 。
- fa3 cun2 xing2 qi3 wang4 ， fa3 huai4 xing2 nai3 fu4 。
- bi3 ji4 zi4 duan4 huai4 ， zhi4 zhe3 mo4 neng2 xu4 。
- shi4 shu1 fo2 suo3 chuan2 ， fa3 xing4 miao4 han2 xu4 。
- wu2 jin4 ru2 xu1 kong1 ， sheng1 mie4 zi4 xing1 fu2 。
- zhen1 chang2 wu2 dong4 yao2 ， jian1 gu4 mo4 cui1 ru3 。
- wen2 zi4 sui4 yin1 yi1 ， qing1 liang2 bi1 yan2 ku4 。
- wu2 you4 ji1 ru2 shu1 ， ru2 bi3 zhuang1 zhou1 shu3 。
- yi4 wei4 zhong1 xin4 ren2 ， shui3 huo3 bu4 neng2 du2 。
- shen3 ci3 wei1 miao4 yu3 ， tian1 ren2 gong4 gui1 su4 。
- qi3 rong2 qing1 po4 huai4 ， yi2 gai4 sui2 tu3 mu4 。
- xiang3 dang1 yao1 yan4 ran2 ， ren2 jing1 gui3 shen2 ku1 。
- yan1 xiao1 huo3 li4 han2 ， bo1 hui1 kai1 yun4 du2 。
- gao4 er3 zi1 yi1 liu2 ， ying2 xiu1 yu4 yi2 du3 。
- dang1 qiu2 lang2 gan1 lei4 ， ku1 yi3 han2 qi2 du2 。
- wu4 wei4 zi4 hua4 min3 ， bu4 ke3 shi4 guan1 du2 。
- mu4 ji1 dao4 you2 cun2 ， kuang4 fu4 ju4 lun2 gu1 。

## 注释

## 译文

## 赏析
