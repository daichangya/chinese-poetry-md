---
id: zheng-gang-zhong-liu-yue-chu-ba-yi-rong-si-jian-zi-fu-qing-shan-jian-guo-feng-pei-you-xi--5bdcf0c9
title: 六月初八义荣司谏自福庆山见过奉陪游西岩以新茶享石佛抵暮出山明日成古诗一章为谢云
titlePinyin: liu4 yue4 chu1 ba1 yi4 rong2 si1 jian4 zi4 fu2 qing4 shan1 jian4 guo4 feng4 pei2 you2 xi1 yan2 yi3 xin1 cha2 xiang3 shi2 fo2 di3 mu4 chu1 shan1 ming2 ri4 cheng2 gu3 shi1 yi4 zhang1 wei4 xie4 yun2
titleSlug: liu-yue-chu-ba-yi-rong-si-jian-zi-fu-qing-shan-jian-guo-feng-pei-you-xi--5bdcf0c9
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷巷绝舆马，衡门翳蒿莱。
- 烦公赤墀步，踏我幽径苔。
- 念旧昔云有，此道今微哉。
- 俗薄风义重，稍压万古回。
- 衣冠冒暑至，笑语带凉来。
- 愧无一尊酒，临风相对开。
- 乃得陪杖履，崎岖访岩隈。
- 野寺生网虫，长廊阒颠摧。
- 晬容守孤殿，坐对寒炉灰。
- 公独屑琼草，芬馨荐中怀。
- 但念石佛古，岂顾多尘埃。
- 妙语入幽隐，髙情肆徘徊。
- 良觌若易夺，半规忽西颓。
- 溪分隔流水，归途恨难偕。
- 独立久瞻望，烟林绿洄洄。

## 拼音
- qiong2 xiang4 jue2 yu2 ma3 ， heng2 men2 yi4 hao1 lai2 。
- fan2 gong1 chi4 chi2 bu4 ， ta4 wo3 you1 jing4 tai2 。
- nian4 jiu4 xi1 yun2 you3 ， ci3 dao4 jin1 wei1 zai1 。
- su2 bao2 feng1 yi4 zhong4 ， shao1 ya1 wan4 gu3 hui2 。
- yi1 guan1 mao4 shu3 zhi4 ， xiao4 yu3 dai4 liang2 lai2 。
- kui4 wu2 yi4 zun1 jiu3 ， lin2 feng1 xiang1 dui4 kai1 。
- nai3 de2 pei2 zhang4 lü3 ， qi2 qu1 fang3 yan2 wei1 。
- ye3 si4 sheng1 wang3 chong2 ， chang2 lang2 qu4 dian1 cui1 。
- zui4 rong2 shou3 gu1 dian4 ， zuo4 dui4 han2 lu2 hui1 。
- gong1 du2 xie4 qiong2 cao3 ， fen1 xin1 jian4 zhong1 huai2 。
- dan4 nian4 shi2 fo2 gu3 ， qi3 gu4 duo1 chen2 ai1 。
- miao4 yu3 ru4 you1 yin3 ， gao1 qing2 si4 pai2 huai2 。
- liang2 di2 ruo4 yi4 duo2 ， ban4 gui1 hu1 xi1 tui2 。
- xi1 fen1 ge2 liu2 shui3 ， gui1 tu2 hen4 nan2 xie2 。
- du2 li4 jiu3 zhan1 wang4 ， yan1 lin2 lü4 hui2 hui2 。

## 注释

## 译文

## 赏析
