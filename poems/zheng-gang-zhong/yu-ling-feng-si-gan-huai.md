---
id: zheng-gang-zhong-yu-ling-feng-si-gan-huai
title: 寓灵峰寺感怀
titlePinyin: yu4 ling2 feng1 si4 gan3 huai2
titleSlug: yu-ling-feng-si-gan-huai
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遥风入林筿，淅沥生夜愁。
- 明月过窗牖，照此虚室幽。
- 念从出怀绷，志在承箕裘。
- 唯知业书卷，何尝识戈矛。
- 去年妖寇兴，尽破东南州。
- 烟来走官吏，火过成墟丘。
- 豺虎恣搏噬，鼯鼪啸朋俦。
- 碪俎血忠义，罝网罗善柔。
- 皇皇势窘急，有罅即愿投。
- 挈妻负幼子，敢谓生可偷。
- 潜遁得幽僻，如鱼初脱钩。
- 妥尾定惊胆，余魂渐能收。
- 今者王师来，元凶已拘囚。
- 巢窟有余类，尚此稽讨搜。
- 参商隔弟妹，阻塞无书邮。
- 家在北山口，烟林裹沧洲。
- 更此乱离后，当无一椽留。
- 何但一堂庐，最苦悲松楸。
- 使我思归梦，枕边清泪流。
- 嗟嗟庙堂客，为国须早谋。
- 积薪从下燃，谁云无后忧。
- 愿令弄兵者，依旧操锄耰。
- 勿俾太平世，虮虱生鞮鍪。

## 拼音
- yao2 feng1 ru4 lin2 xiao3 ， xi1 li4 sheng1 ye4 chou2 。
- ming2 yue4 guo4 chuang1 you3 ， zhao4 ci3 xu1 shi4 you1 。
- nian4 cong2 chu1 huai2 beng1 ， zhi4 zai4 cheng2 ji1 qiu2 。
- wei2 zhi1 ye4 shu1 juan4 ， he2 chang2 shi2 ge1 mao2 。
- qu4 nian2 yao1 kou4 xing1 ， jin4 po4 dong1 nan2 zhou1 。
- yan1 lai2 zou3 guan1 li4 ， huo3 guo4 cheng2 xu1 qiu1 。
- chai2 hu3 zi4 bo2 shi4 ， wu2 sheng1 xiao4 peng2 chou2 。
- zhen1 zu3 xue4 zhong1 yi4 ， ju1 wang3 luo2 shan4 rou2 。
- huang2 huang2 shi4 jiong3 ji2 ， you3 xia4 ji2 yuan4 tou2 。
- qie4 qi1 fu4 you4 zi3 ， gan3 wei4 sheng1 ke3 tou1 。
- qian2 dun4 de2 you1 pi4 ， ru2 yu2 chu1 tuo1 gou1 。
- tuo3 wei3 ding4 jing1 dan3 ， yu2 hun2 jian4 neng2 shou1 。
- jin1 zhe3 wang2 shi1 lai2 ， yuan2 xiong1 yi3 ju1 qiu2 。
- chao2 ku1 you3 yu2 lei4 ， shang4 ci3 ji1 tao3 sou1 。
- can1 shang1 ge2 di4 mei4 ， zu3 se4 wu2 shu1 you2 。
- jia1 zai4 bei3 shan1 kou3 ， yan1 lin2 guo3 cang1 zhou1 。
- geng4 ci3 luan4 li2 hou4 ， dang1 wu2 yi4 chuan2 liu2 。
- he2 dan4 yi4 tang2 lu2 ， zui4 ku3 bei1 song1 qiu1 。
- shi3 wo3 si1 gui1 meng4 ， zhen3 bian1 qing1 lei4 liu2 。
- jie1 jie1 miao4 tang2 ke4 ， wei4 guo2 xu1 zao3 mou2 。
- ji1 xin1 cong2 xia4 ran2 ， shui2 yun2 wu2 hou4 you1 。
- yuan4 ling4 nong4 bing1 zhe3 ， yi1 jiu4 cao1 chu2 you1 。
- wu4 bi3 tai4 ping2 shi4 ， ji3 shi1 sheng1 di1 mou2 。

## 注释

## 译文

## 赏析
