---
id: zheng-gang-zhong-run-si-yue-ye-cao-ting-du-zuo-wan-yue
title: 闰四月夜草亭独坐玩月
titlePinyin: run4 si4 yue4 ye4 cao3 ting2 du2 zuo4 wan2 yue4
titleSlug: run-si-yue-ye-cao-ting-du-zuo-wan-yue
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山城向中夜，暑气亦渐歇。
- 幽蛬互喧静，飞萤乱明灭。
- 清风开竹杪，入此半轩月。
- 坐久观我身，不见烦恼热。
- 天边白玉盘，只恐有时缺。
- 颇思得诗句，颂道好时节。
- 著意搜万象，万象无一说。

## 拼音
- shan1 cheng2 xiang4 zhong1 ye4 ， shu3 qi4 yi4 jian4 xie1 。
- you1 qiong2 hu4 xuan1 jing4 ， fei1 ying2 luan4 ming2 mie4 。
- qing1 feng1 kai1 zhu2 miao3 ， ru4 ci3 ban4 xuan1 yue4 。
- zuo4 jiu3 guan1 wo3 shen1 ， bu2 jian4 fan2 nao3 re4 。
- tian1 bian1 bai2 yu4 pan2 ， zhi1 kong3 you3 shi2 que1 。
- po1 si1 de2 shi1 ju4 ， song4 dao4 hao3 shi2 jie2 。
- zhu4 yi4 sou1 wan4 xiang4 ， wan4 xiang4 wu2 yi4 shuo1 。

## 注释

## 译文

## 赏析
