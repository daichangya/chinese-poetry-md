---
id: zheng-gang-zhong-lin-weng-yi-zi-shi-hu-cheng-cu-shi-yi-kuai-wei-yu-shu-shi-zhi-feng-hu-ga-bb5caddd
title: 邻翁以紫石斛承粗石一块为予书室之奉斛盖端溪之不堪为砚者然较以所载山石则胜矣予是以有白鹿苍璧之句白鹿苍璧事见西汉书若乃忘真假遗美恶则予不知此石之与真山果同异哉
titlePinyin: lin2 weng1 yi3 zi3 shi2 hu2 cheng2 cu1 shi2 yi2 kuai4 wei4 yu3 shu1 shi4 zhi1 feng4 hu2 gai4 duan1 xi1 zhi1 bu4 kan1 wei4 yan4 zhe3 ran2 jiao4 yi3 suo3 zai3 shan1 shi2 ze2 sheng4 yi3 yu3 shi4 yi3 you3 bai2 lu4 cang1 bi4 zhi1 ju4 bai2 lu4 cang1 bi4 shi4 jian4 xi1 han4 shu1 ruo4 nai3 wang4 zhen1 jia3 yi2 mei3 e4 ze2 yu3 bu4 zhi1 ci3 shi2 zhi1 yu3 zhen1 shan1 guo3 tong2 yi4 zai1
titleSlug: lin-weng-yi-zi-shi-hu-cheng-cu-shi-yi-kuai-wei-yu-shu-shi-zhi-feng-hu-ga-bb5caddd
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 见山不见理，真假析为二。
- 看假作真山，细大岂殊致。
- 邻翁怜索居，奉我石一块。
- 嵌空坐短小，枯涩少坚腻。
- 承以下岩紫，其体润而细。
- 翁言白鹿皮，苍璧惭倒置。
- 殷勤加谢翁，分别非所会。
- 但见眼中山，屹立出尘外。
- 侵寒欲清癯，向晚亦孤翠。
- 萧萧风雨天，云气或冥晦。
- 虽无禽鸟声，颇若岩洞邃。
- 侧耳听其中，恐有隐者在。

## 拼音
- jian4 shan1 bu2 jian4 li3 ， zhen1 jia3 xi1 wei4 er4 。
- kan4 jia3 zuo4 zhen1 shan1 ， xi4 da4 qi3 shu1 zhi4 。
- lin2 weng1 lian2 suo3 ju1 ， feng4 wo3 shi2 yi2 kuai4 。
- qian4 kong1 zuo4 duan3 xiao3 ， ku1 se4 shao3 jian1 ni4 。
- cheng2 yi3 xia4 yan2 zi3 ， qi2 ti3 run4 er2 xi4 。
- weng1 yan2 bai2 lu4 pi2 ， cang1 bi4 can2 dao3 zhi4 。
- yin1 qin2 jia1 xie4 weng1 ， fen1 bie2 fei1 suo3 hui4 。
- dan4 jian4 yan3 zhong1 shan1 ， yi4 li4 chu1 chen2 wai4 。
- qin1 han2 yu4 qing1 qu2 ， xiang4 wan3 yi4 gu1 cui4 。
- xiao1 xiao1 feng1 yu3 tian1 ， yun2 qi4 huo4 ming2 hui4 。
- sui1 wu2 qin2 niao3 sheng1 ， po1 ruo4 yan2 dong4 sui4 。
- ce4 er3 ting1 qi2 zhong1 ， kong3 you3 yin3 zhe3 zai4 。

## 注释

## 译文

## 赏析
