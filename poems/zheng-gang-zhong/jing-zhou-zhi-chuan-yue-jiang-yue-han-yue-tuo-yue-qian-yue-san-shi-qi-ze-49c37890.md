---
id: zheng-gang-zhong-jing-zhou-zhi-chuan-yue-jiang-yue-han-yue-tuo-yue-qian-yue-san-shi-qi-ze-49c37890
title: 荆州之川曰江曰汉曰沱曰潜曰三澨其泽曰云梦汉志谓三澨在江夏竟陵竟陵即今之景陵复州是也春秋传楚子与郑伯田于江南之梦梦与云自不同渡武昌道汉阳至复州非冬晴水涸则渺漫极目乃三澨之尾所谓梦泽也己已二月春水未生行蒲稗间累日将至景陵望孤城盖大泽中之环堵州治即古章台也
titlePinyin: jing1 zhou1 zhi1 chuan1 yue1 jiang1 yue1 han4 yue1 tuo2 yue1 qian2 yue1 san1 shi4 qi2 ze2 yue1 yun2 meng4 han4 zhi4 wei4 san1 shi4 zai4 jiang1 xia4 jing4 ling2 jing4 ling2 ji2 jin1 zhi1 jing3 ling2 fu4 zhou1 shi4 ye3 chun1 qiu1 chuan2 chu3 zi3 yu3 zheng4 bo2 tian2 yu2 jiang1 nan2 zhi1 meng4 meng4 yu3 yun2 zi4 bu4 tong2 du4 wu3 chang1 dao4 han4 yang2 zhi4 fu4 zhou1 fei1 dong1 qing2 shui3 he2 ze2 miao3 man4 ji2 mu4 nai3 san1 shi4 zhi1 wei3 suo3 wei4 meng4 ze2 ye3 ji3 yi3 er4 yue4 chun1 shui3 wei4 sheng1 xing2 pu2 bai4 jian1 lei4 ri4 jiang1 zhi4 jing3 ling2 wang4 gu1 cheng2 gai4 da4 ze2 zhong1 zhi1 huan2 du3 zhou1 zhi4 ji2 gu3 zhang1 tai2 ye3
titleSlug: jing-zhou-zhi-chuan-yue-jiang-yue-han-yue-tuo-yue-qian-yue-san-shi-qi-ze-49c37890
author: 郑刚中
authorPinyin: zheng4 gang1 zhong1
authorSlug: zheng-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江气藏空阔，春云压洲渚。
- 蒲稗迷远目，断续川陆阻。
- 野鹿颇公行，寒花自幽吐。
- 不知何处村，时击祭神鼓。
- 摇望景陵治，大泽置环堵。
- 行行即城𬮱，民舍杂官府。
- 编芦辨门巷，具体亦何数。
- 幽哉沮洳旁，谓是囚伏所。
- 茅茨隐柴扉，一竹便撑拄。
- 四围榆柳青，风扰乱花舞。
- 十日南窗下，卧听清明雨。
- 此是古章台，家山在何许。

## 拼音
- jiang1 qi4 cang2 kong1 kuo4 ， chun1 yun2 ya1 zhou1 zhu3 。
- pu2 bai4 mi2 yuan3 mu4 ， duan4 xu4 chuan1 lu4 zu3 。
- ye3 lu4 po1 gong1 xing2 ， han2 hua1 zi4 you1 tu3 。
- bu4 zhi1 he2 chu4 cun1 ， shi2 ji1 ji4 shen2 gu3 。
- yao2 wang4 jing3 ling2 zhi4 ， da4 ze2 zhi4 huan2 du3 。
- xing2 xing2 ji2 cheng2 yin1 ， min2 she4 za2 guan1 fu3 。
- bian1 lu2 bian4 men2 xiang4 ， ju4 ti3 yi4 he2 shu4 。
- you1 zai1 ju3 ru4 pang2 ， wei4 shi4 qiu2 fu2 suo3 。
- mao2 ci2 yin3 chai2 fei1 ， yi4 zhu2 bian4 cheng1 zhu3 。
- si4 wei2 yu2 liu3 qing1 ， feng1 rao3 luan4 hua1 wu3 。
- shi2 ri4 nan2 chuang1 xia4 ， wo4 ting1 qing1 ming2 yu3 。
- ci3 shi4 gu3 zhang1 tai2 ， jia1 shan1 zai4 he2 xu3 。

## 注释

## 译文

## 赏析
