---
id: zhang-jing-duan-ti-mei-shan
title: 题梅山
titlePinyin: ti2 mei2 shan1
titleSlug: ti-mei-shan
author: 张景端
authorPinyin: zhang1 jing3 duan1
authorSlug: zhang-jing-duan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作尉南昌日，投书北阙频。
- 忠言不悟主，直节耻为臣。
- 汉室多灾异，吴门念隠沦。
- 挂冠忘宠辱，蒙袂出埃尘。
- 虹屈英雄气，鸥群自在身。
- 永怀三洞诀，高谢九江春。
- 择地开仙馆，看云翦寿巾。
- 玄台秋步月，虚室夜凝真。
- 无梦生芳草，留年养大椿。
- 碧茸香不断，青鸟性偏驯。
- 太液刀圭就，中黄道路新。
- 武夷空坠马，郁木竟栖神。
- 绛节虽朝帝，灵波尚济民。
- 一名传旧史，千古事严禋。
- 瑞气生仙药，清风付羽人。
- 坛遗金鼎像，井锁玉华津。
- 地接洪崖府，溪通剑水滨。
- 鹤归云抖擞，龙起石鳞皴。
- 已悟身为患，元期德有邻。
- 青山不忘我，今日是天亲。

## 拼音
- zuo4 wei4 nan2 chang1 ri4 ， tou2 shu1 bei3 que1 pin2 。
- zhong1 yan2 bu2 wu4 zhu3 ， zhi2 jie2 chi3 wei4 chen2 。
- han4 shi4 duo1 zai1 yi4 ， wu2 men2 nian4 yin3 lun2 。
- gua4 guan1 wang4 chong3 ru3 ， meng2 mei4 chu1 ai1 chen2 。
- hong2 qu1 ying1 xiong2 qi4 ， ou1 qun2 zi4 zai4 shen1 。
- yong3 huai2 san1 dong4 jue2 ， gao1 xie4 jiu3 jiang1 chun1 。
- ze2 di4 kai1 xian1 guan3 ， kan4 yun2 jian3 shou4 jin1 。
- xuan2 tai2 qiu1 bu4 yue4 ， xu1 shi4 ye4 ning2 zhen1 。
- wu2 meng4 sheng1 fang1 cao3 ， liu2 nian2 yang3 da4 chun1 。
- bi4 rong2 xiang1 bu2 duan4 ， qing1 niao3 xing4 pian1 xun4 。
- tai4 ye4 dao1 gui1 jiu4 ， zhong1 huang2 dao4 lu4 xin1 。
- wu3 yi2 kong1 zhui4 ma3 ， yu4 mu4 jing4 qi1 shen2 。
- jiang4 jie2 sui1 chao2 di4 ， ling2 bo1 shang4 ji4 min2 。
- yi4 ming2 chuan2 jiu4 shi3 ， qian1 gu3 shi4 yan2 yin1 。
- rui4 qi4 sheng1 xian1 yao4 ， qing1 feng1 fu4 yu3 ren2 。
- tan2 yi2 jin1 ding3 xiang4 ， jing3 suo3 yu4 hua2 jin1 。
- di4 jie1 hong2 ya2 fu3 ， xi1 tong1 jian4 shui3 bin1 。
- he4 gui1 yun2 dou3 sou3 ， long2 qi3 shi2 lin2 cun1 。
- yi3 wu4 shen1 wei4 huan4 ， yuan2 qi1 de2 you3 lin2 。
- qing1 shan1 bu2 wang4 wo3 ， jin1 ri4 shi4 tian1 qin1 。

## 注释

## 译文

## 赏析
