---
id: yao-shun-zhi-yang-gao-shi-ting-tan-qin
title: 杨高士听弹琴
titlePinyin: yang2 gao1 shi4 ting1 tan2 qin2
titleSlug: yang-gao-shi-ting-tan-qin
author: 姚舜陟
authorPinyin: yao2 shun4 zhi4
authorSlug: yao-shun-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来请雨谒龙公，日脚已歛云冲融。
- 解衣盘礴暂小憇，清谈对此两相翁。
- 霏霏锯屑引意静，𦶟鼎忽闻弹丝桐。
- 少年水师貌颇古，十指卷袖如剥葱。
- 初为宫声变羽调，雅澹更觉神雍容。
- 是时昼晷屋角转，汹涌万木鸣西风。
- 吹蝉得志竞清啸，恍异人境如天宫。
- 兹山颇疑洞府外，地有奇石皆玲珑。
- 是何美韵惬振玉，意欲直造无何中。
- 尘埃自叹百僚底，谁谓一日欣遭逢。
- 更须霖雨起焦旱，兹游可记传无穷。

## 拼音
- wo3 lai2 qing3 yu3 ye4 long2 gong1 ， ri4 jiao3 yi3 lian3 yun2 chong1 rong2 。
- jie3 yi1 pan2 bo2 zan4 xiao3 qi4 ， qing1 tan2 dui4 ci3 liang3 xiang1 weng1 。
- fei1 fei1 ju4 xie4 yin3 yi4 jing4 ， 𦶟 ding3 hu1 wen2 tan2 si1 tong2 。
- shao4 nian2 shui3 shi1 mao4 po1 gu3 ， shi2 zhi3 juan4 xiu4 ru2 bao1 cong1 。
- chu1 wei4 gong1 sheng1 bian4 yu3 tiao2 ， ya3 dan4 geng4 jue2 shen2 yong1 rong2 。
- shi4 shi2 zhou4 gui3 wu1 jiao3 zhuan3 ， xiong1 yong3 wan4 mu4 ming2 xi1 feng1 。
- chui1 chan2 de2 zhi4 jing4 qing1 xiao4 ， huang3 yi4 ren2 jing4 ru2 tian1 gong1 。
- zi1 shan1 po1 yi2 dong4 fu3 wai4 ， di4 you3 qi2 shi2 jie1 ling2 long2 。
- shi4 he2 mei3 yun4 qie4 zhen4 yu4 ， yi4 yu4 zhi2 zao4 wu2 he2 zhong1 。
- chen2 ai1 zi4 tan4 bai3 liao2 di3 ， shui2 wei4 yi2 ri4 xin1 zao1 feng2 。
- geng4 xu1 lin2 yu3 qi3 jiao1 han4 ， zi1 you2 ke3 ji4 chuan2 wu2 qiong2 。

## 注释

## 译文

## 赏析
