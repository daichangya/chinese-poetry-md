---
id: lu-liang-ti-han-gan-ma
title: 题韩干马
titlePinyin: ti2 han2 gan1 ma3
titleSlug: ti-han-gan-ma
author: 吕量
authorPinyin: lü3 liang2
authorSlug: lu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何年供奉仙，写此真乘黄。
- 矫矫天骨起，烂烂隅目光。
- 岂无万里姿，御者非王良。
- 青衫老奚官，肉眼空伥伥。
- 饮秣不以时，羁馽无繇骧。
- 昂首思渥洼，浩荡充虚肠。
- 何来斗斛水，似是出尚方。
- 虽沾金井恩，未效和鸾锵。
- 蹭蹬十二闲，何异古道傍。
- 回首万驽骀，饱食驰康庄。
- 朝饮华清流，暮垂紫游缰。
- 此马独弃捐，物理良可伤。
- 君王倘惠养，请试苜蓿长。

## 拼音
- he2 nian2 gong4 feng4 xian1 ， xie3 ci3 zhen1 cheng2 huang2 。
- jiao3 jiao3 tian1 gu3 qi3 ， lan4 lan4 yu2 mu4 guang1 。
- qi3 wu2 wan4 li3 zi1 ， yu4 zhe3 fei1 wang2 liang2 。
- qing1 shan1 lao3 xi1 guan1 ， rou4 yan3 kong1 chang1 chang1 。
- yin3 mo4 bu4 yi3 shi2 ， ji1 zhi2 wu2 yao2 xiang1 。
- ang2 shou3 si1 wo4 wa1 ， hao4 dang4 chong1 xu1 chang2 。
- he2 lai2 dou4 hu2 shui3 ， si4 shi4 chu1 shang4 fang1 。
- sui1 zhan1 jin1 jing3 en1 ， wei4 xiao4 he2 luan2 qiang1 。
- ceng4 deng1 shi2 er4 xian2 ， he2 yi4 gu3 dao4 bang4 。
- hui2 shou3 wan4 nu2 dai4 ， bao3 shi2 chi2 kang1 zhuang1 。
- chao2 yin3 hua2 qing1 liu2 ， mu4 chui2 zi3 you2 jiang1 。
- ci3 ma3 du2 qi4 juan1 ， wu4 li3 liang2 ke3 shang1 。
- jun1 wang2 tang3 hui4 yang3 ， qing3 shi4 mu4 xu0 chang2 。

## 注释

## 译文

## 赏析
