---
id: you-he-shao-xing-yi-chou-qiu-zhong-mao-yu-du-you-yang-hua-yan-sheng-jue-wei-ran-da825081
title: 绍兴乙丑秋仲冒雨独游阳华岩胜绝未让淡山岩恨古今诗人未有奇句潏上游何临清流以赋之且棕鞋桐帽怅不一陪浮溪先生金华居士以徜徉
titlePinyin: shao4 xing1 yi3 chou3 qiu1 zhong4 mao4 yu3 du2 you2 yang2 hua2 yan2 sheng4 jue2 wei4 rang4 dan4 shan1 yan2 hen4 gu3 jin1 shi1 ren2 wei4 you3 qi2 ju4 yu4 shang4 you2 he2 lin2 qing1 liu2 yi3 fu4 zhi1 qie3 zong1 xie2 tong2 mao4 chang4 bu4 yi4 pei2 fu2 xi1 xian1 sheng1 jin1 hua2 ju1 shi4 yi3 chang2 yang2
titleSlug: shao-xing-yi-chou-qiu-zhong-mao-yu-du-you-yang-hua-yan-sheng-jue-wei-ran-da825081
author: 游何
authorPinyin: you2 he2
authorSlug: you-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风卷痴云，欲压不堕地。
- 化作碧孱颜，融结在空际。
- 是名阳华岩，造物一何异。
- 东山雨脚断，明月招我至。
- 傍窥嵌窦深，密恐鬼神閟。
- 细度泬寥风，旧无卑湿气。
- 虚阁架其中，榜以浮岚美。
- 下有潺湲谿，翻雪轰雷比。
- 阁背两桥分，岩脇双龙起。
- 石如缨络垂，整整翠緌委。
- 又如鼙鼓形，挝击声颇厉。
- 溪水相与喧，镗鞈乱宫征。
- 岩穷天忽开，木杪风自靡。
- 坐久发毛寒，兴逸诗语绮。
- 无人共一尊，有客自千里。
- 山僧颇慇勤，相伴亦忘寐。
- 拂石要题诗，挥毫留汉隶。

## 拼音
- xi1 feng1 juan4 chi1 yun2 ， yu4 ya1 bu2 duo4 di4 。
- hua4 zuo4 bi4 chan2 yan2 ， rong2 jie2 zai4 kong1 ji4 。
- shi4 ming2 yang2 hua2 yan2 ， zao4 wu4 yi4 he2 yi4 。
- dong1 shan1 yu3 jiao3 duan4 ， ming2 yue4 zhao1 wo3 zhi4 。
- bang4 kui1 qian4 dou4 shen1 ， mi4 kong3 gui3 shen2 bi4 。
- xi4 du4 jue2 liao2 feng1 ， jiu4 wu2 bei1 shi1 qi4 。
- xu1 ge2 jia4 qi2 zhong1 ， bang3 yi3 fu2 lan2 mei3 。
- xia4 you3 chan2 yuan2 xi1 ， fan1 xue3 hong1 lei2 bi3 。
- ge2 bei4 liang3 qiao2 fen1 ， yan2 xie2 shuang1 long2 qi3 。
- shi2 ru2 ying1 luo4 chui2 ， zheng3 zheng3 cui4 rui2 wei3 。
- you4 ru2 pi2 gu3 xing2 ， wo1 ji1 sheng1 po1 li4 。
- xi1 shui3 xiang1 yu3 xuan1 ， tang2 ge2 luan4 gong1 zheng1 。
- yan2 qiong2 tian1 hu1 kai1 ， mu4 miao3 feng1 zi4 mi2 。
- zuo4 jiu3 fa1 mao2 han2 ， xing1 yi4 shi1 yu3 qi3 。
- wu2 ren2 gong4 yi4 zun1 ， you3 ke4 zi4 qian1 li3 。
- shan1 seng1 po1 yin1 qin2 ， xiang1 ban4 yi4 wang4 mei4 。
- fu2 shi2 yao4 ti2 shi1 ， hui1 hao2 liu2 han4 li4 。

## 注释

## 译文

## 赏析
