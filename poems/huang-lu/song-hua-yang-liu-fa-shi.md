---
id: huang-lu-song-hua-yang-liu-fa-shi
title: 送华阳刘法师
titlePinyin: song4 hua2 yang2 liu2 fa3 shi1
titleSlug: song-hua-yang-liu-fa-shi
author: 黄履
authorPinyin: huang2 lü3
authorSlug: huang-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 餐霞积金峰，行年五十六。
- 身轻旷世龟，眸莹新生犊。
- 偶乘飞凫来，就我簷下宿。
- 倾盖如久要，片言会心曲。
- 嗟余亦何有，所慎止能烛。
- 乍聆屑霏霏，虚室增兰馥。
- 僊经累万卷，学者纷麻粟。
- 大车循垣途，几人契华毂。
- 赤水遗玄珠，离智不能烛。
- 延章洞秋石，应手黄芽熟。
- 先生得何深，清名达尧屋。
- 优诏辞窐衡，太平高逸躅。
- 阴功期三千，余事付神箓。
- 腊穷一雨清，归兴蔼幽谷。
- 安期枣如瓜，茅君术比玉。
- 临行笑遗余，可返鬓毛绿。
- 屈眴文兜绵，团虬色浮粥。
- 聊将报齐桃，不俟从季卜。
- 白云暂去来，碧岭本无辱。
- 预为明月思，可望不可掬。

## 拼音
- can1 xia2 ji1 jin1 feng1 ， xing2 nian2 wu3 shi2 liu4 。
- shen1 qing1 kuang4 shi4 gui1 ， mou2 ying2 xin1 sheng1 du2 。
- ou3 cheng2 fei1 fu2 lai2 ， jiu4 wo3 yan2 xia4 su4 。
- qing1 gai4 ru2 jiu3 yao4 ， pian4 yan2 hui4 xin1 qu3 。
- jie1 yu2 yi4 he2 you3 ， suo3 shen4 zhi3 neng2 zhu2 。
- zha4 ling2 xie4 fei1 fei1 ， xu1 shi4 zeng1 lan2 fu4 。
- xian1 jing1 lei4 wan4 juan4 ， xue2 zhe3 fen1 ma2 su4 。
- da4 che1 xun2 yuan2 tu2 ， ji3 ren2 qi4 hua2 gu1 。
- chi4 shui3 yi2 xuan2 zhu1 ， li2 zhi4 bu4 neng2 zhu2 。
- yan2 zhang1 dong4 qiu1 shi2 ， ying4 shou3 huang2 ya2 shu2 。
- xian1 sheng1 de2 he2 shen1 ， qing1 ming2 da2 yao2 wu1 。
- you1 zhao4 ci2 wa1 heng2 ， tai4 ping2 gao1 yi4 zhu2 。
- yin1 gong1 qi1 san1 qian1 ， yu2 shi4 fu4 shen2 lu4 。
- la4 qiong2 yi4 yu3 qing1 ， gui1 xing1 ai3 you1 gu3 。
- an1 qi1 zao3 ru2 gua1 ， mao2 jun1 shu4 bi3 yu4 。
- lin2 xing2 xiao4 yi2 yu2 ， ke3 fan3 bin4 mao2 lü4 。
- qu1 xuan4 wen2 dou1 mian2 ， tuan2 qiu2 se4 fu2 zhou1 。
- liao2 jiang1 bao4 qi2 tao2 ， bu2 si4 cong2 ji4 bu3 。
- bai2 yun2 zan4 qu4 lai2 ， bi4 ling3 ben3 wu2 ru3 。
- yu4 wei4 ming2 yue4 si1 ， ke3 wang4 bu4 ke3 ju1 。

## 注释

## 译文

## 赏析
