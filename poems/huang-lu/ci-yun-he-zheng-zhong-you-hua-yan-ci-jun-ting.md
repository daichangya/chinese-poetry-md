---
id: huang-lu-ci-yun-he-zheng-zhong-you-hua-yan-ci-jun-ting
title: 次韵和正仲游华严此君亭
titlePinyin: ci4 yun4 he2 zheng4 zhong4 you2 hua2 yan2 ci3 jun1 ting2
titleSlug: ci-yun-he-zheng-zhong-you-hua-yan-ci-jun-ting
author: 黄履
authorPinyin: huang2 lü3
authorSlug: huang-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邂逅相遇三诗翁，适我愿兮江之东。
- 每乘高兴即同赋，矧值修竹华严宫。
- 迫穷收弃势相远，交我以淡情何重。
- 古来金石论贤达，应求本自声气同。
- 清晨登此亭，亭前罗层峰。
- 浮云开白日，金影升珠栊。
- 高标不逐四时变，翠色可夺千葩红。
- 一日无此君，子猷啸咏已不浓。
- 清风飒然至，渊明喜动羲人容。
- 化龙况是葛陂杖，待凤幸列朝阳桐。
- 伶伦裁嶰谷，律吕因雌雄。
- 太和尚可致天地，烦想岂特疏心胸。
- 下逮汉蔡邕，取椽制笛柯亭中。
- 与夫皮为冠兮叶为酒，皆自荆阳之贡东南之美兮，冒霜停雪拂景云而萦惠风。
- 吾曹对此但欲适清乐，不学渭川之人兮资千亩以敌万锺。

## 拼音
- xie4 hou4 xiang1 yu4 san1 shi1 weng1 ， shi4 wo3 yuan4 xi1 jiang1 zhi1 dong1 。
- mei3 cheng2 gao1 xing4 ji2 tong2 fu4 ， shen3 zhi2 xiu1 zhu2 hua2 yan2 gong1 。
- po4 qiong2 shou1 qi4 shi4 xiang1 yuan3 ， jiao1 wo3 yi3 dan4 qing2 he2 zhong4 。
- gu3 lai2 jin1 shi2 lun4 xian2 da2 ， ying4 qiu2 ben3 zi4 sheng1 qi4 tong2 。
- qing1 chen2 deng1 ci3 ting2 ， ting2 qian2 luo2 ceng2 feng1 。
- fu2 yun2 kai1 bai2 ri4 ， jin1 ying3 sheng1 zhu1 long2 。
- gao1 biao1 bu4 zhu2 si4 shi2 bian4 ， cui4 se4 ke3 duo2 qian1 pa1 hong2 。
- yi2 ri4 wu2 ci3 jun1 ， zi3 you2 xiao4 yong3 yi3 bu4 nong2 。
- qing1 feng1 sa4 ran2 zhi4 ， yuan1 ming2 xi3 dong4 xi1 ren2 rong2 。
- hua4 long2 kuang4 shi4 ge3 bei1 zhang4 ， dai4 feng4 xing4 lie4 chao2 yang2 tong2 。
- ling2 lun2 cai2 xie4 gu3 ， lü4 lü3 yin1 ci2 xiong2 。
- tai4 he2 shang4 ke3 zhi4 tian1 di4 ， fan2 xiang3 qi3 te4 shu1 xin1 xiong1 。
- xia4 dai3 han4 cai4 yong1 ， qu3 chuan2 zhi4 di2 ke1 ting2 zhong1 。
- yu3 fu1 pi2 wei4 guan1 xi1 ye4 wei4 jiu3 ， jie1 zi4 jing1 yang2 zhi1 gong4 dong1 nan2 zhi1 mei3 xi1 ， mao4 shuang1 ting2 xue3 fu2 jing3 yun2 er2 ying2 hui4 feng1 。
- wu2 cao2 dui4 ci3 dan4 yu4 shi4 qing1 le4 ， bu4 xue2 wei4 chuan1 zhi1 ren2 xi1 zi1 qian1 mu3 yi3 di2 wan4 zhong1 。

## 注释

## 译文

## 赏析
