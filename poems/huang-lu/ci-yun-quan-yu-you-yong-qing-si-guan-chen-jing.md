---
id: huang-lu-ci-yun-quan-yu-you-yong-qing-si-guan-chen-jing
title: 次韵全玉游永庆寺观陈井
titlePinyin: ci4 yun4 quan2 yu4 you2 yong3 qing4 si4 guan4 chen2 jing3
titleSlug: ci-yun-quan-yu-you-yong-qing-si-guan-chen-jing
author: 黄履
authorPinyin: huang2 lü3
authorSlug: huang-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西北有招提，洒然尘垢外。
- 兹游久未遑，欣与高轩会。
- 邃室俨图画，危亭隠松桧。
- 逍遥步荒径，蓊密拂轻盖。
- 开冬含余清，幽律惊爽籁。
- 行行转城隅，亭午云容晦。
- 六朝三百秋，览迹增悲慨。
- 金舆成寒灰，簪笏散烟霭。
- 龙沈景阳井，栏刻惟存戒。
- 更余三品石，默默冷相对。
- 我视此邦倾，如鱼自中溃。
- 民财尽锱铢，民命轻草芥。
- 三阁与十宾，积累成大憝。
- 昔人赋黍离，摇摇发行迈。
- 偶来牵我思，已涉南荣诫。

## 拼音
- xi1 bei3 you3 zhao1 ti2 ， sa3 ran2 chen2 gou4 wai4 。
- zi1 you2 jiu3 wei4 huang2 ， xin1 yu3 gao1 xuan1 hui4 。
- sui4 shi4 yan3 tu2 hua4 ， wei1 ting2 yin3 song1 gui4 。
- xiao1 yao2 bu4 huang1 jing4 ， weng3 mi4 fu2 qing1 gai4 。
- kai1 dong1 han2 yu2 qing1 ， you1 lü4 jing1 shuang3 lai4 。
- xing2 xing2 zhuan3 cheng2 yu2 ， ting2 wu3 yun2 rong2 hui4 。
- liu4 chao2 san1 bai3 qiu1 ， lan3 ji4 zeng1 bei1 kai3 。
- jin1 yu2 cheng2 han2 hui1 ， zan1 hu4 san4 yan1 ai3 。
- long2 shen3 jing3 yang2 jing3 ， lan2 ke4 wei2 cun2 jie4 。
- geng4 yu2 san1 pin3 shi2 ， mo4 mo4 leng3 xiang1 dui4 。
- wo3 shi4 ci3 bang1 qing1 ， ru2 yu2 zi4 zhong1 kui4 。
- min2 cai2 jin4 zi1 zhu1 ， min2 ming4 qing1 cao3 jie4 。
- san1 ge2 yu3 shi2 bin1 ， ji1 lei3 cheng2 da4 dui4 。
- xi1 ren2 fu4 shu3 li2 ， yao2 yao2 fa1 xing2 mai4 。
- ou3 lai2 qian1 wo3 si1 ， yi3 she4 nan2 rong2 jie4 。

## 注释

## 译文

## 赏析
