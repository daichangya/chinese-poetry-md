---
id: huang-lu-ci-yun-he-quan-yu-jiu-ri-tong-you-qing-liang-si-guo-gao-zhai
title: 次韵和全玉九日同游清凉寺过高斋
titlePinyin: ci4 yun4 he2 quan2 yu4 jiu3 ri4 tong2 you2 qing1 liang2 si4 guo4 gao1 zhai1
titleSlug: ci-yun-he-quan-yu-jiu-ri-tong-you-qing-liang-si-guo-gao-zhai
author: 黄履
authorPinyin: huang2 lü3
authorSlug: huang-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋雁三山度，晨鸡五点号。
- 节逢黄菊秀，庵陟白云高。
- 共泛忘忧物，聊停好善旌。
- 论心如淡水，得句胜连鼇。
- 事简曹参市，民熙李耳牢。
- 感辰资友露，乘暇集宾蒿。
- 岭鬰青牛气，潮翻白鹭涛。
- 清时丰远览，故国喜相遭。
- 笑整龙山帽，闲追老鹊艘。
- 少陵怀北阙，靖节傲东臯。
- 傅亮吟登馆，刘伶醉捧糟。
- 行藏云出岫，物我海容舠。
- 支鹤鸣冲汉，庄鱼静乐濠。
- 日斜车转鹿，风劲服添羔。
- 爱景重铺席，穷欢更赋毛。
- 臂珍牛渚蟹，池溢马台醪。
- 霸气卑蜗角，尘机息兔毫。
- 断金心内固，挫物笔端豪。
- 乌府风云器，皇华柱石曹。
- 吾衰亦何幸，拭目叹风骚。

## 拼音
- qiu1 yan4 san1 shan1 du4 ， chen2 ji1 wu3 dian3 hao4 。
- jie2 feng2 huang2 ju2 xiu4 ， an1 zhi4 bai2 yun2 gao1 。
- gong4 fan4 wang4 you1 wu4 ， liao2 ting2 hao3 shan4 jing1 。
- lun4 xin1 ru2 dan4 shui3 ， de2 ju4 sheng4 lian2 ao2 。
- shi4 jian3 cao2 can1 shi4 ， min2 xi1 li3 er3 lao2 。
- gan3 chen2 zi1 you3 lu4 ， cheng2 xia2 ji2 bin1 hao1 。
- ling3 yu4 qing1 niu2 qi4 ， chao2 fan1 bai2 lu4 tao1 。
- qing1 shi2 feng1 yuan3 lan3 ， gu4 guo2 xi3 xiang1 zao1 。
- xiao4 zheng3 long2 shan1 mao4 ， xian2 zhui1 lao3 que4 sou1 。
- shao3 ling2 huai2 bei3 que1 ， jing4 jie2 ao4 dong1 gao1 。
- fu4 liang4 yin2 deng1 guan3 ， liu2 ling2 zui4 peng3 zao1 。
- xing2 cang2 yun2 chu1 xiu4 ， wu4 wo3 hai3 rong2 dao1 。
- zhi1 he4 ming2 chong1 han4 ， zhuang1 yu2 jing4 le4 hao2 。
- ri4 xie2 che1 zhuan3 lu4 ， feng1 jin4 fu2 tian1 gao1 。
- ai4 jing3 zhong4 pu4 xi2 ， qiong2 huan1 geng4 fu4 mao2 。
- bi4 zhen1 niu2 zhu3 xie4 ， chi2 yi4 ma3 tai2 lao2 。
- ba4 qi4 bei1 wo1 jiao3 ， chen2 ji1 xi1 tu4 hao2 。
- duan4 jin1 xin1 nei4 gu4 ， cuo4 wu4 bi3 duan1 hao2 。
- wu1 fu3 feng1 yun2 qi4 ， huang2 hua2 zhu4 shi2 cao2 。
- wu2 shuai1 yi4 he2 xing4 ， shi4 mu4 tan4 feng1 sao1 。

## 注释

## 译文

## 赏析
