---
id: huang-lu-run-ba-yue-shi-ri-tong-yun-shi-zheng-zhong-dai-fu-ti-xing-ruo-yu-si-feng-e4f0145e
title: 闰八月十日同运使正仲大夫提刑若愚司封运判全玉朝奉游雨花亭
titlePinyin: run4 ba1 yue4 shi2 ri4 tong2 yun4 shi3 zheng4 zhong4 dai4 fu0 ti2 xing2 ruo4 yu2 si1 feng1 yun4 pan4 quan2 yu4 chao2 feng4 you2 yu3 hua1 ting2
titleSlug: run-ba-yue-shi-ri-tong-yun-shi-zheng-zhong-dai-fu-ti-xing-ruo-yu-si-feng-e4f0145e
author: 黄履
authorPinyin: huang2 lü3
authorSlug: huang-lu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闰月稍丰暇，清晨适逢休。
- 驱车偕群公，始为斯亭游。
- 钟山来艮维，大江西北流。
- 台成古到今，举目意已周。
- 晋有尸黎密，尝栖岗之幽。
- 君王怀高风，立刹旌往由。
- 法云生梁朝，云气如蟠虬。
- 七龄依宝亮，俊发钦徐刘。
- 讲经此寺中，天花盈空浮。
- 纷纷白雪飞，柳絮未可侔。
- 近来有贤宰，亭于冈上头。
- 吴侯因名之，潜德光千秋。
- 昔人登泰山，芥视十二州。
- 余亦叹群雄，一毛争九牛。
- 岂知振大林，至有八龙留。
- 因末为推本，秘思聊一抽。
- 灯明天人师，说法历劫悠。
- 欲放眉间光，洗足先双收。
- 入无量义处，身心安如丘。
- 陀罗与殊沙，普散千亿洲。
- 云公于此时，讲已不可俦。
- 况当幽岩中，松拂久唱酬。
- 所以善哮吼，保志称为优。
- 谁言此华来，天地相应求。
- 帝释举手间，已入如来眸。
- 醉书贻群公，为我商声讴。

## 拼音
- run4 yue4 shao1 feng1 xia2 ， qing1 chen2 shi4 feng2 xiu1 。
- qu1 che1 xie2 qun2 gong1 ， shi3 wei4 si1 ting2 you2 。
- zhong1 shan1 lai2 gen4 wei2 ， da4 jiang1 xi1 bei3 liu2 。
- tai2 cheng2 gu3 dao4 jin1 ， ju3 mu4 yi4 yi3 zhou1 。
- jin4 you3 shi1 li2 mi4 ， chang2 qi1 gang3 zhi1 you1 。
- jun1 wang2 huai2 gao1 feng1 ， li4 cha4 jing1 wang3 you2 。
- fa3 yun2 sheng1 liang2 chao2 ， yun2 qi4 ru2 pan2 qiu2 。
- qi1 ling2 yi1 bao3 liang4 ， jun4 fa1 qin1 xu2 liu2 。
- jiang3 jing1 ci3 si4 zhong1 ， tian1 hua1 ying2 kong1 fu2 。
- fen1 fen1 bai2 xue3 fei1 ， liu3 xu4 wei4 ke3 mou2 。
- jin4 lai2 you3 xian2 zai3 ， ting2 yu2 gang1 shang4 tou2 。
- wu2 hou2 yin1 ming2 zhi1 ， qian2 de2 guang1 qian1 qiu1 。
- xi1 ren2 deng1 tai4 shan1 ， jie4 shi4 shi2 er4 zhou1 。
- yu2 yi4 tan4 qun2 xiong2 ， yi4 mao2 zheng1 jiu3 niu2 。
- qi3 zhi1 zhen4 da4 lin2 ， zhi4 you3 ba1 long2 liu2 。
- yin1 mo4 wei4 tui1 ben3 ， mi4 si1 liao2 yi4 chou1 。
- deng1 ming2 tian1 ren2 shi1 ， shuo1 fa3 li4 jie2 you1 。
- yu4 fang4 mei2 jian1 guang1 ， xi3 zu2 xian1 shuang1 shou1 。
- ru4 wu2 liang4 yi4 chu4 ， shen1 xin1 an1 ru2 qiu1 。
- tuo2 luo2 yu3 shu1 sha1 ， pu3 san4 qian1 yi4 zhou1 。
- yun2 gong1 yu2 ci3 shi2 ， jiang3 yi3 bu4 ke3 chou2 。
- kuang4 dang1 you1 yan2 zhong1 ， song1 fu2 jiu3 chang4 chou2 。
- suo3 yi3 shan4 xiao4 hou3 ， bao3 zhi4 cheng1 wei2 you1 。
- shui2 yan2 ci3 hua2 lai2 ， tian1 di4 xiang1 ying4 qiu2 。
- di4 shi4 ju3 shou3 jian1 ， yi3 ru4 ru2 lai2 mou2 。
- zui4 shu1 yi2 qun2 gong1 ， wei4 wo3 shang1 sheng1 ou1 。

## 注释

## 译文

## 赏析
