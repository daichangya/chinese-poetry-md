---
id: sun-qin-chen-luo-fu-ji-jing
title: 罗浮即景
titlePinyin: luo2 fu2 ji2 jing3
titleSlug: luo-fu-ji-jing
author: 孙钦臣
authorPinyin: sun1 qin1 chen2
authorSlug: sun-qin-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巨鳌掀钓去，何代泛蓬瀛。
- 百里风光积，崇朝香气横。
- 盘根争耸拔，峻岭共峥嵘。
- 繖盖千重出，笙竽万籁声。
- 望高南镇越，势远北归溟。
- 涧险难穷路，花多不记名。
- 寒流飞白练，怪石叠苍琼。
- 雨向山腰下，云从洞口生。
- 乔松随岁古，异卉逐时荣。
- 近逼天风冷，遥瞻海日明。
- 淡烟轻纠素，修蔓密垂缨。
- 泉涌知无尽，崖危讶欲倾。
- 深沈宜造化，顷刻变阴晴。
- 游客逢岩住，归僧带月行。
- 更寻应有分，再到已忘情。
- 但恐看难遍，须知画不成。
- 惜哉居绝域，不得视公卿。

## 拼音
- ju4 ao2 xian1 diao4 qu4 ， he2 dai4 fan4 peng2 ying2 。
- bai3 li3 feng1 guang1 ji1 ， chong2 chao2 xiang1 qi4 heng2 。
- pan2 gen1 zheng1 song3 ba2 ， jun4 ling3 gong4 zheng1 rong2 。
- san3 gai4 qian1 chong2 chu1 ， sheng1 yu2 wan4 lai4 sheng1 。
- wang4 gao1 nan2 zhen4 yue4 ， shi4 yuan3 bei3 gui1 ming2 。
- jian4 xian3 nan2 qiong2 lu4 ， hua1 duo1 bu2 ji4 ming2 。
- han2 liu2 fei1 bai2 lian4 ， guai4 shi2 die2 cang1 qiong2 。
- yu3 xiang4 shan1 yao1 xia4 ， yun2 cong2 dong4 kou3 sheng1 。
- qiao2 song1 sui2 sui4 gu3 ， yi4 hui4 zhu2 shi2 rong2 。
- jin4 bi1 tian1 feng1 leng3 ， yao2 zhan1 hai3 ri4 ming2 。
- dan4 yan1 qing1 jiu1 su4 ， xiu1 man4 mi4 chui2 ying1 。
- quan2 yong3 zhi1 wu2 jin4 ， ya2 wei1 ya4 yu4 qing1 。
- shen1 shen3 yi2 zao4 hua4 ， qing3 ke4 bian4 yin1 qing2 。
- you2 ke4 feng2 yan2 zhu4 ， gui1 seng1 dai4 yue4 xing2 。
- geng4 xun2 ying1 you3 fen1 ， zai4 dao4 yi3 wang4 qing2 。
- dan4 kong3 kan4 nan2 bian4 ， xu1 zhi1 hua4 bu4 cheng2 。
- xi1 zai1 ju1 jue2 yu4 ， bu4 de2 shi4 gong1 qing1 。

## 注释

## 译文

## 赏析
