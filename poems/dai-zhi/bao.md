---
id: dai-zhi-bao
title: 雹
titlePinyin: bao2
titleSlug: bao
author: 戴埴
authorPinyin: dai4 zhi2
authorSlug: dai-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玄黓执徐岁，月律终无射。
- 京师连雨雹，小者如弹，大者如拳。
- 林柯叶乱下，乌鸢折飞翮。
- 屋瓦砉划遭击扑，居人颠沛，行道错愕。
- 初疑巨飓掀卷冯夷宫，渊珍散堕光闪烁。
- 复疑清霄万里驱长蛟，泣泪盈盈骤飘薄。
- 棱层水精碎，喷噀珠琲滑。
- 有识觑天巧，一何景象恶。
- 尝闻圣人在上冬夏无愆伏，亭毒二气不相剥。
- 破块封条已无异，祉羽无劳验风角。
- 今天子握极衡，运斗枢，景化豫顺，群慝萧灼。
- 精祲胡未孚，冰雨堕霄幕。
- 其欲霈广泽，胡不为甘霖，沾丐枯焦重甲拆。
- 其欲膏土脉，胡不为晞薤，厌浥瀼瀼普渐洽。
- 其欲表诛伐，胡不为皑𩅀，驷见而𫕥，草木黄落。
- 其欲弭蛰虫、滋生植，胡不为嘉平之三白，驱蝗入地千百尺。
- 或云水气专一不解散，胡不为长河玉岸之寒冰，可纳凌室助颁刷。
- 或云阴气胁阳不相入，胡不为氤氲五色之卿霭，叶应丰穰昭帝德。
- 此雹舒不如雨露，惨不如霜雪，结不如冰澌之严沍，散不如云雾之葱鬰。
- 天非欲示惩，讵用作戏剧。
- 汉儒说证应，纷纷太不一。
- 或贤邪易位，或赋敛苛刻，或妻妾失伦，或大臣擅法。
- 玄道幽且渺，牵附多穿凿。
- 仲尼百世师，麟经戒侵逼。
- 此变凡在书，公室寖衰削。
- 自下凌上曰僭，以柔变刚曰剥。
- 沸汤湛冷泉，凝寒胜燠热。
- 温雨受阴氛，凌沍自然结。
- 时当秋气杪，是理尤彰灼。
- 风起庚，庚作令。
- 日行西，西主杀。
- 数至九变，金乃从革。
- 大则为兵小刑罚，内外靡不以时决。
- 天地方会藏，沴候生京洛。
- 得非少皡执矩未洁齐，得非蓐收为正有颠错，得非箕伯吞声不扫除，青女护奸不除灭。
- 穹旻赫然奋严威，重阴胶固纷零落。
- 我愿圣王覩此揽乾纲，用夬决，登俊良，屏邪慝。
- 阴尘静扫单于庭，阳和徧龡邹子律。
- 大明威威照九州，寒燠时序百谷熟。
- 天若雨珠真可噱，请以缀衮冕之十二旒，龙旗和鸾之缨络。

## 拼音
- xuan2 yi4 zhi2 xu2 sui4 ， yue4 lü4 zhong1 wu2 she4 。
- jing1 shi1 lian2 yu3 bao2 ， xiao3 zhe3 ru2 tan2 ， da4 zhe3 ru2 quan2 。
- lin2 ke1 ye4 luan4 xia4 ， wu1 yuan1 zhe2 fei1 he2 。
- wu1 wa3 hua1 hua4 zao1 ji1 pu1 ， ju1 ren2 dian1 pei4 ， hang2 dao4 cuo4 e4 。
- chu1 yi2 ju4 ju4 xian1 juan4 feng2 yi2 gong1 ， yuan1 zhen1 san4 duo4 guang1 shan3 shuo4 。
- fu4 yi2 qing1 xiao1 wan4 li3 qu1 chang2 jiao1 ， qi4 lei4 ying2 ying2 zhou4 piao1 bao2 。
- leng2 ceng2 shui3 jing1 sui4 ， pen1 xun4 zhu1 bei4 hua2 。
- you3 shi2 qu4 tian1 qiao3 ， yi4 he2 jing3 xiang4 e4 。
- chang2 wen2 sheng4 ren2 zai4 shang4 dong1 xia4 wu2 qian1 fu2 ， ting2 du2 er4 qi4 bu4 xiang1 bao1 。
- po4 kuai4 feng1 tiao2 yi3 wu2 yi4 ， zhi3 yu3 wu2 lao2 yan4 feng1 jiao3 。
- jin1 tian1 zi3 wo4 ji2 heng2 ， yun4 dou4 shu1 ， jing3 hua4 yu4 shun4 ， qun2 te4 xiao1 zhuo2 。
- jing1 jin4 hu2 wei4 fu2 ， bing1 yu3 duo4 xiao1 mu4 。
- qi2 yu4 pei4 guang3 ze2 ， hu2 bu2 wei4 gan1 lin2 ， zhan1 gai4 ku1 jiao1 zhong4 jia3 chai1 。
- qi2 yu4 gao1 tu3 mai4 ， hu2 bu2 wei4 xi1 xie4 ， yan4 yi4 rang2 rang2 pu3 jian4 qia4 。
- qi2 yu4 biao3 zhu1 fa2 ， hu2 bu2 wei4 ai2 𩅀 ， si4 jian4 er2 𫕥 ， cao3 mu4 huang2 luo4 。
- qi2 yu4 mi3 zhe2 chong2 、 zi1 sheng1 zhi2 ， hu2 bu2 wei4 jia1 ping2 zhi1 san1 bai2 ， qu1 huang2 ru4 di4 qian1 bai3 chi3 。
- huo4 yun2 shui3 qi4 zhuan1 yi2 bu4 jie3 san4 ， hu2 bu2 wei4 chang2 he2 yu4 an4 zhi1 han2 bing1 ， ke3 na4 ling2 shi4 zhu4 ban1 shua1 。
- huo4 yun2 yin1 qi4 xie2 yang2 bu4 xiang1 ru4 ， hu2 bu2 wei4 yin1 yun1 wu3 se4 zhi1 qing1 ai3 ， ye4 ying4 feng1 rang2 zhao1 di4 de2 。
- ci3 bao2 shu1 bu4 ru2 yu3 lu4 ， can3 bu4 ru2 shuang1 xue3 ， jie2 bu4 ru2 bing1 si1 zhi1 yan2 hu4 ， san4 bu4 ru2 yun2 wu4 zhi1 cong1 yu4 。
- tian1 fei1 yu4 shi4 cheng2 ， ju4 yong4 zuo4 xi4 ju4 。
- han4 ru2 shuo1 zheng4 ying4 ， fen1 fen1 tai4 bu4 yi1 。
- huo4 xian2 xie2 yi4 wei4 ， huo4 fu4 lian3 ke1 ke4 ， huo4 qi1 qie4 shi1 lun2 ， huo4 da4 chen2 shan4 fa3 。
- xuan2 dao4 you1 qie3 miao3 ， qian1 fu4 duo1 chuan1 zao2 。
- zhong4 ni2 bai3 shi4 shi1 ， lin2 jing1 jie4 qin1 bi1 。
- ci3 bian4 fan2 zai4 shu1 ， gong1 shi4 jin4 shuai1 xiao1 。
- zi4 xia4 ling2 shang4 yue1 jian4 ， yi3 rou2 bian4 gang1 yue1 bao1 。
- fei4 tang1 zhan4 leng3 quan2 ， ning2 han2 sheng4 yu4 re4 。
- wen1 yu3 shou4 yin1 fen1 ， ling2 hu4 zi4 ran2 jie2 。
- shi2 dang1 qiu1 qi4 miao3 ， shi4 li3 you2 zhang1 zhuo2 。
- feng1 qi3 geng1 ， geng1 zuo4 ling4 。
- ri4 xing2 xi1 ， xi1 zhu3 sha1 。
- shu4 zhi4 jiu3 bian4 ， jin1 nai3 cong2 ge2 。
- da4 ze2 wei4 bing1 xiao3 xing2 fa2 ， nei4 wai4 mi2 bu4 yi3 shi2 jue2 。
- tian1 di4 fang1 hui4 cang2 ， li4 hou4 sheng1 jing1 luo4 。
- de2 fei1 shao3 hao4 zhi2 ju3 wei4 jie2 qi2 ， de2 fei1 ru4 shou1 wei4 zheng4 you3 dian1 cuo4 ， de2 fei1 ji1 bo2 tun1 sheng1 bu4 sao3 chu2 ， qing1 nü3 hu4 jian1 bu4 chu2 mie4 。
- qiong2 min2 he4 ran2 fen4 yan2 wei1 ， zhong4 yin1 jiao1 gu4 fen1 ling2 luo4 。
- wo3 yuan4 sheng4 wang2 du3 ci3 lan3 qian2 gang1 ， yong4 guai4 jue2 ， deng1 jun4 liang2 ， ping2 xie2 te4 。
- yin1 chen2 jing4 sao3 chan2 yu2 ting2 ， yang2 he2 bian4 chui1 zou1 zi3 lü4 。
- da4 ming2 wei1 wei1 zhao4 jiu3 zhou1 ， han2 yu4 shi2 xu4 bai3 gu3 shu2 。
- tian1 ruo4 yu3 zhu1 zhen1 ke3 jue2 ， qing3 yi3 zhui4 gun3 mian3 zhi1 shi2 er4 liu2 ， long2 qi2 he2 luan2 zhi1 ying1 luo4 。

## 注释

## 译文

## 赏析
