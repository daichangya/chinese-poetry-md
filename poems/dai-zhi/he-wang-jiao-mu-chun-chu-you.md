---
id: dai-zhi-he-wang-jiao-mu-chun-chu-you
title: 和王教暮春出游
titlePinyin: he2 wang2 jiao4 mu4 chun1 chu1 you2
titleSlug: he-wang-jiao-mu-chun-chu-you
author: 戴埴
authorPinyin: dai4 zhi2
authorSlug: dai-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 矫矫雪霜心，孤贞受命独。
- 留滞染缁尘，垢面不𫖃沐。
- 背城借一战，填堑输前渎。
- 葵心向朝阳，晞光不能燠。
- 徒嚣终无赢，驱驰惟仆仆。
- 岂无丰水滋，永嗟非佳谷。
- 呼尔授刍秣，羁绁系驹犊。
- 堪羡我良朋，林桂賸芳馥。
- 博览绎故书，胸中三万轴。
- 悠然西河上，日与英俊逐。
- 振铎扬儒风，函丈纷冠服。
- 师友递响答，循诱教匪扑。
- 精进日千里，目骇地脉缩。
- 顾我阙党徒，无成坐欲速。
- 披襟莫奋飞，随群被私淑。
- 枵然藜苋肠，殊未饱公𫗧。
- 弹铗何时归，涎沫流肌肉。
- 遥想烹太牢，殷勤羹采菽。
- 更当春暮时，浴沂衿佩肃。
- 心赏弄篇章，绝唱清风穆。
- 流水谐朱弦，押强破万竹。
- 孝先谩耐嘲，横榻便空腹。
- 安识物外游，幽赏机缘熟。
- 矧复有良俦，坚久渝晚菊。
- 依然苍筤丛，檀栾旁淇澳。
- 一缄荷起予，明珠得盈掬。
- 大雅久不作，疏越鼓凡目。
- 迎风挹囘澜，浄洗尘翳曲。
- 披阅不停手，岂复惮谆复。
- 自笑诗思悭，企山才抵麓。
- 正望使南印，象马来天竺。
- 竞病安能赓，振纸空瑟簌。
- 绝影天边鸿，坐困家池鹜。
- 搜索纵成篇，无异虫蠹木。
- 所幸情不违，合并在旦夙。
- 愿言戒逝粮，出昼勿三宿。

## 拼音
- jiao3 jiao3 xue3 shuang1 xin1 ， gu1 zhen1 shou4 ming4 du2 。
- liu2 zhi4 ran3 zi1 chen2 ， gou4 mian4 bu4 𫖃 mu4 。
- bei4 cheng2 jie4 yi1 zhan4 ， tian2 qian4 shu1 qian2 du2 。
- kui2 xin1 xiang4 chao2 yang2 ， xi1 guang1 bu4 neng2 yu4 。
- tu2 ao2 zhong1 wu2 ying2 ， qu1 chi2 wei2 pu2 pu2 。
- qi3 wu2 feng1 shui3 zi1 ， yong3 jie1 fei1 jia1 gu3 。
- hu1 er3 shou4 chu2 mo4 ， ji1 xie4 xi4 ju1 du2 。
- kan1 xian4 wo3 liang2 peng2 ， lin2 gui4 sheng4 fang1 fu4 。
- bo2 lan3 yi4 gu4 shu1 ， xiong1 zhong1 san1 wan4 zhou2 。
- you1 ran2 xi1 he2 shang4 ， ri4 yu3 ying1 jun4 zhu2 。
- zhen4 duo2 yang2 ru2 feng1 ， han2 zhang4 fen1 guan1 fu2 。
- shi1 you3 di4 xiang3 da2 ， xun2 you4 jiao4 fei3 pu1 。
- jing1 jin4 ri4 qian1 li3 ， mu4 hai4 di4 mai4 suo1 。
- gu4 wo3 que1 dang3 tu2 ， wu2 cheng2 zuo4 yu4 su4 。
- pi1 jin1 mo4 fen4 fei1 ， sui2 qun2 bei4 si1 shu1 。
- xiao1 ran2 li2 xian4 chang2 ， shu1 wei4 bao3 gong1 su4 。
- tan2 jia2 he2 shi2 gui1 ， xian2 mo4 liu2 ji1 rou4 。
- yao2 xiang3 peng1 tai4 lao2 ， yin1 qin2 geng1 cai3 shu1 。
- geng4 dang1 chun1 mu4 shi2 ， yu4 yi2 jin1 pei4 su4 。
- xin1 shang3 nong4 pian1 zhang1 ， jue2 chang4 qing1 feng1 mu4 。
- liu2 shui3 xie2 zhu1 xian2 ， ya1 qiang2 po4 wan4 zhu2 。
- xiao4 xian1 man4 nai4 chao2 ， heng2 ta4 bian4 kong1 fu4 。
- an1 shi2 wu4 wai4 you2 ， you1 shang3 ji1 yuan2 shu2 。
- shen3 fu4 you3 liang2 chou2 ， jian1 jiu3 yu2 wan3 ju2 。
- yi1 ran2 cang1 lang2 cong2 ， tan2 luan2 pang2 qi2 ao4 。
- yi4 jian1 he2 qi3 yu3 ， ming2 zhu1 de2 ying2 ju1 。
- da4 ya3 jiu3 bu2 zuo4 ， shu1 yue4 gu3 fan2 mu4 。
- ying2 feng1 yi4 hui2 lan2 ， jing4 xi3 chen2 yi4 qu3 。
- pi1 yue4 bu4 ting2 shou3 ， qi3 fu4 dan4 zhun1 fu4 。
- zi4 xiao4 shi1 si1 qian1 ， qi3 shan1 cai2 di3 lu4 。
- zheng4 wang4 shi3 nan2 yin4 ， xiang4 ma3 lai2 tian1 zhu2 。
- jing4 bing4 an1 neng2 geng1 ， zhen4 zhi3 kong1 se4 su4 。
- jue2 ying3 tian1 bian1 hong2 ， zuo4 kun4 jia1 chi2 wu4 。
- sou1 suo3 zong4 cheng2 pian1 ， wu2 yi4 chong2 du4 mu4 。
- suo3 xing4 qing2 bu4 wei2 ， he2 bing4 zai4 dan4 su4 。
- yuan4 yan2 jie4 shi4 liang2 ， chu1 zhou4 wu4 san1 su4 。

## 注释

## 译文

## 赏析
