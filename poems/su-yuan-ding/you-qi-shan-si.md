---
id: su-yuan-ding-you-qi-shan-si
title: 游齐山寺
titlePinyin: you2 qi2 shan1 si4
titleSlug: you-qi-shan-si
author: 苏元鼎
authorPinyin: su1 yuan2 ding3
authorSlug: su-yuan-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋浦齐山寺，峰峦楚楚长。
- 岩根堆雁塔，溪角架虹梁。
- 雨过闻幽磬，云开见上方。
- 苔侵石磴滑，花拥洞门香。
- 禅客探玄切，骚人觅句忙。
- 汲泉寒井废，观郡古楼荒。
- 白鸟巢危树，孤猿叫断冈。
- 碑珉黄阁相，诗板紫薇郎。
- 踪迹依稀在，文章大半亡。
- 登临正吟赏，惆怅见斜阳。

## 拼音
- qiu1 pu3 qi2 shan1 si4 ， feng1 luan2 chu3 chu3 chang2 。
- yan2 gen1 dui1 yan4 ta3 ， xi1 jiao3 jia4 hong2 liang2 。
- yu3 guo4 wen2 you1 qing4 ， yun2 kai1 jian4 shang4 fang1 。
- tai2 qin1 shi2 deng4 hua2 ， hua1 yong1 dong4 men2 xiang1 。
- chan2 ke4 tan4 xuan2 qie4 ， sao1 ren2 mi4 ju4 mang2 。
- ji2 quan2 han2 jing3 fei4 ， guan1 jun4 gu3 lou2 huang1 。
- bai2 niao3 chao2 wei1 shu4 ， gu1 yuan2 jiao4 duan4 gang1 。
- bei1 min2 huang2 ge2 xiang1 ， shi1 ban3 zi3 wei1 lang2 。
- zong1 ji4 yi1 xi1 zai4 ， wen2 zhang1 da4 ban4 wang2 。
- deng1 lin2 zheng4 yin2 shang3 ， chou2 chang4 jian4 xie2 yang2 。

## 注释

## 译文

## 赏析
