---
id: kui-ji-chu-jia-zhen
title: 出家箴
titlePinyin: chu1 jia1 zhen1
titleSlug: chu-jia-zhen
author: 窥基
authorPinyin: kui1 ji1
authorSlug: kui-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 舍家出家何所以，稽首空王求出离。
- 三师七证定初机，剃发染衣发弘誓。
- 去贪嗔，除鄙悋，十二时中须（一作「常」）谨慎。
- 炼磨真性若虚空，自然战退魔军阵。
- 勤学业（一作「习」）寻师匠，说与行（一作「同」）人堪倚仗。
- 莫教心地乱如麻，百岁光阴等闲丧。
- 踵前贤，效先圣，尽假闻思修所（一作「得」）证。
- 行住坐卧要真（一作「精」）专，念念无差始相应。
- 佛真经，十二部，纵横指示菩提路。
- 不习不学（一作「听」）不依行，问君何日心开悟。
- 速须救（一作「究」），似头燃，莫待明年与后年。
- 一息不来即后世，谁能保得此身坚。
- 不蚕衣，不田食，织妇（一作「女」）耕夫汗血力。
- 为成道果（一作「业」）施将来，道果（一作「业」）未成争消得。
- 哀哀父，哀哀母，咽苦吐甘大辛苦。
- 就湿回干养育成，要袭门风继先祖。
- 一旦中（一作「一旦辞亲」），求剃落，八十九十无倚（一作「依」）托。
- 若不超凡越圣流，向此因循全大错。
- 福田衣，降龙钵，受用一身求解脱。
- 若将（一作「因」）小利系心怀，彼岸湼槃争得达（一作「达得」）。
- 善男子，汝须知，修行（一作「遭逢」）难得似今时。
- 若得（一作「既遇」）出家披缕褐，犹如浮木值盲龟。
- 大丈夫，须猛利，紧束身心莫容易。
- 倘能行愿力相扶，决定龙华亲授记。
- （日本《续藏经》宋释子升、如祐编《禅门诸祖师偈颂》卷下之下。
- 校以《大正藏》本明袾宏《缁门警训》卷二。
- 二书皆称作者为「慈恩大师」。
- ）。

## 拼音
- she4 jia1 chu1 jia1 he2 suo3 yi3 ， qi3 shou3 kong1 wang2 qiu2 chu1 li2 。
- san1 shi1 qi1 zheng4 ding4 chu1 ji1 ， ti4 fa1 ran3 yi1 fa1 hong2 shi4 。
- qu4 tan1 chen1 ， chu2 bi3 lin4 ， shi2 er4 shi2 zhong1 xu1 （ yi2 zuo4 「 chang2 」 ） jin3 shen4 。
- lian4 mo2 zhen1 xing4 ruo4 xu1 kong1 ， zi4 ran2 zhan4 tui4 mo2 jun1 zhen4 。
- qin2 xue2 ye4 （ yi2 zuo4 「 xi2 」 ） xun2 shi1 jiang4 ， shuo1 yu3 xing2 （ yi2 zuo4 「 tong2 」 ） ren2 kan1 yi3 zhang4 。
- mo4 jiao4 xin1 di4 luan4 ru2 ma2 ， bai3 sui4 guang1 yin1 deng3 xian2 sang4 。
- zhong3 qian2 xian2 ， xiao4 xian1 sheng4 ， jin4 jia3 wen2 si1 xiu1 suo3 （ yi2 zuo4 「 de2 」 ） zheng4 。
- xing2 zhu4 zuo4 wo4 yao4 zhen1 （ yi2 zuo4 「 jing1 」 ） zhuan1 ， nian4 nian4 wu2 cha4 shi3 xiang1 ying4 。
- fo2 zhen1 jing1 ， shi2 er4 bu4 ， zong4 heng2 zhi3 shi4 pu2 ti2 lu4 。
- bu4 xi2 bu4 xue2 （ yi2 zuo4 「 ting1 」 ） bu4 yi1 xing2 ， wen4 jun1 he2 ri4 xin1 kai1 wu4 。
- su4 xu1 jiu4 （ yi2 zuo4 「 jiu1 」 ） ， si4 tou2 ran2 ， mo4 dai4 ming2 nian2 yu3 hou4 nian2 。
- yi4 xi1 bu4 lai2 ji2 hou4 shi4 ， shui2 neng2 bao3 de2 ci3 shen1 jian1 。
- bu4 can2 yi1 ， bu4 tian2 shi2 ， zhi1 fu4 （ yi2 zuo4 「 nü3 」 ） geng1 fu1 han4 xue4 li4 。
- wei4 cheng2 dao4 guo3 （ yi2 zuo4 「 ye4 」 ） shi1 jiang1 lai2 ， dao4 guo3 （ yi2 zuo4 「 ye4 」 ） wei4 cheng2 zheng1 xiao1 de2 。
- ai1 ai1 fu4 ， ai1 ai1 mu3 ， yan4 ku3 tu3 gan1 da4 xin1 ku3 。
- jiu4 shi1 hui2 gan1 yang3 yu4 cheng2 ， yao4 xi2 men2 feng1 ji4 xian1 zu3 。
- yi2 dan4 zhong1 （ yi2 zuo4 「 yi2 dan4 ci2 qin1 」 ） ， qiu2 ti4 luo4 ， ba1 shi2 jiu3 shi2 wu2 yi3 （ yi2 zuo4 「 yi1 」 ） tuo1 。
- ruo4 bu4 chao1 fan2 yue4 sheng4 liu2 ， xiang4 ci3 yin1 xun2 quan2 da4 cuo4 。
- fu2 tian2 yi1 ， jiang4 long2 bo1 ， shou4 yong4 yi4 shen1 qiu2 jie3 tuo1 。
- ruo4 jiang1 （ yi2 zuo4 「 yin1 」 ） xiao3 li4 xi4 xin1 huai2 ， bi3 an4 nie4 pan2 zheng1 de2 da2 （ yi2 zuo4 「 da2 de2 」 ） 。
- shan4 nan2 zi3 ， ru3 xu1 zhi1 ， xiu1 xing2 （ yi2 zuo4 「 zao1 feng2 」 ） nan2 de2 si4 jin1 shi2 。
- ruo4 de2 （ yi2 zuo4 「 ji4 yu4 」 ） chu1 jia1 pi1 lü3 he4 ， you2 ru2 fu2 mu4 zhi2 mang2 gui1 。
- da4 zhang4 fu0 ， xu1 meng3 li4 ， jin3 shu4 shen1 xin1 mo4 rong2 yi4 。
- tang3 neng2 xing2 yuan4 li4 xiang1 fu2 ， jue2 ding4 long2 hua2 qin1 shou4 ji4 。
- （ ri4 ben3 《 xu4 cang2 jing1 》 song4 shi4 zi3 sheng1 、 ru2 you4 bian1 《 chan2 men2 zhu1 zu3 shi1 ji4 song4 》 juan4 xia4 zhi1 xia4 。
- xiao4 yi3 《 da4 zheng4 cang2 》 ben3 ming2 zhu1 hong2 《 zi1 men2 jing3 xun4 》 juan4 er4 。
- er4 shu1 jie1 cheng1 zuo4 zhe3 wei4 「 ci2 en1 da4 shi1 」 。
- ） 。

## 注释

## 译文

## 赏析
