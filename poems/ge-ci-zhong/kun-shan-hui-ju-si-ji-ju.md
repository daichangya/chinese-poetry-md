---
id: ge-ci-zhong-kun-shan-hui-ju-si-ji-ju
title: 昆山慧聚寺集句
titlePinyin: kun1 shan1 hui4 ju4 si4 ji2 ju4
titleSlug: kun-shan-hui-ju-si-ji-ju
author: 葛次仲
authorPinyin: ge3 ci4 zhong4
authorSlug: ge-ci-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 全吴临巨溟，青山天一隅。
- 静境林麓好，胜槩凌方壶。
- 泓泓野泉洁，暧暧烟谷虚。
- 攀云造禅扃，跻险筑幽居。
- 道人刺猛虎，复来薙榛芜。
- 咄嗟檀施开，以有此屋庐。
- 侧叠万古石，功就岂斯须。
- 磥砢成广殿，鬼工不可图。
- 有穷者孟郊，过此亦踌躇。
- 赋诗留岩屏，词律响琼琚。
- 我访岑寂境，幸与高士俱。
- 时升翠微上，凉阁对红蕖。
- 岸帻偃东斋，果药杂纷敷。
- 上方风景清，华敞绰有余。
- 高窗瞰远郊，万壑明晴初。
- 赏爱未能去，頳霞照桑榆。
- 老僧道机熟，闲持贝叶书。
- 秉心识本源，高谈出有无。
- 茗酌待幽客，顿令烦抱舒。
- 儒道虽异门，意合不为殊。
- 抖擞垢秽衣，惟有牟尼珠。
- 余生愿休止，投策谢归涂。

## 拼音
- quan2 wu2 lin2 ju4 ming2 ， qing1 shan1 tian1 yi4 yu2 。
- jing4 jing4 lin2 lu4 hao3 ， sheng4 gai4 ling2 fang1 hu2 。
- hong2 hong2 ye3 quan2 jie2 ， ai4 ai4 yan1 gu3 xu1 。
- pan1 yun2 zao4 chan2 jiong1 ， ji1 xian3 zhu4 you1 ju1 。
- dao4 ren2 ci4 meng3 hu3 ， fu4 lai2 ti4 zhen1 wu2 。
- duo1 jie1 tan2 shi1 kai1 ， yi3 you3 ci3 wu1 lu2 。
- ce4 die2 wan4 gu3 shi2 ， gong1 jiu4 qi3 si1 xu1 。
- lei3 luo3 cheng2 guang3 dian4 ， gui3 gong1 bu4 ke3 tu2 。
- you3 qiong2 zhe3 meng4 jiao1 ， guo4 ci3 yi4 chou2 chu2 。
- fu4 shi1 liu2 yan2 ping2 ， ci2 lü4 xiang3 qiong2 ju1 。
- wo3 fang3 cen2 ji4 jing4 ， xing4 yu3 gao1 shi4 ju4 。
- shi2 sheng1 cui4 wei1 shang4 ， liang2 ge2 dui4 hong2 qu2 。
- an4 ze2 yan3 dong1 zhai1 ， guo3 yao4 za2 fen1 fu1 。
- shang4 fang1 feng1 jing3 qing1 ， hua2 chang3 chuo4 you3 yu2 。
- gao1 chuang1 kan4 yuan3 jiao1 ， wan4 he4 ming2 qing2 chu1 。
- shang3 ai4 wei4 neng2 qu4 ， cheng1 xia2 zhao4 sang1 yu2 。
- lao3 seng1 dao4 ji1 shu2 ， xian2 chi2 bei4 ye4 shu1 。
- bing3 xin1 shi2 ben3 yuan2 ， gao1 tan2 chu1 you3 wu2 。
- ming2 zhuo2 dai4 you1 ke4 ， dun4 ling4 fan2 bao4 shu1 。
- ru2 dao4 sui1 yi4 men2 ， yi4 he2 bu2 wei4 shu1 。
- dou3 sou3 gou4 hui4 yi1 ， wei2 you3 mu4 ni2 zhu1 。
- yu2 sheng1 yuan4 xiu1 zhi3 ， tou2 ce4 xie4 gui1 tu2 。

## 注释

## 译文

## 赏析
