---
id: xu-jing-heng-he-yang-shi-ke-zeng-wu-zi-hou
title: 和杨时可赠吴子厚
titlePinyin: he2 yang2 shi2 ke3 zeng4 wu2 zi3 hou4
titleSlug: he-yang-shi-ke-zeng-wu-zi-hou
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴子守西河，彊敌能远遁。
- 功名岂不伟，事亲有遗恨。
- 云孙亦何为，总髪能自奋。
- 论兵得家法，绝域屡得隽。
- 三釡乃吾志，九迁何足论。
- 一朝弃官去，悍卒亦惊叹。
- 官长欲挽留，归涂已强半。
- 皇天照忠孝，爵禄亦如愿。
- 彼师乃曾子，弃绝等仇怨。
- 子从何人游，卓尔有独见。
- 父子今一处，甘旨应手办。
- 垂垂对黄发，衎衎日欢宴。
- 客来为从容，觞豆无早晏。
- 古今入商畧，亦有一笑粲。
- 人皆赠渠诗，素壁供挥翰。
- 吾丞岂真聋，尚缺此一段。
- 君亲恩弥重，报効不可缓。
- 始终能自勉，高义薄云汉。

## 拼音
- wu2 zi3 shou3 xi1 he2 ， qiang2 di2 neng2 yuan3 dun4 。
- gong1 ming2 qi3 bu4 wei3 ， shi4 qin1 you3 yi2 hen4 。
- yun2 sun1 yi4 he2 wei4 ， zong3 fa4 neng2 zi4 fen4 。
- lun4 bing1 de2 jia1 fa3 ， jue2 yu4 lü3 de2 jun4 。
- san1 fu3 nai3 wu2 zhi4 ， jiu3 qian1 he2 zu2 lun4 。
- yi4 chao2 qi4 guan1 qu4 ， han4 zu2 yi4 jing1 tan4 。
- guan1 zhang3 yu4 wan3 liu2 ， gui1 tu2 yi3 qiang2 ban4 。
- huang2 tian1 zhao4 zhong1 xiao4 ， jue2 lu4 yi4 ru2 yuan4 。
- bi3 shi1 nai3 ceng2 zi3 ， qi4 jue2 deng3 chou2 yuan4 。
- zi3 cong2 he2 ren2 you2 ， zhuo2 er3 you3 du2 jian4 。
- fu4 zi3 jin1 yi2 chu4 ， gan1 zhi3 ying4 shou3 ban4 。
- chui2 chui2 dui4 huang2 fa1 ， kan4 kan4 ri4 huan1 yan4 。
- ke4 lai2 wei4 cong2 rong2 ， shang1 dou4 wu2 zao3 yan4 。
- gu3 jin1 ru4 shang1 lüe4 ， yi4 you3 yi2 xiao4 can4 。
- ren2 jie1 zeng4 qu2 shi1 ， su4 bi4 gong4 hui1 han4 。
- wu2 cheng2 qi3 zhen1 long2 ， shang4 que1 ci3 yi2 duan4 。
- jun1 qin1 en1 mi2 zhong4 ， bao4 xiao4 bu4 ke3 huan3 。
- shi3 zhong1 neng2 zi4 mian3 ， gao1 yi4 bo2 yun2 han4 。

## 注释

## 译文

## 赏析
