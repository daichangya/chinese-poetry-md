---
id: xu-jing-heng-zeng-yuan-zhou-yang-shan-jian-zhang-lao
title: 赠袁州仰山简长老
titlePinyin: zeng4 yuan2 zhou1 yang3 shan1 jian3 zhang3 lao3
titleSlug: zeng-yuan-zhou-yang-shan-jian-zhang-lao
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 简师本吾儒，学佛见阃奥。
- 开心涤尘滓，回首弃巾帽。
- 飘飘秋云意，凛凛霜柏操。
- 鱼鼓屡陪众，林壑常寄傲。
- 十年栖仰山，终日勤劝导。
- 欲酌清泠泉，为尔沃炎燥。
- 欲挥智慧剑，戒尔逞贪暴。
- 迷途自多梗，法岸岂易到。
- 惟知务引抜，仰不愧复帱。
- 幽明虽难诘，善否疑有报。
- 岩间涌宝塔，兹事谁为造。
- 琢削宁须班，挽拽谁困奡。
- 一方竞奔走，万口尽諠噪。
- 守臣献异状，天子锡嘉号。
- 镇压等衡岳，扶持壮大宝。
- 师乎良有得，叟也无复道。

## 拼音
- jian3 shi1 ben3 wu2 ru2 ， xue2 fo2 jian4 kun3 ao4 。
- kai1 xin1 di2 chen2 zi3 ， hui2 shou3 qi4 jin1 mao4 。
- piao1 piao1 qiu1 yun2 yi4 ， lin3 lin3 shuang1 bai3 cao1 。
- yu2 gu3 lü3 pei2 zhong4 ， lin2 he4 chang2 ji4 ao4 。
- shi2 nian2 qi1 yang3 shan1 ， zhong1 ri4 qin2 quan4 dao3 。
- yu4 zhuo2 qing1 ling2 quan2 ， wei4 er3 wo4 yan2 zao4 。
- yu4 hui1 zhi4 hui4 jian4 ， jie4 er3 cheng3 tan1 bao4 。
- mi2 tu2 zi4 duo1 geng3 ， fa3 an4 qi3 yi4 dao4 。
- wei2 zhi1 wu4 yin3 ba2 ， yang3 bu2 kui4 fu4 chou2 。
- you1 ming2 sui1 nan2 jie2 ， shan4 fou3 yi2 you3 bao4 。
- yan2 jian1 yong3 bao3 ta3 ， zi1 shi4 shui2 wei4 zao4 。
- zhuo2 xiao1 ning2 xu1 ban1 ， wan3 zhuai4 shui2 kun4 ao4 。
- yi4 fang1 jing4 ben1 zou3 ， wan4 kou3 jin4 xuan1 zao4 。
- shou3 chen2 xian4 yi4 zhuang4 ， tian1 zi3 xi1 jia1 hao4 。
- zhen4 ya1 deng3 heng2 yue4 ， fu2 chi2 zhuang4 da4 bao3 。
- shi1 hu1 liang2 you3 de2 ， sou3 ye3 wu2 fu4 dao4 。

## 注释

## 译文

## 赏析
