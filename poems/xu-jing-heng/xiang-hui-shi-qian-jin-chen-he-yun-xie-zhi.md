---
id: xu-jing-heng-xiang-hui-shi-qian-jin-chen-he-yun-xie-zhi
title: 乡会诗钱晋臣和韵谢之
titlePinyin: xiang1 hui4 shi1 qian2 jin4 chen2 he2 yun4 xie4 zhi1
titleSlug: xiang-hui-shi-qian-jin-chen-he-yun-xie-zhi
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 流落湖海间，十载苦卑湿。
- 生还亦何事，犹未扫余习。
- 天葩发新句，珠履追旧集。
- 和篇纷四来，文采各荧熠。
- 轰𬭎金石动，凄楚风雨急。
- 土风自难忘，岂类南冠絷。
- 英英王者后，文武盛爵邑。
- 清深如古井，短绠未易汲。
- 如何示同好，醉墨犹我及。
- 年来穷到底，屋壁徒四立。
- 此行亦何幸，珠玉得屡挹。
- 骐𬴊委六辔，万里无险涩。
- 他年乘高车，何人犹戴笠。

## 拼音
- liu2 luo4 hu2 hai3 jian1 ， shi2 zai3 ku3 bei1 shi1 。
- sheng1 huan2 yi4 he2 shi4 ， you2 wei4 sao3 yu2 xi2 。
- tian1 pa1 fa1 xin1 ju4 ， zhu1 lü3 zhui1 jiu4 ji2 。
- he2 pian1 fen1 si4 lai2 ， wen2 cai3 ge4 ying2 yi4 。
- hong1 hong2 jin1 shi2 dong4 ， qi1 chu3 feng1 yu3 ji2 。
- tu3 feng1 zi4 nan2 wang4 ， qi3 lei4 nan2 guan1 zhi2 。
- ying1 ying1 wang2 zhe3 hou4 ， wen2 wu3 sheng4 jue2 yi4 。
- qing1 shen1 ru2 gu3 jing3 ， duan3 geng3 wei4 yi4 ji2 。
- ru2 he2 shi4 tong2 hao4 ， zui4 mo4 you2 wo3 ji2 。
- nian2 lai2 qiong2 dao4 di3 ， wu1 bi4 tu2 si4 li4 。
- ci3 xing2 yi4 he2 xing4 ， zhu1 yu4 de2 lü3 yi4 。
- qi2 lin2 wei3 liu4 pei4 ， wan4 li3 wu2 xian3 se4 。
- ta1 nian2 cheng2 gao1 che1 ， he2 ren2 you2 dai4 li4 。

## 注释

## 译文

## 赏析
