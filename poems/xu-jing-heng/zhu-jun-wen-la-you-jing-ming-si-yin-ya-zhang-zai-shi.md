---
id: xu-jing-heng-zhu-jun-wen-la-you-jing-ming-si-yin-ya-zhang-zai-shi
title: 朱君文拉游浄明寺因迓张宰诗
titlePinyin: zhu1 jun1 wen2 la1 you2 jing4 ming2 si4 yin1 ya4 zhang1 zai3 shi1
titleSlug: zhu-jun-wen-la-you-jing-ming-si-yin-ya-zhang-zai-shi
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 火云涌晴空，矗矗尽奇𪩘。
- 午汗麾白雨，俯仰无从遁。
- 招提据高冈，万木森偃蹇。
- 凉飚落冰雪，爽籁发丝管。
- 朱侯真好事，十里过南坂。
- 怜我堕深甑，相将振余喘。
- 栏干俯屈曲，巾屦容跣袒。
- 风苖翠浪翻，海屿青螺远。
- 况兹接尊酒，笑语倾怀悃。
- 浮云识醉歌，彩羽惊檀板。
- 新凉知几日，已觉秋风转。
- 事业愧初心，明时羞冗散。
- 主人勤使事，暌阔心不展。
- 双凫归未归，红日林梢晚。

## 拼音
- huo3 yun2 yong3 qing2 kong1 ， chu4 chu4 jin4 qi2 yan3 。
- wu3 han4 hui1 bai2 yu3 ， fu3 yang3 wu2 cong2 dun4 。
- zhao1 ti2 ju4 gao1 gang1 ， wan4 mu4 sen1 yan3 jian3 。
- liang2 biao1 luo4 bing1 xue3 ， shuang3 lai4 fa1 si1 guan3 。
- zhu1 hou2 zhen1 hao3 shi4 ， shi2 li3 guo4 nan2 ban3 。
- lian2 wo3 duo4 shen1 zeng4 ， xiang1 jiang1 zhen4 yu2 chuan3 。
- lan2 gan1 fu3 qu1 qu3 ， jin1 ju4 rong2 xian3 tan3 。
- feng1 di2 cui4 lang4 fan1 ， hai3 yu3 qing1 luo2 yuan3 。
- kuang4 zi1 jie1 zun1 jiu3 ， xiao4 yu3 qing1 huai2 kun3 。
- fu2 yun2 shi2 zui4 ge1 ， cai3 yu3 jing1 tan2 ban3 。
- xin1 liang2 zhi1 ji3 ri4 ， yi3 jue2 qiu1 feng1 zhuan3 。
- shi4 ye4 kui4 chu1 xin1 ， ming2 shi2 xiu1 rong3 san4 。
- zhu3 ren2 qin2 shi3 shi4 ， kui2 kuo4 xin1 bu4 zhan3 。
- shuang1 fu2 gui1 wei4 gui1 ， hong2 ri4 lin2 shao1 wan3 。

## 注释

## 译文

## 赏析
