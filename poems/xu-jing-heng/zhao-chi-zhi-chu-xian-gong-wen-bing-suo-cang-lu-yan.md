---
id: xu-jing-heng-zhao-chi-zhi-chu-xian-gong-wen-bing-suo-cang-lu-yan
title: 赵持志出先公文炳所藏芦鴈
titlePinyin: zhao4 chi2 zhi4 chu1 xian1 gong1 wen2 bing3 suo3 cang2 lu2 yan4
titleSlug: zhao-chi-zhi-chu-xian-gong-wen-bing-suo-cang-lu-yan
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 当年公子身通侯，锦衣玊食天上游。
- 骑龙日日朝北斗，岂识万里江湖秋。
- 但闻人说芦苇傍，枯荷翻倒风飕飕。
- 四天墨黑雪欲落，群鴈上下声咿呦。
- 坐嗟上界足官府，十年高阁空双眸。
- 岂无诗句强模写，晓梦不到寒江头。
- 何人笔墨得能巧，活脱所见来神州。
- 高堂素壁试披拂，已觉身在芦花洲。
- 嗟嗟江海人，兀兀一叶舟。
- 烟蓑雨笠不自好，风雪横来翻百忧。
- 岂知公子曾未见，缣素髣髴千金酬。
- 人生万事适意耳，过眼起灭皆浮沤。
- 玉函置璧夸谨密，流落道路知谁收。
- 公子好画岂云尔，要使万物供冥搜。
- 至今好句在人口，泰华突兀黄河流。
- 嗟我后来亦作诗，辞悭意鄙劳雕锼。
- 愿起公子已死中，论诗观画一洗千古愁。

## 拼音
- dang1 nian2 gong1 zi3 shen1 tong1 hou2 ， jin3 yi1 su4 shi2 tian1 shang4 you2 。
- qi2 long2 ri4 ri4 chao2 bei3 dou4 ， qi3 shi2 wan4 li3 jiang1 hu2 qiu1 。
- dan4 wen2 ren2 shuo1 lu2 wei3 bang4 ， ku1 he2 fan1 dao3 feng1 sou1 sou1 。
- si4 tian1 mo4 hei1 xue3 yu4 luo4 ， qun2 yan4 shang4 xia4 sheng1 yi1 you1 。
- zuo4 jie1 shang4 jie4 zu2 guan1 fu3 ， shi2 nian2 gao1 ge2 kong1 shuang1 mou2 。
- qi3 wu2 shi1 ju4 qiang2 mo2 xie3 ， xiao3 meng4 bu2 dao4 han2 jiang1 tou2 。
- he2 ren2 bi3 mo4 de2 neng2 qiao3 ， huo2 tuo1 suo3 jian4 lai2 shen2 zhou1 。
- gao1 tang2 su4 bi4 shi4 pi1 fu2 ， yi3 jue2 shen1 zai4 lu2 hua1 zhou1 。
- jie1 jie1 jiang1 hai3 ren2 ， wu4 wu4 yi2 ye4 zhou1 。
- yan1 suo1 yu3 li4 bu2 zi4 hao3 ， feng1 xue3 heng2 lai2 fan1 bai3 you1 。
- qi3 zhi1 gong1 zi3 ceng2 wei4 jian4 ， jian1 su4 fang3 fu2 qian1 jin1 chou2 。
- ren2 sheng1 wan4 shi4 shi4 yi4 er3 ， guo4 yan3 qi3 mie4 jie1 fu2 ou1 。
- yu4 han2 zhi4 bi4 kua1 jin3 mi4 ， liu2 luo4 dao4 lu4 zhi1 shui2 shou1 。
- gong1 zi3 hao3 hua4 qi3 yun2 er3 ， yao4 shi3 wan4 wu4 gong4 ming2 sou1 。
- zhi4 jin1 hao3 ju4 zai4 ren2 kou3 ， tai4 hua2 tu1 wu4 huang2 he2 liu2 。
- jie1 wo3 hou4 lai2 yi4 zuo4 shi1 ， ci2 qian1 yi4 bi3 lao2 diao1 sou1 。
- yuan4 qi3 gong1 zi3 yi3 si3 zhong1 ， lun4 shi1 guan1 hua4 yi4 xi3 qian1 gu3 chou2 。

## 注释

## 译文

## 赏析
