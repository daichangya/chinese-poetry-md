---
id: xu-jing-heng-yin-quan-shi-wu-sheng
title: 引泉示吴甥
titlePinyin: yin3 quan2 shi4 wu2 sheng1
titleSlug: yin-quan-shi-wu-sheng
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淙淙玉溪泉，曲折西亭隅。
- 飞流自喷薄，白石浄如铺。
- 虽无渫井禽，亦有针头鱼。
- 岂知江河寛，嘘沫自相濡。
- 况此五六月，万物在洪𬬻。
- 而我弄清浅，琐碎珠玉俱。
- 泉兮且勿流，止此为我娱。
- 一出涧谷去，人间供百需。
- 清者鉴须眉，浊者混泥涂。
- 江湖尚或尔，而况沟与渠。
- 寄语山中人，所养当何如。

## 拼音
- cong2 cong2 yu4 xi1 quan2 ， qu1 zhe2 xi1 ting2 yu2 。
- fei1 liu2 zi4 pen1 bao2 ， bai2 shi2 jing4 ru2 pu4 。
- sui1 wu2 xie4 jing3 qin2 ， yi4 you3 zhen1 tou2 yu2 。
- qi3 zhi1 jiang1 he2 kuan1 ， xu1 mo4 zi4 xiang1 ru2 。
- kuang4 ci3 wu3 liu4 yue4 ， wan4 wu4 zai4 hong2 lu2 。
- er2 wo3 nong4 qing1 qian3 ， suo3 sui4 zhu1 yu4 ju4 。
- quan2 xi1 qie3 wu4 liu2 ， zhi3 ci3 wei4 wo3 yu2 。
- yi4 chu1 jian4 gu3 qu4 ， ren2 jian1 gong4 bai3 xu1 。
- qing1 zhe3 jian4 xu1 mei2 ， zhuo2 zhe3 hun4 ni2 tu2 。
- jiang1 hu2 shang4 huo4 er3 ， er2 kuang4 gou1 yu3 qu2 。
- ji4 yu3 shan1 zhong1 ren2 ， suo3 yang3 dang1 he2 ru2 。

## 注释

## 译文

## 赏析
