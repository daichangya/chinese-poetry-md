---
id: xu-jing-heng-ji-zuo-yu-yan
title: 寄左与言
titlePinyin: ji4 zuo3 yu3 yan2
titleSlug: ji-zuo-yu-yan
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我公厌纷华，早岁谢羁束。
- 卜居山水间，山水长在目。
- 巉巉吹台高，灔灔横塘渌。
- 兴来即杖屦，往往混樵牧。
- 别来二三载，猨鹤怅幽独。
- 归心日揺揺，梦绕湖山曲。
- 儿曹真罪人，志养非所欲。
- 留连州县间，折腰食斗粟。
- 世途苦多碍，公心亦烦蹙。
- 眷言慰公者，萧散惟林麓。
- 谢屐齿已蜡，陶巾酒初漉。
- 结束山家具，提携倩童仆。
- 遥知入山去，野饭久不肉。
- 相见石桥侧，触眼惊寒瀑。
- 殷勤清浄供，煮茗媚干竺。
- 琖底亦薄相，聊以眩聋俗。
- 桃谿仙洞府，流水花䎘䎘。
- 二子去已久，蟠桃知几熟。
- 吊古一慨然，新诗定相属。
- 英英太冲后，壑壑崐山玉。
- 千言挥洒顷，纸上龙蛇伏。
- 联镳得所适，山路忘重复。
- 我亦个中人，簿领方驱逐。
- 遥望白云飞，此心尤踯躅。
- 羡子好心事，愧我祇眠𫗧。
- 人生行乐耳，险涩戒川陆。
- 千金不垂堂，万里虞脱轴。
- 欢罢念归旋，无贪华顶宿。

## 拼音
- wo3 gong1 yan4 fen1 hua2 ， zao3 sui4 xie4 ji1 shu4 。
- bu3 ju1 shan1 shui3 jian1 ， shan1 shui3 chang2 zai4 mu4 。
- chan2 chan2 chui1 tai2 gao1 ， yan4 yan4 heng2 tang2 lu4 。
- xing1 lai2 ji2 zhang4 ju4 ， wang3 wang3 hun4 qiao2 mu4 。
- bie2 lai2 er4 san1 zai3 ， yuan2 he4 chang4 you1 du2 。
- gui1 xin1 ri4 yao2 yao2 ， meng4 rao4 hu2 shan1 qu3 。
- er2 cao2 zhen1 zui4 ren2 ， zhi4 yang3 fei1 suo3 yu4 。
- liu2 lian2 zhou1 xian4 jian1 ， zhe2 yao1 shi2 dou4 su4 。
- shi4 tu2 ku3 duo1 ai4 ， gong1 xin1 yi4 fan2 cu4 。
- juan4 yan2 wei4 gong1 zhe3 ， xiao1 san4 wei2 lin2 lu4 。
- xie4 ji1 chi3 yi3 la4 ， tao2 jin1 jiu3 chu1 lu4 。
- jie2 shu4 shan1 jia1 ju4 ， ti2 xie2 qian4 tong2 pu2 。
- yao2 zhi1 ru4 shan1 qu4 ， ye3 fan4 jiu3 bu2 rou4 。
- xiang1 jian4 shi2 qiao2 ce4 ， chu4 yan3 jing1 han2 pu4 。
- yin1 qin2 qing1 jing4 gong4 ， zhu3 ming2 mei4 gan1 zhu2 。
- zhan3 di3 yi4 bao2 xiang1 ， liao2 yi3 xuan4 long2 su2 。
- tao2 xi1 xian1 dong4 fu3 ， liu2 shui3 hua1 䎘 䎘 。
- er4 zi3 qu4 yi3 jiu3 ， pan2 tao2 zhi1 ji3 shu2 。
- diao4 gu3 yi4 kai3 ran2 ， xin1 shi1 ding4 xiang1 shu3 。
- ying1 ying1 tai4 chong1 hou4 ， he4 he4 kun1 shan1 yu4 。
- qian1 yan2 hui1 sa3 qing3 ， zhi3 shang4 long2 she2 fu2 。
- lian2 biao1 de2 suo3 shi4 ， shan1 lu4 wang4 chong2 fu4 。
- wo3 yi4 ge4 zhong1 ren2 ， bo2 ling3 fang1 qu1 zhu2 。
- yao2 wang4 bai2 yun2 fei1 ， ci3 xin1 you2 zhi2 zhu2 。
- xian4 zi3 hao3 xin1 shi4 ， kui4 wo3 qi2 mian2 su4 。
- ren2 sheng1 xing2 le4 er3 ， xian3 se4 jie4 chuan1 lu4 。
- qian1 jin1 bu4 chui2 tang2 ， wan4 li3 yu2 tuo1 zhou2 。
- huan1 ba4 nian4 gui1 xuan2 ， wu2 tan1 hua2 ding3 su4 。

## 注释

## 译文

## 赏析
