---
id: xu-jing-heng-he-zuo-yu-yan-xie-ji-jiu
title: 和左与言谢寄酒
titlePinyin: he2 zuo3 yu3 yan2 xie4 ji4 jiu3
titleSlug: he-zuo-yu-yan-xie-ji-jiu
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见梅子真，当年狂歌吴市门。
- 神仙隐逸两何有，耿介感激空千言。
- 我今幸生太平日，千载相望同禄秩。
- 闲看世事浑不知，一心祇愿饥肠实。
- 有谁解与鲁公米，无田也酿渊明秫。
- 瓮间细酌新泼醅，既醉欢娱亦萧瑟。
- 江湖谁肯便相望，一尊犹及诗人甞。
- 榴花竹叶应拨去，落琖且看鹅儿黄。
- 高斋肆筵尽嘉客，长鲸一吸无余沥。
- 座上杯盘未狼藉，愁见长瓶卧东壁。
- 新诗飘飘写胸臆，青天白日飞霹雳。
- 休言李杜门限牢，到底输我巧钻刺。
- 我诗杉鸡竹兔耳，未见虎狼先辟易。
- 异时更敢说较量，缩手从今作降敌。

## 拼音
- jun1 bu2 jian4 mei2 zi3 zhen1 ， dang1 nian2 kuang2 ge1 wu2 shi4 men2 。
- shen2 xian1 yin3 yi4 liang3 he2 you3 ， geng3 jie4 gan3 ji1 kong1 qian1 yan2 。
- wo3 jin1 xing4 sheng1 tai4 ping2 ri4 ， qian1 zai3 xiang1 wang4 tong2 lu4 zhi4 。
- xian2 kan4 shi4 shi4 hun2 bu4 zhi1 ， yi4 xin1 qi2 yuan4 ji1 chang2 shi2 。
- you3 shui2 jie3 yu3 lu3 gong1 mi3 ， wu2 tian2 ye3 niang4 yuan1 ming2 shu2 。
- weng4 jian1 xi4 zhuo2 xin1 po1 pei1 ， ji4 zui4 huan1 yu2 yi4 xiao1 se4 。
- jiang1 hu2 shui2 ken3 bian4 xiang1 wang4 ， yi4 zun1 you2 ji2 shi1 ren2 chang2 。
- liu2 hua1 zhu2 ye4 ying4 bo1 qu4 ， luo4 zhan3 qie3 kan4 e2 er2 huang2 。
- gao1 zhai1 si4 yan2 jin4 jia1 ke4 ， chang2 jing1 yi4 xi1 wu2 yu2 li4 。
- zuo4 shang4 bei1 pan2 wei4 lang2 ji2 ， chou2 jian4 chang2 ping2 wo4 dong1 bi4 。
- xin1 shi1 piao1 piao1 xie3 xiong1 yi4 ， qing1 tian1 bai2 ri4 fei1 pi1 li4 。
- xiu1 yan2 li3 du4 men2 xian4 lao2 ， dao4 di3 shu1 wo3 qiao3 zuan4 ci4 。
- wo3 shi1 shan1 ji1 zhu2 tu4 er3 ， wei4 jian4 hu3 lang2 xian1 pi4 yi4 。
- yi4 shi2 geng4 gan3 shuo1 jiao4 liang4 ， suo1 shou3 cong2 jin1 zuo4 jiang4 di2 。

## 注释

## 译文

## 赏析
