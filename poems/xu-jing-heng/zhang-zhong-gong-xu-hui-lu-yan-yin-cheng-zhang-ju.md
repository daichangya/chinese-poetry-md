---
id: xu-jing-heng-zhang-zhong-gong-xu-hui-lu-yan-yin-cheng-zhang-ju
title: 张仲共许惠吕研因成长句
titlePinyin: zhang1 zhong4 gong4 xu3 hui4 lü3 yan2 yin1 cheng2 zhang3 ju4
titleSlug: zhang-zhong-gong-xu-hui-lu-yan-yin-cheng-zhang-ju
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英雄旧割据，鼎业逐流水。
- 高台亦已倾，况及分香婢。
- 鳞鳞屋上瓦，弃掷满邻里。
- 镌洼漫儿戯，后世始称美。
- 世人攻翰墨，好古惟两耳。
- 何曾问珉玉，枉却千金市。
- 岂知叠口翁，十指老泥滓。
- 追踪千载后，未易较彼此。
- 其质坚而刚，其肤腻而理。
- 澄泓秋水浄，惨淡暮山紫。
- 要当奴鳯咮，何止友龙尾。
- 神工付黄壤，人间能有几。
- 张侯金闺彦，不特河朔伟。
- 十年走泽潞，百物尽糠粃。
- 惟有箧中珍，左右配书史。
- 明光惟起草，此独尘埃里。
- 嗟我方著书，瓦砾著獭髓。
- 慇懃桂籍旧，许辍陶泓子。
- 学问已遗俗，取舍期不诡。
- 及物何可望，奸谀诛既死。

## 拼音
- ying1 xiong2 jiu4 ge1 ju4 ， ding3 ye4 zhu2 liu2 shui3 。
- gao1 tai2 yi4 yi3 qing1 ， kuang4 ji2 fen1 xiang1 bi4 。
- lin2 lin2 wu1 shang4 wa3 ， qi4 zhi4 man3 lin2 li3 。
- juan1 wa1 man4 er2 xi4 ， hou4 shi4 shi3 cheng1 mei3 。
- shi4 ren2 gong1 han4 mo4 ， hao3 gu3 wei2 liang3 er3 。
- he2 ceng2 wen4 min2 yu4 ， wang3 que4 qian1 jin1 shi4 。
- qi3 zhi1 die2 kou3 weng1 ， shi2 zhi3 lao3 ni2 zi3 。
- zhui1 zong1 qian1 zai3 hou4 ， wei4 yi4 jiao4 bi3 ci3 。
- qi2 zhi4 jian1 er2 gang1 ， qi2 fu1 ni4 er2 li3 。
- cheng2 hong2 qiu1 shui3 jing4 ， can3 dan4 mu4 shan1 zi3 。
- yao4 dang1 nu2 feng4 zhou4 ， he2 zhi3 you3 long2 wei3 。
- shen2 gong1 fu4 huang2 rang3 ， ren2 jian1 neng2 you3 ji3 。
- zhang1 hou2 jin1 gui1 yan4 ， bu2 te4 he2 shuo4 wei3 。
- shi2 nian2 zou3 ze2 lu4 ， bai3 wu4 jin4 kang1 bi3 。
- wei2 you3 qie4 zhong1 zhen1 ， zuo3 you4 pei4 shu1 shi3 。
- ming2 guang1 wei2 qi3 cao3 ， ci3 du2 chen2 ai1 li3 。
- jie1 wo3 fang1 zhu4 shu1 ， wa3 li4 zhu4 ta3 sui3 。
- yin1 qin2 gui4 ji2 jiu4 ， xu3 chuo4 tao2 hong2 zi3 。
- xue2 wen4 yi3 yi2 su2 ， qu3 she3 qi1 bu4 gui3 。
- ji2 wu4 he2 ke3 wang4 ， jian1 yu2 zhu1 ji4 si3 。

## 注释

## 译文

## 赏析
