---
id: xu-jing-heng-yi-zuo
title: 忆昨
titlePinyin: yi4 zuo2
titleSlug: yi-zuo
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨秋风时，持檄走东越。
- 棘围琐深严，莲塘漾空阔。
- 嘉与二三子，雄辩探理窟。
- 清尊日从容，高堂俯轩豁。
- 思家资善谑，望远严诗律。
- 海蚌割明莹，荆璞略玷缺。
- 双瞳眩丹青，万纸叠冰雪。
- 敢辞穷日力，要使驽骥别。
- 谁怜今夜里，还对中秋月。
- 当时席空阶，清影数毛髪。
- 杯盘已零乱，浩歌弥激烈。
- 朋从渺湖海，岁月苦飘忽。
- 穷阎抚往事，惊梦谁与说。
- 清砧送逸响，寒螀共幽咽。
- 旧游知谁在，想见宾筵设。
- 泠然广寒宫，共此白银阙。
- 题名满四壁，世路非一辙。
- 北轩风雨多，长恐银钩脱。

## 拼音
- yi4 zuo2 qiu1 feng1 shi2 ， chi2 xi2 zou3 dong1 yue4 。
- ji2 wei2 suo3 shen1 yan2 ， lian2 tang2 yang4 kong1 kuo4 。
- jia1 yu3 er4 san1 zi3 ， xiong2 bian4 tan4 li3 ku1 。
- qing1 zun1 ri4 cong2 rong2 ， gao1 tang2 fu3 xuan1 huo1 。
- si1 jia1 zi1 shan4 xue4 ， wang4 yuan3 yan2 shi1 lü4 。
- hai3 bang4 ge1 ming2 ying2 ， jing1 pu2 lüe4 dian4 que1 。
- shuang1 tong2 xuan4 dan1 qing1 ， wan4 zhi3 die2 bing1 xue3 。
- gan3 ci2 qiong2 ri4 li4 ， yao4 shi3 nu2 ji4 bie2 。
- shui2 lian2 jin1 ye4 li3 ， hai2 dui4 zhong1 qiu1 yue4 。
- dang1 shi2 xi2 kong1 jie1 ， qing1 ying3 shu4 mao2 fa4 。
- bei1 pan2 yi3 ling2 luan4 ， hao4 ge1 mi2 ji1 lie4 。
- peng2 cong2 miao3 hu2 hai3 ， sui4 yue4 ku3 piao1 hu1 。
- qiong2 yan2 fu3 wang3 shi4 ， jing1 meng4 shui2 yu3 shuo1 。
- qing1 zhen1 song4 yi4 xiang3 ， han2 jiang1 gong4 you1 yan4 。
- jiu4 you2 zhi1 shui2 zai4 ， xiang3 jian4 bin1 yan2 she4 。
- ling2 ran2 guang3 han2 gong1 ， gong4 ci3 bai2 yin2 que1 。
- ti2 ming2 man3 si4 bi4 ， shi4 lu4 fei1 yi4 zhe2 。
- bei3 xuan1 feng1 yu3 duo1 ， chang2 kong3 yin2 gou1 tuo1 。

## 注释

## 译文

## 赏析
