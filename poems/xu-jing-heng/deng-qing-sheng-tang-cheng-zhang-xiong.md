---
id: xu-jing-heng-deng-qing-sheng-tang-cheng-zhang-xiong
title: 登清胜堂呈长兄
titlePinyin: deng1 qing1 sheng4 tang2 cheng2 zhang3 xiong1
titleSlug: deng-qing-sheng-tang-cheng-zhang-xiong
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽居在山腰，斯堂近山顶。
- 松竹琐阴翳，轩窗辟光炯。
- 先生为题榜，醉墨重九鼎。
- 登临属秋半，揺落江山迥。
- 独鸟点晴空，斜阳乱帆影。
- 相将举网去，鸣榔尽渔艇。
- 含情寓毫端，羞澁对清景。
- 却忆初来时，积雪照高岭。
- 余香舞寒梅，芳意萌野杏。
- 英英座中客，玉树凌风并。
- 天涯叹沦落，谁使脱陷穽。
- 怆然抚陈迹，晓梦惊初醒。
- 年来饱经事，百念欲灰冷。
- 君恩等山岳，此意犹耿耿。
- 何当伸报効，万一免罪眚。
- 杖屦时往来，壶觞欲酩酊。
- 樊笼戢鸿鹄，末俗多蛙黾。
- 此心端不谬，余生亦何幸。
- 但恐主人瞋，尘沙污异境。

## 拼音
- you1 ju1 zai4 shan1 yao1 ， si1 tang2 jin4 shan1 ding3 。
- song1 zhu2 suo3 yin1 yi4 ， xuan1 chuang1 pi4 guang1 jiong3 。
- xian1 sheng1 wei4 ti2 bang3 ， zui4 mo4 chong2 jiu3 ding3 。
- deng1 lin2 shu3 qiu1 ban4 ， yao2 luo4 jiang1 shan1 jiong3 。
- du2 niao3 dian3 qing2 kong1 ， xie2 yang2 luan4 fan1 ying3 。
- xiang1 jiang1 ju3 wang3 qu4 ， ming2 lang2 jin4 yu2 ting3 。
- han2 qing2 yu4 hao2 duan1 ， xiu1 se4 dui4 qing1 jing3 。
- que4 yi4 chu1 lai2 shi2 ， ji1 xue3 zhao4 gao1 ling3 。
- yu2 xiang1 wu3 han2 mei2 ， fang1 yi4 meng2 ye3 xing4 。
- ying1 ying1 zuo4 zhong1 ke4 ， yu4 shu4 ling2 feng1 bing4 。
- tian1 ya2 tan4 lun2 luo4 ， shui2 shi3 tuo1 xian4 jing3 。
- chuang4 ran2 fu3 chen2 ji4 ， xiao3 meng4 jing1 chu1 xing3 。
- nian2 lai2 bao3 jing1 shi4 ， bai3 nian4 yu4 hui1 leng3 。
- jun1 en1 deng3 shan1 yue4 ， ci3 yi4 you2 geng3 geng3 。
- he2 dang1 shen1 bao4 xiao4 ， wan4 yi1 mian3 zui4 sheng3 。
- zhang4 ju4 shi2 wang3 lai2 ， hu2 shang1 yu4 ming3 ding1 。
- fan2 long2 ji2 hong2 hu2 ， mo4 su2 duo1 wa1 mian3 。
- ci3 xin1 duan1 bu2 miu4 ， yu2 sheng1 yi4 he2 xing4 。
- dan4 kong3 zhu3 ren2 chen1 ， chen2 sha1 wu1 yi4 jing4 。

## 注释

## 译文

## 赏析
