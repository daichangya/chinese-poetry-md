---
id: xu-jing-heng-shi-ping
title: 石屏
titlePinyin: shi2 ping2
titleSlug: shi-ping
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟我官永宁，天台祇兼驿。
- 如何三过雁，未省一投屐。
- 岂无谪仙梦，萧散到泉石。
- 亦有山中诗，淋漓堆醉墨。
- 当时巧酬唱，二左名藉藉。
- 戴子尔何为，十载名山客。
- 自言石桥下，醉耳惊霹雳。
- 石桥富孙子，一一粲珪璧。
- 希微小江山，妙尽丹青迹。
- 怜我逸少徒，念念岷峨适。
- 持此一拳许，已作千峰碧。
- 我生痴钝杀，两眼眩白黑。
- 尘埃浪奔走，簿领随戯剧。
- 何阶探道要，回首谢形役。
- 琴书载扁舟，归卧横塘侧。
- 天台何必到，去路饶荆棘。
- 端留石屏风，种种自可识。

## 拼音
- jie1 wo3 guan1 yong3 ning2 ， tian1 tai2 qi2 jian1 yi4 。
- ru2 he2 san1 guo4 yan4 ， wei4 sheng3 yi4 tou2 ji1 。
- qi3 wu2 zhe2 xian1 meng4 ， xiao1 san4 dao4 quan2 shi2 。
- yi4 you3 shan1 zhong1 shi1 ， lin2 li2 dui1 zui4 mo4 。
- dang1 shi2 qiao3 chou2 chang4 ， er4 zuo3 ming2 jie4 jie4 。
- dai4 zi3 er3 he2 wei4 ， shi2 zai3 ming2 shan1 ke4 。
- zi4 yan2 shi2 qiao2 xia4 ， zui4 er3 jing1 pi1 li4 。
- shi2 qiao2 fu4 sun1 zi0 ， yi1 yi1 can4 gui1 bi4 。
- xi1 wei1 xiao3 jiang1 shan1 ， miao4 jin4 dan1 qing1 ji4 。
- lian2 wo3 yi4 shao3 tu2 ， nian4 nian4 min2 e2 shi4 。
- chi2 ci3 yi4 quan2 xu3 ， yi3 zuo4 qian1 feng1 bi4 。
- wo3 sheng1 chi1 dun4 sha1 ， liang3 yan3 xuan4 bai2 hei1 。
- chen2 ai1 lang4 ben1 zou3 ， bo2 ling3 sui2 xi4 ju4 。
- he2 jie1 tan4 dao4 yao4 ， hui2 shou3 xie4 xing2 yi4 。
- qin2 shu1 zai3 pian1 zhou1 ， gui1 wo4 heng2 tang2 ce4 。
- tian1 tai2 he2 bi4 dao4 ， qu4 lu4 rao2 jing1 ji2 。
- duan1 liu2 shi2 ping2 feng1 ， zhong3 zhong3 zi4 ke3 shi2 。

## 注释

## 译文

## 赏析
