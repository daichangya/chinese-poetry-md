---
id: xu-jing-heng-qu-nian-dong-zhi-guo-min-qing-zai-zhi-you-gan
title: 去年冬至过闽清再至有感
titlePinyin: qu4 nian2 dong1 zhi4 guo4 min3 qing1 zai4 zhi4 you3 gan3
titleSlug: qu-nian-dong-zhi-guo-min-qing-zai-zhi-you-gan
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨初寓宿，黄宫萌一阳。
- 今我复来思，节物老春光。
- 浓阴付梅杏，青实久已甞。
- 翳翳轩窗日，几线如许长。
- 蜂儿饱储蜜，燕子已巢梁。
- 吏役秖扰扰，何术补民疮。
- 学古要施设，及时当自强。
- 光阴俯仰过，老矣徒慨慷。
- 挺挺彼苍官，生来傲冰霜。
- 端然阅荣谢，未觉岁月忙。

## 拼音
- yi4 zuo2 chu1 yu4 su4 ， huang2 gong1 meng2 yi4 yang2 。
- jin1 wo3 fu4 lai2 si1 ， jie2 wu4 lao3 chun1 guang1 。
- nong2 yin1 fu4 mei2 xing4 ， qing1 shi2 jiu3 yi3 chang2 。
- yi4 yi4 xuan1 chuang1 ri4 ， ji3 xian4 ru2 xu3 chang2 。
- feng1 er2 bao3 chu3 mi4 ， yan4 zi0 yi3 chao2 liang2 。
- li4 yi4 zhi3 rao3 rao3 ， he2 shu4 bu3 min2 chuang1 。
- xue2 gu3 yao4 shi1 she4 ， ji2 shi2 dang1 zi4 qiang2 。
- guang1 yin1 fu3 yang3 guo4 ， lao3 yi3 tu2 kai3 kang1 。
- ting3 ting3 bi3 cang1 guan1 ， sheng1 lai2 ao4 bing1 shuang1 。
- duan1 ran2 yue4 rong2 xie4 ， wei4 jue2 sui4 yue4 mang2 。

## 注释

## 译文

## 赏析
