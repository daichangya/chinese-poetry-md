---
id: xu-jing-heng-bai-sha-yi-diao-xin-shi
title: 白沙驿吊辛氏
titlePinyin: bai2 sha1 yi4 diao4 xin1 shi4
titleSlug: bai-sha-yi-diao-xin-shi
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剑溪激流湍，狠石森戈殳。
- 剑山皆壁立，小径千盘纡。
- 行人虽慎择，何者为夷涂。
- 我行岳滩上，短亭临路隅。
- 诗榜纷四壁，共伤辛氏姝。
- 辛公罢会稽，归舟挈妻孥。
- 惊涛触巨石，十掌一息殂。
- 唯公倚敝篷，脱命颠沛余。
- 泥沙污玉质，波澜漾罗襦。
- 草木为惨淡，鸥凫亦惊呼。
- 娇魂逐流水，散漫何所如。
- 遗骸不尽获，亦有葬江鱼。
- 千金不垂堂，覆辙戒后车。
- 尔死今四纪，曾无复沦胥。
- 是身等浮云，变灭只斯须。
- 在物苟有益，宁辞死非辜。
- 沉江耻谗国，人皆笑三闾。
- 杀身以成仁，圣言良不诬。
- 溺死岂尔志，庸知非良图。
- 纷纷殖已利，感叹独踌躇。

## 拼音
- jian4 xi1 ji1 liu2 tuan1 ， hen3 shi2 sen1 ge1 shu1 。
- jian4 shan1 jie1 bi4 li4 ， xiao3 jing4 qian1 pan2 yu1 。
- xing2 ren2 sui1 shen4 ze2 ， he2 zhe3 wei4 yi2 tu2 。
- wo3 xing2 yue4 tan1 shang4 ， duan3 ting2 lin2 lu4 yu2 。
- shi1 bang3 fen1 si4 bi4 ， gong4 shang1 xin1 shi4 shu1 。
- xin1 gong1 ba4 hui4 ji1 ， gui1 zhou1 qie4 qi1 nu2 。
- jing1 tao1 chu4 ju4 shi2 ， shi2 zhang3 yi4 xi1 cu2 。
- wei2 gong1 yi3 bi4 peng2 ， tuo1 ming4 dian1 pei4 yu2 。
- ni2 sha1 wu1 yu4 zhi4 ， bo1 lan2 yang4 luo2 ru2 。
- cao3 mu4 wei4 can3 dan4 ， ou1 fu2 yi4 jing1 hu1 。
- jiao1 hun2 zhu2 liu2 shui3 ， san3 man4 he2 suo3 ru2 。
- yi2 hai2 bu2 jin4 huo4 ， yi4 you3 zang4 jiang1 yu2 。
- qian1 jin1 bu4 chui2 tang2 ， fu4 zhe2 jie4 hou4 che1 。
- er3 si3 jin1 si4 ji4 ， ceng2 wu2 fu4 lun2 xu1 。
- shi4 shen1 deng3 fu2 yun2 ， bian4 mie4 zhi1 si1 xu1 。
- zai4 wu4 gou3 you3 yi4 ， ning2 ci2 si3 fei1 gu1 。
- chen2 jiang1 chi3 chan2 guo2 ， ren2 jie1 xiao4 san1 lü2 。
- sha1 shen1 yi3 cheng2 ren2 ， sheng4 yan2 liang2 bu4 wu1 。
- ni4 si3 qi3 er3 zhi4 ， yong1 zhi1 fei1 liang2 tu2 。
- fen1 fen1 zhi2 yi3 li4 ， gan3 tan4 du2 chou2 chu2 。

## 注释

## 译文

## 赏析
