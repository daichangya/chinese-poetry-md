---
id: xu-jing-heng-ji-zuo-si-shi
title: 寄左四十
titlePinyin: ji4 zuo3 si4 shi2
titleSlug: ji-zuo-si-shi
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小左真奇才，童穉已颖悟。
- 读书一十年，胸臆日充饇。
- 时时吐所有，落笔不肯住。
- 长江呑巨壑，白日破昏雾。
- 雄辞何纵横，妙理争发露。
- 骅骝始汗血，万里犹顷步。
- 嗟嗟驽骀辈，安用苦猜妬。
- 而我何为者，江海久飘寓。
- 得子稠人中，磊落真瑜璐。
- 文章岂易工，识者尤难遇。
- 哀弦有三叹，要非俗所谕。
- 往还几岁月，会面辄忘去。
- 萧条抱膝吟，浩荡登高赋。
- 迷途子所怜，正我欲到处。
- 我观古人文，何曾事章句。
- 至音本澹泊，太羮异凡具。
- 君看桃李花，纷纷竞春莫。
- 终焉适众口，了不在红素。
- 子兮更深探，吾言亦其粗。

## 拼音
- xiao3 zuo3 zhen1 qi2 cai2 ， tong2 zhi4 yi3 ying3 wu4 。
- du2 shu1 yi1 shi2 nian2 ， xiong1 yi4 ri4 chong1 yu4 。
- shi2 shi2 tu3 suo3 you3 ， luo4 bi3 bu4 ken3 zhu4 。
- chang2 jiang1 tun1 ju4 he4 ， bai2 ri4 po4 hun1 wu4 。
- xiong2 ci2 he2 zong4 heng2 ， miao4 li3 zheng1 fa1 lu4 。
- hua2 liu2 shi3 han4 xue4 ， wan4 li3 you2 qing3 bu4 。
- jie1 jie1 nu2 dai4 bei4 ， an1 yong4 ku3 cai1 du4 。
- er2 wo3 he2 wei4 zhe3 ， jiang1 hai3 jiu3 piao1 yu4 。
- de2 zi3 chou2 ren2 zhong1 ， lei3 luo4 zhen1 yu2 lu4 。
- wen2 zhang1 qi3 yi4 gong1 ， shi2 zhe3 you2 nan2 yu4 。
- ai1 xian2 you3 san1 tan4 ， yao4 fei1 su2 suo3 yu4 。
- wang3 hai2 ji3 sui4 yue4 ， hui4 mian4 zhe2 wang4 qu4 。
- xiao1 tiao2 bao4 xi1 yin2 ， hao4 dang4 deng1 gao1 fu4 。
- mi2 tu2 zi3 suo3 lian2 ， zheng4 wo3 yu4 dao4 chu4 。
- wo3 guan1 gu3 ren2 wen2 ， he2 ceng2 shi4 zhang1 ju4 。
- zhi4 yin1 ben3 dan4 bo2 ， tai4 geng1 yi4 fan2 ju4 。
- jun1 kan4 tao2 li3 hua1 ， fen1 fen1 jing4 chun1 mo4 。
- zhong1 yan1 shi4 zhong4 kou3 ， liao3 bu2 zai4 hong2 su4 。
- zi3 xi1 geng4 shen1 tan4 ， wu2 yan2 yi4 qi2 cu1 。

## 注释

## 译文

## 赏析
