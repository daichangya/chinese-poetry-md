---
id: xu-jing-heng-dao-le-an-ji-yang-xian-cheng-shi-ke
title: 道乐安寄杨县丞时可
titlePinyin: dao4 le4 an1 ji4 yang2 xian4 cheng2 shi2 ke3
titleSlug: dao-le-an-ji-yang-xian-cheng-shi-ke
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 猗兰出众草，岁晚不可采。
- 幽幽涧底松，独立色不改。
- 成都有云昆，达识我所骇。
- 形骸判土木，轩冕那能浼。
- 端怀三釡养，尚赞百里宰。
- 人方笑渠聋，我独悲众瞆。
- 经行阊阖里，指述纷穉艾。
- 爱之不可见，暮色生寒霭。
- 一区已有宅，三径可无待。
- 他年归去来，垂白看戯彩。
- 林园日成趣，鸡犬亦自在。
- 回看是非塲，蛮触谁胜败。
- 收身要闲健，肯坐老病悔。
- 我亦钓横塘，相望渺云海。

## 拼音
- yi1 lan2 chu1 zhong4 cao3 ， sui4 wan3 bu4 ke3 cai3 。
- you1 you1 jian4 di3 song1 ， du2 li4 se4 bu4 gai3 。
- cheng2 du1 you3 yun2 kun1 ， da2 shi2 wo3 suo3 hai4 。
- xing2 hai2 pan4 tu3 mu4 ， xuan1 mian3 na4 neng2 mei3 。
- duan1 huai2 san1 fu3 yang3 ， shang4 zan4 bai3 li3 zai3 。
- ren2 fang1 xiao4 qu2 long2 ， wo3 du2 bei1 zhong4 gui4 。
- jing1 xing2 chang1 he2 li3 ， zhi3 shu4 fen1 zhi4 ai4 。
- ai4 zhi1 bu4 ke3 jian4 ， mu4 se4 sheng1 han2 ai3 。
- yi4 qu1 yi3 you3 zhai2 ， san1 jing4 ke3 wu2 dai4 。
- ta1 nian2 gui1 qu4 lai2 ， chui2 bai2 kan4 xi4 cai3 。
- lin2 yuan2 ri4 cheng2 qu4 ， ji1 quan3 yi4 zi4 zai4 。
- hui2 kan4 shi4 fei1 chang3 ， man2 chu4 shui2 sheng4 bai4 。
- shou1 shen1 yao4 xian2 jian4 ， ken3 zuo4 lao3 bing4 hui3 。
- wo3 yi4 diao4 heng2 tang2 ， xiang1 wang4 miao3 yun2 hai3 。

## 注释

## 译文

## 赏析
