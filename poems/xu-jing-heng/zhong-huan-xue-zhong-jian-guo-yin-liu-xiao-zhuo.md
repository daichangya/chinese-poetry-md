---
id: xu-jing-heng-zhong-huan-xue-zhong-jian-guo-yin-liu-xiao-zhuo
title: 仲焕雪中见过因留小酌
titlePinyin: zhong4 huan4 xue3 zhong1 jian4 guo4 yin1 liu2 xiao3 zhuo2
titleSlug: zhong-huan-xue-zhong-jian-guo-yin-liu-xiao-zhuo
author: 许景衡
authorPinyin: xu3 jing3 heng2
authorSlug: xu-jing-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阳复日虽长，岁暮气犹惨。
- 马曹縻管库，兀坐长战颔。
- 岂无红罏炭，欲取终不敢。
- 亦有兵厨酒，只指弗容染。
- 蹉跎为禄仕，黾勉从吏检。
- 晨趋析毫分，暮色俄黯黮。
- 天公复衒巧，六出纷如糁。
- 自惭非安道，谁肯泛清剡。
- 慇懃绛帐客，竹舆甘顿撼。
- 可是乘兴来，正坐怜𡒄坎。
- 驼褐点白玉，乌帽从风飐。
- 长衢得廻驾，寒光照肝胆。
- 湿薪嘘白烟，孤灯袅红燄。
- 荒斋聊一笑，俗境洗瑕黡。
- 江梅写春意，粉面谁粧点。
- 疏影落清尊，劝人倾潋灔。
- 念君齐鲁秀，文字垂琬琰。
- 俛首江汉间，为人作模范。
- 府中多豪隽，渌水浮菡萏。
- 珍烹穷水陆，何独嗜昌歜。
- 仁圣今在御，威柄方亲揽。
- 君看盈尺瑞，端自天心感。
- 太平容冗散，万一逃汰贬。
- 追随有余日，相与乐闲淡。
- 人生随所遇，何者为夷险。
- 要当反自味，岂特甞橄榄。

## 拼音
- yang2 fu4 ri4 sui1 chang2 ， sui4 mu4 qi4 you2 can3 。
- ma3 cao2 mi2 guan3 ku4 ， wu4 zuo4 chang2 zhan4 han4 。
- qi3 wu2 hong2 lu2 tan4 ， yu4 qu3 zhong1 bu4 gan3 。
- yi4 you3 bing1 chu2 jiu3 ， zhi1 zhi3 fu2 rong2 ran3 。
- cuo1 tuo2 wei4 lu4 shi4 ， mian3 mian3 cong2 li4 jian3 。
- chen2 qu1 xi1 hao2 fen1 ， mu4 se4 e2 an4 dan4 。
- tian1 gong1 fu4 xuan4 qiao3 ， liu4 chu1 fen1 ru2 shen1 。
- zi4 can2 fei1 an1 dao4 ， shui2 ken3 fan4 qing1 yan3 。
- yin1 qin2 jiang4 zhang4 ke4 ， zhu2 yu2 gan1 dun4 han4 。
- ke3 shi4 cheng2 xing4 lai2 ， zheng4 zuo4 lian2 𡒄 kan3 。
- tuo2 he4 dian3 bai2 yu4 ， wu1 mao4 cong2 feng1 zhan3 。
- chang2 qu2 de2 hui2 jia4 ， han2 guang1 zhao4 gan1 dan3 。
- shi1 xin1 xu1 bai2 yan1 ， gu1 deng1 niao3 hong2 yan4 。
- huang1 zhai1 liao2 yi2 xiao4 ， su2 jing4 xi3 xia2 yan3 。
- jiang1 mei2 xie3 chun1 yi4 ， fen3 mian4 shui2 zhuang1 dian3 。
- shu1 ying3 luo4 qing1 zun1 ， quan4 ren2 qing1 lian4 yan4 。
- nian4 jun1 qi2 lu3 xiu4 ， wen2 zi4 chui2 wan3 yan3 。
- fu3 shou3 jiang1 han4 jian1 ， wei4 ren2 zuo4 mo2 fan4 。
- fu3 zhong1 duo1 hao2 jun4 ， lu4 shui3 fu2 han4 dan4 。
- zhen1 peng1 qiong2 shui3 lu4 ， he2 du2 shi4 chang1 chu4 。
- ren2 sheng4 jin1 zai4 yu4 ， wei1 bing3 fang1 qin1 lan3 。
- jun1 kan4 ying2 chi3 rui4 ， duan1 zi4 tian1 xin1 gan3 。
- tai4 ping2 rong2 rong3 san4 ， wan4 yi1 tao2 tai4 bian3 。
- zhui1 sui2 you3 yu2 ri4 ， xiang1 yu3 le4 xian2 dan4 。
- ren2 sheng1 sui2 suo3 yu4 ， he2 zhe3 wei4 yi2 xian3 。
- yao4 dang1 fan3 zi4 wei4 ， qi3 te4 chang2 gan3 lan3 。

## 注释

## 译文

## 赏析
