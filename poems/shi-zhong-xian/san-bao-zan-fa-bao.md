---
id: shi-zhong-xian-san-bao-zan-fa-bao
title: 三宝赞 法宝
titlePinyin: san1 bao3 zan4   fa3 bao3
titleSlug: san-bao-zan-fa-bao
author: 释重显
authorPinyin: shi4 zhong4 xian3
authorSlug: shi-zhong-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 后得智生功德聚，大悲留演润禽鱼。
- 贯花虽自科千品，标月还归理一如。
- 过量劫应期广布，刹那心合未忘书。
- 四衢道内抛红焰，五欲波中绽白蕖。
- 排斥众魔登寿域，引携诸子下安车。
- 义天星象荧荧也，辞海波澜浩浩欤。
- 违背此恩难拯拔，遭逢末世岂踌躇。
- 闻来半偈须相敩，惜去全身莫共居。
- 飞辩恨曾亏激问，颐幽欣且免长嘘。
- 生生顶奉辉心镜，廓照尘劳信有余。

## 拼音
- hou4 de2 zhi4 sheng1 gong1 de2 ju4 ， da4 bei1 liu2 yan3 run4 qin2 yu2 。
- guan4 hua1 sui1 zi4 ke1 qian1 pin3 ， biao1 yue4 hai2 gui1 li3 yi4 ru2 。
- guo4 liang4 jie2 ying4 qi1 guang3 bu4 ， cha4 na4 xin1 he2 wei4 wang4 shu1 。
- si4 qu2 dao4 nei4 pao1 hong2 yan4 ， wu3 yu4 bo1 zhong1 zhan4 bai2 qu2 。
- pai2 chi4 zhong4 mo2 deng1 shou4 yu4 ， yin3 xie2 zhu1 zi3 xia4 an1 che1 。
- yi4 tian1 xing1 xiang4 ying2 ying2 ye3 ， ci2 hai3 bo1 lan2 hao4 hao4 yu2 。
- wei2 bei4 ci3 en1 nan2 zheng3 ba2 ， zao1 feng2 mo4 shi4 qi3 chou2 chu2 。
- wen2 lai2 ban4 ji4 xu1 xiang1 xiao4 ， xi1 qu4 quan2 shen1 mo4 gong4 ju1 。
- fei1 bian4 hen4 ceng2 kui1 ji1 wen4 ， yi2 you1 xin1 qie3 mian3 chang2 xu1 。
- sheng1 sheng1 ding3 feng4 hui1 xin1 jing4 ， kuo4 zhao4 chen2 lao2 xin4 you3 yu2 。

## 注释

## 译文

## 赏析
