---
id: shi-zhong-xian-chun-feng-ci-ji-wu-wei-shi-mi-xiao
title: 春风辞寄武威石秘校
titlePinyin: chun1 feng1 ci2 ji4 wu3 wei1 shi2 mi4 xiao4
titleSlug: chun-feng-ci-ji-wu-wei-shi-mi-xiao
author: 释重显
authorPinyin: shi4 zhong4 xian3
authorSlug: shi-zhong-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风何萧萧，和雨复兼雪。
- 坼花功未深，偃草势曾烈。
- 毗城痴爱老，怯寒对清拙。
- 襄岩影响士，难御同孤劣。
- 鼇峰人不来，柴门亦休闭。
- 松头栗鼠下，时把藤床囓。
- 庭际霜禽归，屡啄雪钱缺。
- 一旦春风息，暖日生林樾。
- 幽径磐百上，拄筇行且歇。
- 无弦兮莫弹，有语兮存舌。
- 冷落流水声，古之若为说。
- 凋残早梅树，今之若为别。
- 俯仰身力轻，翻忆春风切。
- 为吾吹却尘，欲革分岐辙。
- 为吾吹却云，欲问辽空月。
- 不知天地间，堪为谁交结。

## 拼音
- chun1 feng1 he2 xiao1 xiao1 ， he2 yu3 fu4 jian1 xue3 。
- che4 hua1 gong1 wei4 shen1 ， yan3 cao3 shi4 ceng2 lie4 。
- pi2 cheng2 chi1 ai4 lao3 ， qie4 han2 dui4 qing1 zhuo1 。
- xiang1 yan2 ying3 xiang3 shi4 ， nan2 yu4 tong2 gu1 lie4 。
- ao2 feng1 ren2 bu4 lai2 ， chai2 men2 yi4 xiu1 bi4 。
- song1 tou2 li4 shu3 xia4 ， shi2 ba3 teng2 chuang2 nie4 。
- ting2 ji4 shuang1 qin2 gui1 ， lü3 zhuo2 xue3 qian2 que1 。
- yi2 dan4 chun1 feng1 xi1 ， nuan3 ri4 sheng1 lin2 yue4 。
- you1 jing4 pan2 bai3 shang4 ， zhu3 qiong2 xing2 qie3 xie1 。
- wu2 xian2 xi1 mo4 tan2 ， you3 yu3 xi1 cun2 she2 。
- leng3 luo4 liu2 shui3 sheng1 ， gu3 zhi1 ruo4 wei4 shuo1 。
- diao1 can2 zao3 mei2 shu4 ， jin1 zhi1 ruo4 wei4 bie2 。
- fu3 yang3 shen1 li4 qing1 ， fan1 yi4 chun1 feng1 qie4 。
- wei4 wu2 chui1 que4 chen2 ， yu4 ge2 fen1 qi2 zhe2 。
- wei4 wu2 chui1 que4 yun2 ， yu4 wen4 liao2 kong1 yue4 。
- bu4 zhi1 tian1 di4 jian1 ， kan1 wei4 shui2 jiao1 jie2 。

## 注释

## 译文

## 赏析
