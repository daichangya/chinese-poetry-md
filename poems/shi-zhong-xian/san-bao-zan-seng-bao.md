---
id: shi-zhong-xian-san-bao-zan-seng-bao
title: 三宝赞 僧宝
titlePinyin: san1 bao3 zan4   seng1 bao3
titleSlug: san-bao-zan-seng-bao
author: 释重显
authorPinyin: shi4 zhong4 xian3
authorSlug: shi-zhong-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方袍圆顶义何宣，续焰千灯岂小缘。
- 花雨座前犹滞相，虎驯庵畔尚稽诠。
- 岩栖冢宿难依望，鹤貌云心迥洒然。
- 宝杖夜鸣寒峤月，铜瓶秋潄碧潭烟。
- 名标练若澄諠猾，迹念昏衢警睡眠。
- 林下雅为方外客，人间堪作火中莲。
- 情高不是超三际，道在非同入四禅。
- 浮世勉谁知逝水，深峰甘自聼飞泉。
- 苾𫇴草馥僧祇后，玳瑁盂传古佛先。
- 珍重觉皇有真子，坤维高步列金田。

## 拼音
- fang1 pao2 yuan2 ding3 yi4 he2 xuan1 ， xu4 yan4 qian1 deng1 qi3 xiao3 yuan2 。
- hua1 yu3 zuo4 qian2 you2 zhi4 xiang1 ， hu3 xun4 an1 pan4 shang4 ji1 quan2 。
- yan2 qi1 zhong3 su4 nan2 yi1 wang4 ， he4 mao4 yun2 xin1 jiong3 sa3 ran2 。
- bao3 zhang4 ye4 ming2 han2 qiao2 yue4 ， tong2 ping2 qiu1 shu4 bi4 tan2 yan1 。
- ming2 biao1 lian4 ruo4 cheng2 xuan1 hua2 ， ji4 nian4 hun1 qu2 jing3 shui4 mian2 。
- lin2 xia4 ya3 wei4 fang1 wai4 ke4 ， ren2 jian1 kan1 zuo4 huo3 zhong1 lian2 。
- qing2 gao1 bu2 shi4 chao1 san1 ji4 ， dao4 zai4 fei1 tong2 ru4 si4 chan2 。
- fu2 shi4 mian3 shui2 zhi1 shi4 shui3 ， shen1 feng1 gan1 zi4 ting1 fei1 quan2 。
- bi4 𫇴 cao3 fu4 seng1 qi2 hou4 ， dai4 mao4 yu2 chuan2 gu3 fo2 xian1 。
- zhen1 zhong4 jue2 huang2 you3 zhen1 zi3 ， kun1 wei2 gao1 bu4 lie4 jin1 tian2 。

## 注释

## 译文

## 赏析
