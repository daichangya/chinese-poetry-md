---
id: wu-fei-wen-tong-geng-bu-xing-you-gan
title: 闻同庚不幸有感
titlePinyin: wen2 tong2 geng1 bu2 xing4 you3 gan3
titleSlug: wen-tong-geng-bu-xing-you-gan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生甲申岁，同岁知几人。
- 十中无一在，使我涕陨巾。
- 尝试屈指数，谁登要路津。
- 不过五六辈，踪迹半已陈。
- 其一最先达，进为国大臣。
- 宠荣无与比，近亦以讣闻。
- 顾我何为者，本是陇亩民。
- 持橐已过分，寿更近七旬。
- 独恨苦拘缚，归志不得申。
- 天复放我归，遂此自由身。
- 湖山堪寓目，风月足怡神。
- 有花我共醉，有鸟助我吟。
- 若不自娱乐，开口对芳辰。
- 却恐泉下客，笑我浪苦辛。
- 虽生亦何益，徒负百年春。

## 拼音
- wo3 sheng1 jia3 shen1 sui4 ， tong2 sui4 zhi1 ji3 ren2 。
- shi2 zhong1 wu2 yi2 zai4 ， shi3 wo3 ti4 yun3 jin1 。
- chang2 shi4 qu1 zhi3 shu4 ， shui2 deng1 yao4 lu4 jin1 。
- bu2 guo4 wu3 liu4 bei4 ， zong1 ji4 ban4 yi3 chen2 。
- qi2 yi1 zui4 xian1 da2 ， jin4 wei4 guo2 da4 chen2 。
- chong3 rong2 wu2 yu3 bi3 ， jin4 yi4 yi3 fu4 wen2 。
- gu4 wo3 he2 wei4 zhe3 ， ben3 shi4 long3 mu3 min2 。
- chi2 tuo2 yi3 guo4 fen4 ， shou4 geng4 jin4 qi1 xun2 。
- du2 hen4 ku3 ju1 fu4 ， gui1 zhi4 bu4 de2 shen1 。
- tian1 fu4 fang4 wo3 gui1 ， sui4 ci3 zi4 you2 shen1 。
- hu2 shan1 kan1 yu4 mu4 ， feng1 yue4 zu2 yi2 shen2 。
- you3 hua1 wo3 gong4 zui4 ， you3 niao3 zhu4 wo3 yin2 。
- ruo4 bu2 zi4 yu2 le4 ， kai1 kou3 dui4 fang1 chen2 。
- que4 kong3 quan2 xia4 ke4 ， xiao4 wo3 lang4 ku3 xin1 。
- sui1 sheng1 yi4 he2 yi4 ， tu2 fu4 bai3 nian2 chun1 。

## 注释

## 译文

## 赏析
