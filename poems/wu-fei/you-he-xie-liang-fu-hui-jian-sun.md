---
id: wu-fei-you-he-xie-liang-fu-hui-jian-sun
title: 又和谢良辅惠箭笋
titlePinyin: you4 he2 xie4 liang2 fu3 hui4 jian4 sun3
titleSlug: you-he-xie-liang-fu-hui-jian-sun
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卜得幽居山绕屋，四围景物何纷鬰。
- 门前掩映百垂杨，墙里回环万修竹。
- 风来花气竞薰人，日出鸟声浑满谷。
- 簷前花树尽堪攀，砌下清泉常可掬。
- 暮年得此复何求，但闭柴荆理松菊。
- 客至草草具杯盘，随分烹炮荐鱼肉。
- 野人颇厌近腥膻，长苦春蔬餐不足。
- 固知竹箭已抽萌，玉筯琼簪破苔绿。
- 非君好事远寄将，安得今朝充我腹。
- 礼勤意厚已难当，仍出长篇相付嘱。
- 嗟予朴拙岂知诗，祇觉珠玑照双目。
- 朝吟夕咏自忘疲，虽欲安眠眠不熟。
- 起来烂煮饱枯肠，尽却韭葅并豆粥。
- 人生嗜好固不同，此味定知人共欲。
- 第惭作报乏琼瑶，恶语虽多漫盈牍。

## 拼音
- bu3 de2 you1 ju1 shan1 rao4 wu1 ， si4 wei2 jing3 wu4 he2 fen1 yu4 。
- men2 qian2 yan3 ying4 bai3 chui2 yang2 ， qiang2 li3 hui2 huan2 wan4 xiu1 zhu2 。
- feng1 lai2 hua1 qi4 jing4 xun1 ren2 ， ri4 chu1 niao3 sheng1 hun2 man3 gu3 。
- yan2 qian2 hua1 shu4 jin4 kan1 pan1 ， qi4 xia4 qing1 quan2 chang2 ke3 ju1 。
- mu4 nian2 de2 ci3 fu4 he2 qiu2 ， dan4 bi4 chai2 jing1 li3 song1 ju2 。
- ke4 zhi4 cao3 cao3 ju4 bei1 pan2 ， sui2 fen1 peng1 pao4 jian4 yu2 rou4 。
- ye3 ren2 po1 yan4 jin4 xing1 shan1 ， chang2 ku3 chun1 shu1 can1 bu4 zu2 。
- gu4 zhi1 zhu2 jian4 yi3 chou1 meng2 ， yu4 zhu4 qiong2 zan1 po4 tai2 lü4 。
- fei1 jun1 hao3 shi4 yuan3 ji4 jiang1 ， an1 de2 jin1 chao2 chong1 wo3 fu4 。
- li3 qin2 yi4 hou4 yi3 nan2 dang1 ， reng2 chu1 chang2 pian1 xiang1 fu4 zhu3 。
- jie1 yu3 pu3 zhuo1 qi3 zhi1 shi1 ， qi2 jue2 zhu1 ji1 zhao4 shuang1 mu4 。
- chao2 yin2 xi1 yong3 zi4 wang4 pi2 ， sui1 yu4 an1 mian2 mian2 bu4 shu2 。
- qi3 lai2 lan4 zhu3 bao3 ku1 chang2 ， jin4 que4 jiu3 zu1 bing4 dou4 zhou1 。
- ren2 sheng1 shi4 hao4 gu4 bu4 tong2 ， ci3 wei4 ding4 zhi1 ren2 gong4 yu4 。
- di4 can2 zuo4 bao4 fa2 qiong2 yao2 ， e4 yu3 sui1 duo1 man4 ying2 du2 。

## 注释

## 译文

## 赏析
