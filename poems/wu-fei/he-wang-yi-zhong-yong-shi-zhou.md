---
id: wu-fei-he-wang-yi-zhong-yong-shi-zhou
title: 和王夷仲咏施粥
titlePinyin: he2 wang2 yi2 zhong4 yong3 shi1 zhou1
titleSlug: he-wang-yi-zhong-yong-shi-zhou
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊昔岂无旱，赫日流金石。
- 伊昔岂无水，巨浸连天白。
- 未若去岁风，飘忽几终夕。
- 时方属新秋，稻子半黄赤。
- 倏然卷地来，一扫不遗力。
- 但觉田亩空，不见仓箱积。
- 余祸及吾民，来春有饥色。
- 巡门粥妻子，不足充贵籴。
- 往往成流离，有家归不得。
- 我方还里闾，正值此艰厄。
- 有心怀拯救，不寐欲通昔。
- 念无捐廪人，此意空愤激。
- 民饥犹己饥，吾宁忍独食。
- 作糜倒瓶粟，恨不及九百。
- 纠合族与隣，乐从有吾叔。
- 岂但一时利，永作他年额。
- 要令里中人，自此长饱德。
- 虽或有凶年，不复更他适。
- 郑罕与宋乐，未足为匹敌。
- 施厚报必丰，会须看他日。

## 拼音
- yi1 xi1 qi3 wu2 han4 ， he4 ri4 liu2 jin1 shi2 。
- yi1 xi1 qi3 wu2 shui3 ， ju4 jin4 lian2 tian1 bai2 。
- wei4 ruo4 qu4 sui4 feng1 ， piao1 hu1 ji3 zhong1 xi1 。
- shi2 fang1 shu3 xin1 qiu1 ， dao4 zi3 ban4 huang2 chi4 。
- shu1 ran2 juan4 di4 lai2 ， yi4 sao3 bu4 yi2 li4 。
- dan4 jue2 tian2 mu3 kong1 ， bu2 jian4 cang1 xiang1 ji1 。
- yu2 huo4 ji2 wu2 min2 ， lai2 chun1 you3 ji1 se4 。
- xun2 men2 zhou1 qi1 zi3 ， bu4 zu2 chong1 gui4 di2 。
- wang3 wang3 cheng2 liu2 li2 ， you3 jia1 gui1 bu4 de2 。
- wo3 fang1 hai2 li3 lü2 ， zheng4 zhi2 ci3 jian1 e4 。
- you3 xin1 huai2 zheng3 jiu4 ， bu2 mei4 yu4 tong1 xi1 。
- nian4 wu2 juan1 lin3 ren2 ， ci3 yi4 kong1 fen4 ji1 。
- min2 ji1 you2 ji3 ji1 ， wu2 ning2 ren3 du2 shi2 。
- zuo4 mi2 dao3 ping2 su4 ， hen4 bu4 ji2 jiu3 bai3 。
- jiu1 he2 zu2 yu3 lin2 ， le4 cong2 you3 wu2 shu1 。
- qi3 dan4 yi4 shi2 li4 ， yong3 zuo4 ta1 nian2 e2 。
- yao4 ling4 li3 zhong1 ren2 ， zi4 ci3 chang2 bao3 de2 。
- sui1 huo4 you3 xiong1 nian2 ， bu2 fu4 geng4 ta1 shi4 。
- zheng4 han3 yu3 song4 le4 ， wei4 zu2 wei4 pi3 di2 。
- shi1 hou4 bao4 bi4 feng1 ， hui4 xu1 kan4 ta1 ri4 。

## 注释

## 译文

## 赏析
