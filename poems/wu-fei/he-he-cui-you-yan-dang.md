---
id: wu-fei-he-he-cui-you-yan-dang
title: 和何倅游雁荡
titlePinyin: he2 he2 cui4 you2 yan4 dang4
titleSlug: he-he-cui-you-yan-dang
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何侯富词藻，能赋兼能诗。
- 百篇辈李白，十稔嗤左思。
- 搜奇抉灵怪，造化不能私。
- 每为山水游，锦囊随所之。
- 雁荡閟神秀，鬼物潜司𪩘。
- 开林发幽隠，肇自兴国时。
- 高岩耸崷崒，列岫森瑰奇。
- 龙湫神光异，龙鼻灵液滋。
- 天柱万仞立，冰帘千丈垂。
- 羡君沿檄来，暇日遂遍窥。
- 兴随佳处发，景与高情宜。
- 留步欣有得，过眼光如遗。
- 乘寒蹑危磴，跻险攀樛枝。
- 雅有许询兴，心形不知疲。
- 我渐动拘俗，薄宦方栖迟。
- 恨君为此行，不获相追随。
- 平生爱山心，自视如调饥。
- 寻幽傥有路，初不问险夷。
- 几欲老山间，便将云衲披。
- 顷幸官是邑，柴车日载驰。
- 列贤不暂舍，游燕必于斯。
- 每欲状奇怪，苦乏幼妇词。
- 千岩与万壑，胸中徒自知。
- 别来岁月久，况复逢艰危。
- 兹虽值平时，老大无所施。
- 今观君所赋，妙境俱在兹。
- 慨然想云壑，应不谓我欺。
- 会当寻旧游，重与同襟期。

## 拼音
- he2 hou2 fu4 ci2 zao3 ， neng2 fu4 jian1 neng2 shi1 。
- bai3 pian1 bei4 li3 bai2 ， shi2 ren3 chi1 zuo3 si1 。
- sou1 qi2 jue2 ling2 guai4 ， zao4 hua4 bu4 neng2 si1 。
- mei3 wei4 shan1 shui3 you2 ， jin3 nang2 sui2 suo3 zhi1 。
- yan4 dang4 bi4 shen2 xiu4 ， gui3 wu4 qian2 si1 yan3 。
- kai1 lin2 fa1 you1 yin3 ， zhao4 zi4 xing1 guo2 shi2 。
- gao1 yan2 song3 qiu2 zu2 ， lie4 xiu4 sen1 gui1 qi2 。
- long2 qiu1 shen2 guang1 yi4 ， long2 bi2 ling2 ye4 zi1 。
- tian1 zhu4 wan4 ren4 li4 ， bing1 lian2 qian1 zhang4 chui2 。
- xian4 jun1 yan2 xi2 lai2 ， xia2 ri4 sui4 bian4 kui1 。
- xing1 sui2 jia1 chu4 fa1 ， jing3 yu3 gao1 qing2 yi2 。
- liu2 bu4 xin1 you3 de2 ， guo4 yan3 guang1 ru2 yi2 。
- cheng2 han2 nie4 wei1 deng4 ， ji1 xian3 pan1 jiu1 zhi1 。
- ya3 you3 xu3 xun2 xing1 ， xin1 xing2 bu4 zhi1 pi2 。
- wo3 jian4 dong4 ju1 su2 ， bao2 huan4 fang1 qi1 chi2 。
- hen4 jun1 wei4 ci3 xing2 ， bu2 huo4 xiang1 zhui1 sui2 。
- ping2 sheng1 ai4 shan1 xin1 ， zi4 shi4 ru2 tiao2 ji1 。
- xun2 you1 tang3 you3 lu4 ， chu1 bu2 wen4 xian3 yi2 。
- ji3 yu4 lao3 shan1 jian1 ， bian4 jiang1 yun2 na4 pi1 。
- qing3 xing4 guan1 shi4 yi4 ， chai2 che1 ri4 zai3 chi2 。
- lie4 xian2 bu2 zan4 she4 ， you2 yan4 bi4 yu2 si1 。
- mei3 yu4 zhuang4 qi2 guai4 ， ku3 fa2 you4 fu4 ci2 。
- qian1 yan2 yu3 wan4 he4 ， xiong1 zhong1 tu2 zi4 zhi1 。
- bie2 lai2 sui4 yue4 jiu3 ， kuang4 fu4 feng2 jian1 wei1 。
- zi1 sui1 zhi2 ping2 shi2 ， lao3 da4 wu2 suo3 shi1 。
- jin1 guan1 jun1 suo3 fu4 ， miao4 jing4 ju4 zai4 zi1 。
- kai3 ran2 xiang3 yun2 he4 ， ying4 bu2 wei4 wo3 qi1 。
- hui4 dang1 xun2 jiu4 you2 ， zhong4 yu3 tong2 jin1 qi1 。

## 注释

## 译文

## 赏析
