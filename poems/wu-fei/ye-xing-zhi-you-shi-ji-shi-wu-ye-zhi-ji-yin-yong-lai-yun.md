---
id: wu-fei-ye-xing-zhi-you-shi-ji-shi-wu-ye-zhi-ji-yin-yong-lai-yun
title: 叶性之有诗纪十五夜之集因用来韵
titlePinyin: ye4 xing4 zhi1 you3 shi1 ji4 shi2 wu3 ye4 zhi1 ji2 yin1 yong4 lai2 yun4
titleSlug: ye-xing-zhi-you-shi-ji-shi-wu-ye-zhi-ji-yin-yong-lai-yun
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生重行乐，乐事古难全。
- 有如天边月，多阙还少圆。
- 又如牛女星，会合动经年。
- 今夕群贤集，定知非偶然。
- 顾我老多病，要路懒著鞭。
- 年年上章疏，只丐早归田。
- 頼天怜此意，得遂性所便。
- 归来小西湖，湖水清且涟。
- 吾庐在其上，可濯仍可沿。
- 一望兴无尽，十里开红莲。
- 风前波渺渺，雨后竹娟娟。
- 到此百念灭，已是卜终焉。
- 但恨乏胜侣，使我心悬悬。
- 今得与公辈，共上泛湖船。
- 载月娱清夜，同醉壶中天。
- 虽无管弦奏，虽无罗绮筵。
- 看此水与月，自足中圣贤。
- 况复座上客，尽如珠玉联。
- 其间有老匠，自旧称诗仙。
- 饮散出佳句，为我写由拳。
- 纪此一时胜，付与山水传。
- 合当风月夕，更结一笑缘。

## 拼音
- ren2 sheng1 zhong4 xing2 le4 ， le4 shi4 gu3 nan2 quan2 。
- you3 ru2 tian1 bian1 yue4 ， duo1 que1 hai2 shao3 yuan2 。
- you4 ru2 niu2 nü3 xing1 ， hui4 he2 dong4 jing1 nian2 。
- jin1 xi1 qun2 xian2 ji2 ， ding4 zhi1 fei1 ou3 ran2 。
- gu4 wo3 lao3 duo1 bing4 ， yao4 lu4 lan3 zhu4 bian1 。
- nian2 nian2 shang4 zhang1 shu1 ， zhi1 gai4 zao3 gui1 tian2 。
- lai4 tian1 lian2 ci3 yi4 ， de2 sui4 xing4 suo3 bian4 。
- gui1 lai2 xiao3 xi1 hu2 ， hu2 shui3 qing1 qie3 lian2 。
- wu2 lu2 zai4 qi2 shang4 ， ke3 zhuo2 reng2 ke3 yan2 。
- yi2 wang4 xing1 wu2 jin4 ， shi2 li3 kai1 hong2 lian2 。
- feng1 qian2 bo1 miao3 miao3 ， yu3 hou4 zhu2 juan1 juan1 。
- dao4 ci3 bai3 nian4 mie4 ， yi3 shi4 bu3 zhong1 yan1 。
- dan4 hen4 fa2 sheng4 lü3 ， shi3 wo3 xin1 xuan2 xuan2 。
- jin1 de2 yu3 gong1 bei4 ， gong4 shang4 fan4 hu2 chuan2 。
- zai3 yue4 yu2 qing1 ye4 ， tong2 zui4 hu2 zhong1 tian1 。
- sui1 wu2 guan3 xian2 zou4 ， sui1 wu2 luo2 qi3 yan2 。
- kan4 ci3 shui3 yu3 yue4 ， zi4 zu2 zhong1 sheng4 xian2 。
- kuang4 fu4 zuo4 shang4 ke4 ， jin4 ru2 zhu1 yu4 lian2 。
- qi2 jian1 you3 lao3 jiang4 ， zi4 jiu4 cheng1 shi1 xian1 。
- yin3 san4 chu1 jia1 ju4 ， wei4 wo3 xie3 you2 quan2 。
- ji4 ci3 yi4 shi2 sheng4 ， fu4 yu3 shan1 shui3 chuan2 。
- he2 dang1 feng1 yue4 xi1 ， geng4 jie2 yi2 xiao4 yuan2 。

## 注释

## 译文

## 赏析
