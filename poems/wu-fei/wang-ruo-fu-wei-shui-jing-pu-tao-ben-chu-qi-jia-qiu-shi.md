---
id: wu-fei-wang-ruo-fu-wei-shui-jing-pu-tao-ben-chu-qi-jia-qiu-shi
title: 王若夫谓水晶蒲萄本出其家求诗
titlePinyin: wang2 ruo4 fu1 wei4 shui3 jing1 pu2 tao2 ben3 chu1 qi2 jia1 qiu2 shi1
titleSlug: wang-ruo-fu-wei-shui-jing-pu-tao-ben-chu-qi-jia-qiu-shi
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家蒲萄天下奇，奴视百果何其卑。
- 种成满架日蕃衍，清似水晶甘若饴。
- 八月江南风日美，正是人家酒熟时。
- 盘中珍果有如此，谁数闽中生荔枝。
- 乡人歆艳竞分种，不过数年条已萎。
- 胡为君家植此树，阅岁数十如新移。
- 我闻尤物天所靳，盛衰颇与人相随。
- 君家令祖有贤行，一邑远近人争推。
- 少虽失身事刀笔，吏之操术皆耻为。
- 处心积虑人莫及，奉法循理古亦稀。
- 人与黄金目不视，身居暗室心不欺。
- 退处郊坰忍穷困，只教子孙为布衣。
- 天公无以表纯懿，特以此果先见贻。
- 其孙努力效儒业，表表颖出非常儿。
- 未壮果能立门户，直上蟾宫攀桂枝。
- 自余虽未登上第，亦已飞鸣到礼闱。
- 俱传清白守家训，端若此果光陆离。
- 今君既取以饷我，又复琢句形声诗。
- 愿君采折多酝酿，积千万石为酒池。
- 客来自此酌不竭，永永百年供寿巵。

## 拼音
- jun1 jia1 pu2 tao2 tian1 xia4 qi2 ， nu2 shi4 bai3 guo3 he2 qi2 bei1 。
- zhong3 cheng2 man3 jia4 ri4 fan1 yan3 ， qing1 si4 shui3 jing1 gan1 ruo4 yi2 。
- ba1 yue4 jiang1 nan2 feng1 ri4 mei3 ， zheng4 shi4 ren2 jia1 jiu3 shu2 shi2 。
- pan2 zhong1 zhen1 guo3 you3 ru2 ci3 ， shui2 shu4 min3 zhong1 sheng1 li4 zhi1 。
- xiang1 ren2 xin1 yan4 jing4 fen1 zhong3 ， bu2 guo4 shu4 nian2 tiao2 yi3 wei3 。
- hu2 wei4 jun1 jia1 zhi2 ci3 shu4 ， yue4 sui4 shu4 shi2 ru2 xin1 yi2 。
- wo3 wen2 you2 wu4 tian1 suo3 jin4 ， sheng4 shuai1 po1 yu3 ren2 xiang1 sui2 。
- jun1 jia1 ling4 zu3 you3 xian2 xing2 ， yi2 yi4 yuan3 jin4 ren2 zheng1 tui1 。
- shao3 sui1 shi1 shen1 shi4 dao1 bi3 ， li4 zhi1 cao1 shu4 jie1 chi3 wei4 。
- chu3 xin1 ji1 lü4 ren2 mo4 ji2 ， feng4 fa3 xun2 li3 gu3 yi4 xi1 。
- ren2 yu3 huang2 jin1 mu4 bu2 shi4 ， shen1 ju1 an4 shi4 xin1 bu4 qi1 。
- tui4 chu4 jiao1 jiong1 ren3 qiong2 kun4 ， zhi1 jiao4 zi3 sun1 wei4 bu4 yi1 。
- tian1 gong1 wu2 yi3 biao3 chun2 yi4 ， te4 yi3 ci3 guo3 xian1 jian4 yi2 。
- qi2 sun1 nu3 li4 xiao4 ru2 ye4 ， biao3 biao3 ying3 chu1 fei1 chang2 er2 。
- wei4 zhuang4 guo3 neng2 li4 men2 hu4 ， zhi2 shang4 chan2 gong1 pan1 gui4 zhi1 。
- zi4 yu2 sui1 wei4 deng1 shang4 di4 ， yi4 yi3 fei1 ming2 dao4 li3 wei2 。
- ju4 chuan2 qing1 bai2 shou3 jia1 xun4 ， duan1 ruo4 ci3 guo3 guang1 lu4 li2 。
- jin1 jun1 ji4 qu3 yi3 xiang3 wo3 ， you4 fu4 zhuo2 ju4 xing2 sheng1 shi1 。
- yuan4 jun1 cai3 zhe2 duo1 yun4 niang4 ， ji1 qian1 wan4 shi2 wei4 jiu3 chi2 。
- ke4 lai2 zi4 ci3 zhuo2 bu4 jie2 ， yong3 yong3 bai3 nian2 gong4 shou4 zhi1 。

## 注释

## 译文

## 赏析
