---
id: wu-fei-he-xu-shou-xi-xue
title: 和许守喜雪
titlePinyin: he2 xu3 shou3 xi3 xue3
titleSlug: he-xu-shou-xi-xue
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一夜飘琼屑，雕镌竟孰施。
- 主张归白帝，勾引自云师。
- 飞洒斜穿牖，连翩乱入池。
- 漫空疑柳絮，着树混梅枝。
- 月射光偏莹，风回势转危。
- 联华怜鹤发，耐冷羡冰肌。
- 万壑填将合，千林压欲垂。
- 拂簷轻似粉，绕砌白于脂。
- 公已齐高洁，吾方守钝迟。
- 共欣占嗣岁，仍喜没多歧。
- 政已腾民颂，忠宜结主知。
- 会看颁紫诏，早晚下丹墀。

## 拼音
- yi2 ye4 piao1 qiong2 xie4 ， diao1 juan1 jing4 shu2 shi1 。
- zhu3 zhang1 gui1 bai2 di4 ， gou1 yin3 zi4 yun2 shi1 。
- fei1 sa3 xie2 chuan1 you3 ， lian2 pian1 luan4 ru4 chi2 。
- man4 kong1 yi2 liu3 xu4 ， zhe0 shu4 hun4 mei2 zhi1 。
- yue4 she4 guang1 pian1 ying2 ， feng1 hui2 shi4 zhuan3 wei1 。
- lian2 hua2 lian2 he4 fa1 ， nai4 leng3 xian4 bing1 ji1 。
- wan4 he4 tian2 jiang1 he2 ， qian1 lin2 ya1 yu4 chui2 。
- fu2 yan2 qing1 si4 fen3 ， rao4 qi4 bai2 yu2 zhi1 。
- gong1 yi3 qi2 gao1 jie2 ， wu2 fang1 shou3 dun4 chi2 。
- gong4 xin1 zhan4 si4 sui4 ， reng2 xi3 mei2 duo1 qi2 。
- zheng4 yi3 teng2 min2 song4 ， zhong1 yi2 jie2 zhu3 zhi1 。
- hui4 kan4 ban1 zi3 zhao4 ， zao3 wan3 xia4 dan1 chi2 。

## 注释

## 译文

## 赏析
