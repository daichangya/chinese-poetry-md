---
id: wu-fei-song-dong-bo-yu-zao-chao-gai-zhi
title: 送董伯玉造朝改秩
titlePinyin: song4 dong3 bo2 yu4 zao4 chao2 gai3 zhi4
titleSlug: song-dong-bo-yu-zao-chao-gai-zhi
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 之子久言别，今秋忽此来。
- 访我湖山上，连月相追陪。
- 和诗动盈轴，举酒必尽罍。
- 使我增眼明，顿觉忘衰颓。
- 方将走山谷，乘兴共寻梅。
- 一笑坐花下，覆此黄金杯。
- 俄然告我去，遮路挽不回。
- 匆匆陈祖席，再豁怀抱开。
- 自古论治道，常患无人才。
- 如子虽寒素，万口称贤哉。
- 时运偶未至，半在困尘埃。
- 从今脱选调，宁复嗟淹回。
- 会见日千里，腾跃如龙媒。
- 愿言更努力，圣主方筑台。

## 拼音
- zhi1 zi3 jiu3 yan2 bie2 ， jin1 qiu1 hu1 ci3 lai2 。
- fang3 wo3 hu2 shan1 shang4 ， lian2 yue4 xiang4 zhui1 pei2 。
- he2 shi1 dong4 ying2 zhou2 ， ju3 jiu3 bi4 jin4 lei2 。
- shi3 wo3 zeng1 yan3 ming2 ， dun4 jue2 wang4 shuai1 tui2 。
- fang1 jiang1 zou3 shan1 gu3 ， cheng2 xing4 gong4 xun2 mei2 。
- yi2 xiao4 zuo4 hua1 xia4 ， fu4 ci3 huang2 jin1 bei1 。
- e2 ran2 gao4 wo3 qu4 ， zhe1 lu4 wan3 bu4 hui2 。
- cong1 cong1 chen2 zu3 xi2 ， zai4 huo1 huai2 bao4 kai1 。
- zi4 gu3 lun4 zhi4 dao4 ， chang2 huan4 wu2 ren2 cai2 。
- ru2 zi3 sui1 han2 su4 ， wan4 kou3 cheng1 xian2 zai1 。
- shi2 yun4 ou3 wei4 zhi4 ， ban4 zai4 kun4 chen2 ai1 。
- cong2 jin1 tuo1 xuan3 diao4 ， ning2 fu4 jie1 yan1 hui2 。
- hui4 jian4 ri4 qian1 li3 ， teng2 yue4 ru2 long2 mei2 。
- yuan4 yan2 geng4 nu3 li4 ， sheng4 zhu3 fang1 zhu4 tai2 。

## 注释

## 译文

## 赏析
