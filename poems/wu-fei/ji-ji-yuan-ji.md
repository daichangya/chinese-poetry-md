---
id: wu-fei-ji-ji-yuan-ji
title: 寄季元集
titlePinyin: ji4 ji4 yuan2 ji2
titleSlug: ji-ji-yuan-ji
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剑池有逸人，过我谈名理。
- 自谓出嚣尘，知足更知止。
- 高标拂烟云，雅志在山水。
- 既作陶渊明，且慕赤松子。
- 我方闻绪余，固已生欢喜。
- 正欲叩渊源，独恨未暇耳。
- 忽云桐柏山，此去甚密迩。
- 拟一往其间，寻真访遗址。
- 不久便可还，毕此玄妙旨。
- 一去寂无音，逢人问行李。
- 人言不复来，征车已西指。
- 反把游山屐，去踏长安市。
- 似闻稍留连，尚稽归故里。
- 未免傍人门，乞怜应忍耻。
- 纵使得美官，所丧亦多矣。
- 嗟哉人学仙，如君能有几。
- 冥鸿合高翔，不谓事乃尔。
- 徒有懒窝名，却入旋窝里。
- 始知听空言，未若观素履。
- 意者天爱君，要君行处是。
- 虑或成沈迷，败道自此始。
- 聊复小挠之，欲其全暮齿。
- 庶发坚固心，永无尘念起。

## 拼音
- jian4 chi2 you3 yi4 ren2 ， guo4 wo3 tan2 ming2 li3 。
- zi4 wei4 chu1 ao2 chen2 ， zhi1 zu2 geng4 zhi1 zhi3 。
- gao1 biao1 fu2 yan1 yun2 ， ya3 zhi4 zai4 shan1 shui3 。
- ji4 zuo4 tao2 yuan1 ming2 ， qie3 mu4 chi4 song1 zi3 。
- wo3 fang1 wen2 xu4 yu2 ， gu4 yi3 sheng1 huan1 xi3 。
- zheng4 yu4 kou4 yuan1 yuan2 ， du2 hen4 wei4 xia2 er3 。
- hu1 yun2 tong2 bai3 shan1 ， ci3 qu4 shen4 mi4 er3 。
- ni3 yi4 wang3 qi2 jian1 ， xun2 zhen1 fang3 yi2 zhi3 。
- bu4 jiu3 bian4 ke3 hai2 ， bi4 ci3 xuan2 miao4 zhi3 。
- yi2 qu4 ji4 wu2 yin1 ， feng2 ren2 wen4 xing2 li0 。
- ren2 yan2 bu2 fu4 lai2 ， zheng1 che1 yi3 xi1 zhi3 。
- fan3 ba3 you2 shan1 ji1 ， qu4 ta4 chang2 an1 shi4 。
- si4 wen2 shao1 liu2 lian2 ， shang4 ji1 gui1 gu4 li3 。
- wei4 mian3 bang4 ren2 men2 ， qi3 lian2 ying4 ren3 chi3 。
- zong4 shi3 de0 mei3 guan1 ， suo3 sang4 yi4 duo1 yi3 。
- jie1 zai1 ren2 xue2 xian1 ， ru2 jun1 neng2 you3 ji3 。
- ming2 hong2 he2 gao1 xiang2 ， bu2 wei4 shi4 nai3 er3 。
- tu2 you3 lan3 wo1 ming2 ， que4 ru4 xuan2 wo1 li3 。
- shi3 zhi1 ting1 kong1 yan2 ， wei4 ruo4 guan1 su4 lü3 。
- yi4 zhe3 tian1 ai4 jun1 ， yao4 jun1 xing2 chu4 shi4 。
- lü4 huo4 cheng2 shen3 mi2 ， bai4 dao4 zi4 ci3 shi3 。
- liao2 fu4 xiao3 nao2 zhi1 ， yu4 qi2 quan2 mu4 chi3 。
- shu4 fa1 jian1 gu4 xin1 ， yong3 wu2 chen2 nian4 qi3 。

## 注释

## 译文

## 赏析
