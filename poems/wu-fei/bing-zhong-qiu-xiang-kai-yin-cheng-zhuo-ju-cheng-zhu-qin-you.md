---
id: wu-fei-bing-zhong-qiu-xiang-kai-yin-cheng-zhuo-ju-cheng-zhu-qin-you
title: 病中秋香开因成拙句呈诸亲友
titlePinyin: bing4 zhong1 qiu1 xiang1 kai1 yin1 cheng2 zhuo1 ju4 cheng2 zhu1 qin1 you3
titleSlug: bing-zhong-qiu-xiang-kai-yin-cheng-zhuo-ju-cheng-zhu-qin-you
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙姿元自广寒来，分得天香长馥郁。
- 千古风流独占秋，一枝曾比昆山玉。
- 伊余老去百念灰，已是形骸如土木。
- 年年尚为此花狂，有似渊明偏爱菊。
- 坐中不可一日无，又似子猷真爱竹。
- 一从秋到天宇清，颇费梦思眠不熟。
- 凌晨便起探花枝，走遍荒园常仆仆。
- 可怪司秋失故常，时节已深花尚伏。
- 迨余抱病卧匡床，始报枝头缀金粟。
- 折来三嗅忽凄然，不觉泪珠悬两目。
- 天胡祇赋惜花心，不容享此看花福。
- 今年疾疢已如斯，来岁衰颓还可卜。
- 纵令牵强到花间，空使此心生不足。
- 不如等是趁西风，把花一扫还空谷。

## 拼音
- xian1 zi1 yuan2 zi4 guang3 han2 lai2 ， fen1 de0 tian1 xiang1 chang2 fu4 yu4 。
- qian1 gu3 feng1 liu2 du2 zhan4 qiu1 ， yi4 zhi1 ceng2 bi3 kun1 shan1 yu4 。
- yi1 yu2 lao3 qu4 bai3 nian4 hui1 ， yi3 shi4 xing2 hai2 ru2 tu3 mu4 。
- nian2 nian2 shang4 wei4 ci3 hua1 kuang2 ， you3 si4 yuan1 ming2 pian1 ai4 ju2 。
- zuo4 zhong1 bu4 ke3 yi2 ri4 wu2 ， you4 si4 zi3 you2 zhen1 ai4 zhu2 。
- yi4 cong2 qiu1 dao4 tian1 yu3 qing1 ， po1 fei4 meng4 si1 mian2 bu4 shu2 。
- ling2 chen2 bian4 qi3 tan4 hua1 zhi1 ， zou3 bian4 huang1 yuan2 chang2 pu2 pu2 。
- ke3 guai4 si1 qiu1 shi1 gu4 chang2 ， shi2 jie2 yi3 shen1 hua1 shang4 fu2 。
- dai4 yu2 bao4 bing4 wo4 kuang1 chuang2 ， shi3 bao4 zhi1 tou2 zhui4 jin1 su4 。
- zhe2 lai2 san1 xiu4 hu1 qi1 ran2 ， bu4 jue2 lei4 zhu1 xuan2 liang3 mu4 。
- tian1 hu2 qi2 fu4 xi1 hua1 xin1 ， bu4 rong2 xiang3 ci3 kan4 hua1 fu2 。
- jin1 nian2 ji2 chen4 yi3 ru2 si1 ， lai2 sui4 shuai1 tui2 hai2 ke3 bu3 。
- zong4 ling4 qian1 qiang3 dao4 hua1 jian1 ， kong1 shi3 ci3 xin1 sheng1 bu4 zu2 。
- bu4 ru2 deng3 shi4 chen4 xi1 feng1 ， ba3 hua1 yi4 sao3 hai2 kong1 gu3 。

## 注释

## 译文

## 赏析
