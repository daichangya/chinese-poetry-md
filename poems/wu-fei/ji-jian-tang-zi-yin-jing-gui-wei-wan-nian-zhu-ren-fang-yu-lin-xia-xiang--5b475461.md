---
id: wu-fei-ji-jian-tang-zi-yin-jing-gui-wei-wan-nian-zhu-ren-fang-yu-lin-xia-xiang--5b475461
title: 机简堂自隠静归为万年主人访余林下相与道旧因以述怀
titlePinyin: ji1 jian3 tang2 zi4 yin3 jing4 gui1 wei4 wan4 nian2 zhu3 ren2 fang3 yu2 lin2 xia4 xiang1 yu3 dao4 jiu4 yin1 yi3 shu4 huai2
titleSlug: ji-jian-tang-zi-yin-jing-gui-wei-wan-nian-zhu-ren-fang-yu-lin-xia-xiang--5b475461
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾乡本仙窟，石井尤奇特。
- 民物生其间，古来盖千亿。
- 惟师与我家，所居共阡陌。
- 少小初无殊，长乃分儒释。
- 术业虽不同，于道俱有得。
- 师为方外游，声价已籍籍。
- 象教久衰微，頼师振业席。
- 炉鞴与钳锤，信有弥天力。
- 果续佛慧命，作大善知识。
- 我虽登禁涂，无功亦无德。
- 但有忧国心，徒劳竟何益。
- 挂冠归林下，面亦无惭色。
- 知心独有师，相视笑莫逆。
- 每思共谈玄，倾倒此胸臆。
- 江浙遥相望，恨不生羽翼。
- 昨朝忽惠然，得得访泉石。
- 一见双眼明，欢喜几折屐。
- 第念我与师，彼此头颅白。
- 世路方艰难，老去合休息。
- 师既归故乡，不应复他适。
- 愿言却世缘，来伴我幽寂。
- 相看成二老，永为闾里式。

## 拼音
- wu2 xiang1 ben3 xian1 ku1 ， shi2 jing3 you2 qi2 te4 。
- min2 wu4 sheng1 qi2 jian1 ， gu3 lai2 gai4 qian1 yi4 。
- wei2 shi1 yu3 wo3 jia1 ， suo3 ju1 gong4 qian1 mo4 。
- shao3 xiao3 chu1 wu2 shu1 ， chang2 nai3 fen1 ru2 shi4 。
- shu4 ye4 sui1 bu4 tong2 ， yu2 dao4 ju4 you3 de2 。
- shi1 wei4 fang1 wai4 you2 ， sheng1 jia4 yi3 ji2 ji2 。
- xiang4 jiao4 jiu3 shuai1 wei1 ， lai4 shi1 zhen4 ye4 xi2 。
- lu2 bei4 yu3 qian2 chui2 ， xin4 you3 mi2 tian1 li4 。
- guo3 xu4 fo2 hui4 ming4 ， zuo4 da4 shan4 zhi1 shi0 。
- wo3 sui1 deng1 jin4 tu2 ， wu2 gong1 yi4 wu2 de2 。
- dan4 you3 you1 guo2 xin1 ， tu2 lao2 jing4 he2 yi4 。
- gua4 guan1 gui1 lin2 xia4 ， mian4 yi4 wu2 can2 se4 。
- zhi1 xin1 du2 you3 shi1 ， xiang1 shi4 xiao4 mo4 ni4 。
- mei3 si1 gong4 tan2 xuan2 ， qing1 dao3 ci3 xiong1 yi4 。
- jiang1 zhe4 yao2 xiang1 wang4 ， hen4 bu4 sheng1 yu3 yi4 。
- zuo2 chao2 hu1 hui4 ran2 ， de2 de2 fang3 quan2 shi2 。
- yi2 jian4 shuang1 yan3 ming2 ， huan1 xi3 ji3 zhe2 ji1 。
- di4 nian4 wo3 yu3 shi1 ， bi3 ci3 tou2 lu2 bai2 。
- shi4 lu4 fang1 jian1 nan2 ， lao3 qu4 he2 xiu1 xi0 。
- shi1 ji4 gui1 gu4 xiang1 ， bu2 ying4 fu4 ta1 shi4 。
- yuan4 yan2 que4 shi4 yuan2 ， lai2 ban4 wo3 you1 ji4 。
- xiang1 kan4 cheng2 er4 lao3 ， yong3 wei4 lü2 li3 shi4 。

## 注释

## 译文

## 赏析
