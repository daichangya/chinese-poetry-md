---
id: wu-fei-hu-shan-qian-xing
title: 湖山遣兴
titlePinyin: hu2 shan1 qian3 xing1
titleSlug: hu-shan-qian-xing
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我在小西湖，浩渺仍清旷。
- 大旱未尝枯，久雨亦不涨。
- 灌溉数千顷，无欠亦无长。
- 中有十里荷，花开密相傍。
- 疑若水仙游，波间张供帐。
- 既列万红粧，复陈千彩仗。
- 风细月明时，天香互飘荡。
- 纵有老画师，丹青难髣像。
- 我心如死灰，万事俱废忘。
- 独于此留情，曾不忘一饷。
- 日日绕岸行，踏破屐几緉。
- 无以寄幽怀，诛茅聊小创。
- 开窗面湖光，纳此无尽藏。
- 冀得日临赋，少效陶元亮。
- 用以偿素心，庶不孤雅尚。
- 每自谓生前，足可供酬唱。
- 偶未脱世缘，一出成牵强。
- 红尘四十年，白发三千丈。
- 劳力复劳心，时时婴拙恙。
- 梦寝到湖边，恨无缩地杖。
- 迨今始归休，挂冠老湖上。
- 坐看水中天，依然涵万象。
- 近树与远山，倒引还弥望。
- 惊湍泻两闸，飞瀑来千嶂。
- 沙头鸥鹭集，水面龟鱼漾。
- 似认旧主人，有意来相向。
- 时方夏初临，雨霁天风飏。
- 日影烘微云，水纹生细浪。
- 徘徊至夕阳，迤逦扁舟放。
- 恍觉此身轻，有如在昆阆。
- 我病虽不饮，亦为倾家酿。
- 酒酣逸兴来，怀抱益舒畅。
- 嗟我本寒儒，百种无一样。
- 晚有田与园，所得已过当。
- 今更享此湖，重惭逾分量。
- 是岂人之力，无乃天所贶。
- 惟是顽钝姿，年衰多俗状。
- 尘痕满衣襟，揽镜空感怆。
- 要当尽洗濯，见我本来相。
- 心迹喜双清，从人诧官况。

## 拼音
- wo3 zai4 xiao3 xi1 hu2 ， hao4 miao3 reng2 qing1 kuang4 。
- da4 han4 wei4 chang2 ku1 ， jiu3 yu3 yi4 bu4 zhang3 。
- guan4 gai4 shu4 qian1 qing3 ， wu2 qian4 yi4 wu2 chang2 。
- zhong1 you3 shi2 li3 he2 ， hua1 kai1 mi4 xiang1 bang4 。
- yi2 ruo4 shui3 xian1 you2 ， bo1 jian1 zhang1 gong4 zhang4 。
- ji4 lie4 wan4 hong2 zhuang1 ， fu4 chen2 qian1 cai3 zhang4 。
- feng1 xi4 yue4 ming2 shi2 ， tian1 xiang1 hu4 piao1 dang4 。
- zong4 you3 lao3 hua4 shi1 ， dan1 qing1 nan2 fang3 xiang4 。
- wo3 xin1 ru2 si3 hui1 ， wan4 shi4 ju4 fei4 wang4 。
- du2 yu2 ci3 liu2 qing2 ， ceng2 bu2 wang4 yi4 xiang3 。
- ri4 ri4 rao4 an4 xing2 ， ta4 po4 ji1 ji3 liang3 。
- wu2 yi3 ji4 you1 huai2 ， zhu1 mao2 liao2 xiao3 chuang4 。
- kai1 chuang1 mian4 hu2 guang1 ， na4 ci3 wu2 jin4 cang2 。
- ji4 de2 ri4 lin2 fu4 ， shao3 xiao4 tao2 yuan2 liang4 。
- yong4 yi3 chang2 su4 xin1 ， shu4 bu4 gu1 ya3 shang4 。
- mei3 zi4 wei4 sheng1 qian2 ， zu2 ke3 gong4 chou2 chang4 。
- ou3 wei4 tuo1 shi4 yuan2 ， yi4 chu1 cheng2 qian1 qiang3 。
- hong2 chen2 si4 shi2 nian2 ， bai2 fa4 san1 qian1 zhang4 。
- lao2 li4 fu4 lao2 xin1 ， shi2 shi2 ying1 zhuo1 yang4 。
- meng4 qin3 dao4 hu2 bian1 ， hen4 wu2 suo1 di4 zhang4 。
- dai4 jin1 shi3 gui1 xiu1 ， gua4 guan1 lao3 hu2 shang4 。
- zuo4 kan4 shui3 zhong1 tian1 ， yi1 ran2 han2 wan4 xiang4 。
- jin4 shu4 yu3 yuan3 shan1 ， dao3 yin3 hai2 mi2 wang4 。
- jing1 tuan1 xie4 liang3 zha2 ， fei1 pu4 lai2 qian1 zhang4 。
- sha1 tou2 ou1 lu4 ji2 ， shui3 mian4 gui1 yu2 yang4 。
- si4 ren4 jiu4 zhu3 ren2 ， you3 yi4 lai2 xiang1 xiang4 。
- shi2 fang1 xia4 chu1 lin2 ， yu3 ji4 tian1 feng1 yang2 。
- ri4 ying3 hong1 wei1 yun2 ， shui3 wen2 sheng1 xi4 lang4 。
- pai2 huai2 zhi4 xi1 yang2 ， yi3 li3 pian1 zhou1 fang4 。
- huang3 jue2 ci3 shen1 qing1 ， you3 ru2 zai4 kun1 lang2 。
- wo3 bing4 sui1 bu4 yin3 ， yi4 wei4 qing1 jia1 niang4 。
- jiu3 han1 yi4 xing1 lai2 ， huai2 bao4 yi4 shu1 chang4 。
- jie1 wo3 ben3 han2 ru2 ， bai3 zhong3 wu2 yi2 yang4 。
- wan3 you3 tian2 yu3 yuan2 ， suo3 de2 yi3 guo4 dang1 。
- jin1 geng4 xiang3 ci3 hu2 ， zhong4 can2 yu2 fen4 liang4 。
- shi4 qi3 ren2 zhi1 li4 ， wu2 nai3 tian1 suo3 kuang4 。
- wei2 shi4 wan2 dun4 zi1 ， nian2 shuai1 duo1 su2 zhuang4 。
- chen2 hen2 man3 yi1 jin1 ， lan3 jing4 kong1 gan3 chuang4 。
- yao4 dang1 jin4 xi3 zhuo2 ， jian4 wo3 ben3 lai2 xiang1 。
- xin1 ji4 xi3 shuang1 qing1 ， cong2 ren2 cha4 guan1 kuang4 。

## 注释

## 译文

## 赏析
