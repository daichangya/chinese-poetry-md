---
id: wu-fei-gui-si-sui-yi-zhong-da-qian-san-qi-zhi-juan-jin-san-gu-yi-ji-jian-shi-yi-c18ede72
title: 癸巳岁邑中大歉三七姪捐金散谷以济艰食因成三十韵以纪之
titlePinyin: gui3 si4 sui4 yi4 zhong1 da4 qian4 san1 qi1 zhi2 juan1 jin1 san4 gu3 yi3 ji4 jian1 shi2 yin1 cheng2 san1 shi2 yun4 yi3 ji4 zhi1
titleSlug: gui-si-sui-yi-zhong-da-qian-san-qi-zhi-juan-jin-san-gu-yi-ji-jian-shi-yi-c18ede72
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家谓姪非常儿，自幼读书尝下帷。
- 平居事母尽孝道，力供子职曾无违。
- 辛勤农亩三十载，顿立门户成家肥。
- 耻同流俗事骄吝，好贤乐业常怡怡。
- 闻人急难如在己，见义踊跃无不为。
- 造桥砌路未为德，折券释逋未足奇。
- 究其存心用意处，尤在邑人艰食时。
- 此邑山多土田少，民贫自昔难支持。
- 其间岁收数百斛，已为富室他可知。
- 况复今年苦亢旱，州里远近咸告饥。
- 田畴弥望总如燎，细民未免俱流移。
- 纵使人能保常产，亦复有甑无米炊。
- 虽幸朝家行赈济，正恐未能遍群黎。
- 往往倾村走山谷，荷锄掘地寻蕨萁。
- 取根为粉虽可饱，食之既久人亦羸。
- 春来必至生疫疠，死填沟壑夫何疑。
- 吾姪见之轸忧恻，首议倡率输家赀。
- 既捐青蚨二百万，犹恨籴贵难疗饥。
- 庾中仅存二千石，一旦倾倒尽散之。
- 此心但欲济隣里，身外浮名非所希。
- 吁嗟薄俗务贪鄙，计较升斗争刀锥。
- 徒知富有可润屋，岂虑人怨亲戚离。
- 有如吾姪为此举，吾乡自古应亦稀。
- 小惠所施固未博，风义自足洗浇漓。
- 傥使人人皆若尔，千里岂复忧馁时。
- 第愿吾姪广此意，所为尽从今日推。
- 阴功在人天心报，会俾尔寿膺繁禧。
- 梓里遗芳传未艾，世有子孙攀桂枝。
- 岂惟同里共歆艳，亦使吾姪增光辉。
- 老夫无以示旌劝，聊为吾姪题此诗。

## 拼音
- wu2 jia1 wei4 zhi2 fei1 chang2 er2 ， zi4 you4 du2 shu1 chang2 xia4 wei2 。
- ping2 ju1 shi4 mu3 jin4 xiao4 dao4 ， li4 gong4 zi3 zhi2 ceng2 wu2 wei2 。
- xin1 qin2 nong2 mu3 san1 shi2 zai3 ， dun4 li4 men2 hu4 cheng2 jia1 fei2 。
- chi3 tong2 liu2 su2 shi4 jiao1 lin4 ， hao3 xian2 le4 ye4 chang2 yi2 yi2 。
- wen2 ren2 ji2 nan2 ru2 zai4 ji3 ， jian4 yi4 yong3 yue4 wu2 bu2 wei4 。
- zao4 qiao2 qi4 lu4 wei4 wei4 de2 ， zhe2 quan4 shi4 bu1 wei4 zu2 qi2 。
- jiu1 qi2 cun2 xin1 yong4 yi4 chu4 ， you2 zai4 yi4 ren2 jian1 shi2 shi2 。
- ci3 yi4 shan1 duo1 tu3 tian2 shao3 ， min2 pin2 zi4 xi1 nan2 zhi1 chi2 。
- qi2 jian1 sui4 shou1 shu4 bai3 hu2 ， yi3 wei4 fu4 shi4 ta1 ke3 zhi1 。
- kuang4 fu4 jin1 nian2 ku3 kang4 han4 ， zhou1 li3 yuan3 jin4 xian2 gao4 ji1 。
- tian2 chou2 mi2 wang4 zong3 ru2 liao2 ， xi4 min2 wei4 mian3 ju4 liu2 yi2 。
- zong4 shi3 ren2 neng2 bao3 chang2 chan3 ， yi4 fu4 you3 zeng4 wu2 mi3 chui1 。
- sui1 xing4 chao2 jia1 xing2 zhen4 ji4 ， zheng4 kong3 wei4 neng2 bian4 qun2 li2 。
- wang3 wang3 qing1 cun1 zou3 shan1 gu3 ， he2 chu2 jue2 di4 xun2 jue2 qi2 。
- qu3 gen1 wei4 fen3 sui1 ke3 bao3 ， shi2 zhi1 ji4 jiu3 ren2 yi4 lei2 。
- chun1 lai2 bi4 zhi4 sheng1 yi4 li4 ， si3 tian2 gou1 he4 fu1 he2 yi2 。
- wu2 zhi2 jian4 zhi1 zhen3 you1 ce4 ， shou3 yi4 chang4 lü4 shu1 jia1 zi1 。
- ji4 juan1 qing1 fu2 er4 bai3 wan4 ， you2 hen4 di2 gui4 nan2 liao2 ji1 。
- yu3 zhong1 jin3 cun2 er4 qian1 shi2 ， yi2 dan4 qing1 dao3 jin4 san4 zhi1 。
- ci3 xin1 dan4 yu4 ji4 lin2 li3 ， shen1 wai4 fu2 ming2 fei1 suo3 xi1 。
- xu1 jie1 bao2 su2 wu4 tan1 bi3 ， ji4 jiao4 sheng1 dou4 zheng1 dao1 zhui1 。
- tu2 zhi1 fu4 you3 ke3 run4 wu1 ， qi3 lü4 ren2 yuan4 qin1 qi0 li2 。
- you3 ru2 wu2 zhi2 wei4 ci3 ju3 ， wu2 xiang1 zi4 gu3 ying4 yi4 xi1 。
- xiao3 hui4 suo3 shi1 gu4 wei4 bo2 ， feng1 yi4 zi4 zu2 xi3 jiao1 li2 。
- tang3 shi3 ren2 ren2 jie1 ruo4 er3 ， qian1 li3 qi3 fu4 you1 nei3 shi2 。
- di4 yuan4 wu2 zhi2 guang3 ci3 yi4 ， suo3 wei4 jin4 cong2 jin1 ri4 tui1 。
- yin1 gong1 zai4 ren2 tian1 xin1 bao4 ， hui4 bi3 er3 shou4 ying1 fan2 xi3 。
- zi3 li3 yi2 fang1 chuan2 wei4 ai4 ， shi4 you3 zi3 sun1 pan1 gui4 zhi1 。
- qi3 wei2 tong2 li3 gong4 xin1 yan4 ， yi4 shi3 wu2 zhi2 zeng1 guang1 hui1 。
- lao3 fu1 wu2 yi3 shi4 jing1 quan4 ， liao2 wei4 wu2 zhi2 ti2 ci3 shi1 。

## 注释

## 译文

## 赏析
