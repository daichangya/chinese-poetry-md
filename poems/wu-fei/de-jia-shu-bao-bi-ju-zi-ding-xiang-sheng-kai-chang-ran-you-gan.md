---
id: wu-fei-de-jia-shu-bao-bi-ju-zi-ding-xiang-sheng-kai-chang-ran-you-gan
title: 得家书报敝居紫丁香盛开怅然有感
titlePinyin: de2 jia1 shu1 bao4 bi4 ju1 zi3 ding1 xiang1 sheng4 kai1 chang4 ran2 you3 gan3
titleSlug: de-jia-shu-bao-bi-ju-zi-ding-xiang-sheng-kai-chang-ran-you-gan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家丁香大盈丈，天公靳惜非凡材。
- 去年花开香满屋，我方局促缠悲哀。
- 准拟今年必无事，尽可花下相追陪。
- 何期顿与花隔绝，斗粟牵从江上来。
- 前日我家寄书至，为报堂前花正开。
- 熏人已如兰麝喷，照眼还若锦绣堆。
- 狂蜂游蝶自来往，旧成蹊处今生苔。
- 主人有花不解赏，向来何以事栽培。
- 置书不觉双泪堕，人事好乖如此哉。
- 嗟我行年近六十，鬓发星星心已灰。
- 纵使从今得自便，此生看花能几回。
- 况复奔驰未能已，断蓬正滚风中埃。
- 欲往一见尚不可，敢望近前持酒杯。
- 须知轩冕傥来耳，不如归去山之隈。

## 拼音
- wo3 jia1 ding1 xiang1 da4 ying2 zhang4 ， tian1 gong1 jin4 xi1 fei1 fan2 cai2 。
- qu4 nian2 hua1 kai1 xiang1 man3 wu1 ， wo3 fang1 ju2 cu4 chan2 bei1 ai1 。
- zhun3 ni3 jin1 nian2 bi4 wu2 shi4 ， jin4 ke3 hua1 xia4 xiang1 zhui1 pei2 。
- he2 qi1 dun4 yu3 hua1 ge2 jue2 ， dou4 su4 qian1 cong2 jiang1 shang4 lai2 。
- qian2 ri4 wo3 jia1 ji4 shu1 zhi4 ， wei4 bao4 tang2 qian2 hua1 zheng4 kai1 。
- xun1 ren2 yi3 ru2 lan2 she4 pen1 ， zhao4 yan3 hai2 ruo4 jin3 xiu4 dui1 。
- kuang2 feng1 you2 die2 zi4 lai2 wang3 ， jiu4 cheng2 qi1 chu4 jin1 sheng1 tai2 。
- zhu3 ren2 you3 hua1 bu4 jie3 shang3 ， xiang4 lai2 he2 yi3 shi4 zai1 pei2 。
- zhi4 shu1 bu4 jue2 shuang1 lei4 duo4 ， ren2 shi4 hao3 guai1 ru2 ci3 zai1 。
- jie1 wo3 xing2 nian2 jin4 liu4 shi2 ， bin4 fa4 xing1 xing1 xin1 yi3 hui1 。
- zong4 shi3 cong2 jin1 de2 zi4 bian4 ， ci3 sheng1 kan4 hua1 neng2 ji3 hui2 。
- kuang4 fu4 ben1 chi2 wei4 neng2 yi3 ， duan4 peng2 zheng4 gun3 feng1 zhong1 ai1 。
- yu4 wang3 yi2 jian4 shang4 bu4 ke3 ， gan3 wang4 jin4 qian2 chi2 jiu3 bei1 。
- xu1 zhi1 xuan1 mian3 tang3 lai2 er3 ， bu4 ru2 gui1 qu4 shan1 zhi1 wei1 。

## 注释

## 译文

## 赏析
