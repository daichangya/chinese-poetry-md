---
id: wu-fei-bing-zhong-you-gan
title: 病中有感
titlePinyin: bing4 zhong1 you3 gan3
titleSlug: bing-zhong-you-gan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大暑苦河鱼，久乃变成痢。
- 辗转枕席间，百药几尽试。
- 神气顿索然，不止形容悴。
- 自谓与鬼隣，偶然有生意。
- 方欲少开眉，赤目又为祟。
- 余年能几何，十日不知味。
- 今虽强支持，下筯犹畏忌。
- 去岁夏到官，今年又秋至。
- 默数一年中，安好无一二。
- 顾此衰病躯，岂堪长代匮。
- 回首望故山，幸有宽闲地。
- 不如归去来，笑歌聊自慰。

## 拼音
- da4 shu3 ku3 he2 yu2 ， jiu3 nai3 bian4 cheng2 li4 。
- nian3 zhuan3 zhen3 xi2 jian1 ， bai3 yao4 ji3 jin4 shi4 。
- shen2 qi4 dun4 suo3 ran2 ， bu4 zhi3 xing2 rong2 cui4 。
- zi4 wei4 yu3 gui3 lin2 ， ou3 ran2 you3 sheng1 yi4 。
- fang1 yu4 shao3 kai1 mei2 ， chi4 mu4 you4 wei4 sui4 。
- yu2 nian2 neng2 ji3 he2 ， shi2 ri4 bu4 zhi1 wei4 。
- jin1 sui1 qiang2 zhi1 chi2 ， xia4 zhu4 you2 wei4 ji4 。
- qu4 sui4 xia4 dao4 guan1 ， jin1 nian2 you4 qiu1 zhi4 。
- mo4 shu4 yi4 nian2 zhong1 ， an1 hao3 wu2 yi1 er4 。
- gu4 ci3 shuai1 bing4 qu1 ， qi3 kan1 chang2 dai4 kui4 。
- hui2 shou3 wang4 gu4 shan1 ， xing4 you3 kuan1 xian2 di4 。
- bu4 ru2 gui1 qu4 lai2 ， xiao4 ge1 liao2 zi4 wei4 。

## 注释

## 译文

## 赏析
