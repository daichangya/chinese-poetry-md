---
id: wu-fei-he-tao-bei-cong-di-zhong-de-yun-ku-chen-ze-min
title: 和陶悲从弟仲德韵哭陈泽民
titlePinyin: he2 tao2 bei1 cong2 di4 zhong4 de2 yun4 ku1 chen2 ze2 min2
titleSlug: he-tao-bei-cong-di-zhong-de-yun-ku-chen-ze-min
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 年来朋旧少，大半已雕零。
- 人物如吾子，共谓上青冥。
- 行年才五十，叹惜负平生。
- 忆子初见我，我意已先倾。
- 爱子器识远，伫子功业成。
- 纵不登要路，亦必享遐龄。
- 贰邑曾未久，早已闻政声。
- 方将脱选调，荣养娱亲庭。
- 天公亦何事，于此独无情。
- 一旦弃我去，不复见仪形。
- 痛伤风月夜，空对酒尊盈。

## 拼音
- nian2 lai2 peng2 jiu4 shao3 ， da4 ban4 yi3 diao1 ling2 。
- ren2 wu4 ru2 wu2 zi3 ， gong4 wei4 shang4 qing1 ming2 。
- xing2 nian2 cai2 wu3 shi2 ， tan4 xi1 fu4 ping2 sheng1 。
- yi4 zi3 chu1 jian4 wo3 ， wo3 yi4 yi3 xian1 qing1 。
- ai4 zi3 qi4 shi2 yuan3 ， zhu4 zi3 gong1 ye4 cheng2 。
- zong4 bu4 deng1 yao4 lu4 ， yi4 bi4 xiang3 xia2 ling2 。
- er4 yi4 ceng2 wei4 jiu3 ， zao3 yi3 wen2 zheng4 sheng1 。
- fang1 jiang1 tuo1 xuan3 diao4 ， rong2 yang3 yu2 qin1 ting2 。
- tian1 gong1 yi4 he2 shi4 ， yu2 ci3 du2 wu2 qing2 。
- yi2 dan4 qi4 wo3 qu4 ， bu2 fu4 jian4 yi2 xing2 。
- tong4 shang1 feng1 yue4 ye4 ， kong1 dui4 jiu3 zun1 ying2 。

## 注释

## 译文

## 赏析
