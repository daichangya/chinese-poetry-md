---
id: wu-fei-zhu-shi-tong-xi-xue-zhong-de-jiu-chu-jia-pian-xiang-xie-yong-yun-feng-chou
title: 朱世同喜雪中得酒出佳篇相谢用韵奉酬
titlePinyin: zhu1 shi4 tong2 xi3 xue3 zhong1 de2 jiu3 chu1 jia1 pian1 xiang1 xie4 yong4 yun4 feng4 chou2
titleSlug: zhu-shi-tong-xi-xue-zhong-de-jiu-chu-jia-pian-xiang-xie-yong-yun-feng-chou
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾子一布衣，抱道仍怀德。
- 人虽仰其高，耐寒如松柏。
- 亦复诮其介，忍穷如铁石。
- 欲耕且无田，欲住且无宅。
- 借人茅舍居，破漏无遮幂。
- 兀坐懒扫除，凝尘常满席。
- 文章老更成，初不事雕刻。
- 间为场屋游，往往遭弃掷。
- 进取既不谐，资身又无策。
- 敩学三十年，尝作离乡客。
- 亦岂无六亲，为亲成间隔。
- 亦欲求知音，无奈俗眼白。
- 不知何所负，半生罹此厄。
- 空读万卷书，不得稽古力。
- 昨朝起开门，雪深平地尺。
- 极目望四郊，万里如一色。
- 穷人尽皱眉，共畏寒威逼。
- 亦大不能堪，君独无戚戚。
- 危然书窗下，哦诗度朝夕。
- 我送一壶酒，酒面蛆浮碧。
- 但可浇愁肠，岂足资欢适。
- 君乃走长篇，再三叙感激。
- 笔下有如君，足为人楷式。
- 勿谓道难行，自古有通塞。
- 时来会见上通津，莫忧计拙无衣食。

## 拼音
- wu2 zi3 yi2 bu4 yi1 ， bao4 dao4 reng2 huai2 de2 。
- ren2 sui1 yang3 qi2 gao1 ， nai4 han2 ru2 song1 bai3 。
- yi4 fu4 qiao4 qi2 jie4 ， ren3 qiong2 ru2 tie3 shi2 。
- yu4 geng1 qie3 wu2 tian2 ， yu4 zhu4 qie3 wu2 zhai2 。
- jie4 ren2 mao2 she4 ju1 ， po4 lou4 wu2 zhe1 mi4 。
- wu4 zuo4 lan3 sao3 chu2 ， ning2 chen2 chang2 man3 xi2 。
- wen2 zhang1 lao3 geng4 cheng2 ， chu1 bu2 shi4 diao1 ke4 。
- jian1 wei4 chang3 wu1 you2 ， wang3 wang3 zao1 qi4 zhi4 。
- jin4 qu3 ji4 bu4 xie2 ， zi1 shen1 you4 wu2 ce4 。
- xiao4 xue2 san1 shi2 nian2 ， chang2 zuo4 li2 xiang1 ke4 。
- yi4 qi3 wu2 liu4 qin1 ， wei4 qin1 cheng2 jian4 ge2 。
- yi4 yu4 qiu2 zhi1 yin1 ， wu2 nai4 su2 yan3 bai2 。
- bu4 zhi1 he2 suo3 fu4 ， ban4 sheng1 li2 ci3 e4 。
- kong1 du2 wan4 juan4 shu1 ， bu4 de2 ji1 gu3 li4 。
- zuo2 chao2 qi3 kai1 men2 ， xue3 shen1 ping2 di4 chi3 。
- ji2 mu4 wang4 si4 jiao1 ， wan4 li3 ru2 yi1 se4 。
- qiong2 ren2 jin4 zhou4 mei2 ， gong4 wei4 han2 wei1 bi1 。
- yi4 da4 bu4 neng2 kan1 ， jun1 du2 wu2 qi1 qi1 。
- wei1 ran2 shu1 chuang1 xia4 ， o4 shi1 du4 zhao1 xi1 。
- wo3 song4 yi4 hu2 jiu3 ， jiu3 mian4 qu1 fu2 bi4 。
- dan4 ke3 jiao1 chou2 chang2 ， qi3 zu2 zi1 huan1 shi4 。
- jun1 nai3 zou3 chang2 pian1 ， zai4 san1 xu4 gan3 ji1 。
- bi3 xia4 you3 ru2 jun1 ， zu2 wei4 ren2 kai3 shi4 。
- wu4 wei4 dao4 nan2 xing2 ， zi4 gu3 you3 tong1 sai1 。
- shi2 lai2 hui4 jian4 shang4 tong1 jin1 ， mo4 you1 ji4 zhuo1 wu2 yi1 shi2 。

## 注释

## 译文

## 赏析
