---
id: wu-fei-jiang-xing-zu-feng
title: 江行阻风
titlePinyin: jiang1 xing2 zu3 feng1
titleSlug: jiang-xing-zu-feng
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生走四方，足迹亦几遍。
- 初未识江行，每起浮家羡。
- 一从登此舟，举室尽欣忭。
- 既得舍车徒，且免入邮传。
- 高枕卧短篷，顿忘行役倦。
- 始谓旬日间，便可朝行殿。
- 纵未许归田，行止亦可判。
- 那知事好乖，一夜狂风转。
- 怒号动地来，波涛立江面。
- 如屋复如山，拍天仍拍岸。
- 三日不能休，云容更千变。
- 始疑江神骄，出与风伯战。
- 拥起千里潮，散作雪飞溅。
- 跬步莫能前，有缆莫能牵。
- 又疑慢尔神，至此获深谴。
- 亦自料平生，忠信粗表见。
- 神既依人行，岂不略为援。
- 若谓神无私，应物当普现。
- 胡为溯流船，却乃去如箭。
- 而我独滞留，舣棹长江畔。
- 终日困飘飖，使我头目眩。
- 试取苹藻羞，更效潢污荐。
- 再拜祝天公，冀为开方便。
- 莫分往与来，莫问贵与贱。
- 风静波亦平，一一如所愿。
- 庶几舟中人，彼此两无怨。

## 拼音
- wo3 sheng1 zou3 si4 fang1 ， zu2 ji4 yi4 ji3 bian4 。
- chu1 wei4 shi2 jiang1 xing2 ， mei3 qi3 fu2 jia1 xian4 。
- yi4 cong2 deng1 ci3 zhou1 ， ju3 shi4 jin4 xin1 bian4 。
- ji4 de2 she4 che1 tu2 ， qie3 mian3 ru4 you2 chuan2 。
- gao1 zhen3 wo4 duan3 peng2 ， dun4 wang4 xing2 yi4 juan4 。
- shi3 wei4 xun2 ri4 jian1 ， bian4 ke3 chao2 xing2 dian4 。
- zong4 wei4 xu3 gui1 tian2 ， xing2 zhi3 yi4 ke3 pan4 。
- na4 zhi1 shi4 hao3 guai1 ， yi2 ye4 kuang2 feng1 zhuan3 。
- nu4 hao2 dong4 di4 lai2 ， bo1 tao1 li4 jiang1 mian4 。
- ru2 wu1 fu4 ru2 shan1 ， pai1 tian1 reng2 pai1 an4 。
- san1 ri4 bu4 neng2 xiu1 ， yun2 rong2 geng4 qian1 bian4 。
- shi3 yi2 jiang1 shen2 jiao1 ， chu1 yu3 feng1 bo2 zhan4 。
- yong1 qi3 qian1 li3 chao2 ， san4 zuo4 xue3 fei1 jian4 。
- kui3 bu4 mo4 neng2 qian2 ， you3 lan3 mo4 neng2 qian1 。
- you4 yi2 man4 er3 shen2 ， zhi4 ci3 huo4 shen1 qian3 。
- yi4 zi4 liao4 ping2 sheng1 ， zhong1 xin4 cu1 biao3 jian4 。
- shen2 ji4 yi1 ren2 xing2 ， qi3 bu2 lüe4 wei4 yuan2 。
- ruo4 wei4 shen2 wu2 si1 ， ying4 wu4 dang1 pu3 xian4 。
- hu2 wei4 su4 liu2 chuan2 ， que4 nai3 qu4 ru2 jian4 。
- er2 wo3 du2 zhi4 liu2 ， yi3 zhao4 chang2 jiang1 pan4 。
- zhong1 ri4 kun4 piao1 yao2 ， shi3 wo3 tou2 mu4 xuan4 。
- shi4 qu3 ping2 zao3 xiu1 ， geng4 xiao4 huang2 wu1 jian4 。
- zai4 bai4 zhu4 tian1 gong1 ， ji4 wei4 kai1 fang1 bian4 。
- mo4 fen1 wang3 yu3 lai2 ， mo4 wen4 gui4 yu3 jian4 。
- feng1 jing4 bo1 yi4 ping2 ， yi1 yi1 ru2 suo3 yuan4 。
- shu4 ji1 zhou1 zhong1 ren2 ， bi3 ci3 liang3 wu2 yuan4 。

## 注释

## 译文

## 赏析
