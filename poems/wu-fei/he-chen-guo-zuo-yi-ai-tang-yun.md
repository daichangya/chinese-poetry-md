---
id: wu-fei-he-chen-guo-zuo-yi-ai-tang-yun
title: 和陈国佐亦爱堂韵
titlePinyin: he2 chen2 guo2 zuo3 yi4 ai4 tang2 yun4
titleSlug: he-chen-guo-zuo-yi-ai-tang-yun
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纷纷当世士，尽道休官去。
- 有堕尘网中，谁能复回顾。
- 重为轩冕惑，一念遂差互。
- 要当发深省，悟此形皆寓。
- 奔驰徒扰扰，静中有奇趣。
- 夫子廊庙材，华途昔荣遇。
- 富贵方迫逐，脱身一何遽。
- 盖恐负初心，或为名所误。
- 独寻陶渊明，三径归来处。
- 亲朋续旧游，寝食安故步。
- 诗成月满窗，坐久尘生屦。
- 个中有真乐，自足慰迟暮。
- 我方困长途，因公识归路。
- 读公寄傲篇，更觉忘世虑。
- 有如逃空虚，倾耳听韶頀。
- 念此有限身，岁月空复度。
- 他时愿卜筑，结茅相近住。
- 如公迈往姿，平生已心慕。
- 我虽负俗累，胸中无好句。
- 傥获从后尘，登高亦能赋。

## 拼音
- fen1 fen1 dang1 shi4 shi4 ， jin4 dao4 xiu1 guan1 qu4 。
- you3 duo4 chen2 wang3 zhong1 ， shui2 neng2 fu4 hui2 gu4 。
- zhong4 wei4 xuan1 mian3 huo4 ， yi2 nian4 sui4 cha4 hu4 。
- yao4 dang1 fa1 shen1 sheng3 ， wu4 ci3 xing2 jie1 yu4 。
- ben1 chi2 tu2 rao3 rao3 ， jing4 zhong1 you3 qi2 qu4 。
- fu1 zi3 lang2 miao4 cai2 ， hua2 tu2 xi1 rong2 yu4 。
- fu4 gui4 fang1 po4 zhu2 ， tuo1 shen1 yi4 he2 ju4 。
- gai4 kong3 fu4 chu1 xin1 ， huo4 wei4 ming2 suo3 wu4 。
- du2 xun2 tao2 yuan1 ming2 ， san1 jing4 gui1 lai2 chu4 。
- qin1 peng2 xu4 jiu4 you2 ， qin3 shi2 an1 gu4 bu4 。
- shi1 cheng2 yue4 man3 chuang1 ， zuo4 jiu3 chen2 sheng1 ju4 。
- ge4 zhong1 you3 zhen1 le4 ， zi4 zu2 wei4 chi2 mu4 。
- wo3 fang1 kun4 chang2 tu2 ， yin1 gong1 shi2 gui1 lu4 。
- du2 gong1 ji4 ao4 pian1 ， geng4 jue2 wang4 shi4 lü4 。
- you3 ru2 tao2 kong1 xu1 ， qing1 er3 ting1 shao2 hu4 。
- nian4 ci3 you3 xian4 shen1 ， sui4 yue4 kong1 fu4 du4 。
- ta1 shi2 yuan4 bu3 zhu4 ， jie2 mao2 xiang1 jin4 zhu4 。
- ru2 gong1 mai4 wang3 zi1 ， ping2 sheng1 yi3 xin1 mu4 。
- wo3 sui1 fu4 su2 lei4 ， xiong1 zhong1 wu2 hao3 ju4 。
- tang3 huo4 cong2 hou4 chen2 ， deng1 gao1 yi4 neng2 fu4 。

## 注释

## 译文

## 赏析
