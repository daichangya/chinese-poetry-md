---
id: wu-fei-ye-lai-tong-zhu-gong-fan-zhou-hu-zhong-le-shen-yin-geng-tan-ming-zuo-bei-c2276f0c
title: 夜来同诸公泛舟湖中乐甚因更潭名作北湖乃作拙句呈诸友亲聊以纪一时之胜云
titlePinyin: ye4 lai2 tong2 zhu1 gong1 fan4 zhou1 hu2 zhong1 le4 shen4 yin1 geng4 tan2 ming2 zuo4 bei3 hu2 nai3 zuo4 zhuo1 ju4 cheng2 zhu1 you3 qin1 liao2 yi3 ji4 yi4 shi2 zhi1 sheng4 yun2
titleSlug: ye-lai-tong-zhu-gong-fan-zhou-hu-zhong-le-shen-yin-geng-tan-ming-zuo-bei-c2276f0c
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北山万仞罗翠屏，下有湖水镜面平。
- 山影静倒千丈碧，波光冷浸一天星。
- 自有此湖知几岁，居人日日常经行。
- 但知湖水鸭头绿，谁人向此含幽情。
- 我来正值秋容媚，野旷天空风物清。
- 烟横木末斜阳晚，云散溪头明月升。
- 放舟直入波深处，水鸟窥人元不惊。
- 天晴水暖鱼亦乐，时见泼剌波间鸣。
- 持竿举网忽有得，满座欢呼山岳倾。
- 水面黄花更堪爱，盈盈伫立如娉婷。
- 栗玉簪头红一点，随风翠带还相萦。
- 兴来不觉千钟尽，众宾皆醉无一醒。
- 渔榔敲罢棹歌起，十里犹闻笑语声。
- 谪仙死后无此乐，我今此乐真难并。
- 人生适意未易得，此湖从此宜知名。
- 要配北山长不朽，酹酒更告山之灵。
- 我欲结茅湖上住，尽使湖光入户庭。
- 枕流潄石过一世，不妨清处时濯缨。
- 更酿此湖作春酒，招我四海良友朋。
- 夜夜扁舟同载月，樽前吹笛到天明。

## 拼音
- bei3 shan1 wan4 ren4 luo2 cui4 ping2 ， xia4 you3 hu2 shui3 jing4 mian4 ping2 。
- shan1 ying3 jing4 dao3 qian1 zhang4 bi4 ， bo1 guang1 leng3 jin4 yi4 tian1 xing1 。
- zi4 you3 ci3 hu2 zhi1 ji3 sui4 ， ju1 ren2 ri4 ri4 chang2 jing1 xing2 。
- dan4 zhi1 hu2 shui3 ya1 tou2 lü4 ， shui2 ren2 xiang4 ci3 han2 you1 qing2 。
- wo3 lai2 zheng4 zhi2 qiu1 rong2 mei4 ， ye3 kuang4 tian1 kong1 feng1 wu4 qing1 。
- yan1 heng2 mu4 mo4 xie2 yang2 wan3 ， yun2 san4 xi1 tou2 ming2 yue4 sheng1 。
- fang4 zhou1 zhi2 ru4 bo1 shen1 chu4 ， shui3 niao3 kui1 ren2 yuan2 bu4 jing1 。
- tian1 qing2 shui3 nuan3 yu2 yi4 le4 ， shi2 jian4 po1 la4 bo1 jian1 ming2 。
- chi2 gan1 ju3 wang3 hu1 you3 de2 ， man3 zuo4 huan1 hu1 shan1 yue4 qing1 。
- shui3 mian4 huang2 hua1 geng4 kan1 ai4 ， ying2 ying2 zhu4 li4 ru2 ping1 ting2 。
- li4 yu4 zan1 tou2 hong2 yi4 dian3 ， sui2 feng1 cui4 dai4 hai2 xiang1 ying2 。
- xing1 lai2 bu4 jue2 qian1 zhong1 jin4 ， zhong4 bin1 jie1 zui4 wu2 yi4 xing3 。
- yu2 lang2 qiao1 ba4 zhao4 ge1 qi3 ， shi2 li3 you2 wen2 xiao4 yu3 sheng1 。
- zhe2 xian1 si3 hou4 wu2 ci3 le4 ， wo3 jin1 ci3 le4 zhen1 nan2 bing4 。
- ren2 sheng1 shi4 yi4 wei4 yi4 de2 ， ci3 hu2 cong2 ci3 yi2 zhi1 ming2 。
- yao4 pei4 bei3 shan1 chang2 bu4 xiu3 ， lei4 jiu3 geng4 gao4 shan1 zhi1 ling2 。
- wo3 yu4 jie2 mao2 hu2 shang4 zhu4 ， jin4 shi3 hu2 guang1 ru4 hu4 ting2 。
- zhen3 liu2 shu4 shi2 guo4 yi2 shi4 ， bu4 fang2 qing1 chu4 shi2 zhuo2 ying1 。
- geng4 niang4 ci3 hu2 zuo4 chun1 jiu3 ， zhao1 wo3 si4 hai3 liang2 you3 peng2 。
- ye4 ye4 pian1 zhou1 tong2 zai3 yue4 ， zun1 qian2 chui1 di2 dao4 tian1 ming2 。

## 注释

## 译文

## 赏析
