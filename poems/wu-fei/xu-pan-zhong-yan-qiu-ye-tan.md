---
id: wu-fei-xu-pan-zhong-yan-qiu-ye-tan
title: 续潘仲严秋夜叹
titlePinyin: xu4 pan1 zhong4 yan2 qiu1 ye4 tan4
titleSlug: xu-pan-zhong-yan-qiu-ye-tan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋夜凉，秋夜凉，碧天如水涵月光。
- 空堂耿耿不成寐，起坐拔剑歌慨慷。
- 罢金樽，还独酌，试一停杯问寥廓。
- 此身此世竟如何，摇摇惊燕巢风幕。
- 伊昔我生适太平，岂信中原有甲兵。
- 扬鞭走马长安市，美人如玉酒如渑。
- 可惜太平留不住，一旦风尘沓回互。
- 谁知年少乐游场，翻作敌人争战处。
- 烽火照天光夺日，杀气腾空暗如雾。
- 皇家骨肉几千人，尽逐銮舆沙漠去。
- 回头宫阙成一空，惟有山河在如故。
- 咄咄奸谀何误国，二十年来启边隙。
- 边隙已成犹自如，忍使吾民罹此极。
- 哀哉吾民亦何辜，父子连年死锋镝。
- 兴言及此心胆寒，空对秋风泪横臆。
- 泪横臆，宇宙回旋云失色。
- 我闻古亦有乱离，人道乱离今过昔。
- 一人厌奔走，四海念休息。
- 如何廊庙土木人，安坐恬然有肉食。
- 我今愿得上方斩马剑，尽取凶徒肆诛殛。
- 却总堂堂百万师，浄扫边尘空塞北。
- 莫言草芥无奇策，愿蒙天子一前席。

## 拼音
- qiu1 ye4 liang2 ， qiu1 ye4 liang2 ， bi4 tian1 ru2 shui3 han2 yue4 guang1 。
- kong1 tang2 geng3 geng3 bu4 cheng2 mei4 ， qi3 zuo4 ba2 jian4 ge1 kai3 kang1 。
- ba4 jin1 zun1 ， hai2 du2 zhuo2 ， shi4 yi4 ting2 bei1 wen4 liao2 kuo4 。
- ci3 shen1 ci3 shi4 jing4 ru2 he2 ， yao2 yao2 jing1 yan4 chao2 feng1 mu4 。
- yi1 xi1 wo3 sheng1 shi4 tai4 ping2 ， qi3 xin4 zhong1 yuan2 you3 jia3 bing1 。
- yang2 bian1 zou3 ma3 chang2 an1 shi4 ， mei3 ren2 ru2 yu4 jiu3 ru2 mian3 。
- ke3 xi1 tai4 ping2 liu2 bu2 zhu4 ， yi2 dan4 feng1 chen2 ta4 hui2 hu4 。
- shui2 zhi1 nian2 shao4 le4 you2 chang3 ， fan1 zuo4 di2 ren2 zheng1 zhan4 chu4 。
- feng1 huo3 zhao4 tian1 guang1 duo2 ri4 ， sha1 qi4 teng2 kong1 an4 ru2 wu4 。
- huang2 jia1 gu3 rou4 ji3 qian1 ren2 ， jin4 zhu2 luan2 yu2 sha1 mo4 qu4 。
- hui2 tou2 gong1 que1 cheng2 yi4 kong1 ， wei2 you3 shan1 he2 zai4 ru2 gu4 。
- duo1 duo1 jian1 yu2 he2 wu4 guo2 ， er4 shi2 nian2 lai2 qi3 bian1 xi4 。
- bian1 xi4 yi3 cheng2 you2 zi4 ru2 ， ren3 shi3 wu2 min2 li2 ci3 ji2 。
- ai1 zai1 wu2 min2 yi4 he2 gu1 ， fu4 zi3 lian2 nian2 si3 feng1 di2 。
- xing1 yan2 ji2 ci3 xin1 dan3 han2 ， kong1 dui4 qiu1 feng1 lei4 heng2 yi4 。
- lei4 heng2 yi4 ， yu3 zhou4 hui2 xuan2 yun2 shi1 se4 。
- wo3 wen2 gu3 yi4 you3 luan4 li2 ， ren2 dao4 luan4 li2 jin1 guo4 xi1 。
- yi4 ren2 yan4 ben1 zou3 ， si4 hai3 nian4 xiu1 xi0 。
- ru2 he2 lang2 miao4 tu3 mu4 ren2 ， an1 zuo4 tian2 ran2 you3 rou4 shi2 。
- wo3 jin1 yuan4 de2 shang4 fang1 zhan3 ma3 jian4 ， jin4 qu3 xiong1 tu2 si4 zhu1 ji2 。
- que4 zong3 tang2 tang2 bai3 wan4 shi1 ， jing4 sao3 bian1 chen2 kong1 sai4 bei3 。
- mo4 yan2 cao3 jie4 wu2 qi2 ce4 ， yuan4 meng2 tian1 zi3 yi4 qian2 xi2 。

## 注释

## 译文

## 赏析
