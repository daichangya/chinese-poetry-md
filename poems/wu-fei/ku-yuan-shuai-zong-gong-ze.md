---
id: wu-fei-ku-yuan-shuai-zong-gong-ze
title: 哭元帅宗公泽
titlePinyin: ku1 yuan2 shuai4 zong1 gong1 ze2
titleSlug: ku-yuan-shuai-zong-gong-ze
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呜呼哀哉元帅公，百世一人不易逢。
- 堂堂天下想风采，心如铁石气如虹。
- 正色立朝不顾死，半生常在谪籍中。
- 真金百炼愈不变，流水万折归必东。
- 落落奇才世莫识，欲知劲草须疾风。
- 维时中原丁祸乱，尘氛涨天天蒙蒙。
- 众人畏缩公独奋，毅然来建中兴功。
- 雄图一定百废举，复见南阳起卧龙。
- 呜呼哀哉元帅公，翩然遗世何匆匆。
- 无乃天上亦乏才，故促我公还帝宫。
- 公还帝宫应有用，何忍坐视四海穷。
- 吁哉四海正困穷，兴仆植僵頼有公。
- 公虽居东都，天下日望公登庸。
- 公今既云亡，天下不知何时康。
- 正如济巨川，中流失舟航。
- 当今士夫岂无人，请问谁有公器业，谁如公忠良。
- 公虽不为相，德望震要荒。
- 公虽非世将，威棱詟豺狼。
- 伟哉奇节冠今古，我试一二聊铺张。
- 靖康元年冬，敌人正披猖。
- 庙堂惊失色，愁覩赤白囊。
- 公首慨然乞奉使，欲以口伐定扰攘。
- 朝廷是时未知公，公之蚤志不获偿。
- 忧国耿耿思自效，再乞守土河之旁。
- 命下得磁州，翌日径束装。
- 下车未三日，边骑已及疆。
- 敌人闻之亟退舍，匹马不敢临城隍。
- 顷之得兵数十万，康邸頼公王业昌。
- 及公领留守，北顾宽吾王。
- 恩威两得所，春雨兮秋霜。
- 余刃曾不劳，危弱成安强。
- 奸雄悉胆落，谁敢乱纪纲。
- 呜呼哀哉公死矣，民今有粟安得尝。
- 狙诈乘我虚，近复陷洛阳。
- 洛阳去东都，雉堞遥相望。
- 不闻敢侵犯，岂是军无粮。
- 祇畏我公霹雳手，气慑不复思南翔。
- 呜呼哀哉公死矣，秋高马肥谁与防。
- 天子久东狩，去冬幸维扬。
- 都人心恋主，谓言何相忘。
- 朝夕望回辇，断肠还断肠。
- 公独以死请，再请意愈刚。
- 呜呼哀哉公死矣，万乘何当归大梁。
- 咄咄食肉人，尚踵蔡与王。
- 奸谀蔽人主，痛毒流万邦。
- 人怨天且怒，意气犹洋洋。
- 所冀我公当轴日，尽死此曹膏剑铓。
- 呜呼哀哉公死矣，始知国病在膏肓。
- 我公我公经济才，设施曾未竟所长。
- 但留英声与后世，永与日月争辉光。
- 此死于公亦何憾，顾我但为天下伤。
- 我闻天下哭公者，哀痛不翅父母丧。
- 父母生我而已耳，岂能保我身无殃。
- 邦人此时失所依，波迸东下纷苍黄。
- 我公我公不复见，秋风在处生凄凉。
- 百身傥可赎，我愿先以微躯当。
- 灵丹傥可活，我愿万金购其方。
- 彷徨愧无起公计，安得长喙号穹苍。
- 呜呼哀哉元帅公，太平时节君不容。
- 及至艰难君始用，民之无禄天不容。
- 呜呼哀哉元帅公，古来有生皆有终。
- 唯公存亡系休戚，千年万口长怨恫。
- 嗟我草茅一贱士，念此抑鬰气拂胸。
- 衔哀挥涕何有极，愿以此诗铭鼎钟。

## 拼音
- wu1 hu1 ai1 zai1 yuan2 shuai4 gong1 ， bai3 shi4 yi4 ren2 bu2 yi4 feng2 。
- tang2 tang2 tian1 xia4 xiang3 feng1 cai3 ， xin1 ru2 tie3 shi2 qi4 ru2 hong2 。
- zheng4 se4 li4 chao2 bu2 gu4 si3 ， ban4 sheng1 chang2 zai4 zhe2 ji2 zhong1 。
- zhen1 jin1 bai3 lian4 yu4 bu2 bian4 ， liu2 shui3 wan4 zhe2 gui1 bi4 dong1 。
- luo4 luo4 qi2 cai2 shi4 mo4 shi2 ， yu4 zhi1 jin4 cao3 xu1 ji2 feng1 。
- wei2 shi2 zhong1 yuan2 ding1 huo4 luan4 ， chen2 fen1 zhang3 tian1 tian1 meng2 meng2 。
- zhong4 ren2 wei4 suo1 gong1 du2 fen4 ， yi4 ran2 lai2 jian4 zhong1 xing1 gong1 。
- xiong2 tu2 yi2 ding4 bai3 fei4 ju3 ， fu4 jian4 nan2 yang2 qi3 wo4 long2 。
- wu1 hu1 ai1 zai1 yuan2 shuai4 gong1 ， pian1 ran2 yi2 shi4 he2 cong1 cong1 。
- wu2 nai3 tian1 shang4 yi4 fa2 cai2 ， gu4 cu4 wo3 gong1 hai2 di4 gong1 。
- gong1 hai2 di4 gong1 ying1 you3 yong4 ， he2 ren3 zuo4 shi4 si4 hai3 qiong2 。
- xu1 zai1 si4 hai3 zheng4 kun4 qiong2 ， xing1 pu2 zhi2 jiang1 lai4 you3 gong1 。
- gong1 sui1 ju1 dong1 du1 ， tian1 xia4 ri4 wang4 gong1 deng1 yong1 。
- gong1 jin1 ji4 yun2 wang2 ， tian1 xia4 bu4 zhi1 he2 shi2 kang1 。
- zheng4 ru2 ji4 ju4 chuan1 ， zhong1 liu2 shi1 zhou1 hang2 。
- dang1 jin1 shi4 fu1 qi3 wu2 ren2 ， qing3 wen4 shui2 you3 gong1 qi4 ye4 ， shui2 ru2 gong1 zhong1 liang2 。
- gong1 sui1 bu2 wei4 xiang1 ， de2 wang4 zhen4 yao4 huang1 。
- gong1 sui1 fei1 shi4 jiang1 ， wei1 leng2 zhe2 chai2 lang2 。
- wei3 zai1 qi2 jie2 guan1 jin1 gu3 ， wo3 shi4 yi1 er4 liao2 pu1 zhang1 。
- jing4 kang1 yuan2 nian2 dong1 ， di2 ren2 zheng4 pi1 chang1 。
- miao4 tang2 jing1 shi1 se4 ， chou2 du3 chi4 bai2 nang2 。
- gong1 shou3 kai3 ran2 qi3 feng4 shi3 ， yu4 yi3 kou3 fa2 ding4 rao3 rang3 。
- chao2 ting2 shi4 shi2 wei4 zhi1 gong1 ， gong1 zhi1 zao3 zhi4 bu2 huo4 chang2 。
- you1 guo2 geng3 geng3 si1 zi4 xiao4 ， zai4 qi3 shou3 tu3 he2 zhi1 pang2 。
- ming4 xia4 de2 ci2 zhou1 ， yi4 ri4 jing4 shu4 zhuang1 。
- xia4 che1 wei4 san1 ri4 ， bian1 qi2 yi3 ji2 jiang1 。
- di2 ren2 wen2 zhi1 ji2 tui4 she4 ， pi3 ma3 bu4 gan3 lin2 cheng2 huang2 。
- qing3 zhi1 de2 bing1 shu4 shi2 wan4 ， kang1 di3 lai4 gong1 wang2 ye4 chang1 。
- ji2 gong1 ling3 liu2 shou3 ， bei3 gu4 kuan1 wu2 wang2 。
- en1 wei1 liang3 de2 suo3 ， chun1 yu3 xi1 qiu1 shuang1 。
- yu2 ren4 ceng2 bu4 lao2 ， wei1 ruo4 cheng2 an1 qiang2 。
- jian1 xiong2 xi1 dan3 luo4 ， shui2 gan3 luan4 ji4 gang1 。
- wu1 hu1 ai1 zai1 gong1 si3 yi3 ， min2 jin1 you3 su4 an1 de2 chang2 。
- ju1 zha4 cheng2 wo3 xu1 ， jin4 fu4 xian4 luo4 yang2 。
- luo4 yang2 qu4 dong1 du1 ， zhi4 die2 yao2 xiang1 wang4 。
- bu4 wen2 gan3 qin1 fan4 ， qi3 shi4 jun1 wu2 liang2 。
- qi2 wei4 wo3 gong1 pi1 li4 shou3 ， qi4 she4 bu2 fu4 si1 nan2 xiang2 。
- wu1 hu1 ai1 zai1 gong1 si3 yi3 ， qiu1 gao1 ma3 fei2 shui2 yu3 fang2 。
- tian1 zi3 jiu3 dong1 shou4 ， qu4 dong1 xing4 wei2 yang2 。
- dou1 ren2 xin1 lian4 zhu3 ， wei4 yan2 he2 xiang1 wang4 。
- zhao1 xi1 wang4 hui2 nian3 ， duan4 chang2 hai2 duan4 chang2 。
- gong1 du2 yi3 si3 qing3 ， zai4 qing3 yi4 yu4 gang1 。
- wu1 hu1 ai1 zai1 gong1 si3 yi3 ， wan4 sheng4 he2 dang1 gui1 da4 liang2 。
- duo1 duo1 shi2 rou4 ren2 ， shang4 zhong3 cai4 yu3 wang2 。
- jian1 yu2 bi4 ren2 zhu3 ， tong4 du2 liu2 wan4 bang1 。
- ren2 yuan4 tian1 qie3 nu4 ， yi4 qi4 you2 yang2 yang2 。
- suo3 ji4 wo3 gong1 dang1 zhou2 ri4 ， jin4 si3 ci3 cao2 gao1 jian4 mang2 。
- wu1 hu1 ai1 zai1 gong1 si3 yi3 ， shi3 zhi1 guo2 bing4 zai4 gao1 huang1 。
- wo3 gong1 wo3 gong1 jing1 ji4 cai2 ， she4 shi1 ceng2 wei4 jing4 suo3 chang2 。
- dan4 liu2 ying1 sheng1 yu3 hou4 shi4 ， yong3 yu3 ri4 yue4 zheng1 hui1 guang1 。
- ci3 si3 yu2 gong1 yi4 he2 han4 ， gu4 wo3 dan4 wei4 tian1 xia4 shang1 。
- wo3 wen2 tian1 xia4 ku1 gong1 zhe3 ， ai1 tong4 bu2 chi4 fu4 mu3 sang4 。
- fu4 mu3 sheng1 wo3 er2 yi3 er3 ， qi3 neng2 bao3 wo3 shen1 wu2 yang1 。
- bang1 ren2 ci3 shi2 shi1 suo3 yi1 ， bo1 beng4 dong1 xia4 fen1 cang1 huang2 。
- wo3 gong1 wo3 gong1 bu2 fu4 jian4 ， qiu1 feng1 zai4 chu4 sheng1 qi1 liang2 。
- bai3 shen1 tang3 ke3 shu2 ， wo3 yuan4 xian1 yi3 wei1 qu1 dang1 。
- ling2 dan1 tang3 ke3 huo2 ， wo3 yuan4 wan4 jin1 gou4 qi2 fang1 。
- pang2 huang2 kui4 wu2 qi3 gong1 ji4 ， an1 de2 chang2 hui4 hao4 qiong2 cang1 。
- wu1 hu1 ai1 zai1 yuan2 shuai4 gong1 ， tai4 ping2 shi2 jie2 jun1 bu4 rong2 。
- ji2 zhi4 jian1 nan2 jun1 shi3 yong4 ， min2 zhi1 wu2 lu4 tian1 bu4 rong2 。
- wu1 hu1 ai1 zai1 yuan2 shuai4 gong1 ， gu3 lai2 you3 sheng1 jie1 you3 zhong1 。
- wei2 gong1 cun2 wang2 xi4 xiu1 qi1 ， qian1 nian2 wan4 kou3 chang2 yuan4 dong4 。
- jie1 wo3 cao3 mao2 yi2 jian4 shi4 ， nian4 ci3 yi4 yu4 qi4 fu2 xiong1 。
- xian2 ai1 hui1 ti4 he2 you3 ji2 ， yuan4 yi3 ci3 shi1 ming2 ding3 zhong1 。

## 注释

## 译文

## 赏析
