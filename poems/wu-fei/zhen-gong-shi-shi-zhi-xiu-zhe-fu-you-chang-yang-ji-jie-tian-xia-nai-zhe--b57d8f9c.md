---
id: wu-fei-zhen-gong-shi-shi-zhi-xiu-zhe-fu-you-chang-yang-ji-jie-tian-xia-nai-zhe--b57d8f9c
title: 臻公释氏之秀者浮游徜徉迹接天下乃者归卧云山闭门不出遂命斋名曰戏鲸真得古惠师之遗趣也予喜其志因留二十韵以赠之
titlePinyin: zhen1 gong1 shi4 shi4 zhi1 xiu4 zhe3 fu2 you2 chang2 yang2 ji4 jie1 tian1 xia4 nai3 zhe3 gui1 wo4 yun2 shan1 bi4 men2 bu4 chu1 sui4 ming4 zhai1 ming2 yue1 xi4 jing1 zhen1 de2 gu3 hui4 shi1 zhi1 yi2 qu4 ye3 yu3 xi3 qi2 zhi4 yin1 liu2 er4 shi2 yun4 yi3 zeng4 zhi1
titleSlug: zhen-gong-shi-shi-zhi-xiu-zhe-fu-you-chang-yang-ji-jie-tian-xia-nai-zhe--b57d8f9c
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吸尽百川还见底，头角惊杀鳣与鲔。
- 有时大瞋明月珠，照耀六合光不死。
- 沧溟浩荡极游巡，钩深匪惮穷涯涘。
- 今者修鳞何侧倚，岂是吞舟厌迁徙。
- 祇应喷浪云日翳，故此盘桓良有以。
- 朝发夕至固无难，在在处处期一视。
- 苟容肯向寻常沟，要养此身数千里。
- 圉圉洋洋信自如，涵泳嚅哜真得理。
- 从容讵止濠梁游，枯槁宁同车辙里。
- 至乐元非惠子知，入舟肯作周王美。
- 谪仙跨背应无由，昌黎鲙鲍诚虚拟。
- 终日相望谁得似，井蛙安足为跨跱。
- 得所一任笑㺍獭，旋体宁容咂蝼蚁。
- 清波孤虚有余泽，何必龙津夸锯齿。
- 蕞尔鳏鲕徒唯唯，春来秋化无暂已。
- 随阳上下一何劳，风波荡薄不自止。
- 謷乎大哉天独委，居然不与众鳞比。
- 高摩无为还已矣，肯向人求升斗水。
- 古来大鱼不池活，会须终作风雷起。
- 殷勤寄语任公子，收拾巨钓毋进跬。

## 拼音
- xi1 jin4 bai3 chuan1 hai2 jian4 di3 ， tou2 jiao3 jing1 sha1 zhan1 yu3 wei3 。
- you3 shi2 da4 chen1 ming2 yue4 zhu1 ， zhao4 yao4 liu4 he2 guang1 bu4 si3 。
- cang1 ming2 hao4 dang4 ji2 you2 xun2 ， gou1 shen1 fei3 dan4 qiong2 ya2 si4 。
- jin1 zhe3 xiu1 lin2 he2 ce4 yi3 ， qi3 shi4 tun1 zhou1 yan4 qian1 xi3 。
- qi2 ying4 pen1 lang4 yun2 ri4 yi4 ， gu4 ci3 pan2 huan2 liang2 you3 yi3 。
- chao2 fa1 xi1 zhi4 gu4 wu2 nan2 ， zai4 zai4 chu4 chu4 qi1 yi2 shi4 。
- gou3 rong2 ken3 xiang4 xun2 chang2 gou1 ， yao4 yang3 ci3 shen1 shu4 qian1 li3 。
- yu3 yu3 yang2 yang2 xin4 zi4 ru2 ， han2 yong3 ru2 ji4 zhen1 de2 li3 。
- cong2 rong2 ju4 zhi3 hao2 liang2 you2 ， ku1 gao3 ning2 tong2 che1 zhe2 li3 。
- zhi4 le4 yuan2 fei1 hui4 zi3 zhi1 ， ru4 zhou1 ken3 zuo4 zhou1 wang2 mei3 。
- zhe2 xian1 kua4 bei4 ying4 wu2 you2 ， chang1 li2 kuai4 bao4 cheng2 xu1 ni3 。
- zhong1 ri4 xiang1 wang4 shui2 de2 si4 ， jing3 wa1 an1 zu2 wei4 kua4 zhi4 。
- de2 suo3 yi2 ren4 xiao4 㺍 ta3 ， xuan2 ti3 ning2 rong2 za1 lou2 yi3 。
- qing1 bo1 gu1 xu1 you3 yu2 ze2 ， he2 bi4 long2 jin1 kua1 ju4 chi3 。
- zui4 er3 guan1 er2 tu2 wei2 wei2 ， chun1 lai2 qiu1 hua4 wu2 zan4 yi3 。
- sui2 yang2 shang4 xia4 yi4 he2 lao2 ， feng1 bo1 dang4 bao2 bu2 zi4 zhi3 。
- ao2 hu1 da4 zai1 tian1 du2 wei3 ， ju1 ran2 bu4 yu3 zhong4 lin2 bi3 。
- gao1 mo2 wu2 wei2 hai2 yi3 yi3 ， ken3 xiang4 ren2 qiu2 sheng1 dou4 shui3 。
- gu3 lai2 da4 yu2 bu4 chi2 huo2 ， hui4 xu1 zhong1 zuo4 feng1 lei2 qi3 。
- yin1 qin2 ji4 yu3 ren4 gong1 zi3 ， shou1 shi2 ju4 diao4 wu2 jin4 kui3 。

## 注释

## 译文

## 赏析
