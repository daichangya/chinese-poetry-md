---
id: wu-fei-bing-xu-song-chun-you-zuo
title: 丙戌送春有作
titlePinyin: bing3 xu1 song4 chun1 you3 zuo4
titleSlug: bing-xu-song-chun-you-zuo
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三月三十日，春去人尽惜。
- 我独惜春多，欲留春不得。
- 忆昨仕行都，亦屡逢春色。
- 王事多鞅掌，常苦无暇隙。
- 担上看桃李，负春长叹息。
- 每欲早归田，恨不生羽翼。
- 及至今得归，亦复少欢适。
- 平生无室庐，方且事工役。
- 老妻病累年，年来觉转剧。
- 百事总关心，十日九不怿。
- 把酒对东风，一春能几夕。
- 因念梦幻躯，处世不满百。
- 今日六十三，已是桑榆迫。
- 纵使到七十，能得几年客。
- 幸春有旧好，一笑常莫逆。
- 今既舍我归，动是经年隔。
- 聊复倒离樽，与春话胸臆。
- 我方葺园亭，随分足泉石。
- 准拟共东君，著此几两屐。
- 丁宁春早回，莫使常相忆。
- 今宵已拚醉，坐待东方白。
- 明旦各分飞，断肠芳草碧。

## 拼音
- san1 yue4 san1 shi2 ri4 ， chun1 qu4 ren2 jin4 xi1 。
- wo3 du2 xi1 chun1 duo1 ， yu4 liu2 chun1 bu4 de2 。
- yi4 zuo2 shi4 xing2 dou1 ， yi4 lü3 feng2 chun1 se4 。
- wang2 shi4 duo1 yang1 zhang3 ， chang2 ku3 wu2 xia2 xi4 。
- dan1 shang4 kan4 tao2 li3 ， fu4 chun1 chang2 tan4 xi1 。
- mei3 yu4 zao3 gui1 tian2 ， hen4 bu4 sheng1 yu3 yi4 。
- ji2 zhi4 jin1 de2 gui1 ， yi4 fu4 shao3 huan1 shi4 。
- ping2 sheng1 wu2 shi4 lu2 ， fang1 qie3 shi4 gong1 yi4 。
- lao3 qi1 bing4 lei4 nian2 ， nian2 lai2 jue2 zhuan3 ju4 。
- bai3 shi4 zong3 guan1 xin1 ， shi2 ri4 jiu3 bu2 yi4 。
- ba3 jiu3 dui4 dong1 feng1 ， yi4 chun1 neng2 ji3 xi1 。
- yin1 nian4 meng4 huan4 qu1 ， chu3 shi4 bu4 man3 bai3 。
- jin1 ri4 liu4 shi2 san1 ， yi3 shi4 sang1 yu2 po4 。
- zong4 shi3 dao4 qi1 shi2 ， neng2 de2 ji3 nian2 ke4 。
- xing4 chun1 you3 jiu4 hao3 ， yi2 xiao4 chang2 mo4 ni4 。
- jin1 ji4 she4 wo3 gui1 ， dong4 shi4 jing1 nian2 ge2 。
- liao2 fu4 dao3 li2 zun1 ， yu3 chun1 hua4 xiong1 yi4 。
- wo3 fang1 qi4 yuan2 ting2 ， sui2 fen1 zu2 quan2 shi2 。
- zhun3 ni3 gong4 dong1 jun1 ， zhu4 ci3 ji3 liang3 ji1 。
- ding1 ning2 chun1 zao3 hui2 ， mo4 shi3 chang2 xiang1 yi4 。
- jin1 xiao1 yi3 pin1 zui4 ， zuo4 dai4 dong1 fang1 bai2 。
- ming2 dan4 ge4 fen1 fei1 ， duan4 chang2 fang1 cao3 bi4 。

## 注释

## 译文

## 赏析
