---
id: wu-fei-he-ren-si-li-shang-mei
title: 和任司理赏梅
titlePinyin: he2 ren4 si1 li3 shang3 mei2
titleSlug: he-ren-si-li-shang-mei
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生爱梅花，尝有花前诺。
- 花亦知我心，臭味颇相若。
- 对花辄痛饮，席地天为幕。
- 常恐风雨摧，有负东君托。
- 一从随宦牒，但知究民瘼。
- 动为官拘守，进退非绰绰。
- 倒指三十年，无复有此乐。
- 每逢春信回，长忆花下酌。
- 老来把一麾，亦欲强有作。
- 牒讼日装怀，朱墨苦纷错。
- 忽闻花已开，枝头閙寒爵。
- 喜即领宾僚，对花话离索。
- 邂逅却成欢，清谈间谐谑。
- 胜赏虽未穷，亦足慰寥落。
- 后夜霜月明，尚可理前约。

## 拼音
- ping2 sheng1 ai4 mei2 hua1 ， chang2 you3 hua1 qian2 nuo4 。
- hua1 yi4 zhi1 wo3 xin1 ， chou4 wei4 po1 xiang1 ruo4 。
- dui4 hua1 zhe2 tong4 yin3 ， xi2 di4 tian1 wei4 mu4 。
- chang2 kong3 feng1 yu3 cui1 ， you3 fu4 dong1 jun1 tuo1 。
- yi4 cong2 sui2 huan4 die2 ， dan4 zhi1 jiu1 min2 mo4 。
- dong4 wei4 guan1 ju1 shou3 ， jin4 tui4 fei1 chuo4 chuo4 。
- dao3 zhi3 san1 shi2 nian2 ， wu2 fu4 you3 ci3 le4 。
- mei3 feng2 chun1 xin4 hui2 ， chang2 yi4 hua1 xia4 zhuo2 。
- lao3 lai2 ba3 yi4 hui1 ， yi4 yu4 qiang2 you3 zuo4 。
- die2 song4 ri4 zhuang1 huai2 ， zhu1 mo4 ku3 fen1 cuo4 。
- hu1 wen2 hua1 yi3 kai1 ， zhi1 tou2 nao4 han2 jue2 。
- xi3 ji2 ling3 bin1 liao2 ， dui4 hua1 hua4 li2 suo3 。
- xie4 hou4 que4 cheng2 huan1 ， qing1 tan2 jian1 xie2 xue4 。
- sheng4 shang3 sui1 wei4 qiong2 ， yi4 zu2 wei4 liao2 luo4 。
- hou4 ye4 shuang1 yue4 ming2 ， shang4 ke3 li3 qian2 yue1 。

## 注释

## 译文

## 赏析
