---
id: wu-fei-ji-ti-bao-chang-chao-zu-xuan
title: 寄题鲍昌朝足轩
titlePinyin: ji4 ti2 bao4 chang1 chao2 zu2 xuan1
titleSlug: ji-ti-bao-chang-chao-zu-xuan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南有散人，几年卧草野。
- 破甑余尘埃，衡门绝车马。
- 倘非义所安，一介不取舍。
- 辟轩穷巷间，此意非满假。
- 虽云外不足，中有至足者。
- 道义辈古人，文章播天下。
- 一点浩然气，万象资陶冶。
- 持此复何求，酣歌对醆斚。
- 吁哉箪瓢乐，千古一回也。
- 先生于此时，卓然秉大雅。
- 顾我愧高风，亦忝诗酒社。
- 何当登此轩，抵掌共披写。

## 拼音
- jiang1 nan2 you3 san4 ren2 ， ji3 nian2 wo4 cao3 ye3 。
- po4 zeng4 yu2 chen2 ai1 ， heng2 men2 jue2 che1 ma3 。
- tang3 fei1 yi4 suo3 an1 ， yi2 jie4 bu4 qu3 she3 。
- pi4 xuan1 qiong2 xiang4 jian1 ， ci3 yi4 fei1 man3 jia3 。
- sui1 yun2 wai4 bu4 zu2 ， zhong1 you3 zhi4 zu2 zhe3 。
- dao4 yi4 bei4 gu3 ren2 ， wen2 zhang1 bo1 tian1 xia4 。
- yi4 dian3 hao4 ran2 qi4 ， wan4 xiang4 zi1 tao2 ye3 。
- chi2 ci3 fu4 he2 qiu2 ， han1 ge1 dui4 zhan3 jia3 。
- xu1 zai1 dan1 piao2 le4 ， qian1 gu3 yi4 hui2 ye3 。
- xian1 sheng1 yu2 ci3 shi2 ， zhuo2 ran2 bing3 da4 ya3 。
- gu4 wo3 kui4 gao1 feng1 ， yi4 tian3 shi1 jiu3 she4 。
- he2 dang1 deng1 ci3 xuan1 ， di3 zhang3 gong4 pi1 xie3 。

## 注释

## 译文

## 赏析
