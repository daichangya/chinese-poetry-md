---
id: wu-fei-geng-man-lao-jiang-ming-xiang-bang-jian-guo-cong-ju-yan-bie-fu-zuo-shi-song-zhi
title: 耿曼老将命乡邦见过匆遽言别复作诗送之
titlePinyin: geng3 man4 lao3 jiang4 ming4 xiang1 bang1 jian4 guo4 cong1 ju4 yan2 bie2 fu4 zuo4 shi1 song4 zhi1
titleSlug: geng-man-lao-jiang-ming-xiang-bang-jian-guo-cong-ju-yan-bie-fu-zuo-shi-song-zhi
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我方退老湖山上，混迹渔樵甘放浪。
- 亲旧凋零会面稀，与君亦复成疏旷。
- 何期拥节到乡邦，得得驱车肯迂访。
- 开门倒屣笑相迎，尽室欢忻无此况。
- 湖光山色似争辉，两眼韶华更骀荡。
- 伸眉抵掌话中肠，正好花前倒春酿。
- 胡为欲去挽不留，忍把阳关容易唱。
- 嗟乎来日苦无多，况是频年婴拙恙。
- 兴来亦欲强登临，龙钟未免扶藜杖。
- 目前衰飒已如斯，宁保明年见花放。
- 而今花下幸逢君，岂容不尽长鲸量。
- 如君志尚迥不群，治行既高心且壮。
- 方当圣主急搜扬，为斲岂应遗巧匠。
- 会看唾手取功名，尽展才猷结旒纩。
- 出处从今不复齐，尊酒何由更相向。
- 临期一醉尚何辞，后夜月明空怅望。

## 拼音
- wo3 fang1 tui4 lao3 hu2 shan1 shang4 ， hun4 ji4 yu2 qiao2 gan1 fang4 lang4 。
- qin1 jiu4 diao1 ling2 hui4 mian4 xi1 ， yu3 jun1 yi4 fu4 cheng2 shu1 kuang4 。
- he2 qi1 yong1 jie2 dao4 xiang1 bang1 ， de2 de2 qu1 che1 ken3 yu1 fang3 。
- kai1 men2 dao3 xi3 xiao4 xiang1 ying2 ， jin4 shi4 huan1 xin1 wu2 ci3 kuang4 。
- hu2 guang1 shan1 se4 si4 zheng1 hui1 ， liang3 yan3 shao2 hua2 geng4 dai4 dang4 。
- shen1 mei2 di3 zhang3 hua4 zhong1 chang2 ， zheng4 hao3 hua1 qian2 dao3 chun1 niang4 。
- hu2 wei4 yu4 qu4 wan3 bu4 liu2 ， ren3 ba3 yang2 guan1 rong2 yi4 chang4 。
- jie1 hu1 lai2 ri4 ku3 wu2 duo1 ， kuang4 shi4 pin2 nian2 ying1 zhuo1 yang4 。
- xing1 lai2 yi4 yu4 qiang2 deng1 lin2 ， long2 zhong1 wei4 mian3 fu2 li2 zhang4 。
- mu4 qian2 shuai1 sa4 yi3 ru2 si1 ， ning2 bao3 ming2 nian2 jian4 hua1 fang4 。
- er2 jin1 hua1 xia4 xing4 feng2 jun1 ， qi3 rong2 bu2 jin4 chang2 jing1 liang2 。
- ru2 jun1 zhi4 shang4 jiong3 bu4 qun2 ， zhi4 xing2 ji4 gao1 xin1 qie3 zhuang4 。
- fang1 dang1 sheng4 zhu3 ji2 sou1 yang2 ， wei4 zhuo2 qi3 ying4 yi2 qiao3 jiang4 。
- hui4 kan4 tuo4 shou3 qu3 gong1 ming2 ， jin4 zhan3 cai2 you2 jie2 liu2 kuang4 。
- chu1 chu4 cong2 jin1 bu2 fu4 qi2 ， zun1 jiu3 he2 you2 geng4 xiang1 xiang4 。
- lin2 qi1 yi2 zui4 shang4 he2 ci2 ， hou4 ye4 yue4 ming2 kong1 chang4 wang4 。

## 注释

## 译文

## 赏析
