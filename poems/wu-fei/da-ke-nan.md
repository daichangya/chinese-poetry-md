---
id: wu-fei-da-ke-nan
title: 答客难
titlePinyin: da2 ke4 nan2
titleSlug: da-ke-nan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我治湖上园，占断山水窟。
- 幽事日相关，颇觉无暇逸。
- 有客来相过，云欲救我失。
- 谓我虽爱闲，未得居闲术。
- 众人役利名，公独役景物。
- 固与众人殊，未免俱汩没。
- 孰若淡无营，燕坐一虚室。
- 百念尽消除，百事付真率。
- 物来则应之，岂可自撄拂。
- 客言非不忠，我意客未悉。
- 万物仗境生，百果因花实。
- 我闻洛阳城，名园浑比迹。
- 至如司马公，朴素世莫及。
- 有园号独乐，晚岁亦加葺。
- 人心固不同，岂能尽如一。
- 顾我病且衰，行年将七十。
- 光景去不留，余龄那可必。
- 要当且逍遥，乐此桑榆日。
- 宁如土木偶，终朝长兀兀。
- 况有佳山水，兹焉久蟠鬰。
- 地灵尽发露，一旦为我出。
- 若不一领畧，无乃太拘执。
- 何妨几席间，时与相顾揖。
- 择胜把酒杯，搜奇入诗笔。
- 犹恨景物多，未能尽收拾。
- 他人视若忙，我心常自佚。
- 人无所用心，先圣每忿疾。
- 既不学群儿，诧仙仍佞佛。
- 不有博奕乎，为之犹胜弗。
- 客既闻斯言，语塞几若讷。
- 因为客书之，聊以志仿佛。
- 会须画成图，继取王摩诘。

## 拼音
- wo3 zhi4 hu2 shang4 yuan2 ， zhan4 duan4 shan1 shui3 ku1 。
- you1 shi4 ri4 xiang1 guan1 ， po1 jue2 wu2 xia2 yi4 。
- you3 ke4 lai2 xiang1 guo4 ， yun2 yu4 jiu4 wo3 shi1 。
- wei4 wo3 sui1 ai4 xian2 ， wei4 de2 ju1 xian2 shu4 。
- zhong4 ren2 yi4 li4 ming2 ， gong1 du2 yi4 jing3 wu4 。
- gu4 yu3 zhong4 ren2 shu1 ， wei4 mian3 ju4 gu3 mei2 。
- shu2 ruo4 dan4 wu2 ying2 ， yan4 zuo4 yi4 xu1 shi4 。
- bai3 nian4 jin4 xiao1 chu2 ， bai3 shi4 fu4 zhen1 lü4 。
- wu4 lai2 ze2 ying4 zhi1 ， qi3 ke3 zi4 ying1 fu2 。
- ke4 yan2 fei1 bu4 zhong1 ， wo3 yi4 ke4 wei4 xi1 。
- wan4 wu4 zhang4 jing4 sheng1 ， bai3 guo3 yin1 hua1 shi2 。
- wo3 wen2 luo4 yang2 cheng2 ， ming2 yuan2 hun2 bi3 ji4 。
- zhi4 ru2 si1 ma3 gong1 ， pu3 su4 shi4 mo4 ji2 。
- you3 yuan2 hao4 du2 le4 ， wan3 sui4 yi4 jia1 qi4 。
- ren2 xin1 gu4 bu4 tong2 ， qi3 neng2 jin4 ru2 yi1 。
- gu4 wo3 bing4 qie3 shuai1 ， xing2 nian2 jiang1 qi1 shi2 。
- guang1 jing3 qu4 bu4 liu2 ， yu2 ling2 na4 ke3 bi4 。
- yao4 dang1 qie3 xiao1 yao2 ， le4 ci3 sang1 yu2 ri4 。
- ning2 ru2 tu3 mu4 ou3 ， zhong1 chao2 chang2 wu4 wu4 。
- kuang4 you3 jia1 shan1 shui3 ， zi1 yan1 jiu3 pan2 yu4 。
- di4 ling2 jin4 fa1 lu4 ， yi2 dan4 wei4 wo3 chu1 。
- ruo4 bu4 yi4 ling3 lüe4 ， wu2 nai3 tai4 ju1 zhi2 。
- he2 fang2 ji3 xi2 jian1 ， shi2 yu3 xiang1 gu4 yi1 。
- ze2 sheng4 ba3 jiu3 bei1 ， sou1 qi2 ru4 shi1 bi3 。
- you2 hen4 jing3 wu4 duo1 ， wei4 neng2 jin4 shou1 shi2 。
- ta1 ren2 shi4 ruo4 mang2 ， wo3 xin1 chang2 zi4 yi4 。
- ren2 wu2 suo3 yong4 xin1 ， xian1 sheng4 mei3 fen4 ji2 。
- ji4 bu4 xue2 qun2 er2 ， cha4 xian1 reng2 ning4 fo2 。
- bu4 you3 bo2 yi4 hu1 ， wei4 zhi1 you2 sheng4 fu2 。
- ke4 ji4 wen2 si1 yan2 ， yu3 se4 ji3 ruo4 ne4 。
- yin1 wei4 ke4 shu1 zhi1 ， liao2 yi3 zhi4 fang3 fu2 。
- hui4 xu1 hua4 cheng2 tu2 ， ji4 qu3 wang2 mo2 jie2 。

## 注释

## 译文

## 赏析
