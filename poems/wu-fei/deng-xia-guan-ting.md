---
id: wu-fei-deng-xia-guan-ting
title: 登遐观亭
titlePinyin: deng1 xia2 guan1 ting2
titleSlug: deng-xia-guan-ting
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城上辟新亭，似若规模小。
- 谁知此亭中，景胜冠江表。
- 湖山既回旋，烟云仍缥缈。
- 万象森目前，不数花与草。
- 公余乘兴来，聊以散怀抱。
- 四时风物新，一一发天巧。
- 芳春柳色连，长夏荷花绕。
- 月明固已佳，雪积还更好。
- 凭栏认归舟，策杖送飞鸟。
- 适意岂在大，容膝自足了。
- 第我思故山，上章方告老。
- 指日是行人，颇恨来不早。

## 拼音
- cheng2 shang4 pi4 xin1 ting2 ， si4 ruo4 gui1 mo2 xiao3 。
- shui2 zhi1 ci3 ting2 zhong1 ， jing3 sheng4 guan1 jiang1 biao3 。
- hu2 shan1 ji4 hui2 xuan2 ， yan1 yun2 reng2 piao1 miao3 。
- wan4 xiang4 sen1 mu4 qian2 ， bu2 shu4 hua1 yu3 cao3 。
- gong1 yu2 cheng2 xing4 lai2 ， liao2 yi3 san4 huai2 bao4 。
- si4 shi2 feng1 wu4 xin1 ， yi1 yi1 fa1 tian1 qiao3 。
- fang1 chun1 liu3 se4 lian2 ， chang2 xia4 he2 hua1 rao4 。
- yue4 ming2 gu4 yi3 jia1 ， xue3 ji1 hai2 geng4 hao3 。
- ping2 lan2 ren4 gui1 zhou1 ， ce4 zhang4 song4 fei1 niao3 。
- shi4 yi4 qi3 zai4 da4 ， rong2 xi1 zi4 zu2 le0 。
- di4 wo3 si1 gu4 shan1 ， shang4 zhang1 fang1 gao4 lao3 。
- zhi3 ri4 shi4 xing2 ren2 ， po1 hen4 lai2 bu4 zao3 。

## 注释

## 译文

## 赏析
