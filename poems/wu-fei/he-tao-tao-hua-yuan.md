---
id: wu-fei-he-tao-tao-hua-yuan
title: 和陶桃花源
titlePinyin: he2 tao2 tao2 hua1 yuan2
titleSlug: he-tao-tao-hua-yuan
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻桃花源，其先是秦世。
- 当时避地人，岁久俱已逝。
- 其后长子孙，生理还不废。
- 种桃以自营，结茅以自憇。
- 有儿但发蒙，初不工六艺。
- 有田但收禾，了不输二税。
- 有鸡只晨号，有犬不夜吠。
- 渊明爱其真，为此成新制。
- 我久闻其风，褰裳思一诣。
- 所虑路难通，仍恐水难厉。
- 梦寐不能忘，抱恨知几岁。
- 所恨天见私，于此施嘉惠。
- 贻我万株桃，漫山迷眼界。
- 却胜武陵溪，草树相蒙蔽。
- 相去复不远，只在吾庐外。
- 人号小桃源，景物适相契。

## 拼音
- wo3 wen2 tao2 hua1 yuan2 ， qi2 xian1 shi4 qin2 shi4 。
- dang1 shi2 bi4 di4 ren2 ， sui4 jiu3 ju4 yi3 shi4 。
- qi2 hou4 zhang3 zi3 sun1 ， sheng1 li3 hai2 bu2 fei4 。
- zhong3 tao2 yi3 zi4 ying2 ， jie2 mao2 yi3 zi4 qi4 。
- you3 er2 dan4 fa1 meng2 ， chu1 bu4 gong1 liu4 yi4 。
- you3 tian2 dan4 shou1 he2 ， liao3 bu4 shu1 er4 shui4 。
- you3 ji1 zhi1 chen2 hao4 ， you3 quan3 bu2 ye4 fei4 。
- yuan1 ming2 ai4 qi2 zhen1 ， wei4 ci3 cheng2 xin1 zhi4 。
- wo3 jiu3 wen2 qi2 feng1 ， qian1 shang0 si1 yi2 yi4 。
- suo3 lü4 lu4 nan2 tong1 ， reng2 kong3 shui3 nan2 li4 。
- meng4 mei4 bu4 neng2 wang4 ， bao4 hen4 zhi1 ji3 sui4 。
- suo3 hen4 tian1 jian4 si1 ， yu2 ci3 shi1 jia1 hui4 。
- yi2 wo3 wan4 zhu1 tao2 ， man4 shan1 mi2 yan3 jie4 。
- que4 sheng4 wu3 ling2 xi1 ， cao3 shu4 xiang1 meng2 bi4 。
- xiang1 qu4 fu4 bu4 yuan3 ， zhi1 zai4 wu2 lu2 wai4 。
- ren2 hao4 xiao3 tao2 yuan2 ， jing3 wu4 shi4 xiang1 qi4 。

## 注释

## 译文

## 赏析
