---
id: wu-fei-shi-dian-yu-xue-he-liu-pan-guan-yun
title: 释奠于学和刘判官韵
titlePinyin: shi4 dian4 yu2 xue2 he2 liu2 pan4 guan1 yun4
titleSlug: shi-dian-yu-xue-he-liu-pan-guan-yun
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔未冠随亲庭，采芹曾挹泮水清。
- 仰高先圣空有志，逮壮才能脱白丁。
- 三釜及亲虽可喜，抗尘不复论书史。
- 旧游恍若一梦中，十载何期两来此。
- 惭无善政及邦人，况负平生道德心。
- 再瞻庙像直汗下，正恐不为神所歆。
- 朝来俎豆敬通灵，幸頼贤僚赞礼成。
- 更勤佳句愧盛意，敢与前贤齐令名。
- 词场自顾非元帅，白发星星徒满戴。
- 尚期君与振斯文，休嗟莲幕淹三载。

## 拼音
- yi4 xi1 wei4 guan1 sui2 qin1 ting2 ， cai3 qin2 ceng2 yi4 pan4 shui3 qing1 。
- yang3 gao1 xian1 sheng4 kong1 you3 zhi4 ， dai3 zhuang4 cai2 neng2 tuo1 bai2 ding1 。
- san1 fu3 ji2 qin1 sui1 ke3 xi3 ， kang4 chen2 bu2 fu4 lun4 shu1 shi3 。
- jiu4 you2 huang3 ruo4 yi2 meng4 zhong1 ， shi2 zai3 he2 qi1 liang3 lai2 ci3 。
- can2 wu2 shan4 zheng4 ji2 bang1 ren2 ， kuang4 fu4 ping2 sheng1 dao4 de2 xin1 。
- zai4 zhan1 miao4 xiang4 zhi2 han4 xia4 ， zheng4 kong3 bu2 wei4 shen2 suo3 xin1 。
- chao2 lai2 zu3 dou4 jing4 tong1 ling2 ， xing4 lai4 xian2 liao2 zan4 li3 cheng2 。
- geng4 qin2 jia1 ju4 kui4 sheng4 yi4 ， gan3 yu3 qian2 xian2 qi2 ling4 ming2 。
- ci2 chang3 zi4 gu4 fei1 yuan2 shuai4 ， bai2 fa4 xing1 xing1 tu2 man3 dai4 。
- shang4 qi1 jun1 yu3 zhen4 si1 wen2 ， xiu1 jie1 lian2 mu4 yan1 san1 zai3 。

## 注释

## 译文

## 赏析
