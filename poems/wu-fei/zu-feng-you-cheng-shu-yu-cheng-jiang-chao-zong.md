---
id: wu-fei-zu-feng-you-cheng-shu-yu-cheng-jiang-chao-zong
title: 阻风又成数语呈江朝宗
titlePinyin: zu3 feng1 you4 cheng2 shu4 yu3 cheng2 jiang1 chao2 zong1
titleSlug: zu-feng-you-cheng-shu-yu-cheng-jiang-chao-zong
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生航浙河，不知几往返。
- 岂不或滞留，有时容幸免。
- 未若此番来，所向辄相反。
- 顺水即值风，便风还阻浅。
- 夜来至奔牛，一雨成瓴建。
- 妻孥笑相看，陡觉双眉展。
- 谓可便及城，假馆少休偃。
- 平明风横生，吹我船头转。
- 咫尺不可前，安能达京辇。
- 客路固多艰，我行亦太蹇。
- 何当归去来，高卧青山远。
- 一任雨兼风，杜门都不管。

## 拼音
- ping2 sheng1 hang2 zhe4 he2 ， bu4 zhi1 ji3 wang3 fan3 。
- qi3 bu2 huo4 zhi4 liu2 ， you3 shi2 rong2 xing4 mian3 。
- wei4 ruo4 ci3 fan1 lai2 ， suo3 xiang4 zhe2 xiang1 fan3 。
- shun4 shui3 ji2 zhi2 feng1 ， bian4 feng1 hai2 zu3 qian3 。
- ye4 lai2 zhi4 ben1 niu2 ， yi4 yu3 cheng2 ling2 jian4 。
- qi1 nu2 xiao4 xiang1 kan4 ， dou3 jue2 shuang1 mei2 zhan3 。
- wei4 ke3 bian4 ji2 cheng2 ， jia3 guan3 shao3 xiu1 yan3 。
- ping2 ming2 feng1 heng2 sheng1 ， chui1 wo3 chuan2 tou2 zhuan3 。
- zhi3 chi3 bu4 ke3 qian2 ， an1 neng2 da2 jing1 nian3 。
- ke4 lu4 gu4 duo1 jian1 ， wo3 xing2 yi4 tai4 jian3 。
- he2 dang1 gui1 qu4 lai2 ， gao1 wo4 qing1 shan1 yuan3 。
- yi2 ren4 yu3 jian1 feng1 ， du4 men2 dou1 bu4 guan3 。

## 注释

## 译文

## 赏析
