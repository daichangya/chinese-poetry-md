---
id: wu-fei-you-quan-geng
title: 又劝耕
titlePinyin: you4 quan4 geng1
titleSlug: you-quan-geng
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浙东十载歌丰登，去年水旱俄相乘。
- 吾州何幸得一熟，四野绝闻愁叹声。
- 田畴二月土膏动，树头布谷争飞鸣。
- 田家饱食苦无事，雨后一犁方对耕。
- 敢意使君亲劝率，千骑晓作田间行。
- 老农感激前致语，使君不用忧西成。
- 腊中昨已见三白，今日还逢甲子晴。
- 年丰谷贱定可卜，仓箱会见如坻京。
- 但愿使君对春色，莫负花前双玉瓶。
- 人生适意未易得，况复时节遭升平。
- 要须拚与宾客醉，无使旁人笑独醒。

## 拼音
- zhe4 dong1 shi2 zai3 ge1 feng1 deng1 ， qu4 nian2 shui3 han4 e2 xiang1 cheng2 。
- wu2 zhou1 he2 xing4 de2 yi4 shu2 ， si4 ye3 jue2 wen2 chou2 tan4 sheng1 。
- tian2 chou2 er4 yue4 tu3 gao1 dong4 ， shu4 tou2 bu4 gu3 zheng1 fei1 ming2 。
- tian2 jia1 bao3 shi2 ku3 wu2 shi4 ， yu3 hou4 yi4 li2 fang1 dui4 geng1 。
- gan3 yi4 shi3 jun1 qin1 quan4 lü4 ， qian1 qi2 xiao3 zuo4 tian2 jian1 xing2 。
- lao3 nong2 gan3 ji1 qian2 zhi4 yu3 ， shi3 jun1 bu2 yong4 you1 xi1 cheng2 。
- la4 zhong1 zuo2 yi3 jian4 san1 bai2 ， jin1 ri4 hai2 feng2 jia3 zi3 qing2 。
- nian2 feng1 gu3 jian4 ding4 ke3 bu3 ， cang1 xiang1 hui4 jian4 ru2 di3 jing1 。
- dan4 yuan4 shi3 jun1 dui4 chun1 se4 ， mo4 fu4 hua1 qian2 shuang1 yu4 ping2 。
- ren2 sheng1 shi4 yi4 wei4 yi4 de2 ， kuang4 fu4 shi2 jie2 zao1 sheng1 ping2 。
- yao4 xu1 pin1 yu3 bin1 ke4 zui4 ， wu2 shi3 pang2 ren2 xiao4 du2 xing3 。

## 注释

## 译文

## 赏析
