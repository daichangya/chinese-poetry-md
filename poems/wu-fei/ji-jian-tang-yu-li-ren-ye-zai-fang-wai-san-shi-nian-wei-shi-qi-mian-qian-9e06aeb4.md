---
id: wu-fei-ji-jian-tang-yu-li-ren-ye-zai-fang-wai-san-shi-nian-wei-shi-qi-mian-qian-9e06aeb4
title: 机简堂余里人也在方外三十年未识其面乾道己丑余帅豫章乃自圆通来谒与之款语连日忘疲不谓末法中有此龙象且喜余里之有人因其归作诗以送之
titlePinyin: ji1 jian3 tang2 yu2 li3 ren2 ye3 zai4 fang1 wai4 san1 shi2 nian2 wei4 shi2 qi2 mian4 qian2 dao4 ji3 chou3 yu2 shuai4 yu4 zhang1 nai3 zi4 yuan2 tong1 lai2 ye4 yu3 zhi1 kuan3 yu3 lian2 ri4 wang4 pi2 bu2 wei4 mo4 fa3 zhong1 you3 ci3 long2 xiang4 qie3 xi3 yu2 li3 zhi1 you3 ren2 yin1 qi2 gui1 zuo4 shi1 yi3 song4 zhi1
titleSlug: ji-jian-tang-yu-li-ren-ye-zai-fang-wai-san-shi-nian-wei-shi-qi-mian-qian-9e06aeb4
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家石井旁，山水非不奇。
- 所恨过从少，无与同襟期。
- 独幸里巷间，高僧有二机。
- 大机传祖印，海内声名驰。
- 晚归结草庵，杜门人莫窥。
- 嗟哉已物化，不见三十朞。
- 我为铭其塔，世犹仰清规。
- 小机真龙象，方为人天师。
- 宴坐一禅榻，天花零乱飞。
- 闻名亦二纪，颇愧会面稀。
- 忽自庐阜来，访我江之湄。
- 共说无生话，不觉日晷移。
- 顾我麋鹿姿，久欲脱馽羁。
- 来日宁有几，扰扰将何为。
- 一点退闲心，不谓师已知。
- 祇俟及新岁，上章力丐归。
- 师傥还故里，愿言款柴扉。
- 我虽无长物，亦有筇一枝。
- 正欲穿林壑，相与穷幽微。
- 庶几进此道，尽洗平生非。

## 拼音
- wo3 jia1 shi2 jing3 pang2 ， shan1 shui3 fei1 bu4 qi2 。
- suo3 hen4 guo4 cong2 shao3 ， wu2 yu3 tong2 jin1 qi1 。
- du2 xing4 li3 xiang4 jian1 ， gao1 seng1 you3 er4 ji1 。
- da4 ji1 chuan2 zu3 yin4 ， hai3 nei4 sheng1 ming2 chi2 。
- wan3 gui1 jie2 cao3 an1 ， du4 men2 ren2 mo4 kui1 。
- jie1 zai1 yi3 wu4 hua4 ， bu2 jian4 san1 shi2 ji1 。
- wo3 wei4 ming2 qi2 ta3 ， shi4 you2 yang3 qing1 gui1 。
- xiao3 ji1 zhen1 long2 xiang4 ， fang1 wei4 ren2 tian1 shi1 。
- yan4 zuo4 yi4 chan2 ta4 ， tian1 hua1 ling2 luan4 fei1 。
- wen2 ming2 yi4 er4 ji4 ， po1 kui4 hui4 mian4 xi1 。
- hu1 zi4 lu2 fu4 lai2 ， fang3 wo3 jiang1 zhi1 mei2 。
- gong4 shuo1 wu2 sheng1 hua4 ， bu4 jue2 ri4 gui3 yi2 。
- gu4 wo3 mi2 lu4 zi1 ， jiu3 yu4 tuo1 zhi2 ji1 。
- lai2 ri4 ning2 you3 ji3 ， rao3 rao3 jiang1 he2 wei4 。
- yi4 dian3 tui4 xian2 xin1 ， bu2 wei4 shi1 yi3 zhi1 。
- qi2 si4 ji2 xin1 sui4 ， shang4 zhang1 li4 gai4 gui1 。
- shi1 tang3 hai2 gu4 li3 ， yuan4 yan2 kuan3 chai2 fei1 。
- wo3 sui1 wu2 chang2 wu4 ， yi4 you3 qiong2 yi4 zhi1 。
- zheng4 yu4 chuan1 lin2 he4 ， xiang1 yu3 qiong2 you1 wei1 。
- shu4 ji1 jin4 ci3 dao4 ， jin4 xi3 ping2 sheng1 fei1 。

## 注释

## 译文

## 赏析
