---
id: wu-fei-lu-cheng-xiang-sheng-ri
title: 吕丞相生日
titlePinyin: lü3 cheng2 xiang4 sheng1 ri4
titleSlug: lu-cheng-xiang-sheng-ri
author: 吴芾
authorPinyin: wu2 fei4
authorSlug: wu-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日躔析木当良月，辰象煌煌森罗列。
- 忽惊昴宿下天来，果向明时作人杰。
- 巍巍德望冠簪缨，鲁国真儒独擅名。
- 五百年来世希有，端为社稷万人生。
- 胸中素抱经纶术，致身便欲扶王室。
- 不学磻溪坐钓矶，洗光直取虞渊日。
- 艰难将相罕全才，天使我公居上台。
- 公能以道佐人主，四海俱知天意回。
- 苍生政尔资霖雨，未许超然成独处。
- 伫看丹诏下严宸，会见敖叔三相楚。
- 向来忠烈已无前，此去勋庸非偶然。
- 便使呼韩朝魏阙，直须光复旧山川。
- 富贵功名人所欲，世间万事今合足。
- 龙门客至亦何言，独有长年为公祝。
- 但愿我公如汾阳，二十四考中书堂。
- 他年更伴赤松游，永作汉家张子房。

## 拼音
- ri4 chan2 xi1 mu4 dang1 liang2 yue4 ， chen2 xiang4 huang2 huang2 sen1 luo2 lie4 。
- hu1 jing1 mao3 su4 xia4 tian1 lai2 ， guo3 xiang4 ming2 shi2 zuo4 ren2 jie2 。
- wei1 wei1 de2 wang4 guan1 zan1 ying1 ， lu3 guo2 zhen1 ru2 du2 shan4 ming2 。
- wu3 bai3 nian2 lai2 shi4 xi1 you3 ， duan1 wei4 she4 ji4 wan4 ren2 sheng1 。
- xiong1 zhong1 su4 bao4 jing1 lun2 shu4 ， zhi4 shen1 bian4 yu4 fu2 wang2 shi4 。
- bu4 xue2 pan2 xi1 zuo4 diao4 ji1 ， xi3 guang1 zhi2 qu3 yu2 yuan1 ri4 。
- jian1 nan2 jiang4 xiang4 han3 quan2 cai2 ， tian1 shi3 wo3 gong1 ju1 shang4 tai2 。
- gong1 neng2 yi3 dao4 zuo3 ren2 zhu3 ， si4 hai3 ju4 zhi1 tian1 yi4 hui2 。
- cang1 sheng1 zheng4 er3 zi1 lin2 yu3 ， wei4 xu3 chao1 ran2 cheng2 du2 chu3 。
- zhu4 kan4 dan1 zhao4 xia4 yan2 chen2 ， hui4 jian4 ao2 shu1 san1 xiang1 chu3 。
- xiang4 lai2 zhong1 lie4 yi3 wu2 qian2 ， ci3 qu4 xun1 yong1 fei1 ou3 ran2 。
- bian4 shi3 hu1 han2 chao2 wei4 que1 ， zhi2 xu1 guang1 fu4 jiu4 shan1 chuan1 。
- fu4 gui4 gong1 ming2 ren2 suo3 yu4 ， shi4 jian1 wan4 shi4 jin1 he2 zu2 。
- long2 men2 ke4 zhi4 yi4 he2 yan2 ， du2 you3 chang2 nian2 wei4 gong1 zhu4 。
- dan4 yuan4 wo3 gong1 ru2 fen2 yang2 ， er4 shi2 si4 kao3 zhong1 shu1 tang2 。
- ta1 nian2 geng4 ban4 chi4 song1 you2 ， yong3 zuo4 han4 jia1 zhang1 zi3 fang2 。

## 注释

## 译文

## 赏析
