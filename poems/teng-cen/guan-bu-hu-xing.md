---
id: teng-cen-guan-bu-hu-xing
title: 官捕虎行
titlePinyin: guan1 bu3 hu3 xing2
titleSlug: guan-bu-hu-xing
author: 滕岑
authorPinyin: teng2 cen2
authorSlug: teng-cen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世无壮士力扼虎，群虎食人人莫御。
- 上官付之无奈何，悬赏谩令招猎户。
- 猎户徒能逐麕麂，初非法中虎匠比。
- 心胆既怯赏又轻，谁肯向前判一死。
- 官遣弓兵相助佐，猎户见之气先挫。
- 心忧得赏为所分，眼见有虎容渠过。
- 弓兵散在村落中，村民鸡犬为一空。
- 四足之虎未可捕，两足之人与虎同。
- 真虎为患时一出，人虎为患朝连久。
- 东乡闻虎在西隣，人虎又向西乡集。
- 野外晡时即掩关，椎苏不复更登山。
- 人虎难避愈真虎，纵为虎食不闻官。

## 拼音
- shi4 wu2 zhuang4 shi4 li4 e4 hu3 ， qun2 hu3 shi2 ren2 ren2 mo4 yu4 。
- shang4 guan1 fu4 zhi1 wu2 nai4 he2 ， xuan2 shang3 man4 ling4 zhao1 lie4 hu4 。
- lie4 hu4 tu2 neng2 zhu2 jun1 ji3 ， chu1 fei1 fa3 zhong1 hu3 jiang4 bi3 。
- xin1 dan3 ji4 qie4 shang3 you4 qing1 ， shui2 ken3 xiang4 qian2 pan4 yi4 si3 。
- guan1 qian3 gong1 bing1 xiang1 zhu4 zuo3 ， lie4 hu4 jian4 zhi1 qi4 xian1 cuo4 。
- xin1 you1 de2 shang3 wei4 suo3 fen1 ， yan3 jian4 you3 hu3 rong2 qu2 guo4 。
- gong1 bing1 san4 zai4 cun1 luo4 zhong1 ， cun1 min2 ji1 quan3 wei4 yi4 kong1 。
- si4 zu2 zhi1 hu3 wei4 ke3 bu3 ， liang3 zu2 zhi1 ren2 yu3 hu3 tong2 。
- zhen1 hu3 wei4 huan4 shi2 yi4 chu1 ， ren2 hu3 wei4 huan4 chao2 lian2 jiu3 。
- dong1 xiang1 wen2 hu3 zai4 xi1 lin2 ， ren2 hu3 you4 xiang4 xi1 xiang1 ji2 。
- ye3 wai4 bu1 shi2 ji2 yan3 guan1 ， zhui1 su1 bu2 fu4 geng4 deng1 shan1 。
- ren2 hu3 nan2 bi4 yu4 zhen1 hu3 ， zong4 wei4 hu3 shi2 bu4 wen2 guan1 。

## 注释

## 译文

## 赏析
