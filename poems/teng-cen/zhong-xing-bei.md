---
id: teng-cen-zhong-xing-bei
title: 中兴碑
titlePinyin: zhong1 xing1 bei1
titleSlug: zhong-xing-bei
author: 滕岑
authorPinyin: teng2 cen2
authorSlug: teng-cen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 字画端重无倾欹，文辞简古有刺讥。
- 高堂一见为却立，知是浯水中兴碑。
- 当时长安望浯水，相去不知几千里。
- 斯文自合上送官，如何镵向千岩底。
- 二公用意深复深，知我罪我俱无心。
- 不向一时求赏音，亿代宝之如璆琳。
- 孽臣之事置莫说，尚喜蚕头未讹缺。
- 纷纷理乱堕空虚，千古断崖悬日月。

## 拼音
- zi4 hua4 duan1 zhong4 wu2 qing1 qi1 ， wen2 ci2 jian3 gu3 you3 ci4 ji1 。
- gao1 tang2 yi2 jian4 wei4 que4 li4 ， zhi1 shi4 wu2 shui3 zhong1 xing1 bei1 。
- dang1 shi2 chang2 an1 wang4 wu2 shui3 ， xiang1 qu4 bu4 zhi1 ji3 qian1 li3 。
- si1 wen2 zi4 he2 shang4 song4 guan1 ， ru2 he2 chan2 xiang4 qian1 yan2 di3 。
- er4 gong1 yong4 yi4 shen1 fu4 shen1 ， zhi1 wo3 zui4 wo3 ju4 wu2 xin1 。
- bu2 xiang4 yi4 shi2 qiu2 shang3 yin1 ， yi4 dai4 bao3 zhi1 ru2 qiu2 lin2 。
- nie4 chen2 zhi1 shi4 zhi4 mo4 shuo1 ， shang4 xi3 can2 tou2 wei4 e2 que1 。
- fen1 fen1 li3 luan4 duo4 kong1 xu1 ， qian1 gu3 duan4 ya2 xuan2 ri4 yue4 。

## 注释

## 译文

## 赏析
