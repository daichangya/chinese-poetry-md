---
id: lou-yao-song-ceng-wu-dian-si-cheng-shou-chi-yang
title: 送曾无玷寺丞守池阳
titlePinyin: song4 ceng2 wu2 dian4 si4 cheng2 shou3 chi2 yang2
titleSlug: song-ceng-wu-dian-si-cheng-shou-chi-yang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我朝衣冠盛，名家数三曾。
- 南丰暨赣川，后起参温陵。
- 迩来螺川族，骎骎著簪缨。
- 春风鴈塔中，参差见姓名。
- 君才素颖出，健笔随纵横。
- 江右两壮县，谈笑政已成。
- 河阳桃李花，武城弦歌声。
- 入朝八九载，去拥池阳旌。
- 年家有旧好，一见意气倾。
- 更因刘御史，为君写先铭。
- 去年叨省郎，君亦转为丞。
- 中都但交谒，名纸空毛生。
- 惟因候宾庑，接膝倾交情。
- 分阴尤可惜，翻恐倒屣迎。
- 阿连幸为寮，庶几多合并。
- 宁知成勇退，拂袖寻归程。
- 秋浦素简静，不足烦公行。
- 要当试盘错，才刃新发硎。
- 似闻有剧部，或已荐长卿。
- 君其少停骖，有诏来皇扃。

## 拼音
- wo3 chao2 yi1 guan1 sheng4 ， ming2 jia1 shu4 san1 ceng2 。
- nan2 feng1 ji4 gan4 chuan1 ， hou4 qi3 can1 wen1 ling2 。
- er3 lai2 luo2 chuan1 zu2 ， qin1 qin1 zhu4 zan1 ying1 。
- chun1 feng1 yan4 ta3 zhong1 ， cen1 ci1 jian4 xing4 ming2 。
- jun1 cai2 su4 ying3 chu1 ， jian4 bi3 sui2 zong4 heng2 。
- jiang1 you4 liang3 zhuang4 xian4 ， tan2 xiao4 zheng4 yi3 cheng2 。
- he2 yang2 tao2 li3 hua1 ， wu3 cheng2 xian2 ge1 sheng1 。
- ru4 chao2 ba1 jiu3 zai3 ， qu4 yong1 chi2 yang2 jing1 。
- nian2 jia1 you3 jiu4 hao3 ， yi2 jian4 yi4 qi4 qing1 。
- geng4 yin1 liu2 yu4 shi3 ， wei4 jun1 xie3 xian1 ming2 。
- qu4 nian2 dao1 sheng3 lang2 ， jun1 yi4 zhuan3 wei4 cheng2 。
- zhong1 du1 dan4 jiao1 ye4 ， ming2 zhi3 kong1 mao2 sheng1 。
- wei2 yin1 hou4 bin1 wu3 ， jie1 xi1 qing1 jiao1 qing2 。
- fen1 yin1 you2 ke3 xi1 ， fan1 kong3 dao3 xi3 ying2 。
- a1 lian2 xing4 wei4 liao2 ， shu4 ji1 duo1 he2 bing4 。
- ning2 zhi1 cheng2 yong3 tui4 ， fu2 xiu4 xun2 gui1 cheng2 。
- qiu1 pu3 su4 jian3 jing4 ， bu4 zu2 fan2 gong1 xing2 。
- yao4 dang1 shi4 pan2 cuo4 ， cai2 ren4 xin1 fa1 xing2 。
- si4 wen2 you3 ju4 bu4 ， huo4 yi3 jian4 chang2 qing1 。
- jun1 qi2 shao3 ting2 can1 ， you3 zhao4 lai2 huang2 jiong1 。

## 注释

## 译文

## 赏析
