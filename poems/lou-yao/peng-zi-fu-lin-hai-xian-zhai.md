---
id: lou-yao-peng-zi-fu-lin-hai-xian-zhai
title: 彭子复临海县斋
titlePinyin: peng2 zi3 fu4 lin2 hai3 xian4 zhai1
titleSlug: peng-zi-fu-lin-hai-xian-zhai
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乾道癸巳冬，此邦我经行。
- 鬰攸气未殄，千家真赤城。
- 来访临海令，瓦砾纷纵横。
- 翘然三尺高，问是戒石铭。
- 徘徊重太息，更闻愁叹声。
- 试询来者谁，共言令姓彭。
- 我时语傍人，此邑其将兴。
- 迨予来赘倅，客馆方暂停。
- 夜闻箫鼓沸，听事先落成。
- 起望轮奂美，壮观耸连甍。
- 百堵日以作，斧斤喜丁丁。
- 层楼庋敕书，两庑环中庭。
- 久乃游其间，宏大使我惊。
- 位置既深稳，斲削仍攻精。
- 田里不知役，纤粟无输征。
- 安得屋朗朗，突兀有宁馨。
- 退食不苟处，扁榜皆佳名。
- 中虚物自照，政平由心平。
- 穉柏已可悦，况有贤弟兄。
- 小亭真吏隠，县拥高山青。
- 琴堂虽增旧，此意宜细评。
- 智调天下理，夸言笑后生。
- 大弦可以急，小弦恐弗胜。
- 举意属俄顷，立欲如所营。
- 手足民无措，吏奸益相乘。
- 不如疎节目，示以信与诚。
- 施行有次第，幽远无隠情。
- 上下始相应，温和亮以清。
- 子贱意不传，仅许胜戴星。
- 彭令盖得此，所以千里称。
- 此非以政学，渊源甚分明。
- 行矣解印去，众心已先倾。
- 太守荐之朝，一鹗飞青冥。
- 傍无蚍蜉援，日夜思归耕。
- 我无荐贤柄，直书气填膺。
- 安得采诗官，取以彻明廷。

## 拼音
- qian2 dao4 gui3 si4 dong1 ， ci3 bang1 wo3 jing1 xing2 。
- yu4 you1 qi4 wei4 tian3 ， qian1 jia1 zhen1 chi4 cheng2 。
- lai2 fang3 lin2 hai3 ling4 ， wa3 li4 fen1 zong4 heng2 。
- qiao4 ran2 san1 chi3 gao1 ， wen4 shi4 jie4 shi2 ming2 。
- pai2 huai2 zhong4 tai4 xi1 ， geng4 wen2 chou2 tan4 sheng1 。
- shi4 xun2 lai2 zhe3 shui2 ， gong4 yan2 ling4 xing4 peng2 。
- wo3 shi2 yu3 bang4 ren2 ， ci3 yi4 qi2 jiang1 xing1 。
- dai4 yu3 lai2 zhui4 cui4 ， ke4 guan3 fang1 zan4 ting2 。
- ye4 wen2 xiao1 gu3 fei4 ， ting1 shi4 xian1 luo4 cheng2 。
- qi3 wang4 lun2 huan4 mei3 ， zhuang4 guan1 song3 lian2 meng2 。
- bai3 du3 ri4 yi3 zuo4 ， fu3 jin1 xi3 ding1 ding1 。
- ceng2 lou2 gui3 chi4 shu1 ， liang3 wu3 huan2 zhong1 ting2 。
- jiu3 nai3 you2 qi2 jian1 ， hong2 da4 shi3 wo3 jing1 。
- wei4 zhi4 ji4 shen1 wen3 ， zhuo2 xiao1 reng2 gong1 jing1 。
- tian2 li3 bu4 zhi1 yi4 ， xian1 su4 wu2 shu1 zheng1 。
- an1 de2 wu1 lang3 lang3 ， tu1 wu4 you3 ning2 xin1 。
- tui4 shi2 bu4 gou3 chu4 ， bian3 bang3 jie1 jia1 ming2 。
- zhong1 xu1 wu4 zi4 zhao4 ， zheng4 ping2 you2 xin1 ping2 。
- zhi4 bai3 yi3 ke3 yue4 ， kuang4 you3 xian2 di4 xiong0 。
- xiao3 ting2 zhen1 li4 yin3 ， xian4 yong1 gao1 shan1 qing1 。
- qin2 tang2 sui1 zeng1 jiu4 ， ci3 yi4 yi2 xi4 ping2 。
- zhi4 tiao2 tian1 xia4 li3 ， kua1 yan2 xiao4 hou4 sheng1 。
- da4 xian2 ke3 yi3 ji2 ， xiao3 xian2 kong3 fu2 sheng4 。
- ju3 yi4 shu3 e2 qing3 ， li4 yu4 ru2 suo3 ying2 。
- shou3 zu2 min2 wu2 cuo4 ， li4 jian1 yi4 xiang1 cheng2 。
- bu4 ru2 shu1 jie2 mu4 ， shi4 yi3 xin4 yu3 cheng2 。
- shi1 xing2 you3 ci4 di4 ， you1 yuan3 wu2 yin3 qing2 。
- shang4 xia4 shi3 xiang1 ying4 ， wen1 he2 liang4 yi3 qing1 。
- zi3 jian4 yi4 bu4 chuan2 ， jin3 xu3 sheng4 dai4 xing1 。
- peng2 ling4 gai4 de2 ci3 ， suo3 yi3 qian1 li3 cheng1 。
- ci3 fei1 yi3 zheng4 xue2 ， yuan1 yuan2 shen4 fen1 ming2 。
- xing2 yi3 jie3 yin4 qu4 ， zhong4 xin1 yi3 xian1 qing1 。
- tai4 shou3 jian4 zhi1 chao2 ， yi2 e4 fei1 qing1 ming2 。
- bang4 wu2 pi2 fu2 yuan2 ， ri4 ye4 si1 gui1 geng1 。
- wo3 wu2 jian4 xian2 bing3 ， zhi2 shu1 qi4 tian2 ying1 。
- an1 de2 cai3 shi1 guan1 ， qu3 yi3 che4 ming2 ting2 。

## 注释

## 译文

## 赏析
