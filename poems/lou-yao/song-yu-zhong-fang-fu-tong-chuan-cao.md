---
id: lou-yao-song-yu-zhong-fang-fu-tong-chuan-cao
title: 送虞仲房赴潼川漕
titlePinyin: song4 yu2 zhong4 fang2 fu4 tong2 chuan1 cao2
titleSlug: song-yu-zhong-fang-fu-tong-chuan-cao
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来丹丘乘贰车，送客往往万里余。
- 盛山使君别寖久，汉中郡丞新寄书。
- 公指四明喜邻境，典午何知成画餠。
- 扬旌忽作梓潼行，去路六千抑何迥。
- 余杭名家多俊奇，君于辈行尤白眉。
- 雍容晋韵足夷旷，百家到手无停披。
- 向来郎曹天咫尺，引身闽山接商舶。
- 贾胡叹仰清节高，雾中亲见越王石。
- 此行叱驭不作难，手遮西日又长安。
- 长安日近公应住，未放使星临蜀山。
- 不然一行亦不恶，潼川应如锦城乐。
- 邓侯功名凛如在，拾遗风采今犹昨。
- 流马木牛诸葛公，飞挽正欲修前功。
- 蜀民险远日凋瘵，摩抚要令畿甸同。
- 况公五绝追鼻祖，隶古真有两汉风。
- 归来富贵固未晚，为传此学川西东。

## 拼音
- wo3 lai2 dan1 qiu1 cheng2 er4 che1 ， song4 ke4 wang3 wang3 wan4 li3 yu2 。
- sheng4 shan1 shi3 jun1 bie2 jin4 jiu3 ， han4 zhong1 jun4 cheng2 xin1 ji4 shu1 。
- gong1 zhi3 si4 ming2 xi3 lin2 jing4 ， dian3 wu3 he2 zhi1 cheng2 hua4 bing3 。
- yang2 jing1 hu1 zuo4 zi3 tong2 xing2 ， qu4 lu4 liu4 qian1 yi4 he2 jiong3 。
- yu2 hang2 ming2 jia1 duo1 jun4 qi2 ， jun1 yu2 bei4 xing2 you2 bai2 mei2 。
- yong1 rong2 jin4 yun4 zu2 yi2 kuang4 ， bai3 jia1 dao4 shou3 wu2 ting2 pi1 。
- xiang4 lai2 lang2 cao2 tian1 zhi3 chi3 ， yin3 shen1 min3 shan1 jie1 shang1 bo2 。
- jia3 hu2 tan4 yang3 qing1 jie2 gao1 ， wu4 zhong1 qin1 jian4 yue4 wang2 shi2 。
- ci3 xing2 chi4 yu4 bu2 zuo4 nan2 ， shou3 zhe1 xi1 ri4 you4 chang2 an1 。
- chang2 an1 ri4 jin4 gong1 ying4 zhu4 ， wei4 fang4 shi3 xing1 lin2 shu3 shan1 。
- bu4 ran2 yi4 hang2 yi4 bu2 e4 ， tong2 chuan1 ying4 ru2 jin3 cheng2 le4 。
- deng4 hou2 gong1 ming2 lin3 ru2 zai4 ， shi2 yi2 feng1 cai3 jin1 you2 zuo2 。
- liu2 ma3 mu4 niu2 zhu1 ge3 gong1 ， fei1 wan3 zheng4 yu4 xiu1 qian2 gong1 。
- shu3 min2 xian3 yuan3 ri4 diao1 zhai4 ， mo2 fu3 yao4 ling4 ji1 dian4 tong2 。
- kuang4 gong1 wu3 jue2 zhui1 bi2 zu3 ， li4 gu3 zhen1 you3 liang3 han4 feng1 。
- gui1 lai2 fu4 gui4 gu4 wei4 wan3 ， wei4 chuan2 ci3 xue2 chuan1 xi1 dong1 。

## 注释

## 译文

## 赏析
