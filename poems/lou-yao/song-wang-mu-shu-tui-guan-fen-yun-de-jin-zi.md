---
id: lou-yao-song-wang-mu-shu-tui-guan-fen-yun-de-jin-zi
title: 送王木叔推官分韵得锦字
titlePinyin: song4 wang2 mu4 shu1 tui1 guan1 fen1 yun4 de2 jin3 zi4
titleSlug: song-wang-mu-shu-tui-guan-fen-yun-de-jin-zi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王郎天下士，中和自生禀。
- 澹然初无营，见者辄歛衽。
- 幕中资婉画，处事极精审。
- 与人如恐伤，律己渊冰懔。
- 深恐马骇舆，要使鸮食葚。
- 一寸忧国心，几年不甘寝。
- 此意大未酬，退静若已甚。
- 使之行所学，庶几人奠枕。
- 向来孰间之，未免斯立噤。
- 川泳而云飞，頼有东阳沈。
- 露章极推毂，分韵句裁锦。
- 风流有如许，不复叹踔踸。
- 如君岂蓬蒿，人物妙流品。
- 不应奉香火，为养谋禄廪。
- 与君幸瓜葛，心交今十稔。
- 岂惟我惜别，行道情苒荏。
- 红莲色何似，翠柏风逾凛。
- 愿君疎药裹，一意护茵饪。
- 弃鼎宝康瓠，浮名如拾沈。
- 行矣无多言，临岐且剧饮。

## 拼音
- wang2 lang2 tian1 xia4 shi4 ， zhong1 he2 zi4 sheng1 bing3 。
- dan4 ran2 chu1 wu2 ying2 ， jian4 zhe3 zhe2 lian3 ren4 。
- mu4 zhong1 zi1 wan3 hua4 ， chu3 shi4 ji2 jing1 shen3 。
- yu3 ren2 ru2 kong3 shang1 ， lü4 ji3 yuan1 bing1 lin3 。
- shen1 kong3 ma3 hai4 yu2 ， yao4 shi3 xiao1 shi2 shen4 。
- yi2 cun4 you1 guo2 xin1 ， ji3 nian2 bu4 gan1 qin3 。
- ci3 yi4 da4 wei4 chou2 ， tui4 jing4 ruo4 yi3 shen4 。
- shi3 zhi1 xing2 suo3 xue2 ， shu4 ji1 ren2 dian4 zhen3 。
- xiang4 lai2 shu2 jian1 zhi1 ， wei4 mian3 si1 li4 jin4 。
- chuan1 yong3 er2 yun2 fei1 ， lai4 you3 dong1 yang2 shen3 。
- lu4 zhang1 ji2 tui1 gu1 ， fen1 yun4 ju4 cai2 jin3 。
- feng1 liu2 you3 ru2 xu3 ， bu2 fu4 tan4 chuo1 chen3 。
- ru2 jun1 qi3 peng2 hao1 ， ren2 wu4 miao4 liu2 pin3 。
- bu2 ying4 feng4 xiang1 huo3 ， wei4 yang3 mou2 lu4 lin3 。
- yu3 jun1 xing4 gua1 ge2 ， xin1 jiao1 jin1 shi2 ren3 。
- qi3 wei2 wo3 xi1 bie2 ， hang2 dao4 qing2 ran3 ren3 。
- hong2 lian2 se4 he2 si4 ， cui4 bai3 feng1 yu2 lin3 。
- yuan4 jun1 shu1 yao4 guo3 ， yi2 yi4 hu4 yin1 ren4 。
- qi4 ding3 bao3 kang1 hu4 ， fu2 ming2 ru2 shi2 shen3 。
- xing2 yi3 wu2 duo1 yan2 ， lin2 qi2 qie3 ju4 yin3 。

## 注释

## 译文

## 赏析
