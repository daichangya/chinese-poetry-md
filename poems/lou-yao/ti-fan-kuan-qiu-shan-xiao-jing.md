---
id: lou-yao-ti-fan-kuan-qiu-shan-xiao-jing
title: 题范宽秋山小景
titlePinyin: ti2 fan4 kuan1 qiu1 shan1 xiao3 jing3
titleSlug: ti-fan-kuan-qiu-shan-xiao-jing
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山高最难图，意足不待大。
- 尺楮眇千里，长江浸横翠。
- 画家杂云烟，戃怳徒意会。
- 苟或森三尺，便若俗子对。
- 此画格律严，兴寄独超迈。
- 洗眼映窗明，妙处乃不昧。
- 流泉见原委，著屋分向背。
- 推车度危桥，指路向关隘。
- 轻舟最渺茫，浦屿如有待。
- 山棱瘦露骨，汀洲横若带。
- 木叶黄欲脱，秋容俨然在。
- 霜余无片云，历历数沙界。
- 搜寻目力疲，欲赋无可柰。
- 近山才四寸，万象纷纳芥。
- 欲识无穷意，耸翠更天外。

## 拼音
- shan1 gao1 zui4 nan2 tu2 ， yi4 zu2 bu2 dai4 da4 。
- chi3 chu3 miao3 qian1 li3 ， chang2 jiang1 jin4 heng2 cui4 。
- hua4 jia1 za2 yun2 yan1 ， tang3 huang3 tu2 yi4 hui4 。
- gou3 huo4 sen1 san1 chi3 ， bian4 ruo4 su2 zi3 dui4 。
- ci3 hua4 ge2 lü4 yan2 ， xing1 ji4 du2 chao1 mai4 。
- xi3 yan3 ying4 chuang1 ming2 ， miao4 chu4 nai3 bu2 mei4 。
- liu2 quan2 jian4 yuan2 wei3 ， zhu4 wu1 fen1 xiang4 bei4 。
- tui1 che1 du4 wei1 qiao2 ， zhi3 lu4 xiang4 guan1 ai4 。
- qing1 zhou1 zui4 miao3 mang2 ， pu3 yu3 ru2 you3 dai4 。
- shan1 leng2 shou4 lu4 gu3 ， ting1 zhou1 heng2 ruo4 dai4 。
- mu4 ye4 huang2 yu4 tuo1 ， qiu1 rong2 yan3 ran2 zai4 。
- shuang1 yu2 wu2 pian4 yun2 ， li4 li4 shu3 sha1 jie4 。
- sou1 xun2 mu4 li4 pi2 ， yu4 fu4 wu2 ke3 nai4 。
- jin4 shan1 cai2 si4 cun4 ， wan4 xiang4 fen1 na4 jie4 。
- yu4 shi2 wu2 qiong2 yi4 ， song3 cui4 geng4 tian1 wai4 。

## 注释

## 译文

## 赏析
