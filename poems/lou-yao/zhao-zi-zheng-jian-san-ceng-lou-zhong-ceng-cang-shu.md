---
id: lou-yao-zhao-zi-zheng-jian-san-ceng-lou-zhong-ceng-cang-shu
title: 赵资政建三层楼中层藏书
titlePinyin: zhao4 zi1 zheng4 jian4 san1 ceng2 lou2 zhong1 ceng2 cang2 shu1
titleSlug: zhao-zi-zheng-jian-san-ceng-lou-zhong-ceng-cang-shu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 危楼杰立潭府雄，仰望惊瞿何穹窿。
- 擎以八柱真良工，恍如木天移海东。
- 扶栏三级横复纵，八窗交映光玲珑。
- 更上一层迥不同，历览万象俱空蒙。
- 东南太白金峩峰，西山千叠青芙蓉。
- 环遶不断如屏风，平畴弥望禾芃芃。
- 城郭市井聚螘蜂，烟树高低知几丛。
- 澄湖一片磨青铜，潮来江涨银在镕。
- 海匝三垂属提封，四山宽围城在中。
- 地平楼小望易穷，安得高卧陈元龙。
- 丽谯公府难从容，二阁均在道佛宫。
- 江山得助无遗踪，眼前突兀忽此逢。
- 主人干国成栋隆，鼎彜久书柱石功。
- 名遂身退兹明农，卜筑深静依高墉。
- 百间朗朗罗心胸，咄嗟不待鼛鼓冬。
- 最后奇观凌虚空，窗户未须湿青红。
- 似闻庐陵周益公，亦作此楼高于崧。
- 相望落落见两翁，心匠不谋如影从。
- 我欲效颦意方浓，一朝登眺若发蒙。
- 不愿侍公饮千钟，不愿舞女纷歌僮。
- 插架三万牙签重，此身愿为书蠹虫。
- 不然相陪夕阳舂，与公凭栏送冥鸿。

## 拼音
- wei1 lou2 jie2 li4 tan2 fu3 xiong2 ， yang3 wang4 jing1 qu2 he2 qiong2 long2 。
- qing2 yi3 ba1 zhu4 zhen1 liang2 gong1 ， huang3 ru2 mu4 tian1 yi2 hai3 dong1 。
- fu2 lan2 san1 ji2 heng2 fu4 zong4 ， ba1 chuang1 jiao1 ying4 guang1 ling2 long2 。
- geng4 shang4 yi4 ceng2 jiong3 bu4 tong2 ， li4 lan3 wan4 xiang4 ju4 kong1 meng2 。
- dong1 nan2 tai4 bai2 jin1 e2 feng1 ， xi1 shan1 qian1 die2 qing1 fu2 rong2 。
- huan2 rao4 bu2 duan4 ru2 ping2 feng1 ， ping2 chou2 mi2 wang4 he2 peng2 peng2 。
- cheng2 guo1 shi4 jing3 ju4 yi3 feng1 ， yan1 shu4 gao1 di1 zhi1 ji3 cong2 。
- cheng2 hu2 yi2 pian4 mo2 qing1 tong2 ， chao2 lai2 jiang1 zhang3 yin2 zai4 rong2 。
- hai3 za1 san1 chui2 shu3 ti2 feng1 ， si4 shan1 kuan1 wei2 cheng2 zai4 zhong1 。
- di4 ping2 lou2 xiao3 wang4 yi4 qiong2 ， an1 de2 gao1 wo4 chen2 yuan2 long2 。
- li4 qiao2 gong1 fu3 nan2 cong2 rong2 ， er4 ge2 jun1 zai4 dao4 fo2 gong1 。
- jiang1 shan1 de2 zhu4 wu2 yi2 zong1 ， yan3 qian2 tu1 wu4 hu1 ci3 feng2 。
- zhu3 ren2 gan1 guo2 cheng2 dong4 long2 ， ding3 yi2 jiu3 shu1 zhu4 shi2 gong1 。
- ming2 sui4 shen1 tui4 zi1 ming2 nong2 ， bu3 zhu4 shen1 jing4 yi1 gao1 yong1 。
- bai3 jian1 lang3 lang3 luo2 xin1 xiong1 ， duo1 jie1 bu2 dai4 gao1 gu3 dong1 。
- zui4 hou4 qi2 guan1 ling2 xu1 kong1 ， chuang1 hu4 wei4 xu1 shi1 qing1 hong2 。
- si4 wen2 lu2 ling2 zhou1 yi4 gong1 ， yi4 zuo4 ci3 lou2 gao1 yu2 song1 。
- xiang1 wang4 luo4 luo4 jian4 liang3 weng1 ， xin1 jiang4 bu4 mou2 ru2 ying3 cong2 。
- wo3 yu4 xiao4 pin2 yi4 fang1 nong2 ， yi4 chao2 deng1 tiao4 ruo4 fa1 meng2 。
- bu2 yuan4 shi4 gong1 yin3 qian1 zhong1 ， bu2 yuan4 wu3 nü3 fen1 ge1 tong2 。
- cha1 jia4 san1 wan4 ya2 qian1 zhong4 ， ci3 shen1 yuan4 wei4 shu1 du4 chong2 。
- bu4 ran2 xiang1 pei2 xi1 yang2 chong1 ， yu3 gong1 ping2 lan2 song4 ming2 hong2 。

## 注释

## 译文

## 赏析
