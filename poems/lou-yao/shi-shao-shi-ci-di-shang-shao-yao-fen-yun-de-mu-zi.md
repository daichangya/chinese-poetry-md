---
id: lou-yao-shi-shao-shi-ci-di-shang-shao-yao-fen-yun-de-mu-zi
title: 史少师赐第赏芍药分韵得木字
titlePinyin: shi3 shao3 shi1 ci4 di4 shang3 shao2 yao4 fen1 yun4 de2 mu4 zi4
titleSlug: shi-shao-shi-ci-di-shang-shao-yao-fen-yun-de-mu-zi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝城有僊山，双径森万玉。
- 洞户入深窈，突兀见华屋。
- 相君领众客，红药想芬馥。
- 霜刀妙裁剪，烟脂点冰縠。
- 枝弱不胜花，翠叶共斜矗。
- 向来争春风，桃李媿麤俗。
- 百卉纷何在，庭树拥新绿。
- 此花丈人行，俨立见幽独。
- 相君戴花笑，和气俱可掬。
- 人言此花胜，相君意倾属。
- 谁知心广大，何物不蒙福。
- 岂以庭中花，而肯弃凡木。
- 君看择胜具，所在可追逐。
- 自言居闲时，情话会亲族。
- 一花有可观，烂赏费银烛。
- 此心何拣择，寓意本无欲。
- 以此宰天下，以此镇藩服。
- 儿童与走卒，人人歌相国。
- 有能达此观，春风四时足。

## 拼音
- di4 cheng2 you3 xian1 shan1 ， shuang1 jing4 sen1 wan4 yu4 。
- dong4 hu4 ru4 shen1 yao3 ， tu1 wu4 jian4 hua2 wu1 。
- xiang1 jun1 ling3 zhong4 ke4 ， hong2 yao4 xiang3 fen1 fu4 。
- shuang1 dao1 miao4 cai2 jian3 ， yan1 zhi1 dian3 bing1 hu2 。
- zhi1 ruo4 bu2 sheng4 hua1 ， cui4 ye4 gong4 xie2 chu4 。
- xiang4 lai2 zheng1 chun1 feng1 ， tao2 li3 kui4 cu1 su2 。
- bai3 hui4 fen1 he2 zai4 ， ting2 shu4 yong1 xin1 lü4 。
- ci3 hua1 zhang4 ren2 xing2 ， yan3 li4 jian4 you1 du2 。
- xiang1 jun1 dai4 hua1 xiao4 ， he2 qi4 ju4 ke3 ju1 。
- ren2 yan2 ci3 hua1 sheng4 ， xiang1 jun1 yi4 qing1 shu3 。
- shui2 zhi1 xin1 guang3 da4 ， he2 wu4 bu4 meng2 fu2 。
- qi3 yi3 ting2 zhong1 hua1 ， er2 ken3 qi4 fan2 mu4 。
- jun1 kan4 ze2 sheng4 ju4 ， suo3 zai4 ke3 zhui1 zhu2 。
- zi4 yan2 ju1 xian2 shi2 ， qing2 hua4 hui4 qin1 zu2 。
- yi4 hua1 you3 ke3 guan1 ， lan4 shang3 fei4 yin2 zhu2 。
- ci3 xin1 he2 jian3 ze2 ， yu4 yi4 ben3 wu2 yu4 。
- yi3 ci3 zai3 tian1 xia4 ， yi3 ci3 zhen4 fan1 fu2 。
- er2 tong2 yu3 zou3 zu2 ， ren2 ren2 ge1 xiang4 guo2 。
- you3 neng2 da2 ci3 guan1 ， chun1 feng1 si4 shi2 zu2 。

## 注释

## 译文

## 赏析
