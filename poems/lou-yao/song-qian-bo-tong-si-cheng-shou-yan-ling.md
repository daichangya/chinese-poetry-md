---
id: lou-yao-song-qian-bo-tong-si-cheng-shou-yan-ling
title: 送钱伯同寺丞守严陵
titlePinyin: song4 qian2 bo2 tong2 si4 cheng2 shou3 yan2 ling2
titleSlug: song-qian-bo-tong-si-cheng-shou-yan-ling
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年送君来，今年送君归。
- 君善全去就，我独念别离。
- 君是忠孝家，袭紫传金龟。
- 门户二百年，所寄在一夔。
- 少年便老苍，况今更险夷。
- 不独妙言语，理窟深莫窥。
- 健笔照手泽，典刑从可知。
- 向来御祥琴，欲把江海麾。
- 促召归旧班，退食方委蛇。
- 世事等飘瓦，人情叹燃萁。
- 向非浑金质，百炼岂不衰。
- 浩然赋归欤，洁身而去之。
- 为僚曾未几，弃我忽若遗。
- 君既弃我去，谪僊复追随。
- 陡去二良友，掺袪重分岐。
- 前别易再会，今见当何时。
- 才具素绝伦，涵养日以滋。
- 且为牧严陵，赤手摩疮痍。
- 归来应不晚，青毡当属谁。
- 愿君厚自爱，岁寒尚相期。

## 拼音
- qu4 nian2 song4 jun1 lai2 ， jin1 nian2 song4 jun1 gui1 。
- jun1 shan4 quan2 qu4 jiu4 ， wo3 du2 nian4 bie2 li2 。
- jun1 shi4 zhong1 xiao4 jia1 ， xi2 zi3 chuan2 jin1 gui1 。
- men2 hu4 er4 bai3 nian2 ， suo3 ji4 zai4 yi4 kui2 。
- shao4 nian2 bian4 lao3 cang1 ， kuang4 jin1 geng4 xian3 yi2 。
- bu4 du2 miao4 yan2 yu3 ， li3 ku1 shen1 mo4 kui1 。
- jian4 bi3 zhao4 shou3 ze2 ， dian3 xing2 cong2 ke3 zhi1 。
- xiang4 lai2 yu4 xiang2 qin2 ， yu4 ba3 jiang1 hai3 hui1 。
- cu4 zhao4 gui1 jiu4 ban1 ， tui4 shi2 fang1 wei3 she2 。
- shi4 shi4 deng3 piao1 wa3 ， ren2 qing2 tan4 ran2 qi2 。
- xiang4 fei1 hun2 jin1 zhi4 ， bai3 lian4 qi3 bu4 shuai1 。
- hao4 ran2 fu4 gui1 yu2 ， jie2 shen1 er2 qu4 zhi1 。
- wei4 liao2 ceng2 wei4 ji3 ， qi4 wo3 hu1 ruo4 yi2 。
- jun1 ji4 qi4 wo3 qu4 ， zhe2 xian1 fu4 zhui1 sui2 。
- dou3 qu4 er4 liang2 you3 ， chan1 qu1 zhong4 fen1 qi2 。
- qian2 bie2 yi4 zai4 hui4 ， jin1 jian4 dang1 he2 shi2 。
- cai2 ju4 su4 jue2 lun2 ， han2 yang3 ri4 yi3 zi1 。
- qie3 wei4 mu4 yan2 ling2 ， chi4 shou3 mo2 chuang1 yi2 。
- gui1 lai2 ying4 bu4 wan3 ， qing1 zhan1 dang1 shu3 shui2 。
- yuan4 jun1 hou4 zi4 ai4 ， sui4 han2 shang4 xiang1 qi1 。

## 注释

## 译文

## 赏析
