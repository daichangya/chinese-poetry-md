---
id: lou-yao-ba-lu-shen-zhi-suo-cang-wei-yan-san-ma
title: 跋卢申之所藏韦偃三马
titlePinyin: ba2 lu2 shen1 zhi1 suo3 cang2 wei2 yan3 san1 ma3
titleSlug: ba-lu-shen-zhi-suo-cang-wei-yan-san-ma
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟哉马之生，驰骤乃其性。
- 一为人所羁，寸步不得骋。
- 局促闲廐中，专俟圉人令。
- 调服无踶啮，始可用朝请。
- 战骑冒锋镝，或致陨其命。
- 绣羁非不华，金狨号为盛。
- 青黄木之灾，此亦马所病。
- 立仗尤贵重，一鸣辄斥屏。
- 何如在牧时，卧起玩烟景。
- 丰草胜刍豆，清波恣游泳。
- 韦侯擅笔精，幻出无人境。
- 思陵赐珍题，昭回光炳炳。
- 身方缚名缰，三年慙负乘。
- 细窥乐宽闲，悠然动归兴。

## 拼音
- jie1 zai1 ma3 zhi1 sheng1 ， chi2 zhou4 nai3 qi2 xing4 。
- yi2 wei4 ren2 suo3 ji1 ， cun4 bu4 bu4 de2 cheng3 。
- ju2 cu4 xian2 jiu4 zhong1 ， zhuan1 si4 yu3 ren2 ling4 。
- tiao2 fu2 wu2 di4 nie4 ， shi3 ke3 yong4 chao2 qing3 。
- zhan4 qi2 mao4 feng1 di2 ， huo4 zhi4 yun3 qi2 ming4 。
- xiu4 ji1 fei1 bu4 hua2 ， jin1 rong2 hao4 wei4 sheng4 。
- qing1 huang2 mu4 zhi1 zai1 ， ci3 yi4 ma3 suo3 bing4 。
- li4 zhang4 you2 gui4 zhong4 ， yi4 ming2 zhe2 chi4 ping2 。
- he2 ru2 zai4 mu4 shi2 ， wo4 qi3 wan2 yan1 jing3 。
- feng1 cao3 sheng4 chu2 dou4 ， qing1 bo1 zi4 you2 yong3 。
- wei2 hou2 shan4 bi3 jing1 ， huan4 chu1 wu2 ren2 jing4 。
- si1 ling2 ci4 zhen1 ti2 ， zhao1 hui2 guang1 bing3 bing3 。
- shen1 fang1 fu4 ming2 jiang1 ， san1 nian2 can2 fu4 cheng2 。
- xi4 kui1 le4 kuan1 xian2 ， you1 ran2 dong4 gui1 xing1 。

## 注释

## 译文

## 赏析
