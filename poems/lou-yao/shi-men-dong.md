---
id: lou-yao-shi-men-dong
title: 石门洞
titlePinyin: shi2 men2 dong4
titleSlug: shi-men-dong
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扁舟百里莲城回，青山中断立两崖。
- 清都虎豹隠不见，但见阊阖排云开。
- 峰回失喜大飞瀑，声震万壑惊春雷。
- 掀髯目极九霄外，玉虹千丈飞空来。
- 一冬青女靳天雪，不知聚此山之隈。
- 传闻神龙卧其上，宝藏击碎真琼瑰。
- 胸中先自无尘埃，到此更觉心崔嵬。
- 天风为我噀空翠，春水泻入骚人怀。
- 谪僊曾来写胜句，刘郎又为开天台。
- 我惭笔无挽牛力，醉墨满壁谁为裁。
- 或言龙湫更奇绝，鴈山高处深云埋。
- 我方携筇往寻访，未知比此何如哉。

## 拼音
- pian1 zhou1 bai3 li3 lian2 cheng2 hui2 ， qing1 shan1 zhong1 duan4 li4 liang3 ya2 。
- qing1 dou1 hu3 bao4 yin3 bu2 jian4 ， dan4 jian4 chang1 he2 pai2 yun2 kai1 。
- feng1 hui2 shi1 xi3 da4 fei1 pu4 ， sheng1 zhen4 wan4 he4 jing1 chun1 lei2 。
- xian1 ran2 mu4 ji2 jiu3 xiao1 wai4 ， yu4 hong2 qian1 zhang4 fei1 kong1 lai2 。
- yi4 dong1 qing1 nü3 jin4 tian1 xue3 ， bu4 zhi1 ju4 ci3 shan1 zhi1 wei1 。
- chuan2 wen2 shen2 long2 wo4 qi2 shang4 ， bao3 zang4 ji1 sui4 zhen1 qiong2 gui1 。
- xiong1 zhong1 xian1 zi4 wu2 chen2 ai1 ， dao4 ci3 geng4 jue2 xin1 cui1 wei2 。
- tian1 feng1 wei4 wo3 xun4 kong1 cui4 ， chun1 shui3 xie4 ru4 sao1 ren2 huai2 。
- zhe2 xian1 ceng2 lai2 xie3 sheng4 ju4 ， liu2 lang2 you4 wei4 kai1 tian1 tai2 。
- wo3 can2 bi3 wu2 wan3 niu2 li4 ， zui4 mo4 man3 bi4 shui2 wei4 cai2 。
- huo4 yan2 long2 qiu1 geng4 qi2 jue2 ， yan4 shan1 gao1 chu4 shen1 yun2 mai2 。
- wo3 fang1 xie2 qiong2 wang3 xun2 fang3 ， wei4 zhi1 bi3 ci3 he2 ru2 zai1 。

## 注释

## 译文

## 赏析
