---
id: lou-yao-du-fan-li-bu-san-gao-ci-tang-ji
title: 读范吏部三高祠堂记
titlePinyin: du2 fan4 li4 bu4 san1 gao1 ci2 tang2 ji4
titleSlug: du-fan-li-bu-san-gao-ci-tang-ji
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三高之风天与高，三高之灵或可招。
- 小山以后无此作，具区笠泽空寥寥。
- 几从垂虹荡双桨，寓目沧浪独怊怅。
- 笔端不倒三峡流，欲遽招之恐长往。
- 前身陶朱今董狐，襟抱磊落吞江湖。
- 瑰词三章妙天下，大书深刻江之隅。
- 我来诵诗凛生气，若有人兮在江水。
- 扁舟独钓脍鲈鱼，茶灶笔床归甫里。
- 先生固是丘壑人，只今方迫功与名。
- 谢公捉鼻恐未免，便看林薮生风云。
- 他年事业满彜鼎，乞身归来坐佳境。
- 不嫌俗士三斗尘，容我渔蓑理烟艇。

## 拼音
- san1 gao1 zhi1 feng1 tian1 yu3 gao1 ， san1 gao1 zhi1 ling2 huo4 ke3 zhao1 。
- xiao3 shan1 yi3 hou4 wu2 ci3 zuo4 ， ju4 qu1 li4 ze2 kong1 liao2 liao2 。
- ji3 cong2 chui2 hong2 dang4 shuang1 jiang3 ， yu4 mu4 cang1 lang4 du2 chao1 chang4 。
- bi3 duan1 bu4 dao3 san1 xia2 liu2 ， yu4 ju4 zhao1 zhi1 kong3 chang2 wang3 。
- qian2 shen1 tao2 zhu1 jin1 dong3 hu2 ， jin1 bao4 lei3 luo4 tun1 jiang1 hu2 。
- gui1 ci2 san1 zhang1 miao4 tian1 xia4 ， da4 shu1 shen1 ke4 jiang1 zhi1 yu2 。
- wo3 lai2 song4 shi1 lin3 sheng1 qi4 ， ruo4 you3 ren2 xi1 zai4 jiang1 shui3 。
- pian1 zhou1 du2 diao4 kuai4 lu2 yu2 ， cha2 zao4 bi3 chuang2 gui1 fu3 li3 。
- xian1 sheng1 gu4 shi4 qiu1 he4 ren2 ， zhi1 jin1 fang1 po4 gong1 yu3 ming2 。
- xie4 gong1 zhuo1 bi2 kong3 wei4 mian3 ， bian4 kan4 lin2 sou3 sheng1 feng1 yun2 。
- ta1 nian2 shi4 ye4 man3 yi2 ding3 ， qi3 shen1 gui1 lai2 zuo4 jia1 jing4 。
- bu4 xian2 su2 shi4 san1 dou3 chen2 ， rong2 wo3 yu2 suo1 li3 yan1 ting3 。

## 注释

## 译文

## 赏析
