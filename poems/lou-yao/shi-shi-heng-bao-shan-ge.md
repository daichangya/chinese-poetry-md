---
id: lou-yao-shi-shi-heng-bao-shan-ge
title: 石时亨饱山阁
titlePinyin: shi2 shi2 heng1 bao3 shan1 ge2
titleSlug: shi-shi-heng-bao-shan-ge
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 层层得好山，是处足饱看。
- 君真乐山者，心地尤平宽。
- 生长山水县，惯见青巑岏。
- 筑室欲饫赏，凭虚著危栏。
- 天亦遂君意，俾君老其间。
- 场屋早得名，晚始就一官。
- 官又不得进，甘心乐瓢箪。
- 官少家食多，知更几暑寒。
- 朝见山岚高，暮喜山云还。
- 山气日夕佳，秀色几可餐。
- 晴雨各变态，雪月更万端。
- 于山真属餍，清明流肺肝。
- 膏粱与刍豢，与世殊咸酸。
- 久矣谢世纷，屏息专内观。
- 鬓无一茎白，八十颜如丹。
- 所得不既多，愈饱天不悭。
- 此阁本不华，何处无此山。
- 苟为名利驱，人境无相关。
- 吾乡山苦远，可望不可攀。
- 东楼快登眺，耸翠罗烟鬟。
- 年来勇欲归，匏系未许闲。
- 君索饱山诗，南明恍在前。
- 十年两访君，共醉苜蓿盘。
- 向时多名流，与君平生欢。
- 祇今几人在，一见良独难。
- 叔度镇金陵，道衡处瀛壖。
- 旧游如晨星，相望可长叹。
- 归梦遶故丘，非晚再挂冠。
- 何当泛剡谿，往从子于盘。

## 拼音
- ceng2 ceng2 de2 hao3 shan1 ， shi4 chu4 zu2 bao3 kan4 。
- jun1 zhen1 le4 shan1 zhe3 ， xin1 di4 you2 ping2 kuan1 。
- sheng1 zhang3 shan1 shui3 xian4 ， guan4 jian4 qing1 cuan2 wan2 。
- zhu4 shi4 yu4 yu4 shang3 ， ping2 xu1 zhu4 wei1 lan2 。
- tian1 yi4 sui4 jun1 yi4 ， bi3 jun1 lao3 qi2 jian1 。
- chang3 wu1 zao3 de2 ming2 ， wan3 shi3 jiu4 yi4 guan1 。
- guan1 you4 bu4 de2 jin4 ， gan1 xin1 le4 piao2 dan1 。
- guan1 shao3 jia1 shi2 duo1 ， zhi1 geng4 ji3 shu3 han2 。
- chao2 jian4 shan1 lan2 gao1 ， mu4 xi3 shan1 yun2 hai2 。
- shan1 qi4 ri4 xi1 jia1 ， xiu4 se4 ji3 ke3 can1 。
- qing2 yu3 ge4 bian4 tai4 ， xue3 yue4 geng4 wan4 duan1 。
- yu2 shan1 zhen1 shu3 yan4 ， qing1 ming2 liu2 fei4 gan1 。
- gao1 liang2 yu3 chu2 huan4 ， yu3 shi4 shu1 xian2 suan1 。
- jiu3 yi3 xie4 shi4 fen1 ， bing3 xi1 zhuan1 nei4 guan1 。
- bin4 wu2 yi4 jing1 bai2 ， ba1 shi2 yan2 ru2 dan1 。
- suo3 de2 bu2 ji4 duo1 ， yu4 bao3 tian1 bu4 qian1 。
- ci3 ge2 ben3 bu4 hua2 ， he2 chu4 wu2 ci3 shan1 。
- gou3 wei4 ming2 li4 qu1 ， ren2 jing4 wu2 xiang1 guan1 。
- wu2 xiang1 shan1 ku3 yuan3 ， ke3 wang4 bu4 ke3 pan1 。
- dong1 lou2 kuai4 deng1 tiao4 ， song3 cui4 luo2 yan1 huan2 。
- nian2 lai2 yong3 yu4 gui1 ， pao2 xi4 wei4 xu3 xian2 。
- jun1 suo3 bao3 shan1 shi1 ， nan2 ming2 huang3 zai4 qian2 。
- shi2 nian2 liang3 fang3 jun1 ， gong4 zui4 mu4 xu0 pan2 。
- xiang4 shi2 duo1 ming2 liu2 ， yu3 jun1 ping2 sheng1 huan1 。
- qi2 jin1 ji3 ren2 zai4 ， yi2 jian4 liang2 du2 nan2 。
- shu1 du4 zhen4 jin1 ling2 ， dao4 heng2 chu4 ying2 ruan2 。
- jiu4 you2 ru2 chen2 xing1 ， xiang1 wang4 ke3 chang2 tan4 。
- gui1 meng4 rao4 gu4 qiu1 ， fei1 wan3 zai4 gua4 guan1 。
- he2 dang1 fan4 yan3 xi1 ， wang3 cong2 zi3 yu2 pan2 。

## 注释

## 译文

## 赏析
