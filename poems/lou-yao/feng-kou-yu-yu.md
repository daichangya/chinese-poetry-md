---
id: lou-yao-feng-kou-yu-yu
title: 奉口遇雨
titlePinyin: feng4 kou3 yu4 yu3
titleSlug: feng-kou-yu-yu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七月欲尽八月初，天久不雨暑未徂。
- 下田焦卷上田槁，愁叹不止田间夫。
- 呕哑水车日夜响，漕河扬尘成坦途。
- 喜见此溪深且广，玄云忽起西北隅。
- 林间槭槭水沤起，两岸人物欢欲呼。
- 未闻霶霈润龟拆，且使万物聊沾濡。
- 船窗飘洒疎蓬漏，客意自适凉襟裾。
- 引身东望云气薄，未知帝城有此无。
- 传闻今日方奏告，便有响应来斯须。
- 人家百万苦炎熇，君王斋祷几月余。
- 君王斋祷几月余，云师雨师其疾驱。

## 拼音
- qi1 yue4 yu4 jin4 ba1 yue4 chu1 ， tian1 jiu3 bu4 yu3 shu3 wei4 cu2 。
- xia4 tian2 jiao1 juan4 shang4 tian2 gao3 ， chou2 tan4 bu4 zhi3 tian2 jian1 fu1 。
- ou3 ya3 shui3 che1 ri4 ye4 xiang3 ， cao2 he2 yang2 chen2 cheng2 tan3 tu2 。
- xi3 jian4 ci3 xi1 shen1 qie3 guang3 ， xuan2 yun2 hu1 qi3 xi1 bei3 yu2 。
- lin2 jian1 qi4 qi4 shui3 ou1 qi3 ， liang3 an4 ren2 wu4 huan1 yu4 hu1 。
- wei4 wen2 pang1 pei4 run4 gui1 chai1 ， qie3 shi3 wan4 wu4 liao2 zhan1 ru2 。
- chuan2 chuang1 piao1 sa3 shu1 peng2 lou4 ， ke4 yi4 zi4 shi4 liang2 jin1 ju1 。
- yin3 shen1 dong1 wang4 yun2 qi4 bao2 ， wei4 zhi1 di4 cheng2 you3 ci3 wu2 。
- chuan2 wen2 jin1 ri4 fang1 zou4 gao4 ， bian4 you3 xiang3 ying4 lai2 si1 xu1 。
- ren2 jia1 bai3 wan4 ku3 yan2 he4 ， jun1 wang2 zhai1 dao3 ji3 yue4 yu2 。
- jun1 wang2 zhai1 dao3 ji3 yue4 yu2 ， yun2 shi1 yu3 shi1 qi2 ji2 qu1 。

## 注释

## 译文

## 赏析
