---
id: lou-yao-zeng-huang-zhen-hu-dao-ren-you-mao-shan
title: 赠黄真护道人游茅山
titlePinyin: zeng4 huang2 zhen1 hu4 dao4 ren2 you2 mao2 shan1
titleSlug: zeng-huang-zhen-hu-dao-ren-you-mao-shan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年曾上三茅山，千岩万壑穷跻攀。
- 烟霏空翠不可状，弟兄联骑欣清闲。
- 回头五十有余载，至今梦境犹班班。
- 初从崇禧入僊境，元符玉晨纷幢幡。
- 草庵精舍不知数，各占山麓清溪湾。
- 蓑衣相见黑虎谷，苍然白发犹朱颜。
- 延之土窟款清论，桃皮酿酒无留残。
- 达道所居更奇绝，万山开豁如重关。
- 一山巉岩似笔格，耸秀正矗湖中间。
- 白马真人尚生气，长史旧井藏余丹。
- 异石若碎还复合，豢龙几处多澄澜。
- 华阳洞门闭已久，传闻亦有游其藩。
- 抚掌浮沤涌如沸，僊人捧石手可扳。
- 最奇无如大茅峰，千寻直上天市坛。
- 中峰小峰如雁行，下视堆阜罗烟鬟。
- 三君司命时归降，往往天风吹珮环。
- 人言春日羽衣会，胎禽终日来飞翻。
- 玄帝大鼎秦皇璧，丹砂六千在流泉。
- 地无虺虎与荆棘，但有众药堪延年。
- 洞天凡踪不易到，我欲再往良独难。
- 有时慨想旧游处，陟冈惘惘涕为潸。
- 江夏僊人有僊骨，卓尔拔俗甘瓢箪。
- 摇铃真能彻帝所，挥镢自足驱神奸。
- 曾入金华访初平，今往地肺求洞玄。
- 游经都城道价重，拂袖忽厌拘尘烦。
- 径登紫芝绣衣亭，咫尺众真相往还。
- 神僊渺茫信可学，祇恐涓尘天意悭。
- 但见茅君极僊品，谁知求道越岨艰。
- 至今丰碑载锡文，舟堕千剑如指弹。
- 君得此居宜勇进，勿使学步讥邯郸。
- 我欲休官未容去，归梦遇觉多愁叹。
- 终当挂冠四明隠，扪萝采石纫芝兰。
- 江东日暮云生处，安得羽化同霞餐。

## 拼音
- shao4 nian2 ceng2 shang4 san1 mao2 shan1 ， qian1 yan2 wan4 he4 qiong2 ji1 pan1 。
- yan1 fei1 kong1 cui4 bu4 ke3 zhuang4 ， di4 xiong0 lian2 qi2 xin1 qing1 xian2 。
- hui2 tou2 wu3 shi2 you3 yu2 zai3 ， zhi4 jin1 meng4 jing4 you2 ban1 ban1 。
- chu1 cong2 chong2 xi3 ru4 xian1 jing4 ， yuan2 fu2 yu4 chen2 fen1 zhuang4 fan1 。
- cao3 an1 jing1 she4 bu4 zhi1 shu4 ， ge4 zhan4 shan1 lu4 qing1 xi1 wan1 。
- suo1 yi1 xiang1 jian4 hei1 hu3 gu3 ， cang1 ran2 bai2 fa4 you2 zhu1 yan2 。
- yan2 zhi1 tu3 ku1 kuan3 qing1 lun4 ， tao2 pi2 niang4 jiu3 wu2 liu2 can2 。
- da2 dao4 suo3 ju1 geng4 qi2 jue2 ， wan4 shan1 kai1 huo1 ru2 zhong4 guan1 。
- yi4 shan1 chan2 yan2 si4 bi3 ge2 ， song3 xiu4 zheng4 chu4 hu2 zhong1 jian1 。
- bai2 ma3 zhen1 ren2 shang4 sheng1 qi4 ， zhang3 shi3 jiu4 jing3 cang2 yu2 dan1 。
- yi4 shi2 ruo4 sui4 hai2 fu4 he2 ， huan4 long2 ji3 chu4 duo1 cheng2 lan2 。
- hua2 yang2 dong4 men2 bi4 yi3 jiu3 ， chuan2 wen2 yi4 you3 you2 qi2 fan1 。
- fu3 zhang3 fu2 ou1 yong3 ru2 fei4 ， xian1 ren2 peng3 shi2 shou3 ke3 ban1 。
- zui4 qi2 wu2 ru2 da4 mao2 feng1 ， qian1 xun2 zhi2 shang4 tian1 shi4 tan2 。
- zhong1 feng1 xiao3 feng1 ru2 yan4 xing2 ， xia4 shi4 dui1 fu4 luo2 yan1 huan2 。
- san1 jun1 si1 ming4 shi2 gui1 xiang2 ， wang3 wang3 tian1 feng1 chui1 pei4 huan2 。
- ren2 yan2 chun1 ri4 yu3 yi1 hui4 ， tai1 qin2 zhong1 ri4 lai2 fei1 fan1 。
- xuan2 di4 da4 ding3 qin2 huang2 bi4 ， dan1 sha1 liu4 qian1 zai4 liu2 quan2 。
- di4 wu2 hui1 hu3 yu3 jing1 ji2 ， dan4 you3 zhong4 yao4 kan1 yan2 nian2 。
- dong4 tian1 fan2 zong1 bu2 yi4 dao4 ， wo3 yu4 zai4 wang3 liang2 du2 nan2 。
- you3 shi2 kai3 xiang3 jiu4 you2 chu4 ， zhi4 gang1 wang3 wang3 ti4 wei4 shan1 。
- jiang1 xia4 xian1 ren2 you3 xian1 gu3 ， zhuo2 er3 ba2 su2 gan1 piao2 dan1 。
- yao2 ling2 zhen1 neng2 che4 di4 suo3 ， hui1 jue2 zi4 zu2 qu1 shen2 jian1 。
- ceng2 ru4 jin1 hua2 fang3 chu1 ping2 ， jin1 wang3 di4 fei4 qiu2 dong4 xuan2 。
- you2 jing1 du1 cheng2 dao4 jia4 zhong4 ， fu2 xiu4 hu1 yan4 ju1 chen2 fan2 。
- jing4 deng1 zi3 zhi1 xiu4 yi1 ting2 ， zhi3 chi3 zhong4 zhen1 xiang4 wang3 hai2 。
- shen2 xian1 miao3 mang2 xin4 ke3 xue2 ， qi2 kong3 juan1 chen2 tian1 yi4 qian1 。
- dan4 jian4 mao2 jun1 ji2 xian1 pin3 ， shui2 zhi1 qiu2 dao4 yue4 qu1 jian1 。
- zhi4 jin1 feng1 bei1 zai3 xi1 wen2 ， zhou1 duo4 qian1 jian4 ru2 zhi3 tan2 。
- jun1 de2 ci3 ju1 yi2 yong3 jin4 ， wu4 shi3 xue2 bu4 ji1 han2 dan1 。
- wo3 yu4 xiu1 guan1 wei4 rong2 qu4 ， gui1 meng4 yu4 jue2 duo1 chou2 tan4 。
- zhong1 dang1 gua4 guan1 si4 ming2 yin3 ， men2 luo2 cai3 shi2 ren4 zhi1 lan2 。
- jiang1 dong1 ri4 mu4 yun2 sheng1 chu4 ， an1 de2 yu3 hua4 tong2 xia2 can1 。

## 注释

## 译文

## 赏析
