---
id: lou-yao-ba-yu-zi-shou-suo-cang-shan-gu-shu-fan-meng-bo-chuan
title: 跋余子寿所藏山谷书范孟博传
titlePinyin: ba2 yu2 zi3 shou4 suo3 cang2 shan1 gu3 shu1 fan4 meng4 bo2 chuan2
titleSlug: ba-yu-zi-shou-suo-cang-shan-gu-shu-fan-meng-bo-chuan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宜人初谓宜于人，菜肚老人竟不振。
- 承天院记顾何罪，一斥致死南海滨。
- 贤哉别驾眷迁客，不恤罪罟深相亲。
- 衮衮不容处城𬮱，夜遣二子从夫君。
- 一日携纸丐奇画，引笔行墨生烟云。
- 南方无书可寻阅，默写此传终全文。
- 补亡三箧比安世，偶熟此卷非张巡。
- 岩岩汝南范孟博，清裁千载无比伦。
- 坡翁侍母曾启问，百谪九死气自伸。
- 别驾去官公亦已，身虽既衰笔有神。
- 我闻此书久欲见，摹本尚尔况其真。
- 辍公清俸登坚珉，可立懦夫羞佞臣。

## 拼音
- yi2 ren2 chu1 wei4 yi2 yu2 ren2 ， cai4 du4 lao3 ren2 jing4 bu2 zhen4 。
- cheng2 tian1 yuan4 ji4 gu4 he2 zui4 ， yi2 chi4 zhi4 si3 nan2 hai3 bin1 。
- xian2 zai1 bie2 jia4 juan4 qian1 ke4 ， bu2 xu4 zui4 gu3 shen1 xiang1 qin1 。
- gun3 gun3 bu4 rong2 chu4 cheng2 yin1 ， ye4 qian3 er4 zi3 cong2 fu1 jun1 。
- yi2 ri4 xie2 zhi3 gai4 qi2 hua4 ， yin3 bi3 xing2 mo4 sheng1 yan1 yun2 。
- nan2 fang1 wu2 shu1 ke3 xun2 yue4 ， mo4 xie3 ci3 chuan2 zhong1 quan2 wen2 。
- bu3 wang2 san1 qie4 bi3 an1 shi4 ， ou3 shu2 ci3 juan4 fei1 zhang1 xun2 。
- yan2 yan2 ru3 nan2 fan4 meng4 bo2 ， qing1 cai2 qian1 zai3 wu2 bi3 lun2 。
- po1 weng1 shi4 mu3 ceng2 qi3 wen4 ， bai3 zhe2 jiu3 si3 qi4 zi4 shen1 。
- bie2 jia4 qu4 guan1 gong1 yi4 yi3 ， shen1 sui1 ji4 shuai1 bi3 you3 shen2 。
- wo3 wen2 ci3 shu1 jiu3 yu4 jian4 ， mo2 ben3 shang4 er3 kuang4 qi2 zhen1 。
- chuo4 gong1 qing1 feng4 deng1 jian1 min2 ， ke3 li4 nuo4 fu1 xiu1 ning4 chen2 。

## 注释

## 译文

## 赏析
