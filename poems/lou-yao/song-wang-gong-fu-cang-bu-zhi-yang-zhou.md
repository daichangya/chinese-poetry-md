---
id: lou-yao-song-wang-gong-fu-cang-bu-zhi-yang-zhou
title: 送王恭父仓部知洋州
titlePinyin: song4 wang2 gong1 fu4 cang1 bu4 zhi1 yang2 zhou1
titleSlug: song-wang-gong-fu-cang-bu-zhi-yang-zhou
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天清无云秋气明，好风丛桂传芳馨。
- 乃于此时送君行，江空目短难为情。
- 蚤从两川驰大名，眉宇莹彻春壶冰。
- 语辄倾倒心地平，大篇小篇韶钧鸣。
- 寿皇一见喜不胜，璧水道山照群英。
- 潼川题舆远有声，痛洗盐䇲疲民醒。
- 天子呼来再登瀛，典领著作承明庭。
- 绝域往陪苏子卿，马上谈笑胡人惊。
- 归来期君侍西清，胡为西去谋专城。
- 士友重叹君不譍，视此进退秋毫轻。
- 洋川风物天下称，文翁流咏人载赓。
- 当时犹待郡政成，君今未到意已倾。
- 岢峩大艑秋江澄，图史万卷鸥与盟。
- 残编断轴恐飘零，数辈装潢手不停。
- 我亦重来预彯缨，三日不见鄙吝生。
- 况此掺袪将长征，欲挽不留鸿冥冥。
- 赐环勿惮万里程，江山多助笔纵横，黼藻王度扶中兴。

## 拼音
- tian1 qing1 wu2 yun2 qiu1 qi4 ming2 ， hao3 feng1 cong2 gui4 chuan2 fang1 xin1 。
- nai3 yu2 ci3 shi2 song4 jun1 xing2 ， jiang1 kong1 mu4 duan3 nan2 wei2 qing2 。
- zao3 cong2 liang3 chuan1 chi2 da4 ming2 ， mei2 yu3 ying2 che4 chun1 hu2 bing1 。
- yu3 zhe2 qing1 dao3 xin1 di4 ping2 ， da4 pian1 xiao3 pian1 shao2 jun1 ming2 。
- shou4 huang2 yi2 jian4 xi3 bu2 sheng4 ， bi4 shui3 dao4 shan1 zhao4 qun2 ying1 。
- tong2 chuan1 ti2 yu2 yuan3 you3 sheng1 ， tong4 xi3 yan2 䇲 pi2 min2 xing3 。
- tian1 zi3 hu1 lai2 zai4 deng1 ying2 ， dian3 ling3 zhu4 zuo4 cheng2 ming2 ting2 。
- jue2 yu4 wang3 pei2 su1 zi3 qing1 ， ma3 shang4 tan2 xiao4 hu2 ren2 jing1 。
- gui1 lai2 qi1 jun1 shi4 xi1 qing1 ， hu2 wei4 xi1 qu4 mou2 zhuan1 cheng2 。
- shi4 you3 zhong4 tan4 jun1 bu4 ying1 ， shi4 ci3 jin4 tui4 qiu1 hao2 qing1 。
- yang2 chuan1 feng1 wu4 tian1 xia4 cheng1 ， wen2 weng1 liu2 yong3 ren2 zai3 geng1 。
- dang1 shi2 you2 dai4 jun4 zheng4 cheng2 ， jun1 jin1 wei4 dao4 yi4 yi3 qing1 。
- ke3 e2 da4 bian4 qiu1 jiang1 cheng2 ， tu2 shi3 wan4 juan4 ou1 yu3 meng2 。
- can2 bian1 duan4 zhou2 kong3 piao1 ling2 ， shu4 bei4 zhuang1 huang2 shou3 bu4 ting2 。
- wo3 yi4 chong2 lai2 yu4 piao1 ying1 ， san1 ri4 bu2 jian4 bi3 lin4 sheng1 。
- kuang4 ci3 chan1 qu1 jiang1 chang2 zheng1 ， yu4 wan3 bu4 liu2 hong2 ming2 ming2 。
- ci4 huan2 wu4 dan4 wan4 li3 cheng2 ， jiang1 shan1 duo1 zhu4 bi3 zong4 heng2 ， fu3 zao3 wang2 du4 fu2 zhong1 xing1 。

## 注释

## 译文

## 赏析
