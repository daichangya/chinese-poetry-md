---
id: lou-yao-song-zhou-jun-ke-zai-hui-ji
title: 送周君可宰会稽
titlePinyin: song4 zhou1 jun1 ke3 zai3 hui4 ji1
titleSlug: song-zhou-jun-ke-zai-hui-ji
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作邑诚匪易，况子之稽山。
- 银茜视两赤，朝家知其难。
- 鼎鼎数万户，赋重民生囏。
- 山陵五云飞，办护力更殚。
- 预买万世敝，法贪至于残。
- 越人瘠已甚，当馈几发叹。
- 名臣为竭力，减额宜少宽。
- 不齐物之情，兹事终变翻。
- 箕歛及鸡豚，诡户多容奸。
- 竟未得要领，条令何其烦。
- 通才善剸剧，南康遂通班。
- 诚心试求之，要使后可观。
- 古仕不出乡，习俗皆素闲。
- 东嘉尝客授，寻乃乘朱轓。
- 略如仕于乡，非意不得干。
- 况昔摄邑久，疾苦知民间。
- 故吏想犹在，疲氓知长官。
- 宜若差易耳，未免送以言。
- 权虽与正同，事体终两般。
- 趣办不计久，为真事多端。
- 遇事勿生风，三思庶能安。
- 试登宽简堂，取我前碑看。
- 六一真格言，坐右当铭盘。
- 向来难奉母，版舆今似潘。
- 外尽抚字劳，退公悦慈颜。
- 莲峰声望重，待子兴门阑。
- 勉哉发政誉，行矣闻天关。

## 拼音
- zuo4 yi4 cheng2 fei3 yi4 ， kuang4 zi3 zhi1 ji1 shan1 。
- yin2 qian4 shi4 liang3 chi4 ， chao2 jia1 zhi1 qi2 nan2 。
- ding3 ding3 shu4 wan4 hu4 ， fu4 zhong4 min2 sheng1 jian1 。
- shan1 ling2 wu3 yun2 fei1 ， ban4 hu4 li4 geng4 dan1 。
- yu4 mai3 wan4 shi4 bi4 ， fa3 tan1 zhi4 yu2 can2 。
- yue4 ren2 ji2 yi3 shen4 ， dang1 kui4 ji3 fa1 tan4 。
- ming2 chen2 wei4 jie2 li4 ， jian3 e2 yi2 shao3 kuan1 。
- bu4 qi2 wu4 zhi1 qing2 ， zi1 shi4 zhong1 bian4 fan1 。
- ji1 lian3 ji2 ji1 tun2 ， gui3 hu4 duo1 rong2 jian1 。
- jing4 wei4 de2 yao4 ling3 ， tiao2 ling4 he2 qi2 fan2 。
- tong1 cai2 shan4 tuan2 ju4 ， nan2 kang1 sui4 tong1 ban1 。
- cheng2 xin1 shi4 qiu2 zhi1 ， yao4 shi3 hou4 ke3 guan1 。
- gu3 shi4 bu4 chu1 xiang1 ， xi2 su2 jie1 su4 xian2 。
- dong1 jia1 chang2 ke4 shou4 ， xun2 nai3 cheng2 zhu1 fan1 。
- lüe4 ru2 shi4 yu2 xiang1 ， fei1 yi4 bu4 de2 gan1 。
- kuang4 xi1 she4 yi4 jiu3 ， ji2 ku3 zhi1 min2 jian1 。
- gu4 li4 xiang3 you2 zai4 ， pi2 mang2 zhi1 zhang3 guan1 。
- yi2 ruo4 cha4 yi4 er3 ， wei4 mian3 song4 yi3 yan2 。
- quan2 sui1 yu3 zheng4 tong2 ， shi4 ti3 zhong1 liang3 ban1 。
- qu4 ban4 bu2 ji4 jiu3 ， wei4 zhen1 shi4 duo1 duan1 。
- yu4 shi4 wu4 sheng1 feng1 ， san1 si1 shu4 neng2 an1 。
- shi4 deng1 kuan1 jian3 tang2 ， qu3 wo3 qian2 bei1 kan4 。
- liu4 yi1 zhen1 ge2 yan2 ， zuo4 you4 dang1 ming2 pan2 。
- xiang4 lai2 nan2 feng4 mu3 ， ban3 yu2 jin1 si4 pan1 。
- wai4 jin4 fu3 zi4 lao2 ， tui4 gong1 yue4 ci2 yan2 。
- lian2 feng1 sheng1 wang4 zhong4 ， dai4 zi3 xing1 men2 lan2 。
- mian3 zai1 fa1 zheng4 yu4 ， xing2 yi3 wen2 tian1 guan1 。

## 注释

## 译文

## 赏析
