---
id: lou-yao-song-chen-biao-dao-zai-nan-feng
title: 送陈表道宰南丰
titlePinyin: song4 chen2 biao3 dao4 zai3 nan2 feng1
titleSlug: song-chen-biao-dao-zai-nan-feng
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与客出西郊，送子之南旴。
- 子为名父子，才器真璠玙。
- 乃翁老从臣，循吏追两都。
- 益公工拟人，谓比王仲舒。
- 积善必余庆，于公大门闾。
- 子能传家学，何止读父书。
- 执丧真有闻，孺慕久不渝。
- 弹琴不成声，西上何徐徐。
- 文场尝得隽，一跌重叹吁。
- 通籍金闺中，夷庚因少迂。
- 邑中有三曾，声名照堪舆。
- 士夫秀而文，比屋多为儒。
- 万里此发轫，胸中有全模。
- 将别更求言，老马从问途。
- 乃翁同汪出，亲谊崇终初。
- 以规不以颂，不自知其愚。
- 民社非细事，况此壮大区。
- 不饮第一策，精神长有余。
- 以此奉尘刹，以此当万殊。
- 何官不可为，祸福皆在吾。
- 剧邑最为难，谨畏可无虞。
- 试看悔吝者，实惟予之辜。
- 民力久已困，未免索税租。
- 欲如古什一，攻瑟难吹竽。
- 古意行今法，自应知乐输。
- 有弊勿遽革，有奸毋亟锄。
- 责己重以周，检束到锱铢。
- 两脚踏实地，处事随精粗。
- 顽不在斯民，猾不在吏胥。
- 苟以明恕行，久之定交孚。
- 为善无近名，实著名与俱。
- 饮啄信前定，富贵不容图。
- 三年报政成，明时其舍诸。
- 老我世无用，情亲肯自疎。
- 尽此一杯酒，惘然掺子袪。
- 相依忽成别，加餐意何如。

## 拼音
- yu3 ke4 chu1 xi1 jiao1 ， song4 zi3 zhi1 nan2 xu1 。
- zi3 wei4 ming2 fu4 zi3 ， cai2 qi4 zhen1 fan2 yu2 。
- nai3 weng1 lao3 cong2 chen2 ， xun2 li4 zhui1 liang3 dou1 。
- yi4 gong1 gong1 ni3 ren2 ， wei4 bi3 wang2 zhong4 shu1 。
- ji1 shan4 bi4 yu2 qing4 ， yu2 gong1 da4 men2 lü2 。
- zi3 neng2 chuan2 jia1 xue2 ， he2 zhi3 du2 fu4 shu1 。
- zhi2 sang4 zhen1 you3 wen2 ， ru2 mu4 jiu3 bu4 yu2 。
- tan2 qin2 bu4 cheng2 sheng1 ， xi1 shang4 he2 xu2 xu2 。
- wen2 chang3 chang2 de2 jun4 ， yi4 die1 zhong4 tan4 xu1 。
- tong1 ji2 jin1 gui1 zhong1 ， yi2 geng1 yin1 shao3 yu1 。
- yi4 zhong1 you3 san1 ceng2 ， sheng1 ming2 zhao4 kan1 yu2 。
- shi4 fu1 xiu4 er2 wen2 ， bi3 wu1 duo1 wei4 ru2 。
- wan4 li3 ci3 fa1 ren4 ， xiong1 zhong1 you3 quan2 mo2 。
- jiang1 bie2 geng4 qiu2 yan2 ， lao3 ma3 cong2 wen4 tu2 。
- nai3 weng1 tong2 wang1 chu1 ， qin1 yi4 chong2 zhong1 chu1 。
- yi3 gui1 bu4 yi3 song4 ， bu2 zi4 zhi1 qi2 yu2 。
- min2 she4 fei1 xi4 shi4 ， kuang4 ci3 zhuang4 da4 qu1 。
- bu4 yin3 di4 yi1 ce4 ， jing1 shen2 chang2 you3 yu2 。
- yi3 ci3 feng4 chen2 cha4 ， yi3 ci3 dang1 wan4 shu1 。
- he2 guan1 bu4 ke3 wei4 ， huo4 fu2 jie1 zai4 wu2 。
- ju4 yi4 zui4 wei2 nan2 ， jin3 wei4 ke3 wu2 yu2 。
- shi4 kan4 hui3 lin4 zhe3 ， shi2 wei2 yu3 zhi1 gu1 。
- min2 li4 jiu3 yi3 kun4 ， wei4 mian3 suo3 shui4 zu1 。
- yu4 ru2 gu3 shen2 yi1 ， gong1 se4 nan2 chui1 yu2 。
- gu3 yi4 xing2 jin1 fa3 ， zi4 ying4 zhi1 le4 shu1 。
- you3 bi4 wu4 ju4 ge2 ， you3 jian1 wu2 ji2 chu2 。
- ze2 ji3 zhong4 yi3 zhou1 ， jian3 shu4 dao4 zi1 zhu1 。
- liang3 jiao3 ta4 shi2 di4 ， chu3 shi4 sui2 jing1 cu1 。
- wan2 bu2 zai4 si1 min2 ， hua2 bu2 zai4 li4 xu1 。
- gou3 yi3 ming2 shu4 xing2 ， jiu3 zhi1 ding4 jiao1 fu2 。
- wei4 shan4 wu2 jin4 ming2 ， shi2 zhu4 ming2 yu3 ju4 。
- yin3 zhuo2 xin4 qian2 ding4 ， fu4 gui4 bu4 rong2 tu2 。
- san1 nian2 bao4 zheng4 cheng2 ， ming2 shi2 qi2 she4 zhu1 。
- lao3 wo3 shi4 wu2 yong4 ， qing2 qin1 ken3 zi4 shu1 。
- jin4 ci3 yi4 bei1 jiu3 ， wang3 ran2 chan1 zi3 qu1 。
- xiang1 yi1 hu1 cheng2 bie2 ， jia1 can1 yi4 he2 ru2 。

## 注释

## 译文

## 赏析
