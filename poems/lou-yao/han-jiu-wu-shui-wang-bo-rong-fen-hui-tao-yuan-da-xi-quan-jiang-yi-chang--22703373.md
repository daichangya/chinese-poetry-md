---
id: lou-yao-han-jiu-wu-shui-wang-bo-rong-fen-hui-tao-yuan-da-xi-quan-jiang-yi-chang--22703373
title: 旱久无水王伯容分惠桃源大谿泉将以长篇水至已雨走笔次韵
titlePinyin: han4 jiu3 wu2 shui3 wang2 bo2 rong2 fen1 hui4 tao2 yuan2 da4 xi1 quan2 jiang1 yi3 chang2 pian1 shui3 zhi4 yi3 yu3 zou3 bi3 ci4 yun4
titleSlug: han-jiu-wu-shui-wang-bo-rong-fen-hui-tao-yuan-da-xi-quan-jiang-yi-chang--22703373
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七十老翁门昼闭，终日萧然无一事。
- 却因不雨动衰怀，拥笏黄堂与祠祀。
- 兼旬旱涸舟不通，井泉欲竭知无计。
- 僮奴抱瓮扣比邻，水不得清仅无滓。
- 旧时见说横谿源，有水侧出万竹前。
- 考之尔雅名汍泉，颇思走介分微涓。
- 去之一驿不易到，午暑坐想空垂涎。
- 不知何人剥啄扣我门，惠以小罂童稚惊相传。
- 启封一勺挹清泚，烹试茗碗真增妍。
- 况当精祷已孚应，三日簷溜倾潺湲。
- 病中一笑成莞尔，城𬮱安有泉如此。
- 吴松四桥思陆羽，白帝城西歌子美。
- 何用中泠取扬子，已觉清甘冰人齿。
- 前人所品殊不定，一下一高随所喜。
- 老我住世能几年，引饮一瓢几子渊。
- 行见甫田取十千，坐使远近俱安然。
- 欲和大篇不觉沉吟久，击钵成章慙敏手。

## 拼音
- qi1 shi2 lao3 weng1 men2 zhou4 bi4 ， zhong1 ri4 xiao1 ran2 wu2 yi2 shi4 。
- que4 yin1 bu4 yu3 dong4 shuai1 huai2 ， yong1 hu4 huang2 tang2 yu3 ci2 si4 。
- jian1 xun2 han4 he2 zhou1 bu4 tong1 ， jing3 quan2 yu4 jie2 zhi1 wu2 ji4 。
- tong2 nu2 bao4 weng4 kou4 bi3 lin2 ， shui3 bu4 de2 qing1 jin3 wu2 zi3 。
- jiu4 shi2 jian4 shuo1 heng2 xi1 yuan2 ， you3 shui3 ce4 chu1 wan4 zhu2 qian2 。
- kao3 zhi1 er3 ya3 ming2 wan2 quan2 ， po1 si1 zou3 jie4 fen1 wei1 juan1 。
- qu4 zhi1 yi1 yi4 bu2 yi4 dao4 ， wu3 shu3 zuo4 xiang3 kong1 chui2 xian2 。
- bu4 zhi1 he2 ren2 bao1 zhuo2 kou4 wo3 men2 ， hui4 yi3 xiao3 ying1 tong2 zhi4 jing1 xiang1 chuan2 。
- qi3 feng1 yi4 shao2 yi4 qing1 ci3 ， peng1 shi4 ming2 wan3 zhen1 zeng1 yan2 。
- kuang4 dang1 jing1 dao3 yi3 fu2 ying4 ， san1 ri4 yan2 liu1 qing1 chan2 yuan2 。
- bing4 zhong1 yi2 xiao4 cheng2 wan3 er3 ， cheng2 yin1 an1 you3 quan2 ru2 ci3 。
- wu2 song1 si4 qiao2 si1 lu4 yu3 ， bai2 di4 cheng2 xi1 ge1 zi3 mei3 。
- he2 yong4 zhong1 ling2 qu3 yang2 zi3 ， yi3 jue2 qing1 gan1 bing1 ren2 chi3 。
- qian2 ren2 suo3 pin3 shu1 bu2 ding4 ， yi2 xia4 yi4 gao1 sui2 suo3 xi3 。
- lao3 wo3 zhu4 shi4 neng2 ji3 nian2 ， yin3 yin3 yi4 piao2 ji3 zi3 yuan1 。
- xing2 jian4 fu3 tian2 qu3 shi2 qian1 ， zuo4 shi3 yuan3 jin4 ju4 an1 ran2 。
- yu4 he2 da4 pian1 bu4 jue2 chen2 yin2 jiu3 ， ji1 bo1 cheng2 zhang1 can2 min3 shou3 。

## 注释

## 译文

## 赏析
