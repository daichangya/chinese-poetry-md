---
id: lou-yao-zeng-guang-xiao-yi-lao
title: 赠光孝益老
titlePinyin: zeng4 guang1 xiao4 yi4 lao3
titleSlug: zeng-guang-xiao-yi-lao
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸰原鸿鴈行，此理悬诸天。
- 万事可变灭，天性难推迁。
- 显庵幼出家，洁饥同玄蝉。
- 一钵寄西东，悠悠经几年。
- 外慕等浮云，百念灰无烟。
- 难兄忽相逢，触动欢喜缘。
- 光阴信可惜，征袂何翩翩。
- 叱胥掩簿领，来同妙峰禅。
- 剌剌道家世，客泪如迸泉。
- 玉堂与黄合，衣钵亲相传。
- 游宦非为贫，不敢替所先。
- 老师虽宴坐，至情岂唐捐。
- 此会非偶尔，绝倒秋风前。
- 手持诗卷来，谓予得无言。
- 晓以天性语，人生要有原。
- 嗟哉伪日薄，萁豆本同根。
- 一旦成仇敌，釜中急相煎。
- 宁知有佳人，芳草梦阿连。
- 相见无几时，瞥如鱼跃渊。
- 固知出世法，惜别讵不然。
- 又当作大观，勿为爱网牵。
- 千山元不隔，毋庸对床眠。

## 拼音
- ling2 yuan2 hong2 yan4 xing2 ， ci3 li3 xuan2 zhu1 tian1 。
- wan4 shi4 ke3 bian4 mie4 ， tian1 xing4 nan2 tui1 qian1 。
- xian3 an1 you4 chu1 jia1 ， jie2 ji1 tong2 xuan2 chan2 。
- yi4 bo1 ji4 xi1 dong1 ， you1 you1 jing1 ji3 nian2 。
- wai4 mu4 deng3 fu2 yun2 ， bai3 nian4 hui1 wu2 yan1 。
- nan2 xiong1 hu1 xiang1 feng2 ， chu4 dong4 huan1 xi3 yuan2 。
- guang1 yin1 xin4 ke3 xi1 ， zheng1 mei4 he2 pian1 pian1 。
- chi4 xu1 yan3 bo2 ling3 ， lai2 tong2 miao4 feng1 chan2 。
- la4 la4 dao4 jia1 shi4 ， ke4 lei4 ru2 beng4 quan2 。
- yu4 tang2 yu3 huang2 he2 ， yi1 bo1 qin1 xiang1 chuan2 。
- you2 huan4 fei1 wei4 pin2 ， bu4 gan3 ti4 suo3 xian1 。
- lao3 shi1 sui1 yan4 zuo4 ， zhi4 qing2 qi3 tang2 juan1 。
- ci3 hui4 fei1 ou3 er3 ， jue2 dao3 qiu1 feng1 qian2 。
- shou3 chi2 shi1 juan4 lai2 ， wei4 yu3 de2 wu2 yan2 。
- xiao3 yi3 tian1 xing4 yu3 ， ren2 sheng1 yao4 you3 yuan2 。
- jie1 zai1 wei3 ri4 bao2 ， qi2 dou4 ben3 tong2 gen1 。
- yi2 dan4 cheng2 chou2 di2 ， fu3 zhong1 ji2 xiang1 jian1 。
- ning2 zhi1 you3 jia1 ren2 ， fang1 cao3 meng4 a1 lian2 。
- xiang1 jian4 wu2 ji3 shi2 ， pie1 ru2 yu2 yue4 yuan1 。
- gu4 zhi1 chu1 shi4 fa3 ， xi1 bie2 ju4 bu4 ran2 。
- you4 dang4 zuo4 da4 guan1 ， wu4 wei4 ai4 wang3 qian1 。
- qian1 shan1 yuan2 bu4 ge2 ， wu2 yong1 dui4 chuang2 mian2 。

## 注释

## 译文

## 赏析
