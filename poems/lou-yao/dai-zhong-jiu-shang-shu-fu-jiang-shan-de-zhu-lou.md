---
id: lou-yao-dai-zhong-jiu-shang-shu-fu-jiang-shan-de-zhu-lou
title: 代仲舅尚书赋江山得助楼
titlePinyin: dai4 zhong4 jiu4 shang4 shu1 fu4 jiang1 shan1 de2 zhu4 lou2
titleSlug: dai-zhong-jiu-shang-shu-fu-jiang-shan-de-zhu-lou
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江山信美非吾土，王粲登楼意凄楚。
- 丽谯井干高则高，未免绮罗相滓污。
- 君家华屋照城隅，丹壁重重不知数。
- 谁令作此三层楼，雪脊干霄千尺所。
- 几番贻书来索诗，只许归田为君赋。
- 快哉今日真得归，无复黄尘涴巾屦。
- 试凭栏干俯人世，城郭村畦可枚数。
- 四山云物任卷舒，大江波涛恣吞吐。
- 晓看红日上沧溟，夜见冰蟾转天宇。
- 四明山水秀东南，祇恨青山不肯入城府。
- 我家朗朗屋百间，欲创一楼兄未许。
- 羡君轮奂日日新，鼛鼓一声纷郢斧。
- 眼明见此高突兀，骚人当得江山助。
- 我久欲归未得间，门巷相望才尺五。
- 赋诗幸不负前盟，但惭笔底无风雨。
- 从今造门不复问主人，醉倒楼上君莫嗔。

## 拼音
- jiang1 shan1 xin4 mei3 fei1 wu2 tu3 ， wang2 can4 deng1 lou2 yi4 qi1 chu3 。
- li4 qiao2 jing3 gan1 gao1 ze2 gao1 ， wei4 mian3 qi3 luo2 xiang1 zi3 wu1 。
- jun1 jia1 hua2 wu1 zhao4 cheng2 yu2 ， dan1 bi4 chong2 chong2 bu4 zhi1 shu4 。
- shui2 ling4 zuo4 ci3 san1 ceng2 lou2 ， xue3 ji3 gan1 xiao1 qian1 chi3 suo3 。
- ji3 fan1 yi2 shu1 lai2 suo3 shi1 ， zhi3 xu3 gui1 tian2 wei4 jun1 fu4 。
- kuai4 zai1 jin1 ri4 zhen1 de2 gui1 ， wu2 fu4 huang2 chen2 wo4 jin1 ju4 。
- shi4 ping2 lan2 gan1 fu3 ren2 shi4 ， cheng2 guo1 cun1 qi2 ke3 mei2 shu4 。
- si4 shan1 yun2 wu4 ren4 juan4 shu1 ， da4 jiang1 bo1 tao1 zi4 tun1 tu3 。
- xiao3 kan4 hong2 ri4 shang4 cang1 ming2 ， ye4 jian4 bing1 chan2 zhuan3 tian1 yu3 。
- si4 ming2 shan1 shui3 xiu4 dong1 nan2 ， qi2 hen4 qing1 shan1 bu4 ken3 ru4 cheng2 fu3 。
- wo3 jia1 lang3 lang3 wu1 bai3 jian1 ， yu4 chuang4 yi1 lou2 xiong1 wei4 xu3 。
- xian4 jun1 lun2 huan4 ri4 ri4 xin1 ， gao1 gu3 yi4 sheng1 fen1 ying3 fu3 。
- yan3 ming2 jian4 ci3 gao1 tu1 wu4 ， sao1 ren2 dang1 de2 jiang1 shan1 zhu4 。
- wo3 jiu3 yu4 gui1 wei4 de2 jian1 ， men2 xiang4 xiang1 wang4 cai2 chi3 wu3 。
- fu4 shi1 xing4 bu2 fu4 qian2 meng2 ， dan4 can2 bi3 di3 wu2 feng1 yu3 。
- cong2 jin1 zao4 men2 bu2 fu4 wen4 zhu3 ren2 ， zui4 dao3 lou2 shang4 jun1 mo4 chen1 。

## 注释

## 译文

## 赏析
