---
id: lou-yao-song-zhang-zi-mi-fen-jiao-li-yang
title: 送张子宓分教澧阳
titlePinyin: song4 zhang1 zi3 mi4 fen1 jiao4 li3 yang2
titleSlug: song-zhang-zi-mi-fen-jiao-li-yang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 澧阳渺何许，远在天尽头。
- 顷为郡楼记，图志不可求。
- 王侯录故实，颇亦费冥搜。
- 忠以申明著，学有车公优。
- 外挹兰江水，下俯僊明洲。
- 读书记群玉，采药思浮丘。
- 况得子厚语，谓冠汉南州。
- 见谓颇详尽，丰碑照城陬。
- 可怜城与楼，百姓不知修。
- 乃知尚有遗，家传载邺侯。
- 张君将客授，盖尝叙其由。
- 为我谢澧人，聊以遮前羞。
- 君家世为儒，青箱袭箕裘。
- 太玄洎潜虚，探赜深可钩。
- 君才兼数器，博洽谁与俦。
- 南庙推第一，雕鹗快九秋。
- 得官愈嗜学，手抄不能休。
- 馆殿要人物，众宝登琳璆。
- 演纶及视草，如君真胜流。
- 兰芷生颜色，暂烦为远游。
- 君方俟瓜时，相依意绸缪。
- 樽酒接从容，诗篇更唱酬。
- 论文究今昔，析理到孔周。
- 老我澹无伴，掺袪不容留。
- 别乘澹庵子，倾盖当相投。
- 公余文字饮，能思故人不。

## 拼音
- li3 yang2 miao3 he2 xu3 ， yuan3 zai4 tian1 jin4 tou2 。
- qing3 wei4 jun4 lou2 ji4 ， tu2 zhi4 bu4 ke3 qiu2 。
- wang2 hou2 lu4 gu4 shi2 ， po1 yi4 fei4 ming2 sou1 。
- zhong1 yi3 shen1 ming2 zhu4 ， xue2 you3 che1 gong1 you1 。
- wai4 yi4 lan2 jiang1 shui3 ， xia4 fu3 xian1 ming2 zhou1 。
- du2 shu1 ji4 qun2 yu4 ， cai3 yao4 si1 fu2 qiu1 。
- kuang4 de2 zi3 hou4 yu3 ， wei4 guan1 han4 nan2 zhou1 。
- jian4 wei4 po1 xiang2 jin4 ， feng1 bei1 zhao4 cheng2 zou1 。
- ke3 lian2 cheng2 yu3 lou2 ， bai3 xing4 bu4 zhi1 xiu1 。
- nai3 zhi1 shang4 you3 yi2 ， jia1 chuan2 zai3 ye4 hou2 。
- zhang1 jun1 jiang1 ke4 shou4 ， gai4 chang2 xu4 qi2 you2 。
- wei4 wo3 xie4 li3 ren2 ， liao2 yi3 zhe1 qian2 xiu1 。
- jun1 jia1 shi4 wei4 ru2 ， qing1 xiang1 xi2 ji1 qiu2 。
- tai4 xuan2 ji4 qian2 xu1 ， tan4 ze2 shen1 ke3 gou1 。
- jun1 cai2 jian1 shu4 qi4 ， bo2 qia4 shui2 yu3 chou2 。
- nan2 miao4 tui1 di4 yi1 ， diao1 e4 kuai4 jiu3 qiu1 。
- de2 guan1 yu4 shi4 xue2 ， shou3 chao1 bu4 neng2 xiu1 。
- guan3 dian4 yao4 ren2 wu4 ， zhong4 bao3 deng1 lin2 qiu2 。
- yan3 lun2 ji2 shi4 cao3 ， ru2 jun1 zhen1 sheng4 liu2 。
- lan2 zhi3 sheng1 yan2 se4 ， zan4 fan2 wei4 yuan3 you2 。
- jun1 fang1 si4 gua1 shi2 ， xiang1 yi1 yi4 chou2 mou2 。
- zun1 jiu3 jie1 cong2 rong2 ， shi1 pian1 geng4 chang4 chou2 。
- lun4 wen2 jiu1 jin1 xi1 ， xi1 li3 dao4 kong3 zhou1 。
- lao3 wo3 dan4 wu2 ban4 ， chan1 qu1 bu4 rong2 liu2 。
- bie2 cheng2 dan4 an1 zi3 ， qing1 gai4 dang1 xiang1 tou2 。
- gong1 yu2 wen2 zi4 yin3 ， neng2 si1 gu4 ren2 bu4 。

## 注释

## 译文

## 赏析
