---
id: lou-yao-song-yuan-he-shu-wei-jiang-yin
title: 送袁和叔尉江阴
titlePinyin: song4 yuan2 he2 shu1 wei4 jiang1 yin1
titleSlug: song-yuan-he-shu-wei-jiang-yin
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 澄江少日曾经行，高城傍有长江横。
- 君山特立江之汀，下瞰淮甸一掌平。
- 申港引潮深无声，万顷灌注滋农耕。
- 战国今几二千龄，黄歇此地犹垂名。
- 旧以邑属南兰陵，疲于奔命吏失宁。
- 今焉裂地为专城，独当一面行双旌。
- 井市虽小民厚生，四十万缗输赋征。
- 舶商辐凑众货赢，牒诉简省官曹清。
- 一邑负郭相依凭，守宰同僚齐弟兄。
- 脉络贯通易尽情，尉职无卑近编氓。
- 坐阅是否真权衡，傍郡孔道困将迎。
- 我乃静趣如郊坰，安舆并行人子荣。
- 况有海错供庖烹，河肫鲥𫚖鲜不腥。
- 车螯蛤蟹均藜羹，夫君传家有典刑。
- 父子知己人一经，诗书满门不慙卿。
- 岂羡汉士黄金籝，荐口久已彻帝京。
- 九万自此开鹏程，平生寒窗照短檠。
- 兴亡千古无遁形，妙年射策当彤庭。
- 归领后生为主盟，友朋讲习诚专精。
- 世故多端须饱更，京口直下连沧溟。
- 官府阔稀行旅惊，边头久无夕烽青。
- 要在弹压潢池兵，簿书期会勤经营。
- 人物酬应审重轻，一言行之可终身。
- 谨毋失己毋失人，赠人以言岂吾能。
- 颇尝于此三折肱，举以送君君试听。

## 拼音
- cheng2 jiang1 shao3 ri4 ceng2 jing1 xing2 ， gao1 cheng2 bang4 you3 chang2 jiang1 heng2 。
- jun1 shan1 te4 li4 jiang1 zhi1 ting1 ， xia4 kan4 huai2 dian4 yi4 zhang3 ping2 。
- shen1 gang3 yin3 chao2 shen1 wu2 sheng1 ， wan4 qing3 guan4 zhu4 zi1 nong2 geng1 。
- zhan4 guo2 jin1 ji3 er4 qian1 ling2 ， huang2 xie1 ci3 di4 you2 chui2 ming2 。
- jiu4 yi3 yi4 shu3 nan2 lan2 ling2 ， pi2 yu2 ben1 ming4 li4 shi1 ning2 。
- jin1 yan1 lie4 di4 wei4 zhuan1 cheng2 ， du2 dang1 yi2 mian4 xing2 shuang1 jing1 。
- jing3 shi4 sui1 xiao3 min2 hou4 sheng1 ， si4 shi2 wan4 min2 shu1 fu4 zheng1 。
- bo2 shang1 fu2 cou4 zhong4 huo4 ying2 ， die2 su4 jian3 sheng3 guan1 cao2 qing1 。
- yi2 yi4 fu4 guo1 xiang1 yi1 ping2 ， shou3 zai3 tong2 liao2 qi2 di4 xiong0 。
- mai4 luo4 guan4 tong1 yi4 jin4 qing2 ， wei4 zhi2 wu2 bei1 jin4 bian1 mang2 。
- zuo4 yue4 shi4 fou3 zhen1 quan2 heng2 ， bang4 jun4 kong3 dao4 kun4 jiang1 ying2 。
- wo3 nai3 jing4 qu4 ru2 jiao1 jiong1 ， an1 yu2 bing4 xing2 ren2 zi3 rong2 。
- kuang4 you3 hai3 cuo4 gong4 pao2 peng1 ， he2 zhun1 shi2 ci3 xian1 bu4 xing1 。
- che1 ao2 ha2 xie4 jun1 li2 geng1 ， fu1 jun1 chuan2 jia1 you3 dian3 xing2 。
- fu4 zi3 zhi1 ji3 ren2 yi4 jing1 ， shi1 shu1 man3 men2 bu4 can2 qing1 。
- qi3 xian4 han4 shi4 huang2 jin1 ying2 ， jian4 kou3 jiu3 yi3 che4 di4 jing1 。
- jiu3 wan4 zi4 ci3 kai1 peng2 cheng2 ， ping2 sheng1 han2 chuang1 zhao4 duan3 qing2 。
- xing1 wang2 qian1 gu3 wu2 dun4 xing2 ， miao4 nian2 she4 ce4 dang1 tong2 ting2 。
- gui1 ling3 hou4 sheng1 wei2 zhu3 meng2 ， you3 peng2 jiang3 xi2 cheng2 zhuan1 jing1 。
- shi4 gu4 duo1 duan1 xu1 bao3 geng4 ， jing1 kou3 zhi2 xia4 lian2 cang1 ming2 。
- guan1 fu3 kuo4 xi1 xing2 lü3 jing1 ， bian1 tou2 jiu3 wu2 xi1 feng1 qing1 。
- yao4 zai4 tan2 ya1 huang2 chi2 bing1 ， bo2 shu1 qi1 hui4 qin2 jing1 ying2 。
- ren2 wu4 chou2 ying4 shen3 zhong4 qing1 ， yi4 yan2 xing2 zhi1 ke3 zhong1 shen1 。
- jin3 wu2 shi1 ji3 wu2 shi1 ren2 ， zeng4 ren2 yi3 yan2 qi3 wu2 neng2 。
- po1 chang2 yu2 ci3 san1 zhe2 gong1 ， ju3 yi3 song4 jun1 jun1 shi4 ting1 。

## 注释

## 译文

## 赏析
