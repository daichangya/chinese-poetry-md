---
id: lou-yao-wang-shi-yu-shou-shi
title: 王侍御寿诗
titlePinyin: wang2 shi4 yu4 shou4 shi1
titleSlug: wang-shi-yu-shou-shi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 史君威名闻四方，南床凛凛凝秋霜。
- 史君和气到瓯越，幕府初开夜飞雪。
- 颇闻此雪仍岁无，定知来随御史车。
- 黄堂洗印未多日，庆朝况此当悬弧。
- 明年丰登日可数，父老儿童争起舞。
- 迟明贺版拥谯门，试拾欢谣作诗语。
- 史君风度神僊人，相门出相宁非真。
- 妙龄两科谈笑得，晚趋严召依风云。
- 台端敢言奸听耸，至今谠论时传诵。
- 踏遍巫山十二峰，却寻春草池塘梦。
- 人传史君威棱棱，我知威爱元兼行。
- 苍髯如戟面如铁，惠养自有循良称。
- 高牙入境纷进谒，宾属庭趋公磬折。
- 民生共喜爱日温，吏行独畏春冰裂。
- 向来夔州妙筹边，夷蛮落胆皇灵宣。
- 还朝奏课居第一，夜半帝席为之前。
- 东嘉今为股肱郡，小试望之三辅近。
- 会循故事入三公，致君要使登尧舜。
- 东风未动春先回，梅花照眼歌筵开。
- 吏民合词颂难老，一笑千里传银杯。
- 佳儿恂恂授衣钵，玉树芝兰俱秀发。
- 江南世胄比长淮，更看云来萃簪笏。
- 平生知己今上天，敢复坐叹寒无毡。
- 巴言未足赞公寿，载诵峻极崧高篇。

## 拼音
- shi3 jun1 wei1 ming2 wen2 si4 fang1 ， nan2 chuang2 lin3 lin3 ning2 qiu1 shuang1 。
- shi3 jun1 he2 qi4 dao4 ou1 yue4 ， mu4 fu3 chu1 kai1 ye4 fei1 xue3 。
- po1 wen2 ci3 xue3 reng2 sui4 wu2 ， ding4 zhi1 lai2 sui2 yu4 shi3 che1 。
- huang2 tang2 xi3 yin4 wei4 duo1 ri4 ， qing4 chao2 kuang4 ci3 dang1 xuan2 hu2 。
- ming2 nian2 feng1 deng1 ri4 ke3 shu4 ， fu4 lao3 er2 tong2 zheng1 qi3 wu3 。
- chi2 ming2 he4 ban3 yong1 qiao2 men2 ， shi4 shi2 huan1 yao2 zuo4 shi1 yu3 。
- shi3 jun1 feng1 du4 shen2 xian1 ren2 ， xiang1 men2 chu1 xiang1 ning2 fei1 zhen1 。
- miao4 ling2 liang3 ke1 tan2 xiao4 de2 ， wan3 qu1 yan2 zhao4 yi1 feng1 yun2 。
- tai2 duan1 gan3 yan2 jian1 ting1 song3 ， zhi4 jin1 dang3 lun4 shi2 chuan2 song4 。
- ta4 bian4 wu1 shan1 shi2 er4 feng1 ， que4 xun2 chun1 cao3 chi2 tang2 meng4 。
- ren2 chuan2 shi3 jun1 wei1 leng2 leng2 ， wo3 zhi1 wei1 ai4 yuan2 jian1 xing2 。
- cang1 ran2 ru2 ji3 mian4 ru2 tie3 ， hui4 yang3 zi4 you3 xun2 liang2 cheng1 。
- gao1 ya2 ru4 jing4 fen1 jin4 ye4 ， bin1 shu3 ting2 qu1 gong1 qing4 zhe2 。
- min2 sheng1 gong4 xi3 ai4 ri4 wen1 ， li4 xing2 du2 wei4 chun1 bing1 lie4 。
- xiang4 lai2 kui2 zhou1 miao4 chou2 bian1 ， yi2 man2 luo4 dan3 huang2 ling2 xuan1 。
- hai2 chao2 zou4 ke4 ju1 di4 yi1 ， ye4 ban4 di4 xi2 wei4 zhi1 qian2 。
- dong1 jia1 jin1 wei4 gu3 gong1 jun4 ， xiao3 shi4 wang4 zhi1 san1 fu3 jin4 。
- hui4 xun2 gu4 shi4 ru4 san1 gong1 ， zhi4 jun1 yao4 shi3 deng1 yao2 shun4 。
- dong1 feng1 wei4 dong4 chun1 xian1 hui2 ， mei2 hua1 zhao4 yan3 ge1 yan2 kai1 。
- li4 min2 he2 ci2 song4 nan2 lao3 ， yi2 xiao4 qian1 li3 chuan2 yin2 bei1 。
- jia1 er2 xun2 xun2 shou4 yi1 bo1 ， yu4 shu4 zhi1 lan2 ju4 xiu4 fa1 。
- jiang1 nan2 shi4 zhou4 bi3 chang2 huai2 ， geng4 kan4 yun2 lai2 cui4 zan1 hu4 。
- ping2 sheng1 zhi1 ji3 jin1 shang4 tian1 ， gan3 fu4 zuo4 tan4 han2 wu2 zhan1 。
- ba1 yan2 wei4 zu2 zan4 gong1 shou4 ， zai3 song4 jun4 ji2 song1 gao1 pian1 。

## 注释

## 译文

## 赏析
