---
id: lou-yao-song-cong-di-shu-shao-wei-dong-yang
title: 送从弟叔韶尉东阳
titlePinyin: song4 cong2 di4 shu1 shao2 wei4 dong1 yang2
titleSlug: song-cong-di-shu-shao-wei-dong-yang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阿连少也爽，孤立生气燄。
- 壮年淬词锋，倾心事铅椠。
- 胶庠困虀盐，世科终稳占。
- 再兴连桂堂，尔祖真不忝。
- 况将尉东白，士友尚歆艳。
- 惟我爱子深，老矣犹不厌。
- 固知为子喜，颇亦动吾念。
- 赠子当以言，苦口当针砭。
- 此邑子旧游，历历数行店。
- 棠阴见郎君，遗老喜窥觇。
- 其民最服义，情伪靡容掩。
- 莫恃采棒威，要使慕巾垫。
- 子文多立就，词采更华赡。
- 吾闻恃俊者，塞门差反坫。
- 前贤最加谨，临用更重捡。
- 他时可待取，天庭得锦掞。
- 吾家有素风，耳目久濡染。
- 毋庸慕豪举，助廉先以俭。
- 湎酒更宜戒，平地有深堑。
- 酣畅当有时，勿习杯潋滟。
- 持论毋过高，斯言却防玷。
- 立节毋务奇，躐等恐成僣。
- 外物思过分，检身但多欠。
- 勿嫌一尉卑，封清尚为傔。
- 仕途固崄巇，大要进以渐。
- 不须苦求知，真知奏应剡。
- 向来湖海豪，四十可收歛。
- 宁为处囊锥，莫作露刃剑。
- 匆匆掺祛别，鱼鲜酒方酽。
- 刮目待子归，罔俾吾言验。

## 拼音
- a1 lian2 shao3 ye3 shuang3 ， gu1 li4 sheng1 qi4 yan4 。
- zhuang4 nian2 cui4 ci2 feng1 ， qing1 xin1 shi4 qian1 qian4 。
- jiao1 xiang2 kun4 ji1 yan2 ， shi4 ke1 zhong1 wen3 zhan4 。
- zai4 xing1 lian2 gui4 tang2 ， er3 zu3 zhen1 bu4 tian3 。
- kuang4 jiang1 wei4 dong1 bai2 ， shi4 you3 shang4 xin1 yan4 。
- wei2 wo3 ai4 zi3 shen1 ， lao3 yi3 you2 bu2 yan4 。
- gu4 zhi1 wei4 zi3 xi3 ， po1 yi4 dong4 wu2 nian4 。
- zeng4 zi3 dang1 yi3 yan2 ， ku3 kou3 dang1 zhen1 bian1 。
- ci3 yi4 zi3 jiu4 you2 ， li4 li4 shu3 xing2 dian4 。
- tang2 yin1 jian4 lang2 jun1 ， yi2 lao3 xi3 kui1 chan1 。
- qi2 min2 zui4 fu2 yi4 ， qing2 wei3 mi2 rong2 yan3 。
- mo4 shi4 cai3 bang4 wei1 ， yao4 shi3 mu4 jin1 dian4 。
- zi3 wen2 duo1 li4 jiu4 ， ci2 cai3 geng4 hua2 shan4 。
- wu2 wen2 shi4 jun4 zhe3 ， sai1 men2 cha4 fan3 dian4 。
- qian2 xian2 zui4 jia1 jin3 ， lin2 yong4 geng4 zhong4 jian3 。
- ta1 shi2 ke3 dai4 qu3 ， tian1 ting2 de2 jin3 yan4 。
- wu2 jia1 you3 su4 feng1 ， er3 mu4 jiu3 ru2 ran3 。
- wu2 yong1 mu4 hao2 ju3 ， zhu4 lian2 xian1 yi3 jian3 。
- mian3 jiu3 geng4 yi2 jie4 ， ping2 di4 you3 shen1 qian4 。
- han1 chang4 dang1 you3 shi2 ， wu4 xi2 bei1 lian4 yan4 。
- chi2 lun4 wu2 guo4 gao1 ， si1 yan2 que4 fang2 dian4 。
- li4 jie2 wu2 wu4 qi2 ， lie4 deng3 kong3 cheng2 tie3 。
- wai4 wu4 si1 guo4 fen4 ， jian3 shen1 dan4 duo1 qian4 。
- wu4 xian2 yi2 wei4 bei1 ， feng1 qing1 shang4 wei4 qian4 。
- shi4 tu2 gu4 xian3 xi1 ， da4 yao4 jin4 yi3 jian4 。
- bu4 xu1 ku3 qiu2 zhi1 ， zhen1 zhi1 zou4 ying4 yan3 。
- xiang4 lai2 hu2 hai3 hao2 ， si4 shi2 ke3 shou1 lian3 。
- ning2 wei4 chu4 nang2 zhui1 ， mo4 zuo4 lu4 ren4 jian4 。
- cong1 cong1 chan1 qu1 bie2 ， yu2 xian1 jiu3 fang1 yan4 。
- gua1 mu4 dai4 zi3 gui1 ， wang3 bi3 wu2 yan2 yan4 。

## 注释

## 译文

## 赏析
