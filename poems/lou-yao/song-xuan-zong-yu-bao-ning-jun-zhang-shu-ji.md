---
id: lou-yao-song-xuan-zong-yu-bao-ning-jun-zhang-shu-ji
title: 送宣宗禹保宁军掌书记
titlePinyin: song4 xuan1 zong1 yu3 bao3 ning2 jun1 zhang3 shu1 ji4
titleSlug: song-xuan-zong-yu-bao-ning-jun-zhang-shu-ji
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宣之为姓世所稀，暇日试为君家推。
- 宋之宣公舍与夷，子孙相承此为基。
- 或云出自鲁宣伯，元和姓纂言则非。
- 西京功臣虎与义，侯封累世皆宗枝。
- 盛哉云阳宣巨公，光武称其胜二龚。
- 酆为司空怀在赵，遥遥久矣无亢宗。
- 君家本自太末来，世以儒术为家风。
- 尚及詹识诸父行，君方髫龀成孤童。
- 艰难历徧屹中立，五行俱下攻时习。
- 自从一登贤士庭，贵名日起人谁及。
- 舍选真似青铜钱，一跃龙门浪三级。
- 吾乡惊喜破天荒，归见朋俦愈谦挹。
- 宝婺古郡名浙东，往泛绿水依芙蓉。
- 如君入幕假途尔，及今民事宜加工。
- 亨途万里才发轫，掺袪勿使金樽空。
- 从今家声当愈大，坐使宣氏崔卢同。

## 拼音
- xuan1 zhi1 wei4 xing4 shi4 suo3 xi1 ， xia2 ri4 shi4 wei4 jun1 jia1 tui1 。
- song4 zhi1 xuan1 gong1 she4 yu3 yi2 ， zi3 sun1 xiang1 cheng2 ci3 wei4 ji1 。
- huo4 yun2 chu1 zi4 lu3 xuan1 bo2 ， yuan2 he2 xing4 zuan3 yan2 ze2 fei1 。
- xi1 jing1 gong1 chen2 hu3 yu3 yi4 ， hou2 feng1 lei4 shi4 jie1 zong1 zhi1 。
- sheng4 zai1 yun2 yang2 xuan1 ju4 gong1 ， guang1 wu3 cheng1 qi2 sheng4 er4 gong1 。
- feng1 wei4 si1 kong1 huai2 zai4 zhao4 ， yao2 yao2 jiu3 yi3 wu2 kang4 zong1 。
- jun1 jia1 ben3 zi4 tai4 mo4 lai2 ， shi4 yi3 ru2 shu4 wei4 jia1 feng1 。
- shang4 ji2 zhan1 shi2 zhu1 fu4 xing2 ， jun1 fang1 tiao2 chen4 cheng2 gu1 tong2 。
- jian1 nan2 li4 bian4 yi4 zhong1 li4 ， wu3 hang2 ju4 xia4 gong1 shi2 xi2 。
- zi4 cong2 yi4 deng1 xian2 shi4 ting2 ， gui4 ming2 ri4 qi3 ren2 shui2 ji2 。
- she4 xuan3 zhen1 si4 qing1 tong2 qian2 ， yi2 yue4 long2 men2 lang4 san1 ji2 。
- wu2 xiang1 jing1 xi3 po4 tian1 huang1 ， gui1 jian4 peng2 chou2 yu4 qian1 yi4 。
- bao3 wu4 gu3 jun4 ming2 zhe4 dong1 ， wang3 fan4 lü4 shui3 yi1 fu2 rong2 。
- ru2 jun1 ru4 mu4 jia3 tu2 er3 ， ji2 jin1 min2 shi4 yi2 jia1 gong1 。
- heng1 tu2 wan4 li3 cai2 fa1 ren4 ， chan1 qu1 wu4 shi3 jin1 zun1 kong1 。
- cong2 jin1 jia1 sheng1 dang1 yu4 da4 ， zuo4 shi3 xuan1 shi4 cui1 lu2 tong2 。

## 注释

## 译文

## 赏析
