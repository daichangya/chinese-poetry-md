---
id: lou-yao-qiu-zhong-yi-zhao-you-shan-gui-tu-yu-yu
title: 求仲抑招游山归途遇雨
titlePinyin: qiu2 zhong4 yi4 zhao1 you2 shan1 gui1 tu2 yu4 yu3
titleSlug: qiu-zhong-yi-zhao-you-shan-gui-tu-yu-yu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹舆遶湖滨，宿露尚厌浥。
- 径到玉岑下，坐久客始集。
- 起穿灵石山，万松介而立。
- 梅天气清润，空翠行可挹。
- 古藤几百年，枝蔓两山及。
- 见说春暮时，花紫光熠熠。
- 直疑老潜虬，初起夜来蛰。
- 俯玩岁寒泉，齿冷不敢吸。
- 相将上龙泓，尘鞅谢羁馽。
- 洞有灵兽居，临深心岌岌。
- 鱼游明镜中，巨浪无三级。
- 寒苔载水去，万顷润原隰。
- 蒙蒙山雨来，归仆鸟飞急。
- 野兴殊未已，日昃不暇给。
- 冲泥上湖船，雨阵遽奔袭。
- 飘风将急点，回旋惊四入。
- 中流益荡兀，短蓬不当笠。
- 停篙亦久之，怒势不少戢。
- 我徒方啸歌，弗为改豪习。
- 但耻缾罍罄，莫问衣裳湿。

## 拼音
- zhu2 yu2 rao4 hu2 bin1 ， su4 lu4 shang4 yan4 yi4 。
- jing4 dao4 yu4 cen2 xia4 ， zuo4 jiu3 ke4 shi3 ji2 。
- qi3 chuan1 ling2 shi2 shan1 ， wan4 song1 jie4 er2 li4 。
- mei2 tian1 qi4 qing1 run4 ， kong1 cui4 xing2 ke3 yi4 。
- gu3 teng2 ji3 bai3 nian2 ， zhi1 man4 liang3 shan1 ji2 。
- jian4 shuo1 chun1 mu4 shi2 ， hua1 zi3 guang1 yi4 yi4 。
- zhi2 yi2 lao3 qian2 qiu2 ， chu1 qi3 ye4 lai2 zhe2 。
- fu3 wan2 sui4 han2 quan2 ， chi3 leng3 bu4 gan3 xi1 。
- xiang1 jiang1 shang4 long2 hong2 ， chen2 yang1 xie4 ji1 zhi2 。
- dong4 you3 ling2 shou4 ju1 ， lin2 shen1 xin1 ji2 ji2 。
- yu2 you2 ming2 jing4 zhong1 ， ju4 lang4 wu2 san1 ji2 。
- han2 tai2 zai3 shui3 qu4 ， wan4 qing3 run4 yuan2 xi2 。
- meng2 meng2 shan1 yu3 lai2 ， gui1 pu2 niao3 fei1 ji2 。
- ye3 xing1 shu1 wei4 yi3 ， ri4 ze4 bu4 xia2 gei3 。
- chong1 ni2 shang4 hu2 chuan2 ， yu3 zhen4 ju4 ben1 xi2 。
- piao1 feng1 jiang1 ji2 dian3 ， hui2 xuan2 jing1 si4 ru4 。
- zhong1 liu2 yi4 dang4 wu4 ， duan3 peng2 bu4 dang1 li4 。
- ting2 gao1 yi4 jiu3 zhi1 ， nu4 shi4 bu4 shao3 ji2 。
- wo3 tu2 fang1 xiao4 ge1 ， fu2 wei4 gai3 hao2 xi2 。
- dan4 chi3 ping2 lei2 qing4 ， mo4 wen4 yi1 shang0 shi1 。

## 注释

## 译文

## 赏析
