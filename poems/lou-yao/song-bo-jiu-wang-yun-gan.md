---
id: lou-yao-song-bo-jiu-wang-yun-gan
title: 送伯舅汪运干
titlePinyin: song4 bo2 jiu4 wang1 yun4 gan1
titleSlug: song-bo-jiu-wang-yun-gan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生自古悲别离，别离今日何足悲。
- 试问今日行者谁，鄞江名族真男儿。
- 虬须燕颔躯十围，凛凛端有熊豹姿。
- 毅然刚立不怒威，笑视鼠辈何脂韦。
- 州县小试囊中锥，政绩今在众口碑。
- 姓名通籍黄金闺，便泛王俭红莲池。
- 平时幕府多素尸，坐縻公粟遨以嬉。
- 只今方当多事时，正要名士同驱驰。
- 森森百万虎与貔，荷戈分驻淮东西。
- 两淮千里双使麾，幕中僚吏皆擢犀。
- 惟公婉画明蓍龟，辩如悬河不可隄。
- 胸中武库深难窥，决策固有堂上奇。
- 朔风吹空黄草齐，正恐秋高胡马肥。
- 万人相顾目睽睽，见公此去多腹非。
- 公独襆被行不疑，单车西去征马嘶。
- 平生气槩冲虹霓，恨无尺箠笞羌夷。
- 方今天相中兴期，黠虏戴头来边陲。
- 愿公速蹈功名机，匈奴不灭何家为。
- 出门千里何足辞，但愿满引金屈巵。

## 拼音
- ren2 sheng1 zi4 gu3 bei1 bie2 li2 ， bie2 li2 jin1 ri4 he2 zu2 bei1 。
- shi4 wen4 jin1 ri4 xing2 zhe3 shui2 ， yin2 jiang1 ming2 zu2 zhen1 nan2 er2 。
- qiu2 xu1 yan4 han4 qu1 shi2 wei2 ， lin3 lin3 duan1 you3 xiong2 bao4 zi1 。
- yi4 ran2 gang1 li4 bu2 nu4 wei1 ， xiao4 shi4 shu3 bei4 he2 zhi1 wei2 。
- zhou1 xian4 xiao3 shi4 nang2 zhong1 zhui1 ， zheng4 ji4 jin1 zai4 zhong4 kou3 bei1 。
- xing4 ming2 tong1 ji2 huang2 jin1 gui1 ， bian4 fan4 wang2 jian3 hong2 lian2 chi2 。
- ping2 shi2 mu4 fu3 duo1 su4 shi1 ， zuo4 mi2 gong1 su4 ao2 yi3 xi1 。
- zhi1 jin1 fang1 dang1 duo1 shi4 shi2 ， zheng4 yao4 ming2 shi4 tong2 qu1 chi2 。
- sen1 sen1 bai3 wan4 hu3 yu3 pi2 ， he2 ge1 fen1 zhu4 huai2 dong1 xi1 。
- liang3 huai2 qian1 li3 shuang1 shi3 hui1 ， mu4 zhong1 liao2 li4 jie1 zhuo2 xi1 。
- wei2 gong1 wan3 hua4 ming2 shi1 gui1 ， bian4 ru2 xuan2 he2 bu4 ke3 di1 。
- xiong1 zhong1 wu3 ku4 shen1 nan2 kui1 ， jue2 ce4 gu4 you3 tang2 shang4 qi2 。
- shuo4 feng1 chui1 kong1 huang2 cao3 qi2 ， zheng4 kong3 qiu1 gao1 hu2 ma3 fei2 。
- wan4 ren2 xiang1 gu4 mu4 kui2 kui2 ， jian4 gong1 ci3 qu4 duo1 fu4 fei1 。
- gong1 du2 fu2 bei4 xing2 bu4 yi2 ， dan1 che1 xi1 qu4 zheng1 ma3 si1 。
- ping2 sheng1 qi4 gai4 chong1 hong2 ni2 ， hen4 wu2 chi3 chui2 chi1 qiang1 yi2 。
- fang1 jin1 tian1 xiang1 zhong4 xing1 qi1 ， xia2 lu3 dai4 tou2 lai2 bian1 chui2 。
- yuan4 gong1 su4 dao3 gong1 ming2 ji1 ， xiong1 nu2 bu2 mie4 he2 jia1 wei4 。
- chu1 men2 qian1 li3 he2 zu2 ci2 ， dan4 yuan4 man3 yin3 jin1 qu1 zhi1 。

## 注释

## 译文

## 赏析
