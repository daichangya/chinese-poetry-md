---
id: lou-yao-ba-li-shao-pei-xiu-xi-xu
title: 跋李少裴修禊序
titlePinyin: ba2 li3 shao3 pei2 xiu1 xi4 xu4
titleSlug: ba-li-shao-pei-xiu-xi-xu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兰亭修禊永和中，群贤高会俱雍容。
- 右军作序亦寓耳，藁草乃致传无穷。
- 自言疑若有神助，他日屡书终不同。
- 历代传宝在秘府，尤其甚者唐太宗。
- 当时搜取极心力，模本一一攽群公。
- 惟此真迹最奇绝，萧梁开皇有遗踪。
- 亲御奎文赐元嘉，龙蟠凤翥何其工。
- 辩才所取秘昭陵，此本一洗凡马空。
- 崔家兄弟列清要，诲子况复称龟龙。
- 图书四部资校雠，当时尚有贞观风。
- 自云此为最善本，冰御臣液题甚恭。
- 李王深得拨镫法，笔力绝劲雄江东。
- 右军以来皆妙笔，名胜异代如相从。
- 病余扶惫行扫松，李君携来为发蒙。
- 平生多看旧墨本，一见使我开心胸。
- 摩挲叹息不自已，至宝盍入明光宫。
- 隠居怀宝正不恶，异气或能牛斗冲。
- 叩门有客勿倾倒，恐有御史来乘骢。

## 拼音
- lan2 ting2 xiu1 xi4 yong3 he2 zhong1 ， qun2 xian2 gao1 hui4 ju4 yong1 rong2 。
- you4 jun1 zuo4 xu4 yi4 yu4 er3 ， gao3 cao3 nai3 zhi4 chuan2 wu2 qiong2 。
- zi4 yan2 yi2 ruo4 you3 shen2 zhu4 ， ta1 ri4 lü3 shu1 zhong1 bu4 tong2 。
- li4 dai4 chuan2 bao3 zai4 mi4 fu3 ， you2 qi2 shen4 zhe3 tang2 tai4 zong1 。
- dang1 shi2 sou1 qu3 ji2 xin1 li4 ， mo2 ben3 yi1 yi1 ban1 qun2 gong1 。
- wei2 ci3 zhen1 ji4 zui4 qi2 jue2 ， xiao1 liang2 kai1 huang2 you3 yi2 zong1 。
- qin1 yu4 kui2 wen2 ci4 yuan2 jia1 ， long2 pan2 feng4 zhu4 he2 qi2 gong1 。
- bian4 cai2 suo3 qu3 mi4 zhao1 ling2 ， ci3 ben3 yi4 xi3 fan2 ma3 kong1 。
- cui1 jia1 xiong1 di4 lie4 qing1 yao4 ， hui4 zi3 kuang4 fu4 cheng1 gui1 long2 。
- tu2 shu1 si4 bu4 zi1 xiao4 chou2 ， dang1 shi2 shang4 you3 zhen1 guan1 feng1 。
- zi4 yun2 ci3 wei4 zui4 shan4 ben3 ， bing1 yu4 chen2 ye4 ti2 shen4 gong1 。
- li3 wang2 shen1 de2 bo1 deng1 fa3 ， bi3 li4 jue2 jin4 xiong2 jiang1 dong1 。
- you4 jun1 yi3 lai2 jie1 miao4 bi3 ， ming2 sheng4 yi4 dai4 ru2 xiang1 cong2 。
- bing4 yu2 fu2 bei4 xing2 sao3 song1 ， li3 jun1 xie2 lai2 wei4 fa1 meng2 。
- ping2 sheng1 duo1 kan4 jiu4 mo4 ben3 ， yi2 jian4 shi3 wo3 kai1 xin1 xiong1 。
- mo2 suo1 tan4 xi1 bu2 zi4 yi3 ， zhi4 bao3 he2 ru4 ming2 guang1 gong1 。
- yin3 ju1 huai2 bao3 zheng4 bu2 e4 ， yi4 qi4 huo4 neng2 niu2 dou4 chong1 。
- kou4 men2 you3 ke4 wu4 qing1 dao3 ， kong3 you3 yu4 shi3 lai2 cheng2 cong1 。

## 注释

## 译文

## 赏析
