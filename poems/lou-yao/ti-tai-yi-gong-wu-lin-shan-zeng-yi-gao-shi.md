---
id: lou-yao-ti-tai-yi-gong-wu-lin-shan-zeng-yi-gao-shi
title: 题太乙宫武林山赠易高士
titlePinyin: ti2 tai4 yi3 gong1 wu3 lin2 shan1 zeng4 yi4 gao1 shi4
titleSlug: ti-tai-yi-gong-wu-lin-shan-zeng-yi-gao-shi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 易居求赋武林山，日困尘劳无暂闲。
- 我求挂冠欲归去，念此诗债须当还。
- 武林山出武林水，灵隠后山无乃是。
- 此山亦复用此名，细考其来真有以。
- 天目两乳到钱塘，一山环湖万龙翔。
- 扶舆磅礴拥王气，皇居壮丽环宫墙。
- 湖阴一峰如怒猊，势临城北尤瑰奇。
- 吴越大作缁黄庐，为穿百井以厌之。
- 从来有龙必有珠，此虽培𪣻千山余。
- 中兴南渡为行都，崇列原庙太乙庐。
- 曾因祀事来登眺，阛阓尘中有圜峤。
- 薰风时来洗袢暑，绿树阴阴隠残照。
- 我得暂来犹醒心，羡君清福住年深。
- 长安信美非吾土，倦翼惟思归故林。

## 拼音
- yi4 ju1 qiu2 fu4 wu3 lin2 shan1 ， ri4 kun4 chen2 lao2 wu2 zan4 xian2 。
- wo3 qiu2 gua4 guan1 yu4 gui1 qu4 ， nian4 ci3 shi1 zhai4 xu1 dang1 hai2 。
- wu3 lin2 shan1 chu1 wu3 lin2 shui3 ， ling2 yin3 hou4 shan1 wu2 nai3 shi4 。
- ci3 shan1 yi4 fu4 yong4 ci3 ming2 ， xi4 kao3 qi2 lai2 zhen1 you3 yi3 。
- tian1 mu4 liang3 ru3 dao4 qian2 tang2 ， yi4 shan1 huan2 hu2 wan4 long2 xiang2 。
- fu2 yu2 bang4 bo2 yong1 wang2 qi4 ， huang2 ju1 zhuang4 li4 huan2 gong1 qiang2 。
- hu2 yin1 yi4 feng1 ru2 nu4 ni2 ， shi4 lin2 cheng2 bei3 you2 gui1 qi2 。
- wu2 yue4 da4 zuo4 zi1 huang2 lu2 ， wei4 chuan1 bai3 jing3 yi3 yan4 zhi1 。
- cong2 lai2 you3 long2 bi4 you3 zhu1 ， ci3 sui1 pei2 lou2 qian1 shan1 yu2 。
- zhong1 xing1 nan2 du4 wei4 xing2 dou1 ， chong2 lie4 yuan2 miao4 tai4 yi3 lu2 。
- ceng2 yin1 si4 shi4 lai2 deng1 tiao4 ， huan2 hui4 chen2 zhong1 you3 huan2 qiao2 。
- xun1 feng1 shi2 lai2 xi3 pan4 shu3 ， lü4 shu4 yin1 yin1 yin3 can2 zhao4 。
- wo3 de2 zan4 lai2 you2 xing3 xin1 ， xian4 jun1 qing1 fu2 zhu4 nian2 shen1 。
- chang2 an1 xin4 mei3 fei1 wu2 tu3 ， juan4 yi4 wei2 si1 gui1 gu4 lin2 。

## 注释

## 译文

## 赏析
