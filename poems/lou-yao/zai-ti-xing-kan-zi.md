---
id: lou-yao-zai-ti-xing-kan-zi
title: 再题行看子
titlePinyin: zai4 ti2 xing2 kan4 zi3
titleSlug: zai-ti-xing-kan-zi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先引护栏毬子骢，九马近远俱相从。
- 黑驹䯄黄骓素骝，亦有笏面仍银鬃。
- 夏国一种青于蓝，五明错靴皆如龙。
- 或骖或引恣驰骤，坐觉隠耳声珑珑。
- 人间安得有此辈，一一必自天闲中。
- 不惟骨相异凡马，圉人贵介多雍容。
- 三花翦鬣自官样，空鞍更以香罗幪。
- 中间二者盖天马，齿虽已老气尚雄。
- 不知几出横门道，双立柳下青阴浓。
- 擡缰捽颔刷背膂，旋梳鬃尾摇清风。
- 人人生意马欲动，态度曲尽各不同。
- 韩生去我几百年，藻色尚湿青与红。
- 不知何时堕鸡林，万里远在东海东。
- 贾人携来得寓目，一见绝叹丹青工。
- 千金可买真不惜，忽复携去何匆匆。
- 亟令临写得形似，如此神骏那得逢。
- 开元内外马盈亿，色别为群从登封。
- 韩生所貌定杰出，七尺为騋八尺駥。
- 向来鶑边系金狨，归乘款段头已童。
- 伏枥宁能志千里，却笑区区据鞍矍铄翁。

## 拼音
- xian1 yin3 hu4 lan2 qiu2 zi3 cong1 ， jiu3 ma3 jin4 yuan3 ju4 xiang1 cong2 。
- hei1 ju1 䯄 huang2 zhui1 su4 liu2 ， yi4 you3 hu4 mian4 reng2 yin2 zong1 。
- xia4 guo2 yi4 zhong3 qing1 yu2 lan2 ， wu3 ming2 cuo4 xue1 jie1 ru2 long2 。
- huo4 can1 huo4 yin3 zi4 chi2 zhou4 ， zuo4 jue2 yin3 er3 sheng1 long2 long2 。
- ren2 jian1 an1 de2 you3 ci3 bei4 ， yi1 yi1 bi4 zi4 tian1 xian2 zhong1 。
- bu4 wei2 gu3 xiang1 yi4 fan2 ma3 ， yu3 ren2 gui4 jie4 duo1 yong1 rong2 。
- san1 hua1 jian3 lie4 zi4 guan1 yang4 ， kong1 an1 geng4 yi3 xiang1 luo2 meng2 。
- zhong1 jian1 er4 zhe3 gai4 tian1 ma3 ， chi3 sui1 yi3 lao3 qi4 shang4 xiong2 。
- bu4 zhi1 ji3 chu1 heng2 men2 dao4 ， shuang1 li4 liu3 xia4 qing1 yin1 nong2 。
- tai2 jiang1 zuo2 han4 shua1 bei4 lü3 ， xuan2 shu1 zong1 wei3 yao2 qing1 feng1 。
- ren2 ren2 sheng1 yi4 ma3 yu4 dong4 ， tai4 du4 qu3 jin4 ge4 bu4 tong2 。
- han2 sheng1 qu4 wo3 ji3 bai3 nian2 ， zao3 se4 shang4 shi1 qing1 yu3 hong2 。
- bu4 zhi1 he2 shi2 duo4 ji1 lin2 ， wan4 li3 yuan3 zai4 dong1 hai3 dong1 。
- jia3 ren2 xie2 lai2 de0 yu4 mu4 ， yi2 jian4 jue2 tan4 dan1 qing1 gong1 。
- qian1 jin1 ke3 mai3 zhen1 bu4 xi1 ， hu1 fu4 xie2 qu4 he2 cong1 cong1 。
- ji2 ling4 lin2 xie3 de2 xing2 si4 ， ru2 ci3 shen2 jun4 na4 de2 feng2 。
- kai1 yuan2 nei4 wai4 ma3 ying2 yi4 ， se4 bie2 wei4 qun2 cong2 deng1 feng1 。
- han2 sheng1 suo3 mao4 ding4 jie2 chu1 ， qi1 chi3 wei4 lai2 ba1 chi3 rong2 。
- xiang4 lai2 ying1 bian1 xi4 jin1 rong2 ， gui1 cheng2 kuan3 duan4 tou2 yi3 tong2 。
- fu2 li4 ning2 neng2 zhi4 qian1 li3 ， que4 xiao4 qu1 qu1 ju4 an1 jue2 shuo4 weng1 。

## 注释

## 译文

## 赏析
