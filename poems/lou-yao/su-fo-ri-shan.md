---
id: lou-yao-su-fo-ri-shan
title: 宿佛日山
titlePinyin: su4 fo2 ri4 shan1
titleSlug: su-fo-ri-shan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生临平山，知诵藕花句。
- 轻帆几来往，山色澹如故。
- 宁知千万峰，中间著佳趣。
- 萧萧苍髯翁，为指花城路。
- 我来春正浓，天寒日将暮。
- 云深钟呗鸣，自喜得胜具。
- 缅怀玉局僊，老笔扫朝雾。
- 玉槊俨相持，珠旒竟何所。
- 惟余渥洼水，苍龙角牙露。
- 人间翻覆手，烈日变烟雨。
- 俗子眩炎凉，三四错赋芋。
- 道人笑视之，万化随所遇。
- 深坐十笏地，一息了千虑。
- 个中谁得知，幽鸟背人去。

## 拼音
- ping2 sheng1 lin2 ping2 shan1 ， zhi1 song4 ou3 hua1 ju4 。
- qing1 fan1 ji3 lai2 wang3 ， shan1 se4 dan4 ru2 gu4 。
- ning2 zhi1 qian1 wan4 feng1 ， zhong1 jian1 zhu4 jia1 qu4 。
- xiao1 xiao1 cang1 ran2 weng1 ， wei4 zhi3 hua1 cheng2 lu4 。
- wo3 lai2 chun1 zheng4 nong2 ， tian1 han2 ri4 jiang1 mu4 。
- yun2 shen1 zhong1 bai4 ming2 ， zi4 xi3 de2 sheng4 ju4 。
- mian3 huai2 yu4 ju2 xian1 ， lao3 bi3 sao3 chao2 wu4 。
- yu4 shuo4 yan3 xiang1 chi2 ， zhu1 liu2 jing4 he2 suo3 。
- wei2 yu2 wo4 wa1 shui3 ， cang1 long2 jiao3 ya2 lu4 。
- ren2 jian1 fan1 fu4 shou3 ， lie4 ri4 bian4 yan1 yu3 。
- su2 zi3 xuan4 yan2 liang2 ， san1 si4 cuo4 fu4 yu4 。
- dao4 ren2 xiao4 shi4 zhi1 ， wan4 hua4 sui2 suo3 yu4 。
- shen1 zuo4 shi2 hu4 di4 ， yi4 xi1 le0 qian1 lü4 。
- ge4 zhong1 shui2 de2 zhi1 ， you1 niao3 bei4 ren2 qu4 。

## 注释

## 译文

## 赏析
