---
id: lou-yao-song-liu-de-xiu-shao-qing-tong-chuan-cao
title: 送刘德修少卿潼川漕
titlePinyin: song4 liu2 de2 xiu1 shao3 qing1 tong2 chuan1 cao2
titleSlug: song-liu-de-xiu-shao-qing-tong-chuan-cao
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清朝重争臣，选取妙一世。
- 矫矫刘御史，一鹗胜百鸷。
- 顾瞻最有力，步武亦严毅。
- 一生忧国心，千古敢言气。
- 气足充所学，文能行其意。
- 遇事辄奋发，触邪无顾忌。
- 乘骢行且止，歛手已知避。
- 但思补衮阙，何暇为身计。
- 独立当雷霆，三进气弥厉。
- 去鲁固迟迟，出昼岂濡滞。
- 上终行其言，群贤争挽致。
- 将输向潼川，寓直尚中秘。
- 风裁仰清峻，进退审难易。
- 伊昔联周行，睽违十余岁。
- 来为同舍郎，愈笃金兰契。
- 洗眼看腾上，宁知揽征袂。
- 抗章叹高绝，勇退尤知愧。
- 去勿穷日力，予环日月冀。
- 承君送道乡，硬语吁可畏。
- 毋以此自满，当为不止是。
- 临别提斯言，少尽交朋谊。
- 万里苟同心，吴蜀安有异。

## 拼音
- qing1 chao2 zhong4 zheng1 chen2 ， xuan3 qu3 miao4 yi2 shi4 。
- jiao3 jiao3 liu2 yu4 shi3 ， yi2 e4 sheng4 bai3 zhi4 。
- gu4 zhan1 zui4 you3 li4 ， bu4 wu3 yi4 yan2 yi4 。
- yi4 sheng1 you1 guo2 xin1 ， qian1 gu3 gan3 yan2 qi4 。
- qi4 zu2 chong1 suo3 xue2 ， wen2 neng2 xing2 qi2 yi4 。
- yu4 shi4 zhe2 fen4 fa1 ， chu4 xie2 wu2 gu4 ji4 。
- cheng2 cong1 xing2 qie3 zhi3 ， lian3 shou3 yi3 zhi1 bi4 。
- dan4 si1 bu3 gun3 que1 ， he2 xia2 wei4 shen1 ji4 。
- du2 li4 dang1 lei2 ting2 ， san1 jin4 qi4 mi2 li4 。
- qu4 lu3 gu4 chi2 chi2 ， chu1 zhou4 qi3 ru2 zhi4 。
- shang4 zhong1 xing2 qi2 yan2 ， qun2 xian2 zheng1 wan3 zhi4 。
- jiang1 shu1 xiang4 tong2 chuan1 ， yu4 zhi2 shang4 zhong1 mi4 。
- feng1 cai2 yang3 qing1 jun4 ， jin4 tui4 shen3 nan2 yi4 。
- yi1 xi1 lian2 zhou1 xing2 ， kui2 wei2 shi2 yu2 sui4 。
- lai2 wei4 tong2 she4 lang2 ， yu4 du3 jin1 lan2 qi4 。
- xi3 yan3 kan4 teng2 shang4 ， ning2 zhi1 lan3 zheng1 mei4 。
- kang4 zhang1 tan4 gao1 jue2 ， yong3 tui4 you2 zhi1 kui4 。
- qu4 wu4 qiong2 ri4 li4 ， yu3 huan2 ri4 yue4 ji4 。
- cheng2 jun1 song4 dao4 xiang1 ， ying4 yu3 xu1 ke3 wei4 。
- wu2 yi3 ci3 zi4 man3 ， dang1 wei4 bu4 zhi3 shi4 。
- lin2 bie2 ti2 si1 yan2 ， shao3 jin4 jiao1 peng2 yi4 。
- wan4 li3 gou3 tong2 xin1 ， wu2 shu3 an1 you3 yi4 。

## 注释

## 译文

## 赏析
