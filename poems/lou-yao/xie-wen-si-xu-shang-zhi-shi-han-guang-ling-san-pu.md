---
id: lou-yao-xie-wen-si-xu-shang-zhi-shi-han-guang-ling-san-pu
title: 谢文思许尚之石函广陵散谱
titlePinyin: xie4 wen2 si1 xu3 shang4 zhi1 shi2 han2 guang3 ling2 san4 pu3
titleSlug: xie-wen-si-xu-shang-zhi-shi-han-guang-ling-san-pu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叔夜千载人，生也当晋魏。
- 君卑臣寖强，骎骎司马氏。
- 幽愤无所泄，舒写向桐梓。
- 慢商与宫同，惨痛声足备。
- 规橅既弘阔，音节分巨细。
- 拨剌洎全扶，他曲安有是。
- 昌黎赠颖师，必为此曲制。
- 昵昵变轩昂，悲壮见英气。
- 形容泛丝声，云絮无根蔕。
- 孤凤出喧啾，或失千丈势。
- 谓此琵琶诗，欧苏俱过矣。
- 余生无他好，嗜此如嗜芰。
- 清弹五十年，良夜或无寐。
- 向时几似之，激烈至流涕。
- 素考韩臯言，神授托奇诡。
- 别姊取韩相，多用聂政事。
- 近读清真序，始知石函秘。
- 贤哉许阿讷，自言家有此。
- 文君昔宝藏，人亡琴亦废。
- 荷君重然诺，写谱远相寄。
- 按拍三十六，大同小有异。
- 此即名止息，八拍信为赘。
- 君远未能来，我老从此逝。
- 何当为君弹，更穷不尽意。

## 拼音
- shu1 ye4 qian1 zai3 ren2 ， sheng1 ye3 dang1 jin4 wei4 。
- jun1 bei1 chen2 jin4 qiang2 ， qin1 qin1 si1 ma3 shi4 。
- you1 fen4 wu2 suo3 xie4 ， shu1 xie3 xiang4 tong2 zi3 。
- man4 shang1 yu3 gong1 tong2 ， can3 tong4 sheng1 zu2 bei4 。
- gui1 mo2 ji4 hong2 kuo4 ， yin1 jie2 fen1 ju4 xi4 。
- bo1 la4 ji4 quan2 fu2 ， ta1 qu3 an1 you3 shi4 。
- chang1 li2 zeng4 ying3 shi1 ， bi4 wei4 ci3 qu3 zhi4 。
- ni4 ni4 bian4 xuan1 ang2 ， bei1 zhuang4 jian4 ying1 qi4 。
- xing2 rong2 fan4 si1 sheng1 ， yun2 xu4 wu2 gen1 di4 。
- gu1 feng4 chu1 xuan1 jiu1 ， huo4 shi1 qian1 zhang4 shi4 。
- wei4 ci3 pi2 pa0 shi1 ， ou1 su1 ju4 guo4 yi3 。
- yu2 sheng1 wu2 ta1 hao3 ， shi4 ci3 ru2 shi4 ji4 。
- qing1 tan2 wu3 shi2 nian2 ， liang2 ye4 huo4 wu2 mei4 。
- xiang4 shi2 ji3 si4 zhi1 ， ji1 lie4 zhi4 liu2 ti4 。
- su4 kao3 han2 gao1 yan2 ， shen2 shou4 tuo1 qi2 gui3 。
- bie2 zi3 qu3 han2 xiang1 ， duo1 yong4 nie4 zheng4 shi4 。
- jin4 du2 qing1 zhen1 xu4 ， shi3 zhi1 shi2 han2 mi4 。
- xian2 zai1 xu3 a1 ne4 ， zi4 yan2 jia1 you3 ci3 。
- wen2 jun1 xi1 bao3 zang4 ， ren2 wang2 qin2 yi4 fei4 。
- he2 jun1 zhong4 ran2 nuo4 ， xie3 pu3 yuan3 xiang1 ji4 。
- an4 pai1 san1 shi2 liu4 ， da4 tong2 xiao3 you3 yi4 。
- ci3 ji2 ming2 zhi3 xi1 ， ba1 pai1 xin4 wei4 zhui4 。
- jun1 yuan3 wei4 neng2 lai2 ， wo3 lao3 cong2 ci3 shi4 。
- he2 dang1 wei4 jun1 tan2 ， geng4 qiong2 bu2 jin4 yi4 。

## 注释

## 译文

## 赏析
