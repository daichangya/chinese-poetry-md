---
id: lou-yao-song-zhang-ding-sou-shang-shu-zhen-xiang-yang
title: 送张定叟尚书镇襄阳
titlePinyin: song4 zhang1 ding4 sou3 shang4 shu1 zhen4 xiang1 yang2
titleSlug: song-zhang-ding-sou-shang-shu-zhen-xiang-yang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公家忠献公，勋名照穹壤。
- 南轩传圣学，后进斗山仰。
- 尚书天分高，百间真朗朗。
- 日坐四益堂，濡染助涵养。
- 小出辄惊世，发誉自英簜。
- 两朝倚才刃，三接承睿奖。
- 堂堂尹京手，风采汉张敞。
- 九街寝桴鼓，终朝清讼缿。
- 污流化清沟，閙市锄巨驵。
- 铃斋昼无人，士友厚吾党。
- 政成化自行，谈笑挥浩穰。
- 皇家重阃寄，拊髀劳注想。
- 颇牧起禁中，帝曰汝其往。
- 人多惜公去，地位切台两。
- 惟公不择地，引义犹慨慷。
- 隃度更周询，千里若寻丈。
- 再拜受临遣，因得进忠谠。
- 边臣固多事，备御当素讲。
- 要须久其任，百弊随刬磢。
- 愿假臣岁月，表里如指掌。
- 人材固不乏，第一戒欺罔。
- 朴拙胜巧心，好佞宁木彊。
- 愿求忠信士，枉直谨诛赏。
- 更须宽辔策，奏请应如响。
- 上问卿何先，安静最为上。
- 上忧襄汉间，平楚欠遮障。
- 公因论形势，衮衮到逊抗。
- 是时晋在洛，武昌势相向。
- 是为必争地，南北谨隄防。
- 今虽居上游，事与古殊状。
- 狂虏纵欲来，无处可传饷。
- 况今三垂静，皇灵方远畅。
- 与蜀相掎角，国势自增壮。
- 尚期效尺寸，才疎意非广。
- 忠肝气凛凛，秋旻足排荡。
- 上喜忧顾宽，趣行开玉帐。
- 捐金示优宠，谕赐烦上相。
- 惟公最得士，离别俱惘惘。
- 荐绅纷祖饯，直欲倾家酿。
- 赋诗写胸臆，一一成技痒。
- 家声与国事，负荷有余量。
- 边头十万兵，公临如挟纩。
- 吾闻胡运穷，群酋欲争长。
- 不戢将自焚，前辙有狂炀。
- 当为不可胜，有和谨毋倡。
- 千载羊叔子，制敌恢天网。
- 行将友斯人，山川固无恙。
- 备成抚机动，应烦护诸将。
- 功高归未晚，会见登弼亮。
- 他时名父子，继踵凌烟像。

## 拼音
- gong1 jia0 zhong1 xian4 gong1 ， xun1 ming2 zhao4 qiong2 rang3 。
- nan2 xuan1 chuan2 sheng4 xue2 ， hou4 jin4 dou4 shan1 yang3 。
- shang4 shu1 tian1 fen4 gao1 ， bai3 jian1 zhen1 lang3 lang3 。
- ri4 zuo4 si4 yi4 tang2 ， ru2 ran3 zhu4 han2 yang3 。
- xiao3 chu1 zhe2 jing1 shi4 ， fa1 yu4 zi4 ying1 dang4 。
- liang3 chao2 yi3 cai2 ren4 ， san1 jie1 cheng2 rui4 jiang3 。
- tang2 tang2 yin3 jing1 shou3 ， feng1 cai3 han4 zhang1 chang3 。
- jiu3 jie1 qin3 fu2 gu3 ， zhong1 chao2 qing1 song4 xiang4 。
- wu1 liu2 hua4 qing1 gou1 ， nao4 shi4 chu2 ju4 zang3 。
- ling2 zhai1 zhou4 wu2 ren2 ， shi4 you3 hou4 wu2 dang3 。
- zheng4 cheng2 hua4 zi4 xing2 ， tan2 xiao4 hui1 hao4 rang2 。
- huang2 jia1 zhong4 kun3 ji4 ， fu3 bi4 lao2 zhu4 xiang3 。
- po1 mu4 qi3 jin4 zhong1 ， di4 yue1 ru3 qi2 wang3 。
- ren2 duo1 xi1 gong1 qu4 ， di4 wei4 qie4 tai2 liang3 。
- wei2 gong1 bu4 ze2 di4 ， yin3 yi4 you2 kai3 kang1 。
- yu2 du4 geng4 zhou1 xun2 ， qian1 li3 ruo4 xun2 zhang4 。
- zai4 bai4 shou4 lin2 qian3 ， yin1 de2 jin4 zhong1 dang3 。
- bian1 chen2 gu4 duo1 shi4 ， bei4 yu4 dang1 su4 jiang3 。
- yao4 xu1 jiu3 qi2 ren4 ， bai3 bi4 sui2 chan3 chuang3 。
- yuan4 jia3 chen2 sui4 yue4 ， biao3 li3 ru2 zhi3 zhang3 。
- ren2 cai2 gu4 bu4 fa2 ， di4 yi1 jie4 qi1 wang3 。
- pu3 zhuo1 sheng4 qiao3 xin1 ， hao3 ning4 ning2 mu4 qiang2 。
- yuan4 qiu2 zhong1 xin4 shi4 ， wang3 zhi2 jin3 zhu1 shang3 。
- geng4 xu1 kuan1 pei4 ce4 ， zou4 qing3 ying4 ru2 xiang3 。
- shang4 wen4 qing1 he2 xian1 ， an1 jing4 zui4 wei4 shang4 。
- shang4 you1 xiang1 han4 jian1 ， ping2 chu3 qian4 zhe1 zhang4 。
- gong1 yin1 lun4 xing2 shi4 ， gun3 gun3 dao4 xun4 kang4 。
- shi4 shi2 jin4 zai4 luo4 ， wu3 chang1 shi4 xiang1 xiang4 。
- shi4 wei4 bi4 zheng1 di4 ， nan2 bei3 jin3 di1 fang2 。
- jin1 sui1 ju1 shang4 you2 ， shi4 yu3 gu3 shu1 zhuang4 。
- kuang2 lu3 zong4 yu4 lai2 ， wu2 chu4 ke3 chuan2 xiang3 。
- kuang4 jin1 san1 chui2 jing4 ， huang2 ling2 fang1 yuan3 chang4 。
- yu3 shu3 xiang1 ji3 jiao3 ， guo2 shi4 zi4 zeng1 zhuang4 。
- shang4 qi1 xiao4 chi3 cun4 ， cai2 shu1 yi4 fei1 guang3 。
- zhong1 gan1 qi4 lin3 lin3 ， qiu1 min2 zu2 pai2 dang4 。
- shang4 xi3 you1 gu4 kuan1 ， qu4 xing2 kai1 yu4 zhang4 。
- juan1 jin1 shi4 you1 chong3 ， yu4 ci4 fan2 shang4 xiang1 。
- wei2 gong1 zui4 de2 shi4 ， li2 bie2 ju4 wang3 wang3 。
- jian4 shen1 fen1 zu3 jian4 ， zhi2 yu4 qing1 jia1 niang4 。
- fu4 shi1 xie3 xiong1 yi4 ， yi1 yi1 cheng2 ji4 yang3 。
- jia1 sheng1 yu3 guo2 shi4 ， fu4 he4 you3 yu2 liang2 。
- bian1 tou2 shi2 wan4 bing1 ， gong1 lin2 ru2 xie2 kuang4 。
- wu2 wen2 hu2 yun4 qiong2 ， qun2 qiu2 yu4 zheng1 chang2 。
- bu4 ji2 jiang1 zi4 fen2 ， qian2 zhe2 you3 kuang2 yang2 。
- dang1 wei4 bu4 ke3 sheng4 ， you3 he2 jin3 wu2 chang4 。
- qian1 zai3 yang2 shu1 zi3 ， zhi4 di2 hui1 tian1 wang3 。
- xing2 jiang1 you3 si1 ren2 ， shan1 chuan1 gu4 wu2 yang4 。
- bei4 cheng2 fu3 ji1 dong4 ， ying4 fan2 hu4 zhu1 jiang1 。
- gong1 gao1 gui1 wei4 wan3 ， hui4 jian4 deng1 bi4 liang4 。
- ta1 shi2 ming2 fu4 zi3 ， ji4 zhong3 ling2 yan1 xiang4 。

## 注释

## 译文

## 赏析
