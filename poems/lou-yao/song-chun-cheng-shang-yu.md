---
id: lou-yao-song-chun-cheng-shang-yu
title: 送淳丞上虞
titlePinyin: song4 chun2 cheng2 shang4 yu2
titleSlug: song-chun-cheng-shang-yu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我老不复仕，行将挂衣冠。
- 两子俱贰令，官职恰一般。
- 剡川且书考，上虞亦之官。
- 人言易捧檄，归奉重亲欢。
- 我意正不尔，期汝政可观。
- 食焉怠其事，古训戒舍镘。
- 汝职去民亲，簿书当细看。
- 一邑无不问，正尔良独难。
- 江海匝三垂，长隄捍惊湍。
- 埭高几如山，潮至不留残。
- 宣和有遗迹，能使潮浸滩。
- 陂湖谨蓄泄，可以救旱干。
- 长沟济漕运，浚治令通宽。
- 此皆丞所职，勿惮心力殚。
- 江头有东山，永怀谢家安。
- 邑有李与丰，况复居二潘。
- 尚友更从游，问学加研钻。
- 平时固知汝，廉谨无欺谩。
- 涉世终未深，送汝能忘言。
- 故乡去帝乡，舟驭多往还。
- 失己固不可，待人亦多端。
- 罔求违道誉，善遣非意干。
- 穷达自有时，此理真如丹。
- 聚散不足较，岂得长团栾。
- 闲静我所便，汝其自加餐。
- 有时或乘兴，往来二子间。
- 踏雨送汝行，浮家当游般。
- 走笔如家书，谁能苦雕剜。

## 拼音
- wo3 lao3 bu2 fu4 shi4 ， xing2 jiang1 gua4 yi1 guan1 。
- liang3 zi3 ju4 er4 ling4 ， guan1 zhi2 qia4 yi4 ban1 。
- yan3 chuan1 qie3 shu1 kao3 ， shang4 yu2 yi4 zhi1 guan1 。
- ren2 yan2 yi4 peng3 xi2 ， gui1 feng4 zhong4 qin1 huan1 。
- wo3 yi4 zheng4 bu4 er3 ， qi1 ru3 zheng4 ke3 guan1 。
- shi2 yan1 dai4 qi2 shi4 ， gu3 xun4 jie4 she4 man4 。
- ru3 zhi2 qu4 min2 qin1 ， bo2 shu1 dang1 xi4 kan4 。
- yi2 yi4 wu2 bu2 wen4 ， zheng4 er3 liang2 du2 nan2 。
- jiang1 hai3 za1 san1 chui2 ， chang2 di1 han4 jing1 tuan1 。
- dai4 gao1 ji3 ru2 shan1 ， chao2 zhi4 bu4 liu2 can2 。
- xuan1 he2 you3 yi2 ji4 ， neng2 shi3 chao2 jin4 tan1 。
- bei1 hu2 jin3 xu4 xie4 ， ke3 yi3 jiu4 han4 gan1 。
- chang2 gou1 ji4 cao2 yun4 ， jun4 zhi4 ling4 tong1 kuan1 。
- ci3 jie1 cheng2 suo3 zhi2 ， wu4 dan4 xin1 li4 dan1 。
- jiang1 tou2 you3 dong1 shan1 ， yong3 huai2 xie4 jia1 an1 。
- yi4 you3 li3 yu3 feng1 ， kuang4 fu4 ju1 er4 pan1 。
- shang4 you3 geng4 cong2 you2 ， wen4 xue2 jia1 yan2 zuan4 。
- ping2 shi2 gu4 zhi1 ru3 ， lian2 jin3 wu2 qi1 man4 。
- she4 shi4 zhong1 wei4 shen1 ， song4 ru3 neng2 wang4 yan2 。
- gu4 xiang1 qu4 di4 xiang1 ， zhou1 yu4 duo1 wang3 hai2 。
- shi1 ji3 gu4 bu4 ke3 ， dai4 ren2 yi4 duo1 duan1 。
- wang3 qiu2 wei2 dao4 yu4 ， shan4 qian3 fei1 yi4 gan1 。
- qiong2 da2 zi4 you3 shi2 ， ci3 li3 zhen1 ru2 dan1 。
- ju4 san4 bu4 zu2 jiao4 ， qi3 de2 chang2 tuan2 luan2 。
- xian2 jing4 wo3 suo3 bian4 ， ru3 qi2 zi4 jia1 can1 。
- you3 shi2 huo4 cheng2 xing4 ， wang3 lai2 er4 zi3 jian1 。
- ta4 yu3 song4 ru3 xing2 ， fu2 jia1 dang4 you2 ban1 。
- zou3 bi3 ru2 jia1 shu1 ， shui2 neng2 ku3 diao1 wan1 。

## 注释

## 译文

## 赏析
