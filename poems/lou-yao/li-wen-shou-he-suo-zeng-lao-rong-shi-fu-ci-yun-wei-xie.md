---
id: lou-yao-li-wen-shou-he-suo-zeng-lao-rong-shi-fu-ci-yun-wei-xie
title: 李文授和所赠老融诗复次韵为谢
titlePinyin: li3 wen2 shou4 he2 suo3 zeng4 lao3 rong2 shi1 fu4 ci4 yun4 wei4 xie4
titleSlug: li-wen-shou-he-suo-zeng-lao-rong-shi-fu-ci-yun-wei-xie
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邺侯插架书最多，笔力雄奇天所命。
- 万人海中深闭门，理窟搜寻到幽夐。
- 我诗无律如山讴，形秽岂堪珠玉映。
- 时时归梦入故山，曳杖松间记投暝。
- 因君佳句撩秋思，便欲归寻旧三径。
- 兼旬足痹不良行，况复炎蒸如釜甑。
- 夜来一雨洗河汉，簷溜涓涓清入听。
- 晨兴剥啄谁叩门，乃有同声喜相应。
- 读之恍若濯清风，自觉昏眸怯明镜。
- 伊余何幸点班行，结交往往多名胜。
- 夫君平处顾清新，解道澄江如练浄。
- 从今我乃得四友，不特官梅动诗兴。
- 推枕裁诗谢高致，扶惫摇毫心靡定。
- 旧闻读檄愈头风，今頼长篇起衰病。

## 拼音
- ye4 hou2 cha1 jia4 shu1 zui4 duo1 ， bi3 li4 xiong2 qi2 tian1 suo3 ming4 。
- wan4 ren2 hai3 zhong1 shen1 bi4 men2 ， li3 ku1 sou1 xun2 dao4 you1 xuan4 。
- wo3 shi1 wu2 lü4 ru2 shan1 ou1 ， xing2 hui4 qi3 kan1 zhu1 yu4 ying4 。
- shi2 shi2 gui1 meng4 ru4 gu4 shan1 ， ye4 zhang4 song1 jian1 ji4 tou2 ming2 。
- yin1 jun1 jia1 ju4 liao2 qiu1 si1 ， bian4 yu4 gui1 xun2 jiu4 san1 jing4 。
- jian1 xun2 zu2 bi4 bu4 liang2 xing2 ， kuang4 fu4 yan2 zheng1 ru2 fu3 zeng4 。
- ye4 lai2 yi4 yu3 xi3 he2 han4 ， yan2 liu1 juan1 juan1 qing1 ru4 ting1 。
- chen2 xing1 bao1 zhuo2 shui2 kou4 men2 ， nai3 you3 tong2 sheng1 xi3 xiang1 ying4 。
- du2 zhi1 huang3 ruo4 zhuo2 qing1 feng1 ， zi4 jue2 hun1 mou2 qie4 ming2 jing4 。
- yi1 yu2 he2 xing4 dian3 ban1 xing2 ， jie2 jiao1 wang3 wang3 duo1 ming2 sheng4 。
- fu1 jun1 ping2 chu4 gu4 qing1 xin1 ， jie3 dao4 cheng2 jiang1 ru2 lian4 jing4 。
- cong2 jin1 wo3 nai3 de2 si4 you3 ， bu2 te4 guan1 mei2 dong4 shi1 xing4 。
- tui1 zhen3 cai2 shi1 xie4 gao1 zhi4 ， fu2 bei4 yao2 hao2 xin1 mi2 ding4 。
- jiu4 wen2 du2 xi2 yu4 tou2 feng1 ， jin1 lai4 chang2 pian1 qi3 shuai1 bing4 。

## 注释

## 译文

## 赏析
