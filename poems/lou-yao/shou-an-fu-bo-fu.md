---
id: lou-yao-shou-an-fu-bo-fu
title: 寿安抚伯父
titlePinyin: shou4 an1 fu3 bo2 fu4
titleSlug: shou-an-fu-bo-fu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东楼德泽流无穷，我公挺生庆所钟。
- 琼枝玉树莹精彩，迥然不堕风尘中。
- 少年慷慨吐虹气，文词元不减侪辈。
- 胸中妙蕴经纶才，剸剧裁繁特余事。
- 曾从莲幕试牛刀，举城但识刘功曹。
- 澜翻荐口动天听，一语便逾华衮褒。
- 上方欲革岭南弊，柬才果得吴刺史。
- 不妨一勺饮贪泉，清德泠泠今可纪。
- 凭轼雍容安七闽，列郡合词称得人。
- 从兹十载秉麾节，坐令万里回阳春。
- 洞庭风月潇湘雨，君王无复忧南顾。
- 抗章乞得半生闲，遥指家山赋归去。
- 庙堂未肯闲宏材，大开东合需公来。
- 朝随召节赴天阙，夜驰使驲归长淮。
- 广陵卧治要汲直，金节荧煌照熊轼。
- 底用腰缠十万钱，且看身享二千石。
- 忽思鲈脍寒菰羹，拂衣欲遂乡关情。
- 视去西阳如脱屣，意色萧然同鬭生。
- 画船重泛西湖上，水光山色都无恙。
- 主人管领东风回，故园桃李倍清爽。
- 六鼇背负三山归，轮囷老桧苍龙姿。
- 了无尘俗败人意，棐几长物皆瑰奇。
- 横岸纶巾披鹤氅，神情直出羲皇上。
- 尘事到头曾不闻，卧听歌台传煖响。
- 百花堂前手自栽，兴来一杯复一杯。
- 人生亦欲自适尔，富贵于我何为哉。
- 中春况属悬弧旦，史君亭榭风光煖。
- 东君预借一分春，不许芳菲作春殿。
- 绮罗香深初肆筵，弟兄酬酢杯相传。
- 此时更复惜一醉，君从何处拚垂莲。
- 五侯贵盛德未美，簪缨不满高阳里。
- 何如清白传家风，奕世青毡尽朱紫。
- 燕居今喜相比邻，其如四海须陶钧。
- 羽书鼎来在朝夕，何数羔鴈徒成群。
- 芙蓉城中有仙宅，十洲三岛环其侧。
- 此中乐不减商山，功成归作茹芝客。

## 拼音
- dong1 lou2 de2 ze2 liu2 wu2 qiong2 ， wo3 gong1 ting3 sheng1 qing4 suo3 zhong1 。
- qiong2 zhi1 yu4 shu4 ying2 jing1 cai3 ， jiong3 ran2 bu2 duo4 feng1 chen2 zhong1 。
- shao4 nian2 kang1 kai3 tu3 hong2 qi4 ， wen2 ci2 yuan2 bu4 jian3 chai2 bei4 。
- xiong1 zhong1 miao4 yun4 jing1 lun2 cai2 ， tuan2 ju4 cai2 fan2 te4 yu2 shi4 。
- ceng2 cong2 lian2 mu4 shi4 niu2 dao1 ， ju3 cheng2 dan4 shi2 liu2 gong1 cao2 。
- lan2 fan1 jian4 kou3 dong4 tian1 ting1 ， yi4 yu3 bian4 yu2 hua2 gun3 bao1 。
- shang4 fang1 yu4 ge2 ling3 nan2 bi4 ， jian3 cai2 guo3 de2 wu2 ci4 shi3 。
- bu4 fang2 yi4 shao2 yin3 tan1 quan2 ， qing1 de2 ling2 ling2 jin1 ke3 ji4 。
- ping2 shi4 yong1 rong2 an1 qi1 min3 ， lie4 jun4 he2 ci2 cheng1 de2 ren2 。
- cong2 zi1 shi2 zai3 bing3 hui1 jie2 ， zuo4 ling4 wan4 li3 hui2 yang2 chun1 。
- dong4 ting2 feng1 yue4 xiao1 xiang1 yu3 ， jun1 wang2 wu2 fu4 you1 nan2 gu4 。
- kang4 zhang1 qi3 de2 ban4 sheng1 xian2 ， yao2 zhi3 jia1 shan1 fu4 gui1 qu4 。
- miao4 tang2 wei4 ken3 xian2 hong2 cai2 ， da4 kai1 dong1 he2 xu1 gong1 lai2 。
- chao2 sui2 zhao4 jie2 fu4 tian1 que1 ， ye4 chi2 shi3 ri4 gui1 chang2 huai2 。
- guang3 ling2 wo4 zhi4 yao4 ji2 zhi2 ， jin1 jie2 ying2 huang2 zhao4 xiong2 shi4 。
- di3 yong4 yao1 chan2 shi2 wan4 qian2 ， qie3 kan4 shen1 xiang3 er4 qian1 shi2 。
- hu1 si1 lu2 kuai4 han2 gu1 geng1 ， fu2 yi1 yu4 sui4 xiang1 guan1 qing2 。
- shi4 qu4 xi1 yang2 ru2 tuo1 xi3 ， yi4 se4 xiao1 ran2 tong2 dou4 sheng1 。
- hua4 chuan2 zhong4 fan4 xi1 hu2 shang4 ， shui3 guang1 shan1 se4 dou1 wu2 yang4 。
- zhu3 ren2 guan3 ling3 dong1 feng1 hui2 ， gu4 yuan2 tao2 li3 bei4 qing1 shuang3 。
- liu4 ao2 bei1 fu4 san1 shan1 gui1 ， lun2 qun1 lao3 gui4 cang1 long2 zi1 。
- liao3 wu2 chen2 su2 bai4 ren2 yi4 ， fei3 ji3 chang2 wu4 jie1 gui1 qi2 。
- heng2 an4 lun2 jin1 pi1 he4 chang3 ， shen2 qing2 zhi2 chu1 xi1 huang2 shang0 。
- chen2 shi4 dao4 tou2 ceng2 bu4 wen2 ， wo4 ting1 ge1 tai2 chuan2 xuan1 xiang3 。
- bai3 hua1 tang2 qian2 shou3 zi4 zai1 ， xing1 lai2 yi4 bei1 fu4 yi4 bei1 。
- ren2 sheng1 yi4 yu4 zi4 shi4 er3 ， fu4 gui4 yu2 wo3 he2 wei4 zai1 。
- zhong1 chun1 kuang4 shu3 xuan2 hu2 dan4 ， shi3 jun1 ting2 xie4 feng1 guang1 xuan1 。
- dong1 jun1 yu4 jie4 yi4 fen1 chun1 ， bu4 xu3 fang1 fei1 zuo4 chun1 dian4 。
- qi3 luo2 xiang1 shen1 chu1 si4 yan2 ， di4 xiong0 chou2 cu4 bei1 xiang1 chuan2 。
- ci3 shi2 geng4 fu4 xi1 yi2 zui4 ， jun1 cong2 he2 chu4 pin1 chui2 lian2 。
- wu3 hou2 gui4 sheng4 de2 wei4 mei3 ， zan1 ying1 bu4 man3 gao1 yang2 li3 。
- he2 ru2 qing1 bai2 chuan2 jia1 feng1 ， yi4 shi4 qing1 zhan1 jin4 zhu1 zi3 。
- yan4 ju1 jin1 xi3 xiang1 bi3 lin2 ， qi2 ru2 si4 hai3 xu1 tao2 jun1 。
- yu3 shu1 ding3 lai2 zai4 zhao1 xi1 ， he2 shu4 gao1 yan4 tu2 cheng2 qun2 。
- fu2 rong2 cheng2 zhong1 you3 xian1 zhai2 ， shi2 zhou1 san1 dao3 huan2 qi2 ce4 。
- ci3 zhong1 le4 bu4 jian3 shang1 shan1 ， gong1 cheng2 gui1 zuo4 ru2 zhi1 ke4 。

## 注释

## 译文

## 赏析
