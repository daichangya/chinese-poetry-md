---
id: lou-yao-song-lin-zong-cheng-zhe-dong-yi-mu
title: 送林宗丞浙东议幕
titlePinyin: song4 lin2 zong1 cheng2 zhe4 dong1 yi4 mu4
titleSlug: song-lin-zong-cheng-zhe-dong-yi-mu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生风骨天与清，孤松野鹤何瘦生。
- 胸中落落笥五经，大篇短章笔纵横。
- 壮年文场诸老惊，俯仰世故双鬓星。
- 万事不理诗自鸣，笑视轩冕秋豪轻。
- 市者争利朝争名，著脚往往遭讥评。
- 先生四五官神京，又复归去鸿冥冥。
- 台家急贤理不应，况复寮旧离觞倾。
- 先生自喜得此行，禄粟可已啼号声。
- 秦望之山高且平，卧龙横亘环州城。
- 镜湖千顷波不兴，晋宋遗迹多豪英。
- 议幕了无尘务萦，抚物吊古皆关情。
- 我亦久矣怀沧溟，旦夕欲乘缇油屏。
- 相望纵复三数程，诗筒尚得寻前盟。

## 拼音
- xian1 sheng1 feng1 gu3 tian1 yu3 qing1 ， gu1 song1 ye3 he4 he2 shou4 sheng1 。
- xiong1 zhong1 luo4 luo4 si4 wu3 jing1 ， da4 pian1 duan3 zhang1 bi3 zong4 heng2 。
- zhuang4 nian2 wen2 chang3 zhu1 lao3 jing1 ， fu3 yang3 shi4 gu4 shuang1 bin4 xing1 。
- wan4 shi4 bu4 li3 shi1 zi4 ming2 ， xiao4 shi4 xuan1 mian3 qiu1 hao2 qing1 。
- shi4 zhe3 zheng1 li4 chao2 zheng1 ming2 ， zhu4 jiao3 wang3 wang3 zao1 ji1 ping2 。
- xian1 sheng1 si4 wu3 guan1 shen2 jing1 ， you4 fu4 gui1 qu4 hong2 ming2 ming2 。
- tai2 jia1 ji2 xian2 li3 bu2 ying4 ， kuang4 fu4 liao2 jiu4 li2 shang1 qing1 。
- xian1 sheng1 zi4 xi3 de2 ci3 xing2 ， lu4 su4 ke3 yi3 ti2 hao4 sheng1 。
- qin2 wang4 zhi1 shan1 gao1 qie3 ping2 ， wo4 long2 heng2 gen4 huan2 zhou1 cheng2 。
- jing4 hu2 qian1 qing3 bo1 bu4 xing1 ， jin4 song4 yi2 ji4 duo1 hao2 ying1 。
- yi4 mu4 le0 wu2 chen2 wu4 ying2 ， fu3 wu4 diao4 gu3 jie1 guan1 qing2 。
- wo3 yi4 jiu3 yi3 huai2 cang1 ming2 ， dan4 xi1 yu4 cheng2 ti2 you2 ping2 。
- xiang1 wang4 zong4 fu4 san1 shu4 cheng2 ， shi1 tong3 shang4 de2 xun2 qian2 meng2 。

## 注释

## 译文

## 赏析
