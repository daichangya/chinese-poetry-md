---
id: lou-yao-jiang-xi-li-jun-qian-neng-neng-he-mo-ji-hua-mei-gen-zhai-xu-yi-san-qi-er-546225f6
title: 江西李君千能能和墨及画梅艮斋许以三奇而诗非所长也
titlePinyin: jiang1 xi1 li3 jun1 qian1 neng2 neng2 he2 mo4 ji2 hua4 mei2 gen4 zhai1 xu3 yi3 san1 qi2 er2 shi1 fei1 suo3 chang2 ye3
titleSlug: jiang-xi-li-jun-qian-neng-neng-he-mo-ji-hua-mei-gen-zhai-xu-yi-san-qi-er-546225f6
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 游艺无小大，要皆知本原。
- 后人率意作，终当媿前贤。
- 老潘妙对胶，法从玉局传。
- 或假季心名，空扫千镫烟。
- 补之貌梅花，疎瘦仍清妍。
- 折枝映月影，真态得之天。
- 李君信雅尚，二者将求全。
- 诸公竞称许，试之乃诚然。
- 江西有诗派，皎皎俱成编。
- 兹事未易窥，属君尚加鞭。

## 拼音
- you2 yi4 wu2 xiao3 da4 ， yao4 jie1 zhi1 ben3 yuan2 。
- hou4 ren2 lü4 yi4 zuo4 ， zhong1 dang1 kui4 qian2 xian2 。
- lao3 pan1 miao4 dui4 jiao1 ， fa3 cong2 yu4 ju2 chuan2 。
- huo4 jia3 ji4 xin1 ming2 ， kong1 sao3 qian1 deng1 yan1 。
- bu3 zhi1 mao4 mei2 hua1 ， shu1 shou4 reng2 qing1 yan2 。
- zhe2 zhi1 ying4 yue4 ying3 ， zhen1 tai4 de2 zhi1 tian1 。
- li3 jun1 xin4 ya3 shang4 ， er4 zhe3 jiang1 qiu2 quan2 。
- zhu1 gong1 jing4 cheng1 xu3 ， shi4 zhi1 nai3 cheng2 ran2 。
- jiang1 xi1 you3 shi1 pai4 ， jiao3 jiao3 ju4 cheng2 bian1 。
- zi1 shi4 wei4 yi4 kui1 ， shu3 jun1 shang4 jia1 bian1 。

## 注释

## 译文

## 赏析
