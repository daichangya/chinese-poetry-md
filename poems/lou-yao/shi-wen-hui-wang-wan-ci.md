---
id: lou-yao-shi-wen-hui-wang-wan-ci
title: 史文惠王挽词
titlePinyin: shi3 wen2 hui4 wang2 wan3 ci2
titleSlug: shi-wen-hui-wang-wan-ci
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八行源流远，三师庆系遥。
- 枢庭先附凤，相国荐簪貂。
- 感会逢千载，荣华冠四朝。
- 甘盘称旧学，绮季簉储寮。
- 历数终归舜，羹墙欲见尧。
- 圣图滋广大，孝治极光昭。
- 善类茅连茹，英才楚刈翘。
- 经纶任钧轴，询访及刍荛。
- 未急宣攘狄，先求禹格苗。
- 𬣙谟裨庙筭，长策御天骄。
- 衮阙心勤补，羹和手自调。
- 临机杜如晦，处事李文饶。
- 越俗怀恩纪，闽人服教条。
- 群公推治行，所至起民谣。
- 晚岁车垂薛，皇慈第赐萧。
- 精镠杯引寿，宝玉带横腰。
- 潭府辉宸翰，频年走使轺。
- 中书输尚父，封户溢票姚。
- 教子躬师道，传家作世标。
- 绅緌成继踵，铅椠到垂髫。
- 持论书还著，谈经烛屡烧。
- 官虽居鼎鼐，乐不改箪瓢。
- 门外车长满，樽前客载招。
- 人间等游戏，物表自消摇。
- 几见承三接，重来侍九韶。
- 桑榆方借暖，蒲柳叹先凋。
- 洮颒俄凭几，衣冠忽葬桥。
- 信能依日月，端合配宗祧。
- 贱子慙愚懵，平时荷。

## 拼音
- ba1 hang2 yuan2 liu2 yuan3 ， san1 shi1 qing4 xi4 yao2 。
- shu1 ting2 xian1 fu4 feng4 ， xiang4 guo2 jian4 zan1 diao1 。
- gan3 hui4 feng2 qian1 zai3 ， rong2 hua2 guan1 si4 chao2 。
- gan1 pan2 cheng1 jiu4 xue2 ， qi3 ji4 zao4 chu3 liao2 。
- li4 shu3 zhong1 gui1 shun4 ， geng1 qiang2 yu4 jian4 yao2 。
- sheng4 tu2 zi1 guang3 da4 ， xiao4 zhi4 ji2 guang1 zhao1 。
- shan4 lei4 mao2 lian2 ru2 ， ying1 cai2 chu3 yi4 qiao4 。
- jing1 lun2 ren4 jun1 zhou2 ， xun2 fang3 ji2 chu2 rao2 。
- wei4 ji2 xuan1 rang3 di2 ， xian1 qiu2 yu3 ge2 miao2 。
- xu1 mo2 bi4 miao4 suan4 ， chang2 ce4 yu4 tian1 jiao1 。
- gun3 que1 xin1 qin2 bu3 ， geng1 he2 shou3 zi4 tiao2 。
- lin2 ji1 du4 ru2 hui4 ， chu3 shi4 li3 wen2 rao2 。
- yue4 su2 huai2 en1 ji4 ， min3 ren2 fu2 jiao4 tiao2 。
- qun2 gong1 tui1 zhi4 xing2 ， suo3 zhi4 qi3 min2 yao2 。
- wan3 sui4 che1 chui2 xue1 ， huang2 ci2 di4 ci4 xiao1 。
- jing1 liu2 bei1 yin3 shou4 ， bao3 yu4 dai4 heng2 yao1 。
- tan2 fu3 hui1 chen2 han4 ， pin2 nian2 zou3 shi3 yao2 。
- zhong1 shu1 shu1 shang4 fu4 ， feng1 hu4 yi4 piao4 yao2 。
- jiao4 zi3 gong1 shi1 dao4 ， chuan2 jia1 zuo4 shi4 biao1 。
- shen1 rui2 cheng2 ji4 zhong3 ， qian1 qian4 dao4 chui2 tiao2 。
- chi2 lun4 shu1 hai2 zhu4 ， tan2 jing1 zhu2 lü3 shao1 。
- guan1 sui1 ju1 ding3 nai4 ， le4 bu4 gai3 dan1 piao2 。
- men2 wai4 che1 chang2 man3 ， zun1 qian2 ke4 zai3 zhao1 。
- ren2 jian1 deng3 you2 xi4 ， wu4 biao3 zi4 xiao1 yao2 。
- ji3 jian4 cheng2 san1 jie1 ， chong2 lai2 shi4 jiu3 shao2 。
- sang1 yu2 fang1 jie4 nuan3 ， pu2 liu3 tan4 xian1 diao1 。
- tao2 hui4 e2 ping2 ji3 ， yi1 guan1 hu1 zang4 qiao2 。
- xin4 neng2 yi1 ri4 yue4 ， duan1 he2 pei4 zong1 tiao1 。
- jian4 zi3 can2 yu2 meng3 ， ping2 shi2 he2 。

## 注释

## 译文

## 赏析
