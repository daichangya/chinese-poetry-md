---
id: lou-yao-yan-xi-ke-shan-gui-bie-zhang-te-xiu
title: 沿檄柯山归别张特秀
titlePinyin: yan2 xi2 ke1 shan1 gui1 bie2 zhang1 te4 xiu4
titleSlug: yan-xi-ke-shan-gui-bie-zhang-te-xiu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔志学年，侍亲宦西安。
- 弟兄游庠校，见君平生欢。
- 君才独颖出，逸驾不可攀。
- 夜窗共檠灯，春游合杯盘。
- 虚堂卧雪岭，杰阁横云山。
- 烂柯上危磴，乌巨沿溪湾。
- 是时气相高，辩论俱澜翻。
- 一别二十年，天街见峩冠。
- 殿庐看决科，蓝袍立清班。
- 黄牒墨犹湿，大弨力能弯。
- 尔来又五载，短书能几番。
- 兹焉捧檄来，吏牍方拏烦。
- 室迩叹人远，一朝脱笼樊。
- 满意纵剧谈，痛饮到夜阑。
- 十步九太行，此事亦孔艰。
- 进哭老先生，画图惨青纶。
- 特显顾何为，一昔成大还。
- 回思我伯氏，人琴有余叹。
- 感今念畴昔，相与涕泪潸。
- 故人怅无几，恍如春梦残。
- 有酒不得饮，有琴不成弹。
- 复归坐冷屋，使我凋朱颜。
- 我归不可迟，倚门梦连环。
- 君言欲舂粮，伴我行路难。
- 欲去不得去，僧坊话闲关。
- 年各几半百，后会鬓亦斑。
- 何处更有诗，此心匪石顽。
- 群忧发孤笑，属联不当悭。
- 气岸有如君，著身簿尉间。
- 盐车勿长鸣，会当上天闲。
- 掺祛不忍别，雨声为潺潺。
- 君有门户责，慇懃愿加餐。

## 拼音
- wo3 xi1 zhi4 xue2 nian2 ， shi4 qin1 huan4 xi1 an1 。
- di4 xiong0 you2 xiang2 xiao4 ， jian4 jun1 ping2 sheng1 huan1 。
- jun1 cai2 du2 ying3 chu1 ， yi4 jia4 bu4 ke3 pan1 。
- ye4 chuang1 gong4 qing2 deng1 ， chun1 you2 he2 bei1 pan2 。
- xu1 tang2 wo4 xue3 ling3 ， jie2 ge2 heng2 yun2 shan1 。
- lan4 ke1 shang4 wei1 deng4 ， wu1 ju4 yan2 xi1 wan1 。
- shi4 shi2 qi4 xiang1 gao1 ， bian4 lun4 ju4 lan2 fan1 。
- yi4 bie2 er4 shi2 nian2 ， tian1 jie1 jian4 e2 guan1 。
- dian4 lu2 kan4 jue2 ke1 ， lan2 pao2 li4 qing1 ban1 。
- huang2 die2 mo4 you2 shi1 ， da4 chao1 li4 neng2 wan1 。
- er3 lai2 you4 wu3 zai3 ， duan3 shu1 neng2 ji3 fan1 。
- zi1 yan1 peng3 xi2 lai2 ， li4 du2 fang1 na2 fan2 。
- shi4 er3 tan4 ren2 yuan3 ， yi4 chao2 tuo1 long2 fan2 。
- man3 yi4 zong4 ju4 tan2 ， tong4 yin3 dao4 ye4 lan2 。
- shi2 bu4 jiu3 tai4 hang2 ， ci3 shi4 yi4 kong3 jian1 。
- jin4 ku1 lao3 xian1 sheng1 ， hua4 tu2 can3 qing1 lun2 。
- te4 xian3 gu4 he2 wei4 ， yi4 xi1 cheng2 da4 hai2 。
- hui2 si1 wo3 bo2 shi4 ， ren2 qin2 you3 yu2 tan4 。
- gan3 jin1 nian4 chou2 xi1 ， xiang1 yu3 ti4 lei4 shan1 。
- gu4 ren2 chang4 wu2 ji3 ， huang3 ru2 chun1 meng4 can2 。
- you3 jiu3 bu4 de2 yin3 ， you3 qin2 bu4 cheng2 tan2 。
- fu4 gui1 zuo4 leng3 wu1 ， shi3 wo3 diao1 zhu1 yan2 。
- wo3 gui1 bu4 ke3 chi2 ， yi3 men2 meng4 lian2 huan2 。
- jun1 yan2 yu4 chong1 liang2 ， ban4 wo3 xing2 lu4 nan2 。
- yu4 qu4 bu4 de2 qu4 ， seng1 fang1 hua4 xian2 guan1 。
- nian2 ge4 ji3 ban4 bai3 ， hou4 hui4 bin4 yi4 ban1 。
- he2 chu4 geng4 you3 shi1 ， ci3 xin1 fei3 shi2 wan2 。
- qun2 you1 fa1 gu1 xiao4 ， shu3 lian2 bu4 dang1 qian1 。
- qi4 an4 you3 ru2 jun1 ， zhu4 shen1 bo2 wei4 jian1 。
- yan2 che1 wu4 chang2 ming2 ， hui4 dang1 shang4 tian1 xian2 。
- chan1 qu1 bu4 ren3 bie2 ， yu3 sheng1 wei4 chan2 chan2 。
- jun1 you3 men2 hu4 ze2 ， yin1 qin2 yuan4 jia1 can1 。

## 注释

## 译文

## 赏析
