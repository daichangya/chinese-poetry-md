---
id: lou-yao-fu-yang-zhou-bo-fu-hai-gui
title: 赋扬州伯父海桧
titlePinyin: fu4 yang2 zhou1 bo2 fu4 hai3 gui4
titleSlug: fu-yang-zhou-bo-fu-hai-gui
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潜虬拔地径夭矫，腾拏势出青云表。
- 为谁犹向此中蟠，坐阅春秋昏复晓。
- 团团高盖月轮平，矗矗苍丛众星小。
- 枯槎当面结生香，外有霜皮细匀遶。
- 乃知造化有神巧，散作樛枝穷树杪。
- 虽非直干栋梁材，怪怪奇奇乐幽窈。
- 独秀海山临浩漾，骇浪翻空云缥渺。
- 茁芽自有甘露滋，弄影几经霜月皎。
- 峥嵘老气本天然，后生矫揉何时了。
- 我家扬州真好事，买归但觉千金少。
- 夜半有力欲负之，护持和璧终归赵。
- 从来写照无髣髴，画师欲快毫端扫。
- 解衣盘礴意惨澹，卷起生绡色徒愀。
- 我来青边立寒峭，自怜气与秋天杳。
- 倚筇一笑宾亦欢，开尊相与倾清醥。
- 谓当好此如好贤，为君三复缁衣篇。
- 时时来前看不足，终待结屋平湖边。

## 拼音
- qian2 qiu2 ba2 di4 jing4 yao1 jiao3 ， teng2 na2 shi4 chu1 qing1 yun2 biao3 。
- wei4 shui2 you2 xiang4 ci3 zhong1 pan2 ， zuo4 yue4 chun1 qiu1 hun1 fu4 xiao3 。
- tuan2 tuan2 gao1 gai4 yue4 lun2 ping2 ， chu4 chu4 cang1 cong2 zhong4 xing1 xiao3 。
- ku1 cha2 dang1 mian4 jie2 sheng1 xiang1 ， wai4 you3 shuang1 pi2 xi4 yun2 rao4 。
- nai3 zhi1 zao4 hua4 you3 shen2 qiao3 ， san4 zuo4 jiu1 zhi1 qiong2 shu4 miao3 。
- sui1 fei1 zhi2 gan1 dong4 liang2 cai2 ， guai4 guai4 qi2 qi2 le4 you1 yao3 。
- du2 xiu4 hai3 shan1 lin2 hao4 yang4 ， hai4 lang4 fan1 kong1 yun2 piao3 miao3 。
- zhuo2 ya2 zi4 you3 gan1 lu4 zi1 ， nong4 ying3 ji3 jing1 shuang1 yue4 jiao3 。
- zheng1 rong2 lao3 qi4 ben3 tian1 ran2 ， hou4 sheng1 jiao3 rou2 he2 shi2 le0 。
- wo3 jia1 yang2 zhou1 zhen1 hao3 shi4 ， mai3 gui1 dan4 jue2 qian1 jin1 shao3 。
- ye4 ban4 you3 li4 yu4 fu4 zhi1 ， hu4 chi2 he2 bi4 zhong1 gui1 zhao4 。
- cong2 lai2 xie3 zhao4 wu2 fang3 fu2 ， hua4 shi1 yu4 kuai4 hao2 duan1 sao3 。
- jie3 yi1 pan2 bo2 yi4 can3 dan4 ， juan3 qi3 sheng1 xiao1 se4 tu2 qiao3 。
- wo3 lai2 qing1 bian1 li4 han2 qiao4 ， zi4 lian2 qi4 yu3 qiu1 tian1 yao3 。
- yi3 qiong2 yi2 xiao4 bin1 yi4 huan1 ， kai1 zun1 xiang1 yu3 qing1 qing1 piao3 。
- wei4 dang1 hao3 ci3 ru2 hao3 xian2 ， wei4 jun1 san1 fu4 zi1 yi1 pian1 。
- shi2 shi2 lai2 qian2 kan4 bu4 zu2 ， zhong1 dai4 jie2 wu1 ping2 hu2 bian1 。

## 注释

## 译文

## 赏析
