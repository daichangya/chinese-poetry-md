---
id: lou-yao-wu-can-yi-da-guan-zhai
title: 吴参议达观斋
titlePinyin: wu2 can1 yi4 da2 guan1 zhai1
titleSlug: wu-can-yi-da-guan-zhai
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见大鹏与鸒鸠，自适俱是逍遥游。
- 又不见大椿视朝菌，一修一短终期尽。
- 况乎秋豪为大泰山小，莫寿殇子彭为夭。
- 漆园老子超众作，立论虽奇定非矫。
- 凫胫从短鹤胫长，蛮触亦能成战场。
- 誉尧非桀两置之，读书博簺俱亡羊。
- 世人颠倒名利途，跻攀分寸争锱铢。
- 河伯犹惊北海若，井蛙醯鸡何足诛。
- 试同万众走城市，跃马徒行分贱贵。
- 却登高处望尘中，但见纷纷如聚蚁。
- 暂高犹尔况真高，神游八表非矜豪。
- 宁能高举去人世，勿以役役随滔滔。
- 是知达人有大观，蝶梦为周聊自玩。
- 翛然无入不自得，处若终身仕成漫。
- 吴侯晚到东海滨，饱谙世故无戚欣。
- 相逢一笑成莫逆，似知我亦个中人。

## 拼音
- jun1 bu2 jian4 da4 peng2 yu3 yu4 jiu1 ， zi4 shi4 ju4 shi4 xiao1 yao2 you2 。
- you4 bu2 jian4 da4 chun1 shi4 chao2 jun1 ， yi4 xiu1 yi4 duan3 zhong1 qi1 jin4 。
- kuang4 hu1 qiu1 hao2 wei4 da4 tai4 shan1 xiao3 ， mo4 shou4 shang1 zi3 peng2 wei4 yao1 。
- qi1 yuan2 lao3 zi3 chao1 zhong4 zuo4 ， li4 lun4 sui1 qi2 ding4 fei1 jiao3 。
- fu2 jing4 cong2 duan3 he4 jing4 chang2 ， man2 chu4 yi4 neng2 cheng2 zhan4 chang3 。
- yu4 yao2 fei1 jie2 liang3 zhi4 zhi1 ， du2 shu1 bo2 sai4 ju4 wang2 yang2 。
- shi4 ren2 dian1 dao3 ming2 li4 tu2 ， ji1 pan1 fen1 cun4 zheng1 zi1 zhu1 。
- he2 bo2 you2 jing1 bei3 hai3 ruo4 ， jing3 wa1 xi1 ji1 he2 zu2 zhu1 。
- shi4 tong2 wan4 zhong4 zou3 cheng2 shi4 ， yue4 ma3 tu2 xing2 fen1 jian4 gui4 。
- que4 deng1 gao1 chu4 wang4 chen2 zhong1 ， dan4 jian4 fen1 fen1 ru2 ju4 yi3 。
- zan4 gao1 you2 er3 kuang4 zhen1 gao1 ， shen2 you2 ba1 biao3 fei1 jin1 hao2 。
- ning2 neng2 gao1 ju3 qu4 ren2 shi4 ， wu4 yi3 yi4 yi4 sui2 tao1 tao1 。
- shi4 zhi1 da2 ren2 you3 da4 guan1 ， die2 meng4 wei4 zhou1 liao2 zi4 wan2 。
- xiao1 ran2 wu2 ru4 bu2 zi4 de2 ， chu4 ruo4 zhong1 shen1 shi4 cheng2 man4 。
- wu2 hou2 wan3 dao4 dong1 hai3 bin1 ， bao3 an1 shi4 gu4 wu2 qi1 xin1 。
- xiang1 feng2 yi2 xiao4 cheng2 mo4 ni4 ， si4 zhi1 wo3 yi4 ge4 zhong1 ren2 。

## 注释

## 译文

## 赏析
