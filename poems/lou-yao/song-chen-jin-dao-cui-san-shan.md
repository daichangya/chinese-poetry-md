---
id: lou-yao-song-chen-jin-dao-cui-san-shan
title: 送陈进道倅三山
titlePinyin: song4 chen2 jin4 dao4 cui4 san1 shan1
titleSlug: song-chen-jin-dao-cui-san-shan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陈侯少有场屋声，岁在壬午联荐名。
- 晚年倦游安里居，君亦怀绶归家庭。
- 齐年连姻更同社，臭味相与如弟兄。
- 一朝话别欲远去，洗盏更酌歌渭城。
- 合沙乐土宜宦游，或谓不减洛与京。
- 平分风月信可乐，人家弦诵几连甍。
- 岂惟帅阃頼关决，定知秋闱望陶成。
- 西都外司掌宗盟，烦君共二为之丞。
- 勿谓为丞但虚称，亨途要当自此升。
- 惟君儒雅闻簪缨，种学岁久笔纵横。
- 奥篇隠帙了如响，清谈吐屑四坐倾。
- 诗筒来往附邮传，时出妙语人为惊。
- 梅花万树照山白，荔子百种辉空明。
- 九门雄尊盛官府，三山森耸多地灵。
- 长乐一志书不尽，平生颇恨未经行。
- 烦君杰句为摹写，远寄使我心神清。

## 拼音
- chen2 hou2 shao3 you3 chang3 wu1 sheng1 ， sui4 zai4 ren2 wu3 lian2 jian4 ming2 。
- wan3 nian2 juan4 you2 an1 li3 ju1 ， jun1 yi4 huai2 shou4 gui1 jia1 ting2 。
- qi2 nian2 lian2 yin1 geng4 tong2 she4 ， chou4 wei4 xiang1 yu3 ru2 di4 xiong0 。
- yi4 chao2 hua4 bie2 yu4 yuan3 qu4 ， xi3 zhan3 geng4 zhuo2 ge1 wei4 cheng2 。
- he2 sha1 le4 tu3 yi2 huan4 you2 ， huo4 wei4 bu4 jian3 luo4 yu3 jing1 。
- ping2 fen1 feng1 yue4 xin4 ke3 le4 ， ren2 jia1 xian2 song4 ji3 lian2 meng2 。
- qi3 wei2 shuai4 kun3 lai4 guan1 jue2 ， ding4 zhi1 qiu1 wei2 wang4 tao2 cheng2 。
- xi1 dou1 wai4 si1 zhang3 zong1 meng2 ， fan2 jun1 gong4 er4 wei4 zhi1 cheng2 。
- wu4 wei4 wei4 cheng2 dan4 xu1 cheng1 ， heng1 tu2 yao4 dang1 zi4 ci3 sheng1 。
- wei2 jun1 ru2 ya3 wen2 zan1 ying1 ， zhong3 xue2 sui4 jiu3 bi3 zong4 heng2 。
- ao4 pian1 yin3 zhi4 le0 ru2 xiang3 ， qing1 tan2 tu3 xie4 si4 zuo4 qing1 。
- shi1 tong3 lai2 wang3 fu4 you2 chuan2 ， shi2 chu1 miao4 yu3 ren2 wei2 jing1 。
- mei2 hua1 wan4 shu4 zhao4 shan1 bai2 ， li4 zi3 bai3 zhong3 hui1 kong1 ming2 。
- jiu3 men2 xiong2 zun1 sheng4 guan1 fu3 ， san1 shan1 sen1 song3 duo1 di4 ling2 。
- chang2 le4 yi2 zhi4 shu1 bu2 jin4 ， ping2 sheng1 po1 hen4 wei4 jing1 xing2 。
- fan2 jun1 jie2 ju4 wei4 mo2 xie3 ， yuan3 ji4 shi3 wo3 xin1 shen2 qing1 。

## 注释

## 译文

## 赏析
