---
id: lou-yao-xian-dou-du-feng
title: 僊都独峰
titlePinyin: xian1 dou1 du2 feng1
titleSlug: xian-dou-du-feng
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家武彻求神僊，方士搤掔多夸言。
- 蓬莱隔海不可到，属车方羊上桥山。
- 传闻黄帝久僊去，胡为有石高巑岏。
- 游谈不经理欲屈，谩言此地藏衣冠。
- 缙云自是僊窟宅，万壑千岩比如栉。
- 突然一石摩青云，造化应劳巨灵擘。
- 僊风吹堕碧莲花，玉井半空人不识。
- 望之不计几千尺，八柱擎天此其一。
- 伯夷制行高且孤，万世犹能立懦夫。
- 英魂凛凛今不死，化作此石山之隅。
- 横斜辙迹依然在，我亦何能穷古初。

## 拼音
- han4 jia1 wu3 che4 qiu2 shen2 xian1 ， fang1 shi4 e4 qian1 duo1 kua1 yan2 。
- peng2 lai2 ge2 hai3 bu4 ke3 dao4 ， shu3 che1 fang1 yang2 shang4 qiao2 shan1 。
- chuan2 wen2 huang2 di4 jiu3 xian1 qu4 ， hu2 wei4 you3 shi2 gao1 cuan2 wan2 。
- you2 tan2 bu4 jing1 li3 yu4 qu1 ， man4 yan2 ci3 di4 cang2 yi1 guan1 。
- jin4 yun2 zi4 shi4 xian1 ku1 zhai2 ， wan4 he4 qian1 yan2 bi3 ru2 zhi4 。
- tu1 ran2 yi4 shi2 mo2 qing1 yun2 ， zao4 hua4 ying4 lao2 ju4 ling2 bo4 。
- xian1 feng1 chui1 duo4 bi4 lian2 hua1 ， yu4 jing3 ban4 kong1 ren2 bu4 shi2 。
- wang4 zhi1 bu2 ji4 ji3 qian1 chi3 ， ba1 zhu4 qing2 tian1 ci3 qi2 yi1 。
- bo2 yi2 zhi4 hang2 gao1 qie3 gu1 ， wan4 shi4 you2 neng2 li4 nuo4 fu1 。
- ying1 hun2 lin3 lin3 jin1 bu4 si3 ， hua4 zuo4 ci3 shi2 shan1 zhi1 yu2 。
- heng2 xie2 zhe2 ji4 yi1 ran2 zai4 ， wo3 yi4 he2 neng2 qiong2 gu3 chu1 。

## 注释

## 译文

## 赏析
