---
id: lou-yao-ti-dong-heng-dao-ba-jing-tu
title: 题董亨道八景图
titlePinyin: ti2 dong3 heng1 dao4 ba1 jing3 tu2
titleSlug: ti-dong-heng-dao-ba-jing-tu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钱塘怒涛天下无，谁将尺纸为新图。
- 贺家湖上如镜浄，屡向烟波逢钓徒。
- 彩虹横卧吴淞上，洞庭一螺浮具区。
- 亦曾泛舟彭蠡湖，插立千剑名大孤。
- 庐山高哉不得到，历历五老联香炉。
- 上钟下钟夹湖口，半江清浊泾渭如。
- 多景雄据金焦间，夕阳微照海门山。
- 其余知名不知处，赤壁但歌前后赋。
- 江汉至鄂始合流，黄鹤楼前鹦鹉洲。
- 潇湘见说青如染，道林岳麓横清秋。
- 我欲远游嗟暮齿，蝶梦翩翩漫千里。
- 但欲绝江寻越山，归老故山吾已矣。

## 拼音
- qian2 tang2 nu4 tao1 tian1 xia4 wu2 ， shui2 jiang1 chi3 zhi3 wei4 xin1 tu2 。
- he4 jia1 hu2 shang4 ru2 jing4 jing4 ， lü3 xiang4 yan1 bo1 feng2 diao4 tu2 。
- cai3 hong2 heng2 wo4 wu2 song1 shang4 ， dong4 ting2 yi4 luo2 fu2 ju4 qu1 。
- yi4 ceng2 fan4 zhou1 peng2 li2 hu2 ， cha1 li4 qian1 jian4 ming2 da4 gu1 。
- lu2 shan1 gao1 zai1 bu4 de2 dao4 ， li4 li4 wu3 lao3 lian2 xiang1 lu2 。
- shang4 zhong1 xia4 zhong1 jia2 hu2 kou3 ， ban4 jiang1 qing1 zhuo2 jing1 wei4 ru2 。
- duo1 jing3 xiong2 ju4 jin1 jiao1 jian1 ， xi1 yang2 wei1 zhao4 hai3 men2 shan1 。
- qi2 yu2 zhi1 ming2 bu4 zhi1 chu4 ， chi4 bi4 dan4 ge1 qian2 hou4 fu4 。
- jiang1 han4 zhi4 e4 shi3 he2 liu2 ， huang2 he4 lou2 qian2 ying1 wu3 zhou1 。
- xiao1 xiang1 jian4 shuo1 qing1 ru2 ran3 ， dao4 lin2 yue4 lu4 heng2 qing1 qiu1 。
- wo3 yu4 yuan3 you2 jie1 mu4 chi3 ， die2 meng4 pian1 pian1 man4 qian1 li3 。
- dan4 yu4 jue2 jiang1 xun2 yue4 shan1 ， gui1 lao3 gu4 shan1 wu2 yi3 yi3 。

## 注释

## 译文

## 赏析
