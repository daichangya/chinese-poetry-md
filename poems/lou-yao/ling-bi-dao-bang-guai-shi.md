---
id: lou-yao-ling-bi-dao-bang-guai-shi
title: 灵壁道傍怪石
titlePinyin: ling2 bi4 dao4 bang4 guai4 shi2
titleSlug: ling-bi-dao-bang-guai-shi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饱闻兹山产奇石，东南宝之如尺璧。
- 谁知狼藉乱如麻，往往嵌空类镵刻。
- 长安东风万岁山，搜抉珍怪穷人间。
- 汴流一舸载数辈，径上艮岳增孱颜。
- 当时巧匠斲山骨，寘之河干高突兀。
- 干戈动地胡尘飞，坐使奇材成弃物。
- 君不见黄金横带号神运，不数台城拜三品。
- 只今零落荒草中，万古凄凉有遗恨。
- 木人漂漂不如土，坐阅兴亡知几许。
- 行人沉叹马不前，石虽不言恐能语。

## 拼音
- bao3 wen2 zi1 shan1 chan3 qi2 shi2 ， dong1 nan2 bao3 zhi1 ru2 chi3 bi4 。
- shui2 zhi1 lang2 ji2 luan4 ru2 ma2 ， wang3 wang3 qian4 kong1 lei4 chan2 ke4 。
- chang2 an1 dong1 feng1 wan4 sui4 shan1 ， sou1 jue2 zhen1 guai4 qiong2 ren2 jian1 。
- bian4 liu2 yi4 ge3 zai3 shu4 bei4 ， jing4 shang4 gen4 yue4 zeng1 chan2 yan2 。
- dang1 shi2 qiao3 jiang4 zhuo2 shan1 gu3 ， zhi4 zhi1 he2 gan1 gao1 tu1 wu4 。
- gan1 ge1 dong4 di4 hu2 chen2 fei1 ， zuo4 shi3 qi2 cai2 cheng2 qi4 wu4 。
- jun1 bu2 jian4 huang2 jin1 heng2 dai4 hao4 shen2 yun4 ， bu2 shu4 tai2 cheng2 bai4 san1 pin3 。
- zhi1 jin1 ling2 luo4 huang1 cao3 zhong1 ， wan4 gu3 qi1 liang2 you3 yi2 hen4 。
- mu4 ren2 piao1 piao1 bu4 ru2 tu3 ， zuo4 yue4 xing1 wang2 zhi1 ji3 xu3 。
- xing2 ren2 chen2 tan4 ma3 bu4 qian2 ， shi2 sui1 bu4 yan2 kong3 neng2 yu3 。

## 注释

## 译文

## 赏析
