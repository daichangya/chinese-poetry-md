---
id: lou-yao-song-liu-jin-fu-jian-yue
title: 送刘晋父监岳
titlePinyin: song4 liu2 jin4 fu4 jian1 yue4
titleSlug: song-liu-jin-fu-jian-yue
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 济南刘夫子，生来逢百罹。
- 乃翁负长才，宦游至京西。
- 时当建炎间，寇盗纷不齐。
- 转徙入湖广，一家屡阽危。
- 五羊买海舟，万里向鲒埼。
- 舟破投永嘉，有如鸟择栖。
- 哀哀老治中，藁葬山之垂。
- 母家在衡阳，孤嫠往相依。
- 久卧漳滨疾，羁穷命如丝。
- 事母以孝闻，执丧礼无亏。
- 庐墓屏荤茹，至行彻丹墀。
- 有诏宠数蕃，得官祇奉祠。
- 行年六十二，霜髯照厖眉。
- 慨然念防墓，千里来海涯。
- 西山如莲华，古今冢累累。
- 况此久宿草，芜秽不复治。
- 孝思虽甚切，冥漠何从推。
- 行道为兴叹，智力无所施。
- 有僧几九龄，自言记当时。
- 君闻亟叩请，东冈指荒基。
- 吾师慕泓公，少也从吾师。
- 墓中有版识，仓猝不暇碑。
- 素棺无石椁，灰炭周四围。
- 君方感斯言，钻穴从旁窥。
- 其言皆可验，自此不置疑。
- 惟余盖棺木，遗骨不堪移。
- 斲石表故阡，遂塞无穷悲。
- 此僧老而壮，斗酒如覆巵。
- 与君登山椒，下上几如飞。
- 竣事才数日，溘然不可为。
- 孝感人益仰，真有神相之。
- 君曰某不孝，迁奉致失期。
- 未得如有失，既得涕满颐。
- 嗟我诚寡陋，识君顾已迟。
- 一朝来短札，谓我从此辞。
- 皎皎真白驹，安得施絷维。
- 戴侯旧山长，参语心相知。
- 谓余当诗此，颓风激浇漓。
- 世出世间法，君方探玄机。
- 引证即賸语，焉用骫骳词。
- 衡阳尚寄书，当有鸿鴈归。
- 后会渺无日，为赋古别离。

## 拼音
- ji3 nan2 liu2 fu1 zi3 ， sheng1 lai2 feng2 bai3 li2 。
- nai3 weng1 fu4 chang2 cai2 ， huan4 you2 zhi4 jing1 xi1 。
- shi2 dang1 jian4 yan2 jian1 ， kou4 dao4 fen1 bu4 qi2 。
- zhuan3 xi3 ru4 hu2 guang3 ， yi4 jia1 lü3 yan2 wei1 。
- wu3 yang2 mai3 hai3 zhou1 ， wan4 li3 xiang4 jie2 qi2 。
- zhou1 po4 tou2 yong3 jia1 ， you3 ru2 niao3 ze2 qi1 。
- ai1 ai1 lao3 zhi4 zhong1 ， gao3 zang4 shan1 zhi1 chui2 。
- mu3 jia1 zai4 heng2 yang2 ， gu1 li2 wang3 xiang1 yi1 。
- jiu3 wo4 zhang1 bin1 ji2 ， ji1 qiong2 ming4 ru2 si1 。
- shi4 mu3 yi3 xiao4 wen2 ， zhi2 sang1 li3 wu2 kui1 。
- lu2 mu4 ping2 hun1 ru2 ， zhi4 xing2 che4 dan1 chi2 。
- you3 zhao4 chong3 shu4 fan1 ， de2 guan1 qi2 feng4 ci2 。
- xing2 nian2 liu4 shi2 er4 ， shuang1 ran2 zhao4 mang2 mei2 。
- kai3 ran2 nian4 fang2 mu4 ， qian1 li3 lai2 hai3 ya2 。
- xi1 shan1 ru2 lian2 hua2 ， gu3 jin1 zhong3 lei4 lei4 。
- kuang4 ci3 jiu3 su4 cao3 ， wu2 hui4 bu2 fu4 zhi4 。
- xiao4 si1 sui1 shen4 qie4 ， ming2 mo4 he2 cong2 tui1 。
- hang2 dao4 wei4 xing1 tan4 ， zhi4 li4 wu2 suo3 shi1 。
- you3 seng1 ji3 jiu3 ling2 ， zi4 yan2 ji4 dang1 shi2 。
- jun1 wen2 ji2 kou4 qing3 ， dong1 gang1 zhi3 huang1 ji1 。
- wu2 shi1 mu4 hong2 gong1 ， shao3 ye3 cong2 wu2 shi1 。
- mu4 zhong1 you3 ban3 shi2 ， cang1 cu4 bu4 xia2 bei1 。
- su4 guan1 wu2 shi2 guo3 ， hui1 tan4 zhou1 si4 wei2 。
- jun1 fang1 gan3 si1 yan2 ， zuan4 xue2 cong2 pang2 kui1 。
- qi2 yan2 jie1 ke3 yan4 ， zi4 ci3 bu2 zhi4 yi2 。
- wei2 yu2 gai4 guan1 mu4 ， yi2 gu3 bu4 kan1 yi2 。
- zhuo2 shi2 biao3 gu4 qian1 ， sui4 sai1 wu2 qiong2 bei1 。
- ci3 seng1 lao3 er2 zhuang4 ， dou4 jiu3 ru2 fu4 zhi1 。
- yu3 jun1 deng1 shan1 jiao1 ， xia4 shang4 ji3 ru2 fei1 。
- jun4 shi4 cai2 shu4 ri4 ， ke4 ran2 bu4 ke3 wei4 。
- xiao4 gan3 ren2 yi4 yang3 ， zhen1 you3 shen2 xiang1 zhi1 。
- jun1 yue1 mou3 bu2 xiao4 ， qian1 feng4 zhi4 shi1 qi1 。
- wei4 de2 ru2 you3 shi1 ， ji4 de2 ti4 man3 yi2 。
- jie1 wo3 cheng2 gua3 lou4 ， shi2 jun1 gu4 yi3 chi2 。
- yi4 chao2 lai2 duan3 zha2 ， wei4 wo3 cong2 ci3 ci2 。
- jiao3 jiao3 zhen1 bai2 ju1 ， an1 de2 shi1 zhi2 wei2 。
- dai4 hou2 jiu4 shan1 chang2 ， can1 yu3 xin1 xiang1 zhi1 。
- wei4 yu2 dang1 shi1 ci3 ， tui2 feng1 ji1 jiao1 li2 。
- shi4 chu1 shi4 jian1 fa3 ， jun1 fang1 tan4 xuan2 ji1 。
- yin3 zheng4 ji2 sheng4 yu3 ， yan1 yong4 wei3 bei4 ci2 。
- heng2 yang2 shang4 ji4 shu1 ， dang1 you3 hong2 yan4 gui1 。
- hou4 hui4 miao3 wu2 ri4 ， wei4 fu4 gu3 bie2 li2 。

## 注释

## 译文

## 赏析
