---
id: lou-yao-jin-shan
title: 巾山
titlePinyin: jin1 shan1
titleSlug: jin-shan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两鼇赑屭随西行，势欲吸尽西江清。
- 是谁缭以千丈城，欲去不去岂不灵。
- 化为青山镇东溟，首冠窣堵双峥嵘。
- 安舆从东喜逢迎，笑指鼇背同来登。
- 春残雨足绿阴成，山鸟相和声咿嘤。
- 自从半山经小亭，仰望巨石扶轩楹。
- 千山万山拥翠屏，阴霾扫静纤云兴。
- 翠微下有长江横，衮衮不尽千古情。
- 广轩俯瞰万瓦平，佳处历历堪指名。
- 雪蓬蹙云连曲肱，蜂房蚁垤栖残僧。
- 扶栏更上三两层，一览物象无遗形。
- 徙倚未厌茗椀倾，长啸两腋清风生。
- 亲颜甚怡轮为停，我亦色笑喜不胜。
- 愿我双亲俱遐龄，方瞳炼颜华发星，如此两峰相对青。

## 拼音
- liang3 ao2 bi4 xi4 sui2 xi1 xing2 ， shi4 yu4 xi1 jin4 xi1 jiang1 qing1 。
- shi4 shui2 liao2 yi3 qian1 zhang4 cheng2 ， yu4 qu4 bu0 qu4 qi3 bu4 ling2 。
- hua4 wei2 qing1 shan1 zhen4 dong1 ming2 ， shou3 guan1 su1 du3 shuang1 zheng1 rong2 。
- an1 yu2 cong2 dong1 xi3 feng2 ying2 ， xiao4 zhi3 ao2 bei4 tong2 lai2 deng1 。
- chun1 can2 yu3 zu2 lü4 yin1 cheng2 ， shan1 niao3 xiang1 he2 sheng1 yi1 ying1 。
- zi4 cong2 ban4 shan1 jing1 xiao3 ting2 ， yang3 wang4 ju4 shi2 fu2 xuan1 ying2 。
- qian1 shan1 wan4 shan1 yong1 cui4 ping2 ， yin1 mai2 sao3 jing4 xian1 yun2 xing1 。
- cui4 wei1 xia4 you3 chang2 jiang1 heng2 ， gun3 gun3 bu2 jin4 qian1 gu3 qing2 。
- guang3 xuan1 fu3 kan4 wan4 wa3 ping2 ， jia1 chu4 li4 li4 kan1 zhi3 ming2 。
- xue3 peng2 cu4 yun2 lian2 qu1 gong1 ， feng1 fang2 yi3 die2 qi1 can2 seng1 。
- fu2 lan2 geng4 shang4 san1 liang3 ceng2 ， yi4 lan3 wu4 xiang4 wu2 yi2 xing2 。
- xi3 yi3 wei4 yan4 ming2 wan3 qing1 ， chang2 xiao4 liang3 ye4 qing1 feng1 sheng1 。
- qin1 yan2 shen4 yi2 lun2 wei4 ting2 ， wo3 yi4 se4 xiao4 xi3 bu2 sheng4 。
- yuan4 wo3 shuang1 qin1 ju4 xia2 ling2 ， fang1 tong2 lian4 yan2 hua2 fa4 xing1 ， ru2 ci3 liang3 feng1 xiang1 dui4 qing1 。

## 注释

## 译文

## 赏析
