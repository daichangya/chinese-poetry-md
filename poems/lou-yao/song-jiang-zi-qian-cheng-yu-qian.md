---
id: lou-yao-song-jiang-zi-qian-cheng-yu-qian
title: 送姜子谦丞于潜
titlePinyin: song4 jiang1 zi3 qian1 cheng2 yu2 qian2
titleSlug: song-jiang-zi-qian-cheng-yu-qian
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 处则有超莲，出则将哦松。
- 眉宇无一尘，出处皆雍容。
- 君看妙莲华，本出污泥中。
- 两松痛埽溉，下有簿书丛。
- 污洁无二致，喧寂本亦同。
- 于潜今畿邑，蜀道万里通。
- 至今存古意，民风尚醇𬪩。
- 一邑既当问，尤宜抚疲癃。
- 蓝田文最高，后学仰韩公。
- 彼言盖有激，昧者但称工。
- 成案漫不省，丞哉岂真聋。
- 姜氏太岳后，夷门慕家风。
- 教子延名师，列碑多儒宗。
- 宫庠既开荒，书种庆所钟。
- 换桂双枝秀，益见笔研功。
- 后生日加勉，衣钵传无穷。
- 君才有余刃，壮行气方充。
- 功名此椎轮，劲翮看摩空。
- 我归幸同社，棋酒时相从。
- 尊前不忍别，吟愁夕阳舂。
- 我家老扬州，五纪有遗踪。
- 向来耕织图，为烦访溪翁。

## 拼音
- chu4 ze2 you3 chao1 lian2 ， chu1 ze2 jiang1 o4 song1 。
- mei2 yu3 wu2 yi4 chen2 ， chu1 chu4 jie1 yong1 rong2 。
- jun1 kan4 miao4 lian2 hua2 ， ben3 chu1 wu1 ni2 zhong1 。
- liang3 song1 tong4 sao4 gai4 ， xia4 you3 bo2 shu1 cong2 。
- wu1 jie2 wu2 er4 zhi4 ， xuan1 ji4 ben3 yi4 tong2 。
- yu2 qian2 jin1 ji1 yi4 ， shu3 dao4 wan4 li3 tong1 。
- zhi4 jin1 cun2 gu3 yi4 ， min2 feng1 shang4 chun2 nong2 。
- yi2 yi4 ji4 dang1 wen4 ， you2 yi2 fu3 pi2 long2 。
- lan2 tian2 wen2 zui4 gao1 ， hou4 xue2 yang3 han2 gong1 。
- bi3 yan2 gai4 you3 ji1 ， mei4 zhe3 dan4 cheng1 gong1 。
- cheng2 an4 man4 bu4 sheng3 ， cheng2 zai1 qi3 zhen1 long2 。
- jiang1 shi4 tai4 yue4 hou4 ， yi2 men2 mu4 jia1 feng1 。
- jiao4 zi3 yan2 ming2 shi1 ， lie4 bei1 duo1 ru2 zong1 。
- gong1 xiang2 ji4 kai1 huang1 ， shu1 zhong3 qing4 suo3 zhong1 。
- huan4 gui4 shuang1 zhi1 xiu4 ， yi4 jian4 bi3 yan2 gong1 。
- hou4 sheng1 ri4 jia1 mian3 ， yi1 bo1 chuan2 wu2 qiong2 。
- jun1 cai2 you3 yu2 ren4 ， zhuang4 xing2 qi4 fang1 chong1 。
- gong1 ming2 ci3 zhui1 lun2 ， jin4 he2 kan4 mo2 kong1 。
- wo3 gui1 xing4 tong2 she4 ， qi2 jiu3 shi2 xiang1 cong2 。
- zun1 qian2 bu4 ren3 bie2 ， yin2 chou2 xi1 yang2 chong1 。
- wo3 jia1 lao3 yang2 zhou1 ， wu3 ji4 you3 yi2 zong1 。
- xiang4 lai2 geng1 zhi1 tu2 ， wei4 fan2 fang3 xi1 weng1 。

## 注释

## 译文

## 赏析
