---
id: lou-yao-pei-shen-yu-qing-shi-jun-you-qian-yuan
title: 陪沈虞卿使君游钱园
titlePinyin: pei2 shen3 yu2 qing1 shi3 jun1 you2 qian2 yuan2
titleSlug: pei-shen-yu-qing-shi-jun-you-qian-yuan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休沐无官事，公庭且放衙。
- 城中寻胜地，道上引高牙。
- 潭府临芳径，东岩玩物华。
- 山林真敻绝，栋宇谢豪奢。
- 陶令亲栽菊，秦侯晚种瓜。
- 裴公余绿野，六一醉琅玡。
- 幽阪森三友，飞桥粲百花。
- 树深藏曲折，谷险路谽谺。
- 道院罗星斗，禅房供释迦。
- 鼇峰思御气，画舸想乘槎。
- 佳处城环雉，吟边路遶蛇。
- 登山携翠袖，喝道屏银檛。
- 井市花相映，湖陂柳半遮。
- 高歌惊野鸟，叠鼓乱鸣蛙。
- 陛级青珉滑，秋千彩旆斜。
- 丛篁穿嫩笋，芳草绽新葩。
- 静憩方开宴，徐行更试茶。
- 僊醪斟玛瑙，玉指奏琵琶。
- 清绝嚣尘远，苍茫望眼赊。
- 诗情弥海峤，饮兴渺天涯。
- 贤尹民同乐，名郎子克家。
- 才高修月户，笔妙补天娲。
- 挥麈风流胜，凭栏笑语夸。
- 追风惭款段，倚玉媿蒹葭。
- 逸韵迷春蝶，清欢接暮鸦。
- 舞茵收地锦，画烛照笼纱。
- 耋稚欣相告，舆台靖不哗。
- 微风朝趁马，好雨夜随车。
- 土脉兴原隰，霖膏润甲芽。
- 相将劝耕去，和气满桑麻。

## 拼音
- xiu1 mu4 wu2 guan1 shi4 ， gong1 ting2 qie3 fang4 ya2 。
- cheng2 zhong1 xun2 sheng4 di4 ， dao4 shang4 yin3 gao1 ya2 。
- tan2 fu3 lin2 fang1 jing4 ， dong1 yan2 wan2 wu4 hua2 。
- shan1 lin2 zhen1 xiong4 jue2 ， dong4 yu3 xie4 hao2 she1 。
- tao2 ling4 qin1 zai1 ju2 ， qin2 hou2 wan3 zhong4 gua1 。
- pei2 gong1 yu2 lü4 ye3 ， liu4 yi1 zui4 lang2 ya2 。
- you1 ban3 sen1 san1 you3 ， fei1 qiao2 can4 bai3 hua1 。
- shu4 shen1 cang2 qu1 zhe2 ， gu3 xian3 lu4 han1 xia1 。
- dao4 yuan4 luo2 xing1 dou4 ， chan2 fang2 gong4 shi4 jia1 。
- ao2 feng1 si1 yu4 qi4 ， hua4 ge3 xiang3 cheng2 cha2 。
- jia1 chu4 cheng2 huan2 zhi4 ， yin2 bian1 lu4 rao4 she2 。
- deng1 shan1 xie2 cui4 xiu4 ， he4 dao4 ping2 yin2 zhua1 。
- jing3 shi4 hua1 xiang1 ying4 ， hu2 bei1 liu3 ban4 zhe1 。
- gao1 ge1 jing1 ye3 niao3 ， die2 gu3 luan4 ming2 wa1 。
- bi4 ji2 qing1 min2 hua2 ， qiu1 qian1 cai3 pei4 xie2 。
- cong2 huang2 chuan1 nen4 sun3 ， fang1 cao3 zhan4 xin1 pa1 。
- jing4 qi4 fang1 kai1 yan4 ， xu2 xing2 geng4 shi4 cha2 。
- xian1 lao2 zhen1 ma3 nao3 ， yu4 zhi3 zou4 pi2 pa0 。
- qing1 jue2 ao2 chen2 yuan3 ， cang1 mang2 wang4 yan3 she1 。
- shi1 qing2 mi2 hai3 qiao2 ， yin3 xing1 miao3 tian1 ya2 。
- xian2 yin3 min2 tong2 le4 ， ming2 lang2 zi3 ke4 jia1 。
- cai2 gao1 xiu1 yue4 hu4 ， bi3 miao4 bu3 tian1 wa1 。
- hui1 zhu3 feng1 liu2 sheng4 ， ping2 lan2 xiao4 yu3 kua1 。
- zhui1 feng1 can2 kuan3 duan4 ， yi3 yu4 kui4 jian1 jia1 。
- yi4 yun4 mi2 chun1 die2 ， qing1 huan1 jie1 mu4 ya1 。
- wu3 yin1 shou1 di4 jin3 ， hua4 zhu2 zhao4 long2 sha1 。
- die2 zhi4 xin1 xiang1 gao4 ， yu2 tai2 jing4 bu4 hua2 。
- wei1 feng1 chao2 chen4 ma3 ， hao3 yu3 ye4 sui2 che1 。
- tu3 mai4 xing1 yuan2 xi2 ， lin2 gao1 run4 jia3 ya2 。
- xiang1 jiang1 quan4 geng1 qu4 ， he2 qi4 man3 sang1 ma2 。

## 注释

## 译文

## 赏析
