---
id: lou-yao-ji-ti-lin-jiang-xu-mi-ge-ru-rong-tang
title: 寄题临江徐秘阁儒荣堂
titlePinyin: ji4 ti2 lin2 jiang1 xu2 mi4 ge2 ru2 rong2 tang2
titleSlug: ji-ti-lin-jiang-xu-mi-ge-ru-rong-tang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沧水海豹来京畿，系裙尧舜深恶之。
- 元祐政和能几时，女真航海来乞师。
- 以燕伐燕夷攻夷，吾国何与潜与期。
- 岛夷日张耶律卑，城门失火殃鱼池。
- 督亢虽入空无赀，免夫赋及东南垂。
- 庙谟颠倒几逆施，中原丘墟责谁尸。
- 高皇匹马兴涣濉，南巡国步尤阽危。
- 神旌北指虏屡隳，天虽悔祸庭未犂。
- 两邦交聘玉节驰，廿年不见红旌旗。
- 狂胡穷凶不自知，意欲投箠凌江湄。
- 安知送死芜城西，倒戈势如蚁溃隄。
- 三年拜赐无能为，再寻和议平创痍。
- 中间纪载纷是非，颠末不备多怀私。
- 痛定泣血作者谁，佥言乱华疑传疑。
- 徐君忧世老不衰，会粹众作无棼丝。
- 东观直笔多所资，蓬莱汉阁生光辉。
- 儒荣名堂本训辞，大书流咏见丰碑。
- 我昔假吏陪琬圭，故宫禾黍伤离离，洪河大山望而悲。
- 壮士无数胡马肥，谓国有人何至斯。
- 此心耿耿泪自挥，年运而往不可追。
- 因君来觅儒荣诗，感触义槩矢以词。
- 无由纵览读书帷，愿得版行用激臣子无穷思。

## 拼音
- cang1 shui3 hai3 bao4 lai2 jing1 ji1 ， xi4 qun2 yao2 shun4 shen1 e4 zhi1 。
- yuan2 you4 zheng4 he2 neng2 ji3 shi2 ， nü3 zhen1 hang2 hai3 lai2 qi3 shi1 。
- yi3 yan4 fa2 yan4 yi2 gong1 yi2 ， wu2 guo2 he2 yu3 qian2 yu3 qi1 。
- dao3 yi2 ri4 zhang1 ye1 lü4 bei1 ， cheng2 men2 shi1 huo3 yang1 yu2 chi2 。
- du1 kang4 sui1 ru4 kong1 wu2 zi1 ， mian3 fu1 fu4 ji2 dong1 nan2 chui2 。
- miao4 mo2 dian1 dao3 ji3 ni4 shi1 ， zhong1 yuan2 qiu1 xu1 ze2 shui2 shi1 。
- gao1 huang2 pi3 ma3 xing1 huan4 sui1 ， nan2 xun2 guo2 bu4 you2 yan2 wei1 。
- shen2 jing1 bei3 zhi3 lu3 lü3 hui1 ， tian1 sui1 hui3 huo4 ting2 wei4 li2 。
- liang3 bang1 jiao1 pin4 yu4 jie2 chi2 ， nian4 nian2 bu2 jian4 hong2 jing1 qi2 。
- kuang2 hu2 qiong2 xiong1 bu2 zi4 zhi1 ， yi4 yu4 tou2 chui2 ling2 jiang1 mei2 。
- an1 zhi1 song4 si3 wu2 cheng2 xi1 ， dao3 ge1 shi4 ru2 yi3 kui4 di1 。
- san1 nian2 bai4 ci4 wu2 neng2 wei4 ， zai4 xun2 he2 yi4 ping2 chuang4 yi2 。
- zhong1 jian1 ji4 zai3 fen1 shi4 fei1 ， dian1 mo4 bu2 bei4 duo1 huai2 si1 。
- tong4 ding4 qi4 xue4 zuo4 zhe3 shui2 ， qian1 yan2 luan4 hua2 yi2 chuan2 yi2 。
- xu2 jun1 you1 shi4 lao3 bu4 shuai1 ， hui4 cui4 zhong4 zuo4 wu2 fen2 si1 。
- dong1 guan1 zhi2 bi3 duo1 suo3 zi1 ， peng2 lai2 han4 ge2 sheng1 guang1 hui1 。
- ru2 rong2 ming2 tang2 ben3 xun4 ci2 ， da4 shu1 liu2 yong3 jian4 feng1 bei1 。
- wo3 xi1 jia3 li4 pei2 wan3 gui1 ， gu4 gong1 he2 shu3 shang1 li2 li2 ， hong2 he2 da4 shan1 wang4 er2 bei1 。
- zhuang4 shi4 wu2 shu4 hu2 ma3 fei2 ， wei4 guo2 you3 ren2 he2 zhi4 si1 。
- ci3 xin1 geng3 geng3 lei4 zi4 hui1 ， nian2 yun4 er2 wang3 bu4 ke3 zhui1 。
- yin1 jun1 lai2 mi4 ru2 rong2 shi1 ， gan3 chu4 yi4 gai4 shi3 yi3 ci2 。
- wu2 you2 zong4 lan3 du2 shu1 wei2 ， yuan4 de2 ban3 xing2 yong4 ji1 chen2 zi3 wu2 qiong2 si1 。

## 注释

## 译文

## 赏析
