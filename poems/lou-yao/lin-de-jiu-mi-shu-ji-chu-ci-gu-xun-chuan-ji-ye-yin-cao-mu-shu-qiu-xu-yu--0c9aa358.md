---
id: lou-yao-lin-de-jiu-mi-shu-ji-chu-ci-gu-xun-chuan-ji-ye-yin-cao-mu-shu-qiu-xu-yu--0c9aa358
title: 林德久秘书寄楚辞故训传及叶音草木疏求序于余病中未暇因以诗寄谢
titlePinyin: lin2 de2 jiu3 mi4 shu1 ji4 chu3 ci2 gu4 xun4 chuan2 ji2 ye4 yin1 cao3 mu4 shu1 qiu2 xu4 yu2 yu2 bing4 zhong1 wei4 xia2 yin1 yi3 shi1 ji4 xie4
titleSlug: lin-de-jiu-mi-shu-ji-chu-ci-gu-xun-chuan-ji-ye-yin-cao-mu-shu-qiu-xu-yu--0c9aa358
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平时感叹屈灵均，离骚三诵涕欲零。
- 向来传注頼王逸，尚以舛陋遭讥评。
- 河东天对最杰作，释问多本山海经。
- 练塘后出号详备，晦翁集注尤精明。
- 比逢善本穷日诵，章分句析无遁情。
- 林侯忽又示此帙，正欲参考搴华英。
- 属余近岁方苦疾，笔砚废堕几尘生。
- 尝鼎一脔已知味，始知用工久已成。
- 况复身到荆楚地，详究兰芷闻芳馨。
- 前此同朝幸相与，锦囊诗文为我倾。
- 惜哉不早见此书，病中欲续神不宁。
- 年老耄及屡求去，倘得挂冠早归耕。
- 尚当一一为寻绎，期以爝火裨明星。
- 谩挥斐语塞厚意，深媿所报非琼莹。

## 拼音
- ping2 shi2 gan3 tan4 qu1 ling2 jun1 ， li2 sao1 san1 song4 ti4 yu4 ling2 。
- xiang4 lai2 chuan2 zhu4 lai4 wang2 yi4 ， shang4 yi3 chuan3 lou4 zao1 ji1 ping2 。
- he2 dong1 tian1 dui4 zui4 jie2 zuo4 ， shi4 wen4 duo1 ben3 shan1 hai3 jing1 。
- lian4 tang2 hou4 chu1 hao4 xiang2 bei4 ， hui4 weng1 ji2 zhu4 you2 jing1 ming2 。
- bi3 feng2 shan4 ben3 qiong2 ri4 song4 ， zhang1 fen1 ju4 xi1 wu2 dun4 qing2 。
- lin2 hou2 hu1 you4 shi4 ci3 zhi4 ， zheng4 yu4 can1 kao3 qian1 hua2 ying1 。
- shu3 yu2 jin4 sui4 fang1 ku3 ji2 ， bi3 yan4 fei4 duo4 ji3 chen2 sheng1 。
- chang2 ding3 yi4 luan2 yi3 zhi1 wei4 ， shi3 zhi1 yong4 gong1 jiu3 yi3 cheng2 。
- kuang4 fu4 shen1 dao4 jing1 chu3 di4 ， xiang2 jiu1 lan2 zhi3 wen2 fang1 xin1 。
- qian2 ci3 tong2 chao2 xing4 xiang1 yu3 ， jin3 nang2 shi1 wen2 wei4 wo3 qing1 。
- xi1 zai1 bu4 zao3 jian4 ci3 shu1 ， bing4 zhong1 yu4 xu4 shen2 bu4 ning2 。
- nian2 lao3 mao4 ji2 lü3 qiu2 qu4 ， tang3 de2 gua4 guan1 zao3 gui1 geng1 。
- shang4 dang1 yi1 yi1 wei4 xun2 yi4 ， qi1 yi3 jue2 huo3 bi4 ming2 xing1 。
- man4 hui1 fei3 yu3 se4 hou4 yi4 ， shen1 kui4 suo3 bao4 fei1 qiong2 ying2 。

## 注释

## 译文

## 赏析
