---
id: lou-yao-song-cong-zi-hang-zai-yun-xiang
title: 送从子沆宰郧乡
titlePinyin: song4 cong2 zi3 hang4 zai3 yun2 xiang1
titleSlug: song-cong-zi-hang-zai-yun-xiang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小阮幼钟爱，长乃遭百罹。
- 风木既深痛，棣华更缠悲。
- 所頼有吾子，独立守家规。
- 上有门户托，傍有孤与嫠。
- 忽为麏国行，溯江秋为期。
- 冬涝与夏涨，汉水足险巇。
- 掺袪送子去，风帆不可覊。
- 城中楮为币，邑下尤可知。
- 定知公事少，不必事作为。
- 用智正恶凿，大道本自夷。
- 家无壮子弟，宗族各天涯。
- 幸有知己人，方且把一麾。
- 四海皆兄弟，官寮善待之。
- 眠食谨调摄，家务须自持。
- 俸薄用宜啬，无使实漏巵。
- 此别动深念，毋忘故乡思。
- 一书抵万金，时寄宾鸿归。

## 拼音
- xiao3 ruan3 you4 zhong1 ai4 ， chang2 nai3 zao1 bai3 li2 。
- feng1 mu4 ji4 shen1 tong4 ， di4 hua2 geng4 chan2 bei1 。
- suo3 lai4 you3 wu2 zi3 ， du2 li4 shou3 jia1 gui1 。
- shang4 you3 men2 hu4 tuo1 ， bang4 you3 gu1 yu3 li2 。
- hu1 wei4 jun1 guo2 xing2 ， su4 jiang1 qiu1 wei2 qi1 。
- dong1 lao4 yu3 xia4 zhang3 ， han4 shui3 zu2 xian3 xi1 。
- chan1 qu1 song4 zi3 qu4 ， feng1 fan1 bu4 ke3 ji1 。
- cheng2 zhong1 chu3 wei4 bi4 ， yi4 xia4 you2 ke3 zhi1 。
- ding4 zhi1 gong1 shi4 shao3 ， bu2 bi4 shi4 zuo4 wei2 。
- yong4 zhi4 zheng4 e4 zao2 ， da4 dao4 ben3 zi4 yi2 。
- jia1 wu2 zhuang4 zi3 di4 ， zong1 zu2 ge4 tian1 ya2 。
- xing4 you3 zhi1 ji3 ren2 ， fang1 qie3 ba3 yi4 hui1 。
- si4 hai3 jie1 xiong1 di4 ， guan1 liao2 shan4 dai4 zhi1 。
- mian2 shi2 jin3 tiao2 she4 ， jia1 wu4 xu1 zi4 chi2 。
- feng4 bao2 yong4 yi2 se4 ， wu2 shi3 shi2 lou4 zhi1 。
- ci3 bie2 dong4 shen1 nian4 ， wu2 wang4 gu4 xiang1 si1 。
- yi4 shu1 di3 wan4 jin1 ， shi2 ji4 bin1 hong2 gui1 。

## 注释

## 译文

## 赏析
