---
id: lou-yao-tong-guan-deng-chi-ju-xiao-lou-guan-xue
title: 同官登敕局小楼观雪
titlePinyin: tong2 guan1 deng1 chi4 ju2 xiao3 lou2 guan1 xue3
titleSlug: tong-guan-deng-chi-ju-xiao-lou-guan-xue
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年岁丰登，雨晹应时须。
- 所欠惟一雪，祈禳遍精庐。
- 晚亦粗飘瞥，六花舞空虚。
- 云气不待族，风伯随驱除。
- 浅春寒尚深，忽见云糢糊。
- 撒盐压衡茅，晨兴粟生肤。
- 随班上原庙，恍若登蓬壶。
- 岧嶤宫殿深，朱扉黄金铺。
- 百神卫灵居，半天散琼琚。
- 又疑守护严，宝网络明珠。
- 参差鹓鹭行，簪笏皆沾濡。
- 退归冷局中，窗间竹扶疎。
- 为思此绝景，往往终年无。
- 不应惮凌寒，闭门守红炉。
- 为君登危楼，深杯泛驼酥。
- 崔嵬瞻吴山，莽苍望西湖。
- 琼枝宿饥鹰，玉街走韩卢。
- 酒兴万里远，容我歌且呼。
- 坐欲斲五言，所媿李与苏。
- 君与工属联，灞桥去骑馿。

## 拼音
- qu4 nian2 sui4 feng1 deng1 ， yu3 yi4 ying4 shi2 xu1 。
- suo3 qian4 wei2 yi4 xue3 ， qi2 rang2 bian4 jing1 lu2 。
- wan3 yi4 cu1 piao1 pie1 ， liu4 hua1 wu3 kong1 xu1 。
- yun2 qi4 bu2 dai4 zu2 ， feng1 bo2 sui2 qu1 chu2 。
- qian3 chun1 han2 shang4 shen1 ， hu1 jian4 yun2 mo2 hu2 。
- sa1 yan2 ya1 heng2 mao2 ， chen2 xing1 su4 sheng1 fu1 。
- sui2 ban1 shang4 yuan2 miao4 ， huang3 ruo4 deng1 peng2 hu2 。
- tiao2 yao2 gong1 dian4 shen1 ， zhu1 fei1 huang2 jin1 pu4 。
- bai3 shen2 wei4 ling2 ju1 ， ban4 tian1 san4 qiong2 ju1 。
- you4 yi2 shou3 hu4 yan2 ， bao3 wang3 luo4 ming2 zhu1 。
- cen1 ci1 yuan1 lu4 xing2 ， zan1 hu4 jie1 zhan1 ru2 。
- tui4 gui1 leng3 ju2 zhong1 ， chuang1 jian1 zhu2 fu2 shu1 。
- wei4 si1 ci3 jue2 jing3 ， wang3 wang3 zhong1 nian2 wu2 。
- bu2 ying4 dan4 ling2 han2 ， bi4 men2 shou3 hong2 lu2 。
- wei4 jun1 deng1 wei1 lou2 ， shen1 bei1 fan4 tuo2 su1 。
- cui1 wei2 zhan1 wu2 shan1 ， mang3 cang1 wang4 xi1 hu2 。
- qiong2 zhi1 su4 ji1 ying1 ， yu4 jie1 zou3 han2 lu2 。
- jiu3 xing4 wan4 li3 yuan3 ， rong2 wo3 ge1 qie3 hu1 。
- zuo4 yu4 zhuo2 wu3 yan2 ， suo3 kui4 li3 yu3 su1 。
- jun1 yu3 gong1 shu3 lian2 ， ba4 qiao2 qu4 qi2 lu2 。

## 注释

## 译文

## 赏析
