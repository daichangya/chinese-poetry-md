---
id: lou-yao-ci-yun-zhang-shu-mi-fu-wu-cai-luan-yu-pian
title: 次韵章枢密赋吴彩鸾玉篇
titlePinyin: ci4 yun4 zhang1 shu1 mi4 fu4 wu2 cai3 luan2 yu4 pian1
titleSlug: ci-yun-zhang-shu-mi-fu-wu-cai-luan-yu-pian
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文箫蹑彩鸾，夜半恐不逮。
- 山深忽呼名，惊喜不得退。
- 僊谪无所逃，士贫何可耐。
- 乃以三生缘，遂为二姓配。
- 至人与凡夫，伉俪岂其辈。
- 鬻书以自给，细字如玉碎。
- 一一存楷法，明珠蔑瑕颣。
- 初如鹣比翼，久若鱼同队。
- 终日了韵编，心画亡罣碍。
- 人间八百本，终古知敬爱。
- 玉篇尤可珍，何必赠杂佩。
- 倘邀千黄金，虽贫亦当贷。
- 摩挲惜见晚，老眼看茫昧。
- 墨妙饶精神，笔劲含姿态。
- 次第部居中，盘曲法库内。
- 九龄美风度，孟博信清裁。
- 书拙无合作，见此增愧慨。
- 尤物难久假，雪窗暂相对。
- 遗踪虽已邈，真迹俨然在。
- 辄效西子颦，小楷书牍背。

## 拼音
- wen2 xiao1 nie4 cai3 luan2 ， ye4 ban4 kong3 bu4 dai3 。
- shan1 shen1 hu1 hu1 ming2 ， jing1 xi3 bu4 de2 tui4 。
- xian1 zhe2 wu2 suo3 tao2 ， shi4 pin2 he2 ke3 nai4 。
- nai3 yi3 san1 sheng1 yuan2 ， sui4 wei4 er4 xing4 pei4 。
- zhi4 ren2 yu3 fan2 fu1 ， kang4 li4 qi3 qi2 bei4 。
- yu4 shu1 yi3 zi4 ji3 ， xi4 zi4 ru2 yu4 sui4 。
- yi1 yi1 cun2 kai3 fa3 ， ming2 zhu1 mie4 xia2 lei4 。
- chu1 ru2 jian1 bi3 yi4 ， jiu3 ruo4 yu2 tong2 dui4 。
- zhong1 ri4 le0 yun4 bian1 ， xin1 hua4 wang2 gua4 ai4 。
- ren2 jian1 ba1 bai3 ben3 ， zhong1 gu3 zhi1 jing4 ai4 。
- yu4 pian1 you2 ke3 zhen1 ， he2 bi4 zeng4 za2 pei4 。
- tang3 yao1 qian1 huang2 jin1 ， sui1 pin2 yi4 dang1 dai4 。
- mo2 suo1 xi1 jian4 wan3 ， lao3 yan3 kan4 mang2 mei4 。
- mo4 miao4 rao2 jing1 shen2 ， bi3 jin4 han2 zi1 tai4 。
- ci4 di4 bu4 ju1 zhong1 ， pan2 qu3 fa3 ku4 nei4 。
- jiu3 ling2 mei3 feng1 du4 ， meng4 bo2 xin4 qing1 cai2 。
- shu1 zhuo1 wu2 he2 zuo4 ， jian4 ci3 zeng1 kui4 kai3 。
- you2 wu4 nan2 jiu3 jia3 ， xue3 chuang1 zan4 xiang1 dui4 。
- yi2 zong1 sui1 yi3 miao3 ， zhen1 ji4 yan3 ran2 zai4 。
- zhe2 xiao4 xi1 zi3 pin2 ， xiao3 kai3 shu1 du2 bei4 。

## 注释

## 译文

## 赏析
