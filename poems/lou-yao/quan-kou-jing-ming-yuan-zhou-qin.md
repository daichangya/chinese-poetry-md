---
id: lou-yao-quan-kou-jing-ming-yuan-zhou-qin
title: 泉口浄明院昼寝
titlePinyin: quan2 kou3 jing4 ming2 yuan4 zhou4 qin3
titleSlug: quan-kou-jing-ming-yuan-zhou-qin
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沙头古招提，往来几经行。
- 兹来当春昼，解衣愒西楹。
- 玉立青琅玕，小窗虚且明。
- 纸帐白如雪，床软枕更平。
- 偃仰四体适，欠伸困思生。
- 须臾右脇卧，径入华胥城。
- 无人梦自觉，閴然四无声。
- 林间婆餠焦，悠悠时一鸣。
- 翻身更从容，意泰气亦清。
- 连朝走丘垄，百拜不遑宁。
- 老我久倦游，幸兹息营营。
- 衰相益已迫，世念日愈轻。
- 自欣天与闲，身是半发僧。
- 未能遂高隠，庶几保余龄。

## 拼音
- sha1 tou2 gu3 zhao1 ti2 ， wang3 lai2 ji3 jing1 xing2 。
- zi1 lai2 dang1 chun1 zhou4 ， jie3 yi1 kai4 xi1 ying2 。
- yu4 li4 qing1 lang2 gan1 ， xiao3 chuang1 xu1 qie3 ming2 。
- zhi3 zhang4 bai2 ru2 xue3 ， chuang2 ruan3 zhen3 geng4 ping2 。
- yan3 yang3 si4 ti3 shi4 ， qian4 shen1 kun4 si1 sheng1 。
- xu1 yu2 you4 xie2 wo4 ， jing4 ru4 hua2 xu1 cheng2 。
- wu2 ren2 meng4 zi4 jue2 ， qu4 ran2 si4 wu2 sheng1 。
- lin2 jian1 po2 bing3 jiao1 ， you1 you1 shi2 yi4 ming2 。
- fan1 shen1 geng4 cong2 rong2 ， yi4 tai4 qi4 yi4 qing1 。
- lian2 chao2 zou3 qiu1 long3 ， bai3 bai4 bu4 huang2 ning2 。
- lao3 wo3 jiu3 juan4 you2 ， xing4 zi1 xi1 ying2 ying2 。
- shuai1 xiang1 yi4 yi3 po4 ， shi4 nian4 ri4 yu4 qing1 。
- zi4 xin1 tian1 yu3 xian2 ， shen1 shi4 ban4 fa1 seng1 。
- wei4 neng2 sui4 gao1 yin3 ， shu4 ji1 bao3 yu2 ling2 。

## 注释

## 译文

## 赏析
