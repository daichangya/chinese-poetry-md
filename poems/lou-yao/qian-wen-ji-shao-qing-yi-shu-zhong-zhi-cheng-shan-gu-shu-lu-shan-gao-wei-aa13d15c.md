---
id: lou-yao-qian-wen-ji-shao-qing-yi-shu-zhong-zhi-cheng-shan-gu-shu-lu-shan-gao-wei-aa13d15c
title: 钱文季少卿以蜀中织成山谷书庐山高为寿次韵
titlePinyin: qian2 wen2 ji4 shao3 qing1 yi3 shu3 zhong1 zhi1 cheng2 shan1 gu3 shu1 lu2 shan1 gao1 wei4 shou4 ci4 yun4
titleSlug: qian-wen-ji-shao-qing-yi-shu-zhong-zhi-cheng-shan-gu-shu-lu-shan-gao-wei-aa13d15c
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七十衰翁年愈高，意气销尽湖海豪。
- 平生万事不翅足，但欲乞身归故巢。
- 几番挂冠不容去，归梦屡涉沧浪涛。
- 纵使不去岂能久，命如槁叶风将飘。
- 一阳来复值初度，方念吹棘心夭夭。
- 何期老友加记录，乃为衰朽亲挥毫。
- 庐山高哉山谷字，蜀女织就新冰绡。
- 安得东归抱四绝，双凫飞舄追王乔。
- 张图痛饮信一快，更须传宝留儿曹。
- 庆朝非远却图报，别当作颂齐崧高。

## 拼音
- qi1 shi2 shuai1 weng1 nian2 yu4 gao1 ， yi4 qi4 xiao1 jin4 hu2 hai3 hao2 。
- ping2 sheng1 wan4 shi4 bu2 chi4 zu2 ， dan4 yu4 qi3 shen1 gui1 gu4 chao2 。
- ji3 fan1 gua4 guan1 bu4 rong2 qu4 ， gui1 meng4 lü3 she4 cang1 lang4 tao1 。
- zong4 shi3 bu2 qu4 qi3 neng2 jiu3 ， ming4 ru2 gao3 ye4 feng1 jiang1 piao1 。
- yi4 yang2 lai2 fu4 zhi2 chu1 du4 ， fang1 nian4 chui1 ji2 xin1 yao1 yao1 。
- he2 qi1 lao3 you3 jia1 ji4 lu4 ， nai3 wei4 shuai1 xiu3 qin1 hui1 hao2 。
- lu2 shan1 gao1 zai1 shan1 gu3 zi4 ， shu3 nü3 zhi1 jiu4 xin1 bing1 xiao1 。
- an1 de2 dong1 gui1 bao4 si4 jue2 ， shuang1 fu2 fei1 xi4 zhui1 wang2 qiao2 。
- zhang1 tu2 tong4 yin3 xin4 yi2 kuai4 ， geng4 xu1 chuan2 bao3 liu2 er2 cao2 。
- qing4 chao2 fei1 yuan3 que4 tu2 bao4 ， bie2 dang4 zuo4 song4 qi2 song1 gao1 。

## 注释

## 译文

## 赏析
