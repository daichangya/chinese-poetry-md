---
id: lou-yao-wang-yuan-qing-xin-qian-ju-nan-tang-yi-gu-feng-qiu-xie-shu-zhai-er-da-zi-6f887462
title: 王原庆新迁居南堂以古风求写恕斋二大字并石刻次韵
titlePinyin: wang2 yuan2 qing4 xin1 qian1 ju1 nan2 tang2 yi3 gu3 feng1 qiu2 xie3 shu4 zhai1 er4 da4 zi4 bing4 shi2 ke4 ci4 yun4
titleSlug: wang-yuan-qing-xin-qian-ju-nan-tang-yi-gu-feng-qiu-xie-shu-zhai-er-da-zi-6f887462
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三槐诸孙有奇士，才高特未遇时尔。
- 作诗尤能备众体，短章大篇仍杂拟。
- 解纷使掉三寸舌，随陆苏张何足比。
- 雕鹗犹未离风尘，蛟螭尚尔蟠泥滓。
- 平生曳裾向侯门，豪杰闻风竞瞻企。
- 只今交游亦凋落，凛凛一身嗟独峙。
- 槐阴满庭渺何在，久寓瀛壖成故里。
- 濒湖小楼太孤露，何殊玉川洛城里。
- 迩来深入作郊居，高屋好山成二美。
- 未能拔劔斩楼兰，几欲袖椎摧晋鄙。
- 便将拂袖武陵溪，谁能著脚长安市。
- 西门性急佩柔韦，柳子气高戕曲几。
- 衡宇全似归柴桑，茅茨大胜居儋耳。
- 我诗非工字尤拙，荷子爱忘刚见喜。
- 夜来纵笔写恕斋，自笑黔馿技止此。
- 更求古刻访少作，颇记醉中曾诺唯。
- 旧书纷沓费搜寻，鱼钥未开尘事起。
- 呼童卷送三数轴，仅可障风同故纸。
- 新诗鼎来亟予和，颠字敢追张长史。
- 不须更投苦海中，一笑以还随弃毁。
- 径须携酒登南堂，朗咏白驹三四章。

## 拼音
- san1 huai2 zhu1 sun1 you3 qi2 shi4 ， cai2 gao1 te4 wei4 yu4 shi2 er3 。
- zuo4 shi1 you2 neng2 bei4 zhong4 ti3 ， duan3 zhang1 da4 pian1 reng2 za2 ni3 。
- jie3 fen1 shi3 diao4 san1 cun4 she2 ， sui2 lu4 su1 zhang1 he2 zu2 bi3 。
- diao1 e4 you2 wei4 li2 feng1 chen2 ， jiao1 chi1 shang4 er3 pan2 ni2 zi3 。
- ping2 sheng1 ye4 ju1 xiang4 hou2 men2 ， hao2 jie2 wen2 feng1 jing4 zhan1 qi3 。
- zhi1 jin1 jiao1 you2 yi4 diao1 luo4 ， lin3 lin3 yi4 shen1 jie1 du2 zhi4 。
- huai2 yin1 man3 ting2 miao3 he2 zai4 ， jiu3 yu4 ying2 ruan2 cheng2 gu4 li3 。
- bin1 hu2 xiao3 lou2 tai4 gu1 lu4 ， he2 shu1 yu4 chuan1 luo4 cheng2 li3 。
- er3 lai2 shen1 ru4 zuo4 jiao1 ju1 ， gao1 wu1 hao3 shan1 cheng2 er4 mei3 。
- wei4 neng2 ba2 jian4 zhan3 lou2 lan2 ， ji3 yu4 xiu4 zhui1 cui1 jin4 bi3 。
- bian4 jiang1 fu2 xiu4 wu3 ling2 xi1 ， shui2 neng2 zhu4 jiao3 chang2 an1 shi4 。
- xi1 men2 xing4 ji2 pei4 rou2 wei2 ， liu3 zi3 qi4 gao1 qiang1 qu3 ji3 。
- heng2 yu3 quan2 si4 gui1 chai2 sang1 ， mao2 ci2 da4 sheng4 ju1 dan1 er3 。
- wo3 shi1 fei1 gong1 zi4 you2 zhuo1 ， he2 zi3 ai4 wang4 gang1 jian4 xi3 。
- ye4 lai2 zong4 bi3 xie3 shu4 zhai1 ， zi4 xiao4 qian2 lu2 ji4 zhi3 ci3 。
- geng4 qiu2 gu3 ke4 fang3 shao3 zuo4 ， po1 ji4 zui4 zhong1 ceng2 nuo4 wei2 。
- jiu4 shu1 fen1 ta4 fei4 sou1 xun2 ， yu2 yao4 wei4 kai1 chen2 shi4 qi3 。
- hu1 tong2 juan4 song4 san1 shu4 zhou2 ， jin3 ke3 zhang4 feng1 tong2 gu4 zhi3 。
- xin1 shi1 ding3 lai2 ji2 yu3 he2 ， dian1 zi4 gan3 zhui1 zhang1 zhang3 shi3 。
- bu4 xu1 geng4 tou2 ku3 hai3 zhong1 ， yi2 xiao4 yi3 hai2 sui2 qi4 hui3 。
- jing4 xu1 xie2 jiu3 deng1 nan2 tang2 ， lang3 yong3 bai2 ju1 san1 si4 zhang1 。

## 注释

## 译文

## 赏析
