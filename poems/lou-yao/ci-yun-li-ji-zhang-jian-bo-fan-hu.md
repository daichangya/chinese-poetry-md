---
id: lou-yao-ci-yun-li-ji-zhang-jian-bo-fan-hu
title: 次韵李季章监簿泛湖
titlePinyin: ci4 yun4 li3 ji4 zhang1 jian1 bo2 fan4 hu2
titleSlug: ci-yun-li-ji-zhang-jian-bo-fan-hu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 僊舟共泛沧波去，且向苏公堤下住。
- 西风吹就芙蓉城，青镜闲粧两呈露。
- 皇家家法崇俭素，宸心但欲乘商辂。
- 离宫别殿无兴作，天以西湖供一豫。
- 吾侪公退得清赏，酒醆棋枰不知暮。
- 深知夕照恋狎鸥，又恐昕朝追振鹭。
- 自怜三入凤凰城，岁月黄尘等闲度。
- 湖光正欲卷帘看，风色更烦搴幕护。
- 孤山不见处士庐，司马空寻苏小墓。
- 酒干人醉欢有余，联骑还趋涌金路。
- 归来健倒浑不知，睡觉灯前袅香雾。
- 丈人公子真冰玉，曾为出遨挥妙句。
- 匆匆借韵仅成章，敢诧樽前鹦鹉赋。

## 拼音
- xian1 zhou1 gong4 fan4 cang1 bo1 qu4 ， qie3 xiang4 su1 gong1 di1 xia4 zhu4 。
- xi1 feng1 chui1 jiu4 fu2 rong2 cheng2 ， qing1 jing4 xian2 zhuang1 liang3 cheng2 lu4 。
- huang2 jia1 jia1 fa3 chong2 jian3 su4 ， chen2 xin1 dan4 yu4 cheng2 shang1 lu4 。
- li2 gong1 bie2 dian4 wu2 xing1 zuo4 ， tian1 yi3 xi1 hu2 gong4 yi2 yu4 。
- wu2 chai2 gong1 tui4 de2 qing1 shang3 ， jiu3 zhan3 qi2 ping2 bu4 zhi1 mu4 。
- shen1 zhi1 xi1 zhao4 lian4 xia2 ou1 ， you4 kong3 xin1 chao2 zhui1 zhen4 lu4 。
- zi4 lian2 san1 ru4 feng4 huang2 cheng2 ， sui4 yue4 huang2 chen2 deng3 xian2 du4 。
- hu2 guang1 zheng4 yu4 juan4 lian2 kan4 ， feng1 se4 geng4 fan2 qian1 mu4 hu4 。
- gu1 shan1 bu2 jian4 chu3 shi4 lu2 ， si1 ma3 kong1 xun2 su1 xiao3 mu4 。
- jiu3 gan1 ren2 zui4 huan1 you3 yu2 ， lian2 qi2 hai2 qu1 yong3 jin1 lu4 。
- gui1 lai2 jian4 dao3 hun2 bu4 zhi1 ， shui4 jiao4 deng1 qian2 niao3 xiang1 wu4 。
- zhang4 ren2 gong1 zi3 zhen1 bing1 yu4 ， ceng2 wei4 chu1 ao2 hui1 miao4 ju4 。
- cong1 cong1 jie4 yun4 jin3 cheng2 zhang1 ， gan3 cha4 zun1 qian2 ying1 wu3 fu4 。

## 注释

## 译文

## 赏析
