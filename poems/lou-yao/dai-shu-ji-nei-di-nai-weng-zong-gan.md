---
id: lou-yao-dai-shu-ji-nei-di-nai-weng-zong-gan
title: 代书寄内弟耐翁总干
titlePinyin: dai4 shu1 ji4 nei4 di4 nai4 weng1 zong3 gan1
titleSlug: dai-shu-ji-nei-di-nai-weng-zong-gan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔生外家，半世犹相依。
- 至今连墙居，日日相闻知。
- 诸表如群从，休戚真同之。
- 耐翁生而秀，爱惜从儿时。
- 文采既俊发，吏才人共推。
- 低徊久选调，每每为叹咨。
- 兹行佐王人，未到声已蜚。
- 邮置屡得书，论事语益奇。
- 使长首推荐，婉画多所资。
- 近观会稽编，分析及毫厘。
- 益知足心计，荐书徧诸司。
- 正欲助才选，非敢请以私。
- 惜君年欲侵，正以远大期。
- 得书再三读，惘然增愕眙。
- 非所望于子，所言何背驰。
- 江湖两路间，弄兵分潢池。
- 羽檄以时至，庙堂日三思。
- 调度供军需，发兵匝四垂。
- 吾事诚可虑，彼亦安能为。
- 岂曰白头贼，指日当诛夷。
- 使子任贼冲，尚望羽扇挥。
- 如何隔千里，遽求奉檄归。
- 长沙屹巨镇，洞庭渺无涯。
- 鄂渚屯重兵，上游藉兵威。
- 当思深远谋，胡为先自萎。
- 此言及同寮，必为人所窥。
- 归以语闺门，徒惊妾与妻。
- 无端使禀议，在此何为辞。
- 望子置私忧，志立官无卑。
- 张巡起县令，力抗百万师。
- 逆徒哽喉牙，蔽遮頼涣濉。
- 韦宽守玉璧，臧质全盱眙。
- 丈夫立节义，有才尤当施。
- 杀身以成仁，致命须见危。
- 读书不念此，万卷终何裨。
- 但当安义命，前定无参差。
- 勉哉尽所职，造物不汝遗。
- 况复受国恩，当与相维持。
- 今子仕高沙，偶然脱危机。
- 正须加义方，岂应使同斯。
- 向也未得禄，遑遑不自支。
- 既入红莲幕，图进亦其宜。
- 今日宁为民，此乃无聊词。
- 归来事若定，又思登王畿。
- 胸中空扰扰，祸福不在兹。
- 倘能悟愚言，便可知昨非。
- 著枕必安寝，食淡甘如饴。
- 老誖非强聒，鄙见不可移。
- 少安当毋躁，通籍看金闺。

## 拼音
- wo3 xi1 sheng1 wai4 jia1 ， ban4 shi4 you2 xiang1 yi1 。
- zhi4 jin1 lian2 qiang2 ju1 ， ri4 ri4 xiang1 wen2 zhi1 。
- zhu1 biao3 ru2 qun2 cong2 ， xiu1 qi1 zhen1 tong2 zhi1 。
- nai4 weng1 sheng1 er2 xiu4 ， ai4 xi1 cong2 er2 shi2 。
- wen2 cai3 ji4 jun4 fa1 ， li4 cai2 ren2 gong4 tui1 。
- di1 huai2 jiu3 xuan3 diao4 ， mei3 mei3 wei4 tan4 zi1 。
- zi1 xing2 zuo3 wang2 ren2 ， wei4 dao4 sheng1 yi3 fei1 。
- you2 zhi4 lü3 de2 shu1 ， lun4 shi4 yu3 yi4 qi2 。
- shi3 chang2 shou3 tui1 jian4 ， wan3 hua4 duo1 suo3 zi1 。
- jin4 guan1 hui4 ji1 bian1 ， fen1 xi1 ji2 hao2 li2 。
- yi4 zhi1 zu2 xin1 ji4 ， jian4 shu1 bian4 zhu1 si1 。
- zheng4 yu4 zhu4 cai2 xuan3 ， fei1 gan3 qing3 yi3 si1 。
- xi1 jun1 nian2 yu4 qin1 ， zheng4 yi3 yuan3 da4 qi1 。
- de2 shu1 zai4 san1 du2 ， wang3 ran2 zeng1 e4 yi2 。
- fei1 suo3 wang4 yu2 zi3 ， suo3 yan2 he2 bei4 chi2 。
- jiang1 hu2 liang3 lu4 jian1 ， nong4 bing1 fen1 huang2 chi2 。
- yu3 xi2 yi3 shi2 zhi4 ， miao4 tang2 ri4 san1 si1 。
- diao4 du4 gong4 jun1 xu1 ， fa1 bing1 za1 si4 chui2 。
- wu2 shi4 cheng2 ke3 lü4 ， bi3 yi4 an1 neng2 wei4 。
- qi3 yue1 bai2 tou2 zei2 ， zhi3 ri4 dang1 zhu1 yi2 。
- shi3 zi3 ren4 zei2 chong1 ， shang4 wang4 yu3 shan4 hui1 。
- ru2 he2 ge2 qian1 li3 ， ju4 qiu2 feng4 xi2 gui1 。
- chang2 sha1 yi4 ju4 zhen4 ， dong4 ting2 miao3 wu2 ya2 。
- e4 zhu3 tun2 zhong4 bing1 ， shang4 you2 jie4 bing1 wei1 。
- dang1 si1 shen1 yuan3 mou2 ， hu2 wei4 xian1 zi4 wei3 。
- ci3 yan2 ji2 tong2 liao2 ， bi4 wei4 ren2 suo3 kui1 。
- gui1 yi3 yu3 gui1 men2 ， tu2 jing1 qie4 yu3 qi1 。
- wu2 duan1 shi3 bing3 yi4 ， zai4 ci3 he2 wei4 ci2 。
- wang4 zi3 zhi4 si1 you1 ， zhi4 li4 guan1 wu2 bei1 。
- zhang1 xun2 qi3 xian4 ling4 ， li4 kang4 bai3 wan4 shi1 。
- ni4 tu2 geng3 hou2 ya2 ， bi4 zhe1 lai4 huan4 sui1 。
- wei2 kuan1 shou3 yu4 bi4 ， zang1 zhi4 quan2 xu1 yi2 。
- zhang4 fu0 li4 jie2 yi4 ， you3 cai2 you2 dang1 shi1 。
- sha1 shen1 yi3 cheng2 ren2 ， zhi4 ming4 xu1 jian4 wei1 。
- du2 shu1 bu2 nian4 ci3 ， wan4 juan4 zhong1 he2 bi4 。
- dan4 dang1 an1 yi4 ming4 ， qian2 ding4 wu2 cen1 ci1 。
- mian3 zai1 jin4 suo3 zhi2 ， zao4 wu4 bu4 ru3 yi2 。
- kuang4 fu4 shou4 guo2 en1 ， dang1 yu3 xiang1 wei2 chi2 。
- jin1 zi3 shi4 gao1 sha1 ， ou3 ran2 tuo1 wei1 ji1 。
- zheng4 xu1 jia1 yi4 fang1 ， qi3 ying4 shi3 tong2 si1 。
- xiang4 ye3 wei4 de2 lu4 ， huang2 huang2 bu2 zi4 zhi1 。
- ji4 ru4 hong2 lian2 mu4 ， tu2 jin4 yi4 qi2 yi2 。
- jin1 ri4 ning2 wei4 min2 ， ci3 nai3 wu2 liao2 ci2 。
- gui1 lai2 shi4 ruo4 ding4 ， you4 si1 deng1 wang2 ji1 。
- xiong1 zhong1 kong1 rao3 rao3 ， huo4 fu2 bu2 zai4 zi1 。
- tang3 neng2 wu4 yu2 yan2 ， bian4 ke3 zhi1 zuo2 fei1 。
- zhu4 zhen3 bi4 an1 qin3 ， shi2 dan4 gan1 ru2 yi2 。
- lao3 bei4 fei1 qiang2 guo1 ， bi3 jian4 bu4 ke3 yi2 。
- shao3 an1 dang1 wu2 zao4 ， tong1 ji2 kan4 jin1 gui1 。

## 注释

## 译文

## 赏析
