---
id: lou-yao-ti-long-mian-hua-qi-she-tuo-qiu-xi
title: 题龙眠画骑射拖毬戏
titlePinyin: ti2 long2 mian2 hua4 qi2 she4 tuo1 qiu2 xi4
titleSlug: ti-long-mian-hua-qi-she-tuo-qiu-xi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绿杨几枝插平沙，柔梢袅袅随风斜。
- 红绡去地不及尺，锦袍壮士斫鬃射。
- 横磨箭锋满分靶，一箭正截红绡下。
- 前骑长缨拖绣毬，后骑射中如星流。
- 绣毬飞䃂最难射，十中三四称为优。
- 元丰策士集英殿，金门应奉人方倦。
- 日长因过卫士班，飞骑如云人马健。
- 驾幸宝津知有日，穷景驰驱欣纵观。
- 龙眠胸中空万马，骇目洞心千万变。
- 追图大槩写当时，至今想象如亲见。
- 静中似有叱咤声，墨淡犹疑锦绣眩。
- 闲窗抚卷三太息，五纪胡尘暗畿甸。
- 安得士马有如此，长驱为决单于战。

## 拼音
- lü4 yang2 ji3 zhi1 cha1 ping2 sha1 ， rou2 shao1 niao3 niao3 sui2 feng1 xie2 。
- hong2 xiao1 qu4 di4 bu4 ji2 chi3 ， jin3 pao2 zhuang4 shi4 zhuo2 zong1 she4 。
- heng2 mo2 jian4 feng1 man3 fen1 ba3 ， yi2 jian4 zheng4 jie2 hong2 xiao1 xia4 。
- qian2 qi2 chang2 ying1 tuo1 xiu4 qiu2 ， hou4 qi2 she4 zhong1 ru2 xing1 liu2 。
- xiu4 qiu2 fei1 䃂 zui4 nan2 she4 ， shi2 zhong1 san1 si4 cheng1 wei2 you1 。
- yuan2 feng1 ce4 shi4 ji2 ying1 dian4 ， jin1 men2 ying4 feng4 ren2 fang1 juan4 。
- ri4 chang2 yin1 guo4 wei4 shi4 ban1 ， fei1 qi2 ru2 yun2 ren2 ma3 jian4 。
- jia4 xing4 bao3 jin1 zhi1 you3 ri4 ， qiong2 jing3 chi2 qu1 xin1 zong4 guan1 。
- long2 mian2 xiong1 zhong1 kong1 wan4 ma3 ， hai4 mu4 dong4 xin1 qian1 wan4 bian4 。
- zhui1 tu2 da4 gai4 xie3 dang1 shi2 ， zhi4 jin1 xiang3 xiang4 ru2 qin1 jian4 。
- jing4 zhong1 si4 you3 chi4 zha4 sheng1 ， mo4 dan4 you2 yi2 jin3 xiu4 xuan4 。
- xian2 chuang1 fu3 juan4 san1 tai4 xi1 ， wu3 ji4 hu2 chen2 an4 ji1 dian4 。
- an1 de2 shi4 ma3 you3 ru2 ci3 ， chang2 qu1 wei4 jue2 chan2 yu2 zhan4 。

## 注释

## 译文

## 赏析
