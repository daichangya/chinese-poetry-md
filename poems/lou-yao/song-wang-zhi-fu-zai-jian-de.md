---
id: lou-yao-song-wang-zhi-fu-zai-jian-de
title: 送王知复宰建德
titlePinyin: song4 wang2 zhi1 fu4 zai3 jian4 de2
titleSlug: song-wang-zhi-fu-zai-jian-de
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 筮仕一何早，字民一何迟。
- 历历三十年，中间多险巇。
- 宦途祇平进，分寸穷攀跻。
- 最后官胄监，一蹴黄金闺。
- 低徊能自爱，风鹢甘退飞。
- 宁为红莲幕，往寻武陵谿。
- 亲党多劝止，君去独不疑。
- 治家有贤媛，应门委佳儿。
- 安居舍大厦，列屋间歌姬。
- 风霜登客路，单车如鸡栖。
- 勇决有如此，端是英雄姿。
- 有志事竟成，不后一年期。
- 明诏趣鹓班，壮县催瓜时。
- 赢得为君子，否泰相因依。
- 古郡足萧洒，年来困征追。
- 守宰俱贤明，斯民其庶几。
- 杭苇欲走别，有足如絷维。
- 举酒向西望，离愁渺天涯。
- 惟君才素高，邑若不足为。
- 谓难易将至，谓易后难支。
- 老我百念冷，安能效良规。
- 犹记簿领初，过庭闻旧诗。
- 惟畏为过寡，惟勤无功亏。
- 遗训俨如在，终身当诵之。

## 拼音
- shi4 shi4 yi4 he2 zao3 ， zi4 min2 yi4 he2 chi2 。
- li4 li4 san1 shi2 nian2 ， zhong1 jian1 duo1 xian3 xi1 。
- huan4 tu2 qi2 ping2 jin4 ， fen1 cun4 qiong2 pan1 ji1 。
- zui4 hou4 guan1 zhou4 jian1 ， yi2 cu4 huang2 jin1 gui1 。
- di1 huai2 neng2 zi4 ai4 ， feng1 yi4 gan1 tui4 fei1 。
- ning2 wei4 hong2 lian2 mu4 ， wang3 xun2 wu3 ling2 xi1 。
- qin1 dang3 duo1 quan4 zhi3 ， jun1 qu4 du2 bu4 yi2 。
- zhi4 jia1 you3 xian2 yuan4 ， ying4 men2 wei3 jia1 er2 。
- an1 ju1 she4 da4 sha4 ， lie4 wu1 jian1 ge1 ji1 。
- feng1 shuang1 deng1 ke4 lu4 ， dan1 che1 ru2 ji1 qi1 。
- yong3 jue2 you3 ru2 ci3 ， duan1 shi4 ying1 xiong2 zi1 。
- you3 zhi4 shi4 jing4 cheng2 ， bu4 hou4 yi4 nian2 qi1 。
- ming2 zhao4 qu4 yuan1 ban1 ， zhuang4 xian4 cui1 gua1 shi2 。
- ying2 de2 wei4 jun1 zi3 ， pi3 tai4 xiang1 yin1 yi1 。
- gu3 jun4 zu2 xiao1 sa3 ， nian2 lai2 kun4 zheng1 zhui1 。
- shou3 zai3 ju4 xian2 ming2 ， si1 min2 qi2 shu4 ji1 。
- hang2 wei3 yu4 zou3 bie2 ， you3 zu2 ru2 zhi2 wei2 。
- ju3 jiu3 xiang4 xi1 wang4 ， li2 chou2 miao3 tian1 ya2 。
- wei2 jun1 cai2 su4 gao1 ， yi4 ruo4 bu4 zu2 wei4 。
- wei4 nan2 yi4 jiang1 zhi4 ， wei4 yi4 hou4 nan2 zhi1 。
- lao3 wo3 bai3 nian4 leng3 ， an1 neng2 xiao4 liang2 gui1 。
- you2 ji4 bo2 ling3 chu1 ， guo4 ting2 wen2 jiu4 shi1 。
- wei2 wei4 wei4 guo4 gua3 ， wei2 qin2 wu2 gong1 kui1 。
- yi2 xun4 yan3 ru2 zai4 ， zhong1 shen1 dang1 song4 zhi1 。

## 注释

## 译文

## 赏析
