---
id: lou-yao-shu-mi-fu-xue-hou-zuo-gu-han-shi-zi-she-ye
title: 枢密府雪后作故韩氏子舍也
titlePinyin: shu1 mi4 fu3 xue3 hou4 zuo4 gu4 han2 shi4 zi3 she4 ye3
titleSlug: shu-mi-fu-xue-hou-zuo-gu-han-shi-zi-she-ye
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生好流水，雅欲临流赋。
- 涧谿或过之，眷眷不能去。
- 青山围故乡，不肯入城府。
- 宁知开八袠，重为寻故步。
- 势家遗故居，传舍偶成寓。
- 轩楹立奇石，巉岩高丈许。
- 三面立屏障，曲沼水深贮。
- 荏苒将半载，未见有时雨。
- 新春积雪余，簷声夜如注。
- 晓起推闲窗，石穴水喷吐。
- 下穿玲珑余，数尺成瀑布。
- 髣髴小龙湫，虽微体略具。
- 退公辄对之，相逢叹迟暮。
- 有客与同赏，酌酒更告语。
- 虽云京尘深，燕坐得幽趣。
- 悬崖挂长藤，绝顶列佳树。
- 微风一披拂，坠点纷无数。
- 吾方谋乞身，信美难久驻。
- 未能写成图，聊用赋长句。

## 拼音
- ping2 sheng1 hao3 liu2 shui3 ， ya3 yu4 lin2 liu2 fu4 。
- jian4 xi1 huo4 guo4 zhi1 ， juan4 juan4 bu4 neng2 qu4 。
- qing1 shan1 wei2 gu4 xiang1 ， bu4 ken3 ru4 cheng2 fu3 。
- ning2 zhi1 kai1 ba1 zhi4 ， zhong4 wei4 xun2 gu4 bu4 。
- shi4 jia1 yi2 gu4 ju1 ， chuan2 she4 ou3 cheng2 yu4 。
- xuan1 ying2 li4 qi2 shi2 ， chan2 yan2 gao1 zhang4 xu3 。
- san1 mian4 li4 ping2 zhang4 ， qu3 zhao3 shui3 shen1 zhu4 。
- ren3 ran3 jiang1 ban4 zai3 ， wei4 jian4 you3 shi2 yu3 。
- xin1 chun1 ji1 xue3 yu2 ， yan2 sheng1 ye4 ru2 zhu4 。
- xiao3 qi3 tui1 xian2 chuang1 ， shi2 xue2 shui3 pen1 tu3 。
- xia4 chuan1 ling2 long2 yu2 ， shu4 chi3 cheng2 pu4 bu4 。
- fang3 fu2 xiao3 long2 qiu1 ， sui1 wei1 ti3 lüe4 ju4 。
- tui4 gong1 zhe2 dui4 zhi1 ， xiang1 feng2 tan4 chi2 mu4 。
- you3 ke4 yu3 tong2 shang3 ， zhuo2 jiu3 geng4 gao4 yu3 。
- sui1 yun2 jing1 chen2 shen1 ， yan4 zuo4 de2 you1 qu4 。
- xuan2 ya2 gua4 chang2 teng2 ， jue2 ding3 lie4 jia1 shu4 。
- wei1 feng1 yi4 pi1 fu2 ， zhui4 dian3 fen1 wu2 shu4 。
- wu2 fang1 mou2 qi3 shen1 ， xin4 mei3 nan2 jiu3 zhu4 。
- wei4 neng2 xie3 cheng2 tu2 ， liao2 yong4 fu4 chang2 ju4 。

## 注释

## 译文

## 赏析
