---
id: lou-yao-fen-yun-song-sun-cong-zhi-si-ye-shi-hu-nan-de-qian-zi
title: 分韵送孙从之司业使湖南得千字
titlePinyin: fen1 yun4 song4 sun1 cong2 zhi1 si1 ye4 shi3 hu2 nan2 de2 qian1 zi4
titleSlug: fen-yun-song-sun-cong-zhi-si-ye-shi-hu-nan-de-qian-zi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫君静而敏，人十己则千。
- 读破万卷书，操笔思涌泉。
- 古事与今事，一一探本源。
- 蚤蜚场屋声，作吏志益坚。
- 朅来上清班，汉庭谁在先。
- 雍容行秘书，史馆躬椠铅。
- 片言寤明主，立使登谏垣。
- 拳拳忧国心，倾倒十三篇。
- 司成天下选，归志已浩然。
- 赤日送妻子，襆被寻谿船。
- 诸生慕阳城，欲挽不得专。
- 竟持湖南节，征袂何翩翩。
- 忆昨忝同登，于今三十年。
- 朝行喜相会，终恨非官联。
- 请益殊未餍，匆匆启离筵。
- 始以长官来，今以绣衣还。
- 书生素安分，岂问却与前。
- 第惟公辈流，自应留日边。
- 德星聚南楚，予环当茹连。
- 事体有关系，临岐欲无言。

## 拼音
- fu1 jun1 jing4 er2 min3 ， ren2 shi2 ji3 ze2 qian1 。
- du2 po4 wan4 juan4 shu1 ， cao1 bi3 si1 yong3 quan2 。
- gu3 shi4 yu3 jin1 shi4 ， yi1 yi1 tan4 ben3 yuan2 。
- zao3 fei1 chang3 wu1 sheng1 ， zuo4 li4 zhi4 yi4 jian1 。
- qie4 lai2 shang4 qing1 ban1 ， han4 ting2 shui2 zai4 xian1 。
- yong1 rong2 xing2 mi4 shu1 ， shi3 guan3 gong1 qian4 qian1 。
- pian4 yan2 wu4 ming2 zhu3 ， li4 shi3 deng1 jian4 yuan2 。
- quan2 quan2 you1 guo2 xin1 ， qing1 dao3 shi2 san1 pian1 。
- si1 cheng2 tian1 xia4 xuan3 ， gui1 zhi4 yi3 hao4 ran2 。
- chi4 ri4 song4 qi1 zi3 ， fu2 bei4 xun2 xi1 chuan2 。
- zhu1 sheng1 mu4 yang2 cheng2 ， yu4 wan3 bu4 de2 zhuan1 。
- jing4 chi2 hu2 nan2 jie2 ， zheng1 mei4 he2 pian1 pian1 。
- yi4 zuo2 tian3 tong2 deng1 ， yu2 jin1 san1 shi2 nian2 。
- chao2 xing2 xi3 xiang1 hui4 ， zhong1 hen4 fei1 guan1 lian2 。
- qing3 yi4 shu1 wei4 yan4 ， cong1 cong1 qi3 li2 yan2 。
- shi3 yi3 zhang3 guan1 lai2 ， jin1 yi3 xiu4 yi1 hai2 。
- shu1 sheng1 su4 an1 fen4 ， qi3 wen4 que4 yu3 qian2 。
- di4 wei2 gong1 bei4 liu2 ， zi4 ying4 liu2 ri4 bian1 。
- de2 xing1 ju4 nan2 chu3 ， yu3 huan2 dang1 ru2 lian2 。
- shi4 ti3 you3 guan1 xi4 ， lin2 qi2 yu4 wu2 yan2 。

## 注释

## 译文

## 赏析
