---
id: lou-yao-song-bo-zhong-di-wei-xin-yu
title: 送伯中弟尉新喻
titlePinyin: song4 bo2 zhong1 di4 wei4 xin1 yu4
titleSlug: song-bo-zhong-di-wei-xin-yu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伯父盛德人，伯中实暮子。
- 不惟能象贤，气貌亦相似。
- 幼日读父书，结字得皮髓。
- 粹然金玉姿，少日期千里。
- 宁知游上庠，蹉跎困名第。
- 晚始著青衫，酸寒就一尉。
- 欻然报瓜时，往戍真乐事。
- 自惟群从希，惜别不能已。
- 中年重离别，况我衰如此。
- 亲故例作恶，况复于吾弟。
- 兹行岂得休，雅怀聊漫仕。
- 勿惮三年留，江南富山水。
- 尉曹官虽卑，去民最密迩。
- 一日斯必葺，职务毋少弛。
- 善保金石躯，离觞且同醉。
- 归来毕婚嫁，相从期暮齿。
- 教子以义方，忍贫授经史。
- 素业俱有传，见进未见止。
- 大儿方决科，如摘颔髭耳。
- 子尚徐其驱，中途听捷喜。

## 拼音
- bo2 fu4 sheng4 de2 ren2 ， bo2 zhong1 shi2 mu4 zi3 。
- bu4 wei2 neng2 xiang4 xian2 ， qi4 mao4 yi4 xiang1 si4 。
- you4 ri4 du2 fu4 shu1 ， jie2 zi4 de2 pi2 sui3 。
- cui4 ran2 jin1 yu4 zi1 ， shao3 ri4 qi1 qian1 li3 。
- ning2 zhi1 you2 shang4 xiang2 ， cuo1 tuo2 kun4 ming2 di4 。
- wan3 shi3 zhu4 qing1 shan1 ， suan1 han2 jiu4 yi2 wei4 。
- chua1 ran2 bao4 gua1 shi2 ， wang3 shu4 zhen1 le4 shi4 。
- zi4 wei2 qun2 cong2 xi1 ， xi1 bie2 bu4 neng2 yi3 。
- zhong1 nian2 zhong4 li2 bie2 ， kuang4 wo3 shuai1 ru2 ci3 。
- qin1 gu4 li4 zuo4 e4 ， kuang4 fu4 yu2 wu2 di4 。
- zi1 xing2 qi3 de2 xiu1 ， ya3 huai2 liao2 man4 shi4 。
- wu4 dan4 san1 nian2 liu2 ， jiang1 nan2 fu4 shan1 shui3 。
- wei4 cao2 guan1 sui1 bei1 ， qu4 min2 zui4 mi4 er3 。
- yi2 ri4 si1 bi4 qi4 ， zhi2 wu4 wu2 shao3 chi2 。
- shan4 bao3 jin1 shi2 qu1 ， li2 shang1 qie3 tong2 zui4 。
- gui1 lai2 bi4 hun1 jia4 ， xiang1 cong2 qi1 mu4 chi3 。
- jiao4 zi3 yi3 yi4 fang1 ， ren3 pin2 shou4 jing1 shi3 。
- su4 ye4 ju4 you3 chuan2 ， jian4 jin4 wei4 jian4 zhi3 。
- da4 er2 fang1 jue2 ke1 ， ru2 zhai1 han4 zi1 er3 。
- zi3 shang4 xu2 qi2 qu1 ， zhong1 tu2 ting1 jie2 xi3 。

## 注释

## 译文

## 赏析
