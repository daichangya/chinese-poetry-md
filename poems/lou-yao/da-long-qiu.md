---
id: lou-yao-da-long-qiu
title: 大龙湫
titlePinyin: da4 long2 qiu1
titleSlug: da-long-qiu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北上太行东禹穴，鴈荡山中最奇绝。
- 龙湫一派天下无，万口赞扬同一舌。
- 行行路入两山间，踏碎苔痕屐将折。
- 山穷路断脚力尽，始见银河落双阙。
- 矩罗宴坐看不厌，骚人弄词困搜抉。
- 谢公千载有遗恨，李杜复生吟不彻。
- 我游石门称胜地，未信此湫真卓越。
- 一来气象大不侔，石屏倚天惊鬼设。
- 飞泉直自天际来，来处益高声益烈。
- 从他倒泻三峡流，到此谁能定优劣。
- 鴈山佳趣得要领，一日尽游神恶亵。
- 骊龙高卧唤不应，自媿笔端无电掣。
- 轮囷萧索湍不怒，非雾非烟亦非雪。
- 我闻涷雨初霁时，喷击生风散空阔。
- 更期雨后再来看，浄洗一生烦恼热。

## 拼音
- bei3 shang4 tai4 hang2 dong1 yu3 xue2 ， yan4 dang4 shan1 zhong1 zui4 qi2 jue2 。
- long2 qiu1 yi2 pai4 tian1 xia4 wu2 ， wan4 kou3 zan4 yang2 tong2 yi4 she2 。
- xing2 xing2 lu4 ru4 liang3 shan1 jian1 ， ta4 sui4 tai2 hen2 ji1 jiang1 zhe2 。
- shan1 qiong2 lu4 duan4 jiao3 li4 jin4 ， shi3 jian4 yin2 he2 luo4 shuang1 que1 。
- ju3 luo2 yan4 zuo4 kan4 bu2 yan4 ， sao1 ren2 nong4 ci2 kun4 sou1 jue2 。
- xie4 gong1 qian1 zai3 you3 yi2 hen4 ， li3 du4 fu4 sheng1 yin2 bu2 che4 。
- wo3 you2 shi2 men2 cheng1 sheng4 di4 ， wei4 xin4 ci3 qiu1 zhen1 zhuo2 yue4 。
- yi4 lai2 qi4 xiang4 da4 bu4 mou2 ， shi2 ping2 yi3 tian1 jing1 gui3 she4 。
- fei1 quan2 zhi2 zi4 tian1 ji4 lai2 ， lai2 chu4 yi4 gao1 sheng1 yi4 lie4 。
- cong2 ta1 dao3 xie4 san1 xia2 liu2 ， dao4 ci3 shui2 neng2 ding4 you1 lie4 。
- yan4 shan1 jia1 qu4 de2 yao4 ling3 ， yi2 ri4 jin4 you2 shen2 e4 xie4 。
- li2 long2 gao1 wo4 huan4 bu2 ying4 ， zi4 kui4 bi3 duan1 wu2 dian4 che4 。
- lun2 qun1 xiao1 suo3 tuan1 bu2 nu4 ， fei1 wu4 fei1 yan1 yi4 fei1 xue3 。
- wo3 wen2 dong1 yu3 chu1 ji4 shi2 ， pen1 ji1 sheng1 feng1 san4 kong1 kuo4 。
- geng4 qi1 yu3 hou4 zai4 lai2 kan4 ， jing4 xi3 yi4 sheng1 fan2 nao3 re4 。

## 注释

## 译文

## 赏析
