---
id: lou-yao-chen-tian-cheng-yong-dong-po-zhao-qing-xian-gao-zhai-shi-yun-fu-shi-zhai-ci-yun
title: 陈天成用东坡赵清献高斋诗韵赋适斋次韵
titlePinyin: chen2 tian1 cheng2 yong4 dong1 po1 zhao4 qing1 xian4 gao1 zhai1 shi1 yun4 fu4 shi4 zhai1 ci4 yun4
titleSlug: chen-tian-cheng-yong-dong-po-zhao-qing-xian-gao-zhai-shi-yun-fu-shi-zhai-ci-yun
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二公晚辞轩冕劳，两斋莫辨适与高。
- 尝登云山仰清献，平地著屋山周遭。
- 白头日过适斋下，钓游尚想随儿曹。
- 方从家舅与俱隠，野鹤谁能鸣九臯。
- 加我数年未纳禄，解去簪绂甘同袍。
- 世间此事要识破，差处不可容一毫。
- 颍川尉僊赋长句，数寸之管烦君操。
- 欲追险韵继坡老，词锋犀锐真吹毛。
- 舅家见诗勉续貂，长松相倚慙青蒿。
- 我本无复望禄仕，不应招我更由敖。

## 拼音
- er4 gong1 wan3 ci2 xuan1 mian3 lao2 ， liang3 zhai1 mo4 bian4 shi4 yu3 gao1 。
- chang2 deng1 yun2 shan1 yang3 qing1 xian4 ， ping2 di4 zhu4 wu1 shan1 zhou1 zao1 。
- bai2 tou2 ri4 guo4 shi4 zhai1 xia4 ， diao4 you2 shang4 xiang3 sui2 er2 cao2 。
- fang1 cong2 jia1 jiu4 yu3 ju4 yin3 ， ye3 he4 shui2 neng2 ming2 jiu3 gao1 。
- jia1 wo3 shu4 nian2 wei4 na4 lu4 ， jie3 qu4 zan1 fu2 gan1 tong2 pao2 。
- shi4 jian1 ci3 shi4 yao4 shi2 po4 ， cha4 chu4 bu4 ke3 rong2 yi4 hao2 。
- ying3 chuan1 wei4 xian1 fu4 chang2 ju4 ， shu4 cun4 zhi1 guan3 fan2 jun1 cao1 。
- yu4 zhui1 xian3 yun4 ji4 po1 lao3 ， ci2 feng1 xi1 rui4 zhen1 chui1 mao2 。
- jiu4 jia1 jian4 shi1 mian3 xu4 diao1 ， chang2 song1 xiang1 yi3 can2 qing1 hao1 。
- wo3 ben3 wu2 fu4 wang4 lu4 shi4 ， bu2 ying4 zhao1 wo3 geng4 you2 ao2 。

## 注释

## 译文

## 赏析
