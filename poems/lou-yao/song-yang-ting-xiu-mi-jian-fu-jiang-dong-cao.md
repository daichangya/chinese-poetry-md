---
id: lou-yao-song-yang-ting-xiu-mi-jian-fu-jiang-dong-cao
title: 送杨廷秀秘监赴江东漕
titlePinyin: song4 yang2 ting2 xiu4 mi4 jian1 fu4 jiang1 dong1 cao2
titleSlug: song-yang-ting-xiu-mi-jian-fu-jiang-dong-cao
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生杨诚斋，可仰不可见。
- 去年尺一书，老韩忽同传。
- 道山故僊伯，再上右文殿。
- 蓬莱几清浅，笔力愈雄健。
- 独挟风雅辀，孰敢当白战。
- 一官定一集，流传殆千卷。
- 拙工见大匠，有技不敢献。
- 谁持斫鬃篇，径彻岩下电。
- 诵之百寮上，慙汗几被面。
- 公今欲何之，江左去乘传。
- 鼻闲长栩栩，仕已忘欣怨。
- 英英日暮云，荐绅极追恋。
- 挽公不得留，觞豆纷祖饯。
- 惟应三山高，须公和江练。
- 君王念畴昔，临遣尤缱绻。
- 公乎遂来归，密侍清闲燕。
- 坐寝淮南谋，如彼雪见𪾢。
- 从容处筹帷，侵疆归古汴。

## 拼音
- ping2 sheng1 yang2 cheng2 zhai1 ， ke3 yang3 bu4 ke3 jian4 。
- qu4 nian2 chi3 yi4 shu1 ， lao3 han2 hu1 tong2 chuan2 。
- dao4 shan1 gu4 xian1 bo2 ， zai4 shang4 you4 wen2 dian4 。
- peng2 lai2 ji3 qing1 qian3 ， bi3 li4 yu4 xiong2 jian4 。
- du2 xie2 feng1 ya3 zhou1 ， shu2 gan3 dang1 bai2 zhan4 。
- yi4 guan1 ding4 yi4 ji2 ， liu2 chuan2 dai4 qian1 juan4 。
- zhuo1 gong1 jian4 da4 jiang4 ， you3 ji4 bu4 gan3 xian4 。
- shui2 chi2 zhuo2 zong1 pian1 ， jing4 che4 yan2 xia4 dian4 。
- song4 zhi1 bai3 liao2 shang4 ， can2 han4 ji3 bei4 mian4 。
- gong1 jin1 yu4 he2 zhi1 ， jiang1 zuo3 qu4 cheng2 chuan2 。
- bi2 xian2 chang2 xu3 xu3 ， shi4 yi3 wang4 xin1 yuan4 。
- ying1 ying1 ri4 mu4 yun2 ， jian4 shen1 ji2 zhui1 lian4 。
- wan3 gong1 bu4 de2 liu2 ， shang1 dou4 fen1 zu3 jian4 。
- wei2 ying4 san1 shan1 gao1 ， xu1 gong1 he2 jiang1 lian4 。
- jun1 wang2 nian4 chou2 xi1 ， lin2 qian3 you2 qian3 quan3 。
- gong1 hu1 sui4 lai2 gui1 ， mi4 shi4 qing1 xian2 yan4 。
- zuo4 qin3 huai2 nan2 mou2 ， ru2 bi3 xue3 jian4 xian4 。
- cong2 rong2 chu4 chou2 wei2 ， qin1 jiang1 gui1 gu3 bian4 。

## 注释

## 译文

## 赏析
