---
id: lou-yao-song-yuan-wei-di-fu-chang-ting-yan-chang
title: 送元卫弟赴长亭盐场
titlePinyin: song4 yuan2 wei4 di4 fu4 chang2 ting2 yan2 chang3
titleSlug: song-yuan-wei-di-fu-chang-ting-yan-chang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阿连生而秀，二亲所甚爱。
- 仲兄勤拊养，遇事辄加诲。
- 干蛊静而办，胸次无卑隘。
- 今焉职牢盆，官宇临渤澥。
- 毋谓官为小，要使所居大。
- 毋言才可了，检身到纤介。
- 我家门户重，衣冠绵数代。
- 当以诚心求，子视勿自懈。
- 亭民亦良民，孰谓俱无頼。
- 官吏既扰之，兼并责逋债。
- 熬波亦良苦，乐岁色犹菜。
- 输盐不得钱，何以禁私卖。
- 所在积蠹久，良法浸多坏。
- 吾闻不无术，更当审利害。
- 熟视不为谋，空餐媿难盖。
- 不应行一切，遽使绝称贷。
- 富者能寡取，倍息久仍在。
- 贫者庶少宽，公私可缓带。
- 母年登九十，家居幸康泰。
- 其家不从政，礼经有深戒。
- 幸子去不远，时时可归拜。
- 小别不足惜，轻舟送前迈。

## 拼音
- a1 lian2 sheng1 er2 xiu4 ， er4 qin1 suo3 shen4 ai4 。
- zhong4 xiong1 qin2 fu3 yang3 ， yu4 shi4 zhe2 jia1 hui4 。
- gan1 gu3 jing4 er2 ban4 ， xiong1 ci4 wu2 bei1 ai4 。
- jin1 yan1 zhi2 lao2 pen2 ， guan1 yu3 lin2 bo2 xie4 。
- wu2 wei4 guan1 wei4 xiao3 ， yao4 shi3 suo3 ju1 da4 。
- wu2 yan2 cai2 ke3 le0 ， jian3 shen1 dao4 xian1 jie4 。
- wo3 jia1 men2 hu4 zhong4 ， yi1 guan1 mian2 shu4 dai4 。
- dang1 yi3 cheng2 xin1 qiu2 ， zi3 shi4 wu4 zi4 xie4 。
- ting2 min2 yi4 liang2 min2 ， shu2 wei4 ju4 wu2 lai4 。
- guan1 li4 ji4 rao3 zhi1 ， jian1 bing4 ze2 bu1 zhai4 。
- ao2 bo1 yi4 liang2 ku3 ， le4 sui4 se4 you2 cai4 。
- shu1 yan2 bu4 de2 qian2 ， he2 yi3 jin4 si1 mai4 。
- suo3 zai4 ji1 du4 jiu3 ， liang2 fa3 jin4 duo1 huai4 。
- wu2 wen2 bu4 wu2 shu4 ， geng4 dang1 shen3 li4 hai4 。
- shu2 shi4 bu2 wei4 mou2 ， kong1 can1 kui4 nan2 gai4 。
- bu2 ying4 xing2 yi2 qie4 ， ju4 shi3 jue2 cheng1 dai4 。
- fu4 zhe3 neng2 gua3 qu3 ， bei4 xi1 jiu3 reng2 zai4 。
- pin2 zhe3 shu4 shao3 kuan1 ， gong1 si1 ke3 huan3 dai4 。
- mu3 nian2 deng1 jiu3 shi2 ， jia1 ju1 xing4 kang1 tai4 。
- qi2 jia1 bu4 cong2 zheng4 ， li3 jing1 you3 shen1 jie4 。
- xing4 zi3 qu4 bu4 yuan3 ， shi2 shi2 ke3 gui1 bai4 。
- xiao3 bie2 bu4 zu2 xi1 ， qing1 zhou1 song4 qian2 mai4 。

## 注释

## 译文

## 赏析
