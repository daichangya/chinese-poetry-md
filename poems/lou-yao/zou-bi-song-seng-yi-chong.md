---
id: lou-yao-zou-bi-song-seng-yi-chong
title: 走笔送僧义冲
titlePinyin: zou3 bi3 song4 seng1 yi4 chong1
titleSlug: zou-bi-song-seng-yi-chong
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气行太虚，流形纷不齐。
- 要之本无物，洞然无足疑。
- 梵志有至言，还我未生时。
- 烧了似不曾，亦有毛僧词。
- 冲师名家子，少年习裘箕。
- 谈吐霏木屑，落笔皆珠玑。
- 自称十年来，不复念作诗。
- 空门坐枯禅，绮语知昨非。
- 闻之意已消，谈笑到日西。
- 习气终未尽，旧编还自携。
- 秀句堪供佛，古作力可追。
- 爱玩不去手，未免成一痴。
- 又欲上西湖，驻锡来语离。
- 我生堕宿业，笔砚置藩篱。
- 拔擢困胃肾，未老神已疲。
- 几欲焚故藁，要使心清夷。
- 君诗既不作，何不等弃之。
- 万事都放下，一意探玄机。
- 语罢复自笑，无使高人知。
- 作诗固无用，参禅亦胡为。
- 劝人反自蹈，此纸何必挥。
- 不如两俱忘，他时赤体归。

## 拼音
- yi2 qi4 xing2 tai4 xu1 ， liu2 xing2 fen1 bu4 qi2 。
- yao4 zhi1 ben3 wu2 wu4 ， dong4 ran2 wu2 zu2 yi2 。
- fan4 zhi4 you3 zhi4 yan2 ， hai2 wo3 wei4 sheng1 shi2 。
- shao1 le0 si4 bu4 ceng2 ， yi4 you3 mao2 seng1 ci2 。
- chong1 shi1 ming2 jia1 zi3 ， shao4 nian2 xi2 qiu2 ji1 。
- tan2 tu3 fei1 mu4 xie4 ， luo4 bi3 jie1 zhu1 ji1 。
- zi4 cheng1 shi2 nian2 lai2 ， bu2 fu4 nian4 zuo4 shi1 。
- kong1 men2 zuo4 ku1 chan2 ， qi3 yu3 zhi1 zuo2 fei1 。
- wen2 zhi1 yi4 yi3 xiao1 ， tan2 xiao4 dao4 ri4 xi1 。
- xi2 qi4 zhong1 wei4 jin4 ， jiu4 bian1 hai2 zi4 xie2 。
- xiu4 ju4 kan1 gong4 fo2 ， gu3 zuo4 li4 ke3 zhui1 。
- ai4 wan2 bu2 qu4 shou3 ， wei4 mian3 cheng2 yi4 chi1 。
- you4 yu4 shang4 xi1 hu2 ， zhu4 xi1 lai2 yu3 li2 。
- wo3 sheng1 duo4 su4 ye4 ， bi3 yan4 zhi4 fan1 li2 。
- ba2 zhuo2 kun4 wei4 shen4 ， wei4 lao3 shen2 yi3 pi2 。
- ji3 yu4 fen2 gu4 gao3 ， yao4 shi3 xin1 qing1 yi2 。
- jun1 shi1 ji4 bu2 zuo4 ， he2 bu4 deng3 qi4 zhi1 。
- wan4 shi4 dou1 fang4 xia4 ， yi2 yi4 tan4 xuan2 ji1 。
- yu3 ba4 fu4 zi4 xiao4 ， wu2 shi3 gao1 ren2 zhi1 。
- zuo4 shi1 gu4 wu2 yong4 ， can1 chan2 yi4 hu2 wei4 。
- quan4 ren2 fan3 zi4 dao3 ， ci3 zhi3 he2 bi4 hui1 。
- bu4 ru2 liang3 ju4 wang4 ， ta1 shi2 chi4 ti3 gui1 。

## 注释

## 译文

## 赏析
