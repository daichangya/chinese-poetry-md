---
id: lou-yao-ci-yun-lei-zhi-yuan-guan-yin-shi-yin-xu-jia-zhong-tong-xiang-zhi-xiang
title: 次韵雷知院观音诗因叙家中铜像之详
titlePinyin: ci4 yun4 lei2 zhi1 yuan4 guan1 yin1 shi1 yin1 xu4 jia1 zhong1 tong2 xiang4 zhi1 xiang2
titleSlug: ci-yun-lei-zhi-yuan-guan-yin-shi-yin-xu-jia-zhong-tong-xiang-zhi-xiang
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鼻祖家住江东边，推择为吏心静渊。
- 朝朝趋邑过圮上，时见暗碛光煜然。
- 平时奉佛心至谨，建立塔庙崇诸天。
- 试令便介识所在，退公始得来其前。
- 挥鉏去沙若有物，微见铜像伤其颠。
- 须臾众覩全体见，端严相好巧且坚。
- 迎归供养备精洁，我家旧物犹青毡。
- 铢衣飘摇俱梵相，珠缨垂袅穿淮𧏖。
- 虽非丈六黄金身，他处像设无能先。
- 不知何人妙陶冶，底用五色增华妍。
- 自兹累叶永为宝，如以衣钵更相传。
- 是时承平最盛际，正在景德咸平间。
- 画工难貌天人妙，劫风不动神光圆。
- 益知佛教来已远，徧满震旦尊金僊。
- 慈悲无量应成祷，影响若与人周旋。
- 耳则闻音目可观，此有妙理谁能诠。
- 宝光燄燄拥身后，贝花叶叶俱成全。
- 顶戴天冠工莫及，中有一佛立不偏。
- 有孙是为乡先生，决科衣冠遂蝉联。
- 大父持丧久庐墓，曾以此事形碑镌。
- 起身月卿出为郡，殿上寤主以一言。
- 易守乡邦凡五年，宠光赫奕当政宣。
- 移至湖心值兵毁，精庐灰灭因亡焉。
- 初闻诸父话遗迹，兴叹欲见无因缘。
- 扬州伯父初赋归，慨念孝感如参骞。
- 零丁募以十万钱，里巷响应庆愈绵。
- 木工先为小台殿，居以古像□□旃。
- 后人事之加笃敬，日袅香篆长蜿蜒。
- 衰宗幸有此奇特，信知福利非唐捐。
- 安得东归奉香火，晏坐终老甘三椽。

## 拼音
- bi2 zu3 jia1 zhu4 jiang1 dong1 bian1 ， tui1 ze2 wei4 li4 xin1 jing4 yuan1 。
- zhao1 zhao1 qu1 yi4 guo4 pi3 shang4 ， shi2 jian4 an4 qi4 guang1 yu4 ran2 。
- ping2 shi2 feng4 fo2 xin1 zhi4 jin3 ， jian4 li4 ta3 miao4 chong2 zhu1 tian1 。
- shi4 ling4 bian4 jie4 shi2 suo3 zai4 ， tui4 gong1 shi3 de2 lai2 qi2 qian2 。
- hui1 chu2 qu4 sha1 ruo4 you3 wu4 ， wei1 jian4 tong2 xiang4 shang1 qi2 dian1 。
- xu1 yu2 zhong4 du3 quan2 ti3 jian4 ， duan1 yan2 xiang1 hao3 qiao3 qie3 jian1 。
- ying2 gui1 gong4 yang3 bei4 jing1 jie2 ， wo3 jia1 jiu4 wu4 you2 qing1 zhan1 。
- zhu1 yi1 piao1 yao2 ju4 fan4 xiang1 ， zhu1 ying1 chui2 niao3 chuan1 huai2 𧏖 。
- sui1 fei1 zhang4 liu4 huang2 jin1 shen1 ， ta1 chu4 xiang4 she4 wu2 neng2 xian1 。
- bu4 zhi1 he2 ren2 miao4 tao2 ye3 ， di3 yong4 wu3 se4 zeng1 hua2 yan2 。
- zi4 zi1 lei4 ye4 yong3 wei4 bao3 ， ru2 yi3 yi1 bo1 geng4 xiang1 chuan2 。
- shi4 shi2 cheng2 ping2 zui4 sheng4 ji4 ， zheng4 zai4 jing3 de2 xian2 ping2 jian1 。
- hua4 gong1 nan2 mao4 tian1 ren2 miao4 ， jie2 feng1 bu2 dong4 shen2 guang1 yuan2 。
- yi4 zhi1 fo2 jiao4 lai2 yi3 yuan3 ， bian4 man3 zhen4 dan4 zun1 jin1 xian1 。
- ci2 bei1 wu2 liang4 ying4 cheng2 dao3 ， ying3 xiang3 ruo4 yu3 ren2 zhou1 xuan2 。
- er3 ze2 wen2 yin1 mu4 ke3 guan1 ， ci3 you3 miao4 li3 shui2 neng2 quan2 。
- bao3 guang1 yan4 yan4 yong1 shen1 hou4 ， bei4 hua1 ye4 ye4 ju4 cheng2 quan2 。
- ding3 dai4 tian1 guan1 gong1 mo4 ji2 ， zhong1 you3 yi4 fo2 li4 bu4 pian1 。
- you3 sun1 shi4 wei4 xiang1 xian1 sheng1 ， jue2 ke1 yi1 guan1 sui4 chan2 lian2 。
- da4 fu4 chi2 sang4 jiu3 lu2 mu4 ， ceng2 yi3 ci3 shi4 xing2 bei1 juan1 。
- qi3 shen1 yue4 qing1 chu1 wei4 jun4 ， dian4 shang4 wu4 zhu3 yi3 yi4 yan2 。
- yi4 shou3 xiang1 bang1 fan2 wu3 nian2 ， chong3 guang1 he4 yi4 dang1 zheng4 xuan1 。
- yi2 zhi4 hu2 xin1 zhi2 bing1 hui3 ， jing1 lu2 hui1 mie4 yin1 wang2 yan1 。
- chu1 wen2 zhu1 fu4 hua4 yi2 ji4 ， xing1 tan4 yu4 jian4 wu2 yin1 yuan2 。
- yang2 zhou1 bo2 fu4 chu1 fu4 gui1 ， kai3 nian4 xiao4 gan3 ru2 can1 qian1 。
- ling2 ding1 mu4 yi3 shi2 wan4 qian2 ， li3 xiang4 xiang3 ying4 qing4 yu4 mian2 。
- mu4 gong1 xian1 wei4 xiao3 tai2 dian4 ， ju1 yi3 gu3 xiang4 □ □ zhan1 。
- hou4 ren2 shi4 zhi1 jia1 du3 jing4 ， ri4 niao3 xiang1 zhuan4 chang2 wan1 yan2 。
- shuai1 zong1 xing4 you3 ci3 qi2 te4 ， xin4 zhi1 fu2 li4 fei1 tang2 juan1 。
- an1 de2 dong1 gui1 feng4 xiang1 huo3 ， yan4 zuo4 zhong1 lao3 gan1 san1 chuan2 。

## 注释

## 译文

## 赏析
