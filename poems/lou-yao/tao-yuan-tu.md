---
id: lou-yao-tao-yuan-tu
title: 桃源图
titlePinyin: tao2 yuan2 tu2
titleSlug: tao-yuan-tu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃源初传武陵谿，靖节作记人不疑。
- 其先深避嬴政虐，嘉遯与世真相违。
- 尚不知汉况晋魏，子孙绵远无终期。
- 正如三韩有秦语，传为神僊愈难知。
- 桃林洞府渔人窥，别有天地均四时。
- 意必智者塞其蹊，不然将为世所羁。
- 后人想像作图画，但见耋稚咸嬉嬉。
- 人家随处成井市，畎亩颇亦分塍畦。
- 井鬼下照坤之维，方士异人多崛奇。
- 筠笼二版坚如铁，能刻景物穷纤微。
- 浄室给以酒盈斗，一昔图成了无亏。
- 同寮欲求第二本，版忽震裂人已非。
- 夷坚志怪言历历，何意今乃亲见之。
- 未知桃源有此否，此事茫昧不可稽。
- 初疑长房缩地脉，又似照影归摩尼。
- 巨丽写成阿房赋，牵连貌出连昌辞。
- 采女细数七十二，人言霓裳舞羽衣。
- 楼阁玲珑在缥缈，其间恐有太真妃。
- 刻画工巧世固鲜，磨以岁月或可为。
- 彩鸾唐韵已甚捷，未见神速能如斯。
- 尚有渔舟傍阶墀，咫尺安知前路迷。
- 天圣已逾三甲子，何人宝藏至今兹。
- 南丰丈人惠墨本，老眼增明失昏眵。
- 固知凡踪不可到，一梦游僊犹庶几。
- 秘之十袭何以报，赠子相好无衰时。

## 拼音
- tao2 yuan2 chu1 chuan2 wu3 ling2 xi1 ， jing4 jie2 zuo4 ji4 ren2 bu4 yi2 。
- qi2 xian1 shen1 bi4 ying2 zheng4 nüe4 ， jia1 dun4 yu3 shi4 zhen1 xiang4 wei2 。
- shang4 bu4 zhi1 han4 kuang4 jin4 wei4 ， zi3 sun1 mian2 yuan3 wu2 zhong1 qi1 。
- zheng4 ru2 san1 han2 you3 qin2 yu3 ， chuan2 wei4 shen2 xian1 yu4 nan2 zhi1 。
- tao2 lin2 dong4 fu3 yu2 ren2 kui1 ， bie2 you3 tian1 di4 jun1 si4 shi2 。
- yi4 bi4 zhi4 zhe3 sai1 qi2 qi1 ， bu4 ran2 jiang1 wei4 shi4 suo3 ji1 。
- hou4 ren2 xiang3 xiang4 zuo4 tu2 hua4 ， dan4 jian4 die2 zhi4 xian2 xi1 xi1 。
- ren2 jia1 sui2 chu4 cheng2 jing3 shi4 ， quan3 mu3 po1 yi4 fen1 cheng2 qi2 。
- jing3 gui3 xia4 zhao4 kun1 zhi1 wei2 ， fang1 shi4 yi4 ren2 duo1 jue2 qi2 。
- yun2 long2 er4 ban3 jian1 ru2 tie3 ， neng2 ke4 jing3 wu4 qiong2 xian1 wei1 。
- jing4 shi4 gei3 yi3 jiu3 ying2 dou4 ， yi4 xi1 tu2 cheng2 le0 wu2 kui1 。
- tong2 liao2 yu4 qiu2 di4 er4 ben3 ， ban3 hu1 zhen4 lie4 ren2 yi3 fei1 。
- yi2 jian1 zhi4 guai4 yan2 li4 li4 ， he2 yi4 jin1 nai3 qin1 jian4 zhi1 。
- wei4 zhi1 tao2 yuan2 you3 ci3 fou3 ， ci3 shi4 mang2 mei4 bu4 ke3 ji1 。
- chu1 yi2 chang2 fang2 suo1 di4 mai4 ， you4 si4 zhao4 ying3 gui1 mo2 ni2 。
- ju4 li4 xie3 cheng2 a1 fang2 fu4 ， qian1 lian2 mao4 chu1 lian2 chang1 ci2 。
- cai3 nü3 xi4 shu4 qi1 shi2 er4 ， ren2 yan2 ni2 chang2 wu3 yu3 yi1 。
- lou2 ge2 ling2 long2 zai4 piao1 miao3 ， qi2 jian1 kong3 you3 tai4 zhen1 fei1 。
- ke4 hua4 gong1 qiao3 shi4 gu4 xian1 ， mo2 yi3 sui4 yue4 huo4 ke3 wei4 。
- cai3 luan2 tang2 yun4 yi3 shen4 jie2 ， wei4 jian4 shen2 su4 neng2 ru2 si1 。
- shang4 you3 yu2 zhou1 bang4 jie1 chi2 ， zhi3 chi3 an1 zhi1 qian2 lu4 mi2 。
- tian1 sheng4 yi3 yu2 san1 jia3 zi3 ， he2 ren2 bao3 zang4 zhi4 jin1 zi1 。
- nan2 feng1 zhang4 ren2 hui4 mo4 ben3 ， lao3 yan3 zeng1 ming2 shi1 hun1 chi1 。
- gu4 zhi1 fan2 zong1 bu4 ke3 dao4 ， yi2 meng4 you2 xian1 you2 shu4 ji1 。
- mi4 zhi1 shi2 xi2 he2 yi3 bao4 ， zeng4 zi3 xiang1 hao3 wu2 shuai1 shi2 。

## 注释

## 译文

## 赏析
