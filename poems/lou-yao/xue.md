---
id: lou-yao-xue
title: 雪
titlePinyin: xue3
titleSlug: xue
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丙午九月才入冬，晦日忽惊雪堕空。
- 传闻都城更复早，万官入贺明光宫。
- 自从开霁更不雨，和气直似青春浓。
- 斗柄插子日丁卯，夜煽裂缺鞭雷公。
- 从以震霆至三四，惊破蛰户纷昆虫。
- 宁知玄冥全未究，翻手作云千里同。
- 暗窗初听洒珠雹，巽二滕六方施工。
- 一日喜见瓦沟积，忍寒待伴炯不融。
- 二日三日遂盈尺，膏润四海恩无穷。
- 古来诗人咏不尽，巧思横出昌黎翁。
- 少时奋笔不肯已，老矣袖手便疎慵。
- 儿曹作戏记昨梦，舞狻狞踞金双瞳。
- 谁人苦欲撩诗思，更作玉山高数峰。
- 移将刘叉两冰柱，辉映愈觉清心胸。
- 见之跃跃忽技痒，起呵冻笔寻诗筒。
- 开门一看天宇阔，素蜺百万翻长风。
- 琼楼玉宇满妙界，千林宝树春玲珑。
- 恨无高台三百尺，纵观万象凌空蒙。
- 固知幻景有变灭，一时如入昆阆中。
- 僊家俄顷阅尘劫，安知此际非神功。
- 賸喜年来米价贱，便欲扶犂随老农。
- 墙头浊醪走来过，相与痛饮歌年丰。

## 拼音
- bing3 wu3 jiu3 yue4 cai2 ru4 dong1 ， hui4 ri4 hu1 jing1 xue3 duo4 kong1 。
- chuan2 wen2 du1 cheng2 geng4 fu4 zao3 ， wan4 guan1 ru4 he4 ming2 guang1 gong1 。
- zi4 cong2 kai1 ji4 geng4 bu4 yu3 ， he2 qi4 zhi2 si4 qing1 chun1 nong2 。
- dou4 bing3 cha1 zi3 ri4 ding1 mao3 ， ye4 shan1 lie4 que1 bian1 lei2 gong1 。
- cong2 yi3 zhen4 ting2 zhi4 san1 si4 ， jing1 po4 zhe2 hu4 fen1 kun1 chong2 。
- ning2 zhi1 xuan2 ming2 quan2 wei4 jiu1 ， fan1 shou3 zuo4 yun2 qian1 li3 tong2 。
- an4 chuang1 chu1 ting1 sa3 zhu1 bao2 ， xun4 er4 teng2 liu4 fang1 shi1 gong1 。
- yi2 ri4 xi3 jian4 wa3 gou1 ji1 ， ren3 han2 dai4 ban4 jiong3 bu4 rong2 。
- er4 ri4 san1 ri4 sui4 ying2 chi3 ， gao1 run4 si4 hai3 en1 wu2 qiong2 。
- gu3 lai2 shi1 ren2 yong3 bu2 jin4 ， qiao3 si1 heng2 chu1 chang1 li2 weng1 。
- shao3 shi2 fen4 bi3 bu4 ken3 yi3 ， lao3 yi3 xiu4 shou3 bian4 shu1 yong1 。
- er2 cao2 zuo4 xi4 ji4 zuo2 meng4 ， wu3 suan1 ning2 ju4 jin1 shuang1 tong2 。
- shui2 ren2 ku3 yu4 liao2 shi1 si1 ， geng4 zuo4 yu4 shan1 gao1 shu4 feng1 。
- yi2 jiang1 liu2 cha1 liang3 bing1 zhu4 ， hui1 ying4 yu4 jue2 qing1 xin1 xiong1 。
- jian4 zhi1 yue4 yue4 hu1 ji4 yang3 ， qi3 he1 dong4 bi3 xun2 shi1 tong3 。
- kai1 men2 yi2 kan4 tian1 yu3 kuo4 ， su4 ni2 bai3 wan4 fan1 chang2 feng1 。
- qiong2 lou2 yu4 yu3 man3 miao4 jie4 ， qian1 lin2 bao3 shu4 chun1 ling2 long2 。
- hen4 wu2 gao1 tai2 san1 bai3 chi3 ， zong4 guan1 wan4 xiang4 ling2 kong1 meng2 。
- gu4 zhi1 huan4 jing3 you3 bian4 mie4 ， yi4 shi2 ru2 ru4 kun1 lang2 zhong1 。
- xian1 jia1 e2 qing3 yue4 chen2 jie2 ， an1 zhi1 ci3 ji4 fei1 shen2 gong1 。
- sheng4 xi3 nian2 lai2 mi3 jia4 jian4 ， bian4 yu4 fu2 li2 sui2 lao3 nong2 。
- qiang2 tou2 zhuo2 lao2 zou3 lai2 guo4 ， xiang1 yu3 tong4 yin3 ge1 nian2 feng1 。

## 注释

## 译文

## 赏析
