---
id: lou-yao-you-chu-yang-gu-ji-bai-yan
title: 游初旸谷及白岩
titlePinyin: you2 chu1 yang2 gu3 ji2 bai2 yan2
titleSlug: you-chu-yang-gu-ji-bai-yan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重来游仙都，止欲访独峰。
- 宁知一峰外，佳境无终穷。
- 何处颍川子，镜岩便相逢。
- 约我游白岩，轻舟借溪翁。
- 斋余寻宿诺，秋霁波溶溶。
- 清澈见石底，镵刻惊神工。
- 昨登初旸谷，但见石嵌空。
- 兹浮悬崖下，万石森巃嵸。
- 上有胜绝地，古语留郭公。
- 鬼神谨呵护，雷霆扫尘踪。
- 换船到白岩，修篁摇清风。
- 萦回进石屋，孤竹攒沙蜂。
- 洞府僊所閟，无由辨西东。
- 扣舷过岩下，数仞如崇墉。
- 石趾平如甃，奇怪遮苍穹。
- 更寻小蓬莱，俯瞰冯夷宫。
- 篙师进深窈，扪萝舍枯筇。
- 游子非不多，无人解从容。
- 我因一日留，幽寻极山中。
- 秋旻快排荡，日暖如春融。
- 归坐独峰下，石影横空蒙。
- 急呼醽醁清，浇此磊磈胸。
- 幸有济胜具，未能上金龙。
- 为君挥五弦，决眦送飞鸿。

## 拼音
- chong2 lai2 you2 xian1 dou1 ， zhi3 yu4 fang3 du2 feng1 。
- ning2 zhi1 yi4 feng1 wai4 ， jia1 jing4 wu2 zhong1 qiong2 。
- he2 chu4 ying3 chuan1 zi3 ， jing4 yan2 bian4 xiang1 feng2 。
- yue1 wo3 you2 bai2 yan2 ， qing1 zhou1 jie4 xi1 weng1 。
- zhai1 yu2 xun2 su4 nuo4 ， qiu1 ji4 bo1 rong2 rong2 。
- qing1 che4 jian4 shi2 di3 ， chan2 ke4 jing1 shen2 gong1 。
- zuo2 deng1 chu1 yang2 gu3 ， dan4 jian4 shi2 qian4 kong1 。
- zi1 fu2 xuan2 ya2 xia4 ， wan4 shi2 sen1 long2 zong3 。
- shang4 you3 sheng4 jue2 di4 ， gu3 yu3 liu2 guo1 gong1 。
- gui3 shen2 jin3 he1 hu4 ， lei2 ting2 sao3 chen2 zong1 。
- huan4 chuan2 dao4 bai2 yan2 ， xiu1 huang2 yao2 qing1 feng1 。
- ying2 hui2 jin4 shi2 wu1 ， gu1 zhu2 zan3 sha1 feng1 。
- dong4 fu3 xian1 suo3 bi4 ， wu2 you2 bian4 xi1 dong1 。
- kou4 xian2 guo4 yan2 xia4 ， shu4 ren4 ru2 chong2 yong1 。
- shi2 zhi3 ping2 ru2 zhou4 ， qi2 guai4 zhe1 cang1 qiong2 。
- geng4 xun2 xiao3 peng2 lai2 ， fu3 kan4 feng2 yi2 gong1 。
- gao1 shi1 jin4 shen1 yao3 ， men2 luo2 she4 ku1 qiong2 。
- you2 zi3 fei1 bu4 duo1 ， wu2 ren2 jie3 cong2 rong2 。
- wo3 yin1 yi2 ri4 liu2 ， you1 xun2 ji2 shan1 zhong1 。
- qiu1 min2 kuai4 pai2 dang4 ， ri4 nuan3 ru2 chun1 rong2 。
- gui1 zuo4 du2 feng1 xia4 ， shi2 ying3 heng2 kong1 meng2 。
- ji2 hu1 ling2 lu4 qing1 ， jiao1 ci3 lei3 wei3 xiong1 。
- xing4 you3 ji4 sheng4 ju4 ， wei4 neng2 shang4 jin1 long2 。
- wei4 jun1 hui1 wu3 xian2 ， jue2 zi4 song4 fei1 hong2 。

## 注释

## 译文

## 赏析
