---
id: lou-yao-song-zheng-hui-shu-shang-shu-shou-jian-ning
title: 送郑惠叔尚书守建宁
titlePinyin: song4 zheng4 hui4 shu1 shang4 shu1 shou3 jian4 ning2
titleSlug: song-zheng-hui-shu-shang-shu-shou-jian-ning
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十五年前送别诗，道山持节向江西。
- 今年又见送公别，大天拥麾镇闽越。
- 向来惜别固已深，今日掺袪尤动心。
- 尚书自是第一人，气义相许披胸襟。
- 南宫五表平明入，列辟传闻俱耸立。
- 寿皇圣孝冠百王，三复高文天为泣。
- 擢处螭坳宠数新，果然百日掌丝纶。
- 拭圭修聘称应变，握节不挠威殊邻。
- 直上银台尤振职，李藩气槩时批敕。
- 嗣皇锐意新百度，笔端真有回天力。
- 星辰听履冠文昌，急流勇退惊朝行。
- 望之正欲试冯翊，长孺宁肯薄淮阳。
- 孤拙自怜销壮志，三入修门空负媿。
- 荐人不进终不已，独頼当时言有味。
- 公在犹叹一居州，公去无人为王留。
- 公乎行归佐天子，肯作管晏卑微休。

## 拼音
- shi2 wu3 nian2 qian2 song4 bie2 shi1 ， dao4 shan1 chi2 jie2 xiang4 jiang1 xi1 。
- jin1 nian2 you4 jian4 song4 gong1 bie2 ， da4 tian1 yong1 hui1 zhen4 min3 yue4 。
- xiang4 lai2 xi1 bie2 gu4 yi3 shen1 ， jin1 ri4 chan1 qu1 you2 dong4 xin1 。
- shang4 shu1 zi4 shi4 di4 yi1 ren2 ， qi4 yi4 xiang1 xu3 pi1 xiong1 jin1 。
- nan2 gong1 wu3 biao3 ping2 ming2 ru4 ， lie4 pi4 chuan2 wen2 ju4 song3 li4 。
- shou4 huang2 sheng4 xiao4 guan1 bai3 wang2 ， san1 fu4 gao1 wen2 tian1 wei4 qi4 。
- zhuo2 chu4 chi1 ao4 chong3 shu4 xin1 ， guo3 ran2 bai3 ri4 zhang3 si1 lun2 。
- shi4 gui1 xiu1 pin4 cheng1 ying4 bian4 ， wo4 jie2 bu4 nao2 wei1 shu1 lin2 。
- zhi2 shang4 yin2 tai2 you2 zhen4 zhi2 ， li3 fan1 qi4 gai4 shi2 pi1 chi4 。
- si4 huang2 rui4 yi4 xin1 bai3 du4 ， bi3 duan1 zhen1 you3 hui2 tian1 li4 。
- xing1 chen2 ting1 lü3 guan1 wen2 chang1 ， ji2 liu2 yong3 tui4 jing1 chao2 xing2 。
- wang4 zhi1 zheng4 yu4 shi4 feng2 yi4 ， chang2 ru2 ning4 ken3 bao2 huai2 yang2 。
- gu1 zhuo1 zi4 lian2 xiao1 zhuang4 zhi4 ， san1 ru4 xiu1 men2 kong1 fu4 kui4 。
- jian4 ren2 bu2 jin4 zhong1 bu4 yi3 ， du2 lai4 dang1 shi2 yan2 you3 wei4 。
- gong1 zai4 you2 tan4 yi4 ju1 zhou1 ， gong1 qu4 wu2 ren2 wei2 wang2 liu2 。
- gong1 hu1 xing2 gui1 zuo3 tian1 zi3 ， ken3 zuo4 guan3 yan4 bei1 wei1 xiu1 。

## 注释

## 译文

## 赏析
