---
id: lou-yao-jian-li-jun-liang-zhu-zuo-shou-mei-shan-fen-yun-de-cui-zi
title: 饯李君亮著作守眉山分韵得翠字
titlePinyin: jian4 li3 jun1 liang4 zhu4 zuo4 shou3 mei2 shan1 fen1 yun4 de2 cui4 zi4
titleSlug: jian-li-jun-liang-zhu-zuo-shou-mei-shan-fen-yun-de-cui-zi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下大峨山，雄秀盘厚地。
- 山虽不在眉，所在拥空翠。
- 矫矫三苏公，挹此淑灵气。
- 文章垂日星，照映盖一世。
- 李侯起广汉，射策叩丹陛。
- 褎然出群英，东南蔼名字。
- 来上著作庭，行入甘泉侍。
- 胡为把一麾，西归寻药市。
- 吾闻此州俗，秉法更陈义。
- 厚德坐镇之，近古翻易治。
- 君家义槩堂，活人百万计。
- 老亲怀故山，色养谨承志。
- 还家万里余，赴镇夕可至。
- 不作题柱骄，岂有昼绣意。
- 班班老莱衣，人间真乐事。
- 忠孝无两心，出处固一致。
- 他日上思君，命驾当不俟。
- 此别谅非久，毋庸掺征袂。

## 拼音
- tian1 xia4 da4 e2 shan1 ， xiong2 xiu4 pan2 hou4 di4 。
- shan1 sui1 bu2 zai4 mei2 ， suo3 zai4 yong1 kong1 cui4 。
- jiao3 jiao3 san1 su1 gong1 ， yi4 ci3 shu1 ling2 qi4 。
- wen2 zhang1 chui2 ri4 xing1 ， zhao4 ying4 gai4 yi2 shi4 。
- li3 hou2 qi3 guang3 han4 ， she4 ce4 kou4 dan1 bi4 。
- xiu4 ran2 chu1 qun2 ying1 ， dong1 nan2 ai3 ming2 zi4 。
- lai2 shang4 zhu4 zuo4 ting2 ， xing2 ru4 gan1 quan2 shi4 。
- hu2 wei4 ba3 yi4 hui1 ， xi1 gui1 xun2 yao4 shi4 。
- wu2 wen2 ci3 zhou1 su2 ， bing3 fa3 geng4 chen2 yi4 。
- hou4 de2 zuo4 zhen4 zhi1 ， jin4 gu3 fan1 yi4 zhi4 。
- jun1 jia1 yi4 gai4 tang2 ， huo2 ren2 bai3 wan4 ji4 。
- lao3 qin1 huai2 gu4 shan1 ， se4 yang3 jin3 cheng2 zhi4 。
- hai2 jia1 wan4 li3 yu2 ， fu4 zhen4 xi1 ke3 zhi4 。
- bu2 zuo4 ti2 zhu4 jiao1 ， qi3 you3 zhou4 xiu4 yi4 。
- ban1 ban1 lao3 lai2 yi1 ， ren2 jian1 zhen1 le4 shi4 。
- zhong1 xiao4 wu2 liang3 xin1 ， chu1 chu4 gu4 yi2 zhi4 。
- ta1 ri4 shang4 si1 jun1 ， ming4 jia4 dang1 bu2 si4 。
- ci3 bie2 liang4 fei1 jiu3 ， wu2 yong1 chan1 zheng1 mei4 。

## 注释

## 译文

## 赏析
