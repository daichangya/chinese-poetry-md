---
id: lou-yao-ci-yun-dong-po-wu-chang-xi-shan-shi
title: 次韵东坡武昌西山诗
titlePinyin: ci4 yun4 dong1 po1 wu3 chang1 xi1 shan1 shi1
titleSlug: ci-yun-dong-po-wu-chang-xi-shan-shi
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 党论一兴谁可回，贤路荆棘争先栽。
- 窜流多能擅笔墨，囚拘或可为盐梅。
- 雪堂先生万人敌，议论磊落心崔嵬。
- 向来罗织脱一死，至今诗话存乌台。
- 凭高望远想宏放，眼界四海空无埃。
- 黄冈踏遍兴未尽，绝江浪破琉璃堆。
- 漫郎神交信如在，石为窊樽胜金罍。
- 邓侯先曾访遗迹，铭文深刻山之隈。
- 山荒地僻分埋没，二公前后搜莓苔。
- 元祐一洗人间怨，天地清宁公道开。
- 玉堂同念旧游胜，笔端万物挫欲摧。
- 时哉难得复易失，弟兄远过崖与雷。
- 北归天涯望阳羡，买田不及归去来。
- 我为长歌吊此老，恸哭未抵长歌哀。

## 拼音
- dang3 lun4 yi4 xing1 shui2 ke3 hui2 ， xian2 lu4 jing1 ji2 zheng1 xian1 zai1 。
- cuan4 liu2 duo1 neng2 shan4 bi3 mo4 ， qiu2 ju1 huo4 ke3 wei4 yan2 mei2 。
- xue3 tang2 xian1 sheng1 wan4 ren2 di2 ， yi4 lun4 lei3 luo4 xin1 cui1 wei2 。
- xiang4 lai2 luo2 zhi1 tuo1 yi4 si3 ， zhi4 jin1 shi1 hua4 cun2 wu1 tai2 。
- ping2 gao1 wang4 yuan3 xiang3 hong2 fang4 ， yan3 jie4 si4 hai3 kong1 wu2 ai1 。
- huang2 gang1 ta4 bian4 xing1 wei4 jin4 ， jue2 jiang1 lang4 po4 liu2 li2 dui1 。
- man4 lang2 shen2 jiao1 xin4 ru2 zai4 ， shi2 wei4 wa1 zun1 sheng4 jin1 lei2 。
- deng4 hou2 xian1 ceng2 fang3 yi2 ji4 ， ming2 wen2 shen1 ke4 shan1 zhi1 wei1 。
- shan1 huang1 di4 pi4 fen1 mai2 mo4 ， er4 gong1 qian2 hou4 sou1 mei2 tai2 。
- yuan2 you4 yi4 xi3 ren2 jian1 yuan4 ， tian1 di4 qing1 ning2 gong1 dao4 kai1 。
- yu4 tang2 tong2 nian4 jiu4 you2 sheng4 ， bi3 duan1 wan4 wu4 cuo4 yu4 cui1 。
- shi2 zai1 nan2 de2 fu4 yi4 shi1 ， di4 xiong0 yuan3 guo4 ya2 yu3 lei2 。
- bei3 gui1 tian1 ya2 wang4 yang2 xian4 ， mai3 tian2 bu4 ji2 gui1 qu4 lai2 。
- wo3 wei4 chang2 ge1 diao4 ci3 lao3 ， tong4 ku1 wei4 di3 chang2 ge1 ai1 。

## 注释

## 译文

## 赏析
