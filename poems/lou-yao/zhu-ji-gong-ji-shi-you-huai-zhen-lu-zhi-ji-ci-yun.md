---
id: lou-yao-zhu-ji-gong-ji-shi-you-huai-zhen-lu-zhi-ji-ci-yun
title: 朱季公寄诗有怀真率之集次韵
titlePinyin: zhu1 ji4 gong1 ji4 shi1 you3 huai2 zhen1 lü4 zhi1 ji2 ci4 yun4
titleSlug: zhu-ji-gong-ji-shi-you-huai-zhen-lu-zhi-ji-ci-yun
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊昔羊尹临丹阳，真率之名初滥觞。
- 香山尚齿当会昌，卧云不羡坐岩廊。
- 七人各列官与乡，年德俱高世所臧。
- 丙午同甲遥相望，清谈生风想琅琅。
- 耆英人物尤轩昂，赋诗远追白侍郎。
- 文富归休寿而康，衣冠十二何锵锵。
- 吾乡五老如鴈行，至今月评尚推扬。
- 家舅仕宦接王杨，眉寿遂及渭水姜。
- 我如伤禽趁鸾凰，忽惊骑箕归银潢。
- 向来雅约犹宝藏，菜羹草具烹彘肪。
- 四皓中间有夏黄，蔼蔼义风夸句章。
- 年来抱疴久在床，同社阔别如河梁。
- 君尝远宦逾沅湘，又向封川憇甘棠。
- 瘴雨蛮烟暗桄榔，何时归安朝士坊。
- 忽传新诗几生光，歛衽正色而寒芒。
- 诗境几成破天荒，徐为续貂未须忙。
- 静揣归期应未央，归纵未衰亦老苍。
- 莫年甘与子同裳，何事相望天一方。

## 拼音
- yi1 xi1 yang2 yin3 lin2 dan1 yang2 ， zhen1 lü4 zhi1 ming2 chu1 lan4 shang1 。
- xiang1 shan1 shang4 chi3 dang1 hui4 chang1 ， wo4 yun2 bu2 xian4 zuo4 yan2 lang2 。
- qi1 ren2 ge4 lie4 guan1 yu3 xiang1 ， nian2 de2 ju4 gao1 shi4 suo3 zang1 。
- bing3 wu3 tong2 jia3 yao2 xiang1 wang4 ， qing1 tan2 sheng1 feng1 xiang3 lang2 lang2 。
- qi2 ying1 ren2 wu4 you2 xuan1 ang2 ， fu4 shi1 yuan3 zhui1 bai2 shi4 lang2 。
- wen2 fu4 gui1 xiu1 shou4 er2 kang1 ， yi1 guan1 shi2 er4 he2 qiang1 qiang1 。
- wu2 xiang1 wu3 lao3 ru2 yan4 xing2 ， zhi4 jin1 yue4 ping2 shang4 tui1 yang2 。
- jia1 jiu4 shi4 huan4 jie1 wang2 yang2 ， mei2 shou4 sui4 ji2 wei4 shui3 jiang1 。
- wo3 ru2 shang1 qin2 chen4 luan2 huang2 ， hu1 jing1 qi2 ji1 gui1 yin2 huang2 。
- xiang4 lai2 ya3 yue1 you2 bao3 zang4 ， cai4 geng1 cao3 ju4 peng1 zhi4 fang2 。
- si4 hao4 zhong1 jian1 you3 xia4 huang2 ， ai3 ai3 yi4 feng1 kua1 ju4 zhang1 。
- nian2 lai2 bao4 ke1 jiu3 zai4 chuang2 ， tong2 she4 kuo4 bie2 ru2 he2 liang2 。
- jun1 chang2 yuan3 huan4 yu2 yuan2 xiang1 ， you4 xiang4 feng1 chuan1 qi4 gan1 tang2 。
- zhang4 yu3 man2 yan1 an4 guang4 lang2 ， he2 shi2 gui1 an1 chao2 shi4 fang1 。
- hu1 chuan2 xin1 shi1 ji3 sheng1 guang1 ， lian3 ren4 zheng4 se4 er2 han2 mang2 。
- shi1 jing4 ji3 cheng2 po4 tian1 huang1 ， xu2 wei4 xu4 diao1 wei4 xu1 mang2 。
- jing4 chuai1 gui1 qi1 ying4 wei4 yang1 ， gui1 zong4 wei4 shuai1 yi4 lao3 cang1 。
- mo4 nian2 gan1 yu3 zi3 tong2 shang0 ， he2 shi4 xiang1 wang4 tian1 yi4 fang1 。

## 注释

## 译文

## 赏析
