---
id: lou-yao-you-bai-shi-yan
title: 游白石岩
titlePinyin: you2 bai2 shi2 yan2
titleSlug: you-bai-shi-yan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我游僊都观独峰，辙迹虽在车不通。
- 鼎湖望极几怊怅，怅无羽翮凌天风。
- 兹来乐成望白石，玉甑突兀摩苍穹。
- 人言真人老聃裔，凿开洞府遗僊踪。
- 无人共登青云梯，跻攀伴我惟枯筇。
- 萦回约略三十里，踏遍万叠高巃嵸。
- 断崖泠泠落残雨，双石凛凛亭孤松。
- 却从山椒下谷口，石栏屈曲遮碧椶。
- 颇疑山高气凝凛，古来积雪今未融。
- 是谁玉斧妙𫔔斲，僊洞双辟惊神工。
- 岩深白日尚幽閟，别有石窍开天聪。
- 传闻峰头贮清泚，苔罅涓滴声冬珑。
- 奋身更与上虚阁，海山错立烟蒙蒙。
- 脚底千山行伏龙，手挥五弦俯冥鸿。
- 霜林摇落当玄冬，长啸一览万象空。
- 解衣寄宿旦过寮，魂梦亦堕冰壶中。
- 晓看日出沧海东，蜡炬百万烧天红。
- 眼高不数鴈荡雄，行田下笑康乐公。
- 未能辟谷追僊翁，颇亦有意栖琳宫。
- 三山不觉去人远，安期羡门宜相从。
- 骖鸾驾鹤太多事，但欲御气游无穷。

## 拼音
- wo3 you2 xian1 dou1 guan1 du2 feng1 ， zhe2 ji4 sui1 zai4 che1 bu4 tong1 。
- ding3 hu2 wang4 ji2 ji3 chao1 chang4 ， chang4 wu2 yu3 he2 ling2 tian1 feng1 。
- zi1 lai2 le4 cheng2 wang4 bai2 shi2 ， yu4 zeng4 tu1 wu4 mo2 cang1 qiong2 。
- ren2 yan2 zhen1 ren2 lao3 dan1 yi4 ， zao2 kai1 dong4 fu3 yi2 xian1 zong1 。
- wu2 ren2 gong4 deng1 qing1 yun2 ti1 ， ji1 pan1 ban4 wo3 wei2 ku1 qiong2 。
- ying2 hui2 yue1 lüe4 san1 shi2 li3 ， ta4 bian4 wan4 die2 gao1 long2 zong3 。
- duan4 ya2 ling2 ling2 luo4 can2 yu3 ， shuang1 shi2 lin3 lin3 ting2 gu1 song1 。
- que4 cong2 shan1 jiao1 xia4 gu3 kou3 ， shi2 lan2 qu1 qu3 zhe1 bi4 zong1 。
- po1 yi2 shan1 gao1 qi4 ning2 lin3 ， gu3 lai2 ji1 xue3 jin1 wei4 rong2 。
- shi4 shui2 yu4 fu3 miao4 𫔔 zhuo2 ， xian1 dong4 shuang1 pi4 jing1 shen2 gong1 。
- yan2 shen1 bai2 ri4 shang4 you1 bi4 ， bie2 you3 shi2 qiao4 kai1 tian1 cong1 。
- chuan2 wen2 feng1 tou2 zhu4 qing1 ci3 ， tai2 xia4 juan1 di1 sheng1 dong1 long2 。
- fen4 shen1 geng4 yu3 shang4 xu1 ge2 ， hai3 shan1 cuo4 li4 yan1 meng2 meng2 。
- jiao3 di3 qian1 shan1 xing2 fu2 long2 ， shou3 hui1 wu3 xian2 fu3 ming2 hong2 。
- shuang1 lin2 yao2 luo4 dang1 xuan2 dong1 ， chang2 xiao4 yi4 lan3 wan4 xiang4 kong1 。
- jie3 yi1 ji4 su4 dan4 guo4 liao2 ， hun2 meng4 yi4 duo4 bing1 hu2 zhong1 。
- xiao3 kan4 ri4 chu1 cang1 hai3 dong1 ， la4 ju4 bai3 wan4 shao1 tian1 hong2 。
- yan3 gao1 bu2 shu4 yan4 dang4 xiong2 ， xing2 tian2 xia4 xiao4 kang1 le4 gong1 。
- wei4 neng2 bi4 gu3 zhui1 xian1 weng1 ， po1 yi4 you3 yi4 qi1 lin2 gong1 。
- san1 shan1 bu4 jue2 qu4 ren2 yuan3 ， an1 qi1 xian4 men2 yi2 xiang1 cong2 。
- can1 luan2 jia4 he4 tai4 duo1 shi4 ， dan4 yu4 yu4 qi4 you2 wu2 qiong2 。

## 注释

## 译文

## 赏析
