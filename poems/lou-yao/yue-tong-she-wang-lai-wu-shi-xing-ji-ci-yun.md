---
id: lou-yao-yue-tong-she-wang-lai-wu-shi-xing-ji-ci-yun
title: 约同社往来无事形迹次韵
titlePinyin: yue1 tong2 she4 wang3 lai2 wu2 shi4 xing2 ji4 ci4 yun4
titleSlug: yue-tong-she-wang-lai-wu-shi-xing-ji-ci-yun
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家舅年益高，何止七十稀。
- 神明曾未衰，发黄齿如儿。
- 义槩同古人，闾里咸归依。
- 度量海深阔，仁爱佛慈悲。
- 居然三达尊，后生愿影随。
- 为作真率集，率以月为期。
- 平生持谦柄，自牧何太卑。
- 善学柳下惠，不欲慕伯夷。
- 一乡有善士，收拾略不遗。
- 以此娱我老，今是胜昨非。
- 何必汗漫游，据龟食蛤蜊。
- 但欲客长满，痛饮真吾师。
- 乡党既恂恂，朋友亦偲偲。
- 凡我同盟人，共当惜此时。
- 间或造竹所，宁容掩朱扉。
- 耆英古有约，不劝亦不辞。
- 此意岂不美，谨当守萧规。
- 达哉杜陵客，从它人见嗤。

## 拼音
- jia1 jiu4 nian2 yi4 gao1 ， he2 zhi3 qi1 shi2 xi1 。
- shen2 ming2 ceng2 wei4 shuai1 ， fa1 huang2 chi3 ru2 er2 。
- yi4 gai4 tong2 gu3 ren2 ， lü2 li3 xian2 gui1 yi1 。
- du4 liang4 hai3 shen1 kuo4 ， ren2 ai4 fo2 ci2 bei1 。
- ju1 ran2 san1 da2 zun1 ， hou4 sheng1 yuan4 ying3 sui2 。
- wei4 zuo4 zhen1 lü4 ji2 ， lü4 yi3 yue4 wei2 qi1 。
- ping2 sheng1 chi2 qian1 bing3 ， zi4 mu4 he2 tai4 bei1 。
- shan4 xue2 liu3 xia4 hui4 ， bu2 yu4 mu4 bo2 yi2 。
- yi4 xiang1 you3 shan4 shi4 ， shou1 shi2 lüe4 bu4 yi2 。
- yi3 ci3 yu2 wo3 lao3 ， jin1 shi4 sheng4 zuo2 fei1 。
- he2 bi4 han4 man4 you2 ， ju4 gui1 shi2 ge2 li2 。
- dan4 yu4 ke4 chang2 man3 ， tong4 yin3 zhen1 wu2 shi1 。
- xiang1 dang3 ji4 xun2 xun2 ， peng2 you3 yi4 cai1 cai1 。
- fan2 wo3 tong2 meng2 ren2 ， gong4 dang1 xi1 ci3 shi2 。
- jian4 huo4 zao4 zhu2 suo3 ， ning2 rong2 yan3 zhu1 fei1 。
- qi2 ying1 gu3 you3 yue1 ， bu2 quan4 yi4 bu4 ci2 。
- ci3 yi4 qi3 bu4 mei3 ， jin3 dang1 shou3 xiao1 gui1 。
- da2 zai1 du4 ling2 ke4 ， cong2 ta1 ren2 jian4 chi1 。

## 注释

## 译文

## 赏析
