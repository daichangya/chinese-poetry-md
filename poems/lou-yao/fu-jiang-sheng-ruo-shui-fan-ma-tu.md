---
id: lou-yao-fu-jiang-sheng-ruo-shui-fan-ma-tu
title: 赋蒋甥若水番马图
titlePinyin: fu4 jiang3 sheng1 ruo4 shui3 fan1 ma3 tu2
titleSlug: fu-jiang-sheng-ruo-shui-fan-ma-tu
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何处驱来良马六，骝黄参错如花簇。
- 胡为不作腾骧去，各有游缰絷前足。
- 胡人下马俱少休，背倚毡裘眠正熟。
- 酋豪拣箭奚奴撚，意欲射麞不遗镞。
- 琵琶横倚续续弹，一夫坐听胡中曲。
- 卧拥提壶将引饮，英气虬须皆贵族。
- 沙碛坡陀高复低，天寒不见寸草绿。
- 我行燕蓟颇见之，狼帽乌靴乃其俗。
- 勿云恃勇不知义，要以赤心置其腹。
- 呜呼安得壮士健马咸作使，坐令戎虏为臣仆。

## 拼音
- he2 chu4 qu1 lai2 liang2 ma3 liu4 ， liu2 huang2 can1 cuo4 ru2 hua1 cu4 。
- hu2 wei4 bu2 zuo4 teng2 xiang1 qu4 ， ge4 you3 you2 jiang1 zhi2 qian2 zu2 。
- hu2 ren2 xia4 ma3 ju4 shao3 xiu1 ， bei4 yi3 zhan1 qiu2 mian2 zheng4 shu2 。
- qiu2 hao2 jian3 jian4 xi1 nu2 nian3 ， yi4 yu4 she4 zhang1 bu4 yi2 zu2 。
- pi2 pa0 heng2 yi3 xu4 xu4 tan2 ， yi4 fu1 zuo4 ting1 hu2 zhong1 qu3 。
- wo4 yong1 ti2 hu2 jiang1 yin3 yin3 ， ying1 qi4 qiu2 xu1 jie1 gui4 zu2 。
- sha1 qi4 po1 tuo2 gao1 fu4 di1 ， tian1 han2 bu2 jian4 cun4 cao3 lü4 。
- wo3 xing2 yan4 ji4 po1 jian4 zhi1 ， lang2 mao4 wu1 xue1 nai3 qi2 su2 。
- wu4 yun2 shi4 yong3 bu4 zhi1 yi4 ， yao4 yi3 chi4 xin1 zhi4 qi2 fu4 。
- wu1 hu1 an1 de2 zhuang4 shi4 jian4 ma3 xian2 zuo4 shi3 ， zuo4 ling4 rong2 lu3 wei4 chen2 pu2 。

## 注释

## 译文

## 赏析
