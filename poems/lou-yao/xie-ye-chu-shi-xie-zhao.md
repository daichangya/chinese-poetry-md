---
id: lou-yao-xie-ye-chu-shi-xie-zhao
title: 谢叶处士写照
titlePinyin: xie4 ye4 chu3 shi4 xie3 zhao4
titleSlug: xie-ye-chu-shi-xie-zhao
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老我旧曾官日边，随众年除仍岁迁。
- 母子日夜念乡国，但欲共耕绵上田。
- 叶君写照妙一世，画我形模在山水。
- 有如虎头貌幼舆，正合置之岩石里。
- 犹记有客为谀言，盍更野服为貂蝉。
- 我笑不答心不然，拂衣径得归林泉。
- 归来岁月不知久，十余年中何不有。
- 此心炯炯尚如丹，只为幽忧成老丑。
- 久矣与世俱相忘，荷君念我应老苍。
- 新图白髭添一二，岂知双鬓皆成霜。
- 两图对挂耿相照，顾盼从容成一笑。
- 更添松竹作寿星，我已甘心就枯槁。
- 人言姿态与真同，如照止水窥青铜。
- 明知已非故吾矣，小孙指点能呼翁。
- 君居天街号称首，侯王生面罗左右。
- 边头飞将新立功，飒爽英气照窗牖。
- 名满四方求者多，千金造门君不呵。
- 能事固不受促迫，应酬虽繁可柰何。
- 胡为有暇及衰朽，楚楚装池意尤厚。
- 我今已是行路人，不须重累丹青手。

## 拼音
- lao3 wo3 jiu4 ceng2 guan1 ri4 bian1 ， sui2 zhong4 nian2 chu2 reng2 sui4 qian1 。
- mu3 zi3 ri4 ye4 nian4 xiang1 guo2 ， dan4 yu4 gong4 geng1 mian2 shang4 tian2 。
- ye4 jun1 xie3 zhao4 miao4 yi2 shi4 ， hua4 wo3 xing2 mo2 zai4 shan1 shui3 。
- you3 ru2 hu3 tou2 mao4 you4 yu2 ， zheng4 he2 zhi4 zhi1 yan2 shi2 li3 。
- you2 ji4 you3 ke4 wei4 yu2 yan2 ， he2 geng4 ye3 fu2 wei4 diao1 chan2 。
- wo3 xiao4 bu4 da2 xin1 bu4 ran2 ， fu2 yi1 jing4 de2 gui1 lin2 quan2 。
- gui1 lai2 sui4 yue4 bu4 zhi1 jiu3 ， shi2 yu2 nian2 zhong1 he2 bu4 you3 。
- ci3 xin1 jiong3 jiong3 shang4 ru2 dan1 ， zhi1 wei4 you1 you1 cheng2 lao3 chou3 。
- jiu3 yi3 yu3 shi4 ju4 xiang1 wang4 ， he2 jun1 nian4 wo3 ying4 lao3 cang1 。
- xin1 tu2 bai2 zi1 tian1 yi1 er4 ， qi3 zhi1 shuang1 bin4 jie1 cheng2 shuang1 。
- liang3 tu2 dui4 gua4 geng3 xiang1 zhao4 ， gu4 pan4 cong2 rong2 cheng2 yi2 xiao4 。
- geng4 tian1 song1 zhu2 zuo4 shou4 xing1 ， wo3 yi3 gan1 xin1 jiu4 ku1 gao3 。
- ren2 yan2 zi1 tai4 yu3 zhen1 tong2 ， ru2 zhao4 zhi3 shui3 kui1 qing1 tong2 。
- ming2 zhi1 yi3 fei1 gu4 wu2 yi3 ， xiao3 sun1 zhi3 dian3 neng2 hu1 weng1 。
- jun1 ju1 tian1 jie1 hao4 cheng1 shou3 ， hou2 wang2 sheng1 mian4 luo2 zuo3 you4 。
- bian1 tou2 fei1 jiang1 xin1 li4 gong1 ， sa4 shuang3 ying1 qi4 zhao4 chuang1 you3 。
- ming2 man3 si4 fang1 qiu2 zhe3 duo1 ， qian1 jin1 zao4 men2 jun1 bu4 he1 。
- neng2 shi4 gu4 bu2 shou4 cu4 po4 ， ying4 chou0 sui1 fan2 ke3 nai4 he2 。
- hu2 wei4 you3 xia2 ji2 shuai1 xiu3 ， chu3 chu3 zhuang1 chi2 yi4 you2 hou4 。
- wo3 jin1 yi3 shi4 xing2 lu4 ren2 ， bu4 xu1 zhong4 lei4 dan1 qing1 shou3 。

## 注释

## 译文

## 赏析
