---
id: lou-yao-song-yan-xi-sheng-shang-shu-shou-quan-nan
title: 送颜希圣尚书守泉南
titlePinyin: song4 yan2 xi1 sheng4 shang4 shu1 shou3 quan2 nan2
titleSlug: song-yan-xi-sheng-shang-shu-shou-quan-nan
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣朝宝运开虞唐，太平天子垂衣裳。
- 恢张治具崇儒良，孰不愿依日月光。
- 用之则行舍则藏，孔门贤德遥相望。
- 朝望方隆位文昌，跬步可到中书堂。
- 问公拥麾何太忙，公独三请志益刚。
- 俞音一下冥鸿翔，行李径出临涛江。
- 争留孔戣动朝行，公更伛俯不敢当。
- 老成全德真圭璋，温如春风严如霜。
- 柏台峩豸肃朝纲，贤关向风士气扬。
- 大天小天称公方，五年吏奸盖而彰。
- 金华劝讲言加详，明主倾听谈皇王。
- 盍膺枋除任赞襄，名遂身退天所臧。
- 明哲保身身更康，高风可仰不可量。
- 泉山壤土接临漳，建牙千里开封疆。
- 老龙负图宠煌煌，何殊衣锦还故乡。
- 贱子薄宦接王杨，曾陪御史临文场。
- 风帘官烛夜未央，剧谈犹记声琅琅。
- 兹来误忝尚书郎，始寻故步依门墙。
- 西风津头望归艎，挽公不留远予将。
- 两宫念公未讵忘，公虽远去如在旁。
- 庶几重来上钱塘，夹辅大业恢中邦，傥有重事须平章。

## 拼音
- sheng4 chao2 bao3 yun4 kai1 yu2 tang2 ， tai4 ping2 tian1 zi3 chui2 yi1 shang0 。
- hui1 zhang1 zhi4 ju4 chong2 ru2 liang2 ， shu2 bu2 yuan4 yi1 ri4 yue4 guang1 。
- yong4 zhi1 ze2 xing2 she4 ze2 cang2 ， kong3 men2 xian2 de2 yao2 xiang1 wang4 。
- chao2 wang4 fang1 long2 wei4 wen2 chang1 ， kui3 bu4 ke3 dao4 zhong1 shu1 tang2 。
- wen4 gong1 yong1 hui1 he2 tai4 mang2 ， gong1 du2 san1 qing3 zhi4 yi4 gang1 。
- yu2 yin1 yi2 xia4 ming2 hong2 xiang2 ， xing2 li0 jing4 chu1 lin2 tao1 jiang1 。
- zheng1 liu2 kong3 kui2 dong4 chao2 xing2 ， gong1 geng4 yu3 fu3 bu4 gan3 dang1 。
- lao3 cheng2 quan2 de2 zhen1 gui1 zhang1 ， wen1 ru2 chun1 feng1 yan2 ru2 shuang1 。
- bai3 tai2 e2 zhi4 su4 chao2 gang1 ， xian2 guan1 xiang4 feng1 shi4 qi4 yang2 。
- da4 tian1 xiao3 tian1 cheng1 gong1 fang1 ， wu3 nian2 li4 jian1 gai4 er2 zhang1 。
- jin1 hua2 quan4 jiang3 yan2 jia1 xiang2 ， ming2 zhu3 qing1 ting1 tan2 huang2 wang2 。
- he2 ying1 fang1 chu2 ren4 zan4 xiang1 ， ming2 sui4 shen1 tui4 tian1 suo3 zang1 。
- ming2 zhe2 bao3 shen1 shen1 geng4 kang1 ， gao1 feng1 ke3 yang3 bu4 ke3 liang2 。
- quan2 shan1 rang3 tu3 jie1 lin2 zhang1 ， jian4 ya2 qian1 li3 kai1 feng1 jiang1 。
- lao3 long2 fu4 tu2 chong3 huang2 huang2 ， he2 shu1 yi1 jin3 hai2 gu4 xiang1 。
- jian4 zi3 bao2 huan4 jie1 wang2 yang2 ， ceng2 pei2 yu4 shi3 lin2 wen2 chang3 。
- feng1 lian2 guan1 zhu2 ye4 wei4 yang1 ， ju4 tan2 you2 ji4 sheng1 lang2 lang2 。
- zi1 lai2 wu4 tian3 shang4 shu1 lang2 ， shi3 xun2 gu4 bu4 yi1 men2 qiang2 。
- xi1 feng1 jin1 tou2 wang4 gui1 huang2 ， wan3 gong1 bu4 liu2 yuan3 yu3 jiang1 。
- liang3 gong1 nian4 gong1 wei4 ju4 wang4 ， gong1 sui1 yuan3 qu4 ru2 zai4 pang2 。
- shu4 ji1 chong2 lai2 shang4 qian2 tang2 ， jia2 fu3 da4 ye4 hui1 zhong1 bang1 ， tang3 you3 zhong4 shi4 xu1 ping2 zhang1 。

## 注释

## 译文

## 赏析
