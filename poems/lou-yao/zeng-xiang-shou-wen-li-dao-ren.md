---
id: lou-yao-zeng-xiang-shou-wen-li-dao-ren
title: 赠相手文李道人
titlePinyin: zeng4 xiang1 shou3 wen2 li3 dao4 ren2
titleSlug: zeng-xiang-shou-wen-li-dao-ren
author: 楼钥
authorPinyin: lou2 yao4
authorSlug: lou-yao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生有文在手，纵横殆天予。
- 其闲动成字，往往传自古。
- 舜褎梁武武，老十子贡五。
- 季友太叔虞，仲子竟归鲁。
- 仲弓有钩文，宰我亦握户。
- 敏士自文雅，习道本因辅。
- 邓渊彭神符，琐琐不足数。
- 李郃陶士衡，三公皆定数。
- 白帝矜奇瑞，见诮汉世祖。
- 何为言祸福，历历如君语。
- 自言传希夷，妙处胜貌取。
- 见手知国封，况此细纹缕。
- 研油燎旃檀，始见掌中虏。
- 何如一览顷，坐谈乐与苦。
- 老我缩袖闲，不复烦推步。
- 子其访尘中，英杰在何许。

## 拼音
- sheng1 you3 wen2 zai4 shou3 ， zong4 heng2 dai4 tian1 yu3 。
- qi2 xian2 dong4 cheng2 zi4 ， wang3 wang3 chuan2 zi4 gu3 。
- shun4 xiu4 liang2 wu3 wu3 ， lao3 shi2 zi3 gong4 wu3 。
- ji4 you3 tai4 shu1 yu2 ， zhong4 zi3 jing4 gui1 lu3 。
- zhong4 gong1 you3 gou1 wen2 ， zai3 wo3 yi4 wo4 hu4 。
- min3 shi4 zi4 wen2 ya3 ， xi2 dao4 ben3 yin1 fu3 。
- deng4 yuan1 peng2 shen2 fu2 ， suo3 suo3 bu4 zu2 shu4 。
- li3 he2 tao2 shi4 heng2 ， san1 gong1 jie1 ding4 shu4 。
- bai2 di4 jin1 qi2 rui4 ， jian4 qiao4 han4 shi4 zu3 。
- he2 wei4 yan2 huo4 fu2 ， li4 li4 ru2 jun1 yu3 。
- zi4 yan2 chuan2 xi1 yi2 ， miao4 chu4 sheng4 mao4 qu3 。
- jian4 shou3 zhi1 guo2 feng1 ， kuang4 ci3 xi4 wen2 lü3 。
- yan2 you2 liao2 zhan1 tan2 ， shi3 jian4 zhang3 zhong1 lu3 。
- he2 ru2 yi1 lan3 qing3 ， zuo4 tan2 le4 yu3 ku3 。
- lao3 wo3 suo1 xiu4 xian2 ， bu2 fu4 fan2 tui1 bu4 。
- zi3 qi2 fang3 chen2 zhong1 ， ying1 jie2 zai4 he2 xu3 。

## 注释

## 译文

## 赏析
