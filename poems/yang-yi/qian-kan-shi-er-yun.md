---
id: yang-yi-qian-kan-shi-er-yun
title: 前槛十二韵
titlePinyin: qian2 kan3 shi2 er4 yun4
titleSlug: qian-kan-shi-er-yun
author: 杨亿
authorPinyin: yang2 yi4
authorSlug: yang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前槛琼钩挂，深房斗帐褰。
- 梨花飞白雪，蕙草吐青烟。
- 彩凤依珠树，神龙护玉莲。
- 惊禽时格磔，戯蝶自翩翾。
- 度绣金针澁，迷钩画蜡煎。
- 怨眉颦翠羽，危涕迸朱弦。
- 远信三年字，空庭尺五天。
- 行云愁梦彻，初日妒妆妍。
- 织为回文乱，鬟非堕马偏。
- 风车来未定，月杵望长悬。
- 宝鉴肠空断，银潢眼欲穿。
- 曾波自东注，微意若为传。

## 拼音
- qian2 kan3 qiong2 gou1 gua4 ， shen1 fang2 dou4 zhang4 qian1 。
- li2 hua1 fei1 bai2 xue3 ， hui4 cao3 tu3 qing1 yan1 。
- cai3 feng4 yi1 zhu1 shu4 ， shen2 long2 hu4 yu4 lian2 。
- jing1 qin2 shi2 ge2 zhe2 ， xi4 die2 zi4 pian1 xuan1 。
- du4 xiu4 jin1 zhen1 se4 ， mi2 gou1 hua4 la4 jian1 。
- yuan4 mei2 pin2 cui4 yu3 ， wei1 ti4 beng4 zhu1 xian2 。
- yuan3 xin4 san1 nian2 zi4 ， kong1 ting2 chi3 wu3 tian1 。
- xing2 yun2 chou2 meng4 che4 ， chu1 ri4 du4 zhuang1 yan2 。
- zhi1 wei4 hui2 wen2 luan4 ， huan2 fei1 duo4 ma3 pian1 。
- feng1 che1 lai2 wei4 ding4 ， yue4 chu3 wang4 chang2 xuan2 。
- bao3 jian4 chang2 kong1 duan4 ， yin2 huang2 yan3 yu4 chuan1 。
- ceng2 bo1 zi4 dong1 zhu4 ， wei1 yi4 ruo4 wei4 chuan2 。

## 注释

## 译文

## 赏析
