---
id: yang-yi-jun-zhai-xi-ting-ji-shi-shi-yun-zhao-li-shui-dian-cheng-wu-gong-cong-shi
title: 郡斋西亭即事十韵招丽水殿丞武功从事
titlePinyin: jun4 zhai1 xi1 ting2 ji2 shi4 shi2 yun4 zhao1 li2 shui3 dian4 cheng2 wu3 gong1 cong2 shi4
titleSlug: jun-zhai-xi-ting-ji-shi-shi-yun-zhao-li-shui-dian-cheng-wu-gong-cong-shi
author: 杨亿
authorPinyin: yang2 yi4
authorSlug: yang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郡斋退食复何为，纵目西亭景物奇。
- 叠嶂雨余泉眼出，澄潭风静钓丝垂。
- 城临古戍寒芜阔，路转荒村野彴危。
- 几处唱歌闻白纻，谁家酤酒见青旗。
- 蝶随游妓穿花径，犬吠行人隔槿篱。
- 桃李成蹊春尽后，鱼盐为市日中时。
- 桑麻万顷晴氛散，丝竹千门夕照移。
- 吟际岭云飞冉冉，望中垅麦秀离离。
- 烟迷乔木莺迁早，水满芳塘鹭下迟。
- 鹤盖翩然肯相顾，主人终宴岂知疲。

## 拼音
- jun4 zhai1 tui4 shi2 fu4 he2 wei4 ， zong4 mu4 xi1 ting2 jing3 wu4 qi2 。
- die2 zhang4 yu3 yu2 quan2 yan3 chu1 ， cheng2 tan2 feng1 jing4 diao4 si1 chui2 。
- cheng2 lin2 gu3 shu4 han2 wu2 kuo4 ， lu4 zhuan3 huang1 cun1 ye3 zhuo2 wei1 。
- ji3 chu4 chang4 ge1 wen2 bai2 zhu4 ， shui2 jia1 gu1 jiu3 jian4 qing1 qi2 。
- die2 sui2 you2 ji4 chuan1 hua1 jing4 ， quan3 fei4 xing2 ren2 ge2 jin3 li2 。
- tao2 li3 cheng2 qi1 chun1 jin4 hou4 ， yu2 yan2 wei4 shi4 ri4 zhong1 shi2 。
- sang1 ma2 wan4 qing3 qing2 fen1 san4 ， si1 zhu2 qian1 men2 xi1 zhao4 yi2 。
- yin2 ji4 ling3 yun2 fei1 ran3 ran3 ， wang4 zhong1 long3 mai4 xiu4 li2 li2 。
- yan1 mi2 qiao2 mu4 ying1 qian1 zao3 ， shui3 man3 fang1 tang2 lu4 xia4 chi2 。
- he4 gai4 pian1 ran2 ken3 xiang1 gu4 ， zhu3 ren2 zhong1 yan4 qi3 zhi1 pi2 。

## 注释

## 译文

## 赏析
