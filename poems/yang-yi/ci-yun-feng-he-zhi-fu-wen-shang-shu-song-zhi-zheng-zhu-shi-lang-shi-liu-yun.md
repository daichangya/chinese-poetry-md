---
id: yang-yi-ci-yun-feng-he-zhi-fu-wen-shang-shu-song-zhi-zheng-zhu-shi-lang-shi-liu-yun
title: 次韵奉和知府温尚书送致政朱侍郎十六韵
titlePinyin: ci4 yun4 feng4 he2 zhi1 fu3 wen1 shang4 shu1 song4 zhi4 zheng4 zhu1 shi4 lang2 shi2 liu4 yun4
titleSlug: ci-yun-feng-he-zhi-fu-wen-shang-shu-song-zhi-zheng-zhu-shi-lang-shi-liu-yun
author: 杨亿
authorPinyin: yang2 yi4
authorSlug: yang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 拜章纳禄便归休，秘殿亲辞十二旒。
- 阁笔罢批丹鳯尾，拂衣初下六鳌头。
- 非缘荆渚依刘表，定欲箕山访许由。
- 北阙子牟终眷恋，南朝安石本风流。
- 明庭顾遇违三接，别墅生涯治一邱。
- 身健宁烦策鸠杖，心闲无复梦刀州。
- 素风有子堪传遗，禅论将谁共对酬。
- 白璧赐多应尚在，黄金散尽不须留。
- 人钦雅誉芝兰馥，帝忆嘉言水石投。
- 祖帐特令开上苑，归帆那肯待高秋。
- 几程邮驿经浓暑，千里山川见旧游。
- 已是抛官玉堂署，尚思陪宴井干楼。
- 时裁奏牍犹规谏，旋冩丹经自校雠。
- 乡里高门表阴德，国朝惇史纪嘉猷。
- 枌榆旧业须重葺，香火前缘莫废修。
- 岁计将何资伏腊，龙阳千树木奴洲。

## 拼音
- bai4 zhang1 na4 lu4 bian4 gui1 xiu1 ， mi4 dian4 qin1 ci2 shi2 er4 liu2 。
- ge2 bi3 ba4 pi1 dan1 feng4 wei3 ， fu2 yi1 chu1 xia4 liu4 ao2 tou2 。
- fei1 yuan2 jing1 zhu3 yi1 liu2 biao3 ， ding4 yu4 ji1 shan1 fang3 xu3 you2 。
- bei3 que1 zi3 mu4 zhong1 juan4 lian4 ， nan2 chao2 an1 shi2 ben3 feng1 liu2 。
- ming2 ting2 gu4 yu4 wei2 san1 jie1 ， bie2 shu4 sheng1 ya2 zhi4 yi4 qiu1 。
- shen1 jian4 ning2 fan2 ce4 jiu1 zhang4 ， xin1 xian2 wu2 fu4 meng4 dao1 zhou1 。
- su4 feng1 you3 zi3 kan1 chuan2 yi2 ， chan2 lun4 jiang1 shui2 gong4 dui4 chou2 。
- bai2 bi4 ci4 duo1 ying4 shang4 zai4 ， huang2 jin1 san4 jin4 bu4 xu1 liu2 。
- ren2 qin1 ya3 yu4 zhi1 lan2 fu4 ， di4 yi4 jia1 yan2 shui3 shi2 tou2 。
- zu3 zhang4 te4 ling4 kai1 shang4 yuan4 ， gui1 fan1 na4 ken3 dai4 gao1 qiu1 。
- ji3 cheng2 you2 yi4 jing1 nong2 shu3 ， qian1 li3 shan1 chuan1 jian4 jiu4 you2 。
- yi3 shi4 pao1 guan1 yu4 tang2 shu3 ， shang4 si1 pei2 yan4 jing3 gan1 lou2 。
- shi2 cai2 zou4 du2 you2 gui1 jian4 ， xuan2 xie3 dan1 jing1 zi4 xiao4 chou2 。
- xiang1 li3 gao1 men2 biao3 yin1 de2 ， guo2 chao2 dun1 shi3 ji4 jia1 you2 。
- fen2 yu2 jiu4 ye4 xu1 zhong4 qi4 ， xiang1 huo3 qian2 yuan2 mo4 fei4 xiu1 。
- sui4 ji4 jiang1 he2 zi1 fu2 la4 ， long2 yang2 qian1 shu4 mu4 nu2 zhou1 。

## 注释

## 译文

## 赏析
