---
id: yang-yi-you-hu-qiu
title: 游虎丘
titlePinyin: you2 hu3 qiu1
titleSlug: you-hu-qiu
author: 杨颐
authorPinyin: yang2 yi2
authorSlug: yang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尽日凭高步台阁，意气飘然摆羁缚。
- 灵踪绝迹万千状，群玉排青插寥廓。
- 点头巨石势欲动，突立试剑峭如削。
- 剑池在岭不惮浚，造化神工巧镌凿。
- 寒湫耿耿浸云根，大旱烧云源不涸。
- 跳珠喷激莹无痕，百斛珠玑缀疏箔。
- 丹青妙手画不到，一点尘埃无处著。
- 僧居占尽佳山景，楼殿高低半丹雘。
- 午斋寂寂山风幽，续断风摇四簷铎。
- 始疑东海转鼇背，蓬莱弱流在西角。
- 千岩万壑看不厌，自谓它山尽糟粕。
- 我来因作神仙尉，得舍尘寰少盘礴。
- 不因仙客为先容，争得看山这一脚。
- 乃知世俗徒扰扰，不若甘心处恬薄。
- 长啸拂衣归去来，旧山亦有云泉约。

## 拼音
- jin4 ri4 ping2 gao1 bu4 tai2 ge2 ， yi4 qi4 piao1 ran2 bai3 ji1 fu4 。
- ling2 zong1 jue2 ji4 wan4 qian1 zhuang4 ， qun2 yu4 pai2 qing1 cha1 liao2 kuo4 。
- dian3 tou2 ju4 shi2 shi4 yu4 dong4 ， tu1 li4 shi4 jian4 qiao4 ru2 xiao1 。
- jian4 chi2 zai4 ling3 bu2 dan4 jun4 ， zao4 hua4 shen2 gong1 qiao3 juan1 zao2 。
- han2 qiu1 geng3 geng3 jin4 yun2 gen1 ， da4 han4 shao1 yun2 yuan2 bu4 he2 。
- tiao4 zhu1 pen1 ji1 ying2 wu2 hen2 ， bai3 hu2 zhu1 ji1 zhui4 shu1 bo2 。
- dan1 qing1 miao4 shou3 hua4 bu2 dao4 ， yi4 dian3 chen2 ai1 wu2 chu4 zhu4 。
- seng1 ju1 zhan4 jin4 jia1 shan1 jing3 ， lou2 dian4 gao1 di1 ban4 dan1 huo4 。
- wu3 zhai1 ji4 ji4 shan1 feng1 you1 ， xu4 duan4 feng1 yao2 si4 yan2 duo2 。
- shi3 yi2 dong1 hai3 zhuan3 ao2 bei4 ， peng2 lai2 ruo4 liu2 zai4 xi1 jiao3 。
- qian1 yan2 wan4 he4 kan4 bu2 yan4 ， zi4 wei4 ta1 shan1 jin4 zao1 po4 。
- wo3 lai2 yin1 zuo4 shen2 xian1 wei4 ， de2 she4 chen2 huan2 shao3 pan2 bo2 。
- bu4 yin1 xian1 ke4 wei4 xian1 rong2 ， zheng1 de2 kan4 shan1 zhe4 yi4 jiao3 。
- nai3 zhi1 shi4 su2 tu2 rao3 rao3 ， bu2 ruo4 gan1 xin1 chu4 tian2 bao2 。
- chang2 xiao4 fu2 yi1 gui1 qu4 lai2 ， jiu4 shan1 yi4 you3 yun2 quan2 yue1 。

## 注释

## 译文

## 赏析
