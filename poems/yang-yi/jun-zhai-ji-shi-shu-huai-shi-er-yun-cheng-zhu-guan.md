---
id: yang-yi-jun-zhai-ji-shi-shu-huai-shi-er-yun-cheng-zhu-guan
title: 郡斋即事书怀十二韵呈诸官
titlePinyin: jun4 zhai1 ji2 shi4 shu1 huai2 shi2 er4 yun4 cheng2 zhu1 guan1
titleSlug: jun-zhai-ji-shi-shu-huai-shi-er-yun-cheng-zhu-guan
author: 杨亿
authorPinyin: yang2 yi4
authorSlug: yang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长乐疏钟自厌闻，汉庭谁不惜离群。
- 舟浮一水波澜阔，路入千山杳霭分。
- 郡阁先忧迷簿领，村田聊得问耕耘。
- 疲民深喜犹安堵，黠吏那知便舞文。
- 照胆求瑕空察察，饮冰为政漫云云。
- 玄台已分嘲扬子，桑野须防诮使君。
- 别派东倾连涨海，故园西望隔晴氛。
- 黛铺远岫秋将晚，绮散余霞日欲曛。
- 小槛报春梅烂漫，满空呈瑞雪缤纷。
- 题诗到处寻红叶，置酒终朝看白云。
- 符竹偶分惭出守，櫜鞬暂佩愧从军。
- 石渠旧署频牵梦，室有芝兰阁有芸。

## 拼音
- chang2 le4 shu1 zhong1 zi4 yan4 wen2 ， han4 ting2 shui2 bu4 xi1 li2 qun2 。
- zhou1 fu2 yi4 shui3 bo1 lan2 kuo4 ， lu4 ru4 qian1 shan1 yao3 ai3 fen1 。
- jun4 ge2 xian1 you1 mi2 bo2 ling3 ， cun1 tian2 liao2 de2 wen4 geng1 yun2 。
- pi2 min2 shen1 xi3 you2 an1 du3 ， xia2 li4 na4 zhi1 bian4 wu3 wen2 。
- zhao4 dan3 qiu2 xia2 kong1 cha2 cha2 ， yin3 bing1 wei2 zheng4 man4 yun2 yun2 。
- xuan2 tai2 yi3 fen1 chao2 yang2 zi3 ， sang1 ye3 xu1 fang2 qiao4 shi3 jun1 。
- bie2 pai4 dong1 qing1 lian2 zhang3 hai3 ， gu4 yuan2 xi1 wang4 ge2 qing2 fen1 。
- dai4 pu4 yuan3 xiu4 qiu1 jiang1 wan3 ， qi3 san4 yu2 xia2 ri4 yu4 xun1 。
- xiao3 kan3 bao4 chun1 mei2 lan4 man4 ， man3 kong1 cheng2 rui4 xue3 bin1 fen1 。
- ti2 shi1 dao4 chu4 xun2 hong2 ye4 ， zhi4 jiu3 zhong1 chao2 kan4 bai2 yun2 。
- fu2 zhu2 ou3 fen1 can2 chu1 shou3 ， gao1 jian1 zan4 pei4 kui4 cong2 jun1 。
- shi2 qu2 jiu4 shu3 pin2 qian1 meng4 ， shi4 you3 zhi1 lan2 ge2 you3 yun2 。

## 注释

## 译文

## 赏析
