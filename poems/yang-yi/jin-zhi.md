---
id: yang-yi-jin-zhi
title: 禁直
titlePinyin: jin4 zhi2
titleSlug: jin-zhi
author: 杨亿
authorPinyin: yang2 yi4
authorSlug: yang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤楼鸳瓦蟾波湿，众籁声沈百虫蛰。
- 仙盘云表露成霜，何人夜半牛衣泣。
- 芝泥香熟封诏书，河汉西倾移斗车。
- 阴风摵摵起庭树，寒澌戛戛鸣宫渠。
- 千庐迭唱传宵警，海山鼇背蓬壶顶。
- 金釭珠网结绮钱，玉井银床垂素绠。
- 前席受厘询硕生，观书百斤须中程。
- 投籖乍应严鼓节，求衣误听苍蝇声。
- 渴乌漏尽繁星曙，鱼钥建章开万户。
- 初日曈昽艳屋梁，鸣鞭一声下天路。

## 拼音
- feng4 lou2 yuan1 wa3 chan2 bo1 shi1 ， zhong4 lai4 sheng1 shen3 bai3 chong2 zhe2 。
- xian1 pan2 yun2 biao3 lu4 cheng2 shuang1 ， he2 ren2 ye4 ban4 niu2 yi1 qi4 。
- zhi1 ni2 xiang1 shu2 feng1 zhao4 shu1 ， he2 han4 xi1 qing1 yi2 dou4 che1 。
- yin1 feng1 se4 se4 qi3 ting2 shu4 ， han2 si1 jia2 jia2 ming2 gong1 qu2 。
- qian1 lu2 die2 chang4 chuan2 xiao1 jing3 ， hai3 shan1 ao2 bei4 peng2 hu2 ding3 。
- jin1 gang1 zhu1 wang3 jie2 qi3 qian2 ， yu4 jing3 yin2 chuang2 chui2 su4 geng3 。
- qian2 xi2 shou4 li2 xun2 shuo4 sheng1 ， guan1 shu1 bai3 jin1 xu1 zhong1 cheng2 。
- tou2 qian1 zha4 ying4 yan2 gu3 jie2 ， qiu2 yi1 wu4 ting1 cang1 ying2 sheng1 。
- ke3 wu1 lou4 jin4 fan2 xing1 shu3 ， yu2 yao4 jian4 zhang1 kai1 wan4 hu4 。
- chu1 ri4 tong2 long2 yan4 wu1 liang2 ， ming2 bian1 yi4 sheng1 xia4 tian1 lu4 。

## 注释

## 译文

## 赏析
