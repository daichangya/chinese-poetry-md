---
id: pan-xing-si-xiao-yao-ting
title: 逍遥亭
titlePinyin: xiao1 yao2 ting2
titleSlug: xiao-yao-ting
author: 潘兴嗣
authorPinyin: pan1 xing1 si4
authorSlug: pan-xing-si
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作亭名逍遥，此理诚不虚。
- 宽于一天下，原宪惟桑枢。
- 况我卜清旷，风雨庇有余。
- 方池容潋滟，小径足萦迂。
- 花木颇窈窕，松筠亦扶疏。
- 鸣蛙送鼓吹，好鸟来笙竽。
- 可琴亦可咏，可饮亦可娱。
- 盘虽无下筯，宾食亦有鱼。
- 恢论或申旦，隠几忘移晡。
- 困来展足眠，醉倒从人扶。
- 率尔但付畅，因烦而领无。
- 邺侯三万轴，方朔五车书。
- 弃置复弃置，任自相贤愚。
- 无妨吾逍遥，此乐诚何如。

## 拼音
- zuo4 ting2 ming2 xiao1 yao2 ， ci3 li3 cheng2 bu4 xu1 。
- kuan1 yu2 yi4 tian1 xia4 ， yuan2 xian4 wei2 sang1 shu1 。
- kuang4 wo3 bu3 qing1 kuang4 ， feng1 yu3 bi4 you3 yu2 。
- fang1 chi2 rong2 lian4 yan4 ， xiao3 jing4 zu2 ying2 yu1 。
- hua1 mu4 po1 yao3 tiao3 ， song1 yun2 yi4 fu2 shu1 。
- ming2 wa1 song4 gu3 chui1 ， hao3 niao3 lai2 sheng1 yu2 。
- ke3 qin2 yi4 ke3 yong3 ， ke3 yin3 yi4 ke3 yu2 。
- pan2 sui1 wu2 xia4 zhu4 ， bin1 shi2 yi4 you3 yu2 。
- hui1 lun4 huo4 shen1 dan4 ， yin3 ji3 wang4 yi2 bu1 。
- kun4 lai2 zhan3 zu2 mian2 ， zui4 dao3 cong2 ren2 fu2 。
- lü4 er3 dan4 fu4 chang4 ， yin1 fan2 er2 ling3 wu2 。
- ye4 hou2 san1 wan4 zhou2 ， fang1 shuo4 wu3 che1 shu1 。
- qi4 zhi4 fu4 qi4 zhi4 ， ren4 zi4 xiang1 xian2 yu2 。
- wu2 fang2 wu2 xiao1 yao2 ， ci3 le4 cheng2 he2 ru2 。

## 注释

## 译文

## 赏析
