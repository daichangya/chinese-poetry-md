---
id: pan-xing-si-guo-lian-xi
title: 过濂溪
titlePinyin: guo4 lian2 xi1
titleSlug: guo-lian-xi
author: 潘兴嗣
authorPinyin: pan1 xing1 si4
authorSlug: pan-xing-si
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鳞鳞负郭田，渐次郊原口。
- 其中得清旷，贵结林泉友。
- 一溪东南来，潋滟翠波走。
- 清响动灵粹，寒光生户牖。
- 峨峨双剑峰，隠隠插牛斗。
- 疏云互明晦，岚翠相妍丑。
- 恍疑座中客，即是关中叟。
- 为歌紫芝曲，更击秦人缶。
- 窅然忘得丧，形骸与天偶。
- 君怀康济术，休光动林薮。
- 得非仁知乐，夙分已天有。
- 捉鼻固未免，安能混真守。
- 日暮车马徒，桥横莫回首。

## 拼音
- lin2 lin2 fu4 guo1 tian2 ， jian4 ci4 jiao1 yuan2 kou3 。
- qi2 zhong1 de2 qing1 kuang4 ， gui4 jie2 lin2 quan2 you3 。
- yi4 xi1 dong1 nan2 lai2 ， lian4 yan4 cui4 bo1 zou3 。
- qing1 xiang3 dong4 ling2 cui4 ， han2 guang1 sheng1 hu4 you3 。
- e2 e2 shuang1 jian4 feng1 ， yin3 yin3 cha1 niu2 dou4 。
- shu1 yun2 hu4 ming2 hui4 ， lan2 cui4 xiang1 yan2 chou3 。
- huang3 yi2 zuo4 zhong1 ke4 ， ji2 shi4 guan1 zhong1 sou3 。
- wei4 ge1 zi3 zhi1 qu3 ， geng4 ji1 qin2 ren2 fou3 。
- yao3 ran2 wang4 de2 sang4 ， xing2 hai2 yu3 tian1 ou3 。
- jun1 huai2 kang1 ji4 shu4 ， xiu1 guang1 dong4 lin2 sou3 。
- de2 fei1 ren2 zhi1 le4 ， su4 fen1 yi3 tian1 you3 。
- zhuo1 bi2 gu4 wei4 mian3 ， an1 neng2 hun4 zhen1 shou3 。
- ri4 mu4 che1 ma3 tu2 ， qiao2 heng2 mo4 hui2 shou3 。

## 注释

## 译文

## 赏析
