---
id: shang-guan-zhao-rong-you-chang-ning-gong-zhu-liu-bei-chi-er-shi-wu-shou
title: 游长宁公主流杯池二十五首
titlePinyin: you2 chang2 ning2 gong1 zhu3 liu2 bei1 chi2 er4 shi2 wu3 shou3
titleSlug: you-chang-ning-gong-zhu-liu-bei-chi-er-shi-wu-shou
author: 上官昭容
authorPinyin: shang4 guan1 zhao1 rong2
authorSlug: shang-guan-zhao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 逐仙赏，展幽情，逾昆阆，迈蓬瀛。
- 游鲁馆，陟秦台。污山壁，愧琼瑰。
- 檀栾竹影，飙f2松声。不烦歌吹，自足娱情。
- 仰循茅宇，俯眄乔枝。烟霞问讯，风月相知。
- 枝条郁郁，文质彬彬。山林作伴，松桂为邻。
- 清波汹涌，碧树冥蒙。莫怪留步，因攀桂丛。
- 莫论圆峤，休说方壶。何如鲁馆，即是仙都。
- 玉环腾远创，金埒荷殊荣。弗玩珠玑饰，仍留仁智情。
- 凿山便作室，凭树即为楹。公输与班尔，从此遂韬声。
- 登山一长望，正遇九春初。结驷填街术，闾阎满邑居。
- 斗雪梅先吐，惊风柳未舒。直愁斜日落，不畏酒尊虚。
- 霁晓气清和，披襟赏薜萝。玳瑁凝春色，琉璃漾水波。
- 跂石聊长啸，攀松乍短歌。除非物外者，谁就此经过。
- 暂尔游山第，淹留惜未归。霞窗明月满，涧户白云飞。
- 书引藤为架，人将薜作衣。此真攀玩所，临睨赏光辉。
- 放旷出烟云，萧条自不群。漱流清意府，隐几避嚣氛。
- 石画妆苔色，风梭织水文。山室何为贵，唯余兰桂熏。
- 策杖临霞岫，危步下霜蹊。志逐深山静，途随曲涧迷。
- 渐觉心神逸，俄看云雾低。莫怪人题树，只为赏幽栖。
- 攀藤招逸客，偃桂协幽情。水中看树影，风里听松声。
- 携琴侍叔夜，负局访安期。不应题石壁，为记赏山时。
- 泉石多仙趣，岩壑写奇形。欲知堪悦耳，唯听水泠泠。
- 岩壑恣登临，莹目复怡心。风篁类长笛，流水当鸣琴。
- 懒步天台路，惟登地肺山。幽岩仙桂满，今日恣情攀。
- 暂游仁智所，萧然松桂情。寄言栖遁客，勿复访蓬瀛。
- 瀑溜晴疑雨，丛篁昼似昏。山中真可玩，暂请报王孙。
- 傍池聊试笔，倚石旋题诗。豫弹山水调，终拟从钟期。
- 横铺豹皮褥，侧带鹿胎巾。借问何为者，山中有逸人。
- 沁水田园先自多，齐城楼观更无过。
- 倩语张骞莫辛苦，人今从此识天河。
- 参差碧岫耸莲花，潺湲绿水莹金沙。
- 何须远访三山路，人今已到九仙家。
- 凭高瞰险足怡心，菌阁桃源不暇寻。
- 余雪依林成玉树，残霙点岫即瑶岑。

## 拼音
- zhu2 xian1 shang3 ， zhan3 you1 qing2 ， yu2 kun1 lang2 ， mai4 peng2 ying2 。
- you2 lu3 guan3 ， zhi4 qin2 tai2 。 wu1 shan1 bi4 ， kui4 qiong2 gui1 。
- tan2 luan2 zhu2 ying3 ， biao1 f 2 song1 sheng1 。 bu4 fan2 ge1 chui1 ， zi4 zu2 yu2 qing2 。
- yang3 xun2 mao2 yu3 ， fu3 mian3 qiao2 zhi1 。 yan1 xia2 wen4 xun4 ， feng1 yue4 xiang4 zhi1 。
- zhi1 tiao2 yu4 yu4 ， wen2 zhi4 bin1 bin1 。 shan1 lin2 zuo4 ban4 ， song1 gui4 wei4 lin2 。
- qing1 bo1 xiong1 yong3 ， bi4 shu4 ming2 meng2 。 mo4 guai4 liu2 bu4 ， yin1 pan1 gui4 cong2 。
- mo4 lun4 yuan2 qiao2 ， xiu1 shuo1 fang1 hu2 。 he2 ru2 lu3 guan3 ， ji2 shi4 xian1 dou1 。
- yu4 huan2 teng2 yuan3 chuang4 ， jin1 lie4 he2 shu1 rong2 。 fu2 wan2 zhu1 ji1 shi4 ， reng2 liu2 ren2 zhi4 qing2 。
- zao2 shan1 bian4 zuo4 shi4 ， ping2 shu4 ji2 wei4 ying2 。 gong1 shu1 yu3 ban1 er3 ， cong2 ci3 sui4 tao1 sheng1 。
- deng1 shan1 yi4 chang2 wang4 ， zheng4 yu4 jiu3 chun1 chu1 。 jie2 si4 tian2 jie1 shu4 ， lü2 yan2 man3 yi4 ju1 。
- dou4 xue3 mei2 xian1 tu3 ， jing1 feng1 liu3 wei4 shu1 。 zhi2 chou2 xie2 ri4 luo4 ， bu2 wei4 jiu3 zun1 xu1 。
- ji4 xiao3 qi4 qing1 he2 ， pi1 jin1 shang3 bi4 luo2 。 dai4 mao4 ning2 chun1 se4 ， liu2 li2 yang4 shui3 bo1 。
- qi2 shi2 liao2 chang2 xiao4 ， pan1 song1 zha4 duan3 ge1 。 chu2 fei1 wu4 wai4 zhe3 ， shui2 jiu4 ci3 jing1 guo4 。
- zan4 er3 you2 shan1 di4 ， yan1 liu2 xi1 wei4 gui1 。 xia2 chuang1 ming2 yue4 man3 ， jian4 hu4 bai2 yun2 fei1 。
- shu1 yin3 teng2 wei4 jia4 ， ren2 jiang1 bi4 zuo4 yi1 。 ci3 zhen1 pan1 wan2 suo3 ， lin2 ni4 shang3 guang1 hui1 。
- fang4 kuang4 chu1 yan1 yun2 ， xiao1 tiao2 zi4 bu4 qun2 。 shu4 liu2 qing1 yi4 fu3 ， yin3 ji3 bi4 ao2 fen1 。
- shi2 hua4 zhuang1 tai2 se4 ， feng1 suo1 zhi1 shui3 wen2 。 shan1 shi4 he2 wei4 gui4 ， wei2 yu2 lan2 gui4 xun1 。
- ce4 zhang4 lin2 xia2 xiu4 ， wei1 bu4 xia4 shuang1 qi1 。 zhi4 zhu2 shen1 shan1 jing4 ， tu2 sui2 qu3 jian4 mi2 。
- jian4 jue2 xin1 shen2 yi4 ， e2 kan4 yun2 wu4 di1 。 mo4 guai4 ren2 ti2 shu4 ， zhi1 wei4 shang3 you1 qi1 。
- pan1 teng2 zhao1 yi4 ke4 ， yan3 gui4 xie2 you1 qing2 。 shui3 zhong1 kan4 shu4 ying3 ， feng1 li3 ting1 song1 sheng1 。
- xie2 qin2 shi4 shu1 ye4 ， fu4 ju2 fang3 an1 qi1 。 bu2 ying4 ti2 shi2 bi4 ， wei4 ji4 shang3 shan1 shi2 。
- quan2 shi2 duo1 xian1 qu4 ， yan2 he4 xie3 qi2 xing2 。 yu4 zhi1 kan1 yue4 er3 ， wei2 ting1 shui3 ling2 ling2 。
- yan2 he4 zi4 deng1 lin2 ， ying2 mu4 fu4 yi2 xin1 。 feng1 huang2 lei4 chang2 di2 ， liu2 shui3 dang1 ming2 qin2 。
- lan3 bu4 tian1 tai2 lu4 ， wei2 deng1 di4 fei4 shan1 。 you1 yan2 xian1 gui4 man3 ， jin1 ri4 zi4 qing2 pan1 。
- zan4 you2 ren2 zhi4 suo3 ， xiao1 ran2 song1 gui4 qing2 。 ji4 yan2 qi1 dun4 ke4 ， wu4 fu4 fang3 peng2 ying2 。
- pu4 liu1 qing2 yi2 yu3 ， cong2 huang2 zhou4 si4 hun1 。 shan1 zhong1 zhen1 ke3 wan2 ， zan4 qing3 bao4 wang2 sun1 。
- bang4 chi2 liao2 shi4 bi3 ， yi3 shi2 xuan2 ti2 shi1 。 yu4 tan2 shan1 shui3 tiao2 ， zhong1 ni3 cong2 zhong1 qi1 。
- heng2 pu4 bao4 pi2 ru4 ， ce4 dai4 lu4 tai1 jin1 。 jie4 wen4 he2 wei4 zhe3 ， shan1 zhong1 you3 yi4 ren2 。
- qin4 shui3 tian2 yuan2 xian1 zi4 duo1 ， qi2 cheng2 lou2 guan1 geng4 wu2 guo4 。
- qian4 yu3 zhang1 qian1 mo4 xin1 ku3 ， ren2 jin1 cong2 ci3 shi2 tian1 he2 。
- cen1 ci1 bi4 xiu4 song3 lian2 hua1 ， chan2 yuan2 lü4 shui3 ying2 jin1 sha1 。
- he2 xu1 yuan3 fang3 san1 shan1 lu4 ， ren2 jin1 yi3 dao4 jiu3 xian1 jia1 。
- ping2 gao1 kan4 xian3 zu2 yi2 xin1 ， jun1 ge2 tao2 yuan2 bu4 xia2 xun2 。
- yu2 xue3 yi1 lin2 cheng2 yu4 shu4 ， can2 ying1 dian3 xiu4 ji2 yao2 cen2 。

## 注释

## 译文

## 赏析
