---
id: yang-gao-chun-wang-zheng-yue
title: 春王正月
titlePinyin: chun1 wang2 zheng1 yue4
titleSlug: chun-wang-zheng-yue
author: 羊高
authorPinyin: yang2 gao1
authorSlug: yang-gao
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 元年者何？君之始年也。春者何？岁之始也。王者孰谓？谓文王也。曷为先言“王”而后言“正月？”王正月也。何言乎王正月？大一统也。
- 公何以不言即位？成公意也。何成乎公之意？公将平国而反之桓。曷为反之桓？桓幼而贵，隐长而卑。其为尊卑也微，国人莫知。隐长又贤，诸大夫扳隐而立之。隐于是焉而辞立，则未知桓之将必得立也；且如桓立，则恐诸大夫之不能相幼君也。故凡隐之立，为桓立也。隐长又贤，何以不宜立？立适以长不以贤，立子以贵不以长。桓何以贵？母贵也。母贵，则子何以贵？子以母贵，母以子贵。

## 拼音
- yuan2 nian2 zhe3 he2 ？ jun1 zhi1 shi3 nian2 ye3 。 chun1 zhe3 he2 ？ sui4 zhi1 shi3 ye3 。 wang2 zhe3 shu2 wei4 ？ wei4 wen2 wang2 ye3 。 he2 wei4 xian1 yan2 “ wang2 ” er2 hou4 yan2 “ zheng1 yue4 ？ ” wang2 zheng1 yue4 ye3 。 he2 yan2 hu1 wang2 zheng1 yue4 ？ da4 yi4 tong3 ye3 。
- gong1 he2 yi3 bu4 yan2 ji2 wei4 ？ cheng2 gong1 yi4 ye3 。 he2 cheng2 hu1 gong1 zhi1 yi4 ？ gong1 jiang1 ping2 guo2 er2 fan3 zhi1 huan2 。 he2 wei4 fan3 zhi1 huan2 ？ huan2 you4 er2 gui4 ， yin3 chang2 er2 bei1 。 qi2 wei4 zun1 bei1 ye3 wei1 ， guo2 ren2 mo4 zhi1 。 yin3 chang2 you4 xian2 ， zhu1 dai4 fu0 ban1 yin3 er2 li4 zhi1 。 yin3 yu2 shi4 yan1 er2 ci2 li4 ， ze2 wei4 zhi1 huan2 zhi1 jiang1 bi4 de2 li4 ye3 ； qie3 ru2 huan2 li4 ， ze2 kong3 zhu1 dai4 fu0 zhi1 bu4 neng2 xiang1 you4 jun1 ye3 。 gu4 fan2 yin3 zhi1 li4 ， wei4 huan2 li4 ye3 。 yin3 chang2 you4 xian2 ， he2 yi3 bu4 yi2 li4 ？ li4 shi4 yi3 chang2 bu4 yi3 xian2 ， li4 zi3 yi3 gui4 bu4 yi3 chang2 。 huan2 he2 yi3 gui4 ？ mu3 gui4 ye3 。 mu3 gui4 ， ze2 zi3 he2 yi3 gui4 ？ zi3 yi3 mu3 gui4 ， mu3 yi3 zi3 gui4 。

## 注释

## 译文

## 赏析
