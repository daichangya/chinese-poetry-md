---
id: yang-gao-song-ren-ji-chu-ren-ping
title: 宋人及楚人平
titlePinyin: song4 ren2 ji2 chu3 ren2 ping2
titleSlug: song-ren-ji-chu-ren-ping
author: 羊高
authorPinyin: yang2 gao1
authorSlug: yang-gao
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 外平不书，此何以书？大其平乎己也。何大其平乎己？庄王围宋，军有七日之粮尔！尽此不胜，将去而归尔。于是使司马子反乘堙而窥宋城。宋华元亦乘堙而出见之。司马子反曰：“子之国何如？”华元曰：“惫矣！”曰：“何如？”曰：“易子而食之，析骸而炊之。”司马子反曰：“嘻！甚矣，惫！虽然，吾闻之也，围者柑马而秣之，使肥者应客。是何子之情也？”华元曰：“吾闻之：君子见人之厄则矜之，小人见人之厄则幸之。吾见子之君子也，是以告情于子也。”司马子反曰：“诺，勉之矣！吾军亦有七日之粮尔！尽此不胜，将去而归尔。”揖而去之。
- 反于庄王。庄王曰：“何如？”司马子反曰：“惫矣！”曰：“何如？”曰：“易子而食之，析骸而炊之。”庄王曰：“嘻！甚矣，惫！虽然，吾今取此，然后而归尔。”司马子反曰：“不可。臣已告之矣，军有七日之粮尔。”庄王怒曰：“吾使子往视之，子曷为告之？”司马子反曰：“以区区之宋，犹有不欺人之臣，可以楚而无乎？是以告之也。”庄王曰：“诺，舍而止。虽然，吾犹取此，然后归尔。”司马子反曰：“然则君请处于此，臣请归尔。”庄王曰：“子去我而归，吾孰与处于此？吾亦从子而归尔。”引师而去之。故君子大其平乎己也。此皆大 夫也。其称“人”何？贬。曷为贬？平者在下也。

## 拼音
- wai4 ping2 bu4 shu1 ， ci3 he2 yi3 shu1 ？ da4 qi2 ping2 hu1 ji3 ye3 。 he2 da4 qi2 ping2 hu1 ji3 ？ zhuang1 wang2 wei2 song4 ， jun1 you3 qi1 ri4 zhi1 liang2 er3 ！ jin4 ci3 bu2 sheng4 ， jiang1 qu4 er2 gui1 er3 。 yu2 shi4 shi3 si1 ma3 zi3 fan3 cheng2 yin1 er2 kui1 song4 cheng2 。 song4 hua2 yuan2 yi4 cheng2 yin1 er2 chu1 jian4 zhi1 。 si1 ma3 zi3 fan3 yue1 ： “ zi3 zhi1 guo2 he2 ru2 ？ ” hua2 yuan2 yue1 ： “ bei4 yi3 ！ ” yue1 ： “ he2 ru2 ？ ” yue1 ： “ yi4 zi3 er2 shi2 zhi1 ， xi1 hai2 er2 chui1 zhi1 。 ” si1 ma3 zi3 fan3 yue1 ： “ xi1 ！ shen4 yi3 ， bei4 ！ sui1 ran2 ， wu2 wen2 zhi1 ye3 ， wei2 zhe3 gan1 ma3 er2 mo4 zhi1 ， shi3 fei2 zhe3 ying4 ke4 。 shi4 he2 zi3 zhi1 qing2 ye3 ？ ” hua2 yuan2 yue1 ： “ wu2 wen2 zhi1 ： jun1 zi3 jian4 ren2 zhi1 e4 ze2 jin1 zhi1 ， xiao3 ren2 jian4 ren2 zhi1 e4 ze2 xing4 zhi1 。 wu2 jian4 zi3 zhi1 jun1 zi3 ye3 ， shi4 yi3 gao4 qing2 yu2 zi3 ye3 。 ” si1 ma3 zi3 fan3 yue1 ： “ nuo4 ， mian3 zhi1 yi3 ！ wu2 jun1 yi4 you3 qi1 ri4 zhi1 liang2 er3 ！ jin4 ci3 bu2 sheng4 ， jiang1 qu4 er2 gui1 er3 。 ” yi1 er2 qu4 zhi1 。
- fan3 yu2 zhuang1 wang2 。 zhuang1 wang2 yue1 ： “ he2 ru2 ？ ” si1 ma3 zi3 fan3 yue1 ： “ bei4 yi3 ！ ” yue1 ： “ he2 ru2 ？ ” yue1 ： “ yi4 zi3 er2 shi2 zhi1 ， xi1 hai2 er2 chui1 zhi1 。 ” zhuang1 wang2 yue1 ： “ xi1 ！ shen4 yi3 ， bei4 ！ sui1 ran2 ， wu2 jin1 qu3 ci3 ， ran2 hou4 er2 gui1 er3 。 ” si1 ma3 zi3 fan3 yue1 ： “ bu4 ke3 。 chen2 yi3 gao4 zhi1 yi3 ， jun1 you3 qi1 ri4 zhi1 liang2 er3 。 ” zhuang1 wang2 nu4 yue1 ： “ wu2 shi3 zi3 wang3 shi4 zhi1 ， zi3 he2 wei4 gao4 zhi1 ？ ” si1 ma3 zi3 fan3 yue1 ： “ yi3 qu1 qu1 zhi1 song4 ， you2 you3 bu4 qi1 ren2 zhi1 chen2 ， ke3 yi3 chu3 er2 wu2 hu1 ？ shi4 yi3 gao4 zhi1 ye3 。 ” zhuang1 wang2 yue1 ： “ nuo4 ， she4 er2 zhi3 。 sui1 ran2 ， wu2 you2 qu3 ci3 ， ran2 hou4 gui1 er3 。 ” si1 ma3 zi3 fan3 yue1 ： “ ran2 ze2 jun1 qing3 chu3 yu2 ci3 ， chen2 qing3 gui1 er3 。 ” zhuang1 wang2 yue1 ： “ zi3 qu4 wo3 er2 gui1 ， wu2 shu2 yu3 chu3 yu2 ci3 ？ wu2 yi4 cong2 zi3 er2 gui1 er3 。 ” yin3 shi1 er2 qu4 zhi1 。 gu4 jun1 zi3 da4 qi2 ping2 hu1 ji3 ye3 。 ci3 jie1 da4   fu1 ye3 。 qi2 cheng1 “ ren2 ” he2 ？ bian3 。 he2 wei4 bian3 ？ ping2 zhe3 zai4 xia4 ye3 。

## 注释

## 译文

## 赏析
