---
id: yang-gao-wu-zi-shi-zha-lai-pin
title: 吴子使札来聘
titlePinyin: wu2 zi3 shi3 zha2 lai2 pin4
titleSlug: wu-zi-shi-zha-lai-pin
author: 羊高
authorPinyin: yang2 gao1
authorSlug: yang-gao
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 吴无君，无大夫，此何以有君，有大夫？贤季子也。何贤乎季子？让国也。其让国奈何？谒也，余祭也，夷昧也，与季子同母者四。季子弱而才，兄弟皆爱之，同欲立之以为君。谒曰：“今若是迮而与季子国，季子犹不受也。请无与子而与弟，弟兄迭为君，而致国乎季子。”皆曰诺。故诸为君者皆轻死为勇，饮食必祝，曰：“天苟有吴国，尚速有悔于予身。”故谒也死，余祭也立。余祭也死，夷昧也立。夷昧也死，则国宜之季子者也，季子使而亡焉。僚者长庶也，即之。季之使而反，至而君之尔。阖庐曰：“先君之所以不与子国，而与弟者，凡为季子故也。将从先君之命与，则国宜之季子者也；如不从先君之命与子，我宜当立者也。僚恶得为君？”于是使专诸刺僚，而致国乎季子。季子不受，曰：“尔杀吾君，吾受尔国，是吾与尔为篡也。尔杀吾兄，吾又杀尔，是父子兄弟相杀，终身无已也。”去之延陵，终身不入吴国。故君子以其不受为义，以其不杀为仁，贤季子。则吴何以有君，有大夫？以季子为臣，则宜有君者也。札者何？吴季子之名也。春秋贤者不名，此何以名？许夷狄者，不一而足也。季子者，所贤也，曷为不足乎季子？许人臣者必使臣，许人子者必使子也。

## 拼音
- wu2 wu2 jun1 ， wu2 dai4 fu0 ， ci3 he2 yi3 you3 jun1 ， you3 dai4 fu0 ？ xian2 ji4 zi3 ye3 。 he2 xian2 hu1 ji4 zi3 ？ rang4 guo2 ye3 。 qi2 rang4 guo2 nai4 he2 ？ ye4 ye3 ， yu2 ji4 ye3 ， yi2 mei4 ye3 ， yu3 ji4 zi3 tong2 mu3 zhe3 si4 。 ji4 zi3 ruo4 er2 cai2 ， xiong1 di4 jie1 ai4 zhi1 ， tong2 yu4 li4 zhi1 yi3 wei2 jun1 。 ye4 yue1 ： “ jin1 ruo4 shi4 ze2 er2 yu3 ji4 zi3 guo2 ， ji4 zi3 you2 bu2 shou4 ye3 。 qing3 wu2 yu3 zi3 er2 yu3 di4 ， di4 xiong1 die2 wei4 jun1 ， er2 zhi4 guo2 hu1 ji4 zi3 。 ” jie1 yue1 nuo4 。 gu4 zhu1 wei4 jun1 zhe3 jie1 qing1 si3 wei4 yong3 ， yin3 shi2 bi4 zhu4 ， yue1 ： “ tian1 gou3 you3 wu2 guo2 ， shang4 su4 you3 hui3 yu2 yu3 shen1 。 ” gu4 ye4 ye3 si3 ， yu2 ji4 ye3 li4 。 yu2 ji4 ye3 si3 ， yi2 mei4 ye3 li4 。 yi2 mei4 ye3 si3 ， ze2 guo2 yi2 zhi1 ji4 zi3 zhe3 ye3 ， ji4 zi3 shi3 er2 wang2 yan1 。 liao2 zhe3 chang2 shu4 ye3 ， ji2 zhi1 。 ji4 zhi1 shi3 er2 fan3 ， zhi4 er2 jun1 zhi1 er3 。 he2 lu2 yue1 ： “ xian1 jun1 zhi1 suo3 yi3 bu4 yu3 zi3 guo2 ， er2 yu3 di4 zhe3 ， fan2 wei4 ji4 zi3 gu4 ye3 。 jiang1 cong2 xian1 jun1 zhi1 ming4 yu3 ， ze2 guo2 yi2 zhi1 ji4 zi3 zhe3 ye3 ； ru2 bu4 cong2 xian1 jun1 zhi1 ming4 yu3 zi3 ， wo3 yi2 dang1 li4 zhe3 ye3 。 liao2 e4 de2 wei4 jun1 ？ ” yu2 shi4 shi3 zhuan1 zhu1 ci4 liao2 ， er2 zhi4 guo2 hu1 ji4 zi3 。 ji4 zi3 bu2 shou4 ， yue1 ： “ er3 sha1 wu2 jun1 ， wu2 shou4 er3 guo2 ， shi4 wu2 yu3 er3 wei4 cuan4 ye3 。 er3 sha1 wu2 xiong1 ， wu2 you4 sha1 er3 ， shi4 fu4 zi3 xiong1 di4 xiang1 sha1 ， zhong1 shen1 wu2 yi3 ye3 。 ” qu4 zhi1 yan2 ling2 ， zhong1 shen1 bu2 ru4 wu2 guo2 。 gu4 jun1 zi3 yi3 qi2 bu2 shou4 wei4 yi4 ， yi3 qi2 bu4 sha1 wei4 ren2 ， xian2 ji4 zi3 。 ze2 wu2 he2 yi3 you3 jun1 ， you3 dai4 fu0 ？ yi3 ji4 zi3 wei4 chen2 ， ze2 yi2 you3 jun1 zhe3 ye3 。 zha2 zhe3 he2 ？ wu2 ji4 zi3 zhi1 ming2 ye3 。 chun1 qiu1 xian2 zhe3 bu4 ming2 ， ci3 he2 yi3 ming2 ？ xu3 yi2 di2 zhe3 ， bu4 yi1 er2 zu2 ye3 。 ji4 zi3 zhe3 ， suo3 xian2 ye3 ， he2 wei4 bu4 zu2 hu1 ji4 zi3 ？ xu3 ren2 chen2 zhe3 bi4 shi3 chen2 ， xu3 ren2 zi3 zhe3 bi4 shi3 zi3 ye3 。

## 注释

## 译文

## 赏析
