---
id: wu-yuan-heng-chang-an-qiu-ye-huai-chen-jing-kun-ji
title: 长安秋夜怀陈京昆季
titlePinyin: chang2 an1 qiu1 ye4 huai2 chen2 jing1 kun1 ji4
titleSlug: chang-an-qiu-ye-huai-chen-jing-kun-ji
author: 武元衡
authorPinyin: wu3 yuan2 heng2
authorSlug: wu-yuan-heng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 钟鼓九衢绝，出门千里同。远情高枕夜，秋思北窗空。
- 静见烟凝烛，闲听叶坠桐。玉壶思洞彻，琼树忆葱笼。
- 萤影疏帘外，鸿声暗雨中。羁愁难会面，懒慢责微躬。
- 甲乙科攀桂，图书阁践蓬。一瓢非可乐，六翮未因风。
- 寥落悲秋尽，蹉跎惜岁穷。明朝不相见，流泪菊花丛。

## 拼音
- zhong1 gu3 jiu3 qu2 jue2 ， chu1 men2 qian1 li3 tong2 。 yuan3 qing2 gao1 zhen3 ye4 ， qiu1 si1 bei3 chuang1 kong1 。
- jing4 jian4 yan1 ning2 zhu2 ， xian2 ting1 ye4 zhui4 tong2 。 yu4 hu2 si1 dong4 che4 ， qiong2 shu4 yi4 cong1 long2 。
- ying2 ying3 shu1 lian2 wai4 ， hong2 sheng1 an4 yu3 zhong1 。 ji1 chou2 nan2 hui4 mian4 ， lan3 man4 ze2 wei1 gong1 。
- jia3 yi3 ke1 pan1 gui4 ， tu2 shu1 ge2 jian4 peng2 。 yi4 piao2 fei1 ke3 le4 ， liu4 he2 wei4 yin1 feng1 。
- liao2 luo4 bei1 qiu1 jin4 ， cuo1 tuo2 xi1 sui4 qiong2 。 ming2 chao2 bu4 xiang1 jian4 ， liu2 lei4 ju2 hua1 cong2 。

## 注释

## 译文

## 赏析
