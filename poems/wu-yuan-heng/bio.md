---
title: 武元衡
---
武元衡，字伯苍，河南缑氏人。建中四年，登进士第。累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。八年，徴还秉政，早朝为盗所害，赠司徒，谥忠愍。临淮集十卷，今编诗二卷。   武元衡字伯苍，河南缑氏人。宪宗朝宰相，元和十年六月癸卯早朝，为盗所害，年五十八。补诗一首。
