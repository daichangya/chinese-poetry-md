---
id: zhang-gong-quan-chang-jiang-wen-dui-pian
title: 长江问对篇
titlePinyin: chang2 jiang1 wen4 dui4 pian1
titleSlug: chang-jiang-wen-dui-pian
author: 章公权
authorPinyin: zhang1 gong1 quan2
authorSlug: zhang-gong-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 问长江，以汝卫南邦，北人遥想心已降。
- 方今大势全倚汝，不知汝亦许不许。
- 国人皆悠悠，我心良独忧。
- 长城已坦道，黄河已安流。
- 淮边日夜风飕飕，汝今孤矣非昔比。
- 问汝若何真可倚。
- 长江对，壮尔南邦以吾在。
- 今来古往只东流，人世兴亡自更改。
- 句践临齐晋，刘裕入长安，项王北渡黄河西破关。
- 北方或可取，吾不为君阻。
- 赤壁中流曾丧兵，广陵望见波涛惊，瓜步欲渡说虚声。
- 南方长可守，吾独为君有。
- 吾之势何但抵长城，长城今已平。
- 吾之力可以当百万，百万昔尝散。
- 吾能限南北，不能输事力。
- 吾能鼓风涛，不能用英豪。
- 君不见吴之末，陈之季，岂必斯时吾独异。
- 朝无政事国无人，乌有长江专可倚。
- 辱君有问答君知，正恐知之亦忽之。
- 烦君奉此献之国，索裘勿俟大寒时。

## 拼音
- wen4 chang2 jiang1 ， yi3 ru3 wei4 nan2 bang1 ， bei3 ren2 yao2 xiang3 xin1 yi3 jiang4 。
- fang1 jin1 da4 shi4 quan2 yi3 ru3 ， bu4 zhi1 ru3 yi4 xu3 bu0 xu3 。
- guo2 ren2 jie1 you1 you1 ， wo3 xin1 liang2 du2 you1 。
- chang2 cheng2 yi3 tan3 dao4 ， huang2 he2 yi3 an1 liu2 。
- huai2 bian1 ri4 ye4 feng1 sou1 sou1 ， ru3 jin1 gu1 yi3 fei1 xi1 bi3 。
- wen4 ru3 ruo4 he2 zhen1 ke3 yi3 。
- chang2 jiang1 dui4 ， zhuang4 er3 nan2 bang1 yi3 wu2 zai4 。
- jin1 lai2 gu3 wang3 zhi1 dong1 liu2 ， ren2 shi4 xing1 wang2 zi4 geng1 gai3 。
- ju4 jian4 lin2 qi2 jin4 ， liu2 yu4 ru4 chang2 an1 ， xiang4 wang2 bei3 du4 huang2 he2 xi1 po4 guan1 。
- bei3 fang1 huo4 ke3 qu3 ， wu2 bu2 wei4 jun1 zu3 。
- chi4 bi4 zhong1 liu2 ceng2 sang4 bing1 ， guang3 ling2 wang4 jian4 bo1 tao1 jing1 ， gua1 bu4 yu4 du4 shuo1 xu1 sheng1 。
- nan2 fang1 chang2 ke3 shou3 ， wu2 du2 wei4 jun1 you3 。
- wu2 zhi1 shi4 he2 dan4 di3 chang2 cheng2 ， chang2 cheng2 jin1 yi3 ping2 。
- wu2 zhi1 li4 ke3 yi3 dang1 bai3 wan4 ， bai3 wan4 xi1 chang2 san4 。
- wu2 neng2 xian4 nan2 bei3 ， bu4 neng2 shu1 shi4 li4 。
- wu2 neng2 gu3 feng1 tao1 ， bu4 neng2 yong4 ying1 hao2 。
- jun1 bu2 jian4 wu2 zhi1 mo4 ， chen2 zhi1 ji4 ， qi3 bi4 si1 shi2 wu2 du2 yi4 。
- chao2 wu2 zheng4 shi4 guo2 wu2 ren2 ， wu1 you3 chang2 jiang1 zhuan1 ke3 yi3 。
- ru3 jun1 you3 wen4 da2 jun1 zhi1 ， zheng4 kong3 zhi1 zhi1 yi4 hu1 zhi1 。
- fan2 jun1 feng4 ci3 xian4 zhi1 guo2 ， suo3 qiu2 wu4 si4 da4 han2 shi2 。

## 注释

## 译文

## 赏析
