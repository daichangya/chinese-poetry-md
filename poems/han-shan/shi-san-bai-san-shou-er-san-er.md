---
id: han-shan-shi-san-bai-san-shou-er-san-er
title: 诗三百三首 二三二
titlePinyin: shi1 san1 bai3 san1 shou3   er4 san1 er4
titleSlug: shi-san-bai-san-shou-er-san-er
author: 寒山
authorPinyin: han2 shan1
authorSlug: han-shan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我见凡愚人，多畜资财谷。
- 饮酒食生命，谓言我富足。
- 莫知地狱深，唯求上天福。
- 罪业如毘富，岂得免灾毒。
- 财主忽然死，争共当头哭。
- 供僧读文疏，空是鬼神禄。
- 福田一个无，虚设一群秃。
- 不如早觉悟，莫作黑暗狱。
- 狂风不动树，心真无罪福。
- 寄语冗冗人，叮咛再三读。

## 拼音
- wo3 jian4 fan2 yu2 ren2 ， duo1 chu4 zi1 cai2 gu3 。
- yin3 jiu3 shi2 sheng1 ming4 ， wei4 yan2 wo3 fu4 zu2 。
- mo4 zhi1 di4 yu4 shen1 ， wei2 qiu2 shang4 tian1 fu2 。
- zui4 ye4 ru2 pi2 fu4 ， qi3 de2 mian3 zai1 du2 。
- cai2 zhu3 hu1 ran2 si3 ， zheng1 gong4 dang1 tou2 ku1 。
- gong4 seng1 du2 wen2 shu1 ， kong1 shi4 gui3 shen2 lu4 。
- fu2 tian2 yi2 ge4 wu2 ， xu1 she4 yi4 qun2 tu1 。
- bu4 ru2 zao3 jue2 wu4 ， mo4 zuo4 hei1 an4 yu4 。
- kuang2 feng1 bu2 dong4 shu4 ， xin1 zhen1 wu2 zui4 fu2 。
- ji4 yu3 rong3 rong3 ren2 ， ding1 ning2 zai4 san1 du2 。

## 注释

## 译文

## 赏析
