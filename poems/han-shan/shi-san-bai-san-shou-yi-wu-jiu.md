---
id: han-shan-shi-san-bai-san-shou-yi-wu-jiu
title: 诗三百三首 一五九
titlePinyin: shi1 san1 bai3 san1 shou3   yi1 wu3 jiu3
titleSlug: shi-san-bai-san-shou-yi-wu-jiu
author: 寒山
authorPinyin: han2 shan1
authorSlug: han-shan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我见世间人，堂堂好仪相。
- 不报父母恩，方寸底模样。
- 欠负他人钱，蹄穿始惆怅。
- 个个惜妻儿，爷娘不供养。
- 兄弟似冤家，心中长怅怏。
- 忆昔少年时，求神愿成长。
- 今为不孝子，世间多此样。
- 买肉自家噇，抹觜道我畅。
- 自逞说喽啰，聪明无益当。
- 牛头努目瞋，出去始时向。
- 择佛烧好香，拣僧归供养。
- 罗汉门前乞，趂却闲和尚。
- 不悟无为人，从来无相状。
- 封疏请名僧，𫎪钱两三样。
- 云光好法师，安角在头上。
- 汝无平等心，圣贤俱不降。
- 凡圣皆混然，劝君休取相。
- 我法妙难思，天龙尽回向。
- 我今稽首礼，无上法中王。
- 慈悲大喜舍，名称满十方。
- 众生作依怙，智慧身金刚。
- 顶礼无所著，我师大法王。

## 拼音
- wo3 jian4 shi4 jian1 ren2 ， tang2 tang2 hao3 yi2 xiang1 。
- bu2 bao4 fu4 mu3 en1 ， fang1 cun4 di3 mu2 yang4 。
- qian4 fu4 ta1 ren2 qian2 ， ti2 chuan1 shi3 chou2 chang4 。
- ge4 ge4 xi1 qi1 er2 ， ye2 niang2 bu2 gong4 yang3 。
- xiong1 di4 si4 yuan1 jia1 ， xin1 zhong1 chang2 chang4 yang4 。
- yi4 xi1 shao4 nian2 shi2 ， qiu2 shen2 yuan4 cheng2 zhang3 。
- jin1 wei4 bu2 xiao4 zi3 ， shi4 jian1 duo1 ci3 yang4 。
- mai3 rou4 zi4 jia1 chuang2 ， mo3 zi1 dao4 wo3 chang4 。
- zi4 cheng3 shuo1 lou0 luo1 ， cong1 ming0 wu2 yi4 dang1 。
- niu2 tou2 nu3 mu4 chen1 ， chu1 qu4 shi3 shi2 xiang4 。
- ze2 fo2 shao1 hao3 xiang1 ， jian3 seng1 gui1 gong4 yang3 。
- luo2 han4 men2 qian2 qi3 ， chen4 que4 xian2 he2 shang4 。
- bu2 wu4 wu2 wei2 ren2 ， cong2 lai2 wu2 xiang1 zhuang4 。
- feng1 shu1 qing3 ming2 seng1 ， 𫎪 qian2 liang3 san1 yang4 。
- yun2 guang1 hao3 fa3 shi1 ， an1 jiao3 zai4 tou2 shang4 。
- ru3 wu2 ping2 deng3 xin1 ， sheng4 xian2 ju4 bu2 jiang4 。
- fan2 sheng4 jie1 hun4 ran2 ， quan4 jun1 xiu1 qu3 xiang1 。
- wo3 fa3 miao4 nan2 si1 ， tian1 long2 jin4 hui2 xiang4 。
- wo3 jin1 qi3 shou3 li3 ， wu2 shang4 fa3 zhong1 wang2 。
- ci2 bei1 da4 xi3 she4 ， ming2 cheng1 man3 shi2 fang1 。
- zhong4 sheng1 zuo4 yi1 hu4 ， zhi4 hui4 shen1 jin1 gang1 。
- ding3 li3 wu2 suo3 zhu4 ， wo3 shi1 da4 fa3 wang2 。

## 注释

## 译文

## 赏析
