---
id: han-shan-shi-san-bai-san-shou-er-qi-wu
title: 诗三百三首 二七五
titlePinyin: shi1 san1 bai3 san1 shou3   er4 qi1 wu3
titleSlug: shi-san-bai-san-shou-er-qi-wu
author: 寒山
authorPinyin: han2 shan1
authorSlug: han-shan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 语你出家辈，何名为出家。
- 奢华求养活，继缀族姓家。
- 美舌甜唇觜，谄曲心钩加。
- 终日礼道场，持经置功课。
- 𬬻烧神佛香，打钟高声和。
- 六时学客舂，昼夜不得卧。
- 只为爱钱财，心中不脱洒。
- 见他高道人，却嫌诽谤骂。
- 驴屎比麝香，苦哉佛陀耶。
- 又见出家儿，有力及无力。
- 上上高节者，鬼神钦道德。
- 君王分辇坐，诸侯拜迎逆。
- 堪为世福田，世人须保惜。
- 下下低愚者，诈现多求觅。
- 浊滥即可知，愚痴爱财色。
- 著却福田衣，种田讨衣食。
- 作债税牛犂，为事不忠直。
- 朝朝行弊恶，往往痛臀脊。
- 不解善思量，地狱苦无极。
- 一朝著病缠，三年卧床席。
- 亦有真佛性，翻作无明贼。
- 南无佛陀耶，远远求弥勒。

## 拼音
- yu3 ni3 chu1 jia1 bei4 ， he2 ming2 wei4 chu1 jia1 。
- she1 hua2 qiu2 yang3 huo2 ， ji4 zhui4 zu2 xing4 jia1 。
- mei3 she2 tian2 chun2 zi1 ， chan3 qu3 xin1 gou1 jia1 。
- zhong1 ri4 li3 dao4 chang3 ， chi2 jing1 zhi4 gong1 ke4 。
- lu2 shao1 shen2 fo2 xiang1 ， da3 zhong1 gao1 sheng1 he2 。
- liu4 shi2 xue2 ke4 chong1 ， zhou4 ye4 bu4 de2 wo4 。
- zhi1 wei4 ai4 qian2 cai2 ， xin1 zhong1 bu4 tuo1 sa3 。
- jian4 ta1 gao1 dao4 ren2 ， que4 xian2 fei3 bang4 ma4 。
- lü2 shi3 bi3 she4 xiang1 ， ku3 zai1 fo2 tuo2 ye1 。
- you4 jian4 chu1 jia1 er2 ， you3 li4 ji2 wu2 li4 。
- shang4 shang4 gao1 jie2 zhe3 ， gui3 shen2 qin1 dao4 de2 。
- jun1 wang2 fen1 nian3 zuo4 ， zhu1 hou2 bai4 ying2 ni4 。
- kan1 wei4 shi4 fu2 tian2 ， shi4 ren2 xu1 bao3 xi1 。
- xia4 xia4 di1 yu2 zhe3 ， zha4 xian4 duo1 qiu2 mi4 。
- zhuo2 lan4 ji2 ke3 zhi1 ， yu2 chi1 ai4 cai2 se4 。
- zhu4 que4 fu2 tian2 yi1 ， zhong3 tian2 tao3 yi1 shi2 。
- zuo4 zhai4 shui4 niu2 li2 ， wei4 shi4 bu4 zhong1 zhi2 。
- zhao1 zhao1 xing2 bi4 e4 ， wang3 wang3 tong4 tun2 ji3 。
- bu4 jie3 shan4 si1 liang0 ， di4 yu4 ku3 wu2 ji2 。
- yi4 chao2 zhu4 bing4 chan2 ， san1 nian2 wo4 chuang2 xi2 。
- yi4 you3 zhen1 fo2 xing4 ， fan1 zuo4 wu2 ming2 zei2 。
- nan2 wu2 fo2 tuo2 ye1 ， yuan3 yuan3 qiu2 mi2 le4 。

## 注释

## 译文

## 赏析
