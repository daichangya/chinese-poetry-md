---
id: chen-chun-ju-zi-ming-zi-yi
title: 矩子名字义
titlePinyin: ju3 zi3 ming2 zi4 yi4
titleSlug: ju-zi-ming-zi-yi
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小子尔定孙，来前吾语汝。
- 尔今既加冠，盍以成人遇。
- 今尔名以矩，字尔以方叟。
- 告尔名字义，尔其敬听受。
- 矩所以为方，是为法度器。
- 极天下之方，不能外乎是。
- 在人事而言，不越乎此理。
- 此理根所性，其本一而已。
- 散诸事物间，各各有所止。
- 当然不容易，万殊而一揆。
- 截截有成法，方正无少陂。
- 圣人安而行，所欲不逾此。
- 贤者勉而复，折旋必中矣。
- 学者思圣贤，于学亦必以。
- 所择要精明，所执在固致。
- 法皆自中定，方非由外至。
- 如或非礼视，是以不法视。
- 于视为不方，随物而妄伺。
- 如或非礼听，是以不法听。
- 于听为不方，随物而妄应。
- 如或非礼言，是以不法言。
- 于言为不方，随物而妄宣。
- 如或非礼动，是以不法动。
- 于动为不方，随物而妄往。
- 惟视方而明，不为非礼倾。
- 惟听方而聪，不为非礼从。
- 惟言方而信，不为非礼徇。
- 惟动方而直，不为非礼适。
- 一一守吾法，私意无容杂。
- 寻绝枉尺为，乘戒诡遇合。
- 直道范驰驱，何行不检押。
- 其可者则与，不可者必拒。
- 交游自正方，不随不可去。
- 有善者则从，不善者必克。
- 处事自正方，不随不善溺。
- 随物则为圆，非圆特其偏。
- 同流而合污，在方诚有愆。
- 先方而后圆，于圆乃可全。
- 既无一不方，斯无一不圆。
- 动容皆中礼，从心得孔传。
- 岂但方之熟，实惟圆之安。
- 圣法万世在，矩尔其勉旃。
- 称名惕自省，闻字肃反观。
- 斯义无尔愧，服膺常拳拳。

## 拼音
- xiao3 zi0 er3 ding4 sun1 ， lai2 qian2 wu2 yu3 ru3 。
- er3 jin1 ji4 jia1 guan1 ， he2 yi3 cheng2 ren2 yu4 。
- jin1 er3 ming2 yi3 ju3 ， zi4 er3 yi3 fang1 sou3 。
- gao4 er3 ming2 zi4 yi4 ， er3 qi2 jing4 ting1 shou4 。
- ju3 suo3 yi3 wei2 fang1 ， shi4 wei4 fa3 du4 qi4 。
- ji2 tian1 xia4 zhi1 fang1 ， bu4 neng2 wai4 hu1 shi4 。
- zai4 ren2 shi4 er2 yan2 ， bu2 yue4 hu1 ci3 li3 。
- ci3 li3 gen1 suo3 xing4 ， qi2 ben3 yi1 er2 yi3 。
- san4 zhu1 shi4 wu4 jian1 ， ge4 ge4 you3 suo3 zhi3 。
- dang1 ran2 bu4 rong2 yi4 ， wan4 shu1 er2 yi4 kui2 。
- jie2 jie2 you3 cheng2 fa3 ， fang1 zheng4 wu2 shao3 bei1 。
- sheng4 ren2 an1 er2 xing2 ， suo3 yu4 bu4 yu2 ci3 。
- xian2 zhe3 mian3 er2 fu4 ， zhe2 xuan2 bi4 zhong1 yi3 。
- xue2 zhe3 si1 sheng4 xian2 ， yu2 xue2 yi4 bi4 yi3 。
- suo3 ze2 yao4 jing1 ming2 ， suo3 zhi2 zai4 gu4 zhi4 。
- fa3 jie1 zi4 zhong1 ding4 ， fang1 fei1 you2 wai4 zhi4 。
- ru2 huo4 fei1 li3 shi4 ， shi4 yi3 bu4 fa3 shi4 。
- yu2 shi4 wei4 bu4 fang1 ， sui2 wu4 er2 wang4 si4 。
- ru2 huo4 fei1 li3 ting1 ， shi4 yi3 bu4 fa3 ting1 。
- yu2 ting1 wei4 bu4 fang1 ， sui2 wu4 er2 wang4 ying4 。
- ru2 huo4 fei1 li3 yan2 ， shi4 yi3 bu4 fa3 yan2 。
- yu2 yan2 wei4 bu4 fang1 ， sui2 wu4 er2 wang4 xuan1 。
- ru2 huo4 fei1 li3 dong4 ， shi4 yi3 bu4 fa3 dong4 。
- yu2 dong4 wei4 bu4 fang1 ， sui2 wu4 er2 wang4 wang3 。
- wei2 shi4 fang1 er2 ming2 ， bu2 wei4 fei1 li3 qing1 。
- wei2 ting1 fang1 er2 cong1 ， bu2 wei4 fei1 li3 cong2 。
- wei2 yan2 fang1 er2 xin4 ， bu2 wei4 fei1 li3 xun4 。
- wei2 dong4 fang1 er2 zhi2 ， bu2 wei4 fei1 li3 shi4 。
- yi1 yi1 shou3 wu2 fa3 ， si1 yi4 wu2 rong2 za2 。
- xun2 jue2 wang3 chi3 wei4 ， cheng2 jie4 gui3 yu4 he2 。
- zhi2 dao4 fan4 chi2 qu1 ， he2 xing2 bu4 jian3 ya1 。
- qi2 ke3 zhe3 ze2 yu3 ， bu4 ke3 zhe3 bi4 ju4 。
- jiao1 you2 zi4 zheng4 fang1 ， bu4 sui2 bu4 ke3 qu4 。
- you3 shan4 zhe3 ze2 cong2 ， bu2 shan4 zhe3 bi4 ke4 。
- chu3 shi4 zi4 zheng4 fang1 ， bu4 sui2 bu2 shan4 ni4 。
- sui2 wu4 ze2 wei4 yuan2 ， fei1 yuan2 te4 qi2 pian1 。
- tong2 liu2 er2 he2 wu1 ， zai4 fang1 cheng2 you3 qian1 。
- xian1 fang1 er2 hou4 yuan2 ， yu2 yuan2 nai3 ke3 quan2 。
- ji4 wu2 yi2 bu4 fang1 ， si1 wu2 yi2 bu4 yuan2 。
- dong4 rong2 jie1 zhong1 li3 ， cong2 xin1 de2 kong3 chuan2 。
- qi3 dan4 fang1 zhi1 shu2 ， shi2 wei2 yuan2 zhi1 an1 。
- sheng4 fa3 wan4 shi4 zai4 ， ju3 er3 qi2 mian3 zhan1 。
- cheng1 ming2 ti4 zi4 xing3 ， wen2 zi4 su4 fan3 guan1 。
- si1 yi4 wu2 er3 kui4 ， fu2 ying1 chang2 quan2 quan2 。

## 注释

## 译文

## 赏析
