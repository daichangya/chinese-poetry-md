---
id: chen-chun-he-ding-zu-shun-lu-sun-zhi-yun
title: 和丁祖舜绿笋之韵
titlePinyin: he2 ding1 zu3 shun4 lü4 sun3 zhi1 yun4
titleSlug: he-ding-zu-shun-lu-sun-zhi-yun
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 哦风径游卫山峬，溢耳谣言如春敷。
- 猗猗青青发三叹，熟察其调未免粗。
- 当年载歌淇水澳，区区但取枝叶绿。
- 恶知中有至味存，爽人神思胜于玉。
- 料想厥种未为良，校之吾邦君视仆。
- 吾邦此君最佳处，惟在根萌毓坤腹。
- 出尘妙质莹无疑，彻骨不容疵纤厘。
- 地灵精白气所孕，圃师培壅工弗施。
- 火行用事正炎鬰，故遣特特清南垂。
- 钻泥苯䔿伸蛰龙，轧石胧肿亚卧狮。
- 蓄节正直已不拔，藏心塞实如无私。
- 新班黄甲固脆润，半露青簪犹珍奇。
- 雨余荷锄试一访，颖颖竞脱毛囊锥。
- 发封奏之金错刀，片片逐刃滋琼脂。
- 未数冰谷素龙肝，岂逊金墉白云芝。
- 天然真味本自足，不待滑瀡甘以饴。
- 烹煎燔炙无不可，论材宜为百品师。
- 疏肠涤胃扫烦秽，侑巵赞膳功谁知。
- 九饤槃中若得此，方贡诸羞特余子。
- 箪瓢陋巷时相逢，炳腹琅玕焰欲起。
- 从知种种山海腴，那有似此清中癯。
- 吴莼楚荇傥埒美，恰类𨢎䤙拟醍醐。
- 猫舄班孙真徒胥，何复敢校荣与枯。
- 信哉超越天地炉，君子之德他所无。

## 拼音
- o4 feng1 jing4 you2 wei4 shan1 bu1 ， yi4 er3 yao2 yan2 ru2 chun1 fu1 。
- yi1 yi1 qing1 qing1 fa1 san1 tan4 ， shu2 cha2 qi2 tiao2 wei4 mian3 cu1 。
- dang1 nian2 zai3 ge1 qi2 shui3 ao4 ， qu1 qu1 dan4 qu3 zhi1 ye4 lü4 。
- e4 zhi1 zhong1 you3 zhi4 wei4 cun2 ， shuang3 ren2 shen2 si1 sheng4 yu2 yu4 。
- liao4 xiang3 jue2 zhong3 wei4 wei4 liang2 ， xiao4 zhi1 wu2 bang1 jun1 shi4 pu2 。
- wu2 bang1 ci3 jun1 zui4 jia1 chu4 ， wei2 zai4 gen1 meng2 yu4 kun1 fu4 。
- chu1 chen2 miao4 zhi4 ying2 wu2 yi2 ， che4 gu3 bu4 rong2 ci1 xian1 li2 。
- di4 ling2 jing1 bai2 qi4 suo3 yun4 ， pu3 shi1 pei2 yong1 gong1 fu2 shi1 。
- huo3 xing2 yong4 shi4 zheng4 yan2 yu4 ， gu4 qian3 te4 te4 qing1 nan2 chui2 。
- zuan4 ni2 ben3 䔿 shen1 zhe2 long2 ， ya4 shi2 long2 zhong3 ya4 wo4 shi1 。
- xu4 jie2 zheng4 zhi2 yi3 bu4 ba2 ， cang2 xin1 sai1 shi2 ru2 wu2 si1 。
- xin1 ban1 huang2 jia3 gu4 cui4 run4 ， ban4 lu4 qing1 zan1 you2 zhen1 qi2 。
- yu3 yu2 he2 chu2 shi4 yi4 fang3 ， ying3 ying3 jing4 tuo1 mao2 nang2 zhui1 。
- fa1 feng1 zou4 zhi1 jin1 cuo4 dao1 ， pian4 pian4 zhu2 ren4 zi1 qiong2 zhi1 。
- wei4 shu4 bing1 gu3 su4 long2 gan1 ， qi3 xun4 jin1 yong1 bai2 yun2 zhi1 。
- tian1 ran2 zhen1 wei4 ben3 zi4 zu2 ， bu2 dai4 hua2 sui3 gan1 yi3 yi2 。
- peng1 jian1 fan2 zhi4 wu2 bu4 ke3 ， lun4 cai2 yi2 wei4 bai3 pin3 shi1 。
- shu1 chang2 di2 wei4 sao3 fan2 hui4 ， you4 zhi1 zan4 shan4 gong1 shui2 zhi1 。
- jiu3 ding4 pan2 zhong1 ruo4 de2 ci3 ， fang1 gong4 zhu1 xiu1 te4 yu2 zi3 。
- dan1 piao2 lou4 xiang4 shi2 xiang1 feng2 ， bing3 fu4 lang2 gan1 yan4 yu4 qi3 。
- cong2 zhi1 zhong3 zhong3 shan1 hai3 yu2 ， na4 you3 si4 ci3 qing1 zhong1 qu2 。
- wu2 chun2 chu3 xing4 tang3 lie4 mei3 ， qia4 lei4 𨢎 䤙 ni3 ti2 hu2 。
- mao1 xi4 ban1 sun1 zhen1 tu2 xu1 ， he2 fu4 gan3 xiao4 rong2 yu3 ku1 。
- xin4 zai1 chao1 yue4 tian1 di4 lu2 ， jun1 zi3 zhi1 de2 ta1 suo3 wu2 。

## 注释

## 译文

## 赏析
