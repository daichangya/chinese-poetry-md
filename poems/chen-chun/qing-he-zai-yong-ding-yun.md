---
id: chen-chun-qing-he-zai-yong-ding-yun
title: 晴和再用丁韵
titlePinyin: qing2 he2 zai4 yong4 ding1 yun4
titleSlug: qing-he-zai-yong-ding-yun
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 膏霖溉注既优渥，璇穹顿扫顽云车。
- 沉香久鬰悉清豁，无复沴气东西斜。
- 金盘拥出三足乌，赫赫耀目伸爪牙。
- 融融熙熙遍林谷，鸣有喜鶑无愁鸦。
- 东阡土脉浸温畅，颇颇释我农人嗟。
- 壮者举耜趾相摩，少者行馌肩相差。
- 乃知乾元父万物，仁育两间同一家。
- 太和生生终莫遏，不容痴寒固骄夸。
- 残阴曀曀终必退，安能掩轧壮阳芽。
- 日涉老僊忧民隠，诗词恳恻如黄麻。
- 料对兹晨少慰怿，行歌豳颂笔生花。

## 拼音
- gao1 lin2 gai4 zhu4 ji4 you1 wo4 ， xuan2 qiong2 dun4 sao3 wan2 yun2 che1 。
- chen2 xiang1 jiu3 yu4 xi1 qing1 huo1 ， wu2 fu4 li4 qi4 dong1 xi1 xie2 。
- jin1 pan2 yong1 chu1 san1 zu2 wu1 ， he4 he4 yao4 mu4 shen1 zhao3 ya2 。
- rong2 rong2 xi1 xi1 bian4 lin2 gu3 ， ming2 you3 xi3 ying1 wu2 chou2 ya1 。
- dong1 qian1 tu3 mai4 jin4 wen1 chang4 ， po1 po1 shi4 wo3 nong2 ren2 jie1 。
- zhuang4 zhe3 ju3 si4 zhi3 xiang1 mo2 ， shao3 zhe3 xing2 ye4 jian1 xiang1 cha4 。
- nai3 zhi1 qian2 yuan2 fu4 wan4 wu4 ， ren2 yu4 liang3 jian1 tong2 yi4 jia1 。
- tai4 he2 sheng1 sheng1 zhong1 mo4 e4 ， bu4 rong2 chi1 han2 gu4 jiao1 kua1 。
- can2 yin1 yi4 yi4 zhong1 bi4 tui4 ， an1 neng2 yan3 ya4 zhuang4 yang2 ya2 。
- ri4 she4 lao3 xian1 you1 min2 yin3 ， shi1 ci2 ken3 ce4 ru2 huang2 ma2 。
- liao4 dui4 zi1 chen2 shao3 wei4 yi4 ， xing2 ge1 bin1 song4 bi3 sheng1 hua1 。

## 注释

## 译文

## 赏析
