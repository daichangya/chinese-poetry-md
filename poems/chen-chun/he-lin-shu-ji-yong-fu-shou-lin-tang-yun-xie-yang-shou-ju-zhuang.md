---
id: chen-chun-he-lin-shu-ji-yong-fu-shou-lin-tang-yun-xie-yang-shou-ju-zhuang
title: 和林叔己咏福寿林塘韵谢杨守举状
titlePinyin: he2 lin2 shu1 ji3 yong3 fu2 shou4 lin2 tang2 yun4 xie4 yang2 shou3 ju3 zhuang4
titleSlug: he-lin-shu-ji-yong-fu-shou-lin-tang-yun-xie-yang-shou-ju-zhuang
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漳台最尊第一峰，分支福寿飞双虹。
- 寿山左蟠气葱葱，福山右峙状窿窿。
- 中有洞壶出尘踪，景物簇聚造化功。
- 不减杜陵门城东，未数漆园旧崆峒。
- 高人卓荦关西公，神仙识趣清瀛蓬。
- 疏瀹寒泉众流潈，刮筑岩石群山嵩。
- 涤洿剔秽辑和冲，飞甍敞栋势如穹。
- 福寿林塘扁其中，银钩铁画灿黑松。
- 以次亭榭随窠空，各各标揭题疎通。
- 濯缨一点尘不丛，澄澄北绕冰壶融。
- 新绿东开青藻芃，磨铜彻底莹渊衷。
- 水竹环之翠垂弓，波光暗射惊鱼虫。
- 西问荷花满地红，千枝万朵烂烧空。
- 行行半山杖履逢，小憇平章景异同。
- 绝巅奇观趋阴朦，四方八达辉明珑。
- 俯瞰阛阓罔利翁，徒登垄断夸嵷嵷。
- 主人绿鬓碧方瞳，寿山嵯峩福海洪。
- 济川才具如飞𦨴，须游凤池职乃充。
- 能苏民瘼如香䓖，须从禁苑驰华骢。
- 况屡乘麾天眷隆，阳春脚布随处丰。
- 自当九二任发蒙，均陶生民天降侗。
- 未应山人邀渤仝，登高临清玩昽瞳。
- 西隣隠雾有豹鼨，欲化龙虎九霄翀。
- 卵翼之恩始而终，端頼余福锡厥躬，庶几攀附于飞雄。

## 拼音
- zhang1 tai2 zui4 zun1 di4 yi1 feng1 ， fen1 zhi1 fu2 shou4 fei1 shuang1 hong2 。
- shou4 shan1 zuo3 pan2 qi4 cong1 cong1 ， fu2 shan1 you4 zhi4 zhuang4 long2 long2 。
- zhong1 you3 dong4 hu2 chu1 chen2 zong1 ， jing3 wu4 cu4 ju4 zao4 hua4 gong1 。
- bu4 jian3 du4 ling2 men2 cheng2 dong1 ， wei4 shu4 qi1 yuan2 jiu4 kong1 tong2 。
- gao1 ren2 zhuo2 luo4 guan1 xi1 gong1 ， shen2 xian1 shi2 qu4 qing1 ying2 peng2 。
- shu1 yue4 han2 quan2 zhong4 liu2 cong2 ， gua1 zhu4 yan2 shi2 qun2 shan1 song1 。
- di2 wu1 ti1 hui4 ji2 he2 chong1 ， fei1 meng2 chang3 dong4 shi4 ru2 qiong2 。
- fu2 shou4 lin2 tang2 bian3 qi2 zhong1 ， yin2 gou1 tie3 hua4 can4 hei1 song1 。
- yi3 ci4 ting2 xie4 sui2 ke1 kong1 ， ge4 ge4 biao1 jie1 ti2 shu1 tong1 。
- zhuo2 ying1 yi4 dian3 chen2 bu4 cong2 ， cheng2 cheng2 bei3 rao4 bing1 hu2 rong2 。
- xin1 lü4 dong1 kai1 qing1 zao3 peng2 ， mo2 tong2 che4 di3 ying2 yuan1 zhong1 。
- shui3 zhu2 huan2 zhi1 cui4 chui2 gong1 ， bo1 guang1 an4 she4 jing1 yu2 chong2 。
- xi1 wen4 he2 hua1 man3 di4 hong2 ， qian1 zhi1 wan4 duo3 lan4 shao1 kong1 。
- xing2 xing2 ban4 shan1 zhang4 lü3 feng2 ， xiao3 qi4 ping2 zhang1 jing3 yi4 tong2 。
- jue2 dian1 qi2 guan1 qu1 yin1 meng2 ， si4 fang1 ba1 da2 hui1 ming2 long2 。
- fu3 kan4 huan2 hui4 wang3 li4 weng1 ， tu2 deng1 long3 duan4 kua1 song3 song3 。
- zhu3 ren2 lü4 bin4 bi4 fang1 tong2 ， shou4 shan1 cuo2 e2 fu2 hai3 hong2 。
- ji4 chuan1 cai2 ju4 ru2 fei1 𦨴 ， xu1 you2 feng4 chi2 zhi2 nai3 chong1 。
- neng2 su1 min2 mo4 ru2 xiang1 qiong2 ， xu1 cong2 jin4 yuan4 chi2 hua2 cong1 。
- kuang4 lü3 cheng2 hui1 tian1 juan4 long2 ， yang2 chun1 jiao3 bu4 sui2 chu4 feng1 。
- zi4 dang1 jiu3 er4 ren4 fa1 meng2 ， jun1 tao2 sheng1 min2 tian1 jiang4 dong4 。
- wei4 ying4 shan1 ren2 yao1 bo2 tong2 ， deng1 gao1 lin2 qing1 wan2 long2 tong2 。
- xi1 lin2 yin3 wu4 you3 bao4 zhong1 ， yu4 hua4 long2 hu3 jiu3 xiao1 chong1 。
- luan3 yi4 zhi1 en1 shi3 er2 zhong1 ， duan1 lai4 yu2 fu2 xi1 jue2 gong1 ， shu4 ji1 pan1 fu4 yu2 fei1 xiong2 。

## 注释

## 译文

## 赏析
