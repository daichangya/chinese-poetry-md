---
id: chen-chun-zao-zu-ren-heng-ni
title: 遭族人横逆
titlePinyin: zao1 zu2 ren2 heng2 ni4
titleSlug: zao-zu-ren-heng-ni
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颜子有犯不之校，胸怀洒落冰雪融。
- 孟轲横逆必自反，律己程度严秋霜。
- 君子于物本无闷，小人胡尔好有攻。
- 矧今薄俗抑又甚，绝无礼义争豪强。
- 大伦大法毁瓦砾，小计小数横干将。
- 背面反复盖常态，是非毁誉无定章。
- 朝为懿亲暮仇虏，外结同好中豺狼。
- 奉之屈膝转摇尾，挤之下石仍挥枪。
- 喜跻跖𫏋夷齐上，怒黜皋益共鲧傍。
- 要之总总皆吾外，于我内者庸何伤。
- 达人大观等毫毛，不为欣戚留心胸。
- 刚应以柔逆以顺，噪应以静暴以恭。
- 红炉点雪不少凝，曲直胜负何所量。
- 况乎他石可攻玉，火经百炼金始刚。
- 坚吾志节熟吾仁，理义之益端无穷。

## 拼音
- yan2 zi3 you3 fan4 bu4 zhi1 xiao4 ， xiong1 huai2 sa3 luo4 bing1 xue3 rong2 。
- meng4 ke1 heng2 ni4 bi4 zi4 fan3 ， lü4 ji3 cheng2 du4 yan2 qiu1 shuang1 。
- jun1 zi3 yu2 wu4 ben3 wu2 men1 ， xiao3 ren2 hu2 er3 hao3 you3 gong1 。
- shen3 jin1 bao2 su2 yi4 you4 shen4 ， jue2 wu2 li3 yi4 zheng1 hao2 qiang2 。
- da4 lun2 da4 fa3 hui3 wa3 li4 ， xiao3 ji4 xiao3 shu4 heng2 gan1 jiang1 。
- bei4 mian4 fan3 fu4 gai4 chang2 tai4 ， shi4 fei1 hui3 yu4 wu2 ding4 zhang1 。
- chao2 wei4 yi4 qin1 mu4 chou2 lu3 ， wai4 jie2 tong2 hao4 zhong1 chai2 lang2 。
- feng4 zhi1 qu1 xi1 zhuan3 yao2 wei3 ， ji3 zhi1 xia4 shi2 reng2 hui1 qiang1 。
- xi3 ji1 zhi2 𫏋 yi2 qi2 shang4 ， nu4 chu4 gao1 yi4 gong4 gun3 bang4 。
- yao4 zhi1 zong3 zong3 jie1 wu2 wai4 ， yu2 wo3 nei4 zhe3 yong1 he2 shang1 。
- da2 ren2 da4 guan1 deng3 hao2 mao2 ， bu2 wei4 xin1 qi1 liu2 xin1 xiong1 。
- gang1 ying4 yi3 rou2 ni4 yi3 shun4 ， zao4 ying4 yi3 jing4 bao4 yi3 gong1 。
- hong2 lu2 dian3 xue3 bu4 shao3 ning2 ， qu1 zhi2 sheng4 fu4 he2 suo3 liang2 。
- kuang4 hu1 ta1 shi2 ke3 gong1 yu4 ， huo3 jing1 bai3 lian4 jin1 shi3 gang1 。
- jian1 wu2 zhi4 jie2 shu2 wu2 ren2 ， li3 yi4 zhi1 yi4 duan1 wu2 qiong2 。

## 注释

## 译文

## 赏析
