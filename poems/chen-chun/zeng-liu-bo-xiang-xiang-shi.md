---
id: chen-chun-zeng-liu-bo-xiang-xiang-shi
title: 赠刘伯翔相师
titlePinyin: zeng4 liu2 bo2 xiang2 xiang1 shi1
titleSlug: zeng-liu-bo-xiang-xiang-shi
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孔孟不说相，于人洞肺肝。
- 由也行行如，不得其死然。
- 括也未闻道，其躯难以全。
- 赐亿亦屡中，执玉俯仰间。
- 经礼视平衡，下忧倾则奸。
- 兹皆以理决，初匪由术传。
- 刘君以相名，表里须相关。
- 备道最上格，温恭厉而安。
- 晬面盎于背，德人盛容颜。
- 论心勿徇形，心广体自胖。
- 敬吉怠则灭，炳炳真如丹。
- 此诀若未喻，所阅非神观。

## 拼音
- kong3 meng4 bu4 shuo1 xiang1 ， yu2 ren2 dong4 fei4 gan1 。
- you2 ye3 xing2 xing2 ru2 ， bu4 de2 qi2 si3 ran2 。
- kuo4 ye3 wei4 wen2 dao4 ， qi2 qu1 nan2 yi3 quan2 。
- ci4 yi4 yi4 lü3 zhong1 ， zhi2 yu4 fu3 yang3 jian1 。
- jing1 li3 shi4 ping2 heng2 ， xia4 you1 qing1 ze2 jian1 。
- zi1 jie1 yi3 li3 jue2 ， chu1 fei3 you2 shu4 chuan2 。
- liu2 jun1 yi3 xiang1 ming2 ， biao3 li3 xu1 xiang1 guan1 。
- bei4 dao4 zui4 shang4 ge2 ， wen1 gong1 li4 er2 an1 。
- zui4 mian4 ang4 yu2 bei4 ， de2 ren2 sheng4 rong2 yan2 。
- lun4 xin1 wu4 xun4 xing2 ， xin1 guang3 ti3 zi4 pang4 。
- jing4 ji2 dai4 ze2 mie4 ， bing3 bing3 zhen1 ru2 dan1 。
- ci3 jue2 ruo4 wei4 yu4 ， suo3 yue4 fei1 shen2 guan1 。

## 注释

## 译文

## 赏析
