---
id: chen-chun-yong-ao-jiao-suo-zeng-shi-yun-song-xing
title: 用敖教所赠诗韵送行
titlePinyin: yong4 ao2 jiao4 suo3 zeng4 shi1 yun4 song4 xing2
titleSlug: yong-ao-jiao-suo-zeng-shi-yun-song-xing
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 臞庵先生仙籍豪，固非尘中浪骼骨。
- 挺特不随时世粧，那学儿女夸首髴。
- 朅来龙江主文盟，𬬻锤广大无弃物。
- 裁狂雕朽谁弗容，游刃三年不少𠜾。
- 野人掩关北溪曲，于道未能探丝忽。
- 甘谢驰驱抱孤拙，反获优容免呵咄。
- 纡轸衡茅过招邀，寘之学海沧流潏。
- 道德渊源漫斟酌，理义刍豢饱啮龁。
- 由堂赐室纵步蹑，渊鳞骞翼恣手捽。
- 金篦刮瘼丹起废，万斛尘胸为一拂。
- 要令龊龊鑛璞姿，无或晶光向埋没。
- 云何聚散不可常，征车已驾城东月。
- 当今中原若角崩，曦娥薄蚀耀计孛。
- 庙堂侧席急选用，英才讵复偏方屈。
- 便起鸮林簉鹓行，感时怒竖冲冠发。
- 整顿乾纲靖坤维，扶掖炎精夐熛欻。
- 拯危直鼓济商楫，逢邪须奋击泚笏。
- 挽回一气转洪钧，平地春雷百蛰出。
- 雍容细旃讲唐虞，正鞸垂绅其弁突。
- 抑均斯道觉斯民，何但诸王私荫樾。

## 拼音
- qu2 an1 xian1 sheng1 xian1 ji2 hao2 ， gu4 fei1 chen2 zhong1 lang4 ge2 gu3 。
- ting3 te4 bu4 sui2 shi2 shi4 zhuang1 ， na4 xue2 er2 nü3 kua1 shou3 fu2 。
- qie4 lai2 long2 jiang1 zhu3 wen2 meng2 ， lu2 chui2 guang3 da4 wu2 qi4 wu4 。
- cai2 kuang2 diao1 xiu3 shui2 fu2 rong2 ， you2 ren4 san1 nian2 bu4 shao3 𠜾 。
- ye3 ren2 yan3 guan1 bei3 xi1 qu3 ， yu2 dao4 wei4 neng2 tan4 si1 hu1 。
- gan1 xie4 chi2 qu1 bao4 gu1 zhuo1 ， fan3 huo4 you1 rong2 mian3 he1 duo1 。
- yu1 zhen3 heng2 mao2 guo4 zhao1 yao1 ， zhi4 zhi1 xue2 hai3 cang1 liu2 yu4 。
- dao4 de2 yuan1 yuan2 man4 zhen1 zhuo2 ， li3 yi4 chu2 huan4 bao3 nie4 he2 。
- you2 tang2 ci4 shi4 zong4 bu4 nie4 ， yuan1 lin2 qian1 yi4 zi4 shou3 zuo2 。
- jin1 bi4 gua1 mo4 dan1 qi3 fei4 ， wan4 hu2 chen2 xiong1 wei4 yi4 fu2 。
- yao4 ling4 chuo4 chuo4 kuang4 pu2 zi1 ， wu2 huo4 jing1 guang1 xiang4 mai2 mo4 。
- yun2 he2 ju4 san4 bu4 ke3 chang2 ， zheng1 che1 yi3 jia4 cheng2 dong1 yue4 。
- dang1 jin1 zhong1 yuan2 ruo4 jiao3 beng1 ， xi1 e2 bao2 shi2 yao4 ji4 bei4 。
- miao4 tang2 ce4 xi2 ji2 xuan3 yong4 ， ying1 cai2 ju4 fu4 pian1 fang1 qu1 。
- bian4 qi3 xiao1 lin2 zao4 yuan1 xing2 ， gan3 shi2 nu4 shu4 chong1 guan1 fa1 。
- zheng3 dun4 qian2 gang1 jing4 kun1 wei2 ， fu2 ye4 yan2 jing1 xuan4 biao1 chua1 。
- zheng3 wei1 zhi2 gu3 ji4 shang1 ji2 ， feng2 xie2 xu1 fen4 ji1 ci3 hu4 。
- wan3 hui2 yi2 qi4 zhuan3 hong2 jun1 ， ping2 di4 chun1 lei2 bai3 zhe2 chu1 。
- yong1 rong2 xi4 zhan1 jiang3 tang2 yu2 ， zheng4 bi4 chui2 shen1 qi2 bian4 tu1 。
- yi4 jun1 si1 dao4 jue2 si1 min2 ， he2 dan4 zhu1 wang2 si1 yin4 yue4 。

## 注释

## 译文

## 赏析
