---
id: chen-chun-xu-zhao-shou-bei-xue-shi-cai-hui-jun
title: 叙赵守备学释菜会馂
titlePinyin: xu4 zhao4 shou3 bei4 xue2 shi4 cai4 hui4 jun4
titleSlug: xu-zhao-shou-bei-xue-shi-cai-hui-jun
author: 陈淳
authorPinyin: chen2 chun2
authorSlug: chen-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉定四年日在房，赵侯来守南清漳。
- 下车百事所未遑，先务化原修泮宫。
- 发帑市材鸠众工，改偏易陋规模洪。
- 大门复旧正当阳，直挹名第真仙峰。
- 泮渠下疏清波溶，时与潮汐相流通。
- 两廊轩轩如翚飞，朱栏翼之森卫防。
- 讲堂岩岩峙中央，高明洞豁无暧曚。
- 东西两舍夹其旁，扉楹新厂标祠堂。
- 诸祠畴昔乱无章，从今一正峣相望。
- 东祀无极濂溪翁，浑沦再辟如羲皇。
- 二程从而大发扬，千载绝学始有光。
- 文公继之撷精刚，发挥大学明中庸。
- 善集诸儒粲朝纲，金声玉振真玲珑。
- 此邦况又旧游乡，流风遗泽尤洋洋。
- 合为四座俨颙颙，卓示师表开群蒙。
- 女令圣门知所从，无徒自弃甘面墙。
- 西祀唐人相国常，首变蛮俗趋文风。
- 配以周欧二俊良，破荒桂籍先传芳。
- 端明蔡公著清忠，始自莲幕起腾骧。
- 东溪高公拔上庠，劲节凛凛凌秋霜。
- 力摧秦桧锐锋铓，濒死奋不顾厥躬。
- 列为五像竦昂昂，论世尚友激懦慵。
- 要令片善有磨砻，无往不切进修功。
- 越惟明年神祝融，群工告备襡器藏。
- 侯曰轮奂美而彰，落成合与诸宾同。
- 释菜之礼久已亡，在泮饮酒仪亦荒。
- 今其举之始自邛，不宜草略宜周详。
- 时惟月琯中林钟，旬有三日方曈眬。
- 阖郡文武诸曹郎，下及生员隶学供。
- 庙廷叙立严班行，银青错间绯紫裳。
- 主人升自阼阶东，束茅灌献文宣王。
- 韭芹蔬笋罗芬芗，配食兖邹二国封。
- 跪伏拜起仪从容，精神昭格孚冥茫。
- 恭惟道德万世隆，参天配地相始终。
- 再诣东祠诸儒宗，荐以时器陈时饔。
- 粢盛醴齐烹羔羊，尊师一意照无穷。
- 三诣西祠诸贤踪，馈荐一视东祠丰。
- 岂应故事诚有将，示人友善何日忘。
- 祀事既毕登堂堭，峨冠列坐咸肃恭。
- 广文巍榻歌鲁颂，讲扬经义发童蒙。
- 卷经群趋跻而跄，旧堂序列环而重。
- 老少团拜敬而雍，申明孝弟消强梁。
- 更衣紫袖巾缩缝，旋复故坐举馂觞。
- 羞桃华瓜仍蕉黄，左殽右胾羹及粱。
- 五行大白益静庄，威仪秩秩无忀徉。
- 三劝和乐恩意浓，酬酢指逊交更相。
- 主人载笑色而康，方今太平无征攘。
- 幸与诸宾相庆逢，愿均饮醉文字中。
- 众宾欣谢且惭惶，此会旷典昔未尝。
- 今幸亲与沾霈霶，报之愧无圭与璋。
- 文班进请输肺肠，泮仪民则诗言飏。
- 风教基本今既崇，礼逊兴行道义充。
- 观听感德还降衷，自达闾巷无奸凶。
- 异时刺史入三公，又推此道柔万邦。
- 移风易俗归醇酿，均令天下跻虞唐。
- 武班进请披心胸，侯饮于泮为道长。
- 可屈群丑服淮羌，献囚献馘不告讻。
- 坐格飞鸮食我桑，赂金贡齿皆来降。
- 异时锡命侯弓彤，又相君德成安强。
- 樽俎自折万里冲，会同四海来氐羌。
- 诸生继进吐卑悰，惟申文武无异方。
- 加之俾尔炽而昌，加之俾尔寿而臧。
- 降尔遐福如陵冈，嗣续与国同无疆。
- 北溪野人狷且狂，躬陪盛仪喜莫量。
- 直述诗史为铺张，昭示来世惊盲聋。

## 拼音
- jia1 ding4 si4 nian2 ri4 zai4 fang2 ， zhao4 hou2 lai2 shou3 nan2 qing1 zhang1 。
- xia4 che1 bai3 shi4 suo3 wei4 huang2 ， xian1 wu4 hua4 yuan2 xiu1 pan4 gong1 。
- fa1 tang3 shi4 cai2 jiu1 zhong4 gong1 ， gai3 pian1 yi4 lou4 gui1 mo2 hong2 。
- da4 men2 fu4 jiu4 zheng4 dang1 yang2 ， zhi2 yi4 ming2 di4 zhen1 xian1 feng1 。
- pan4 qu2 xia4 shu1 qing1 bo1 rong2 ， shi2 yu3 chao2 xi1 xiang1 liu2 tong1 。
- liang3 lang2 xuan1 xuan1 ru2 hui1 fei1 ， zhu1 lan2 yi4 zhi1 sen1 wei4 fang2 。
- jiang3 tang2 yan2 yan2 zhi4 zhong1 yang1 ， gao1 ming2 dong4 huo1 wu2 ai4 meng2 。
- dong1 xi1 liang3 she4 jia2 qi2 pang2 ， fei1 ying2 xin1 chang3 biao1 ci2 tang2 。
- zhu1 ci2 chou2 xi1 luan4 wu2 zhang1 ， cong2 jin1 yi2 zheng4 yao2 xiang1 wang4 。
- dong1 si4 wu2 ji2 lian2 xi1 weng1 ， hun2 lun2 zai4 pi4 ru2 xi1 huang2 。
- er4 cheng2 cong2 er2 da4 fa1 yang2 ， qian1 zai3 jue2 xue2 shi3 you3 guang1 。
- wen2 gong1 ji4 zhi1 xie2 jing1 gang1 ， fa1 hui1 da4 xue2 ming2 zhong1 yong1 。
- shan4 ji2 zhu1 ru2 can4 chao2 gang1 ， jin1 sheng1 yu4 zhen4 zhen1 ling2 long2 。
- ci3 bang1 kuang4 you4 jiu4 you2 xiang1 ， liu2 feng1 yi2 ze2 you2 yang2 yang2 。
- he2 wei4 si4 zuo4 yan3 yong2 yong2 ， zhuo2 shi4 shi1 biao3 kai1 qun2 meng2 。
- nü3 ling4 sheng4 men2 zhi1 suo3 cong2 ， wu2 tu2 zi4 qi4 gan1 mian4 qiang2 。
- xi1 si4 tang2 ren2 xiang4 guo2 chang2 ， shou3 bian4 man2 su2 qu1 wen2 feng1 。
- pei4 yi3 zhou1 ou1 er4 jun4 liang2 ， po4 huang1 gui4 ji2 xian1 chuan2 fang1 。
- duan1 ming2 cai4 gong1 zhu4 qing1 zhong1 ， shi3 zi4 lian2 mu4 qi3 teng2 xiang1 。
- dong1 xi1 gao1 gong1 ba2 shang4 xiang2 ， jin4 jie2 lin3 lin3 ling2 qiu1 shuang1 。
- li4 cui1 qin2 gui4 rui4 feng1 mang2 ， bin1 si3 fen4 bu2 gu4 jue2 gong1 。
- lie4 wei4 wu3 xiang4 song3 ang2 ang2 ， lun4 shi4 shang4 you3 ji1 nuo4 yong1 。
- yao4 ling4 pian4 shan4 you3 mo2 long2 ， wu2 wang3 bu2 qie4 jin4 xiu1 gong1 。
- yue4 wei2 ming2 nian2 shen2 zhu4 rong2 ， qun2 gong1 gao4 bei4 shu3 qi4 cang2 。
- hou2 yue1 lun2 huan4 mei3 er2 zhang1 ， luo4 cheng2 he2 yu3 zhu1 bin1 tong2 。
- shi4 cai4 zhi1 li3 jiu3 yi3 wang2 ， zai4 pan4 yin3 jiu3 yi2 yi4 huang1 。
- jin1 qi2 ju3 zhi1 shi3 zi4 qiong2 ， bu4 yi2 cao3 lüe4 yi2 zhou1 xiang2 。
- shi2 wei2 yue4 guan3 zhong1 lin2 zhong1 ， xun2 you3 san1 ri4 fang1 tong2 long2 。
- he2 jun4 wen2 wu3 zhu1 cao2 lang2 ， xia4 ji2 sheng1 yuan2 li4 xue2 gong4 。
- miao4 ting2 xu4 li4 yan2 ban1 xing2 ， yin2 qing1 cuo4 jian1 fei1 zi3 shang0 。
- zhu3 ren2 sheng1 zi4 zuo4 jie1 dong1 ， shu4 mao2 guan4 xian4 wen2 xuan1 wang2 。
- jiu3 qin2 shu1 sun3 luo2 fen1 xiang1 ， pei4 shi2 yan3 zou1 er4 guo2 feng1 。
- gui4 fu2 bai4 qi3 yi2 cong2 rong2 ， jing1 shen2 zhao1 ge2 fu2 ming2 mang2 。
- gong1 wei2 dao4 de2 wan4 shi4 long2 ， can1 tian1 pei4 di4 xiang1 shi3 zhong1 。
- zai4 yi4 dong1 ci2 zhu1 ru2 zong1 ， jian4 yi3 shi2 qi4 chen2 shi2 yong1 。
- zi1 sheng4 li3 qi2 peng1 gao1 yang2 ， zun1 shi1 yi2 yi4 zhao4 wu2 qiong2 。
- san1 yi4 xi1 ci2 zhu1 xian2 zong1 ， kui4 jian4 yi2 shi4 dong1 ci2 feng1 。
- qi3 ying4 gu4 shi4 cheng2 you3 jiang1 ， shi4 ren2 you3 shan4 he2 ri4 wang4 。
- si4 shi4 ji4 bi4 deng1 tang2 huang2 ， e2 guan1 lie4 zuo4 xian2 su4 gong1 。
- guang3 wen2 wei1 ta4 ge1 lu3 song4 ， jiang3 yang2 jing1 yi4 fa1 tong2 meng2 。
- juan4 jing1 qun2 qu1 ji1 er2 qiang4 ， jiu4 tang2 xu4 lie4 huan2 er2 zhong4 。
- lao3 shao4 tuan2 bai4 jing4 er2 yong1 ， shen1 ming2 xiao4 di4 xiao1 qiang2 liang2 。
- geng1 yi1 zi3 xiu4 jin1 suo1 feng4 ， xuan2 fu4 gu4 zuo4 ju3 jun4 shang1 。
- xiu1 tao2 hua2 gua1 reng2 jiao1 huang2 ， zuo3 yao2 you4 zi4 geng1 ji2 liang2 。
- wu3 hang2 da4 bai2 yi4 jing4 zhuang1 ， wei1 yi2 zhi4 zhi4 wu2 xiang1 yang2 。
- san1 quan4 he2 le4 en1 yi4 nong2 ， chou2 cu4 zhi3 xun4 jiao1 geng4 xiang1 。
- zhu3 ren2 zai3 xiao4 se4 er2 kang1 ， fang1 jin1 tai4 ping2 wu2 zheng1 rang3 。
- xing4 yu3 zhu1 bin1 xiang1 qing4 feng2 ， yuan4 jun1 yin3 zui4 wen2 zi4 zhong1 。
- zhong4 bin1 xin1 xie4 qie3 can2 huang2 ， ci3 hui4 kuang4 dian3 xi1 wei4 chang2 。
- jin1 xing4 qin1 yu3 zhan1 pei4 pang1 ， bao4 zhi1 kui4 wu2 gui1 yu3 zhang1 。
- wen2 ban1 jin4 qing3 shu1 fei4 chang2 ， pan4 yi2 min2 ze2 shi1 yan2 yang2 。
- feng1 jiao4 ji1 ben3 jin1 ji4 chong2 ， li3 xun4 xing1 hang2 dao4 yi4 chong1 。
- guan1 ting1 gan3 de2 hai2 jiang4 zhong1 ， zi4 da2 lü2 xiang4 wu2 jian1 xiong1 。
- yi4 shi2 ci4 shi3 ru4 san1 gong1 ， you4 tui1 ci3 dao4 rou2 wan4 bang1 。
- yi2 feng1 yi4 su2 gui1 chun2 niang4 ， jun1 ling4 tian1 xia4 ji1 yu2 tang2 。
- wu3 ban1 jin4 qing3 pi1 xin1 xiong1 ， hou2 yin3 yu2 pan4 wei4 dao4 zhang3 。
- ke3 qu1 qun2 chou3 fu2 huai2 qiang1 ， xian4 qiu2 xian4 guo2 bu2 gao4 xiong1 。
- zuo4 ge2 fei1 xiao1 shi2 wo3 sang1 ， lu4 jin1 gong4 chi3 jie1 lai2 jiang4 。
- yi4 shi2 xi1 ming4 hou2 gong1 tong2 ， you4 xiang1 jun1 de2 cheng2 an1 qiang2 。
- zun1 zu3 zi4 zhe2 wan4 li3 chong1 ， hui4 tong2 si4 hai3 lai2 di1 qiang1 。
- zhu1 sheng1 ji4 jin4 tu3 bei1 cong2 ， wei2 shen1 wen2 wu3 wu2 yi4 fang1 。
- jia1 zhi1 bi3 er3 chi4 er2 chang1 ， jia1 zhi1 bi3 er3 shou4 er2 zang1 。
- jiang4 er3 xia2 fu2 ru2 ling2 gang1 ， si4 xu4 yu3 guo2 tong2 wu2 jiang1 。
- bei3 xi1 ye3 ren2 juan4 qie3 kuang2 ， gong1 pei2 sheng4 yi2 xi3 mo4 liang2 。
- zhi2 shu4 shi1 shi3 wei4 pu1 zhang1 ， zhao1 shi4 lai2 shi4 jing1 mang2 long2 。

## 注释

## 译文

## 赏析
