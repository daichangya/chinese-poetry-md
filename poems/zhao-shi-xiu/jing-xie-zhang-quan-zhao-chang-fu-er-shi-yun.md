---
id: zhao-shi-xiu-jing-xie-zhang-quan-zhao-chang-fu-er-shi-yun
title: 敬谢章泉赵昌甫二十韵
titlePinyin: jing4 xie4 zhang1 quan2 zhao4 chang1 fu3 er4 shi2 yun4
titleSlug: jing-xie-zhang-quan-zhao-chang-fu-er-shi-yun
author: 赵师秀
authorPinyin: zhao4 shi1 xiu4
authorSlug: zhao-shi-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耆旧半凋落，在者如晨星。
- 与翁别豫章，十见草木青。
- 人生几堪别，梦寐生羽翎。
- 迢迢玉溪波，近昨尝再经。
- 携家事多难，所至那得停。
- 山中空望来，日夕不掩扃。
- 岂独负兹约，尺书亦沈冥。
- 逢人问消息，但喜言康宁。
- 堕来两卷什，一以慰飘零。
- 感此故意弘，不我迹以形。
- 文章出晚岁，字画犹壮龄。
- 诵之西湖滨，惊动孤山灵。
- 翁卷游崆峒，一已烦邮铃。
- 幸翁良未衰，吾党存典刑。
- 遥闻曾入郛，谅为韩与丁。
- 郡斋待且久，几宿涧上亭。
- 今春少晴时，涧水应泠泠。
- 归来安稳否，薰风入林坰。
- 愿言爱玉骨，逍遥卧殊庭。
- 会面虽未期，忽聚江湖萍。

## 拼音
- qi2 jiu4 ban4 diao1 luo4 ， zai4 zhe3 ru2 chen2 xing1 。
- yu3 weng1 bie2 yu4 zhang1 ， shi2 jian4 cao3 mu4 qing1 。
- ren2 sheng1 ji3 kan1 bie2 ， meng4 mei4 sheng1 yu3 ling2 。
- tiao2 tiao2 yu4 xi1 bo1 ， jin4 zuo2 chang2 zai4 jing1 。
- xie2 jia1 shi4 duo1 nan2 ， suo3 zhi4 na4 de2 ting2 。
- shan1 zhong1 kong1 wang4 lai2 ， ri4 xi1 bu4 yan3 jiong1 。
- qi3 du2 fu4 zi1 yue1 ， chi3 shu1 yi4 shen3 ming2 。
- feng2 ren2 wen4 xiao1 xi1 ， dan4 xi3 yan2 kang1 ning2 。
- duo4 lai2 liang3 juan4 shen2 ， yi4 yi3 wei4 piao1 ling2 。
- gan3 ci3 gu4 yi4 hong2 ， bu4 wo3 ji4 yi3 xing2 。
- wen2 zhang1 chu1 wan3 sui4 ， zi4 hua4 you2 zhuang4 ling2 。
- song4 zhi1 xi1 hu2 bin1 ， jing1 dong4 gu1 shan1 ling2 。
- weng1 juan4 you2 kong1 tong2 ， yi4 yi3 fan2 you2 ling2 。
- xing4 weng1 liang2 wei4 shuai1 ， wu2 dang3 cun2 dian3 xing2 。
- yao2 wen2 ceng2 ru4 fu2 ， liang4 wei4 han2 yu3 ding1 。
- jun4 zhai1 dai4 qie3 jiu3 ， ji3 su4 jian4 shang4 ting2 。
- jin1 chun1 shao3 qing2 shi2 ， jian4 shui3 ying4 ling2 ling2 。
- gui1 lai2 an1 wen3 fou3 ， xun1 feng1 ru4 lin2 jiong1 。
- yuan4 yan2 ai4 yu4 gu3 ， xiao1 yao2 wo4 shu1 ting2 。
- hui4 mian4 sui1 wei4 qi1 ， hu1 ju4 jiang1 hu2 ping2 。

## 注释

## 译文

## 赏析
