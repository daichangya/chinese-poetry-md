---
id: shao-yong-shi-shi-yin
title: 诗史吟
titlePinyin: shi1 shi3 yin2
titleSlug: shi-shi-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 史笔善记事，长于炫其文。
- 文胜则实丧，徒憎口云云。
- 诗史善记事，长于造其真。
- 真胜则华去，非如目纷纷。
- 天下非一事，天下非一人。
- 天下非一物，天下非一身。
- 皇王帝伯时，其人长如存。
- 百千万亿年，其事长如新。
- 可以辨庶政，可以齐黎民。
- 可以述祖考，可以训子孙。
- 可以尊万乘，可以严三军。
- 可以进讽谏，可以扬功勋。
- 可以移风俗，可以厚人伦。
- 可以美教化，可以和踈亲。
- 可以正夫妇，可以明君臣。
- 可以赞天地，可以感鬼神。
- 规人何切切，诲人何谆谆。
- 送人何恋恋，赠人何懃懃。
- 无岁无嘉节，无月无嘉辰。
- 无时无嘉景，无日无嘉宾。
- 樽中有美禄，坐上无妖氛。
- 胸中有美物，心上无埃尘。
- 忍不用大笔，书字如车轮。
- 三千有余首，布为天下春。

## 拼音
- shi3 bi3 shan4 ji4 shi4 ， chang2 yu2 xuan4 qi2 wen2 。
- wen2 sheng4 ze2 shi2 sang4 ， tu2 zeng1 kou3 yun2 yun2 。
- shi1 shi3 shan4 ji4 shi4 ， chang2 yu2 zao4 qi2 zhen1 。
- zhen1 sheng4 ze2 hua2 qu4 ， fei1 ru2 mu4 fen1 fen1 。
- tian1 xia4 fei1 yi2 shi4 ， tian1 xia4 fei1 yi4 ren2 。
- tian1 xia4 fei1 yi2 wu4 ， tian1 xia4 fei1 yi4 shen1 。
- huang2 wang2 di4 bo2 shi2 ， qi2 ren2 chang2 ru2 cun2 。
- bai3 qian1 wan4 yi4 nian2 ， qi2 shi4 chang2 ru2 xin1 。
- ke3 yi3 bian4 shu4 zheng4 ， ke3 yi3 qi2 li2 min2 。
- ke3 yi3 shu4 zu3 kao3 ， ke3 yi3 xun4 zi3 sun1 。
- ke3 yi3 zun1 wan4 sheng4 ， ke3 yi3 yan2 san1 jun1 。
- ke3 yi3 jin4 feng3 jian4 ， ke3 yi3 yang2 gong1 xun1 。
- ke3 yi3 yi2 feng1 su2 ， ke3 yi3 hou4 ren2 lun2 。
- ke3 yi3 mei3 jiao4 hua4 ， ke3 yi3 he2 shu1 qin1 。
- ke3 yi3 zheng4 fu1 fu4 ， ke3 yi3 ming2 jun1 chen2 。
- ke3 yi3 zan4 tian1 di4 ， ke3 yi3 gan3 gui3 shen2 。
- gui1 ren2 he2 qie4 qie4 ， hui4 ren2 he2 zhun1 zhun1 。
- song4 ren2 he2 lian4 lian4 ， zeng4 ren2 he2 qin2 qin2 。
- wu2 sui4 wu2 jia1 jie2 ， wu2 yue4 wu2 jia1 chen2 。
- wu2 shi2 wu2 jia1 jing3 ， wu2 ri4 wu2 jia1 bin1 。
- zun1 zhong1 you3 mei3 lu4 ， zuo4 shang4 wu2 yao1 fen1 。
- xiong1 zhong1 you3 mei3 wu4 ， xin1 shang4 wu2 ai1 chen2 。
- ren3 bu2 yong4 da4 bi3 ， shu1 zi4 ru2 che1 lun2 。
- san1 qian1 you3 yu2 shou3 ， bu4 wei4 tian1 xia4 chun1 。

## 注释

## 译文

## 赏析
