---
id: shao-yong-luo-hua-chang-yin
title: 落花长吟
titlePinyin: luo4 hua1 chang2 yin2
titleSlug: luo-hua-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 以酒战花秾，花秾酒更浓。
- 花能十日尽，酒未百壶空。
- 尚喜装衣袂，犹怜坠酒钟。
- 多情唯粉蝶，薄幸是游蜂。
- 减却墙头艳，添为径畔红。
- 飘零深院宇，点缀静帘栊。
- 又恐随流水，仍忧嫁远风。
- 水流犹委曲，风远便西东。
- 狼籍残春后，离披晚照中。
- 亭台虽有主，轩骑断无踪。
- 剑去拥妃子，兵来围石崇。
- 马嵬方恋恋，金谷正匆匆。
- 曹植辞休切，襄王梦已终。
- 谬称寻洛浦，浪说数巫峰。
- 燕诉冤还在，鸎传信莫通。
- 苔钱如可买，柳线自能缝。
- 怅望尤真宰，凄凉𣨼化工。
- 放教成烂漫，不使略从容。
- 命扫心争忍，言收计遂穷。
- 异香销骨髓，绝色死英雄。
- 任诧回天力，饶矜盖世功。
- 柰何时既往，到了事难重。
- 开谢形相戾，兴衰理一同。
- 天机之浅者，未始免忡忡。

## 拼音
- yi3 jiu3 zhan4 hua1 nong2 ， hua1 nong2 jiu3 geng4 nong2 。
- hua1 neng2 shi2 ri4 jin4 ， jiu3 wei4 bai3 hu2 kong1 。
- shang4 xi3 zhuang1 yi1 mei4 ， you2 lian2 zhui4 jiu3 zhong1 。
- duo1 qing2 wei2 fen3 die2 ， bo2 xing4 shi4 you2 feng1 。
- jian3 que4 qiang2 tou2 yan4 ， tian1 wei4 jing4 pan4 hong2 。
- piao1 ling2 shen1 yuan4 yu3 ， dian3 zhui4 jing4 lian2 long2 。
- you4 kong3 sui2 liu2 shui3 ， reng2 you1 jia4 yuan3 feng1 。
- shui3 liu2 you2 wei3 qu1 ， feng1 yuan3 bian4 xi1 dong1 。
- lang2 ji2 can2 chun1 hou4 ， li2 pi1 wan3 zhao4 zhong1 。
- ting2 tai2 sui1 you3 zhu3 ， xuan1 qi2 duan4 wu2 zong1 。
- jian4 qu4 yong1 fei1 zi0 ， bing1 lai2 wei2 shi2 chong2 。
- ma3 wei2 fang1 lian4 lian4 ， jin1 gu3 zheng4 cong1 cong1 。
- cao2 zhi2 ci2 xiu1 qie4 ， xiang1 wang2 meng4 yi3 zhong1 。
- miu4 cheng1 xun2 luo4 pu3 ， lang4 shuo1 shu4 wu1 feng1 。
- yan4 su4 yuan1 hai2 zai4 ， ying1 chuan2 xin4 mo4 tong1 。
- tai2 qian2 ru2 ke3 mai3 ， liu3 xian4 zi4 neng2 feng4 。
- chang4 wang4 you2 zhen1 zai3 ， qi1 liang2 𣨼 hua4 gong1 。
- fang4 jiao4 cheng2 lan4 man4 ， bu4 shi3 lüe4 cong2 rong2 。
- ming4 sao3 xin1 zheng1 ren3 ， yan2 shou1 ji4 sui4 qiong2 。
- yi4 xiang1 xiao1 gu3 sui3 ， jue2 se4 si3 ying1 xiong2 。
- ren4 cha4 hui2 tian1 li4 ， rao2 jin1 gai4 shi4 gong1 。
- nai4 he2 shi2 ji4 wang3 ， dao4 liao3 shi4 nan2 zhong4 。
- kai1 xie4 xing2 xiang1 li4 ， xing1 shuai1 li3 yi4 tong2 。
- tian1 ji1 zhi1 qian3 zhe3 ， wei4 shi3 mian3 chong1 chong1 。

## 注释

## 译文

## 赏析
