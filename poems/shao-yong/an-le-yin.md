---
id: shao-yong-an-le-yin
title: 安乐吟
titlePinyin: an1 le4 yin2
titleSlug: an-le-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 安乐先生，不显姓氏。
- 垂三十年，居洛之涘。
- 风月情怀，江湖性气。
- 色期其举，翔而后至。
- 无贱无贫，无富无贵。
- 无将无迎，无拘无忌。
- 窘未尝忧，饮不至醉。
- 收天下春，归之肝肺。
- 盆池资吟，瓮牖荐睡。
- 小车赏心，大笔快志。
- 或戴接䍠，或著半臂。
- 或坐林间，或行水际。
- 乐见善人，乐闻善事。
- 乐道善言，乐行善意。
- 闻人之恶，若负芒刺。
- 闻人之善，如佩兰蕙。
- 不佞禅伯，不谀方士。
- 不出户庭，直际天地。
- 三军莫凌，万锺莫致。
- 为快活人，六十五岁。

## 拼音
- an1 le4 xian1 sheng1 ， bu4 xian3 xing4 shi4 。
- chui2 san1 shi2 nian2 ， ju1 luo4 zhi1 si4 。
- feng1 yue4 qing2 huai2 ， jiang1 hu2 xing4 qi4 。
- se4 qi1 qi2 ju3 ， xiang2 er2 hou4 zhi4 。
- wu2 jian4 wu2 pin2 ， wu2 fu4 wu2 gui4 。
- wu2 jiang1 wu2 ying2 ， wu2 ju1 wu2 ji4 。
- jiong3 wei4 chang2 you1 ， yin3 bu2 zhi4 zui4 。
- shou1 tian1 xia4 chun1 ， gui1 zhi1 gan1 fei4 。
- pen2 chi2 zi1 yin2 ， weng4 you3 jian4 shui4 。
- xiao3 che1 shang3 xin1 ， da4 bi3 kuai4 zhi4 。
- huo4 dai4 jie1 䍠 ， huo4 zhu4 ban4 bi4 。
- huo4 zuo4 lin2 jian1 ， huo4 xing2 shui3 ji4 。
- le4 jian4 shan4 ren2 ， le4 wen2 shan4 shi4 。
- le4 dao4 shan4 yan2 ， le4 xing2 shan4 yi4 。
- wen2 ren2 zhi1 e4 ， ruo4 fu4 mang2 ci4 。
- wen2 ren2 zhi1 shan4 ， ru2 pei4 lan2 hui4 。
- bu2 ning4 chan2 bo2 ， bu4 yu2 fang1 shi4 。
- bu4 chu1 hu4 ting2 ， zhi2 ji4 tian1 di4 。
- san1 jun1 mo4 ling2 ， wan4 zhong1 mo4 zhi4 。
- wei4 kuai4 huo2 ren2 ， liu4 shi2 wu3 sui4 。

## 注释

## 译文

## 赏析
