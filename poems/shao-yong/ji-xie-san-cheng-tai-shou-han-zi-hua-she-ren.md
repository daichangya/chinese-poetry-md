---
id: shao-yong-ji-xie-san-cheng-tai-shou-han-zi-hua-she-ren
title: 寄谢三城太守韩子华舍人
titlePinyin: ji4 xie4 san1 cheng2 tai4 shou3 han2 zi3 hua2 she4 ren2
titleSlug: ji-xie-san-cheng-tai-shou-han-zi-hua-she-ren
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛阳自为都，二千有余年。
- 举步图籍中，开目今古间。
- 西北岌宫殿，东南倾山川。
- 照人伊洛清，迎门嵩少寒。
- 水竹最佳处，履道之南偏。
- 下有幽人室，一径通柴关。
- 蓬蒿隠其居，藜藿品其飡。
- 上亲下妻子，厚薄随其缘。
- 人虽不堪忧，己亦不改安。
- 阅史悟兴亡，探经得根源。
- 有客谓予曰，子独不通权。
- 清朝能用才，圣主正求贤。
- 道德与仁义，不徒为空言。
- 功业贵及时，何不求美官。
- 上食天子禄，下拯苍生残。
- 通衢张大第，负郭广良田。
- 朱门烂金紫，青楼繁管弦。
- 外廐列肥骏，后庭罗纤妍。
- 入则坐虚堂，出则乘华轩。
- 冠剑何烨烨，气体自舒闲。
- 高谈天下事，广坐生晴烟。
- 人莫敢仰视，屏息候其颜。
- 此所谓男子，志可得而观。
- 又何必自苦，形容若枯鳣。
- 道古人行事，拾前世遗编。
- 而临水一沟，而爱竹数竿。
- 此所谓匹夫，节何足而攀。
- 予敢对客曰，事有难其诠。
- 身非好敝缊，口非恶珍膻。
- 岂不知系匏，而固辞执鞭。
- 盖惧观朵颐，敢忘贲丘园。
- 深极有层波，峻极有层巅。
- 履之若平地，此非人所艰。
- 贫贱人所苦，富贵人所迁。
- 处之若无事，此诚人所难。
- 进行己之道，退养己之全。
- 既未之易地，胡为乎不坚。
- 敢谓客之说，曾无所取焉。
- 猗嗟乎玉兮，产之于荆山。
- 和氏虽云知，楚国未为然。
- 污隆道屈伸，进退时后先。
- 苟不循此理，玉毁谁之愆。
- 道之未行兮，其命也在天。
- 近日游三城，薄言尚盘桓。
- 当世之名卿，加等为之延。
- 或清夜论道，或后池漾船。
- 数夕文酒会，有无涯之欢。
- 十月初寒外，万叶清霜前。
- 归来到环堵，竹窗睛醉眠。
- 仰谢君子知，代书成此篇。

## 拼音
- luo4 yang2 zi4 wei4 dou1 ， er4 qian1 you3 yu2 nian2 。
- ju3 bu4 tu2 ji2 zhong1 ， kai1 mu4 jin1 gu3 jian1 。
- xi1 bei3 ji2 gong1 dian4 ， dong1 nan2 qing1 shan1 chuan1 。
- zhao4 ren2 yi1 luo4 qing1 ， ying2 men2 song1 shao3 han2 。
- shui3 zhu2 zui4 jia1 chu4 ， lü3 dao4 zhi1 nan2 pian1 。
- xia4 you3 you1 ren2 shi4 ， yi2 jing4 tong1 chai2 guan1 。
- peng2 hao1 yin3 qi2 ju1 ， li2 huo4 pin3 qi2 can1 。
- shang4 qin1 xia4 qi1 zi3 ， hou4 bao2 sui2 qi2 yuan2 。
- ren2 sui1 bu4 kan1 you1 ， ji3 yi4 bu4 gai3 an1 。
- yue4 shi3 wu4 xing1 wang2 ， tan4 jing1 de2 gen1 yuan2 。
- you3 ke4 wei4 yu3 yue1 ， zi3 du2 bu4 tong1 quan2 。
- qing1 chao2 neng2 yong4 cai2 ， sheng4 zhu3 zheng4 qiu2 xian2 。
- dao4 de2 yu3 ren2 yi4 ， bu4 tu2 wei4 kong1 yan2 。
- gong1 ye4 gui4 ji2 shi2 ， he2 bu4 qiu2 mei3 guan1 。
- shang4 shi2 tian1 zi3 lu4 ， xia4 zheng3 cang1 sheng1 can2 。
- tong1 qu2 zhang1 da4 di4 ， fu4 guo1 guang3 liang2 tian2 。
- zhu1 men2 lan4 jin1 zi3 ， qing1 lou2 fan2 guan3 xian2 。
- wai4 jiu4 lie4 fei2 jun4 ， hou4 ting2 luo2 xian1 yan2 。
- ru4 ze2 zuo4 xu1 tang2 ， chu1 ze2 cheng2 hua2 xuan1 。
- guan1 jian4 he2 ye4 ye4 ， qi4 ti3 zi4 shu1 xian2 。
- gao1 tan2 tian1 xia4 shi4 ， guang3 zuo4 sheng1 qing2 yan1 。
- ren2 mo4 gan3 yang3 shi4 ， bing3 xi1 hou4 qi2 yan2 。
- ci3 suo3 wei4 nan2 zi3 ， zhi4 ke3 de2 er2 guan1 。
- you4 he2 bi4 zi4 ku3 ， xing2 rong2 ruo4 ku1 zhan1 。
- dao4 gu3 ren2 xing2 shi4 ， shi2 qian2 shi4 yi2 bian1 。
- er2 lin2 shui3 yi4 gou1 ， er2 ai4 zhu2 shu4 gan1 。
- ci3 suo3 wei4 pi3 fu1 ， jie2 he2 zu2 er2 pan1 。
- yu3 gan3 dui4 ke4 yue1 ， shi4 you3 nan2 qi2 quan2 。
- shen1 fei1 hao3 bi4 wen1 ， kou3 fei1 e4 zhen1 shan1 。
- qi3 bu4 zhi1 xi4 pao2 ， er2 gu4 ci2 zhi2 bian1 。
- gai4 ju4 guan1 duo3 yi2 ， gan3 wang4 ben1 qiu1 yuan2 。
- shen1 ji2 you3 ceng2 bo1 ， jun4 ji2 you3 ceng2 dian1 。
- lü3 zhi1 ruo4 ping2 di4 ， ci3 fei1 ren2 suo3 jian1 。
- pin2 jian4 ren2 suo3 ku3 ， fu4 gui4 ren2 suo3 qian1 。
- chu4 zhi1 ruo4 wu2 shi4 ， ci3 cheng2 ren2 suo3 nan2 。
- jin4 xing2 ji3 zhi1 dao4 ， tui4 yang3 ji3 zhi1 quan2 。
- ji4 wei4 zhi1 yi4 di4 ， hu2 wei4 hu1 bu4 jian1 。
- gan3 wei4 ke4 zhi1 shuo1 ， ceng2 wu2 suo3 qu3 yan1 。
- yi1 jie1 hu1 yu4 xi1 ， chan3 zhi1 yu2 jing1 shan1 。
- he2 shi4 sui1 yun2 zhi1 ， chu3 guo2 wei4 wei4 ran2 。
- wu1 long2 dao4 qu1 shen1 ， jin4 tui4 shi2 hou4 xian1 。
- gou3 bu4 xun2 ci3 li3 ， yu4 hui3 shui2 zhi1 qian1 。
- dao4 zhi1 wei4 xing2 xi1 ， qi2 ming4 ye3 zai4 tian1 。
- jin4 ri4 you2 san1 cheng2 ， bao2 yan2 shang4 pan2 huan2 。
- dang1 shi4 zhi1 ming2 qing1 ， jia1 deng3 wei4 zhi1 yan2 。
- huo4 qing1 ye4 lun4 dao4 ， huo4 hou4 chi2 yang4 chuan2 。
- shu4 xi1 wen2 jiu3 hui4 ， you3 wu2 ya2 zhi1 huan1 。
- shi2 yue4 chu1 han2 wai4 ， wan4 ye4 qing1 shuang1 qian2 。
- gui1 lai2 dao4 huan2 du3 ， zhu2 chuang1 jing1 zui4 mian2 。
- yang3 xie4 jun1 zi3 zhi1 ， dai4 shu1 cheng2 ci3 pian1 。

## 注释

## 译文

## 赏析
