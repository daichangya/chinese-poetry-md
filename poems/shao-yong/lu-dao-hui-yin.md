---
id: shao-yong-lu-dao-hui-yin
title: 履道会饮
titlePinyin: lü3 dao4 hui4 yin3
titleSlug: lu-dao-hui-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众人之所乐，所乐唯嚣尘。
- 吾友之所乐，所乐唯清芬。
- 清芬无鼓吹，直与太古邻。
- 太古者靡佗，和气常𬘡纭。
- 里闬旧情好，有才复有文。
- 过从一日乐，十月生阳春。
- 洛阳古神州，周公尝缕陈。
- 四时寒暑正，四方道里均。
- 代不乏英俊，号为多缙绅。
- 至于花与木，天下莫敢伦。
- 而逢此之景，而当此之辰。
- 而能开口笑，而世有几人。
- 清衷贯金石，剧变惊鬼神。
- 天地为一指，富贵如浮云。
- 明时缓康济，白昼闲经纶。
- 莫如陪欢伯，又复对此君。
- 商于六百里，黄金四万斤。
- 不能买兹乐，自余恶足论。
- 接䍠倒戴时，蟾蜍生海垠。
- 小车倒载时，山翁归天津。

## 拼音
- zhong4 ren2 zhi1 suo3 le4 ， suo3 le4 wei2 ao2 chen2 。
- wu2 you3 zhi1 suo3 le4 ， suo3 le4 wei2 qing1 fen1 。
- qing1 fen1 wu2 gu3 chui1 ， zhi2 yu3 tai4 gu3 lin2 。
- tai4 gu3 zhe3 mi2 tuo2 ， he2 qi4 chang2 yin1 yun2 。
- li3 han4 jiu4 qing2 hao3 ， you3 cai2 fu4 you3 wen2 。
- guo4 cong2 yi2 ri4 le4 ， shi2 yue4 sheng1 yang2 chun1 。
- luo4 yang2 gu3 shen2 zhou1 ， zhou1 gong1 chang2 lü3 chen2 。
- si4 shi2 han2 shu3 zheng4 ， si4 fang1 dao4 li3 jun1 。
- dai4 bu4 fa2 ying1 jun4 ， hao4 wei4 duo1 jin4 shen1 。
- zhi4 yu2 hua1 yu3 mu4 ， tian1 xia4 mo4 gan3 lun2 。
- er2 feng2 ci3 zhi1 jing3 ， er2 dang1 ci3 zhi1 chen2 。
- er2 neng2 kai1 kou3 xiao4 ， er2 shi4 you3 ji3 ren2 。
- qing1 zhong1 guan4 jin1 shi2 ， ju4 bian4 jing1 gui3 shen2 。
- tian1 di4 wei4 yi4 zhi3 ， fu4 gui4 ru2 fu2 yun2 。
- ming2 shi2 huan3 kang1 ji4 ， bai2 zhou4 xian2 jing1 lun2 。
- mo4 ru2 pei2 huan1 bo2 ， you4 fu4 dui4 ci3 jun1 。
- shang1 yu2 liu4 bai3 li3 ， huang2 jin1 si4 wan4 jin1 。
- bu4 neng2 mai3 zi1 le4 ， zi4 yu2 e4 zu2 lun4 。
- jie1 䍠 dao3 dai4 shi2 ， chan2 chu2 sheng1 hai3 yin2 。
- xiao3 che1 dao3 zai3 shi2 ， shan1 weng1 gui1 tian1 jin1 。

## 注释

## 译文

## 赏析
