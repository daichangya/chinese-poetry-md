---
id: shao-yong-qing-feng-chang-yin
title: 清风长吟
titlePinyin: qing1 feng1 chang2 yin2
titleSlug: qing-feng-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宇宙中和气，清泠无比方。
- 与时蠲疾病，为岁造丰穰。
- 起自青苹末，来从翠树傍。
- 得逢明月夜，便入故人乡。
- 密叶摇重幄，殷花舞靓粧。
- 两三声逈笛，千万缕垂杨。
- 细度丝桐韵，深传兰蕙香。
- 楼台临远水，轩槛近修篁。
- 盛夏驱烦暑，初晴送晚凉。
- 轻披绿荷芰，缓透薄衣裳。
- 浪走翻翩袂，波生潋滟觞。
- 闲愁难著莫，幽思易飞扬。
- 快若乘天马，醒如沃蔗浆。
- 面前游阆苑，坐上泛潇湘。
- 不可将钱买，焉能用斗量。
- 依凭全藉德，收贮岂须仓。
- 无患兼并取，宁忧寇盗攘。
- 以兹为乐事，未始有忧伤。

## 拼音
- yu3 zhou4 zhong1 he2 qi4 ， qing1 ling2 wu2 bi3 fang1 。
- yu3 shi2 juan1 ji2 bing4 ， wei4 sui4 zao4 feng1 rang2 。
- qi3 zi4 qing1 ping2 mo4 ， lai2 cong2 cui4 shu4 bang4 。
- de2 feng2 ming2 yue4 ye4 ， bian4 ru4 gu4 ren2 xiang1 。
- mi4 ye4 yao2 zhong4 wo4 ， yin1 hua1 wu3 liang4 zhuang1 。
- liang3 san1 sheng1 jiong3 di2 ， qian1 wan4 lü3 chui2 yang2 。
- xi4 du4 si1 tong2 yun4 ， shen1 chuan2 lan2 hui4 xiang1 。
- lou2 tai2 lin2 yuan3 shui3 ， xuan1 kan3 jin4 xiu1 huang2 。
- sheng4 xia4 qu1 fan2 shu3 ， chu1 qing2 song4 wan3 liang2 。
- qing1 pi1 lü4 he2 ji4 ， huan3 tou4 bao2 yi1 shang0 。
- lang4 zou3 fan1 pian1 mei4 ， bo1 sheng1 lian4 yan4 shang1 。
- xian2 chou2 nan2 zhu4 mo4 ， you1 si1 yi4 fei1 yang2 。
- kuai4 ruo4 cheng2 tian1 ma3 ， xing3 ru2 wo4 zhe4 jiang1 。
- mian4 qian2 you2 lang2 yuan4 ， zuo4 shang4 fan4 xiao1 xiang1 。
- bu4 ke3 jiang1 qian2 mai3 ， yan1 neng2 yong4 dou4 liang2 。
- yi1 ping2 quan2 jie4 de2 ， shou1 zhu4 qi3 xu1 cang1 。
- wu2 huan4 jian1 bing4 qu3 ， ning2 you1 kou4 dao4 rang3 。
- yi3 zi1 wei4 le4 shi4 ， wei4 shi3 you3 you1 shang1 。

## 注释

## 译文

## 赏析
