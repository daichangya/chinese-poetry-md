---
id: shao-yong-liu-shi-wu-sui-xin-zheng-zi-yi
title: 六十五岁新正自贻
titlePinyin: liu4 shi2 wu3 sui4 xin1 zheng4 zi4 yi2
titleSlug: liu-shi-wu-sui-xin-zheng-zi-yi
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予家洛城里，况在天津畔。
- 行年六十五，当宋之盛旦。
- 南园临通衢，北圃仰双观。
- 虽然在京国，却如处山涧。
- 清泉篆沟渠，茂木绣霄汉。
- 凉风竹下来，皓月松间见。
- 面前有芝兰，目下无冰炭。
- 坐上有余欢，胸中无交战。
- 冬夏既不出，炎凉徒自变。
- 荣辱既不入，富贵徒自衒。
- 恶闻人之恶，乐道人之善。
- 不行何趑趄，勿药何瞑眩。
- 谁谓金石坚，其心亦能断。
- 谁谓鬼神灵，其诚亦能贯。

## 拼音
- yu3 jia1 luo4 cheng2 li3 ， kuang4 zai4 tian1 jin1 pan4 。
- xing2 nian2 liu4 shi2 wu3 ， dang1 song4 zhi1 sheng4 dan4 。
- nan2 yuan2 lin2 tong1 qu2 ， bei3 pu3 yang3 shuang1 guan1 。
- sui1 ran2 zai4 jing1 guo2 ， que4 ru2 chu4 shan1 jian4 。
- qing1 quan2 zhuan4 gou1 qu2 ， mao4 mu4 xiu4 xiao1 han4 。
- liang2 feng1 zhu2 xia4 lai2 ， hao4 yue4 song1 jian1 jian4 。
- mian4 qian2 you3 zhi1 lan2 ， mu4 xia4 wu2 bing1 tan4 。
- zuo4 shang4 you3 yu2 huan1 ， xiong1 zhong1 wu2 jiao1 zhan4 。
- dong1 xia4 ji4 bu4 chu1 ， yan2 liang2 tu2 zi4 bian4 。
- rong2 ru3 ji4 bu2 ru4 ， fu4 gui4 tu2 zi4 xuan4 。
- e4 wen2 ren2 zhi1 e4 ， le4 dao4 ren2 zhi1 shan4 。
- bu4 xing2 he2 zi1 ju1 ， wu4 yao4 he2 ming2 xuan4 。
- shui2 wei4 jin1 shi2 jian1 ， qi2 xin1 yi4 neng2 duan4 。
- shui2 wei4 gui3 shen2 ling2 ， qi2 cheng2 yi4 neng2 guan4 。

## 注释

## 译文

## 赏析
