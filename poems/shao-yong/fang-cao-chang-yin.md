---
id: shao-yong-fang-cao-chang-yin
title: 芳草长吟
titlePinyin: fang1 cao3 chang2 yin2
titleSlug: fang-cao-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芳草更休生，芳樽更不倾。
- 草如生不已，樽岂便能停。
- 雨后闲池阁，春深小院庭。
- 是时帘半卷，此际酒初醒。
- 密密嫩方布，葺葺绿已成。
- 送回残照淡，引起晓寒轻。
- 静衬花村薄，闲装竹坞清。
- 溪边微水浸，原上未春耕。
- 莫遣香车辗，休教细马行。
- 籍余无限意，望久不胜情。
- 台逈眉初敛，楼危眼乍明。
- 低低暮云碧，隠隠远山青。
- 翠接鸳鸯浦，萋连杨柳汀。
- 江潭夜帆落，海渚晚舟横。
- 戍垒角一弄，牧童笛数声。
- 沙头双鹭下，渡口乱鸿惊。
- 蓊鬰出征地，芊绵奉使程。
- 远披来往路，遍遶短长亭。
- 苒苒秦皇墓，离离汉帝城。
- 荒凉故铜雀，破碎旧金陵。
- 雾鏁前朝事，烟昏后世名。
- 枯犹藏狡兔，腐亦化流萤。
- 纵刬奚由尽，才烧又却荣。
- 徒能蔽京观，仍愿且升平。

## 拼音
- fang1 cao3 geng4 xiu1 sheng1 ， fang1 zun1 geng4 bu4 qing1 。
- cao3 ru2 sheng1 bu4 yi3 ， zun1 qi3 bian4 neng2 ting2 。
- yu3 hou4 xian2 chi2 ge2 ， chun1 shen1 xiao3 yuan4 ting2 。
- shi4 shi2 lian2 ban4 juan4 ， ci3 ji4 jiu3 chu1 xing3 。
- mi4 mi4 nen4 fang1 bu4 ， qi4 qi4 lü4 yi3 cheng2 。
- song4 hui2 can2 zhao4 dan4 ， yin3 qi3 xiao3 han2 qing1 。
- jing4 chen4 hua1 cun1 bao2 ， xian2 zhuang1 zhu2 wu4 qing1 。
- xi1 bian1 wei1 shui3 jin4 ， yuan2 shang4 wei4 chun1 geng1 。
- mo4 qian3 xiang1 che1 nian3 ， xiu1 jiao4 xi4 ma3 xing2 。
- ji2 yu2 wu2 xian4 yi4 ， wang4 jiu3 bu2 sheng4 qing2 。
- tai2 jiong3 mei2 chu1 lian3 ， lou2 wei1 yan3 zha4 ming2 。
- di1 di1 mu4 yun2 bi4 ， yin3 yin3 yuan3 shan1 qing1 。
- cui4 jie1 yuan1 yang1 pu3 ， qi1 lian2 yang2 liu3 ting1 。
- jiang1 tan2 ye4 fan1 luo4 ， hai3 zhu3 wan3 zhou1 heng2 。
- shu4 lei3 jiao3 yi2 nong4 ， mu4 tong2 di2 shu4 sheng1 。
- sha1 tou2 shuang1 lu4 xia4 ， du4 kou3 luan4 hong2 jing1 。
- weng3 yu4 chu1 zheng1 di4 ， qian1 mian2 feng4 shi3 cheng2 。
- yuan3 pi1 lai2 wang3 lu4 ， bian4 rao4 duan3 chang2 ting2 。
- ran3 ran3 qin2 huang2 mu4 ， li2 li2 han4 di4 cheng2 。
- huang1 liang2 gu4 tong2 que4 ， po4 sui4 jiu4 jin1 ling2 。
- wu4 suo3 qian2 chao2 shi4 ， yan1 hun1 hou4 shi4 ming2 。
- ku1 you2 cang2 jiao3 tu4 ， fu3 yi4 hua4 liu2 ying2 。
- zong4 chan3 xi1 you2 jin4 ， cai2 shao1 you4 que4 rong2 。
- tu2 neng2 bi4 jing1 guan1 ， reng2 yuan4 qie3 sheng1 ping2 。

## 注释

## 译文

## 赏析
