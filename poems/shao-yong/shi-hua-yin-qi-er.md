---
id: shao-yong-shi-hua-yin-qi-er
title: 诗画吟  其二
titlePinyin: shi1 hua4 yin2     qi2 er4
titleSlug: shi-hua-yin-qi-er
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 多识于草木，岂止枝与茎。
- 不有风雅颂，何由知功名。
- 不有赋比兴，何由知废兴。
- 观朝廷盛事，壮社稷威灵。
- 有汤武缔构，无幽厉欹倾。
- 知得之艰难，肯失之骄矜。
- 去巨蠹奸邪，进不世贤能。
- 择阴阳粹美，索天地精英。
- 籍江山清润，揭日月光荣。
- 收之为民极，著之为国经。
- 播之于金石，奏之于大庭。
- 感之以人心，告之以神明。
- 人神之胥悦，此所谓和羹。
- 既有虞舜歌，岂无臯陶赓。
- 既有仲尼删，岂无季札听。
- 必欲乐天下，舍诗安足凭。
- 得吾之绪余，自可致升平。

## 拼音
- duo1 shi2 yu2 cao3 mu4 ， qi3 zhi3 zhi1 yu3 jing1 。
- bu4 you3 feng1 ya3 song4 ， he2 you2 zhi1 gong1 ming2 。
- bu4 you3 fu4 bi3 xing1 ， he2 you2 zhi1 fei4 xing1 。
- guan1 chao2 ting2 sheng4 shi4 ， zhuang4 she4 ji4 wei1 ling2 。
- you3 tang1 wu3 di4 gou4 ， wu2 you1 li4 qi1 qing1 。
- zhi1 de2 zhi1 jian1 nan2 ， ken3 shi1 zhi1 jiao1 jin1 。
- qu4 ju4 du4 jian1 xie2 ， jin4 bu2 shi4 xian2 neng2 。
- ze2 yin1 yang2 cui4 mei3 ， suo3 tian1 di4 jing1 ying1 。
- ji2 jiang1 shan1 qing1 run4 ， jie1 ri4 yue4 guang1 rong2 。
- shou1 zhi1 wei4 min2 ji2 ， zhu4 zhi1 wei4 guo2 jing1 。
- bo1 zhi1 yu2 jin1 shi2 ， zou4 zhi1 yu2 da4 ting2 。
- gan3 zhi1 yi3 ren2 xin1 ， gao4 zhi1 yi3 shen2 ming2 。
- ren2 shen2 zhi1 xu1 yue4 ， ci3 suo3 wei4 he2 geng1 。
- ji4 you3 yu2 shun4 ge1 ， qi3 wu2 gao1 tao2 geng1 。
- ji4 you3 zhong4 ni2 shan1 ， qi3 wu2 ji4 zha2 ting1 。
- bi4 yu4 le4 tian1 xia4 ， she4 shi1 an1 zu2 ping2 。
- de2 wu2 zhi1 xu4 yu2 ， zi4 ke3 zhi4 sheng1 ping2 。

## 注释

## 译文

## 赏析
