---
id: shao-yong-wang-sheng-zhi-jian-yi-jian-hui-wen-fang-si-bao-nei-you-ju-yan-you-jia-y-9bc93c13
title: 王胜之谏议见惠文房四宝内有巨砚尤佳因以谢之
titlePinyin: wang2 sheng4 zhi1 jian4 yi4 jian4 hui4 wen2 fang2 si4 bao3 nei4 you3 ju4 yan4 you2 jia1 yin1 yi3 xie4 zhi1
titleSlug: wang-sheng-zhi-jian-yi-jian-hui-wen-fang-si-bao-nei-you-ju-yan-you-jia-y-9bc93c13
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 铜雀或常闻，未尝闻金雀。
- 始愧林下人，识物不甚博。
- 金雀出何所，必出自灵岳。
- 剪断白云根，分破苍岑角。
- 既为之巨砚，遂登于纶阁。
- 水贮见温润，墨发知瀺濯。
- 窗下喜鉴开，案前惊月落。
- 见赠何慇懃，欲报和知璞。
- 胡为不且留，洪化用斟酌。
- 胡为不且留，贤人用选擢。
- 胡为不且留，奸人用诛削。
- 胡为不且留，生灵用安泊。
- 则予何人哉，拜贶徒惊矍。
- 须是笔如椽，方能无厚怍。

## 拼音
- tong2 que4 huo4 chang2 wen2 ， wei4 chang2 wen2 jin1 que4 。
- shi3 kui4 lin2 xia4 ren2 ， shi2 wu4 bu2 shen4 bo2 。
- jin1 que4 chu1 he2 suo3 ， bi4 chu1 zi4 ling2 yue4 。
- jian3 duan4 bai2 yun2 gen1 ， fen1 po4 cang1 cen2 jiao3 。
- ji4 wei4 zhi1 ju4 yan4 ， sui4 deng1 yu2 lun2 ge2 。
- shui3 zhu4 jian4 wen1 run4 ， mo4 fa1 zhi1 chan2 zhuo2 。
- chuang1 xia4 xi3 jian4 kai1 ， an4 qian2 jing1 yue4 luo4 。
- jian4 zeng4 he2 yin1 qin2 ， yu4 bao4 he2 zhi1 pu2 。
- hu2 wei4 bu4 qie3 liu2 ， hong2 hua4 yong4 zhen1 zhuo2 。
- hu2 wei4 bu4 qie3 liu2 ， xian2 ren2 yong4 xuan3 zhuo2 。
- hu2 wei4 bu4 qie3 liu2 ， jian1 ren2 yong4 zhu1 xiao1 。
- hu2 wei4 bu4 qie3 liu2 ， sheng1 ling2 yong4 an1 bo2 。
- ze2 yu3 he2 ren2 zai1 ， bai4 kuang4 tu2 jing1 jue2 。
- xu1 shi4 bi3 ru2 chuan2 ， fang1 neng2 wu2 hou4 zuo4 。

## 注释

## 译文

## 赏析
