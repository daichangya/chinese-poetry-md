---
id: shao-yong-weng-you-yin
title: 瓮牖吟
titlePinyin: weng4 you3 yin2
titleSlug: weng-you-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客无知，唯知自守。
- 自守无他，唯求寡咎。
- 有屋数间，有田数亩。
- 用盆为池，以瓮为牖。
- 墙高于肩，室大于斗。
- 布被暖余，蔾羹饱后。
- 气吐胸中，充塞宇宙。
- 笔落人间，晖映琼玖。
- 人能知止，以退为茂。
- 我自不出，何退之有。
- 心无妄思，足无妄走。
- 人无妄交，物无妄受。
- 炎炎论之，甘处其陋。
- 绰绰言之，无出其右。
- 羲轩之书，未尝去手。
- 尧舜之谈，未尝虚口。
- 当中和天，同乐易友。
- 吟自在诗，饮欢喜酒。
- 百年升平，不为不偶。
- 七十康强，不为不寿。

## 拼音
- you3 ke4 wu2 zhi1 ， wei2 zhi1 zi4 shou3 。
- zi4 shou3 wu2 ta1 ， wei2 qiu2 gua3 jiu4 。
- you3 wu1 shu4 jian1 ， you3 tian2 shu4 mu3 。
- yong4 pen2 wei4 chi2 ， yi3 weng4 wei4 you3 。
- qiang2 gao1 yu2 jian1 ， shi4 da4 yu2 dou4 。
- bu4 bei4 nuan3 yu2 ， li2 geng1 bao3 hou4 。
- qi4 tu3 xiong1 zhong1 ， chong1 se4 yu3 zhou4 。
- bi3 luo4 ren2 jian1 ， hui1 ying4 qiong2 jiu3 。
- ren2 neng2 zhi1 zhi3 ， yi3 tui4 wei4 mao4 。
- wo3 zi4 bu4 chu1 ， he2 tui4 zhi1 you3 。
- xin1 wu2 wang4 si1 ， zu2 wu2 wang4 zou3 。
- ren2 wu2 wang4 jiao1 ， wu4 wu2 wang4 shou4 。
- yan2 yan2 lun4 zhi1 ， gan1 chu4 qi2 lou4 。
- chuo4 chuo4 yan2 zhi1 ， wu2 chu1 qi2 you4 。
- xi1 xuan1 zhi1 shu1 ， wei4 chang2 qu4 shou3 。
- yao2 shun4 zhi1 tan2 ， wei4 chang2 xu1 kou3 。
- dang1 zhong1 he2 tian1 ， tong2 le4 yi4 you3 。
- yin2 zi4 zai4 shi1 ， yin3 huan1 xi3 jiu3 。
- bai3 nian2 sheng1 ping2 ， bu2 wei4 bu4 ou3 。
- qi1 shi2 kang1 qiang2 ， bu2 wei4 bu2 shou4 。

## 注释

## 译文

## 赏析
