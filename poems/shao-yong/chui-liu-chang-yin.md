---
id: shao-yong-chui-liu-chang-yin
title: 垂柳长吟
titlePinyin: chui2 liu3 chang2 yin2
titleSlug: chui-liu-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 垂柳有两种，有长有短垂。
- 唯兹长一种，偏与静相宜。
- 院宇深春后，亭台晚景时。
- 不胜烟羃羃，无柰日迟迟。
- 霡霂雨初过，清泠风乍吹。
- 章台街左右，华表柱东西。
- 起眼出墙树，拂头当路枝。
- 翩翻绿罗带，缥缈缕金衣。
- 荡飏飘晴絮，缤纷舞暖丝。
- 丝牵寸肠断，絮入万家飞。
- 婀娜王巷韵，婆娑赵后姿。
- 修妍张绪少，柔软沈侯羸。
- 濯濯青拖地，毵毵翠遶池。
- 般添花灼灼，引惹草凄凄。
- 欝欝笼山馆，踈踈映酒旗。
- 赠人人自泣，驻马马还嘶。
- 影里咿哑去，阴中𫐆辘归。
- 凄凉装暝霭，淡薄挂斜晖。
- 懊恼轻攀折，忧愁重别离。
- 早衰缘傍道，先茂为临溪。
- 楼外蝉才噪，桥边鸎又啼。
- 生憎遮望眼，死恨学粧眉。
- 远客莫知数，长条曾系谁。
- 经霜尽憔悴，来岁却依依。

## 拼音
- chui2 liu3 you3 liang3 zhong3 ， you3 chang2 you3 duan3 chui2 。
- wei2 zi1 chang2 yi4 zhong3 ， pian1 yu3 jing4 xiang1 yi2 。
- yuan4 yu3 shen1 chun1 hou4 ， ting2 tai2 wan3 jing3 shi2 。
- bu2 sheng4 yan1 mi4 mi4 ， wu2 nai4 ri4 chi2 chi2 。
- mai4 mu4 yu3 chu1 guo4 ， qing1 ling2 feng1 zha4 chui1 。
- zhang1 tai2 jie1 zuo3 you4 ， hua2 biao3 zhu4 dong1 xi1 。
- qi3 yan3 chu1 qiang2 shu4 ， fu2 tou2 dang1 lu4 zhi1 。
- pian1 fan1 lü4 luo2 dai4 ， piao1 miao3 lü3 jin1 yi1 。
- dang4 yang2 piao1 qing2 xu4 ， bin1 fen1 wu3 nuan3 si1 。
- si1 qian1 cun4 chang2 duan4 ， xu4 ru4 wan4 jia1 fei1 。
- e1 nuo2 wang2 xiang4 yun4 ， po2 suo1 zhao4 hou4 zi1 。
- xiu1 yan2 zhang1 xu4 shao3 ， rou2 ruan3 shen3 hou2 lei2 。
- zhuo2 zhuo2 qing1 tuo1 di4 ， san1 san1 cui4 rao4 chi2 。
- ban1 tian1 hua1 zhuo2 zhuo2 ， yin3 re3 cao3 qi1 qi1 。
- yu4 yu4 long2 shan1 guan3 ， shu1 shu1 ying4 jiu3 qi2 。
- zeng4 ren2 ren2 zi4 qi4 ， zhu4 ma3 ma3 hai2 si1 。
- ying3 li3 yi1 ya3 qu4 ， yin1 zhong1 𫐆 lu4 gui1 。
- qi1 liang2 zhuang1 ming2 ai3 ， dan4 bao2 gua4 xie2 hui1 。
- ao4 nao3 qing1 pan1 zhe2 ， you1 chou2 zhong4 bie2 li2 。
- zao3 shuai1 yuan2 bang4 dao4 ， xian1 mao4 wei4 lin2 xi1 。
- lou2 wai4 chan2 cai2 zao4 ， qiao2 bian1 ying1 you4 ti2 。
- sheng1 zeng1 zhe1 wang4 yan3 ， si3 hen4 xue2 zhuang1 mei2 。
- yuan3 ke4 mo4 zhi1 shu4 ， chang2 tiao2 ceng2 xi4 shui2 。
- jing1 shuang1 jin4 qiao2 cui4 ， lai2 sui4 que4 yi1 yi1 。

## 注释

## 译文

## 赏析
