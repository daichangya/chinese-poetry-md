---
id: cheng-hao-chun-xue
title: 春雪
titlePinyin: chun1 xue3
titleSlug: chun-xue
author: 程颢
authorPinyin: cheng2 hao4
authorSlug: cheng-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二月将临尾，群阴久退潜。
- 只知桃李艶，何复雪霜嫌。
- 密霰仍先集，飘霙忽散沾。
- 帯风成料峭，和雨作亷纤。
- 江汉初弥望，珠玑亦间兼。
- 片痕才著瓦，斜势渐穿帘。
- 鸟化辽城鹤，途铺越女缣。
- 落英时鬭舞，飞絮或同黏。
- 直把琼瑶比，谁疑鹄鹭挦。
- 透肌锥共利，洒面刅争铦。
- 寒怯开闱赏，光凝伴月觇。
- 价增樵市炭，兴入酒家帘。
- 驻足银粧履，昂头玉裹髯。
- 如何欺煦律，重复困穷阎。
- 薪乏经朝备，衣因恃暖拈。
- 撷芳游女恨，忧岁老农占。
- 惜竹频敲叶，愁花旋覆苫。
- 失权悲太皥，助虐有飞亷。
- 骤降初疑勇，旋消亦讶谦。
- 朔云虽借便，水后可无厌。
- 纵任阴灵巧，难令木气殱。
- 寒威徒自奋，春气亦时添。
- 积势方平垅，澌流已坠簷。
- 暗空犹沓沓，近地即占占。
- 远水难遮面，髙峰不裹尖。
- 著墙聊画粉，盖地岂成盐。
- 纨扇惊尘曀，昆岗认火炎。
- 端来荐融释，空复助洳渐。
- 积润终滋嫩，惊雷亦震淹。
- 东君莫惆怅，杲日待重瞻。

## 拼音
- er4 yue4 jiang1 lin2 wei3 ， qun2 yin1 jiu3 tui4 qian2 。
- zhi1 zhi1 tao2 li3 yan4 ， he2 fu4 xue3 shuang1 xian2 。
- mi4 xian4 reng2 xian1 ji2 ， piao1 ying1 hu1 san4 zhan1 。
- dai4 feng1 cheng2 liao4 qiao4 ， he2 yu3 zuo4 lian2 xian1 。
- jiang1 han4 chu1 mi2 wang4 ， zhu1 ji1 yi4 jian1 jian1 。
- pian4 hen2 cai2 zhu4 wa3 ， xie2 shi4 jian4 chuan1 lian2 。
- niao3 hua4 liao2 cheng2 he4 ， tu2 pu4 yue4 nü3 jian1 。
- luo4 ying1 shi2 dou4 wu3 ， fei1 xu4 huo4 tong2 nian2 。
- zhi2 ba3 qiong2 yao2 bi3 ， shui2 yi2 hu2 lu4 xian2 。
- tou4 ji1 zhui1 gong4 li4 ， sa3 mian4 chuang1 zheng1 xian1 。
- han2 qie4 kai1 wei2 shang3 ， guang1 ning2 ban4 yue4 chan1 。
- jia4 zeng1 qiao2 shi4 tan4 ， xing1 ru4 jiu3 jia1 lian2 。
- zhu4 zu2 yin2 zhuang1 lü3 ， ang2 tou2 yu4 guo3 ran2 。
- ru2 he2 qi1 xu4 lü4 ， chong2 fu4 kun4 qiong2 yan2 。
- xin1 fa2 jing1 chao2 bei4 ， yi1 yin1 shi4 nuan3 nian1 。
- xie2 fang1 you2 nü3 hen4 ， you1 sui4 lao3 nong2 zhan4 。
- xi1 zhu2 pin2 qiao1 ye4 ， chou2 hua1 xuan2 fu4 shan1 。
- shi1 quan2 bei1 tai4 hao4 ， zhu4 nüe4 you3 fei1 lian2 。
- zhou4 jiang4 chu1 yi2 yong3 ， xuan2 xiao1 yi4 ya4 qian1 。
- shuo4 yun2 sui1 jie4 bian4 ， shui3 hou4 ke3 wu2 yan4 。
- zong4 ren4 yin1 ling2 qiao3 ， nan2 ling4 mu4 qi4 jian1 。
- han2 wei1 tu2 zi4 fen4 ， chun1 qi4 yi4 shi2 tian1 。
- ji1 shi4 fang1 ping2 long3 ， si1 liu2 yi3 zhui4 yan2 。
- an4 kong1 you2 ta4 ta4 ， jin4 di4 ji2 zhan4 zhan4 。
- yuan3 shui3 nan2 zhe1 mian4 ， gao1 feng1 bu4 guo3 jian1 。
- zhu4 qiang2 liao2 hua4 fen3 ， gai4 di4 qi3 cheng2 yan2 。
- wan2 shan4 jing1 chen2 yi4 ， kun1 gang3 ren4 huo3 yan2 。
- duan1 lai2 jian4 rong2 shi4 ， kong1 fu4 zhu4 ru4 jian4 。
- ji1 run4 zhong1 zi1 nen4 ， jing1 lei2 yi4 zhen4 yan1 。
- dong1 jun1 mo4 chou2 chang4 ， gao3 ri4 dai4 zhong4 zhan1 。

## 注释

## 译文

## 赏析
