---
id: cheng-hao-pei-lu-zi-lu-you-bai-shi-wan-gu
title: 陪陆子履游白石万固
titlePinyin: pei2 lu4 zi3 lü3 you2 bai2 shi2 wan4 gu4
titleSlug: pei-lu-zi-lu-you-bai-shi-wan-gu
author: 程颢
authorPinyin: cheng2 hao4
authorSlug: cheng-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 条山苍苍河流黄，中蒲形势天下彊。
- 帝得贤侯殿一方，四年不更慰民望。
- 元丰戊午季春月，上心闵雨愁黎苍。
- 使车四出走群望，我亦奉命来侯疆。
- 情诚感格天意顺，诏书才下雨已霶。
- 病麦还青禾出土，野农鼓舞歌君王。
- 故人相见不道旧，为雨欢喜殊未央。
- 圣主寛忧小臣乐，自可放荡舒胸肠。
- 白石万固皆胜地，主人为我携壶觞。
- 况逢佳日俗所尚，车马未晓填康庄。
- 扶提十里杂老幼，迤逦千骑明戈枪。
- 初听鸣铙入青霭，渐见朱斾辉朝阳。
- 遨头自是谢康乐，后乘独惭元漫郎。
- 侯来虽知有宾客，众喜更为将丰穰。
- 临溪坐石遍岩谷，幽处往往闻丝簧。
- 山光似迎好客动，日景定为游人长。
- 乘髙望远兴不尽，恋恋不知歧路忙。
- 人生汨没苦百态，得此乐事真难常。
- 我辞佳境已惆怅，侯亦那得久此乡。
- 他时会合重相语，辜负泉石何能忘。

## 拼音
- tiao2 shan1 cang1 cang1 he2 liu2 huang2 ， zhong1 pu2 xing2 shi4 tian1 xia4 qiang2 。
- di4 de2 xian2 hou2 dian4 yi4 fang1 ， si4 nian2 bu2 geng4 wei4 min2 wang4 。
- yuan2 feng1 wu4 wu3 ji4 chun1 yue4 ， shang4 xin1 min3 yu3 chou2 li2 cang1 。
- shi3 che1 si4 chu1 zou3 qun2 wang4 ， wo3 yi4 feng4 ming4 lai2 hou2 jiang1 。
- qing2 cheng2 gan3 ge2 tian1 yi4 shun4 ， zhao4 shu1 cai2 xia4 yu3 yi3 pang1 。
- bing4 mai4 hai2 qing1 he2 chu1 tu3 ， ye3 nong2 gu3 wu3 ge1 jun1 wang2 。
- gu4 ren2 xiang1 jian4 bu2 dao4 jiu4 ， wei4 yu3 huan1 xi3 shu1 wei4 yang1 。
- sheng4 zhu3 kuan1 you1 xiao3 chen2 le4 ， zi4 ke3 fang4 dang4 shu1 xiong1 chang2 。
- bai2 shi2 wan4 gu4 jie1 sheng4 di4 ， zhu3 ren2 wei2 wo3 xie2 hu2 shang1 。
- kuang4 feng2 jia1 ri4 su2 suo3 shang4 ， che1 ma3 wei4 xiao3 tian2 kang1 zhuang1 。
- fu2 ti2 shi2 li3 za2 lao3 you4 ， yi3 li3 qian1 qi2 ming2 ge1 qiang1 。
- chu1 ting1 ming2 nao2 ru4 qing1 ai3 ， jian4 jian4 zhu1 pei4 hui1 chao2 yang2 。
- ao2 tou2 zi4 shi4 xie4 kang1 le4 ， hou4 cheng2 du2 can2 yuan2 man4 lang2 。
- hou2 lai2 sui1 zhi1 you3 bin1 ke4 ， zhong4 xi3 geng4 wei2 jiang1 feng1 rang2 。
- lin2 xi1 zuo4 shi2 bian4 yan2 gu3 ， you1 chu4 wang3 wang3 wen2 si1 huang2 。
- shan1 guang1 si4 ying2 hao4 ke4 dong4 ， ri4 jing3 ding4 wei4 you2 ren2 chang2 。
- cheng2 gao1 wang4 yuan3 xing1 bu2 jin4 ， lian4 lian4 bu4 zhi1 qi2 lu4 mang2 。
- ren2 sheng1 mi4 mei2 ku3 bai3 tai4 ， de2 ci3 le4 shi4 zhen1 nan2 chang2 。
- wo3 ci2 jia1 jing4 yi3 chou2 chang4 ， hou2 yi4 na4 de2 jiu3 ci3 xiang1 。
- ta1 shi2 hui4 he2 zhong4 xiang1 yu3 ， gu1 fu4 quan2 shi2 he2 neng2 wang4 。

## 注释

## 译文

## 赏析
