---
id: yu-cheng-huang-gang-zhu-lou-ji
title: 黄冈竹楼记
titlePinyin: huang2 gang1 zhu2 lou2 ji4
titleSlug: huang-gang-zhu-lou-ji
author: 禹偁
authorPinyin: yu3 cheng1
authorSlug: yu-cheng
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 黄冈之地多竹，大者如椽。竹工破之，刳去其节，用代陶瓦。比屋皆然，以其价廉而工省也。
- 子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声。宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。
- 公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。
- 吾闻竹工云：“竹之为瓦，仅十稔；若重复之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日，新旧岁之交，即除夕。有齐安之命；己亥闰三月到郡。四年之间，奔走不暇；未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！
- 咸平二年八月十五日记。

## 拼音
- huang2 gang1 zhi1 di4 duo1 zhu2 ， da4 zhe3 ru2 chuan2 。 zhu2 gong1 po4 zhi1 ， ku1 qu4 qi2 jie2 ， yong4 dai4 tao2 wa3 。 bi3 wu1 jie1 ran2 ， yi3 qi2 jia4 lian2 er2 gong1 sheng3 ye3 。
- zi3 cheng2 xi1 bei3 yu2 ， zhi4 die2 pi3 hui3 ， zhen1 mang3 huang1 hui4 ， yin1 zuo4 xiao3 lou2 er4 jian1 ， yu3 yue4 bo1 lou2 tong1 。 yuan3 tun1 shan1 guang1 ， ping2 yi4 jiang1 lai4 ， you1 qu4 liao2 xuan4 ， bu4 ke3 ju4 zhuang4 。 xia4 yi2 ji2 yu3 ， you3 pu4 bu4 sheng1 ； dong1 yi2 mi4 xue3 ， you3 sui4 yu4 sheng1 。 yi2 gu3 qin2 ， qin2 tiao2 xu1 chang4 ； yi2 yong3 shi1 ， shi1 yun4 qing1 jue2 ； yi2 wei2 qi2 ， zi3 sheng1 ding1 ding1 ran2 ； yi2 tou2 hu2 ， shi3 sheng1 zheng1 zheng1 ran2 ； jie1 zhu2 lou2 zhi1 suo3 zhu4 ye3 。
- gong1 tui4 zhi1 xia2 ， bei4 he4 chang3 yi1 ， dai4 hua2 yang2 jin1 ， shou3 zhi2 《 zhou1 yi4 》 yi2 juan4 ， fen2 xiang1 mo4 zuo4 ， xiao1 qian3 shi4 lü4 。 jiang1 shan1 zhi1 wai4 ， di4 jian4 feng1 fan1 sha1 niao3 ， yan1 yun2 zhu2 shu4 er2 yi3 。 dai4 qi2 jiu3 li4 xing3 ， cha2 yan1 xie1 ， song4 xi1 yang2 ， ying2 su4 yue4 ， yi4 zhe2 ju1 zhi1 sheng4 gai4 ye3 。 bi3 qi2 yun2 、 luo4 xing1 ， gao1 ze2 gao1 yi3 ； jing3 gan1 、 li4 qiao2 ， hua2 ze2 hua2 yi3 ； zhi3 yu2 zhu4 ji4 nü3 ， cang2 ge1 wu3 ， fei1 sao1 ren2 zhi1 shi4 ， wu2 suo3 bu4 qu3 。
- wu2 wen2 zhu2 gong1 yun2 ： “ zhu2 zhi1 wei4 wa3 ， jin3 shi2 ren3 ； ruo4 chong2 fu4 zhi1 ， de2 er4 shi2 ren3 。 ” yi1 ！ wu2 yi3 zhi4 dao4 yi3 wei4 sui4 ， zi4 han4 lin2 chu1 chu2 shang4 ， bing3 shen1 ， yi2 guang3 ling2 ； ding1 you3 you4 ru4 xi1 ye4 ； wu4 xu1 sui4 chu2 ri4 ， xin1 jiu4 sui4 zhi1 jiao1 ， ji2 chu2 xi1 。 you3 qi2 an1 zhi1 ming4 ； ji3 hai4 run4 san1 yue4 dao4 jun4 。 si4 nian2 zhi1 jian1 ， ben1 zou3 bu4 xia2 ； wei4 zhi1 ming2 nian2 you4 zai4 he2 chu4 ， qi3 ju4 zhu2 lou2 zhi1 yi4 xiu3 hu1 ！ xing4 hou4 zhi1 ren2 yu3 wo3 tong2 zhi4 ， si4 er2 qi4 zhi1 ， shu4 si1 lou2 zhi1 bu4 xiu3 ye3 ！
- xian2 ping2 er4 nian2 ba1 yue4 shi2 wu3 ri4 ji4 。

## 注释

## 译文

## 赏析
