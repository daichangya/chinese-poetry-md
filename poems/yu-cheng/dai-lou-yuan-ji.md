---
id: yu-cheng-dai-lou-yuan-ji
title: 待漏院记
titlePinyin: dai4 lou4 yuan4 ji4
titleSlug: dai-lou-yuan-ji
author: 禹偁
authorPinyin: yu3 cheng1
authorSlug: yu-cheng
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 天道不言，而品物亨、岁功成者，何谓也？四时之吏，五行之佐，宣其气矣。圣人不言而百姓亲、万邦宁者，何谓也？三公论道，六卿分职，张其教矣。是知君逸于上，臣劳于下，法乎天也。古之善相天下者，自咎、夔至房、魏，可数也，是不独有其德，亦皆务于勤耳，况夙兴夜寐，以事一人。卿大夫犹然，况宰相乎！朝廷自国初因旧制，设宰臣待漏院于丹凤门之右，示勤政也。至若北阙向曙，东方未明，相君启行，煌煌火城；相君至止，哕哕銮声。金门未辟，玉漏犹滴，彻盖下车，于焉以息。待漏之际，相君其有思乎？
- 其或兆民未安，思所泰之；四夷未附，思所来之。兵革未息，何以弭之；田畴多芜，何以辟之。贤人在野，我将进之；佞臣立朝，我将斥之。六气不和，灾眚荐至，愿避位以禳之；五刑未措，欺诈日生，请修德以厘之。忧心忡忡，待旦而入，九门既启，四聪甚迩。相君言焉，时君纳焉。皇风于是乎清夷，苍生以之而富庶。若然，总百官、食万钱，非幸也，宜也。
- 其或私仇未复，思所逐之；旧恩未报，思所荣之。子女玉帛，何以致之；车马器玩，何以取之。奸人附势，我将陟之；直士抗言，我将黜之。三时告灾，上有忧也，构巧词以悦之；群吏弄法，君闻怨言，进谄容以媚之。私心慆慆，假寐而坐，九门既开，重瞳屡回。相君言焉，时君惑焉。政柄于是乎隳哉，帝位以之而危矣。若然，则下死狱、投远方，非不幸也，亦宜也。
- 是知一国之政，万人之命，悬于宰相，可不慎欤？复有无毁无誉，旅进旅退，窃位而苟禄，备员而全身者，亦无所取焉。
- 棘寺小吏王某为文，请志院壁，用规于执政者。

## 拼音
- tian1 dao4 bu4 yan2 ， er2 pin3 wu4 heng1 、 sui4 gong1 cheng2 zhe3 ， he2 wei4 ye3 ？ si4 shi2 zhi1 li4 ， wu3 hang2 zhi1 zuo3 ， xuan1 qi2 qi4 yi3 。 sheng4 ren2 bu4 yan2 er2 bai3 xing4 qin1 、 wan4 bang1 ning2 zhe3 ， he2 wei4 ye3 ？ san1 gong1 lun4 dao4 ， liu4 qing1 fen1 zhi2 ， zhang1 qi2 jiao4 yi3 。 shi4 zhi1 jun1 yi4 yu2 shang4 ， chen2 lao2 yu2 xia4 ， fa3 hu1 tian1 ye3 。 gu3 zhi1 shan4 xiang1 tian1 xia4 zhe3 ， zi4 jiu4 、 kui2 zhi4 fang2 、 wei4 ， ke3 shu4 ye3 ， shi4 bu4 du2 you3 qi2 de2 ， yi4 jie1 wu4 yu2 qin2 er3 ， kuang4 su4 xing1 ye4 mei4 ， yi3 shi4 yi4 ren2 。 qing1 dai4 fu0 you2 ran2 ， kuang4 zai3 xiang1 hu1 ！ chao2 ting2 zi4 guo2 chu1 yin1 jiu4 zhi4 ， she4 zai3 chen2 dai4 lou4 yuan4 yu2 dan1 feng4 men2 zhi1 you4 ， shi4 qin2 zheng4 ye3 。 zhi4 ruo4 bei3 que1 xiang4 shu3 ， dong1 fang1 wei4 ming2 ， xiang1 jun1 qi3 xing2 ， huang2 huang2 huo3 cheng2 ； xiang1 jun1 zhi4 zhi3 ， yue3 yue3 luan2 sheng1 。 jin1 men2 wei4 pi4 ， yu4 lou4 you2 di1 ， che4 gai4 xia4 che1 ， yu2 yan1 yi3 xi1 。 dai4 lou4 zhi1 ji4 ， xiang1 jun1 qi2 you3 si1 hu1 ？
- qi2 huo4 zhao4 min2 wei4 an1 ， si1 suo3 tai4 zhi1 ； si4 yi2 wei4 fu4 ， si1 suo3 lai2 zhi1 。 bing1 ge2 wei4 xi1 ， he2 yi3 mi3 zhi1 ； tian2 chou2 duo1 wu2 ， he2 yi3 pi4 zhi1 。 xian2 ren2 zai4 ye3 ， wo3 jiang1 jin4 zhi1 ； ning4 chen2 li4 chao2 ， wo3 jiang1 chi4 zhi1 。 liu4 qi4 bu4 he2 ， zai1 sheng3 jian4 zhi4 ， yuan4 bi4 wei4 yi3 rang2 zhi1 ； wu3 xing2 wei4 cuo4 ， qi1 zha4 ri4 sheng1 ， qing3 xiu1 de2 yi3 li2 zhi1 。 you1 xin1 chong1 chong1 ， dai4 dan4 er2 ru4 ， jiu3 men2 ji4 qi3 ， si4 cong1 shen4 er3 。 xiang1 jun1 yan2 yan1 ， shi2 jun1 na4 yan1 。 huang2 feng1 yu2 shi4 hu1 qing1 yi2 ， cang1 sheng1 yi3 zhi1 er2 fu4 shu4 。 ruo4 ran2 ， zong3 bai3 guan1 、 shi2 wan4 qian2 ， fei1 xing4 ye3 ， yi2 ye3 。
- qi2 huo4 si1 chou2 wei4 fu4 ， si1 suo3 zhu2 zhi1 ； jiu4 en1 wei4 bao4 ， si1 suo3 rong2 zhi1 。 zi3 nü3 yu4 bo2 ， he2 yi3 zhi4 zhi1 ； che1 ma3 qi4 wan2 ， he2 yi3 qu3 zhi1 。 jian1 ren2 fu4 shi4 ， wo3 jiang1 zhi4 zhi1 ； zhi2 shi4 kang4 yan2 ， wo3 jiang1 chu4 zhi1 。 san1 shi2 gao4 zai1 ， shang4 you3 you1 ye3 ， gou4 qiao3 ci2 yi3 yue4 zhi1 ； qun2 li4 nong4 fa3 ， jun1 wen2 yuan4 yan2 ， jin4 chan3 rong2 yi3 mei4 zhi1 。 si1 xin1 tao1 tao1 ， jia3 mei4 er2 zuo4 ， jiu3 men2 ji4 kai1 ， zhong4 tong2 lü3 hui2 。 xiang1 jun1 yan2 yan1 ， shi2 jun1 huo4 yan1 。 zheng4 bing3 yu2 shi4 hu1 hui1 zai1 ， di4 wei4 yi3 zhi1 er2 wei1 yi3 。 ruo4 ran2 ， ze2 xia4 si3 yu4 、 tou2 yuan3 fang1 ， fei1 bu2 xing4 ye3 ， yi4 yi2 ye3 。
- shi4 zhi1 yi4 guo2 zhi1 zheng4 ， wan4 ren2 zhi1 ming4 ， xuan2 yu2 zai3 xiang4 ， ke3 bu2 shen4 yu2 ？ fu4 you3 wu2 hui3 wu2 yu4 ， lü3 jin4 lü3 tui4 ， qie4 wei4 er2 gou3 lu4 ， bei4 yuan2 er2 quan2 shen1 zhe3 ， yi4 wu2 suo3 qu3 yan1 。
- ji2 si4 xiao3 li4 wang2 mou3 wei4 wen2 ， qing3 zhi4 yuan4 bi4 ， yong4 gui1 yu2 zhi2 zheng4 zhe3 。

## 注释

## 译文

## 赏析
