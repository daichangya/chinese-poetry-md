---
id: he-zhu-gu-ye
title: 故邺
titlePinyin: gu4 ye4
titleSlug: gu-ye
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 魏武昔恢图，北平谭尚孽。
- 卜邺筑新都，非徒三狡穴。
- 将行迁鼎志，遽有分香诀。
- 落日𰬸帷空，奠终歌舞阕。
- 旋闻瀍洛上，载起苍龙阙。
- 四叶不归东，苔花驰道绝。
- 食槽谶终验，挂饭期先决。
- 扰攘百年间，覆车寻此辙。
- 山川气象变，朝市繁华歇。
- 白露复青芜，茫茫换时节。
- 阴风吹葛屦，燐火走兵血。
- 木叶下西陵，寒虫助骚屑。
- 当时陪葬骨，马鬣犹环列。
- 隧碣仆纵横，镌文久残缺。
- 帛砧与柱础，螭首随分裂。
- 指此一抔间，贤愚两何别。
- 悠悠凤漳水，寂寂雀台月。
- 千古配英魂，未随埃烬灭。
- 田皋访遗老，谓有兴亡说。
- 但听黍离篇，叱牛耕不辍。

## 拼音
- wei4 wu3 xi1 hui1 tu2 ， bei3 ping2 tan2 shang4 nie4 。
- bu3 ye4 zhu4 xin1 dou1 ， fei1 tu2 san1 jiao3 xue2 。
- jiang1 xing2 qian1 ding3 zhi4 ， ju4 you3 fen1 xiang1 jue2 。
- luo4 ri4 𰬸 wei2 kong1 ， dian4 zhong1 ge1 wu3 que4 。
- xuan2 wen2 chan2 luo4 shang4 ， zai3 qi3 cang1 long2 que1 。
- si4 ye4 bu4 gui1 dong1 ， tai2 hua1 chi2 dao4 jue2 。
- shi2 cao2 chen4 zhong1 yan4 ， gua4 fan4 qi1 xian1 jue2 。
- rao3 rang3 bai3 nian2 jian1 ， fu4 che1 xun2 ci3 zhe2 。
- shan1 chuan1 qi4 xiang4 bian4 ， chao2 shi4 fan2 hua2 xie1 。
- bai2 lu4 fu4 qing1 wu2 ， mang2 mang2 huan4 shi2 jie2 。
- yin1 feng1 chui1 ge3 ju4 ， lin2 huo3 zou3 bing1 xue4 。
- mu4 ye4 xia4 xi1 ling2 ， han2 chong2 zhu4 sao1 xie4 。
- dang1 shi2 pei2 zang4 gu3 ， ma3 lie4 you2 huan2 lie4 。
- sui4 jie2 pu2 zong4 heng2 ， juan1 wen2 jiu3 can2 que1 。
- bo2 zhen1 yu3 zhu4 chu3 ， chi1 shou3 sui2 fen1 lie4 。
- zhi3 ci3 yi4 pou2 jian1 ， xian2 yu2 liang3 he2 bie2 。
- you1 you1 feng4 zhang1 shui3 ， ji4 ji4 que4 tai2 yue4 。
- qian1 gu3 pei4 ying1 hun2 ， wei4 sui2 ai1 jin4 mie4 。
- tian2 gao1 fang3 yi2 lao3 ， wei4 you3 xing1 wang2 shuo1 。
- dan4 ting1 shu3 li2 pian1 ， chi4 niu2 geng1 bu2 chuo4 。

## 注释

## 译文

## 赏析
