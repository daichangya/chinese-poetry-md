---
id: he-zhu-song-wu-xiang-gui-yin-zhong-nan
title: 送武庠归隠终南
titlePinyin: song4 wu3 xiang2 gui1 yin3 zhong1 nan2
titleSlug: song-wu-xiang-gui-yin-zhong-nan
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见南朝豪俊有郗生，自厌出身时网婴。
- 乐闻栖遁去人者，倾金累百赠其行。
- 关西武郎将家种，心实慕儒官冗从。
- 春走巴东岁暮还，逢迎偶在江南梦。
- 过门把酒豁清襟，行将归隠南山阴。
- 终焉之计咄嗟办，愿赋一诗轻百金。
- 吾闻自古咸秦称陆海，六印可求田莫买。
- 别墅三千亩上腴，将军部曲犹多在。
- 未应亲手把钩锄，岁事经营付家宰。
- 一官换得今是翁，昔何所缚今谁解。
- 携琴领鹤白云乡，身世相辽自两忘。
- 北窗仰枕安足道，未知何者为羲皇。
- 岂不胜俛首尘埃百僚底，南北推迁随尺纸。
- 摩肩接武半台舆，谁谓淮阴非哙比。
- 君家鼎甲盛先唐，两都朱邸森相望。
- 天道恶盈几赤族，当时頼有安平王。
- 庆牒蝉联今几代，云孙庠继游方外。
- 他时野史逸民篇，铸也磨铅跂而待。

## 拼音
- jun1 bu2 jian4 nan2 chao2 hao2 jun4 you3 chi1 sheng1 ， zi4 yan4 chu1 shen1 shi2 wang3 ying1 。
- le4 wen2 qi1 dun4 qu4 ren2 zhe3 ， qing1 jin1 lei4 bai3 zeng4 qi2 xing2 。
- guan1 xi1 wu3 lang2 jiang1 jia1 zhong3 ， xin1 shi2 mu4 ru2 guan1 rong3 cong2 。
- chun1 zou3 ba1 dong1 sui4 mu4 hai2 ， feng2 ying2 ou3 zai4 jiang1 nan2 meng4 。
- guo4 men2 ba3 jiu3 huo1 qing1 jin1 ， xing2 jiang1 gui1 yin3 nan2 shan1 yin1 。
- zhong1 yan1 zhi1 ji4 duo1 jie1 ban4 ， yuan4 fu4 yi4 shi1 qing1 bai3 jin1 。
- wu2 wen2 zi4 gu3 xian2 qin2 cheng1 lu4 hai3 ， liu4 yin4 ke3 qiu2 tian2 mo4 mai3 。
- bie2 shu4 san1 qian1 mu3 shang4 yu2 ， jiang1 jun1 bu4 qu3 you2 duo1 zai4 。
- wei4 ying4 qin1 shou3 ba3 gou1 chu2 ， sui4 shi4 jing1 ying2 fu4 jia1 zai3 。
- yi4 guan1 huan4 de2 jin1 shi4 weng1 ， xi1 he2 suo3 fu4 jin1 shui2 jie3 。
- xie2 qin2 ling3 he4 bai2 yun2 xiang1 ， shen1 shi4 xiang1 liao2 zi4 liang3 wang4 。
- bei3 chuang1 yang3 zhen3 an1 zu2 dao4 ， wei4 zhi1 he2 zhe3 wei4 xi1 huang2 。
- qi3 bu2 sheng4 fu3 shou3 chen2 ai1 bai3 liao2 di3 ， nan2 bei3 tui1 qian1 sui2 chi3 zhi3 。
- mo2 jian1 jie1 wu3 ban4 tai2 yu2 ， shui2 wei4 huai2 yin1 fei1 kuai4 bi3 。
- jun1 jia1 ding3 jia3 sheng4 xian1 tang2 ， liang3 dou1 zhu1 di3 sen1 xiang1 wang4 。
- tian1 dao4 e4 ying2 ji3 chi4 zu2 ， dang1 shi2 lai4 you3 an1 ping2 wang2 。
- qing4 die2 chan2 lian2 jin1 ji3 dai4 ， yun2 sun1 xiang2 ji4 you2 fang1 wai4 。
- ta1 shi2 ye3 shi3 yi4 min2 pian1 ， zhu4 ye3 mo2 qian1 qi2 er2 dai4 。

## 注释

## 译文

## 赏析
