---
id: he-zhu-wan-chu-jiang-cheng-wen-jiao
title: 晚出江城闻角
titlePinyin: wan3 chu1 jiang1 cheng2 wen2 jiao3
titleSlug: wan-chu-jiang-cheng-wen-jiao
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古壕沮洳荷叶枯，矍铄秃鹙行且渔。
- 山衔日脚水关掩，孤楼引角吹单于。
- 胡马嘶风兴非浅，壮图旧迹随尘卷。
- 秋尽湖边雁不来，流落方悲去人远。
- 十月之交五夜长，河横斗直天苍凉。
- 苏门故里斗杓下，岂无伯仲勤相望。
- 君不见剡蓬为矢弧弦桑，男儿落地志四方。
- 履屐无根著家巷，道梁适楚犹吾乡。
- 鸲鹆不逾济，橘渡淮为枳。
- 吾心况物未应然，随牒官身聊尔耳。

## 拼音
- gu3 hao2 ju3 ru4 he2 ye4 ku1 ， jue2 shuo4 tu1 qiu1 xing2 qie3 yu2 。
- shan1 xian2 ri4 jiao3 shui3 guan1 yan3 ， gu1 lou2 yin3 jiao3 chui1 chan2 yu2 。
- hu2 ma3 si1 feng1 xing1 fei1 qian3 ， zhuang4 tu2 jiu4 ji4 sui2 chen2 juan4 。
- qiu1 jin4 hu2 bian1 yan4 bu4 lai2 ， liu2 luo4 fang1 bei1 qu4 ren2 yuan3 。
- shi2 yue4 zhi1 jiao1 wu3 ye4 chang2 ， he2 heng2 dou4 zhi2 tian1 cang1 liang2 。
- su1 men2 gu4 li3 dou4 shao2 xia4 ， qi3 wu2 bo2 zhong4 qin2 xiang1 wang4 。
- jun1 bu2 jian4 yan3 peng2 wei4 shi3 hu2 xian2 sang1 ， nan2 er2 luo4 di4 zhi4 si4 fang1 。
- lü3 ji1 wu2 gen1 zhu4 jia1 xiang4 ， dao4 liang2 shi4 chu3 you2 wu2 xiang1 。
- qu2 yu4 bu4 yu2 ji4 ， ju2 du4 huai2 wei4 zhi3 。
- wu2 xin1 kuang4 wu4 wei4 ying4 ran2 ， sui2 die2 guan1 shen1 liao2 er3 er3 。

## 注释

## 译文

## 赏析
