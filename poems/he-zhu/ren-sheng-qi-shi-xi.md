---
id: he-zhu-ren-sheng-qi-shi-xi
title: 人生七十稀
titlePinyin: ren2 sheng1 qi1 shi2 xi1
titleSlug: ren-sheng-qi-shi-xi
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生七十稀，行年今已半。
- 事功贵及时，迟暮复何算。
- 嗟吾夙多负，失怙在童丱。
- 诗礼思有闻，飘飖辞祖贯。
- 慈亲念衰绪，猝猝营婚宦。
- 名姓系西班，星霜亟徂换。
- 未筑黄金台，长歌白石烂。
- 岂无同心契，相望眇云汉。
- 每虞狂飚至，摧折涧底干。
- 异日偶班输，抱柯徒永叹。

## 拼音
- ren2 sheng1 qi1 shi2 xi1 ， xing2 nian2 jin1 yi3 ban4 。
- shi4 gong1 gui4 ji2 shi2 ， chi2 mu4 fu4 he2 suan4 。
- jie1 wu2 su4 duo1 fu4 ， shi1 hu4 zai4 tong2 guan4 。
- shi1 li3 si1 you3 wen2 ， piao1 yao2 ci2 zu3 guan4 。
- ci2 qin1 nian4 shuai1 xu4 ， cu4 cu4 ying2 hun1 huan4 。
- ming2 xing4 xi4 xi1 ban1 ， xing1 shuang1 ji2 cu2 huan4 。
- wei4 zhu4 huang2 jin1 tai2 ， chang2 ge1 bai2 shi2 lan4 。
- qi3 wu2 tong2 xin1 qi4 ， xiang1 wang4 miao3 yun2 han4 。
- mei3 yu2 kuang2 biao1 zhi4 ， cui1 zhe2 jian4 di3 gan1 。
- yi4 ri4 ou3 ban1 shu1 ， bao4 ke1 tu2 yong3 tan4 。

## 注释

## 译文

## 赏析
