---
id: he-zhu-tian-yuan-le
title: 田园乐
titlePinyin: tian2 yuan2 le4
titleSlug: tian-yuan-le
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我未去国，幽栖淇上村。
- 分辞侠少事，喜与农老言。
- 农老孰追从，四邻皆世婚。
- 机中工织妇，籍上成丁孙。
- 青驹自走磨，黄犬长候门。
- 昨日春火开，逍遥望高原。
- 西照牛羊下，东风花草繁。
- 今朝夏鸡鸣，麦熟田头喧。
- 归来息树荫，课汲灌中园。
- 秋赛方及辰，酿秫烹膏豚。
- 丛祠响腰鼓，免杖奉神樽。
- 冬雪断门巷，蚕庐清且温。
- 地藉熊豹席，炉明荆枥根。
- 起居就安适，非复系晨昏。
- 不识百里面，不知千骑尊。
- 供输先众期，于我何威恩。
- 太上复淳古，坐超羲与轩。
- 敢忘天地施，击壤声如埙。
- 毕此百岁愿，泰然长夜魂。
- 避秦谁氏子，客死武陵源。

## 拼音
- xi1 wo3 wei4 qu4 guo2 ， you1 qi1 qi2 shang4 cun1 。
- fen1 ci2 xia2 shao3 shi4 ， xi3 yu3 nong2 lao3 yan2 。
- nong2 lao3 shu2 zhui1 cong2 ， si4 lin2 jie1 shi4 hun1 。
- ji1 zhong1 gong1 zhi1 fu4 ， ji2 shang4 cheng2 ding1 sun1 。
- qing1 ju1 zi4 zou3 mo2 ， huang2 quan3 chang2 hou4 men2 。
- zuo2 ri4 chun1 huo3 kai1 ， xiao1 yao2 wang4 gao1 yuan2 。
- xi1 zhao4 niu2 yang2 xia4 ， dong1 feng1 hua1 cao3 fan2 。
- jin1 chao2 xia4 ji1 ming2 ， mai4 shu2 tian2 tou2 xuan1 。
- gui1 lai2 xi1 shu4 yin1 ， ke4 ji2 guan4 zhong1 yuan2 。
- qiu1 sai4 fang1 ji2 chen2 ， niang4 shu2 peng1 gao1 tun2 。
- cong2 ci2 xiang3 yao1 gu3 ， mian3 zhang4 feng4 shen2 zun1 。
- dong1 xue3 duan4 men2 xiang4 ， can2 lu2 qing1 qie3 wen1 。
- di4 jie4 xiong2 bao4 xi2 ， lu2 ming2 jing1 li4 gen1 。
- qi3 ju1 jiu4 an1 shi4 ， fei1 fu4 xi4 chen2 hun1 。
- bu4 shi2 bai3 li3 mian4 ， bu4 zhi1 qian1 qi2 zun1 。
- gong4 shu1 xian1 zhong4 qi1 ， yu2 wo3 he2 wei1 en1 。
- tai4 shang4 fu4 chun2 gu3 ， zuo4 chao1 xi1 yu3 xuan1 。
- gan3 wang4 tian1 di4 shi1 ， ji1 rang3 sheng1 ru2 xun1 。
- bi4 ci3 bai3 sui4 yuan4 ， tai4 ran2 chang2 ye4 hun2 。
- bi4 qin2 shui2 shi4 zi3 ， ke4 si3 wu3 ling2 yuan2 。

## 注释

## 译文

## 赏析
