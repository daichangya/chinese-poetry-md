---
id: he-zhu-guang-ling-shan-guang-si-ye-ji-liu-bie-huang-cai-kun-zhong
title: 广陵山光寺夜集留别黄材昆仲
titlePinyin: guang3 ling2 shan1 guang1 si4 ye4 ji2 liu2 bie2 huang2 cai2 kun1 zhong4
titleSlug: guang-ling-shan-guang-si-ye-ji-liu-bie-huang-cai-kun-zhong
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维舟山光步，却顾广陵城。
- 十里春风外，夹津芳草生。
- 渔篷衔尾来，愧尔故人情。
- 更卜连床语，神房温且清。
- 语阑夜自久，泪烛剪复明。
- 撤樽兀相视，酸涕流金缨。
- 我本山海士，误遭时网婴。
- 出身两纪余，何等为浮名。
- 矧此一分首，几年当合并。
- 离忧如惊澜，荡潏未易平。
- 疏亲系远迩，斯言出荒伧。
- 音邮无禁限，勤访白云兄。

## 拼音
- wei2 zhou1 shan1 guang1 bu4 ， que4 gu4 guang3 ling2 cheng2 。
- shi2 li3 chun1 feng1 wai4 ， jia2 jin1 fang1 cao3 sheng1 。
- yu2 peng2 xian2 wei3 lai2 ， kui4 er3 gu4 ren2 qing2 。
- geng4 bu3 lian2 chuang2 yu3 ， shen2 fang2 wen1 qie3 qing1 。
- yu3 lan2 ye4 zi4 jiu3 ， lei4 zhu2 jian3 fu4 ming2 。
- che4 zun1 wu4 xiang1 shi4 ， suan1 ti4 liu2 jin1 ying1 。
- wo3 ben3 shan1 hai3 shi4 ， wu4 zao1 shi2 wang3 ying1 。
- chu1 shen1 liang3 ji4 yu2 ， he2 deng3 wei4 fu2 ming2 。
- shen3 ci3 yi4 fen1 shou3 ， ji3 nian2 dang1 he2 bing4 。
- li2 you1 ru2 jing1 lan2 ， dang4 yu4 wei4 yi4 ping2 。
- shu1 qin1 xi4 yuan3 er3 ， si1 yan2 chu1 huang1 chen0 。
- yin1 you2 wu2 jin4 xian4 ， qin2 fang3 bai2 yun2 xiong1 。

## 注释

## 译文

## 赏析
