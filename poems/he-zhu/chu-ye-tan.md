---
id: he-zhu-chu-ye-tan
title: 除夜叹
titlePinyin: chu2 ye4 tan4
titleSlug: chu-ye-tan
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 壮发忽种种，华年今复穷。
- 客怀少安适，况乃京尘中。
- 病肺厌斟酌，疲筋谢过从。
- 闲坊税老屋，车马无来踪。
- 日俸才百钱，盐齑犹不供。
- 夜榻覆龙具，晨炊熏马通。
- 出门欲贷乞，羞汗难为容。
- 安得一扁舟，浮家乘兴东。
- 江山此深隠，终老为田翁。
- 春秧二顷苗，秋获期百钟。
- 稚子课樵汲，壮妻兼织舂。
- 行歌沧浪清，卧快柴桑风。
- 神明养内观，忧患无旁攻。
- 有客闻此言，诮余何不衷。
- 兹行果勇决，谁揽冥冥鸿。
- 安知禄籍间，去就如樊笼。
- 微尚良自信，所悲君不同。

## 拼音
- zhuang4 fa1 hu1 zhong3 zhong3 ， hua2 nian2 jin1 fu4 qiong2 。
- ke4 huai2 shao3 an1 shi4 ， kuang4 nai3 jing1 chen2 zhong1 。
- bing4 fei4 yan4 zhen1 zhuo2 ， pi2 jin1 xie4 guo4 cong2 。
- xian2 fang1 shui4 lao3 wu1 ， che1 ma3 wu2 lai2 zong1 。
- ri4 feng4 cai2 bai3 qian2 ， yan2 ji1 you2 bu2 gong4 。
- ye4 ta4 fu4 long2 ju4 ， chen2 chui1 xun1 ma3 tong1 。
- chu1 men2 yu4 dai4 qi3 ， xiu1 han4 nan2 wei2 rong2 。
- an1 de2 yi4 pian1 zhou1 ， fu2 jia1 cheng2 xing4 dong1 。
- jiang1 shan1 ci3 shen1 yin3 ， zhong1 lao3 wei4 tian2 weng1 。
- chun1 yang1 er4 qing3 miao2 ， qiu1 huo4 qi1 bai3 zhong1 。
- zhi4 zi3 ke4 qiao2 ji2 ， zhuang4 qi1 jian1 zhi1 chong1 。
- xing2 ge1 cang1 lang4 qing1 ， wo4 kuai4 chai2 sang1 feng1 。
- shen2 ming2 yang3 nei4 guan1 ， you1 huan4 wu2 pang2 gong1 。
- you3 ke4 wen2 ci3 yan2 ， qiao4 yu2 he2 bu4 zhong1 。
- zi1 xing2 guo3 yong3 jue2 ， shui2 lan3 ming2 ming2 hong2 。
- an1 zhi1 lu4 ji2 jian1 ， qu4 jiu4 ru2 fan2 long2 。
- wei1 shang4 liang2 zi4 xin4 ， suo3 bei1 jun1 bu4 tong2 。

## 注释

## 译文

## 赏析
