---
id: he-zhu-peng-cheng-san-yong-zhan-she-ze-ge
title: 彭城三咏 斩蛇泽歌
titlePinyin: peng2 cheng2 san1 yong3   zhan3 she2 ze2 ge1
titleSlug: peng-cheng-san-yong-zhan-she-ze-ge
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不闻泗滨亭长送徒如咸阳，徒夫怀归多道亡。
- 泽中置酒饮相诀，吾亦从此奔芒砀。
- 阴风萧萧导者惧，前有修蛇怒横路。
- 酒酣拔剑肯留行，划断蜿蜒不回顾。
- 河明月出人踵来，彼媪何冤号且哀。
- 谓遭赤帝屠吾子，语竟莫知安在哉。
- 真人闻此自心许，茫茫四海吾其主。
- 虎变龙飞十二年，馘项枭英盖狐鼠。
- 半夜雄铓飞上天，几见长陵一抔土。

## 拼音
- jun1 bu4 wen2 si4 bin1 ting2 chang2 song4 tu2 ru2 xian2 yang2 ， tu2 fu1 huai2 gui1 duo1 dao4 wang2 。
- ze2 zhong1 zhi4 jiu3 yin3 xiang1 jue2 ， wu2 yi4 cong2 ci3 ben1 mang2 dang4 。
- yin1 feng1 xiao1 xiao1 dao3 zhe3 ju4 ， qian2 you3 xiu1 she2 nu4 heng2 lu4 。
- jiu3 han1 ba2 jian4 ken3 liu2 xing2 ， hua4 duan4 wan1 yan2 bu4 hui2 gu4 。
- he2 ming2 yue4 chu1 ren2 zhong3 lai2 ， bi3 ao3 he2 yuan1 hao4 qie3 ai1 。
- wei4 zao1 chi4 di4 tu2 wu2 zi3 ， yu3 jing4 mo4 zhi1 an1 zai4 zai1 。
- zhen1 ren2 wen2 ci3 zi4 xin1 xu3 ， mang2 mang2 si4 hai3 wu2 qi2 zhu3 。
- hu3 bian4 long2 fei1 shi2 er4 nian2 ， guo2 xiang4 xiao1 ying1 gai4 hu2 shu3 。
- ban4 ye4 xiong2 mang2 fei1 shang4 tian1 ， ji3 jian4 chang2 ling2 yi4 pou2 tu3 。

## 注释

## 译文

## 赏析
