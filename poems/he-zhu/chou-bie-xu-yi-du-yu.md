---
id: he-zhu-chou-bie-xu-yi-du-yu
title: 酬别盱眙杜舆
titlePinyin: chou2 bie2 xu1 yi2 du4 yu2
titleSlug: chou-bie-xu-yi-du-yu
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君希谢太傅，筑室卧东山。
- 应携玉人去，为问何时还。
- 扁舟欲之东，霜落江潮悭。
- 难从京口渡，且转广陵湾。
- 与君合复离，怳若愁梦间。
- 婴疾再寒暑，医师怜我顽。
- 颓龄未遽尽，解组誓投闲。
- 幽岩有芳桂，晚岁约同攀。

## 拼音
- jun1 xi1 xie4 tai4 fu4 ， zhu4 shi4 wo4 dong1 shan1 。
- ying4 xie2 yu4 ren2 qu4 ， wei4 wen4 he2 shi2 hai2 。
- pian1 zhou1 yu4 zhi1 dong1 ， shuang1 luo4 jiang1 chao2 qian1 。
- nan2 cong2 jing1 kou3 du4 ， qie3 zhuan3 guang3 ling2 wan1 。
- yu3 jun1 he2 fu4 li2 ， huang3 ruo4 chou2 meng4 jian1 。
- ying1 ji2 zai4 han2 shu3 ， yi1 shi1 lian2 wo3 wan2 。
- tui2 ling2 wei4 ju4 jin4 ， jie3 zu3 shi4 tou2 xian2 。
- you1 yan2 you3 fang1 gui4 ， wan3 sui4 yue1 tong2 pan1 。

## 注释

## 译文

## 赏析
