---
id: he-zhu-you-ling-bi-lan-gao-yuan
title: 游灵壁兰皋园
titlePinyin: you2 ling2 bi4 lan2 gao1 yuan2
titleSlug: you-ling-bi-lan-gao-yuan
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 集仙昔荣养，卜筑循兰陔。
- 深径万株合，清池百亩开。
- 飞梁荫菡萏，攒栋跨崔嵬。
- 淮海㔉红药，潇湘移翠栽。
- 岱松珮萝茑，海石糊莓苔。
- 车马远惊聒，鱼鸟忘嫌猜。
- 病客倦舟檝，寻春此裴徊。
- 闰年物候迟，前日已闻雷。
- 薄景未晞雪，东风新破梅。
- 主人京洛旧，杖屦容参陪。
- 指我艮隅地，方营秋月台。
- 眼明壁间字，醉墨题东莱。
- 短句颇清绝，早推能赋才。
- 殷勤卷白苎，为尔拂尘埃。
- 安得一携手，更倾林下杯。
- 酒阑话平昔，岂复顾形骸。
- 行役浸相远，人生信悠哉。
- 薄暮重回首，长哦归去来。

## 拼音
- ji2 xian1 xi1 rong2 yang3 ， bu3 zhu4 xun2 lan2 gai1 。
- shen1 jing4 wan4 zhu1 he2 ， qing1 chi2 bai3 mu3 kai1 。
- fei1 liang2 yin4 han4 dan4 ， zan3 dong4 kua4 cui1 wei2 。
- huai2 hai3 㔉 hong2 yao4 ， xiao1 xiang1 yi2 cui4 zai1 。
- dai4 song1 pei4 luo2 niao3 ， hai3 shi2 hu2 mei2 tai2 。
- che1 ma3 yuan3 jing1 guo1 ， yu2 niao3 wang4 xian2 cai1 。
- bing4 ke4 juan4 zhou1 ji2 ， xun2 chun1 ci3 pei2 huai2 。
- run4 nian2 wu4 hou4 chi2 ， qian2 ri4 yi3 wen2 lei2 。
- bao2 jing3 wei4 xi1 xue3 ， dong1 feng1 xin1 po4 mei2 。
- zhu3 ren2 jing1 luo4 jiu4 ， zhang4 ju4 rong2 can1 pei2 。
- zhi3 wo3 gen4 yu2 di4 ， fang1 ying2 qiu1 yue4 tai2 。
- yan3 ming2 bi4 jian1 zi4 ， zui4 mo4 ti2 dong1 lai2 。
- duan3 ju4 po1 qing1 jue2 ， zao3 tui1 neng2 fu4 cai2 。
- yin1 qin2 juan4 bai2 zhu4 ， wei4 er3 fu2 chen2 ai1 。
- an1 de2 yi4 xie2 shou3 ， geng4 qing1 lin2 xia4 bei1 。
- jiu3 lan2 hua4 ping2 xi1 ， qi3 fu4 gu4 xing2 hai2 。
- xing2 yi4 jin4 xiang1 yuan3 ， ren2 sheng1 xin4 you1 zai1 。
- bo2 mu4 zhong4 hui2 shou3 ， chang2 o4 gui1 qu4 lai2 。

## 注释

## 译文

## 赏析
