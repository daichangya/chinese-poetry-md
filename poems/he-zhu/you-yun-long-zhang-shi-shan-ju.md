---
id: he-zhu-you-yun-long-zhang-shi-shan-ju
title: 游云龙张氏山居
titlePinyin: you2 yun2 long2 zhang1 shi4 shan1 ju1
titleSlug: you-yun-long-zhang-shi-shan-ju
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻张逸民，卜筑云龙山。
- 东望结遐想，喜得彭城官。
- 一语定襟契，宛如平生欢。
- 招携属休沐，投此萝薜间。
- 女仆候门巷，青袿双翠鬟。
- 苏斋轩户明，餠火焚椒兰。
- 宝墨鬼神护，清诗冰玉寒。
- 森然拱簷霤，架石排琅玕。
- 东趋放鹤亭，磴道披茅菅。
- 指顾百村落，炊烟林莽间。
- 日脚洒平陆，两山如断环。
- 凄风振晚叶，坐怯衣裘单。
- 引领紫霄极，飘飖如可干。
- 缅怀眉山公，五马来游盘。
- 酣兴走颠笔，苍崖即镵刊。
- 午年仲冬月，雪野云弥漫。
- 扫石坐舒啸，惠泉烹凤团。
- 当时诧盛集，千古陋逵安。
- 俛仰迹遂陈，斯人久泥蟠。
- 我来后千日，逸躅何由攀。
- 遇胜不能赋，俯寻尘路还。
- 山英移未勒，时款白云关。

## 拼音
- xi1 wen2 zhang1 yi4 min2 ， bu3 zhu4 yun2 long2 shan1 。
- dong1 wang4 jie2 xia2 xiang3 ， xi3 de2 peng2 cheng2 guan1 。
- yi4 yu3 ding4 jin1 qi4 ， wan3 ru2 ping2 sheng1 huan1 。
- zhao1 xie2 shu3 xiu1 mu4 ， tou2 ci3 luo2 bi4 jian1 。
- nü3 pu2 hou4 men2 xiang4 ， qing1 gui1 shuang1 cui4 huan2 。
- su1 zhai1 xuan1 hu4 ming2 ， bing3 huo3 fen2 jiao1 lan2 。
- bao3 mo4 gui3 shen2 hu4 ， qing1 shi1 bing1 yu4 han2 。
- sen1 ran2 gong3 yan2 liu4 ， jia4 shi2 pai2 lang2 gan1 。
- dong1 qu1 fang4 he4 ting2 ， deng4 dao4 pi1 mao2 jian1 。
- zhi3 gu4 bai3 cun1 luo4 ， chui1 yan1 lin2 mang3 jian1 。
- ri4 jiao3 sa3 ping2 lu4 ， liang3 shan1 ru2 duan4 huan2 。
- qi1 feng1 zhen4 wan3 ye4 ， zuo4 qie4 yi1 qiu2 dan1 。
- yin3 ling3 zi3 xiao1 ji2 ， piao1 yao2 ru2 ke3 gan1 。
- mian3 huai2 mei2 shan1 gong1 ， wu3 ma3 lai2 you2 pan2 。
- han1 xing1 zou3 dian1 bi3 ， cang1 ya2 ji2 chan2 kan1 。
- wu3 nian2 zhong4 dong1 yue4 ， xue3 ye3 yun2 mi2 man4 。
- sao3 shi2 zuo4 shu1 xiao4 ， hui4 quan2 peng1 feng4 tuan2 。
- dang1 shi2 cha4 sheng4 ji2 ， qian1 gu3 lou4 kui2 an1 。
- fu3 yang3 ji4 sui4 chen2 ， si1 ren2 jiu3 ni2 pan2 。
- wo3 lai2 hou4 qian1 ri4 ， yi4 zhu2 he2 you2 pan1 。
- yu4 sheng4 bu4 neng2 fu4 ， fu3 xun2 chen2 lu4 hai2 。
- shan1 ying1 yi2 wei4 le4 ， shi2 kuan3 bai2 yun2 guan1 。

## 注释

## 译文

## 赏析
