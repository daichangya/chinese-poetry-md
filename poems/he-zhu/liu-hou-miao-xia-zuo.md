---
id: he-zhu-liu-hou-miao-xia-zuo
title: 留侯庙下作
titlePinyin: liu2 hou2 miao4 xia4 zuo4
titleSlug: liu-hou-miao-xia-zuo
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文成念韩痛，破产伺强秦。
- 千金募健士，椎断属车尘。
- 东去变名姓，浮游淮泗滨。
- 忍耻奉遗履，得书何老人。
- 十年风云会，赤帝资经纶。
- 鸿门祸端结，一言即解纷。
- 英彭既合纵，楚项提孤军。
- 伟哉借箸谈，竖儒无复陈。
- 分疆饵两将，来若从龙云。
- 释怨俾侯印，谋销蛇豕群。
- 定都天府国，推功归奉春。
- 四老落吾术，拂巾辞隠沦。
- 东朝羽翼就，楚调徒悲辛。
- 出处能事毕，致君终乞身。
- 岂眷万户封，仅与萧酂均。
- 淮阴败晚节，顾亦非吾伦。
- 愿访赤松子，逍遥云汉津。
- 强饭示终殁，爽灵方上宾。
- 严祠镇川湄，余泽及斯民。
- 客子老将至，低回冗从臣。
- 慙无应时策，肝膈空轮囷。
- 可教固无类，慨然辄求伸。
- 未应终万古，黄石独能神。

## 拼音
- wen2 cheng2 nian4 han2 tong4 ， po4 chan3 si4 qiang2 qin2 。
- qian1 jin1 mu4 jian4 shi4 ， zhui1 duan4 shu3 che1 chen2 。
- dong1 qu4 bian4 ming2 xing4 ， fu2 you2 huai2 si4 bin1 。
- ren3 chi3 feng4 yi2 lü3 ， de2 shu1 he2 lao3 ren2 。
- shi2 nian2 feng1 yun2 hui4 ， chi4 di4 zi1 jing1 lun2 。
- hong2 men2 huo4 duan1 jie2 ， yi4 yan2 ji2 jie3 fen1 。
- ying1 peng2 ji4 he2 zong4 ， chu3 xiang4 ti2 gu1 jun1 。
- wei3 zai1 jie4 zhu4 tan2 ， shu4 ru2 wu2 fu4 chen2 。
- fen1 jiang1 er3 liang3 jiang1 ， lai2 ruo4 cong2 long2 yun2 。
- shi4 yuan4 bi3 hou2 yin4 ， mou2 xiao1 she2 shi3 qun2 。
- ding4 du1 tian1 fu3 guo2 ， tui1 gong1 gui1 feng4 chun1 。
- si4 lao3 luo4 wu2 shu4 ， fu2 jin1 ci2 yin3 lun2 。
- dong1 chao2 yu3 yi4 jiu4 ， chu3 tiao2 tu2 bei1 xin1 。
- chu1 chu4 neng2 shi4 bi4 ， zhi4 jun1 zhong1 qi3 shen1 。
- qi3 juan4 wan4 hu4 feng1 ， jin3 yu3 xiao1 zan4 jun1 。
- huai2 yin1 bai4 wan3 jie2 ， gu4 yi4 fei1 wu2 lun2 。
- yuan4 fang3 chi4 song1 zi3 ， xiao1 yao2 yun2 han4 jin1 。
- qiang2 fan4 shi4 zhong1 mo4 ， shuang3 ling2 fang1 shang4 bin1 。
- yan2 ci2 zhen4 chuan1 mei2 ， yu2 ze2 ji2 si1 min2 。
- ke4 zi3 lao3 jiang4 zhi4 ， di1 hui2 rong3 cong2 chen2 。
- can2 wu2 ying4 shi2 ce4 ， gan1 ge2 kong1 lun2 qun1 。
- ke3 jiao4 gu4 wu2 lei4 ， kai3 ran2 zhe2 qiu2 shen1 。
- wei4 ying4 zhong1 wan4 gu3 ， huang2 shi2 du2 neng2 shen2 。

## 注释

## 译文

## 赏析
