---
id: he-zhu-song-hai-ling-zhou-tai-shou-bin-shou-dai-hai-chao
title: 送海陵周太守邠受代还朝
titlePinyin: song4 hai3 ling2 zhou1 tai4 shou3 bin1 shou4 dai4 hai2 chao2
titleSlug: song-hai-ling-zhou-tai-shou-bin-shou-dai-hai-chao
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汤汤水东流，奈何载此西行舟。
- 𬘘如五鼓鸣城头，使君去矣不可留。
- 前日使君来，天子惠此州。
- 传道管城政，先声走群偷。
- 不关外户息吠犬，悉把钩锄谁带牛。
- 雨旸不违祷，舄卤数倍收。
- 吏却一钱贿，狱无五木囚。
- 黄堂坐啸有余暇，八咏新诗追隠侯。
- 斯民幸使君，毕世为吾休。
- 俄及瓜时代，本朝官重内。
- 旧通金门籍，行奉玉宸对。
- 问君何以治海陵，但陈圣主之德臣何能，狂生有意水衡丞。

## 拼音
- tang1 tang1 shui3 dong1 liu2 ， nai4 he2 zai3 ci3 xi1 xing2 zhou1 。
- dan3 ru2 wu3 gu3 ming2 cheng2 tou2 ， shi3 jun1 qu4 yi3 bu4 ke3 liu2 。
- qian2 ri4 shi3 jun1 lai2 ， tian1 zi3 hui4 ci3 zhou1 。
- chuan2 dao4 guan3 cheng2 zheng4 ， xian1 sheng1 zou3 qun2 tou1 。
- bu4 guan1 wai4 hu4 xi1 fei4 quan3 ， xi1 ba3 gou1 chu2 shui2 dai4 niu2 。
- yu3 yang2 bu4 wei2 dao3 ， xi4 lu3 shu4 bei4 shou1 。
- li4 que4 yi4 qian2 hui4 ， yu4 wu2 wu3 mu4 qiu2 。
- huang2 tang2 zuo4 xiao4 you3 yu2 xia2 ， ba1 yong3 xin1 shi1 zhui1 yin3 hou2 。
- si1 min2 xing4 shi3 jun1 ， bi4 shi4 wei4 wu2 xiu1 。
- e2 ji2 gua1 shi2 dai4 ， ben3 chao2 guan1 zhong4 nei4 。
- jiu4 tong1 jin1 men2 ji2 ， xing2 feng4 yu4 chen2 dui4 。
- wen4 jun1 he2 yi3 zhi4 hai3 ling2 ， dan4 chen2 sheng4 zhu3 zhi1 de2 chen2 he2 neng2 ， kuang2 sheng1 you3 yi4 shui3 heng2 cheng2 。

## 注释

## 译文

## 赏析
