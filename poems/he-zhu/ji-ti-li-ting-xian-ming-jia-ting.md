---
id: he-zhu-ji-ti-li-ting-xian-ming-jia-ting
title: 寄题栗亭县名嘉亭
titlePinyin: ji4 ti2 li4 ting2 xian4 ming2 jia1 ting2
titleSlug: ji-ti-li-ting-xian-ming-jia-ting
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少陵昔避地，幽栖凤皇川。
- 始愿获其所，赋诗此终焉。
- 睠彼美林麓，荫膏腴上田。
- 阳坡饶垂珠，阴谷繁玉延。
- 长镵勤采㔉，服食攀飞仙。
- 兵祲夺和气，力耕无善年。
- 林坰开冰雪，旬浃断庖烟。
- 呜呼歌七章，暮节西南迁。
- 环堵久芜没，斯亭名尚传。
- 茂宰怆怀古，增崇殊过前。
- 雕甍揭长帘，下容十客筵。
- 嫩岚隔春丛，清竹鸣夏蝉。
- 风月有高兴，写之武城弦。
- 狂客属尪废，驽筋难强鞭。
- 何暇远登览，但哦鲸海篇。
- 尚苦八口累，依稀同曩贤。
- 余龄寄幻境，未断东西缘。
- 江淮米价平，一舸去悠然。
- 幸此岁丰乐，浮游吾所便。
- 异时访陈躅，复使后人怜。

## 拼音
- shao3 ling2 xi1 bi4 di4 ， you1 qi1 feng4 huang2 chuan1 。
- shi3 yuan4 huo4 qi2 suo3 ， fu4 shi1 ci3 zhong1 yan1 。
- juan4 bi3 mei3 lin2 lu4 ， yin4 gao1 yu2 shang4 tian2 。
- yang2 po1 rao2 chui2 zhu1 ， yin1 gu3 fan2 yu4 yan2 。
- chang2 chan2 qin2 cai3 㔉 ， fu2 shi2 pan1 fei1 xian1 。
- bing1 jin4 duo2 he2 qi4 ， li4 geng1 wu2 shan4 nian2 。
- lin2 jiong1 kai1 bing1 xue3 ， xun2 jia1 duan4 pao2 yan1 。
- wu1 hu1 ge1 qi1 zhang1 ， mu4 jie2 xi1 nan2 qian1 。
- huan2 du3 jiu3 wu2 mei2 ， si1 ting2 ming2 shang4 chuan2 。
- mao4 zai3 chuang4 huai2 gu3 ， zeng1 chong2 shu1 guo4 qian2 。
- diao1 meng2 jie1 chang2 lian2 ， xia4 rong2 shi2 ke4 yan2 。
- nen4 lan2 ge2 chun1 cong2 ， qing1 zhu2 ming2 xia4 chan2 。
- feng1 yue4 you3 gao1 xing4 ， xie3 zhi1 wu3 cheng2 xian2 。
- kuang2 ke4 shu3 wang1 fei4 ， nu2 jin1 nan2 qiang2 bian1 。
- he2 xia2 yuan3 deng1 lan3 ， dan4 o4 jing1 hai3 pian1 。
- shang4 ku3 ba1 kou3 lei4 ， yi1 xi1 tong2 nang3 xian2 。
- yu2 ling2 ji4 huan4 jing4 ， wei4 duan4 dong1 xi1 yuan2 。
- jiang1 huai2 mi3 jia4 ping2 ， yi4 ge3 qu4 you1 ran2 。
- xing4 ci3 sui4 feng1 le4 ， fu2 you2 wu2 suo3 bian4 。
- yi4 shi2 fang3 chen2 zhu2 ， fu4 shi3 hou4 ren2 lian2 。

## 注释

## 译文

## 赏析
