---
id: he-zhu-huang-lou-ge
title: 黄楼歌
titlePinyin: huang2 lou2 ge1
titleSlug: huang-lou-ge
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见熙宁丁巳秋，灵平未塞河横流。
- 澶漫势欲浮东州，斯人坐有为鱼忧。
- 当时贤守维苏侯，厌术不取三犀牛。
- 跨城岧峣起黄楼，五行相推土胜水，鼍作鼋惊走鞭箠。
- 三丈浑流变清泚，南来船车鹢衔尾。
- 使君登览兴如何，舞剑吟笺宾从多。
- 水平照影见雁下，山空答响闻渔歌。
- 楼下汀洲长芳草，一麾南出彭门道。
- 昨日春游咏白苹，后夜秋风悲𫛳鸟。
- 黄冈汝海心悠哉，青衫白发多尘埃。
- 采菱伎女今何在，骑竹儿童望不来。
- 望不来，碧云明月长裴徊。

## 拼音
- jun1 bu2 jian4 xi1 ning2 ding1 si4 qiu1 ， ling2 ping2 wei4 sai1 he2 heng2 liu2 。
- chan2 man4 shi4 yu4 fu2 dong1 zhou1 ， si1 ren2 zuo4 you3 wei4 yu2 you1 。
- dang1 shi2 xian2 shou3 wei2 su1 hou2 ， yan4 shu4 bu4 qu3 san1 xi1 niu2 。
- kua4 cheng2 tiao2 yao2 qi3 huang2 lou2 ， wu3 hang2 xiang1 tui1 tu3 sheng4 shui3 ， tuo2 zuo4 yuan2 jing1 zou3 bian1 chui2 。
- san1 zhang4 hun2 liu2 bian4 qing1 ci3 ， nan2 lai2 chuan2 che1 yi4 xian2 wei3 。
- shi3 jun1 deng1 lan3 xing1 ru2 he2 ， wu3 jian4 yin2 jian1 bin1 cong2 duo1 。
- shui3 ping2 zhao4 ying3 jian4 yan4 xia4 ， shan1 kong1 da2 xiang3 wen2 yu2 ge1 。
- lou2 xia4 ting1 zhou1 chang2 fang1 cao3 ， yi4 hui1 nan2 chu1 peng2 men2 dao4 。
- zuo2 ri4 chun1 you2 yong3 bai2 ping2 ， hou4 ye4 qiu1 feng1 bei1 𫛳 niao3 。
- huang2 gang1 ru3 hai3 xin1 you1 zai1 ， qing1 shan1 bai2 fa4 duo1 chen2 ai1 。
- cai3 ling2 ji4 nü3 jin1 he2 zai4 ， qi2 zhu2 er2 tong2 wang4 bu4 lai2 。
- wang4 bu4 lai2 ， bi4 yun2 ming2 yue4 chang2 pei2 huai2 。

## 注释

## 译文

## 赏析
