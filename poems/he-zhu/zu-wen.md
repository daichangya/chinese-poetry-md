---
id: he-zhu-zu-wen
title: 诅蚊
titlePinyin: zu3 wen2
titleSlug: zu-wen
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公舍踞阴沟，维蚊得所在。
- 朝昕灭声迹，曛暮相期会。
- 挟是党与繁，岂资躯力大。
- 饥心过狼贪，毒喙甚蜂虿。
- 侜张巧中人，勇悍将何奈。
- 贫无绡葛裯，拙计燃萧艾。
- 徒自取熏蒸，举家更嚏咳。
- 烟销尚鼓箑，夜久御益懈。
- 坦腹恣交攻，烦痒如搔疥。
- 神疲复梦悸，少不容清快。
- 如何造物工，种此生民害。
- 安得长风驱，投诸四荒外。
- 断之严霜诛，并命不可贷。
- 丑类傥一遗，余孽行当再。

## 拼音
- gong1 she4 ju4 yin1 gou1 ， wei2 wen2 de2 suo3 zai4 。
- chao2 xin1 mie4 sheng1 ji4 ， xun1 mu4 xiang1 qi1 hui4 。
- xie2 shi4 dang3 yu3 fan2 ， qi3 zi1 qu1 li4 da4 。
- ji1 xin1 guo4 lang2 tan1 ， du2 hui4 shen4 feng1 chai4 。
- zhou1 zhang1 qiao3 zhong1 ren2 ， yong3 han4 jiang4 he2 nai4 。
- pin2 wu2 xiao1 ge3 dao1 ， zhuo1 ji4 ran2 xiao1 ai4 。
- tu2 zi4 qu3 xun1 zheng1 ， ju3 jia1 geng4 ti4 hai1 。
- yan1 xiao1 shang4 gu3 sha4 ， ye4 jiu3 yu4 yi4 xie4 。
- tan3 fu4 zi4 jiao1 gong1 ， fan2 yang3 ru2 sao1 jie4 。
- shen2 pi2 fu4 meng4 ji4 ， shao3 bu4 rong2 qing1 kuai4 。
- ru2 he2 zao4 wu4 gong1 ， zhong3 ci3 sheng1 min2 hai4 。
- an1 de2 chang2 feng1 qu1 ， tou2 zhu1 si4 huang1 wai4 。
- duan4 zhi1 yan2 shuang1 zhu1 ， bing4 ming4 bu4 ke3 dai4 。
- chou3 lei4 tang3 yi4 yi2 ， yu2 nie4 hang2 dang0 zai4 。

## 注释

## 译文

## 赏析
