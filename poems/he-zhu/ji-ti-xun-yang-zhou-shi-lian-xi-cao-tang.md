---
id: he-zhu-ji-ti-xun-yang-zhou-shi-lian-xi-cao-tang
title: 寄题浔阳周氏濂溪草堂
titlePinyin: ji4 ti2 xun2 yang2 zhou1 shi4 lian2 xi1 cao3 tang2
titleSlug: ji-ti-xun-yang-zhou-shi-lian-xi-cao-tang
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 濂溪之水清，未足濯公缨。
- 平生抱苦节，成就此溪名。
- 长啸置符传，孤云归思轻。
- 溪头四壁居，溪下百亩耕。
- 量汲奉晨盥，课樵共夕烹。
- 希逢杖屦游，但听弦歌声。
- 为客剪三径，传家通一经。
- 双珠交照乘，合璧倍连城。
- 被褐有余乐，问缣无隠情。
- 桂林两枝秀，借尔俗眼荣。
- 昔仰名父子，今推难弟兄。
- 不应文范裔，遽谓公慙卿。
- 如袭带砺封，毋为权利倾。
- 地实寝丘比，有力安得并。
- 勒诗高岸石，敢告后代生。

## 拼音
- lian2 xi1 zhi1 shui3 qing1 ， wei4 zu2 zhuo2 gong1 ying1 。
- ping2 sheng1 bao4 ku3 jie2 ， cheng2 jiu4 ci3 xi1 ming2 。
- chang2 xiao4 zhi4 fu2 chuan2 ， gu1 yun2 gui1 si1 qing1 。
- xi1 tou2 si4 bi4 ju1 ， xi1 xia4 bai3 mu3 geng1 。
- liang2 ji2 feng4 chen2 guan4 ， ke4 qiao2 gong4 xi1 peng1 。
- xi1 feng2 zhang4 ju4 you2 ， dan4 ting1 xian2 ge1 sheng1 。
- wei4 ke4 jian3 san1 jing4 ， chuan2 jia1 tong1 yi4 jing1 。
- shuang1 zhu1 jiao1 zhao4 cheng2 ， he2 bi4 bei4 lian2 cheng2 。
- bei4 he4 you3 yu2 le4 ， wen4 jian1 wu2 yin3 qing2 。
- gui4 lin2 liang3 zhi1 xiu4 ， jie4 er3 su2 yan3 rong2 。
- xi1 yang3 ming2 fu4 zi3 ， jin1 tui1 nan2 di4 xiong0 。
- bu2 ying4 wen2 fan4 yi4 ， ju4 wei4 gong1 can2 qing1 。
- ru2 xi2 dai4 li4 feng1 ， wu2 wei4 quan2 li4 qing1 。
- di4 shi2 qin3 qiu1 bi3 ， you3 li4 an1 de2 bing4 。
- le4 shi1 gao1 an4 shi2 ， gan3 gao4 hou4 dai4 sheng1 。

## 注释

## 译文

## 赏析
