---
id: he-zhu-xia-ye-yu-qing-qian-huai
title: 夏夜雨晴遣怀
titlePinyin: xia4 ye4 yu3 qing2 qian3 huai2
titleSlug: xia-ye-yu-qing-qian-huai
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积潦被广陌，谁过牛侩翁。
- 闭关养尪瘵，药石收良工。
- 高斋俯嘉樾，疏箔延清风。
- 左右列图史，披张俄一通。
- 从嗤獭祭鱼，聊学蠹书虫。
- 坐挹古人语，孰云吾道穷。
- 浮生梦境间，不蔕之惊蓬。
- 生死犹物化，今昔贤愚同。
- 分阴贱垂棘，白日莫再中。
- 薄暮纷滓澄，寥寥还太空。
- 为问此何夕，凉蟾生自东。
- 荒哉西园士，联盖追轻鸿。
- 行乐以至斯，不知息微躬。
- 侧聆天鸡鸣，凡耳初破聋。
- 吾从汗漫游，溯景鞭垂虹。
- 濯缨咸池渊，晞发若木丛。
- 亲串不我忘，惠音赤𩽼公。
- 长哦赋来归，阅尔世上雄。

## 拼音
- ji1 liao2 bei4 guang3 mo4 ， shui2 guo4 niu2 kuai4 weng1 。
- bi4 guan1 yang3 wang1 zhai4 ， yao4 shi2 shou1 liang2 gong1 。
- gao1 zhai1 fu3 jia1 yue4 ， shu1 bo2 yan2 qing1 feng1 。
- zuo3 you4 lie4 tu2 shi3 ， pi1 zhang1 e2 yi4 tong1 。
- cong2 chi1 ta3 ji4 yu2 ， liao2 xue2 du4 shu1 chong2 。
- zuo4 yi4 gu3 ren2 yu3 ， shu2 yun2 wu2 dao4 qiong2 。
- fu2 sheng1 meng4 jing4 jian1 ， bu2 di4 zhi1 jing1 peng2 。
- sheng1 si3 you2 wu4 hua4 ， jin1 xi1 xian2 yu2 tong2 。
- fen1 yin1 jian4 chui2 ji2 ， bai2 ri4 mo4 zai4 zhong1 。
- bo2 mu4 fen1 zi3 cheng2 ， liao2 liao2 hai2 tai4 kong1 。
- wei4 wen4 ci3 he2 xi1 ， liang2 chan2 sheng1 zi4 dong1 。
- huang1 zai1 xi1 yuan2 shi4 ， lian2 gai4 zhui1 qing1 hong2 。
- xing2 le4 yi3 zhi4 si1 ， bu4 zhi1 xi1 wei1 gong1 。
- ce4 ling2 tian1 ji1 ming2 ， fan2 er3 chu1 po4 long2 。
- wu2 cong2 han4 man4 you2 ， su4 jing3 bian1 chui2 hong2 。
- zhuo2 ying1 xian2 chi2 yuan1 ， xi1 fa1 ruo4 mu4 cong2 。
- qin1 chuan4 bu4 wo3 wang4 ， hui4 yin1 chi4 𩽼 gong1 。
- chang2 o4 fu4 lai2 gui1 ， yue4 er3 shi4 shang4 xiong2 。

## 注释

## 译文

## 赏析
