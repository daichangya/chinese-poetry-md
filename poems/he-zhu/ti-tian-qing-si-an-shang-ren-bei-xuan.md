---
id: he-zhu-ti-tian-qing-si-an-shang-ren-bei-xuan
title: 题天清寺安上人北轩
titlePinyin: ti2 tian1 qing1 si4 an1 shang4 ren2 bei3 xuan1
titleSlug: ti-tian-qing-si-an-shang-ren-bei-xuan
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南城繁氏台，维昔孝王筑。
- 歌吟寂无闻，万楹联佛屋。
- 道人开北牖，俯就百乔木。
- 八月鸣青蝉，槐蛾委平绿。
- 客来借榻卧，吹睡俄顷足。
- 疏雨隔斜阳，垂虹跨长陆。
- 良游怅迟后，回谢三庚酷。
- 瘦马尾华轩，汗颜尘一掬。
- 昨非勿复道，佳约犹可续。
- 载酒定何时，新黄糁庭菊。

## 拼音
- nan2 cheng2 fan2 shi4 tai2 ， wei2 xi1 xiao4 wang2 zhu4 。
- ge1 yin2 ji4 wu2 wen2 ， wan4 ying2 lian2 fo2 wu1 。
- dao4 ren2 kai1 bei3 you3 ， fu3 jiu4 bai3 qiao2 mu4 。
- ba1 yue4 ming2 qing1 chan2 ， huai2 e2 wei3 ping2 lü4 。
- ke4 lai2 jie4 ta4 wo4 ， chui1 shui4 e2 qing3 zu2 。
- shu1 yu3 ge2 xie2 yang2 ， chui2 hong2 kua4 chang2 lu4 。
- liang2 you2 chang4 chi2 hou4 ， hui2 xie4 san1 geng1 ku4 。
- shou4 ma3 wei3 hua2 xuan1 ， han4 yan2 chen2 yi4 ju1 。
- zuo2 fei1 wu4 fu4 dao4 ， jia1 yue1 you2 ke3 xu4 。
- zai3 jiu3 ding4 he2 shi2 ， xin1 huang2 shen1 ting2 ju2 。

## 注释

## 译文

## 赏析
