---
id: he-zhu-song-zhou-shou-yuan-weng-xi-shang
title: 送周寿元翁西上
titlePinyin: song4 zhou1 shou4 yuan2 weng1 xi1 shang4
titleSlug: song-zhou-shou-yuan-weng-xi-shang
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 露草蔓前庭，微虫思明月。
- 宵分耿不寐，怀我友生别。
- 舟师望箕宿，缀幔须明发。
- 蠲首托归风，安知川路阔。
- 夫君青云士，行奉紫宸谒。
- 一鹗抉尘笼，骞轩应霜节。
- 仰追鸾鹤驾，肯顾狐兔穴。
- 越客寓荒城，卑栖慕鸠拙。
- 衰迟积尪弊，未死人事缺。
- 嬾制一缄书，寄声彼朝列。
- 方今百废举，衮职补何阙。
- 每自幸余龄，江湖傲华发。
- 躬耕固难强，五斗代薇蕨。
- 摩腹溯南薰，苍生解烦暍。

## 拼音
- lu4 cao3 man4 qian2 ting2 ， wei1 chong2 si1 ming2 yue4 。
- xiao1 fen1 geng3 bu2 mei4 ， huai2 wo3 you3 sheng1 bie2 。
- zhou1 shi1 wang4 ji1 su4 ， zhui4 man4 xu1 ming2 fa1 。
- juan1 shou3 tuo1 gui1 feng1 ， an1 zhi1 chuan1 lu4 kuo4 。
- fu1 jun1 qing1 yun2 shi4 ， xing2 feng4 zi3 chen2 ye4 。
- yi2 e4 jue2 chen2 long2 ， qian1 xuan1 ying4 shuang1 jie2 。
- yang3 zhui1 luan2 he4 jia4 ， ken3 gu4 hu2 tu4 xue2 。
- yue4 ke4 yu4 huang1 cheng2 ， bei1 qi1 mu4 jiu1 zhuo1 。
- shuai1 chi2 ji1 wang1 bi4 ， wei4 si3 ren2 shi4 que1 。
- lan3 zhi4 yi4 jian1 shu1 ， ji4 sheng1 bi3 chao2 lie4 。
- fang1 jin1 bai3 fei4 ju3 ， gun3 zhi2 bu3 he2 que1 。
- mei3 zi4 xing4 yu2 ling2 ， jiang1 hu2 ao4 hua2 fa4 。
- gong1 geng1 gu4 nan2 qiang2 ， wu3 dou3 dai4 wei1 jue2 。
- mo2 fu4 su4 nan2 xun1 ， cang1 sheng1 jie3 fan2 ye1 。

## 注释

## 译文

## 赏析
