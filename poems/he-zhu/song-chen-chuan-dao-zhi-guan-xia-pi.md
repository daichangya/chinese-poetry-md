---
id: he-zhu-song-chen-chuan-dao-zhi-guan-xia-pi
title: 送陈传道之官下邳
titlePinyin: song4 chen2 chuan2 dao4 zhi1 guan1 xia4 pi1
titleSlug: song-chen-chuan-dao-zhi-guan-xia-pi
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔也官彭城，日与君子亲。
- 俱游大梁下，不见辄兼旬。
- 衣食牵迫人，汗走长街尘。
- 相逢立马语，愁面如含辛。
- 朝来忽叩门，颇惊黄绶新。
- 告我即东下，得官淮泗滨。
- 方语病中暍，药物苦殚贫。
- 故人复舍去，此怀难重陈。
- 想见经旧庐，节候属萧辰。
- 朝寻张翁墅，暮投寇叔邻。
- 二子亦吾好，尺书坐因循。
- 交情定相访，为话正迷津。

## 拼音
- xi1 ye3 guan1 peng2 cheng2 ， ri4 yu3 jun1 zi3 qin1 。
- ju4 you2 da4 liang2 xia4 ， bu2 jian4 zhe2 jian1 xun2 。
- yi1 shi2 qian1 po4 ren2 ， han4 zou3 chang2 jie1 chen2 。
- xiang1 feng2 li4 ma3 yu3 ， chou2 mian4 ru2 han2 xin1 。
- chao2 lai2 hu1 kou4 men2 ， po1 jing1 huang2 shou4 xin1 。
- gao4 wo3 ji2 dong1 xia4 ， de2 guan1 huai2 si4 bin1 。
- fang1 yu3 bing4 zhong1 ye1 ， yao4 wu4 ku3 dan1 pin2 。
- gu4 ren2 fu4 she4 qu4 ， ci3 huai2 nan2 zhong4 chen2 。
- xiang3 jian4 jing1 jiu4 lu2 ， jie2 hou4 shu3 xiao1 chen2 。
- chao2 xun2 zhang1 weng1 shu4 ， mu4 tou2 kou4 shu1 lin2 。
- er4 zi3 yi4 wu2 hao3 ， chi3 shu1 zuo4 yin1 xun2 。
- jiao1 qing2 ding4 xiang1 fang3 ， wei4 hua4 zheng4 mi2 jin1 。

## 注释

## 译文

## 赏析
