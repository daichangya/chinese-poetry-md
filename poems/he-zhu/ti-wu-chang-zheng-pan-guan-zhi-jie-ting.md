---
id: he-zhu-ti-wu-chang-zheng-pan-guan-zhi-jie-ting
title: 题武昌郑判官直节亭
titlePinyin: ti2 wu3 chang1 zheng4 pan4 guan1 zhi2 jie2 ting2
titleSlug: ti-wu-chang-zheng-pan-guan-zhi-jie-ting
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开亭榜直节，宠尔青琅玕。
- 岁晚傲霜雪，不同天下寒。
- 挺立百丈夫，被之古衣冠。
- 春华白粉泽，正色莫敢干。
- 越客与登览，微吟复长叹。
- 六鼇方抃戏，云海翻狂澜。
- 傥逢龙伯公，何惮剪一竿。
- 岐山鸣凤雏，久刷五色翰。
- 何以慰朝饥，美实来加餐。
- 高材陋时用，自持良独难。
- 不愿裁乐管，伶伦非古官。
- 浪遭野王辈，三弄为人欢。
- 愿制杀青简，灿然漆与丹。
- 褒贬约鲁史，终古垂不刊。
- 顾此托根地，辱哉久泥蟠。

## 拼音
- kai1 ting2 bang3 zhi2 jie2 ， chong3 er3 qing1 lang2 gan1 。
- sui4 wan3 ao4 shuang1 xue3 ， bu4 tong2 tian1 xia4 han2 。
- ting3 li4 bai3 zhang4 fu0 ， bei4 zhi1 gu3 yi1 guan1 。
- chun1 hua2 bai2 fen3 ze2 ， zheng4 se4 mo4 gan3 gan1 。
- yue4 ke4 yu3 deng1 lan3 ， wei1 yin2 fu4 chang2 tan4 。
- liu4 ao2 fang1 bian4 xi4 ， yun2 hai3 fan1 kuang2 lan2 。
- tang3 feng2 long2 bo2 gong1 ， he2 dan4 jian3 yi4 gan1 。
- qi2 shan1 ming2 feng4 chu2 ， jiu3 shua1 wu3 se4 han4 。
- he2 yi3 wei4 chao2 ji1 ， mei3 shi2 lai2 jia1 can1 。
- gao1 cai2 lou4 shi2 yong4 ， zi4 chi2 liang2 du2 nan2 。
- bu2 yuan4 cai2 le4 guan3 ， ling2 lun2 fei1 gu3 guan1 。
- lang4 zao1 ye3 wang2 bei4 ， san1 nong4 wei4 ren2 huan1 。
- yuan4 zhi4 sha1 qing1 jian3 ， can4 ran2 qi1 yu3 dan1 。
- bao1 bian3 yue1 lu3 shi3 ， zhong1 gu3 chui2 bu4 kan1 。
- gu4 ci3 tuo1 gen1 di4 ， ru3 zai1 jiu3 ni2 pan2 。

## 注释

## 译文

## 赏析
