---
id: he-zhu-fei-hong-ting
title: 飞鸿亭
titlePinyin: fei1 hong2 ting2
titleSlug: fei-hong-ting
author: 贺铸
authorPinyin: he4 zhu4
authorSlug: he-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 禅林跨山胁，飞构凿崚嶒。
- 千里寄双睫，百忧消一登。
- 斯游属公暇，晓日东南升。
- 霜野明练甲，云阴垂海鹏。
- 东州地阳暖，腊月川无冰。
- 大艑出洪口，突去如骞腾。
- 趺坐思方寂，桐鱼闻饭僧。
- 生台饱驯鸽，散上浮图层。
- 矫首发长啸，清风鼓尘膺。
- 寥寥紫虚路，鸿雁正凭凌。
- 仿像中散公，俯手朱丝绳。
- 粉绘久零落，爽灵呼不应。
- 顾余识尤寡，况复无才称。
- 行且置缨笏，庵栖宗大乘。
- 二子勿多诮，有心何不能。

## 拼音
- chan2 lin2 kua4 shan1 xie2 ， fei1 gou4 zao2 ling2 ceng2 。
- qian1 li3 ji4 shuang1 jie2 ， bai3 you1 xiao1 yi4 deng1 。
- si1 you2 shu3 gong1 xia2 ， xiao3 ri4 dong1 nan2 sheng1 。
- shuang1 ye3 ming2 lian4 jia3 ， yun2 yin1 chui2 hai3 peng2 。
- dong1 zhou1 di4 yang2 nuan3 ， la4 yue4 chuan1 wu2 bing1 。
- da4 bian4 chu1 hong2 kou3 ， tu1 qu4 ru2 qian1 teng2 。
- fu1 zuo4 si1 fang1 ji4 ， tong2 yu2 wen2 fan4 seng1 。
- sheng1 tai2 bao3 xun4 ge1 ， san4 shang4 fu2 tu2 ceng2 。
- jiao3 shou3 fa1 chang2 xiao4 ， qing1 feng1 gu3 chen2 ying1 。
- liao2 liao2 zi3 xu1 lu4 ， hong2 yan4 zheng4 ping2 ling2 。
- fang3 xiang4 zhong1 san4 gong1 ， fu3 shou3 zhu1 si1 sheng2 。
- fen3 hui4 jiu3 ling2 luo4 ， shuang3 ling2 hu1 bu2 ying4 。
- gu4 yu2 shi2 you2 gua3 ， kuang4 fu4 wu2 cai2 cheng1 。
- xing2 qie3 zhi4 ying1 hu4 ， an1 qi1 zong1 da4 cheng2 。
- er4 zi3 wu4 duo1 qiao4 ， you3 xin1 he2 bu4 neng2 。

## 注释

## 译文

## 赏析
