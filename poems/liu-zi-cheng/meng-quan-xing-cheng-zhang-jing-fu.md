---
id: liu-zi-cheng-meng-quan-xing-cheng-zhang-jing-fu
title: 蒙泉行呈张敬父
titlePinyin: meng2 quan2 xing2 cheng2 zhang1 jing4 fu4
titleSlug: meng-quan-xing-cheng-zhang-jing-fu
author: 刘子澄
authorPinyin: liu2 zi3 cheng2
authorSlug: liu-zi-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉龙蟠向荆山麓，喷起双泉冰雪瀑。
- 琮琤万古作寒鸣，冷浸一山浑是玉。
- 泉旁树老亦如龙，泉根石濯玛瑙红。
- 更有金莲吐泉底，历历星在银潢中。
- 池光六月如霜洗，蓝桥倒影壶天里。
- 流下人间灌稻畦，岁岁家家饭云子。
- 我行荆州见山少，忽对林泉如久要。
- 张侯引我飞羽觞，劝我为泉开一笑。
- 我歌数语泉应闻，兹山古号荆州门。
- 英雄过者心在鹿，安得泉声到耳根。
- 曹瞒疾驰玄德惧，潘璋设伏云长怒。
- 早知成败等丘墟，悔不解鞍学巢父。
- 英雄何在水长流，阅尽英雄过未休。
- 今日为侯泉上醉，明朝西指鹿门游。

## 拼音
- yu4 long2 pan2 xiang4 jing1 shan1 lu4 ， pen1 qi3 shuang1 quan2 bing1 xue3 pu4 。
- cong2 cheng1 wan4 gu3 zuo4 han2 ming2 ， leng3 jin4 yi4 shan1 hun2 shi4 yu4 。
- quan2 pang2 shu4 lao3 yi4 ru2 long2 ， quan2 gen1 shi2 zhuo2 ma3 nao3 hong2 。
- geng4 you3 jin1 lian2 tu3 quan2 di3 ， li4 li4 xing1 zai4 yin2 huang2 zhong1 。
- chi2 guang1 liu4 yue4 ru2 shuang1 xi3 ， lan2 qiao2 dao3 ying3 hu2 tian1 li3 。
- liu2 xia4 ren2 jian1 guan4 dao4 qi2 ， sui4 sui4 jia1 jia1 fan4 yun2 zi3 。
- wo3 xing2 jing1 zhou1 jian4 shan1 shao3 ， hu1 dui4 lin2 quan2 ru2 jiu3 yao4 。
- zhang1 hou2 yin3 wo3 fei1 yu3 shang1 ， quan4 wo3 wei4 quan2 kai1 yi2 xiao4 。
- wo3 ge1 shu4 yu3 quan2 ying4 wen2 ， zi1 shan1 gu3 hao4 jing1 zhou1 men2 。
- ying1 xiong2 guo4 zhe3 xin1 zai4 lu4 ， an1 de2 quan2 sheng1 dao4 er3 gen1 。
- cao2 man2 ji2 chi2 xuan2 de2 ju4 ， pan1 zhang1 she4 fu2 yun2 chang2 nu4 。
- zao3 zhi1 cheng2 bai4 deng3 qiu1 xu1 ， hui3 bu4 jie3 an1 xue2 chao2 fu4 。
- ying1 xiong2 he2 zai4 shui3 chang2 liu2 ， yue4 jin4 ying1 xiong2 guo4 wei4 xiu1 。
- jin1 ri4 wei4 hou2 quan2 shang4 zui4 ， ming2 chao2 xi1 zhi3 lu4 men2 you2 。

## 注释

## 译文

## 赏析
