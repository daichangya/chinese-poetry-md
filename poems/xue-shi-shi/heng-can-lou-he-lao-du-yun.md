---
id: xue-shi-shi-heng-can-lou-he-lao-du-yun
title: 横参楼和老杜韵
titlePinyin: heng2 can1 lou2 he2 lao3 du4 yun4
titleSlug: heng-can-lou-he-lao-du-yun
author: 薛师石
authorPinyin: xue1 shi1 shi2
authorSlug: xue-shi-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 僻懒便幽处，江湖称隠心。
- 地偏欣改观，楼豁喜初临。
- 暖日低轻帽，良朋接短襟。
- 潮声全有韵，帆影半回阴。
- 翠麓添重色，鲈风出浅林。
- 屿头烟瘴远，沙觜浪痕深。
- 寂静云归壑，瓓珊月近参。
- 人家已鼾睡，渔父尚讴吟。
- 造化由来久，周回忽见今。
- 爱他斜日照，颠倒数山沈。

## 拼音
- pi4 lan3 bian4 you1 chu4 ， jiang1 hu2 cheng1 yin3 xin1 。
- di4 pian1 xin1 gai3 guan1 ， lou2 huo1 xi3 chu1 lin2 。
- nuan3 ri4 di1 qing1 mao4 ， liang2 peng2 jie1 duan3 jin1 。
- chao2 sheng1 quan2 you3 yun4 ， fan1 ying3 ban4 hui2 yin1 。
- cui4 lu4 tian1 zhong4 se4 ， lu2 feng1 chu1 qian3 lin2 。
- yu3 tou2 yan1 zhang4 yuan3 ， sha1 zi1 lang4 hen2 shen1 。
- ji4 jing4 yun2 gui1 he4 ， lan4 shan1 yue4 jin4 can1 。
- ren2 jia1 yi3 han1 shui4 ， yu2 fu4 shang4 ou1 yin2 。
- zao4 hua4 you2 lai2 jiu3 ， zhou1 hui2 hu1 jian4 jin1 。
- ai4 ta1 xie2 ri4 zhao4 ， dian1 dao4 shu3 shan1 shen3 。

## 注释

## 译文

## 赏析
