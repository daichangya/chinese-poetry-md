---
id: xue-shi-shi-ji-xie-huang-yuan-xin-hui-cha
title: 寄谢黄元信惠茶
titlePinyin: ji4 xie4 huang2 yuan2 xin4 hui4 cha2
titleSlug: ji-xie-huang-yuan-xin-hui-cha
author: 薛师石
authorPinyin: xue1 shi1 shi2
authorSlug: xue-shi-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建溪金铤直几千，余性所嗜一已偏。
- 寻常草卉不足进，龙团凤夸如珉坚。
- 长须健卒前月到，手提茶器急取煎。
- 妻儿攒眉笑苦涩，为言真味兹天然。
- 易牙去已久，吾齿若贝编。
- 枵肠岂废食，睡省非壮年。
- 惜此余香滞喉颊，巡除吟咏声𬣡𬣡。
- 诗成寄题建宁郡，主茶官吏俱时贤。
- 合同缄印一时毕，进奉飞驰争春妍。
- 天子不敢尝，荐以寝庙先。
- 定自褒嘉到属郡，趣君密迩玉炉烟。
- 一以此味沃天下，邪魔驱扫无留连。

## 拼音
- jian4 xi1 jin1 ting3 zhi2 ji3 qian1 ， yu2 xing4 suo3 shi4 yi4 yi3 pian1 。
- xun2 chang2 cao3 hui4 bu4 zu2 jin4 ， long2 tuan2 feng4 kua1 ru2 min2 jian1 。
- chang2 xu1 jian4 zu2 qian2 yue4 dao4 ， shou3 ti2 cha2 qi4 ji2 qu3 jian1 。
- qi1 er2 cuan2 mei2 xiao4 ku3 se4 ， wei4 yan2 zhen1 wei4 zi1 tian1 ran2 。
- yi4 ya2 qu4 yi3 jiu3 ， wu2 chi3 ruo4 bei4 bian1 。
- xiao1 chang2 qi3 fei4 shi2 ， shui4 sheng3 fei1 zhuang4 nian2 。
- xi1 ci3 yu2 xiang1 zhi4 hou2 jia2 ， xun2 chu2 yin2 yong3 sheng1 jian4 jian4 。
- shi1 cheng2 ji4 ti2 jian4 ning2 jun4 ， zhu3 cha2 guan1 li4 ju4 shi2 xian2 。
- he2 tong0 jian1 yin4 yi4 shi2 bi4 ， jin4 feng4 fei1 chi2 zheng1 chun1 yan2 。
- tian1 zi3 bu4 gan3 chang2 ， jian4 yi3 qin3 miao4 xian1 。
- ding4 zi4 bao1 jia1 dao4 shu3 jun4 ， qu4 jun1 mi4 er3 yu4 lu2 yan1 。
- yi4 yi3 ci3 wei4 wo4 tian1 xia4 ， xie2 mo2 qu1 sao3 wu2 liu2 lian2 。

## 注释

## 译文

## 赏析
