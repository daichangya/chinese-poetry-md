---
id: dai-fu-gu-ling-bi-shi-ge-wei-fang-yan-wang-shi-lang-zuo
title: 灵壁石歌为方岩王侍郎作
titlePinyin: ling2 bi4 shi2 ge1 wei4 fang1 yan2 wang2 shi4 lang2 zuo4
titleSlug: ling-bi-shi-ge-wei-fang-yan-wang-shi-lang-zuo
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵壁一峰天下奇，体势雄伟身巍巍，巨灵怒拗天柱掷。
- 平地苍龙骧首尾，两片黑云腰夹之。
- 声如青铜色碧玉，秀润四时岚翠湿。
- 乾坤所宝落世间，鬼神上诉天公泣。
- 谓有非常人，致此非常物。
- 可磨斫贼剑，可倚击奸笏。
- 可祝不老年，可比至刚德。
- 自从突兀在眼前，溪山日夜生颜色。
- 君不见杭州风流白使君，雅爱天竺双云根。
- 又不见奇章公家太湖碧，高下品题分甲乙。
- 二公名与石不磨，今到方岩有灵壁。
- 我来欲作灵壁歌，击石一唱三摩挲。
- 秋风萧萧淮水波，中分南北横干戈。
- 胡尘埋没汉山河，泗滨灵壁今如何。
- 安得此石来岩阿，鬰然盘礴中原气，对此令人感慨多。

## 拼音
- ling2 bi4 yi4 feng1 tian1 xia4 qi2 ， ti3 shi4 xiong2 wei3 shen1 wei1 wei1 ， ju4 ling2 nu4 ao4 tian1 zhu4 zhi4 。
- ping2 di4 cang1 long2 xiang1 shou3 wei3 ， liang3 pian4 hei1 yun2 yao1 jia2 zhi1 。
- sheng1 ru2 qing1 tong2 se4 bi4 yu4 ， xiu4 run4 si4 shi2 lan2 cui4 shi1 。
- qian2 kun1 suo3 bao3 luo4 shi4 jian1 ， gui3 shen2 shang4 su4 tian1 gong1 qi4 。
- wei4 you3 fei1 chang2 ren2 ， zhi4 ci3 fei1 chang2 wu4 。
- ke3 mo2 zhuo2 zei2 jian4 ， ke3 yi3 ji1 jian1 hu4 。
- ke3 zhu4 bu4 lao3 nian2 ， ke3 bi3 zhi4 gang1 de2 。
- zi4 cong2 tu1 wu4 zai4 yan3 qian2 ， xi1 shan1 ri4 ye4 sheng1 yan2 se4 。
- jun1 bu2 jian4 hang2 zhou1 feng1 liu2 bai2 shi3 jun1 ， ya3 ai4 tian1 zhu2 shuang1 yun2 gen1 。
- you4 bu2 jian4 qi2 zhang1 gong1 jia0 tai4 hu2 bi4 ， gao1 xia4 pin3 ti2 fen1 jia3 yi3 。
- er4 gong1 ming2 yu3 shi2 bu4 mo2 ， jin1 dao4 fang1 yan2 you3 ling2 bi4 。
- wo3 lai2 yu4 zuo4 ling2 bi4 ge1 ， ji1 shi2 yi2 chang4 san1 mo2 suo1 。
- qiu1 feng1 xiao1 xiao1 huai2 shui3 bo1 ， zhong1 fen1 nan2 bei3 heng2 gan1 ge1 。
- hu2 chen2 mai2 mo4 han4 shan1 he2 ， si4 bin1 ling2 bi4 jin1 ru2 he2 。
- an1 de2 ci3 shi2 lai2 yan2 a1 ， yu4 ran2 pan2 bo2 zhong1 yuan2 qi4 ， dui4 ci3 ling4 ren2 gan3 kai3 duo1 。

## 注释

## 译文

## 赏析
