---
id: dai-fu-gu-ti-gu-yuan-tang-he-shang-song-qing-xuan
title: 题古源棠和尚送青轩
titlePinyin: ti2 gu3 yuan2 tang2 he2 shang4 song4 qing1 xuan1
titleSlug: ti-gu-yuan-tang-he-shang-song-qing-xuan
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山色射窗，北山光照户。
- 道人处其中，冰玉为肺腑。
- 兹山自开辟，荒翳几年所。
- 一朝得主人，荆榛化庭宇。
- 手披风月藏，目极烟霞趣。
- 居然获奇观，人境贺相遇。
- 道人诗更高，不作蔬笋语。
- 朝对北山吟，暮对南山赋。
- 闻说玉堂仙，击节赏佳句。

## 拼音
- nan2 shan1 se4 she4 chuang1 ， bei3 shan1 guang1 zhao4 hu4 。
- dao4 ren2 chu4 qi2 zhong1 ， bing1 yu4 wei4 fei4 fu3 。
- zi1 shan1 zi4 kai1 pi4 ， huang1 yi4 ji3 nian2 suo3 。
- yi4 chao2 de2 zhu3 ren2 ， jing1 zhen1 hua4 ting2 yu3 。
- shou3 pi1 feng1 yue4 cang2 ， mu4 ji2 yan1 xia2 qu4 。
- ju1 ran2 huo4 qi2 guan1 ， ren2 jing4 he4 xiang1 yu4 。
- dao4 ren2 shi1 geng4 gao1 ， bu2 zuo4 shu1 sun3 yu3 。
- chao2 dui4 bei3 shan1 yin2 ， mu4 dui4 nan2 shan1 fu4 。
- wen2 shuo1 yu4 tang2 xian1 ， ji1 jie2 shang3 jia1 ju4 。

## 注释

## 译文

## 赏析
