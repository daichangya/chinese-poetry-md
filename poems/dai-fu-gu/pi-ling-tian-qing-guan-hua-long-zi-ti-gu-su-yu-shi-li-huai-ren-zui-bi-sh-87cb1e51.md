---
id: dai-fu-gu-pi-ling-tian-qing-guan-hua-long-zi-ti-gu-su-yu-shi-li-huai-ren-zui-bi-sh-87cb1e51
title: 毗陵天庆观画龙自题姑苏羽士李怀仁醉笔诗呈王君保寺丞使君
titlePinyin: pi2 ling2 tian1 qing4 guan1 hua4 long2 zi4 ti2 gu1 su1 yu3 shi4 li3 huai2 ren2 zui4 bi3 shi1 cheng2 wang2 jun1 bao3 si4 cheng2 shi3 jun1
titleSlug: pi-ling-tian-qing-guan-hua-long-zi-ti-gu-su-yu-shi-li-huai-ren-zui-bi-sh-87cb1e51
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姑苏道士天酒星，醉笔写出双龙形。
- 墨迹从横夺造化，蜿蜒满壁令人惊。
- 一龙翻身出云表，口吞八极沧溟小。
- 手弄宝珠珠欲飞，握入掌中拳五爪。
- 一龙排山山为开，头角与石争崔嵬。
- 波涛怒起接云气，不向九霄行雨来。
- 万物焦枯天作旱，两雄壁隠宁非懒。
- 真龙不用只画图，猛拍栏干寄三叹。

## 拼音
- gu1 su1 dao4 shi4 tian1 jiu3 xing1 ， zui4 bi3 xie3 chu1 shuang1 long2 xing2 。
- mo4 ji4 cong2 heng2 duo2 zao4 hua4 ， wan1 yan2 man3 bi4 ling4 ren2 jing1 。
- yi4 long2 fan1 shen1 chu1 yun2 biao3 ， kou3 tun1 ba1 ji2 cang1 ming2 xiao3 。
- shou3 nong4 bao3 zhu1 zhu1 yu4 fei1 ， wo4 ru4 zhang3 zhong1 quan2 wu3 zhua3 。
- yi4 long2 pai2 shan1 shan1 wei4 kai1 ， tou2 jiao3 yu3 shi2 zheng1 cui1 wei2 。
- bo1 tao1 nu4 qi3 jie1 yun2 qi4 ， bu2 xiang4 jiu3 xiao1 xing2 yu3 lai2 。
- wan4 wu4 jiao1 ku1 tian1 zuo4 han4 ， liang3 xiong2 bi4 yin3 ning2 fei1 lan3 。
- zhen1 long2 bu2 yong4 zhi1 hua4 tu2 ， meng3 pai1 lan2 gan1 ji4 san1 tan4 。

## 注释

## 译文

## 赏析
