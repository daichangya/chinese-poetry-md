---
id: dai-fu-gu-huang-zhou-qi-xia-lou-ji-jing-cheng-xie-shen-dao-guo-zheng
title: 黄州栖霞楼即景呈谢深道国正
titlePinyin: huang2 zhou1 qi1 xia2 lou2 ji2 jing3 cheng2 xie4 shen1 dao4 guo2 zheng4
titleSlug: huang-zhou-qi-xia-lou-ji-jing-cheng-xie-shen-dao-guo-zheng
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝来栏槛倚晴空，暮来烟雨迷飞鸿。
- 白衣苍狗易改变，淡粧浓抹难形容。
- 芦洲渺渺去无极，数点断山横远碧。
- 樊山诸峰立一壁，非烟非雾笼秋色。
- 须臾黑云如泼墨，欲雨不雨不可得。
- 须臾云开见落日，忽展一机云锦出。
- 一态未了一态生，愈变愈奇人莫测。
- 使君把酒索我诗，索诗不得呼画师。
- 要知作诗如作画，人力岂能穷造化。

## 拼音
- chao2 lai2 lan2 kan3 yi3 qing2 kong1 ， mu4 lai2 yan1 yu3 mi2 fei1 hong2 。
- bai2 yi1 cang1 gou3 yi4 gai3 bian4 ， dan4 zhuang1 nong2 mo3 nan2 xing2 rong2 。
- lu2 zhou1 miao3 miao3 qu4 wu2 ji2 ， shu4 dian3 duan4 shan1 heng2 yuan3 bi4 。
- fan2 shan1 zhu1 feng1 li4 yi2 bi4 ， fei1 yan1 fei1 wu4 long2 qiu1 se4 。
- xu1 yu2 hei1 yun2 ru2 po1 mo4 ， yu4 yu3 bu0 yu3 bu4 ke3 de2 。
- xu1 yu2 yun2 kai1 jian4 luo4 ri4 ， hu1 zhan3 yi4 ji1 yun2 jin3 chu1 。
- yi2 tai4 wei4 liao3 yi2 tai4 sheng1 ， yu4 bian4 yu4 qi2 ren2 mo4 ce4 。
- shi3 jun1 ba3 jiu3 suo3 wo3 shi1 ， suo3 shi1 bu4 de2 hu1 hua4 shi1 。
- yao4 zhi1 zuo4 shi1 ru2 zuo4 hua4 ， ren2 li4 qi3 neng2 qiong2 zao4 hua4 。

## 注释

## 译文

## 赏析
