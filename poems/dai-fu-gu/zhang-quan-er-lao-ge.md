---
id: dai-fu-gu-zhang-quan-er-lao-ge
title: 章泉二老歌
titlePinyin: zhang1 quan2 er4 lao3 ge1
titleSlug: zhang-quan-er-lao-ge
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 在昔商山传四皓，又闻香山图九老。
- 异乡异姓适同时，争如章泉一家兄弟登耆颐。
- 章泉之上两山下，有地可宫田可稼。
- 伯也早休官，季也相约归林泉。
- 名动京口耕谷口，山中有诗天下传。
- 一生得闲兼得寿，皓首庞眉世稀有。
- 竹隠先生八十三，定庵居士七十九。
- 客从远方来，亦是六十叟。
- 手把一枝梅，奉劝两翁酒。
- 问公何以致遐龄，请翁细说吾细听。
- 不烧丹，不学仙。
- 五行有常数，天所禀赋焉。
- 人生一气统四体，众人斲丧吾能全。
- 要知养生无他术，日多吃饭夜独眠。
- 承翁见教谢翁去，两翁慇懃留我住，是夜醉眠苔竹轩。
- 梦见山灵向我言，翁之所说皆不然。
- 两翁盛德合乎天，天与遐龄五百年。

## 拼音
- zai4 xi1 shang1 shan1 chuan2 si4 hao4 ， you4 wen2 xiang1 shan1 tu2 jiu3 lao3 。
- yi4 xiang1 yi4 xing4 shi4 tong2 shi2 ， zheng1 ru2 zhang1 quan2 yi4 jia1 xiong1 di4 deng1 qi2 yi2 。
- zhang1 quan2 zhi1 shang4 liang3 shan1 xia4 ， you3 di4 ke3 gong1 tian2 ke3 jia4 。
- bo2 ye3 zao3 xiu1 guan1 ， ji4 ye3 xiang1 yue1 gui1 lin2 quan2 。
- ming2 dong4 jing1 kou3 geng1 gu3 kou3 ， shan1 zhong1 you3 shi1 tian1 xia4 chuan2 。
- yi4 sheng1 de2 xian2 jian1 de2 shou4 ， hao4 shou3 pang2 mei2 shi4 xi1 you3 。
- zhu2 yin3 xian1 sheng1 ba1 shi2 san1 ， ding4 an1 ju1 shi4 qi1 shi2 jiu3 。
- ke4 cong2 yuan3 fang1 lai2 ， yi4 shi4 liu4 shi2 sou3 。
- shou3 ba3 yi4 zhi1 mei2 ， feng4 quan4 liang3 weng1 jiu3 。
- wen4 gong1 he2 yi3 zhi4 xia2 ling2 ， qing3 weng1 xi4 shuo1 wu2 xi4 ting1 。
- bu4 shao1 dan1 ， bu4 xue2 xian1 。
- wu3 hang2 you3 chang2 shu4 ， tian1 suo3 bing3 fu4 yan1 。
- ren2 sheng1 yi2 qi4 tong3 si4 ti3 ， zhong4 ren2 zhuo2 sang4 wu2 neng2 quan2 。
- yao4 zhi1 yang3 sheng1 wu2 ta1 shu4 ， ri4 duo1 chi1 fan4 ye4 du2 mian2 。
- cheng2 weng1 jian4 jiao4 xie4 weng1 qu4 ， liang3 weng1 yin1 qin2 liu2 wo3 zhu4 ， shi4 ye4 zui4 mian2 tai2 zhu2 xuan1 。
- meng4 jian4 shan1 ling2 xiang4 wo3 yan2 ， weng1 zhi1 suo3 shuo1 jie1 bu4 ran2 。
- liang3 weng1 sheng4 de2 he2 hu1 tian1 ， tian1 yu3 xia2 ling2 wu3 bai3 nian2 。

## 注释

## 译文

## 赏析
