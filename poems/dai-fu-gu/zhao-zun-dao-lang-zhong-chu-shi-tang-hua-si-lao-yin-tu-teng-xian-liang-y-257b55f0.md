---
id: dai-fu-gu-zhao-zun-dao-lang-zhong-chu-shi-tang-hua-si-lao-yin-tu-teng-xian-liang-y-257b55f0
title: 赵尊道郎中出示唐画四老饮图滕贤良有诗亦使野人著句
titlePinyin: zhao4 zun1 dao4 lang2 zhong1 chu1 shi4 tang2 hua4 si4 lao3 yin3 tu2 teng2 xian2 liang2 you3 shi1 yi4 shi3 ye3 ren2 zhu4 ju4
titleSlug: zhao-zun-dao-lang-zhong-chu-shi-tang-hua-si-lao-yin-tu-teng-xian-liang-y-257b55f0
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采芝商山秦四皓，象戏橘中为四老。
- 我疑此画即其人，有时以酒陶天真。
- 丹青不知谁好手，作此饮态妙入神。
- 摩挲半世江湖眼，古锦轴中舒复卷。
- 细将物色辨人物，迺是晋时刘毕与陶阮。
- 一琴无弦横膝上，一琴团团明月样。
- 一人持杓坐瓮边，一人手携文一编，是中必写酒德篇。
- 诸君伤时强自遣，曲生风味况不浅。
- 五胡妖气蔽神州，誓江不救中原乱。
- 新亭举目愁山河，万事何如一樽满。
- 一杯一杯醉复醉，天地陶陶尽和气。
- 道术相忘礼法疎，形骸懒散无机事。
- 此画流传知几载，生绡剥落精神在。
- 何人为我更作杜陵饮中八仙歌，将与冰壶主人为此对。

## 拼音
- cai3 zhi1 shang1 shan1 qin2 si4 hao4 ， xiang4 xi4 ju2 zhong1 wei4 si4 lao3 。
- wo3 yi2 ci3 hua4 ji2 qi2 ren2 ， you3 shi2 yi3 jiu3 tao2 tian1 zhen1 。
- dan1 qing1 bu4 zhi1 shui2 hao3 shou3 ， zuo4 ci3 yin3 tai4 miao4 ru4 shen2 。
- mo2 suo1 ban4 shi4 jiang1 hu2 yan3 ， gu3 jin3 zhou2 zhong1 shu1 fu4 juan4 。
- xi4 jiang1 wu4 se4 bian4 ren2 wu4 ， nai3 shi4 jin4 shi2 liu2 bi4 yu3 tao2 ruan3 。
- yi4 qin2 wu2 xian2 heng2 xi1 shang4 ， yi4 qin2 tuan2 tuan2 ming2 yue4 yang4 。
- yi4 ren2 chi2 shao2 zuo4 weng4 bian1 ， yi4 ren2 shou3 xie2 wen2 yi4 bian1 ， shi4 zhong1 bi4 xie3 jiu3 de2 pian1 。
- zhu1 jun1 shang1 shi2 qiang2 zi4 qian3 ， qu3 sheng1 feng1 wei4 kuang4 bu4 qian3 。
- wu3 hu2 yao1 qi4 bi4 shen2 zhou1 ， shi4 jiang1 bu2 jiu4 zhong1 yuan2 luan4 。
- xin1 ting2 ju3 mu4 chou2 shan1 he2 ， wan4 shi4 he2 ru2 yi1 zun1 man3 。
- yi4 bei1 yi0 bei1 zui4 fu4 zui4 ， tian1 di4 tao2 tao2 jin4 he2 qi4 。
- dao4 shu4 xiang1 wang4 li3 fa3 shu1 ， xing2 hai2 lan3 san3 wu2 ji1 shi4 。
- ci3 hua4 liu2 chuan2 zhi1 ji3 zai3 ， sheng1 xiao1 bao1 luo4 jing1 shen2 zai4 。
- he2 ren2 wei2 wo3 geng4 zuo4 du4 ling2 yin3 zhong1 ba1 xian1 ge1 ， jiang1 yu3 bing1 hu2 zhu3 ren2 wei2 ci3 dui4 。

## 注释

## 译文

## 赏析
