---
id: dai-fu-gu-song-lai-bin-zai
title: 送来宾宰
titlePinyin: song4 lai2 bin1 zai3
titleSlug: song-lai-bin-zai
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君作来宾宰，听我说来宾。
- 蛮俗无王化，当为行化人。
- 有民无租赋，租赋出商旅。
- 逐利遭重征，商旅亦良苦。
- 能放一分宽，可减十分怨。
- 不爱资囊橐，但爱了支遣。
- 民穷頼抚摩，官贫俸不多。
- 但得百姓安，俸薄其柰何。
- 勿谓朝廷远，官职易迁转。
- 律己贵廉勤，御事要明断。
- 自县辟为州，指日为太守。
- 须知早归来，瘴乡不可久。

## 拼音
- jun1 zuo4 lai2 bin1 zai3 ， ting1 wo3 shuo1 lai2 bin1 。
- man2 su2 wu2 wang2 hua4 ， dang1 wei4 xing2 hua4 ren2 。
- you3 min2 wu2 zu1 fu4 ， zu1 fu4 chu1 shang1 lü3 。
- zhu2 li4 zao1 zhong4 zheng1 ， shang1 lü3 yi4 liang2 ku3 。
- neng2 fang4 yi4 fen1 kuan1 ， ke3 jian3 shi2 fen1 yuan4 。
- bu2 ai4 zi1 nang2 tuo2 ， dan4 ai4 le0 zhi1 qian3 。
- min2 qiong2 lai4 fu3 mo2 ， guan1 pin2 feng4 bu4 duo1 。
- dan4 de2 bai3 xing4 an1 ， feng4 bao2 qi2 nai4 he2 。
- wu4 wei4 chao2 ting2 yuan3 ， guan1 zhi2 yi4 qian1 zhuan3 。
- lü4 ji3 gui4 lian2 qin2 ， yu4 shi4 yao4 ming2 duan4 。
- zi4 xian4 pi4 wei4 zhou1 ， zhi3 ri4 wei4 tai4 shou3 。
- xu1 zhi1 zao3 gui1 lai2 ， zhang4 xiang1 bu4 ke3 jiu3 。

## 注释

## 译文

## 赏析
