---
id: dai-fu-gu-zhu-er-yan
title: 祝二严
titlePinyin: zhu4 er4 yan2
titleSlug: zhu-er-yan
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仆本山野人，渔樵共居处。
- 小年学父诗，用心亦良苦。
- 搜索空虚腹，缀缉艰辛语。
- 糊口走四方，白头无伴侣。
- 前年得严粲，今年得严羽。
- 我自得二严，牛铎谐钟吕。
- 粲也苦吟身，束之以簪组。
- 遍参百家体，终乃师杜甫。
- 羽也天姿高，不肯事科举。
- 风雅与骚些，历历在肺腑。
- 持论伤太高，与世或龃龉。
- 长歌激古风，自立一门户。
- 二严我所敬，二严亦我与。
- 我老归故山，残年能几许。
- 平生五百篇，无人为之主。
- 零落天地间，未必是尘土。
- 再拜祝二严，为我收拾取。

## 拼音
- pu2 ben3 shan1 ye3 ren2 ， yu2 qiao2 gong4 ju1 chu4 。
- xiao3 nian2 xue2 fu4 shi1 ， yong4 xin1 yi4 liang2 ku3 。
- sou1 suo3 kong1 xu1 fu4 ， zhui4 ji1 jian1 xin1 yu3 。
- hu2 kou3 zou3 si4 fang1 ， bai2 tou2 wu2 ban4 lü3 。
- qian2 nian2 de2 yan2 can4 ， jin1 nian2 de2 yan2 yu3 。
- wo3 zi4 de2 er4 yan2 ， niu2 duo2 xie2 zhong1 lü3 。
- can4 ye3 ku3 yin2 shen1 ， shu4 zhi1 yi3 zan1 zu3 。
- bian4 can1 bai3 jia1 ti3 ， zhong1 nai3 shi1 du4 fu3 。
- yu3 ye3 tian1 zi1 gao1 ， bu4 ken3 shi4 ke1 ju3 。
- feng1 ya3 yu3 sao1 xie1 ， li4 li4 zai4 fei4 fu3 。
- chi2 lun4 shang1 tai4 gao1 ， yu3 shi4 huo4 ju3 yu3 。
- chang2 ge1 ji1 gu3 feng1 ， zi4 li4 yi4 men2 hu4 。
- er4 yan2 wo3 suo3 jing4 ， er4 yan2 yi4 wo3 yu3 。
- wo3 lao3 gui1 gu4 shan1 ， can2 nian2 neng2 ji3 xu3 。
- ping2 sheng1 wu3 bai3 pian1 ， wu2 ren2 wei2 zhi1 zhu3 。
- ling2 luo4 tian1 di4 jian1 ， wei4 bi4 shi4 chen2 tu3 。
- zai4 bai4 zhu4 er4 yan2 ， wei4 wo3 shou1 shi2 qu3 。

## 注释

## 译文

## 赏析
