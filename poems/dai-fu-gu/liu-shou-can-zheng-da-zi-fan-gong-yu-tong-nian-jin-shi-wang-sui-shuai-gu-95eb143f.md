---
id: dai-fu-gu-liu-shou-can-zheng-da-zi-fan-gong-yu-tong-nian-jin-shi-wang-sui-shuai-gu-95eb143f
title: 留守参政大资范公余同年进士往岁帅桂林题刻最多四方传之暇日尝与同寮遍观因即公所名壶天观题数语
titlePinyin: liu2 shou3 can1 zheng4 da4 zi1 fan4 gong1 yu2 tong2 nian2 jin4 shi4 wang3 sui4 shuai4 gui4 lin2 ti2 ke4 zui4 duo1 si4 fang1 chuan2 zhi1 xia2 ri4 chang2 yu3 tong2 liao2 bian4 guan1 yin1 ji2 gong1 suo3 ming2 hu2 tian1 guan1 ti2 shu4 yu3
titleSlug: liu-shou-can-zheng-da-zi-fan-gong-yu-tong-nian-jin-shi-wang-sui-shuai-gu-95eb143f
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宣政喜边功，隆兑筑州县。
- 程公自名岩，刻石记所建。
- 得既不偿费，中兴弃不缮。
- 诞谩磨崖辞，当日妄夸衒。
- 英英石湖仙，改作壶天观。
- 壁间三大字，庄重如峩弁。
- 诗文鸾鹤音，笔势龙蛇变。
- 登高瞰洞户，漓水澄如练。
- 胜概耸灵台，遐观起三叹。
- 玲珑二十四，妙墨镌题徧。
- 我来为拂尘，端若侍颜面。
- 邦人颂遗爱，寿骨癯且健。
- 今坐玉麟堂，安得使之见。

## 拼音
- xuan1 zheng4 xi3 bian1 gong1 ， long2 dui4 zhu4 zhou1 xian4 。
- cheng2 gong1 zi4 ming2 yan2 ， ke4 shi2 ji4 suo3 jian4 。
- de2 ji4 bu4 chang2 fei4 ， zhong1 xing1 qi4 bu2 shan4 。
- dan4 man4 mo2 ya2 ci2 ， dang1 ri4 wang4 kua1 xuan4 。
- ying1 ying1 shi2 hu2 xian1 ， gai3 zuo4 hu2 tian1 guan1 。
- bi4 jian1 san1 da4 zi4 ， zhuang1 zhong4 ru2 e2 bian4 。
- shi1 wen2 luan2 he4 yin1 ， bi3 shi4 long2 she2 bian4 。
- deng1 gao1 kan4 dong4 hu4 ， li2 shui3 cheng2 ru2 lian4 。
- sheng4 gai4 song3 ling2 tai2 ， xia2 guan1 qi3 san1 tan4 。
- ling2 long2 er4 shi2 si4 ， miao4 mo4 juan1 ti2 bian4 。
- wo3 lai2 wei4 fu2 chen2 ， duan1 ruo4 shi4 yan2 mian4 。
- bang1 ren2 song4 yi2 ai4 ， shou4 gu3 qu2 qie3 jian4 。
- jin1 zuo4 yu4 lin2 tang2 ， an1 de2 shi3 zhi1 jian4 。

## 注释

## 译文

## 赏析
