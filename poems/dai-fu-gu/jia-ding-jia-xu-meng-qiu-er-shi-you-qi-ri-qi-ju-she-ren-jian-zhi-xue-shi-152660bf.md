---
id: dai-fu-gu-jia-ding-jia-xu-meng-qiu-er-shi-you-qi-ri-qi-ju-she-ren-jian-zhi-xue-shi-152660bf
title: 嘉定甲戌孟秋二十有七日起居舍人兼直学士院真德秀上殿直前奏边事不顾忌讳一疏万言援引古今铺陈方略忠谊感激辞章浩瀚诚有补于国家天台戴复古获见此疏伏读再三窃有所感敬效白乐天体以纪其事录于野史
titlePinyin: jia1 ding4 jia3 xu1 meng4 qiu1 er4 shi2 you3 qi1 ri4 qi3 ju1 she4 ren2 jian1 zhi2 xue2 shi4 yuan4 zhen1 de2 xiu4 shang4 dian4 zhi2 qian2 zou4 bian1 shi4 bu2 gu4 ji4 hui4 yi4 shu1 wan4 yan2 yuan2 yin3 gu3 jin1 pu4 chen2 fang1 lüe4 zhong1 yi4 gan3 ji1 ci2 zhang1 hao4 han4 cheng2 you3 bu3 yu2 guo2 jia1 tian1 tai2 dai4 fu4 gu3 huo4 jian4 ci3 shu1 fu2 du2 zai4 san1 qie4 you3 suo3 gan3 jing4 xiao4 bai2 le4 tian1 ti3 yi3 ji4 qi2 shi4 lu4 yu2 ye3 shi3
titleSlug: jia-ding-jia-xu-meng-qiu-er-shi-you-qi-ri-qi-ju-she-ren-jian-zhi-xue-shi-152660bf
author: 戴复古
authorPinyin: dai4 fu4 gu3
authorSlug: dai-fu-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 禁城鸡唱金门开，起居舍人携疏来。
- 榻前一奏一万字，历历写出忠义怀。
- 顿首惶恐臣昧死，越录敢言天下事。
- 百年河洛行胡朔，恨满东南天一角。
- 夷甫诸人责未酬，志士愁眠剑锋落。
- 天意未回事难举，乡来一试成千误。
- 犬羊频岁自相屠，盛衰大抵由天数。
- 昨臣衔命出疆时，自期有去必无归。
- 屈膝穹庐当愤死，天相孤忠半道回。
- 金山之下长江水，击檝中流书壮志。
- 东风吹上妙高台，畧望江淮见形势。
- 形势从来祇如此，几年待得天时至。
- 朝廷为计保万全，往往忘却前朝耻。
- 臣今未暇论规恢，胡虏已亡何虑哉。
- 中原旷地无人管，政恐英雄生草莱。
- 北方苦饥民骨立，万一东来窃吾粟。
- 边头诸州无铁壁，借问谁能备仓卒。
- 请朝廷厉精兵，择良将。
- 办多多，策上上。
- 更选人材，老练通达。
- 分守要冲，讲明方畧。
- 一贤可作万里城，一人可当百万兵。
- 坐令国势九鼎重，所頼君心一点明。
- 长牋奏彻龙颜悦，继言臣愚进此说。
- 言虽甚鄙用甚切，宸断必行天下福，勿谓儒生论迂阔。
- 臣之肝胆与人别，读书岂为文章设。
- 王师若出定中原，玉堂敢草平羌策。

## 拼音
- jin4 cheng2 ji1 chang4 jin1 men2 kai1 ， qi3 ju1 she4 ren2 xie2 shu1 lai2 。
- ta4 qian2 yi2 zou4 yi2 wan4 zi4 ， li4 li4 xie3 chu1 zhong1 yi4 huai2 。
- dun4 shou3 huang2 kong3 chen2 mei4 si3 ， yue4 lu4 gan3 yan2 tian1 xia4 shi4 。
- bai3 nian2 he2 luo4 xing2 hu2 shuo4 ， hen4 man3 dong1 nan2 tian1 yi4 jiao3 。
- yi2 fu3 zhu1 ren2 ze2 wei4 chou2 ， zhi4 shi4 chou2 mian2 jian4 feng1 luo4 。
- tian1 yi4 wei4 hui2 shi4 nan2 ju3 ， xiang1 lai2 yi2 shi4 cheng2 qian1 wu4 。
- quan3 yang2 pin2 sui4 zi4 xiang1 tu2 ， sheng4 shuai1 da4 di3 you2 tian1 shu4 。
- zuo2 chen2 xian2 ming4 chu1 jiang1 shi2 ， zi4 qi1 you3 qu4 bi4 wu2 gui1 。
- qu1 xi1 qiong2 lu2 dang1 fen4 si3 ， tian1 xiang1 gu1 zhong1 ban4 dao4 hui2 。
- jin1 shan1 zhi1 xia4 chang2 jiang1 shui3 ， ji1 ji2 zhong1 liu2 shu1 zhuang4 zhi4 。
- dong1 feng1 chui1 shang4 miao4 gao1 tai2 ， lüe4 wang4 jiang1 huai2 jian4 xing2 shi4 。
- xing2 shi4 cong2 lai2 qi2 ru2 ci3 ， ji3 nian2 dai4 de2 tian1 shi2 zhi4 。
- chao2 ting2 wei4 ji4 bao3 wan4 quan2 ， wang3 wang3 wang4 que4 qian2 chao2 chi3 。
- chen2 jin1 wei4 xia2 lun4 gui1 hui1 ， hu2 lu3 yi3 wang2 he2 lü4 zai1 。
- zhong1 yuan2 kuang4 di4 wu2 ren2 guan3 ， zheng4 kong3 ying1 xiong2 sheng1 cao3 lai2 。
- bei3 fang1 ku3 ji1 min2 gu3 li4 ， wan4 yi1 dong1 lai2 qie4 wu2 su4 。
- bian1 tou2 zhu1 zhou1 wu2 tie3 bi4 ， jie4 wen4 shui2 neng2 bei4 cang1 cu4 。
- qing3 chao2 ting2 li4 jing1 bing1 ， ze2 liang2 jiang4 。
- ban4 duo1 duo1 ， ce4 shang4 shang4 。
- geng4 xuan3 ren2 cai2 ， lao3 lian4 tong1 da2 。
- fen1 shou3 yao4 chong1 ， jiang3 ming2 fang1 lüe4 。
- yi4 xian2 ke3 zuo4 wan4 li3 cheng2 ， yi4 ren2 ke3 dang1 bai3 wan4 bing1 。
- zuo4 ling4 guo2 shi4 jiu3 ding3 zhong4 ， suo3 lai4 jun1 xin1 yi4 dian3 ming2 。
- chang2 jian1 zou4 che4 long2 yan2 yue4 ， ji4 yan2 chen2 yu2 jin4 ci3 shuo1 。
- yan2 sui1 shen4 bi3 yong4 shen4 qie4 ， chen2 duan4 bi4 xing2 tian1 xia4 fu2 ， wu4 wei4 ru2 sheng1 lun4 yu1 kuo4 。
- chen2 zhi1 gan1 dan3 yu3 ren2 bie2 ， du2 shu1 qi3 wei4 wen2 zhang1 she4 。
- wang2 shi1 ruo4 chu1 ding4 zhong1 yuan2 ， yu4 tang2 gan3 cao3 ping2 qiang1 ce4 。

## 注释

## 译文

## 赏析
