---
id: tang-geng-shang-yi-chang-shou-li-dai-fu
title: 上益昌守李大夫
titlePinyin: shang4 yi4 chang1 shou3 li3 dai4 fu0
titleSlug: shang-yi-chang-shou-li-dai-fu
author: 唐庚
authorPinyin: tang2 geng1
authorSlug: tang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 标致自清流，知名二十秋。
- 诸儒堂上席，群客帐前筹。
- 南渡衣拖绣，西来幕建油。
- 食葱逢屈突，封户识荆州。
- 襦袴三巴国，櫜鞬九郡侯。
- 道兴期变鲁，文盛拟从周。
- 讼矢虽关聴，宾壶不废投。
- 未妨登衮衮，暂屈布优优。
- 望府多奇士，华颠媿督邮。
- 崎岖缘底事，憔悴此重游。
- 举目江山是，翻身岁月遒。
- 客愁移带眼，乡思咏刀头。
- 技痒论文在，心阑触事休。
- 那堪趋冉冉，祗是判悠悠。
- 揣分宜长引，忧贫复少留。
- 长裙何处曳，门馆傥容邹。

## 拼音
- biao1 zhi4 zi4 qing1 liu2 ， zhi1 ming2 er4 shi2 qiu1 。
- zhu1 ru2 tang2 shang4 xi2 ， qun2 ke4 zhang4 qian2 chou2 。
- nan2 du4 yi1 tuo1 xiu4 ， xi1 lai2 mu4 jian4 you2 。
- shi2 cong1 feng2 qu1 tu1 ， feng1 hu4 shi2 jing1 zhou1 。
- ru2 ku4 san1 ba1 guo2 ， gao1 jian1 jiu3 jun4 hou2 。
- dao4 xing1 qi1 bian4 lu3 ， wen2 sheng4 ni3 cong2 zhou1 。
- song4 shi3 sui1 guan1 ting1 ， bin1 hu2 bu2 fei4 tou2 。
- wei4 fang2 deng1 gun3 gun3 ， zan4 qu1 bu4 you1 you1 。
- wang4 fu3 duo1 qi2 shi4 ， hua2 dian1 kui4 du1 you2 。
- qi2 qu1 yuan2 di3 shi4 ， qiao2 cui4 ci3 chong2 you2 。
- ju3 mu4 jiang1 shan1 shi4 ， fan1 shen1 sui4 yue4 qiu2 。
- ke4 chou2 yi2 dai4 yan3 ， xiang1 si1 yong3 dao1 tou2 。
- ji4 yang3 lun4 wen2 zai4 ， xin1 lan2 chu4 shi4 xiu1 。
- na4 kan1 qu1 ran3 ran3 ， zhi1 shi4 pan4 you1 you1 。
- chuai1 fen1 yi2 chang2 yin3 ， you1 pin2 fu4 shao3 liu2 。
- chang2 qun2 he2 chu4 ye4 ， men2 guan3 tang3 rong2 zou1 。

## 注释

## 译文

## 赏析
