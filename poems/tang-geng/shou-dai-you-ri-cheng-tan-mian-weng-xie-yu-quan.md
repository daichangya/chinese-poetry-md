---
id: tang-geng-shou-dai-you-ri-cheng-tan-mian-weng-xie-yu-quan
title: 受代有日呈谭勉翁谢与权
titlePinyin: shou4 dai4 you3 ri4 cheng2 tan2 mian3 weng1 xie4 yu3 quan2
titleSlug: shou-dai-you-ri-cheng-tan-mian-weng-xie-yu-quan
author: 唐庚
authorPinyin: tang2 geng1
authorSlug: tang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老来忽忽流年紧，三见涪江秋叶陨。
- 祗缘二子日相从，便觉一瓢穷可忍。
- 东津晓作招隐赋，西楼暮得思归引。
- 文字能令酒盏寛，江山未放诗才窘。
- 分题踊跃谁避席，得句欢呼同彼隼。
- 泉名三逸本戏语，野史千年传不泯。
- 醉归半路飞蝙蝠，余兴中宵伴蚯蚓。
- 那知须鬓秃于笔，但见儿童长如笋。
- 留滞甘为西域胡，衰迟更结东游靷。
- 故山咫尺未成归，坐使苍颜厚如胗。

## 拼音
- lao3 lai2 hu1 hu1 liu2 nian2 jin3 ， san1 jian4 fu2 jiang1 qiu1 ye4 yun3 。
- zhi1 yuan2 er4 zi3 ri4 xiang1 cong2 ， bian4 jue2 yi4 piao2 qiong2 ke3 ren3 。
- dong1 jin1 xiao3 zuo4 zhao1 yin3 fu4 ， xi1 lou2 mu4 de2 si1 gui1 yin3 。
- wen2 zi4 neng2 ling4 jiu3 zhan3 kuan1 ， jiang1 shan1 wei4 fang4 shi1 cai2 jiong3 。
- fen1 ti2 yong3 yue4 shui2 bi4 xi2 ， de2 ju4 huan1 hu1 tong2 bi3 sun3 。
- quan2 ming2 san1 yi4 ben3 xi4 yu3 ， ye3 shi3 qian1 nian2 chuan2 bu4 min3 。
- zui4 gui1 ban4 lu4 fei1 bian1 fu2 ， yu2 xing1 zhong1 xiao1 ban4 qiu1 yin3 。
- na4 zhi1 xu1 bin4 tu1 yu2 bi3 ， dan4 jian4 er2 tong2 chang2 ru2 sun3 。
- liu2 zhi4 gan1 wei4 xi1 yu4 hu2 ， shuai1 chi2 geng4 jie2 dong1 you2 yin3 。
- gu4 shan1 zhi3 chi3 wei4 cheng2 gui1 ， zuo4 shi3 cang1 yan2 hou4 ru2 zhen1 。

## 注释

## 译文

## 赏析
