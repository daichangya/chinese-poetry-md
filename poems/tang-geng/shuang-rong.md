---
id: tang-geng-shuang-rong
title: 双榕
titlePinyin: shuang1 rong2
titleSlug: shuang-rong
author: 唐庚
authorPinyin: tang2 geng1
authorSlug: tang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水东双榕间，有叟时出游。
- 清风衣履古，白雪须髯虬。
- 吟哦明月夕，簸弄寒江秋。
- 惊传里中儿，不泊岸下舟。
- 君看鬼趣中，有此风味不。
- 安知非黄石，但恨无留侯。
- 此生锄犁手，误入簪绅流。
- 无功抵毫髪，负罪平山丘。
- 政尔求澡濯，闻之叹绸缪。
- 抠衣倘可亲，跪履安敢羞。
- 得闻半偈语，一解终身忧。
- 性不喜伐国，兵书非所求。

## 拼音
- shui3 dong1 shuang1 rong2 jian1 ， you3 sou3 shi2 chu1 you2 。
- qing1 feng1 yi1 lü3 gu3 ， bai2 xue3 xu1 ran2 qiu2 。
- yin2 e2 ming2 yue4 xi1 ， bo4 nong4 han2 jiang1 qiu1 。
- jing1 chuan2 li3 zhong1 er2 ， bu4 bo2 an4 xia4 zhou1 。
- jun1 kan4 gui3 qu4 zhong1 ， you3 ci3 feng1 wei4 bu4 。
- an1 zhi1 fei1 huang2 shi2 ， dan4 hen4 wu2 liu2 hou2 。
- ci3 sheng1 chu2 li2 shou3 ， wu4 ru4 zan1 shen1 liu2 。
- wu2 gong1 di3 hao2 fa4 ， fu4 zui4 ping2 shan1 qiu1 。
- zheng4 er3 qiu2 zao3 zhuo2 ， wen2 zhi1 tan4 chou2 mou2 。
- kou1 yi1 tang3 ke3 qin1 ， gui4 lü3 an1 gan3 xiu1 。
- de2 wen2 ban4 ji4 yu3 ， yi4 jie3 zhong1 shen1 you1 。
- xing4 bu4 xi3 fa2 guo2 ， bing1 shu1 fei1 suo3 qiu2 。

## 注释

## 译文

## 赏析
