---
id: tang-geng-mi-guo
title: 蜜果
titlePinyin: mi4 guo3
titleSlug: mi-guo
author: 唐庚
authorPinyin: tang2 geng1
authorSlug: tang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 臣闻失旦鸡，已晓犹强鸣。
- 书生坐口穷，抵死输血诚。
- 岭南贡蜜果，海道趋彤庭。
- 黄蜂乐受职，紫鳯助扬舲。
- 忠勤虽云至，思虑良未精。
- 由来瘴疠乡，不识霜雪清。
- 土风不待讲，气象昏如酲。
- 秔稻秔稻热，水泉水泉腥。
- 而况野果实，岂足奉圣明。
- 未论体性殊，已觉面目生。
- 食之倘有补，劳者甘如饧。
- 政恐无裨益，所出非和平。
- 上林宁少此，下箸安可轻。
- 轩辕尝百毒，上古杂神灵。
- 武王嗜鲍鱼，几谏仗老成。
- 刍荛复何有，葵藿但自倾。

## 拼音
- chen2 wen2 shi1 dan4 ji1 ， yi3 xiao3 you2 qiang2 ming2 。
- shu1 sheng1 zuo4 kou3 qiong2 ， di3 si3 shu1 xue4 cheng2 。
- ling3 nan2 gong4 mi4 guo3 ， hai3 dao4 qu1 tong2 ting2 。
- huang2 feng1 le4 shou4 zhi2 ， zi3 feng4 zhu4 yang2 ling2 。
- zhong1 qin2 sui1 yun2 zhi4 ， si1 lü4 liang2 wei4 jing1 。
- you2 lai2 zhang4 li4 xiang1 ， bu4 shi2 shuang1 xue3 qing1 。
- tu3 feng1 bu2 dai4 jiang3 ， qi4 xiang4 hun1 ru2 cheng2 。
- jing1 dao4 jing1 dao4 re4 ， shui3 quan2 shui3 quan2 xing1 。
- er2 kuang4 ye3 guo3 shi2 ， qi3 zu2 feng4 sheng4 ming2 。
- wei4 lun4 ti3 xing4 shu1 ， yi3 jue2 mian4 mu4 sheng1 。
- shi2 zhi1 tang3 you3 bu3 ， lao2 zhe3 gan1 ru2 tang2 。
- zheng4 kong3 wu2 bi4 yi4 ， suo3 chu1 fei1 he2 ping2 。
- shang4 lin2 ning2 shao3 ci3 ， xia4 zhu4 an1 ke3 qing1 。
- xuan1 yuan2 chang2 bai3 du2 ， shang4 gu3 za2 shen2 ling2 。
- wu3 wang2 shi4 bao4 yu2 ， ji3 jian4 zhang4 lao3 cheng2 。
- chu2 rao2 fu4 he2 you3 ， kui2 huo4 dan4 zi4 qing1 。

## 注释

## 译文

## 赏析
