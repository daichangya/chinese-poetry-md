---
id: tang-geng-chang-sha-shi-sheng-guo-sheng-yu
title: 长沙示甥郭圣俞
titlePinyin: chang2 sha1 shi4 sheng1 guo1 sheng4 yu2
titleSlug: chang-sha-shi-sheng-guo-sheng-yu
author: 唐庚
authorPinyin: tang2 geng1
authorSlug: tang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔官阆中，子时趋长安。
- 相过日夜饮，肯使笑语干。
- 但知醒复醉，谁问甜与酸。
- 揽衣步中庭，仰首羡飞翰。
- 誓言早归休，慎勿贪高官。
- 时未有添丁，眼前惟木兰。
- 舅甥一分背，日月双跳丸。
- 那知十年外，相见西江干。
- 拜起未寒温，悲来各汍澜。
- 我鬓已秃翁，子颜非渥丹。
- 相从海上去，兹事人所难。
- 陂行白漭漭，山宿青攒攒。
- 人烟小岁后，草木深冬完。
- 昨日次长沙，扁舟掠湘滩。
- 中流遭恶风，满衣泼惊湍。
- 船如旗尾点，天作车轮团。
- 怖畏目敢侧，祷祈指频弹。
- 向非鬼神助，几作蛟龙餐。
- 忠信时可凭，圣贤岂吾谩。
- 勿畏峤南热，我清物自寒。
- 勿忧海邦陋，心广身亦寛。
- 磨刀斫鲸鲙，隐几看鹏抟。
- 努力近药物，明年理归鞍。
- 得之两鸿鹄，龟筒不须钻。

## 拼音
- wo3 xi1 guan1 lang2 zhong1 ， zi3 shi2 qu1 chang2 an1 。
- xiang1 guo4 ri4 ye4 yin3 ， ken3 shi3 xiao4 yu3 gan1 。
- dan4 zhi1 xing3 fu4 zui4 ， shui2 wen4 tian2 yu3 suan1 。
- lan3 yi1 bu4 zhong1 ting2 ， yang3 shou3 xian4 fei1 han4 。
- shi4 yan2 zao3 gui1 xiu1 ， shen4 wu4 tan1 gao1 guan1 。
- shi2 wei4 you3 tian1 ding1 ， yan3 qian2 wei2 mu4 lan2 。
- jiu4 sheng1 yi4 fen1 bei4 ， ri4 yue4 shuang1 tiao4 wan2 。
- na4 zhi1 shi2 nian2 wai4 ， xiang1 jian4 xi1 jiang1 gan1 。
- bai4 qi3 wei4 han2 wen1 ， bei1 lai2 ge4 wan2 lan2 。
- wo3 bin4 yi3 tu1 weng1 ， zi3 yan2 fei1 wo4 dan1 。
- xiang1 cong2 hai3 shang4 qu4 ， zi1 shi4 ren2 suo3 nan2 。
- bei1 xing2 bai2 mang3 mang3 ， shan1 su4 qing1 zan3 zan3 。
- ren2 yan1 xiao3 sui4 hou4 ， cao3 mu4 shen1 dong1 wan2 。
- zuo2 ri4 ci4 zhang3 sha1 ， pian1 zhou1 lüe4 xiang1 tan1 。
- zhong1 liu2 zao1 e4 feng1 ， man3 yi1 po1 jing1 tuan1 。
- chuan2 ru2 qi2 wei3 dian3 ， tian1 zuo4 che1 lun2 tuan2 。
- bu4 wei4 mu4 gan3 ce4 ， dao3 qi2 zhi3 pin2 tan2 。
- xiang4 fei1 gui3 shen2 zhu4 ， ji3 zuo4 jiao1 long2 can1 。
- zhong1 xin4 shi2 ke3 ping2 ， sheng4 xian2 qi3 wu2 man4 。
- wu4 wei4 qiao2 nan2 re4 ， wo3 qing1 wu4 zi4 han2 。
- wu4 you1 hai3 bang1 lou4 ， xin1 guang3 shen1 yi4 kuan1 。
- mo2 dao1 zhuo2 jing1 kuai4 ， yin3 ji3 kan4 peng2 tuan2 。
- nu3 li4 jin4 yao4 wu4 ， ming2 nian2 li3 gui1 an1 。
- de2 zhi1 liang3 hong2 hu2 ， gui1 tong3 bu4 xu1 zuan4 。

## 注释

## 译文

## 赏析
