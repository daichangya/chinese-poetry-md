---
id: zou-hao-ye-nu-zhen-he-shi-ci
title: 谒女贞何氏祠
titlePinyin: ye4 nü3 zhen1 he2 shi4 ci2
titleSlug: ye-nu-zhen-he-shi-ci
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 正月一日雨不休，朝来四望阴云收。
- 众阳扶导日轮出，辉光倐忽盈九州。
- 欣欣草木动新意，鸾凤鼓翅翔天游。
- 高山托处将半载，真人风韵长凝眸。
- 精神澡雪亦已久，懽言夙驾南冈头。
- 仙居楼阁拱形象，祥烟瑞霭簷间浮。
- 焚香再拜适我愿，想见王母同优游。
- 蟠桃不老春更永，人间变化知几秋。
- 轮囷重盖拥车马，气势赫赫移山丘。
- 万方有口莫敢议，勋劳自以为伊周。
- 门墙旦暮祝遐筭，长守富贵无与俦。
- 于今扫荡一何有，白杨影里令人愁。
- 丈夫祈向乃如此，孰为女子能清修。
- 功成直上紫霄去，遗踪犹向潇湘留。
- 我来不及叩真诀，真诀固在冥心求。
- 五行八卦自流转，生天生地生物稠。
- 骑龙跨虎越宇宙，岂但洗涤无愆尤。
- 他年谁作□仙传，□入高仙吾姓邹。

## 拼音
- zheng4 yue4 yi1 ri4 yu3 bu4 xiu1 ， chao2 lai2 si4 wang4 yin1 yun2 shou1 。
- zhong4 yang2 fu2 dao3 ri4 lun2 chu1 ， hui1 guang1 shu1 hu1 ying2 jiu3 zhou1 。
- xin1 xin1 cao3 mu4 dong4 xin1 yi4 ， luan2 feng4 gu3 chi4 xiang2 tian1 you2 。
- gao1 shan1 tuo1 chu4 jiang1 ban4 zai3 ， zhen1 ren2 feng1 yun4 chang2 ning2 mou2 。
- jing1 shen2 zao3 xue3 yi4 yi3 jiu3 ， huan1 yan2 su4 jia4 nan2 gang1 tou2 。
- xian1 ju1 lou2 ge2 gong3 xing2 xiang4 ， xiang2 yan1 rui4 ai3 yan2 jian1 fu2 。
- fen2 xiang1 zai4 bai4 shi4 wo3 yuan4 ， xiang3 jian4 wang2 mu3 tong2 you1 you2 。
- pan2 tao2 bu4 lao3 chun1 geng4 yong3 ， ren2 jian1 bian4 hua4 zhi1 ji3 qiu1 。
- lun2 qun1 zhong4 gai4 yong1 che1 ma3 ， qi4 shi4 he4 he4 yi2 shan1 qiu1 。
- wan4 fang1 you3 kou3 mo4 gan3 yi4 ， xun1 lao2 zi4 yi3 wei2 yi1 zhou1 。
- men2 qiang2 dan4 mu4 zhu4 xia2 suan4 ， chang2 shou3 fu4 gui4 wu2 yu3 chou2 。
- yu2 jin1 sao3 dang4 yi4 he2 you3 ， bai2 yang2 ying3 li3 ling4 ren2 chou2 。
- zhang4 fu0 qi2 xiang4 nai3 ru2 ci3 ， shu2 wei4 nü3 zi3 neng2 qing1 xiu1 。
- gong1 cheng2 zhi2 shang4 zi3 xiao1 qu4 ， yi2 zong1 you2 xiang4 xiao1 xiang1 liu2 。
- wo3 lai2 bu4 ji2 kou4 zhen1 jue2 ， zhen1 jue2 gu4 zai4 ming2 xin1 qiu2 。
- wu3 hang2 ba1 gua4 zi4 liu2 zhuan3 ， sheng1 tian1 sheng1 di4 sheng1 wu4 chou2 。
- qi2 long2 kua4 hu3 yue4 yu3 zhou4 ， qi3 dan4 xi3 di2 wu2 qian1 you2 。
- ta1 nian2 shui2 zuo4 □ xian1 chuan2 ， □ ru4 gao1 xian1 wu2 xing4 zou1 。

## 注释

## 译文

## 赏析
