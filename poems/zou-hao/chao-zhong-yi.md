---
id: zou-hao-chao-zhong-yi
title: 嘲仲益
titlePinyin: chao2 zhong4 yi4
titleSlug: chao-zhong-yi
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 低簷荫茅竹，陋如野人居。
- 夫子莞尔笑，曰此真吾庐。
- 庭前鬰乔木，庭后犹榛芜。
- 芟削随手净，春兰植扶疏。
- 光影动窗几，馨香袭文书。
- 皎然纫佩心，邂逅同三闾。
- 尔来基构新，百事凌往初。
- 突兀焕华屋，茅竹扫莫余。
- 双楠庭之珍，斩代殊荣枯。
- 要知碧油幢，特立当阶除。
- 念念入勋业，不与蓬荜俱。
- 兰虽不生门，安能逭诛锄。
- 剖琴如剖薪，烹鹤如烹鱼。
- 珠玉抵飞鸟，镈钟委洪炉。
- 逝矣覆辙存，来车犹此涂。
- 尚欲取修竹，永以娱朝晡。
- 问竹竹无言，冷风一虚徐。

## 拼音
- di1 yan2 yin4 mao2 zhu2 ， lou4 ru2 ye3 ren2 ju1 。
- fu1 zi3 wan3 er3 xiao4 ， yue1 ci3 zhen1 wu2 lu2 。
- ting2 qian2 yu4 qiao2 mu4 ， ting2 hou4 you2 zhen1 wu2 。
- shan1 xiao1 sui2 shou3 jing4 ， chun1 lan2 zhi2 fu2 shu1 。
- guang1 ying3 dong4 chuang1 ji3 ， xin1 xiang1 xi2 wen2 shu1 。
- jiao3 ran2 ren4 pei4 xin1 ， xie4 hou4 tong2 san1 lü2 。
- er3 lai2 ji1 gou4 xin1 ， bai3 shi4 ling2 wang3 chu1 。
- tu1 wu4 huan4 hua2 wu1 ， mao2 zhu2 sao3 mo4 yu2 。
- shuang1 nan2 ting2 zhi1 zhen1 ， zhan3 dai4 shu1 rong2 ku1 。
- yao4 zhi1 bi4 you2 zhuang4 ， te4 li4 dang1 jie1 chu2 。
- nian4 nian4 ru4 xun1 ye4 ， bu4 yu3 peng2 bi4 ju4 。
- lan2 sui1 bu4 sheng1 men2 ， an1 neng2 huan4 zhu1 chu2 。
- pou1 qin2 ru2 pou1 xin1 ， peng1 he4 ru2 peng1 yu2 。
- zhu1 yu4 di3 fei1 niao3 ， bo2 zhong1 wei3 hong2 lu2 。
- shi4 yi3 fu4 zhe2 cun2 ， lai2 che1 you2 ci3 tu2 。
- shang4 yu4 qu3 xiu1 zhu2 ， yong3 yi3 yu2 chao2 bu1 。
- wen4 zhu2 zhu2 wu2 yan2 ， leng3 feng1 yi4 xu1 xu2 。

## 注释

## 译文

## 赏析
