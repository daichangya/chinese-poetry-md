---
id: zou-hao-song-song-si-li-fu-li-bu
title: 送宋司理赴吏部
titlePinyin: song4 song4 si1 li3 fu4 li4 bu4
titleSlug: song-song-si-li-fu-li-bu
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古木暗长堤，清涟涨轻縠。
- 南风聒乌樯，动子归兴速。
- 今日共一樽，明朝各川陆。
- 我心久已灰，惨怆輙眉蹙。
- 鲍叔实我知，嵇康亦子熟。
- 少年挺奇姿，绮丽诱莫逐。
- 抑首掾雄藩，哀矜见推鞫。
- 季文毎三思，石庆惧谴戮。
- 多事如不胜，投刀斯中族。
- 重华虽前旒，疏逖无隐伏。
- 杂遝登俊良，能官真棫朴。
- 行看万里涂，追电恣腾蹴。
- 赫赫继家声，勿忘勤圣读。

## 拼音
- gu3 mu4 an4 chang2 di1 ， qing1 lian2 zhang3 qing1 hu2 。
- nan2 feng1 guo1 wu1 qiang2 ， dong4 zi3 gui1 xing1 su4 。
- jin1 ri4 gong4 yi4 zun1 ， ming2 chao2 ge4 chuan1 lu4 。
- wo3 xin1 jiu3 yi3 hui1 ， can3 chuang4 zhe2 mei2 cu4 。
- bao4 shu1 shi2 wo3 zhi1 ， ji1 kang1 yi4 zi3 shu2 。
- shao4 nian2 ting3 qi2 zi1 ， qi3 li4 you4 mo4 zhu2 。
- yi4 shou3 yuan4 xiong2 fan1 ， ai1 jin1 jian4 tui1 ju1 。
- ji4 wen2 mei3 san1 si1 ， shi2 qing4 ju4 qian3 lu4 。
- duo1 shi4 ru2 bu2 sheng4 ， tou2 dao1 si1 zhong1 zu2 。
- zhong4 hua2 sui1 qian2 liu2 ， shu1 ti4 wu2 yin3 fu2 。
- za2 ta4 deng1 jun4 liang2 ， neng2 guan1 zhen1 yu4 pu3 。
- xing2 kan4 wan4 li3 tu2 ， zhui1 dian4 zi4 teng2 cu4 。
- he4 he4 ji4 jia1 sheng1 ， wu4 wang4 qin2 sheng4 du2 。

## 注释

## 译文

## 赏析
