---
id: zou-hao-jiang-wang-zhao-zhou-shi-bing
title: 将往昭州示柄
titlePinyin: jiang1 wang3 zhao1 zhou1 shi4 bing3
titleSlug: jiang-wang-zhao-zhou-shi-bing
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与汝暂相别，南作昭州行。
- 昭州距零陵，坦坦十日程。
- 音信昜来往，勿动异乡情。
- 但自勤读书，思索厥义精。
- 圣贤如日月，为汝出光明。
- 修身识根本，力践以其诚。
- 发为文字间，笔墨自纵横。
- 零陵豪杰士，张邓尤高名。
- 汝其师事之，北面听指令。
- 分阴古所惜，况乃汝后生。
- 省定汝母外，谨勿他事萦。
- 皇恩极天地，我罪终从轻。
- 还家知有时，欣见汝向成。
- 用为祖母寿，慰叔及弟兄。
- 携汝返乡国，重增门户荣。

## 拼音
- yu3 ru3 zan4 xiang1 bie2 ， nan2 zuo4 zhao1 zhou1 xing2 。
- zhao1 zhou1 ju4 ling2 ling2 ， tan3 tan3 shi2 ri4 cheng2 。
- yin1 xin4 yang2 lai2 wang3 ， wu4 dong4 yi4 xiang1 qing2 。
- dan4 zi4 qin2 du2 shu1 ， si1 suo3 jue2 yi4 jing1 。
- sheng4 xian2 ru2 ri4 yue4 ， wei4 ru3 chu1 guang1 ming2 。
- xiu1 shen1 shi2 gen1 ben3 ， li4 jian4 yi3 qi2 cheng2 。
- fa1 wei4 wen2 zi4 jian1 ， bi3 mo4 zi4 zong4 heng2 。
- ling2 ling2 hao2 jie2 shi4 ， zhang1 deng4 you2 gao1 ming2 。
- ru3 qi2 shi1 shi4 zhi1 ， bei3 mian4 ting1 zhi3 ling4 。
- fen1 yin1 gu3 suo3 xi1 ， kuang4 nai3 ru3 hou4 sheng1 。
- sheng3 ding4 ru3 mu3 wai4 ， jin3 wu4 ta1 shi4 ying2 。
- huang2 en1 ji2 tian1 di4 ， wo3 zui4 zhong1 cong2 qing1 。
- hai2 jia1 zhi1 you3 shi2 ， xin1 jian4 ru3 xiang4 cheng2 。
- yong4 wei4 zu3 mu3 shou4 ， wei4 shu1 ji2 di4 xiong0 。
- xie2 ru3 fan3 xiang1 guo2 ， zhong4 zeng1 men2 hu4 rong2 。

## 注释

## 译文

## 赏析
