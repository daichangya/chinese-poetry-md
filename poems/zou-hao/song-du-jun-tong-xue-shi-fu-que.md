---
id: zou-hao-song-du-jun-tong-xue-shi-fu-que
title: 送杜君童学士赴阙
titlePinyin: song4 du4 jun1 tong2 xue2 shi4 fu4 que1
titleSlug: song-du-jun-tong-xue-shi-fu-que
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风猎猎鸣旌旗，南阳学士趋丹墀。
- 南阳父老挽不住，家声复如东汉时。
- 堂堂材具中梁栋，鬓边寒暑惊驹驰。
- 垂衣继照掲日月，只应一见舒尧眉。
- 鸾台凤阁有新路，着鞭宁许驽骀知。
- 委身报国一心耳，嶷如嵩岱谁能移。
- 他时廷尉妙生死，还将此道供论思。
- 凌云大厦肃天宇，千秋万岁无倾欹。
- 焦头烂额岂足尚，长堤蚁穴今图之。
- 回看蹇浅丈夫子，攫金清旦方沉迷。
- 矢来无乡亦可恤，付与公议分高卑。
- 前人得失焕清简，纳公胸次无孑遗。
- 愿言朝退坐华省，更以反己为元龟。
- 儒冠往往喙三尺，勿令白玉生瑕疵。

## 拼音
- xi1 feng1 lie4 lie4 ming2 jing1 qi2 ， nan2 yang2 xue2 shi4 qu1 dan1 chi2 。
- nan2 yang2 fu4 lao3 wan3 bu2 zhu4 ， jia1 sheng1 fu4 ru2 dong1 han4 shi2 。
- tang2 tang2 cai2 ju4 zhong1 liang2 dong4 ， bin4 bian1 han2 shu3 jing1 ju1 chi2 。
- chui2 yi1 ji4 zhao4 jie1 ri4 yue4 ， zhi1 ying4 yi2 jian4 shu1 yao2 mei2 。
- luan2 tai2 feng4 ge2 you3 xin1 lu4 ， zhe0 bian1 ning2 xu3 nu2 dai4 zhi1 。
- wei3 shen1 bao4 guo2 yi4 xin1 er3 ， yi2 ru2 song1 dai4 shui2 neng2 yi2 。
- ta1 shi2 ting2 wei4 miao4 sheng1 si3 ， hai2 jiang1 ci3 dao4 gong4 lun4 si1 。
- ling2 yun2 da4 sha4 su4 tian1 yu3 ， qian1 qiu1 wan4 sui4 wu2 qing1 qi1 。
- jiao1 tou2 lan4 e2 qi3 zu2 shang4 ， chang2 di1 yi3 xue2 jin1 tu2 zhi1 。
- hui2 kan4 jian3 qian3 zhang4 fu0 zi3 ， jue2 jin1 qing1 dan4 fang1 chen2 mi2 。
- shi3 lai2 wu2 xiang1 yi4 ke3 xu4 ， fu4 yu3 gong1 yi4 fen1 gao1 bei1 。
- qian2 ren2 de2 shi1 huan4 qing1 jian3 ， na4 gong1 xiong1 ci4 wu2 jie2 yi2 。
- yuan4 yan2 chao2 tui4 zuo4 hua2 sheng3 ， geng4 yi3 fan3 ji3 wei4 yuan2 gui1 。
- ru2 guan1 wang3 wang3 hui4 san1 chi3 ， wu4 ling4 bai2 yu4 sheng1 xia2 ci1 。

## 注释

## 译文

## 赏析
