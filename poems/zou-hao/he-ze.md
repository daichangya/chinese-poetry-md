---
id: zou-hao-he-ze
title: 菏泽
titlePinyin: he2 ze2
titleSlug: he-ze
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滔天洚水非凡灾，平地汹汹生风雷。
- 帝尧哀民作鱼鼈，咨禹平之时懋哉。
- 未暇雍容堂陛上，和羮以尔为盐梅。
- 禹知休戚系予手，汲汲岂获怜婴孩。
- 疏凿高低捐四海，校量势力天须回。
- 尔时菏泽次第及，导引一股从东来。
- 就中不独豫州利，八荒赖以川原开。
- 农桑处处酬愿欲，鸟兽蹄迹还蓬莱。
- 此泽虽微与有力，掲之载籍悬星魁。
- 禹归上天已万祀，遗利犹今分九垓。
- 帝里虎士不知数，朝昏待哺张其顋。
- 转输粟布自东部，浃日何啻浮千桅。
- 始知寸胶无足用，安危须仗经纶才。
- 君不见黄河泛滥金堤摧，縻费皇家几亿财。
- 华衣肉食皆妙选，年年议论喧中台。

## 拼音
- tao1 tian1 jiang4 shui3 fei1 fan2 zai1 ， ping2 di4 xiong1 xiong1 sheng1 feng1 lei2 。
- di4 yao2 ai1 min2 zuo4 yu2 bie1 ， zi1 yu3 ping2 zhi1 shi2 mao4 zai1 。
- wei4 xia2 yong1 rong2 tang2 bi4 shang4 ， he2 geng1 yi3 er3 wei4 yan2 mei2 。
- yu3 zhi1 xiu1 qi1 xi4 yu3 shou3 ， ji2 ji2 qi3 huo4 lian2 ying1 hai2 。
- shu1 zao2 gao1 di1 juan1 si4 hai3 ， xiao4 liang2 shi4 li4 tian1 xu1 hui2 。
- er3 shi2 he2 ze2 ci4 di4 ji2 ， dao3 yin3 yi4 gu3 cong2 dong1 lai2 。
- jiu4 zhong1 bu4 du2 yu4 zhou1 li4 ， ba1 huang1 lai4 yi3 chuan1 yuan2 kai1 。
- nong2 sang1 chu4 chu4 chou2 yuan4 yu4 ， niao3 shou4 ti2 ji4 hai2 peng2 lai2 。
- ci3 ze2 sui1 wei1 yu3 you3 li4 ， jie1 zhi1 zai3 ji2 xuan2 xing1 kui2 。
- yu3 gui1 shang4 tian1 yi3 wan4 si4 ， yi2 li4 you2 jin1 fen1 jiu3 gai1 。
- di4 li3 hu3 shi4 bu4 zhi1 shu4 ， chao2 hun1 dai4 bu3 zhang1 qi2 sai1 。
- zhuan3 shu1 su4 bu4 zi4 dong1 bu4 ， jia1 ri4 he2 chi4 fu2 qian1 wei2 。
- shi3 zhi1 cun4 jiao1 wu2 zu2 yong4 ， an1 wei1 xu1 zhang4 jing1 lun2 cai2 。
- jun1 bu2 jian4 huang2 he2 fan4 lan4 jin1 di1 cui1 ， mi2 fei4 huang2 jia1 ji3 yi4 cai2 。
- hua2 yi1 rou4 shi2 jie1 miao4 xuan3 ， nian2 nian2 yi4 lun4 xuan1 zhong1 tai2 。

## 注释

## 译文

## 赏析
