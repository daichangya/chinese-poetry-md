---
id: zou-hao-yong-wang-xian-yun-ji-can-liao
title: 用王宪韵寄参寥
titlePinyin: yong4 wang2 xian4 yun4 ji4 can1 liao2
titleSlug: yong-wang-xian-yun-ji-can-liao
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天资不纷华，脱身礼白足。
- 一笑语曹溪，与世作眼目。
- 有时戏毛颖，新诗奴郑谷。
- 翘然百家中，疏烟澹修竹。
- 顷年古招提，山青水澄渌。
- 倾盖揖孤标，令人惭逐逐。
- 平生稻粱谋，从此在鸿鹄。
- 尔来落高阳，辕下方局促。
- 况乃建隆师，黄垆已埋玉。
- 岂必阮步兵，途穷泫然哭。
- 赖君金石声，丁宁鴈飞速。
- 我心端何如，盲龟得浮木。
- 遥闻玉堂老，初情敦夏屋。
- 支遁久尘埃，风流一朝续。
- 营营覆载间，万事风前烛。
- 愿言扫云窗，聊对传灯录。

## 拼音
- tian1 zi1 bu4 fen1 hua2 ， tuo1 shen1 li3 bai2 zu2 。
- yi2 xiao4 yu3 cao2 xi1 ， yu3 shi4 zuo4 yan3 mu4 。
- you3 shi2 xi4 mao2 ying3 ， xin1 shi1 nu2 zheng4 gu3 。
- qiao4 ran2 bai3 jia1 zhong1 ， shu1 yan1 dan4 xiu1 zhu2 。
- qing3 nian2 gu3 zhao1 ti2 ， shan1 qing1 shui3 cheng2 lu4 。
- qing1 gai4 yi1 gu1 biao1 ， ling4 ren2 can2 zhu2 zhu2 。
- ping2 sheng1 dao4 liang2 mou2 ， cong2 ci3 zai4 hong2 hu2 。
- er3 lai2 luo4 gao1 yang2 ， yuan2 xia4 fang1 ju2 cu4 。
- kuang4 nai3 jian4 long2 shi1 ， huang2 lu2 yi3 mai2 yu4 。
- qi3 bi4 ruan3 bu4 bing1 ， tu2 qiong2 xuan4 ran2 ku1 。
- lai4 jun1 jin1 shi2 sheng1 ， ding1 ning2 yan4 fei1 su4 。
- wo3 xin1 duan1 he2 ru2 ， mang2 gui1 de2 fu2 mu4 。
- yao2 wen2 yu4 tang2 lao3 ， chu1 qing2 dun1 xia4 wu1 。
- zhi1 dun4 jiu3 chen2 ai1 ， feng1 liu2 yi4 chao2 xu4 。
- ying2 ying2 fu4 zai3 jian1 ， wan4 shi4 feng1 qian2 zhu2 。
- yuan4 yan2 sao3 yun2 chuang1 ， liao2 dui4 chuan2 deng1 lu4 。

## 注释

## 译文

## 赏析
