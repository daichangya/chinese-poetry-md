---
id: zou-hao-zi-jing
title: 自警
titlePinyin: zi4 jing3
titleSlug: zi-jing
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 看书勿苦多，多看目力眊。
- 作文勿苦多，多作心力糟。
- 初虽莫觉悟，久乃成悔懊。
- 维心神所居，惟目神所造。
- 开阖出入间，神伤气亦暴。
- 所以古真人，丁宁有深告。
- 平时当勤行，况复处炎燠。
- 况复病初愈，力始胜巾帽。
- 老母在乡邦，倚门望佳报。
- 尤宜决择精，全神以自好。
- 收目以内视，冥心以存奥。
- 气舒形康强，外务一除扫。
- 生理保安完，天恩垂复帱。
- 归看老莱衣，欢欣长舞蹈。

## 拼音
- kan4 shu1 wu4 ku3 duo1 ， duo1 kan4 mu4 li4 mao4 。
- zuo4 wen2 wu4 ku3 duo1 ， duo1 zuo4 xin1 li4 zao1 。
- chu1 sui1 mo4 jue2 wu4 ， jiu3 nai3 cheng2 hui3 ao4 。
- wei2 xin1 shen2 suo3 ju1 ， wei2 mu4 shen2 suo3 zao4 。
- kai1 he2 chu1 ru4 jian1 ， shen2 shang1 qi4 yi4 bao4 。
- suo3 yi3 gu3 zhen1 ren2 ， ding1 ning2 you3 shen1 gao4 。
- ping2 shi2 dang1 qin2 xing2 ， kuang4 fu4 chu4 yan2 yu4 。
- kuang4 fu4 bing4 chu1 yu4 ， li4 shi3 sheng4 jin1 mao4 。
- lao3 mu3 zai4 xiang1 bang1 ， yi3 men2 wang4 jia1 bao4 。
- you2 yi2 jue2 ze2 jing1 ， quan2 shen2 yi3 zi4 hao3 。
- shou1 mu4 yi3 nei4 shi4 ， ming2 xin1 yi3 cun2 ao4 。
- qi4 shu1 xing2 kang1 qiang2 ， wai4 wu4 yi4 chu2 sao3 。
- sheng1 li3 bao3 an1 wan2 ， tian1 en1 chui2 fu4 chou2 。
- gui1 kan4 lao3 lai2 yi1 ， huan1 xin1 chang2 wu3 dao3 。

## 注释

## 译文

## 赏析
