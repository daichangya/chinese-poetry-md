---
id: zou-hao-ci-yun-da-jiao-dai-yu-chu-nian-jiao-shou-jian-jian-zhi-shen
title: 次韵答交代俞樗年教授见简之什
titlePinyin: ci4 yun4 da2 jiao1 dai4 yu2 chu1 nian2 jiao4 shou4 jian4 jian3 zhi1 shen2
titleSlug: ci-yun-da-jiao-dai-yu-chu-nian-jiao-shou-jian-jian-zhi-shen
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾乡蔼多士，夫子惟英才。
- 妙年双眸清，不为纷华开。
- 飞声动寰宇，著录争徘徊。
- 论说翕以定，端如匡鼎来。
- 著鞭青云衢，飘飘谢尘埃。
- 伯鸾赋五噫，少陵歌七哀。
- 岂比太平遇，得志无疑猜。
- 朝纲举天网，升黜常恢恢。
- 胡然落泮宫，犹歉南山台。
- 维今尧舜君，侧席方虚怀。
- 简拔到寒谷，未始由梯媒。
- 悬知器业成，指日登蓬莱。
- 伊予愧朴樕，聿来托高斋。
- 与君出处间，一一金石谐。
- 岘首鬰苍莾，江流澹萦廽。
- 龙卧缩头角，腾骧竢春雷。
- 君车亦难缓，行矣明诏催。
- 逸步从此分，驽驾安能陪。

## 拼音
- wu2 xiang1 ai3 duo1 shi4 ， fu1 zi3 wei2 ying1 cai2 。
- miao4 nian2 shuang1 mou2 qing1 ， bu2 wei4 fen1 hua2 kai1 。
- fei1 sheng1 dong4 huan2 yu3 ， zhu4 lu4 zheng1 pai2 huai2 。
- lun4 shuo1 xi1 yi3 ding4 ， duan1 ru2 kuang1 ding3 lai2 。
- zhu4 bian1 qing1 yun2 qu2 ， piao1 piao1 xie4 chen2 ai1 。
- bo2 luan2 fu4 wu3 yi1 ， shao3 ling2 ge1 qi1 ai1 。
- qi3 bi3 tai4 ping2 yu4 ， de2 zhi4 wu2 yi2 cai1 。
- chao2 gang1 ju3 tian1 wang3 ， sheng1 chu4 chang2 hui1 hui1 。
- hu2 ran2 luo4 pan4 gong1 ， you2 qian4 nan2 shan1 tai2 。
- wei2 jin1 yao2 shun4 jun1 ， ce4 xi2 fang1 xu1 huai2 。
- jian3 ba2 dao4 han2 gu3 ， wei4 shi3 you2 ti1 mei2 。
- xuan2 zhi1 qi4 ye4 cheng2 ， zhi3 ri4 deng1 peng2 lai2 。
- yi1 yu3 kui4 pu3 su4 ， yu4 lai2 tuo1 gao1 zhai1 。
- yu3 jun1 chu1 chu4 jian1 ， yi1 yi1 jin1 shi2 xie2 。
- xian4 shou3 yu4 cang1 mang3 ， jiang1 liu2 dan4 ying2 hui2 。
- long2 wo4 suo1 tou2 jiao3 ， teng2 xiang1 si4 chun1 lei2 。
- jun1 che1 yi4 nan2 huan3 ， xing2 yi3 ming2 zhao4 cui1 。
- yi4 bu4 cong2 ci3 fen1 ， nu2 jia4 an1 neng2 pei2 。

## 注释

## 译文

## 赏析
