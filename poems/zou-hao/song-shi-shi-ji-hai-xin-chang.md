---
id: zou-hao-song-shi-shi-ji-hai-xin-chang
title: 送石师稷还新昌
titlePinyin: song4 shi2 shi1 ji4 hai2 xin1 chang1
titleSlug: song-shi-shi-ji-hai-xin-chang
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官失常丁民破产，仅有流波入春眼。
- 行人不管居人愁，但喜船头解初绾。
- 汀洲梦破白鸥前，归意峥嵘净如刬。
- 挽君君竟逐风东，瞑立西楼思何限。
- 念君心似岭云高，卷雨收雷依𡾰𡶴。
- 弟兄元恺正功名，独自巢由谢青简。
- 君今杖屦烟云中，我忆当年寄萧散。
- 情深人合脗天伦，相与宫商真律管。
- 可怜燕越阻寻盟，夜壑不留空旧馆。
- 只应石佛俨巍巍，为我旃檀荐诚欵。

## 拼音
- guan1 shi1 chang2 ding1 min2 po4 chan3 ， jin3 you3 liu2 bo1 ru4 chun1 yan3 。
- xing2 ren2 bu4 guan3 ju1 ren2 chou2 ， dan4 xi3 chuan2 tou2 jie3 chu1 wan3 。
- ting1 zhou1 meng4 po4 bai2 ou1 qian2 ， gui1 yi4 zheng1 rong2 jing4 ru2 chan3 。
- wan3 jun1 jun1 jing4 zhu2 feng1 dong1 ， ming2 li4 xi1 lou2 si1 he2 xian4 。
- nian4 jun1 xin1 si4 ling3 yun2 gao1 ， juan4 yu3 shou1 lei2 yi1 𡾰 𡶴 。
- di4 xiong0 yuan2 kai3 zheng4 gong1 ming2 ， du2 zi4 chao2 you2 xie4 qing1 jian3 。
- jun1 jin1 zhang4 ju4 yan1 yun2 zhong1 ， wo3 yi4 dang1 nian2 ji4 xiao1 san4 。
- qing2 shen1 ren2 he2 wen3 tian1 lun2 ， xiang1 yu3 gong1 shang1 zhen1 lü4 guan3 。
- ke3 lian2 yan4 yue4 zu3 xun2 meng2 ， ye4 he4 bu4 liu2 kong1 jiu4 guan3 。
- zhi1 ying4 shi2 fo2 yan3 wei1 wei1 ， wei4 wo3 zhan1 tan2 jian4 cheng2 kuan3 。

## 注释

## 译文

## 赏析
