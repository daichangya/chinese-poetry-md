---
id: zou-hao-xie-heng-zhou-hua-guang-si-zhong-ren-zhang-lao-ji-zuo-jing-hu-cao-e-mo-j-35cf46da
title: 谢衡州花光寺仲仁长老寄作镜湖曹娥墨景枕屏
titlePinyin: xie4 heng2 zhou1 hua1 guang1 si4 zhong4 ren2 zhang3 lao3 ji4 zuo4 jing4 hu2 cao2 e2 mo4 jing3 zhen3 ping2
titleSlug: xie-heng-zhou-hua-guang-si-zhong-ren-zhang-lao-ji-zuo-jing-hu-cao-e-mo-j-35cf46da
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人秀骨生何许，若耶溪边清气聚。
- 不从章甫事功名，游历诸方参佛祖。
- 祝融峰下忽擡头，觑破虚空笑而舞。
- 折脚木床二十年，门外草深无寸土。
- 偶然消息落人间，挽出花光照今古。
- 我舟邂逅泊山前，雾卷云开见眉宇。
- 更知我自浙东来，曾拥旌旗尘督府。
- 千𪨷万壑绕罇罍，梦断卧龙谁是主。
- 为将池墨洒鲛绡，故国封疆归择取。
- 曹娥江接贺家湖，环以峰峦暝烟雨。
- 森森乔木动樵风，庙貌峥嵘閟神禹。
- 碑留遗刻蔡邕题，注目端为杨主簿。
- 子猷兴尽季真亡，仿佛棹声回远浦。
- 干端坤倪渺莫穷，咫尺并包入庭户。
- 坐令乡思满潇湘，恨不归飞插双羽。
- 苍梧洞庭南北中，气象纵横随步武。
- 祗缘流放阻君亲，入眼虽奇若无睹。
- 道人方便巧施为，乃以家山慰心腑。
- 旧愆犹冀获湔除，恩锡余年返农圃。
- 青鞋布袜谢尘埃，肯使高踪惭杜甫。

## 拼音
- dao4 ren2 xiu4 gu3 sheng1 he2 xu3 ， ruo4 ye1 xi1 bian1 qing1 qi4 ju4 。
- bu4 cong2 zhang1 fu3 shi4 gong1 ming2 ， you2 li4 zhu1 fang1 can1 fo2 zu3 。
- zhu4 rong2 feng1 xia4 hu1 tai2 tou2 ， qu4 po4 xu1 kong1 xiao4 er2 wu3 。
- zhe2 jiao3 mu4 chuang2 er4 shi2 nian2 ， men2 wai4 cao3 shen1 wu2 cun4 tu3 。
- ou3 ran2 xiao1 xi1 luo4 ren2 jian1 ， wan3 chu1 hua1 guang1 zhao4 jin1 gu3 。
- wo3 zhou1 xie4 hou4 bo2 shan1 qian2 ， wu4 juan3 yun2 kai1 jian4 mei2 yu3 。
- geng4 zhi1 wo3 zi4 zhe4 dong1 lai2 ， ceng2 yong1 jing1 qi2 chen2 du1 fu3 。
- qian1 𪨷 wan4 he4 rao4 zun1 lei2 ， meng4 duan4 wo4 long2 shui2 shi4 zhu3 。
- wei4 jiang1 chi2 mo4 sa3 jiao1 xiao1 ， gu4 guo2 feng1 jiang1 gui1 ze2 qu3 。
- cao2 e2 jiang1 jie1 he4 jia1 hu2 ， huan2 yi3 feng1 luan2 ming2 yan1 yu3 。
- sen1 sen1 qiao2 mu4 dong4 qiao2 feng1 ， miao4 mao4 zheng1 rong2 bi4 shen2 yu3 。
- bei1 liu2 yi2 ke4 cai4 yong1 ti2 ， zhu4 mu4 duan1 wei4 yang2 zhu3 bo2 。
- zi3 you2 xing1 jin4 ji4 zhen1 wang2 ， fang3 fu2 zhao4 sheng1 hui2 yuan3 pu3 。
- gan1 duan1 kun1 ni2 miao3 mo4 qiong2 ， zhi3 chi3 bing4 bao1 ru4 ting2 hu4 。
- zuo4 ling4 xiang1 si1 man3 xiao1 xiang1 ， hen4 bu4 gui1 fei1 cha1 shuang1 yu3 。
- cang1 wu2 dong4 ting2 nan2 bei3 zhong1 ， qi4 xiang4 zong4 heng2 sui2 bu4 wu3 。
- zhi1 yuan2 liu2 fang4 zu3 jun1 qin1 ， ru4 yan3 sui1 qi2 ruo4 wu2 du3 。
- dao4 ren2 fang1 bian4 qiao3 shi1 wei4 ， nai3 yi3 jia1 shan1 wei4 xin1 fu3 。
- jiu4 qian1 you2 ji4 huo4 jian1 chu2 ， en1 xi1 yu2 nian2 fan3 nong2 pu3 。
- qing1 xie2 bu4 wa4 xie4 chen2 ai1 ， ken3 shi3 gao1 zong1 can2 du4 fu3 。

## 注释

## 译文

## 赏析
