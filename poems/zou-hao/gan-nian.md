---
id: zou-hao-gan-nian
title: 感年
titlePinyin: gan3 nian2
titleSlug: gan-nian
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一世三十年，我今二十九。
- 昔人当此时，事业已不朽。
- 颜渊语心斋，瞠若夫子后。
- 著录盈三千，独居四科首。
- 荀彧王佐才，智略子房偶。
- 脱身作谋主，谈笑解纷纠。
- 元宾与习之，二李相左右。
- 复命索玄微，词章配韩柳。
- 夙成更超伦，初不愧黄耉。
- 项槖实可师，仲尼安敢友。
- 孔融登龙门，元礼接弥厚。
- 叔度千顷波，能使荀淑忸。
- 陈蕃置一室，誓涤天下垢。
- 贾谊入朝廷，号咷动明后。
- 陆机文赋成，见者咸歛手。
- 祢衡孰比俊，帝室宜见受。
- 李贺锦囊中，佳句敌琼玖。
- 相望编简上，灼灼列星斗。
- 而我独何人，拟之一无有。
- 追维故时事，浃背汗如浏。
- 穷年坐井底，曾不辨虀臼。
- 多岐既亡羊，画虎欲类狗。
- 狂澜傥不回，何以刷兹丑。
- 吁嗟岁律逝，易于屈伸肘。
- 分阴所当惜，来者勿复苟。
- 譬彼力田子，耘耡肯卤莽。
- 所期嘉苗成，不使乱于莠。
- 血气况方刚，龙钟未为叟。
- 高名非我心，没齿庶无咎。

## 拼音
- yi2 shi4 san1 shi2 nian2 ， wo3 jin1 er4 shi2 jiu3 。
- xi1 ren2 dang1 ci3 shi2 ， shi4 ye4 yi3 bu4 xiu3 。
- yan2 yuan1 yu3 xin1 zhai1 ， cheng1 ruo4 fu1 zi3 hou4 。
- zhu4 lu4 ying2 san1 qian1 ， du2 ju1 si4 ke1 shou3 。
- xun2 yu4 wang2 zuo3 cai2 ， zhi4 lüe4 zi3 fang2 ou3 。
- tuo1 shen1 zuo4 mou2 zhu3 ， tan2 xiao4 jie3 fen1 jiu1 。
- yuan2 bin1 yu3 xi2 zhi1 ， er4 li3 xiang1 zuo3 you4 。
- fu4 ming4 suo3 xuan2 wei1 ， ci2 zhang1 pei4 han2 liu3 。
- su4 cheng2 geng4 chao1 lun2 ， chu1 bu2 kui4 huang2 gou3 。
- xiang4 tuo2 shi2 ke3 shi1 ， zhong4 ni2 an1 gan3 you3 。
- kong3 rong2 deng1 long2 men2 ， yuan2 li3 jie1 mi2 hou4 。
- shu1 du4 qian1 qing3 bo1 ， neng2 shi3 xun2 shu1 niu3 。
- chen2 fan1 zhi4 yi2 shi4 ， shi4 di2 tian1 xia4 gou4 。
- jia3 yi4 ru4 chao2 ting2 ， hao4 tao2 dong4 ming2 hou4 。
- lu4 ji1 wen2 fu4 cheng2 ， jian4 zhe3 xian2 lian3 shou3 。
- mi2 heng2 shu2 bi3 jun4 ， di4 shi4 yi2 jian4 shou4 。
- li3 he4 jin3 nang2 zhong1 ， jia1 ju4 di2 qiong2 jiu3 。
- xiang1 wang4 bian1 jian3 shang4 ， zhuo2 zhuo2 lie4 xing1 dou4 。
- er2 wo3 du2 he2 ren2 ， ni3 zhi1 yi1 wu2 you3 。
- zhui1 wei2 gu4 shi2 shi4 ， jia1 bei4 han4 ru2 liu2 。
- qiong2 nian2 zuo4 jing3 di3 ， ceng2 bu2 bian4 ji1 jiu4 。
- duo1 qi2 ji4 wang2 yang2 ， hua4 hu3 yu4 lei4 gou3 。
- kuang2 lan2 tang3 bu4 hui2 ， he2 yi3 shua1 zi1 chou3 。
- xu1 jie1 sui4 lü4 shi4 ， yi4 yu2 qu1 shen1 zhou3 。
- fen1 yin1 suo3 dang1 xi1 ， lai2 zhe3 wu4 fu4 gou3 。
- pi4 bi3 li4 tian2 zi3 ， yun2 chu2 ken3 lu3 mang3 。
- suo3 qi1 jia1 miao2 cheng2 ， bu4 shi3 luan4 yu2 you3 。
- xue4 qi4 kuang4 fang1 gang1 ， long2 zhong1 wei4 wei4 sou3 。
- gao1 ming2 fei1 wo3 xin1 ， mei2 chi3 shu4 wu2 jiu4 。

## 注释

## 译文

## 赏析
