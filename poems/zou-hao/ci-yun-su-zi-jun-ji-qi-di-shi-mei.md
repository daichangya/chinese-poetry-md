---
id: zou-hao-ci-yun-su-zi-jun-ji-qi-di-shi-mei
title: 次韵苏子骏寄其弟世美
titlePinyin: ci4 yun4 su1 zi3 jun4 ji4 qi2 di4 shi4 mei3
titleSlug: ci-yun-su-zi-jun-ji-qi-di-shi-mei
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风战芜城，耿耿袖间手。
- 峩冠何许来，逸气蟠九有。
- 入眼无可人，终焉收下走。
- 舌端写天河，那知胆非斗。
- 离亭巧梯媒，节物几榆柳。
- 所向曹匼阿，刚肠欲雷吼。
- 饥寒挽柴车，莫获亲可否。
- 年来但韦编，妙处知不朽。
- 规模绵古今，元自一布肘。
- 翛然环堵中，未觉羲皇久。
- 三复鹡鸰诗，亦已等妍丑。
- 此心千里同，岂愧鼻如口。
- 更闻隐君子，随风落岩薮。
- 崇朝公事休，嗜好斥杯酒。
- 幅巾欵玄谈，聪明谢天诱。
- 万象悬目前，轩豁开户牖。
- 坐令黄堂上，观浄亦成垢。
- 维皇急亲贤，承庸拔师友。
- 丘壑难自娱，岩廊拱文母。
- 只恐行赐环，仙去误鸡狗。
- 与其羡长生，孰若寿黔首。
- 一语君试听，黄梅未当剖。

## 拼音
- shuang1 feng1 zhan4 wu2 cheng2 ， geng3 geng3 xiu4 jian1 shou3 。
- e2 guan1 he2 xu3 lai2 ， yi4 qi4 pan2 jiu3 you3 。
- ru4 yan3 wu2 ke3 ren2 ， zhong1 yan1 shou1 xia4 zou3 。
- she2 duan1 xie3 tian1 he2 ， na4 zhi1 dan3 fei1 dou4 。
- li2 ting2 qiao3 ti1 mei2 ， jie2 wu4 ji3 yu2 liu3 。
- suo3 xiang4 cao2 ke1 a1 ， gang1 chang2 yu4 lei2 hou3 。
- ji1 han2 wan3 chai2 che1 ， mo4 huo4 qin1 ke3 fou3 。
- nian2 lai2 dan4 wei2 bian1 ， miao4 chu4 zhi1 bu4 xiu3 。
- gui1 mo2 mian2 gu3 jin1 ， yuan2 zi4 yi2 bu4 zhou3 。
- xiao1 ran2 huan2 du3 zhong1 ， wei4 jue2 xi1 huang2 jiu3 。
- san1 fu4 ji2 ling2 shi1 ， yi4 yi3 deng3 yan2 chou3 。
- ci3 xin1 qian1 li3 tong2 ， qi3 kui4 bi2 ru2 kou3 。
- geng4 wen2 yin3 jun1 zi3 ， sui2 feng1 luo4 yan2 sou3 。
- chong2 chao2 gong1 shi4 xiu1 ， shi4 hao4 chi4 bei1 jiu3 。
- fu2 jin1 kuan3 xuan2 tan2 ， cong1 ming0 xie4 tian1 you4 。
- wan4 xiang4 xuan2 mu4 qian2 ， xuan1 huo1 kai1 hu4 you3 。
- zuo4 ling4 huang2 tang2 shang4 ， guan1 jing4 yi4 cheng2 gou4 。
- wei2 huang2 ji2 qin1 xian2 ， cheng2 yong1 ba2 shi1 you3 。
- qiu1 he4 nan2 zi4 yu2 ， yan2 lang2 gong3 wen2 mu3 。
- zhi1 kong3 xing2 ci4 huan2 ， xian1 qu4 wu4 ji1 gou3 。
- yu3 qi2 xian4 chang2 sheng1 ， shu2 ruo4 shou4 qian2 shou3 。
- yi4 yu3 jun1 shi4 ting1 ， huang2 mei2 wei4 dang1 pou1 。

## 注释

## 译文

## 赏析
