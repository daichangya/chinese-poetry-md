---
id: zou-hao-ci-yun-da-zhan-cheng-lao-xie-mi-yun-long-zhi-shen
title: 次韵答詹成老谢密云龙之什
titlePinyin: ci4 yun4 da2 zhan1 cheng2 lao3 xie4 mi4 yun2 long2 zhi1 shen2
titleSlug: ci-yun-da-zhan-cheng-lao-xie-mi-yun-long-zhi-shen
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙凤小团分禁户，往往称珍减前语。
- 元丰天子妙风雷，万古埃尘洒新雨。
- 壑源春贡识此心，不比豫州常枲纻。
- 卿云密密拥蜿蜒，御府仅能千百数。
- 匪颁台阁裁几人，恩逐味增沦骨髓。
- 帝乡仙去鼎湖空，井閟合门犹玉乳。
- 龙髯虽在龙莫形，只有云留瑞民伍。
- 叶家所得最非常，好事殷勤始容取。
- 故人分赠不遐遗，怜我哀摧病方瘉。
- 莆阳英爽杳难攀，品目纵横谁扞御。
- 仰惟笔削到茶经，亟以将诚归许与。
- 诗来寒谷歘然春，坐觉辉光满禾黍。

## 拼音
- long2 feng4 xiao3 tuan2 fen1 jin4 hu4 ， wang3 wang3 cheng1 zhen1 jian3 qian2 yu3 。
- yuan2 feng1 tian1 zi3 miao4 feng1 lei2 ， wan4 gu3 ai1 chen2 sa3 xin1 yu3 。
- he4 yuan2 chun1 gong4 shi2 ci3 xin1 ， bu4 bi3 yu4 zhou1 chang2 xi3 zhu4 。
- qing1 yun2 mi4 mi4 yong1 wan1 yan2 ， yu4 fu3 jin3 neng2 qian1 bai3 shu4 。
- fei3 ban1 tai2 ge2 cai2 ji3 ren2 ， en1 zhu2 wei4 zeng1 lun2 gu3 sui3 。
- di4 xiang1 xian1 qu4 ding3 hu2 kong1 ， jing3 bi4 he2 men2 you2 yu4 ru3 。
- long2 ran2 sui1 zai4 long2 mo4 xing2 ， zhi3 you3 yun2 liu2 rui4 min2 wu3 。
- ye4 jia1 suo3 de2 zui4 fei1 chang2 ， hao3 shi4 yin1 qin2 shi3 rong2 qu3 。
- gu4 ren2 fen1 zeng4 bu4 xia2 yi2 ， lian2 wo3 ai1 cui1 bing4 fang1 yu4 。
- pu2 yang2 ying1 shuang3 yao3 nan2 pan1 ， pin3 mu4 zong4 heng2 shui2 han4 yu4 。
- yang3 wei2 bi3 xiao1 dao4 cha2 jing1 ， ji2 yi3 jiang1 cheng2 gui1 xu3 yu3 。
- shi1 lai2 han2 gu3 xu1 ran2 chun1 ， zuo4 jue2 hui1 guang1 man3 he2 shu3 。

## 注释

## 译文

## 赏析
