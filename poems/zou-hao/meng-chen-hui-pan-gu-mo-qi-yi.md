---
id: zou-hao-meng-chen-hui-pan-gu-mo-qi-yi
title: 梦臣惠潘谷墨  其一
titlePinyin: meng4 chen2 hui4 pan1 gu3 mo4     qi2 yi1
titleSlug: meng-chen-hui-pan-gu-mo-qi-yi
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老潘飞蹑烟霞去，墨宝流传能几许。
- 尚方犹以比庭珪，况复人间故人处。
- 夫君好事追前贤，巾袭深藏二十年。
- 雨旸燥湿莫知数，毕竟挺然金石坚。
- 一朝酒发南箕舌，信在言前可中辍。
- 有如印弄掌握间，棱角虽刓终一决。
- 著书天禄垂无期，云将掉头吾弗知。
- 但欣厚意厚若此，来仙阁上信双眉。
- 我有歙州韫玉石，琢成高秋远天碧。
- 平时长自水流珠，未省呼童助涓滴。
- 我有常州饱霜毫，千钱一管价不高。
- 真行隶草字百万，劲锋凛凛方遒豪。
- 绛人陈元乃其伍，相得懽甚谁能御。
- 心灰缘此亦复然，和我精神动寰宇。
- 便涤砚，便操笔，便启轩窗磨此墨。
- 敲冰佳纸适及门，罗列千张耀晴日。
- 也吟诗，也作文，也把黄庭模右军。
- 并包万类入方寸，倐忽变化生乾坤。
- 君不见老子绝学故能学，君不见孔子捐书故能书。
- 因君起我书且学，我书且学孔老俱。
- 孔老俱，竟何如，写我长句酬勤渠。

## 拼音
- lao3 pan1 fei1 nie4 yan1 xia2 qu4 ， mo4 bao3 liu2 chuan2 neng2 ji3 xu3 。
- shang4 fang1 you2 yi3 bi3 ting2 gui1 ， kuang4 fu4 ren2 jian1 gu4 ren2 chu4 。
- fu1 jun1 hao3 shi4 zhui1 qian2 xian2 ， jin1 xi2 shen1 cang2 er4 shi2 nian2 。
- yu3 yang2 zao4 shi1 mo4 zhi1 shu4 ， bi4 jing4 ting3 ran2 jin1 shi2 jian1 。
- yi4 chao2 jiu3 fa1 nan2 ji1 she2 ， xin4 zai4 yan2 qian2 ke3 zhong1 chuo4 。
- you3 ru2 yin4 nong4 zhang3 wo4 jian1 ， leng2 jiao3 sui1 wan2 zhong1 yi4 jue2 。
- zhu4 shu1 tian1 lu4 chui2 wu2 qi1 ， yun2 jiang1 diao4 tou2 wu2 fu2 zhi1 。
- dan4 xin1 hou4 yi4 hou4 ruo4 ci3 ， lai2 xian1 ge2 shang4 xin4 shuang1 mei2 。
- wo3 you3 xi1 zhou1 yun4 yu4 shi2 ， zhuo2 cheng2 gao1 qiu1 yuan3 tian1 bi4 。
- ping2 shi2 chang2 zi4 shui3 liu2 zhu1 ， wei4 sheng3 hu1 tong2 zhu4 juan1 di1 。
- wo3 you3 chang2 zhou1 bao3 shuang1 hao2 ， qian1 qian2 yi4 guan3 jia4 bu4 gao1 。
- zhen1 xing2 li4 cao3 zi4 bai3 wan4 ， jin4 feng1 lin3 lin3 fang1 qiu2 hao2 。
- jiang4 ren2 chen2 yuan2 nai3 qi2 wu3 ， xiang1 de2 huan1 shen4 shui2 neng2 yu4 。
- xin1 hui1 yuan2 ci3 yi4 fu4 ran2 ， he2 wo3 jing1 shen2 dong4 huan2 yu3 。
- bian4 di2 yan4 ， bian4 cao1 bi3 ， bian4 qi3 xuan1 chuang1 mo2 ci3 mo4 。
- qiao1 bing1 jia1 zhi3 shi4 ji2 men2 ， luo2 lie4 qian1 zhang1 yao4 qing2 ri4 。
- ye3 yin2 shi1 ， ye3 zuo4 wen2 ， ye3 ba3 huang2 ting2 mo2 you4 jun1 。
- bing4 bao1 wan4 lei4 ru4 fang1 cun4 ， shu1 hu1 bian4 hua4 sheng1 qian2 kun1 。
- jun1 bu2 jian4 lao3 zi3 jue2 xue2 gu4 neng2 xue2 ， jun1 bu2 jian4 kong3 zi3 juan1 shu1 gu4 neng2 shu1 。
- yin1 jun1 qi3 wo3 shu1 qie3 xue2 ， wo3 shu1 qie3 xue2 kong3 lao3 ju4 。
- kong3 lao3 ju4 ， jing4 he2 ru2 ， xie3 wo3 chang2 ju4 chou2 qin2 qu2 。

## 注释

## 译文

## 赏析
