---
id: zou-hao-ci-yun-shen-wei-xue
title: 次韵慎微雪
titlePinyin: ci4 yun4 shen4 wei1 xue3
titleSlug: ci-yun-shen-wei-xue
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万物归根后，端来兆物华。
- 仙姿凝鹤氅，云路拥羊车。
- 但喜天时正，宁知帝力加。
- 有田皆玉粒，无树不琼花。
- 浪说朱蹄马，空余白首鸦。
- 酒边深荐爽，穽处巧藏窊。
- 径断回樵斧，波浑倚钓槎。
- 高门委金帛，阴壑蜕龙蛇。
- 功茂丰年谷，名喧好事茶。
- 丛轻颓瓦竹，摇迥动签牙。
- 蝶冷残初梦，蜂寒閟两衙。
- 殷勤非俗韵，潇洒是生涯。
- 火变人窥异，军潜夜肃哗。
- 暗香迷绽蘂，新筑路平沙。
- 寸食方从寄，扁舟未可拏。
- 只应清兴在，犹似子猷家。

## 拼音
- wan4 wu4 gui1 gen1 hou4 ， duan1 lai2 zhao4 wu4 hua2 。
- xian1 zi1 ning2 he4 chang3 ， yun2 lu4 yong1 yang2 che1 。
- dan4 xi3 tian1 shi2 zheng4 ， ning2 zhi1 di4 li4 jia1 。
- you3 tian2 jie1 yu4 li4 ， wu2 shu4 bu4 qiong2 hua1 。
- lang4 shuo1 zhu1 ti2 ma3 ， kong4 yu2 bai2 shou3 ya1 。
- jiu3 bian1 shen1 jian4 shuang3 ， jing3 chu4 qiao3 cang2 wa1 。
- jing4 duan4 hui2 qiao2 fu3 ， bo1 hun2 yi3 diao4 cha2 。
- gao1 men2 wei3 jin1 bo2 ， yin1 he4 tui4 long2 she2 。
- gong1 mao4 feng1 nian2 gu3 ， ming2 xuan1 hao3 shi4 cha2 。
- cong2 qing1 tui2 wa3 zhu2 ， yao2 jiong3 dong4 qian1 ya2 。
- die2 leng3 can2 chu1 meng4 ， feng1 han2 bi4 liang3 ya2 。
- yin1 qin2 fei1 su2 yun4 ， xiao1 sa3 shi4 sheng1 ya2 。
- huo3 bian4 ren2 kui1 yi4 ， jun1 qian2 ye4 su4 hua2 。
- an4 xiang1 mi2 zhan4 rui3 ， xin1 zhu4 lu4 ping2 sha1 。
- cun4 shi2 fang1 cong2 ji4 ， pian1 zhou1 wei4 ke3 na2 。
- zhi1 ying4 qing1 xing1 zai4 ， you2 si4 zi3 you2 jia1 。

## 注释

## 译文

## 赏析
