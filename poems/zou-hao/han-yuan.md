---
id: zou-hao-han-yuan
title: 韩园
titlePinyin: han2 yuan2
titleSlug: han-yuan
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风挽我出，邂逅陪友生。
- 滨湖足胜事，系马聊班荆。
- 疏柳傲清浅，孤芳媚晴明。
- 禽哢杂鱼跃，日转无人行。
- 此间已深趣，继踵仍高情。
- 犀局自胜负，玉轸谁亏成。
- 盈樽不在饮，会意时一倾。
- 岂减七贤游，亦云四者并。
- 如何渺茫外，忽起丝竹声。
- 未暇从尔为，目断陉山横。

## 拼音
- chun1 feng1 wan3 wo3 chu1 ， xie4 hou4 pei2 you3 sheng1 。
- bin1 hu2 zu2 sheng4 shi4 ， xi4 ma3 liao2 ban1 jing1 。
- shu1 liu3 ao4 qing1 qian3 ， gu1 fang1 mei4 qing2 ming2 。
- qin2 long4 za2 yu2 yue4 ， ri4 zhuan3 wu2 ren2 xing2 。
- ci3 jian1 yi3 shen1 qu4 ， ji4 zhong3 reng2 gao1 qing2 。
- xi1 ju2 zi4 sheng4 fu4 ， yu4 zhen3 shui2 kui1 cheng2 。
- ying2 zun1 bu2 zai4 yin3 ， hui4 yi4 shi2 yi4 qing1 。
- qi3 jian3 qi1 xian2 you2 ， yi4 yun2 si4 zhe3 bing4 。
- ru2 he2 miao3 mang2 wai4 ， hu1 qi3 si1 zhu2 sheng1 。
- wei4 xia2 cong2 er3 wei4 ， mu4 duan4 xing2 shan1 heng2 。

## 注释

## 译文

## 赏析
