---
id: zou-hao-ci-yun-zhong-ru-jian-huai-shi-er-yun
title: 次韵仲孺见怀十二韵
titlePinyin: ci4 yun4 zhong4 ru2 jian4 huai2 shi2 er4 yun4
titleSlug: ci-yun-zhong-ru-jian-huai-shi-er-yun
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江梅飞故枝，桃李日夕更。
- 宰物初无心，芳菲自奔竞。
- 幽禽衘真如，历历唤不醒。
- 东里似得之，与春忘谒请。
- 颓然蘧庐中，槃薄天地永。
- 交情海沤发，吟兴秋翮劲。
- 璀璨十二旒，陶谢不获骋。
- 须知云气蒸，未害山石硬。
- 但君已追风，顾我犹蹇乘。
- 试冯作诗光，普照万物盛。
- 物尽照亦空，何许开绝景。
- 他时从此来，一眄躐千圣。

## 拼音
- jiang1 mei2 fei1 gu4 zhi1 ， tao2 li3 ri4 xi1 geng4 。
- zai3 wu4 chu1 wu2 xin1 ， fang1 fei1 zi4 ben1 jing4 。
- you1 qin2 xian2 zhen1 ru2 ， li4 li4 huan4 bu4 xing3 。
- dong1 li3 si4 de2 zhi1 ， yu3 chun1 wang4 ye4 qing3 。
- tui2 ran2 qu2 lu2 zhong1 ， pan2 bao2 tian1 di4 yong3 。
- jiao1 qing2 hai3 ou1 fa1 ， yin2 xing1 qiu1 he2 jin4 。
- cui3 can4 shi2 er4 liu2 ， tao2 xie4 bu2 huo4 cheng3 。
- xu1 zhi1 yun2 qi4 zheng1 ， wei4 hai4 shan1 shi2 ying4 。
- dan4 jun1 yi3 zhui1 feng1 ， gu4 wo3 you2 jian3 cheng2 。
- shi4 feng2 zuo4 shi1 guang1 ， pu3 zhao4 wan4 wu4 sheng4 。
- wu4 jin4 zhao4 yi4 kong1 ， he2 xu3 kai1 jue2 jing3 。
- ta1 shi2 cong2 ci3 lai2 ， yi4 mian3 lie4 qian1 sheng4 。

## 注释

## 译文

## 赏析
