---
id: zou-hao-yi-qie-zhu-fo-zi
title: 一切诸佛子
titlePinyin: yi2 qie4 zhu1 fo2 zi3
titleSlug: yi-qie-zhu-fo-zi
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我心如虚空，无物可伦比。
- 湖南与岭南，谁行复谁止。
- 宝山得楼居，屹枕乐川水。
- 森森青琅玕，却暑几千里。
- 团蒲叠双趺，炉烟凝然起。
- 圎觉首楞严，遮眼聊尔耳。
- 幽禽忽来鸣，一切诸佛子。

## 拼音
- wo3 xin1 ru2 xu1 kong1 ， wu2 wu4 ke3 lun2 bi3 。
- hu2 nan2 yu3 ling3 nan2 ， shui2 xing2 fu4 shui2 zhi3 。
- bao3 shan1 de2 lou2 ju1 ， yi4 zhen3 le4 chuan1 shui3 。
- sen1 sen1 qing1 lang2 gan1 ， que4 shu3 ji3 qian1 li3 。
- tuan2 pu2 die2 shuang1 fu1 ， lu2 yan1 ning2 ran2 qi3 。
- yuan2 jue2 shou3 leng2 yan2 ， zhe1 yan3 liao2 er3 er3 。
- you1 qin2 hu1 lai2 ming2 ， yi2 qie4 zhu1 fo2 zi3 。

## 注释

## 译文

## 赏析
