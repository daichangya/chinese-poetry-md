---
id: zou-hao-zhi-fu-lu-da-qing-jian-bie-chu-nian-yi-jin-wo-lai-si-yu-xue-zai-tu-fen-y-560419fc
title: 知府吕大卿饯别樗年以今我来思雨雪载涂分韵赋诗得雨字
titlePinyin: zhi1 fu3 lü3 da4 qing1 jian4 bie2 chu1 nian2 yi3 jin1 wo3 lai2 si1 yu3 xue3 zai3 tu2 fen1 yun4 fu4 shi1 de2 yu3 zi4
titleSlug: zhi-fu-lu-da-qing-jian-bie-chu-nian-yi-jin-wo-lai-si-yu-xue-zai-tu-fen-y-560419fc
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君出吾乡，门墙扫尘务。
- 诸生拥经来，翕然影响赴。
- 维时夫子贤，独入青眼顾。
- 河南拔贾生，千载一高步。
- 尔来十五年，终然阻鹓鹭。
- 如星不丽天，而乃西南雨。
- 晚逢使君车，亦复此邦驻。
- 从容平生欢，万事散朝雾。
- 江山飞雪霜，冉冉岁云暮。
- 我来踵规模，夫子故长路。
- 使君有高情，肃以豆觞寓。
- 宾僚集清夜，健笔落佳句。
- 行矣勿稽迟，青云答知遇。

## 拼音
- shi3 jun1 chu1 wu2 xiang1 ， men2 qiang2 sao3 chen2 wu4 。
- zhu1 sheng1 yong1 jing1 lai2 ， xi1 ran2 ying3 xiang3 fu4 。
- wei2 shi2 fu1 zi3 xian2 ， du2 ru4 qing1 yan3 gu4 。
- he2 nan2 ba2 jia3 sheng1 ， qian1 zai3 yi4 gao1 bu4 。
- er3 lai2 shi2 wu3 nian2 ， zhong1 ran2 zu3 yuan1 lu4 。
- ru2 xing1 bu2 li4 tian1 ， er2 nai3 xi1 nan2 yu3 。
- wan3 feng2 shi3 jun1 che1 ， yi4 fu4 ci3 bang1 zhu4 。
- cong2 rong2 ping2 sheng1 huan1 ， wan4 shi4 san4 chao2 wu4 。
- jiang1 shan1 fei1 xue3 shuang1 ， ran3 ran3 sui4 yun2 mu4 。
- wo3 lai2 zhong3 gui1 mo2 ， fu1 zi3 gu4 chang2 lu4 。
- shi3 jun1 you3 gao1 qing2 ， su4 yi3 dou4 shang1 yu4 。
- bin1 liao2 ji2 qing1 ye4 ， jian4 bi3 luo4 jia1 ju4 。
- xing2 yi3 wu4 ji1 chi2 ， qing1 yun2 da2 zhi1 yu4 。

## 注释

## 译文

## 赏析
