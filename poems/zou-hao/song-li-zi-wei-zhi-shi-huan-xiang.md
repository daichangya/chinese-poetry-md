---
id: zou-hao-song-li-zi-wei-zhi-shi-huan-xiang
title: 送李子威致仕还乡
titlePinyin: song4 li3 zi3 wei1 zhi4 shi4 huan2 xiang1
titleSlug: song-li-zi-wei-zhi-shi-huan-xiang
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人间勋业如作诗，先生能诗端自知。
- 人间得丧如奕棋，先生能棋复何疑。
- 此身未免人间世，南北东西聊尔耳。
- 波涛风际涌丘山，不害江河为止水。
- 今年青春草木青，只有白髪日日新。
- 先生一笑谢簪绂，归作三吴高尚人。
- 三吴寒暄几来去，童时闾井今犹故。
- 闾门亲旧半成空，往往子孙无托处。
- 先生第宅濒清流，负郭岁有千钟收。
- 挥金买酒醉花月，一局一篇方外游。
- 诸郎森森美且修，名声相继彻冕旒。
- 斑衣夙夕奉颜色，借问达官谁与俦。
- 他年再拜乡人后，犹能敬为先生寿。

## 拼音
- ren2 jian1 xun1 ye4 ru2 zuo4 shi1 ， xian1 sheng1 neng2 shi1 duan1 zi4 zhi1 。
- ren2 jian1 de2 sang4 ru2 yi4 qi2 ， xian1 sheng1 neng2 qi2 fu4 he2 yi2 。
- ci3 shen1 wei4 mian3 ren2 jian1 shi4 ， nan2 bei3 dong1 xi1 liao2 er3 er3 。
- bo1 tao1 feng1 ji4 yong3 qiu1 shan1 ， bu2 hai4 jiang1 he2 wei2 zhi3 shui3 。
- jin1 nian2 qing1 chun1 cao3 mu4 qing1 ， zhi3 you3 bai2 fa4 ri4 ri4 xin1 。
- xian1 sheng1 yi2 xiao4 xie4 zan1 fu2 ， gui1 zuo4 san1 wu2 gao1 shang4 ren2 。
- san1 wu2 han2 xuan1 ji3 lai2 qu4 ， tong2 shi2 lü2 jing3 jin1 you2 gu4 。
- lü2 men2 qin1 jiu4 ban4 cheng2 kong1 ， wang3 wang3 zi3 sun1 wu2 tuo1 chu4 。
- xian1 sheng1 di4 zhai2 bin1 qing1 liu2 ， fu4 guo1 sui4 you3 qian1 zhong1 shou1 。
- hui1 jin1 mai3 jiu3 zui4 hua1 yue4 ， yi4 ju2 yi4 pian1 fang1 wai4 you2 。
- zhu1 lang2 sen1 sen1 mei3 qie3 xiu1 ， ming2 sheng1 xiang1 ji4 che4 mian3 liu2 。
- ban1 yi1 su4 xi1 feng4 yan2 se4 ， jie4 wen4 da2 guan1 shui2 yu3 chou2 。
- ta1 nian2 zai4 bai4 xiang1 ren2 hou4 ， you2 neng2 jing4 wei4 xian1 sheng1 shou4 。

## 注释

## 译文

## 赏析
