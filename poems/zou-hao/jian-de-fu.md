---
id: zou-hao-jian-de-fu
title: 简德符
titlePinyin: jian3 de2 fu2
titleSlug: jian-de-fu
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清标藐冰壶，一见涤袢暑。
- 况乃北窗风，穷辰荐佳语。
- 郑声正喧天，忽此闻柷敔。
- 坐令偕生疾，不得砭石去。
- 我愚虽绝人，志气肯为鼠。
- 如何城下盟，欣然为君举。
- 请看时雨来，润泽先柱础。
- 岂无力使然，默感自难阻。
- 高堂久悬榻，宝剑已心许。
- 昨宵共灯光，今作参商处。
- 秋意入梧桐，滴沥鬬东序。
- 连墙莫至前，念君初逆旅。
- 蛇影勿狐疑，当思啖虀杵。
- 桑蓬元四方，事业在伊吕。
- 匪石讵可转，纷纷任儿女。
- 但愿早晴明，交臂无龃龉。
- 更约靖节君，相与富毫楮。
- 朝昏经史间，端知植禾黍。
- 他年羊子妻，焉能断机杼。
- 君席果不分，我知逃尔汝。

## 拼音
- qing1 biao1 miao3 bing1 hu2 ， yi2 jian4 di2 pan4 shu3 。
- kuang4 nai3 bei3 chuang1 feng1 ， qiong2 chen2 jian4 jia1 yu3 。
- zheng4 sheng1 zheng4 xuan1 tian1 ， hu1 ci3 wen2 zhu4 yu3 。
- zuo4 ling4 xie2 sheng1 ji2 ， bu4 de2 bian1 shi2 qu4 。
- wo3 yu2 sui1 jue2 ren2 ， zhi4 qi4 ken3 wei4 shu3 。
- ru2 he2 cheng2 xia4 meng2 ， xin1 ran2 wei4 jun1 ju3 。
- qing3 kan4 shi2 yu3 lai2 ， run4 ze2 xian1 zhu4 chu3 。
- qi3 wu2 li4 shi3 ran2 ， mo4 gan3 zi4 nan2 zu3 。
- gao1 tang2 jiu3 xuan2 ta4 ， bao3 jian4 yi3 xin1 xu3 。
- zuo2 xiao1 gong4 deng1 guang1 ， jin1 zuo4 can1 shang1 chu4 。
- qiu1 yi4 ru4 wu2 tong2 ， di1 li4 dou4 dong1 xu4 。
- lian2 qiang2 mo4 zhi4 qian2 ， nian4 jun1 chu1 ni4 lü3 。
- she2 ying3 wu4 hu2 yi2 ， dang1 si1 dan4 ji1 chu3 。
- sang1 peng2 yuan2 si4 fang1 ， shi4 ye4 zai4 yi1 lü3 。
- fei3 shi2 ju4 ke3 zhuan3 ， fen1 fen1 ren4 er2 nü3 。
- dan4 yuan4 zao3 qing2 ming2 ， jiao1 bi4 wu2 ju3 yu3 。
- geng4 yue1 jing4 jie2 jun1 ， xiang1 yu3 fu4 hao2 chu3 。
- chao2 hun1 jing1 shi3 jian1 ， duan1 zhi1 zhi2 he2 shu3 。
- ta1 nian2 yang2 zi3 qi1 ， yan1 neng2 duan4 ji1 zhu4 。
- jun1 xi2 guo3 bu4 fen1 ， wo3 zhi1 tao2 er3 ru3 。

## 注释

## 译文

## 赏析
