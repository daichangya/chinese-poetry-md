---
id: zou-hao-duan-wu-jiao-yuan
title: 端午郊园
titlePinyin: duan1 wu3 jiao1 yuan2
titleSlug: duan-wu-jiao-yuan
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叔度久不见，我心如乱茅。
- 良辰适端午，万事聊一抛。
- 策马指圭窦，同焉有神交。
- 森森千亩竹，正尔清乐郊。
- 相与造其下，香泉荐嘉肴。
- 高谈落美玊，逸气腾长蛟。
- 径就真乐处，古音奏陶匏。
- 日车驻晴空，木杪疑焚巢。
- 何必蒲葵风，翛然涤惛怓。
- 兹游信物外，孰与娱云髾。
- 无端消息来，主人随钲铙。
- 会须更卜日，城府方胶胶。

## 拼音
- shu1 du4 jiu3 bu2 jian4 ， wo3 xin1 ru2 luan4 mao2 。
- liang2 chen2 shi4 duan1 wu3 ， wan4 shi4 liao2 yi4 pao1 。
- ce4 ma3 zhi3 gui1 dou4 ， tong2 yan1 you3 shen2 jiao1 。
- sen1 sen1 qian1 mu3 zhu2 ， zheng4 er3 qing1 le4 jiao1 。
- xiang1 yu3 zao4 qi2 xia4 ， xiang1 quan2 jian4 jia1 yao2 。
- gao1 tan2 luo4 mei3 su4 ， yi4 qi4 teng2 chang2 jiao1 。
- jing4 jiu4 zhen1 le4 chu4 ， gu3 yin1 zou4 tao2 pao2 。
- ri4 che1 zhu4 qing2 kong1 ， mu4 miao3 yi2 fen2 chao2 。
- he2 bi4 pu2 kui2 feng1 ， xiao1 ran2 di2 hun1 nao2 。
- zi1 you2 xin4 wu4 wai4 ， shu2 yu3 yu2 yun2 shao1 。
- wu2 duan1 xiao1 xi1 lai2 ， zhu3 ren2 sui2 zheng1 nao2 。
- hui4 xu1 geng4 bu3 ri4 ， cheng2 fu3 fang1 jiao1 jiao1 。

## 注释

## 译文

## 赏析
