---
id: zou-hao-mu-shi-an-kang-jun-tai-jun-sheng-ri-san-shi-yun
title: 母氏安康郡太君生日三十韵
titlePinyin: mu3 shi4 an1 kang1 jun4 tai4 jun1 sheng1 ri4 san1 shi2 yun4
titleSlug: mu-shi-an-kang-jun-tai-jun-sheng-ri-san-shi-yun
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱明初启节，分卦属纯干。
- 善积名门久，祥开淑质贤。
- 柔仪应月吕，和气集薫弦。
- 奕世儒风蔼，持家礼法传。
- 乘龙来配德，采藻助承先。
- 姑耄勤朝乳，功余绎旧编。
- 卜邻严子教，截发盛宾筵。
- 萱草欣多豫，鸤鸠咏不偏。
- 乡闾师肃穆，坤道信完全。
- 自辍齐眉奉，尤于内典専。
- 三车窥至喻，一笑悟真筌。
- 荣辱忘区别，优游任众缘。
- 居常遵坦路，方寸湛澄渊。
- 浩也端愚陋，身兮数仆颠。
- 范滂蒙训敕，梦得念慈怜。
- 放逐清湘外，覉縻苍桂边。
- 遥知今日燕，想见瑞炉烟。
- 弟姪纷为寿，亲朋俨造前。
- 焚香控南斗，极目望东阡。
- 鸾鹤翔仙岭，龟鱼动乐川。
- 安康符郡号，昌炽赋诗篇。
- 计已闻消息，惟新获洗湔。
- 赐环叨霈泽，衣彩即归田。
- 省定深如志，生成实荷天。
- 岂徒寛虑耳，必是倍欢然。
- 虽阻随行拜，犹胜避瘴眠。
- 鹏抟九万里，椿大八千年。
- 就养逾曾晳，承颜继闵骞。
- 尚存诚意在，终冀夙心圆。
- 永结老人好，星光盈紫躔。

## 拼音
- zhu1 ming2 chu1 qi3 jie2 ， fen1 gua4 shu3 chun2 gan1 。
- shan4 ji1 ming2 men2 jiu3 ， xiang2 kai1 shu1 zhi4 xian2 。
- rou2 yi2 ying4 yue4 lü3 ， he2 qi4 ji2 xun1 xian2 。
- yi4 shi4 ru2 feng1 ai3 ， chi2 jia1 li3 fa3 chuan2 。
- cheng2 long2 lai2 pei4 de2 ， cai3 zao3 zhu4 cheng2 xian1 。
- gu1 mao4 qin2 chao2 ru3 ， gong1 yu2 yi4 jiu4 bian1 。
- bu3 lin2 yan2 zi3 jiao4 ， jie2 fa1 sheng4 bin1 yan2 。
- xuan1 cao3 xin1 duo1 yu4 ， shi1 jiu1 yong3 bu4 pian1 。
- xiang1 lü2 shi1 su4 mu4 ， kun1 dao4 xin4 wan2 quan2 。
- zi4 chuo4 qi2 mei2 feng4 ， you2 yu2 nei4 dian3 zhuan1 。
- san1 che1 kui1 zhi4 yu4 ， yi2 xiao4 wu4 zhen1 quan2 。
- rong2 ru3 wang4 qu1 bie2 ， you1 you2 ren4 zhong4 yuan2 。
- ju1 chang2 zun1 tan3 lu4 ， fang1 cun4 zhan4 cheng2 yuan1 。
- hao4 ye3 duan1 yu2 lou4 ， shen1 xi1 shu4 pu2 dian1 。
- fan4 pang1 meng2 xun4 chi4 ， meng4 de2 nian4 ci2 lian2 。
- fang4 zhu2 qing1 xiang1 wai4 ， ji1 mi2 cang1 gui4 bian1 。
- yao2 zhi1 jin1 ri4 yan4 ， xiang3 jian4 rui4 lu2 yan1 。
- di4 zhi2 fen1 wei4 shou4 ， qin1 peng2 yan3 zao4 qian2 。
- fen2 xiang1 kong4 nan2 dou4 ， ji2 mu4 wang4 dong1 qian1 。
- luan2 he4 xiang2 xian1 ling3 ， gui1 yu2 dong4 le4 chuan1 。
- an1 kang1 fu2 jun4 hao4 ， chang1 chi4 fu4 shi1 pian1 。
- ji4 yi3 wen2 xiao1 xi1 ， wei2 xin1 huo4 xi3 jian1 。
- ci4 huan2 dao1 pei4 ze2 ， yi1 cai3 ji2 gui1 tian2 。
- sheng3 ding4 shen1 ru2 zhi4 ， sheng1 cheng2 shi2 he2 tian1 。
- qi3 tu2 kuan1 lü4 er3 ， bi4 shi4 bei4 huan1 ran2 。
- sui1 zu3 sui2 xing2 bai4 ， you2 sheng4 bi4 zhang4 mian2 。
- peng2 tuan2 jiu3 wan4 li3 ， chun1 da4 ba1 qian1 nian2 。
- jiu4 yang3 yu2 ceng2 xi1 ， cheng2 yan2 ji4 min3 qian1 。
- shang4 cun2 cheng2 yi4 zai4 ， zhong1 ji4 su4 xin1 yuan2 。
- yong3 jie2 lao3 ren2 hao3 ， xing1 guang1 ying2 zi3 chan2 。

## 注释

## 译文

## 赏析
