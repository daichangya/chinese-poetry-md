---
id: zou-hao-dao-chen-sheng
title: 悼陈生
titlePinyin: dao4 chen2 sheng1
titleSlug: dao-chen-sheng
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豪商破浪随东风，辘轳相继沧溟中。
- 回环极目渺无际，万石之载裁飘蓬。
- 一朝六鶂不得进，十舟八九成虚空。
- 一舟邂逅脱鱼腹，开帆岂暇论西东。
- 大明出没夜复旦，何许清越鸣晨钟。
- 舟人侧耳正惊喜，忽瞻水际排奇峰。
- 落帆沉矴泊古岸，介然荒径云间通。
- 鄞川书生托舟尾，见之踊跃追猿狨。
- 扶疏怪木进十里，突兀古院题天宫。
- 入门长廊转寂寂，堂上高拱厖眉翁。
- 左右侍立满三百，谈玄演义声玲珑。
- 相逢问劳悯流落，旋启虚室栖行踪。
- 纷纷袍布欺腊雪，独此锦帐朝霞红。
- 黄金白玉荐丰馔，药苗蔬甲青茸茸。
- 主翁自言避巢寇，朅来不与中原同。
- 于今天子果谁氏，语罢默默如盲聋。
- 日遣二子共游处，因得细诘开冥蒙。
- 皆云我辈号处士，名字非列神仙宗。
- 三等三百奉一主，上等第一裴休公。
- 提携峻陟几千丈，笑秦亭上聊从容。
- 秦皇可笑笑不已，声撼亭角摧穹隆。
- 徐福曼倩亦何在，前后石壁犹房栊。
- 举头指似蓬莱岛，霜雪直上磨苍穹。
- 波涛作势撞山脚，鲁有神圣躬磨砻。
- 欲令异物知所畏，周遭水面盘蛟龙。
- 书生名利浃肌骨，尘念日久生心胸。
- 老翁照见輙微笑，血盆再入宁易攻。
- 蓬莱有路尔常睹，此别旷劫无由逢。
- 吾今舟楫助尔往，尔其登览庶可穷。
- 日轮迎晓傍山出，水声先沸惊寷窿。
- 赤光散合动天地，顷刻气候分春冬。
- 高低殿角屹相向，一一镌凿非人工。
- 穷晨不复值仙子，卿云瑞雾空蒙茏。
- 询之处士盖有谓，近世人迹几相重。
- 鸾骖鹤驭厌凡肉，矫然远举归鸿蒙。
- 先生吕翁独于此，一年三四眠松风。
- 书生尘念竟不断，主翁但问何所供。
- 人参如人更长大，愿乞数本扶疲癃。
- 翁言此物有神护，特经海道须罹凶。
- 良金美玉亦至宝，尔诚欲之吾当从。
- 慇懃教告岂一事，尤戒卧语详初终。
- 楞严秘密偈四句，奉以周旋宜恪恭。
- 书生再拜起沉矴，转盼已入鄞州封。
- 还家妻子久黄壌，单形只影反匆匆。
- 却思投翁事清净，天南天北惟飞鸿。
- 茫然进退真捕景，一生颠倒终狂童。
- 君不见秦皇汉武操利势，自许神仙力能致。
- 海边方士日从横，毕竟千非无一是。
- 书生径步蓬莱巅，况乃天人勤指示。
- 若为名宦苦死坚，失脚青云坠平地。
- 仙兮仙兮一何异，求不求兮两莫遂。
- 我虽忘情亦欷歔，仲尼之门非所议，率然作诗纪其事。

## 拼音
- hao2 shang1 po4 lang4 sui2 dong1 feng1 ， lu4 lu2 xiang1 ji4 cang1 ming2 zhong1 。
- hui2 huan2 ji2 mu4 miao3 wu2 ji4 ， wan4 shi2 zhi1 zai3 cai2 piao1 peng2 。
- yi4 chao2 liu4 yi4 bu4 de2 jin4 ， shi2 zhou1 ba1 jiu3 cheng2 xu1 kong1 。
- yi4 zhou1 xie4 hou4 tuo1 yu2 fu4 ， kai1 fan1 qi3 xia2 lun4 xi1 dong1 。
- da4 ming2 chu1 mo4 ye4 fu4 dan4 ， he2 xu3 qing1 yue4 ming2 chen2 zhong1 。
- zhou1 ren2 ce4 er3 zheng4 jing1 xi3 ， hu1 zhan1 shui3 ji4 pai2 qi2 feng1 。
- luo4 fan1 chen2 ding4 bo2 gu3 an4 ， jie4 ran2 huang1 jing4 yun2 jian1 tong1 。
- yin2 chuan1 shu1 sheng1 tuo1 zhou1 wei3 ， jian4 zhi1 yong3 yue4 zhui1 yuan2 rong2 。
- fu2 shu1 guai4 mu4 jin4 shi2 li3 ， tu1 wu4 gu3 yuan4 ti2 tian1 gong1 。
- ru4 men2 chang2 lang2 zhuan3 ji4 ji4 ， tang2 shang4 gao1 gong3 mang2 mei2 weng1 。
- zuo3 you4 shi4 li4 man3 san1 bai3 ， tan2 xuan2 yan3 yi4 sheng1 ling2 long2 。
- xiang1 feng2 wen4 lao2 min3 liu2 luo4 ， xuan2 qi3 xu1 shi4 qi1 xing2 zong1 。
- fen1 fen1 pao2 bu4 qi1 la4 xue3 ， du2 ci3 jin3 zhang4 zhao1 xia2 hong2 。
- huang2 jin1 bai2 yu4 jian4 feng1 zhuan4 ， yao4 miao2 shu1 jia3 qing1 rong2 rong2 。
- zhu3 weng1 zi4 yan2 bi4 chao2 kou4 ， qie4 lai2 bu4 yu3 zhong1 yuan2 tong2 。
- yu2 jin1 tian1 zi3 guo3 shui2 shi4 ， yu3 ba4 mo4 mo4 ru2 mang2 long2 。
- ri4 qian3 er4 zi3 gong4 you2 chu4 ， yin1 de2 xi4 jie2 kai1 ming2 meng2 。
- jie1 yun2 wo3 bei4 hao4 chu3 shi4 ， ming2 zi4 fei1 lie4 shen2 xian1 zong1 。
- san1 deng3 san1 bai3 feng4 yi4 zhu3 ， shang4 deng3 di4 yi1 pei2 xiu1 gong1 。
- ti2 xie2 jun4 zhi4 ji3 qian1 zhang4 ， xiao4 qin2 ting2 shang4 liao2 cong2 rong2 。
- qin2 huang2 ke3 xiao4 xiao4 bu4 yi3 ， sheng1 han4 ting2 jiao3 cui1 qiong2 long2 。
- xu2 fu2 man4 qian4 yi4 he2 zai4 ， qian2 hou4 shi2 bi4 you2 fang2 long2 。
- ju3 tou2 zhi3 si4 peng2 lai2 dao3 ， shuang1 xue3 zhi2 shang4 mo2 cang1 qiong2 。
- bo1 tao1 zuo4 shi4 zhuang4 shan1 jiao3 ， lu3 you3 shen2 sheng4 gong1 mo2 long2 。
- yu4 ling4 yi4 wu4 zhi1 suo3 wei4 ， zhou1 zao1 shui3 mian4 pan2 jiao1 long2 。
- shu1 sheng1 ming2 li4 jia1 ji1 gu3 ， chen2 nian4 ri4 jiu3 sheng1 xin1 xiong1 。
- lao3 weng1 zhao4 jian4 zhe2 wei1 xiao4 ， xue4 pen2 zai4 ru4 ning2 yi4 gong1 。
- peng2 lai2 you3 lu4 er3 chang2 du3 ， ci3 bie2 kuang4 jie2 wu2 you2 feng2 。
- wu2 jin1 zhou1 ji2 zhu4 er3 wang3 ， er3 qi2 deng1 lan3 shu4 ke3 qiong2 。
- ri4 lun2 ying2 xiao3 bang4 shan1 chu1 ， shui3 sheng1 xian1 fei4 jing1 feng1 long2 。
- chi4 guang1 san4 he2 dong4 tian1 di4 ， qing3 ke4 qi4 hou4 fen1 chun1 dong1 。
- gao1 di1 dian4 jiao3 yi4 xiang1 xiang4 ， yi1 yi1 juan1 zao2 fei1 ren2 gong1 。
- qiong2 chen2 bu2 fu4 zhi2 xian1 zi3 ， qing1 yun2 rui4 wu4 kong1 meng2 long2 。
- xun2 zhi1 chu3 shi4 gai4 you3 wei4 ， jin4 shi4 ren2 ji4 ji3 xiang1 zhong4 。
- luan2 can1 he4 yu4 yan4 fan2 rou4 ， jiao3 ran2 yuan3 ju3 gui1 hong2 meng2 。
- xian1 sheng1 lü3 weng1 du2 yu2 ci3 ， yi4 nian2 san1 si4 mian2 song1 feng1 。
- shu1 sheng1 chen2 nian4 jing4 bu2 duan4 ， zhu3 weng1 dan4 wen4 he2 suo3 gong4 。
- ren2 shen1 ru2 ren2 geng4 zhang3 da4 ， yuan4 qi3 shu4 ben3 fu2 pi2 long2 。
- weng1 yan2 ci3 wu4 you3 shen2 hu4 ， te4 jing1 hai3 dao4 xu1 li2 xiong1 。
- liang2 jin1 mei3 yu4 yi4 zhi4 bao3 ， er3 cheng2 yu4 zhi1 wu2 dang1 cong2 。
- yin1 qin2 jiao4 gao4 qi3 yi2 shi4 ， you2 jie4 wo4 yu3 xiang2 chu1 zhong1 。
- leng2 yan2 mi4 mi4 ji4 si4 ju4 ， feng4 yi3 zhou1 xuan2 yi2 ke4 gong1 。
- shu1 sheng1 zai4 bai4 qi3 chen2 ding4 ， zhuan3 pan4 yi3 ru4 yin2 zhou1 feng1 。
- hai2 jia1 qi1 zi3 jiu3 huang2 rang3 ， dan1 xing2 zhi1 ying3 fan3 cong1 cong1 。
- que4 si1 tou2 weng1 shi4 qing1 jing4 ， tian1 nan2 tian1 bei3 wei2 fei1 hong2 。
- mang2 ran2 jin4 tui4 zhen1 bu3 jing3 ， yi4 sheng1 dian1 dao3 zhong1 kuang2 tong2 。
- jun1 bu2 jian4 qin2 huang2 han4 wu3 cao1 li4 shi4 ， zi4 xu3 shen2 xian1 li4 neng2 zhi4 。
- hai3 bian1 fang1 shi4 ri4 cong2 heng2 ， bi4 jing4 qian1 fei1 wu2 yi1 shi4 。
- shu1 sheng1 jing4 bu4 peng2 lai2 dian1 ， kuang4 nai3 tian1 ren2 qin2 zhi3 shi4 。
- ruo4 wei4 ming2 huan4 ku3 si3 jian1 ， shi1 jiao3 qing1 yun2 zhui4 ping2 di4 。
- xian1 xi1 xian1 xi1 yi4 he2 yi4 ， qiu2 bu0 qiu2 xi1 liang3 mo4 sui4 。
- wo3 sui1 wang4 qing2 yi4 xi1 xu1 ， zhong4 ni2 zhi1 men2 fei1 suo3 yi4 ， lü4 ran2 zuo4 shi1 ji4 qi2 shi4 。

## 注释

## 译文

## 赏析
