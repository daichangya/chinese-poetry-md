---
id: zou-hao-ci-yun-duan-fu-wen-jiang-bei-shui-mo
title: 次韵端夫闻江北水磨
titlePinyin: ci4 yun4 duan1 fu1 wen2 jiang1 bei3 shui3 mo2
titleSlug: ci-yun-duan-fu-wen-jiang-bei-shui-mo
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万事根本初难明，声之所发由声声。
- 不有智者抉其□，直如宝剑埋丰城。
- 风生风济孰嘘吸，制作解成琴与筝。
- 矧兹江汉泻荆楚，含桃初熟飞流莺。
- 波涛暗逐岁月长，激激滩际春雷谹。
- 白沙湖边更湍急，五磨因缘资养生。
- 城中鞭驴喘欲死，亦或人劳僵自横。
- 借令麦破面浮玉，青蝇遽集争营营。
- 迺知此策最长利，朱墨岂复嗤南荣。
- 天轮地轴骇昼夜，仿佛飓扇吹苍瀛。
- 游江夫人俨然坐，蛟龙不动如石鲸。
- 只应神物亦持护，我辈何妨双耳清。

## 拼音
- wan4 shi4 gen1 ben3 chu1 nan2 ming2 ， sheng1 zhi1 suo3 fa1 you2 sheng1 sheng1 。
- bu4 you3 zhi4 zhe3 jue2 qi2 □ ， zhi2 ru2 bao3 jian4 mai2 feng1 cheng2 。
- feng1 sheng1 feng1 ji4 shu2 xu1 xi1 ， zhi4 zuo4 jie3 cheng2 qin2 yu3 zheng1 。
- shen3 zi1 jiang1 han4 xie4 jing1 chu3 ， han2 tao2 chu1 shu2 fei1 liu2 ying1 。
- bo1 tao1 an4 zhu2 sui4 yue4 chang2 ， ji1 ji1 tan1 ji4 chun1 lei2 hong2 。
- bai2 sha1 hu2 bian1 geng4 tuan1 ji2 ， wu3 mo2 yin1 yuan2 zi1 yang3 sheng1 。
- cheng2 zhong1 bian1 lü2 chuan3 yu4 si3 ， yi4 huo4 ren2 lao2 jiang1 zi4 heng2 。
- jie4 ling4 mai4 po4 mian4 fu2 yu4 ， qing1 ying2 ju4 ji2 zheng1 ying2 ying2 。
- nai3 zhi1 ci3 ce4 zui4 chang2 li4 ， zhu1 mo4 qi3 fu4 chi1 nan2 rong2 。
- tian1 lun2 di4 zhou2 hai4 zhou4 ye4 ， fang3 fu2 ju4 shan4 chui1 cang1 ying2 。
- you2 jiang1 fu1 ren2 yan3 ran2 zuo4 ， jiao1 long2 bu2 dong4 ru2 shi2 jing1 。
- zhi1 ying4 shen2 wu4 yi4 chi2 hu4 ， wo3 bei4 he2 fang2 shuang1 er3 qing1 。

## 注释

## 译文

## 赏析
