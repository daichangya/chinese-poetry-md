---
id: zou-hao-shi-liu-ye-fu-hui-hu-guang-ting-cheng-shi-mei
title: 十六夜府会湖光亭呈世美
titlePinyin: shi2 liu4 ye4 fu3 hui4 hu2 guang1 ting2 cheng2 shi4 mei3
titleSlug: shi-liu-ye-fu-hui-hu-guang-ting-cheng-shi-mei
author: 邹浩
authorPinyin: zou1 hao4
authorSlug: zou-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君终宴先归休，菱盘藻带妨移舟。
- 湖边何处月已到，观音堂下寒光浮。
- 鼎来谈笑托新兴，沉沉万籁乾坤幽。
- 云端飞翼弄清霭，波间戏鬛吹轻沤。
- 凉飚袭尘了无迹，似动不动蒹葭洲。
- 却观落日倚栏处，天东缥缈横高楼。
- 不须要月共形影，吾曺兹焉成献酬。
- 单衣盈露坐忘返，亦忘佳客相与留。
- 始知人世恶尘土，生平今夕方中秋。
- 昨宵莲社二三子，借问赏心如此不。

## 拼音
- shi3 jun1 zhong1 yan4 xian1 gui1 xiu1 ， ling2 pan2 zao3 dai4 fang2 yi2 zhou1 。
- hu2 bian1 he2 chu4 yue4 yi3 dao4 ， guan1 yin1 tang2 xia4 han2 guang1 fu2 。
- ding3 lai2 tan2 xiao4 tuo1 xin1 xing1 ， chen2 chen2 wan4 lai4 qian2 kun1 you1 。
- yun2 duan1 fei1 yi4 nong4 qing1 ai3 ， bo1 jian1 xi4 lie4 chui1 qing1 ou1 。
- liang2 biao1 xi2 chen2 le0 wu2 ji4 ， si4 dong4 bu0 dong4 jian1 jia1 zhou1 。
- que4 guan1 luo4 ri4 yi3 lan2 chu4 ， tian1 dong1 piao1 miao3 heng2 gao1 lou2 。
- bu4 xu1 yao4 yue4 gong4 xing2 ying3 ， wu2 cao2 zi1 yan1 cheng2 xian4 chou2 。
- dan1 yi1 ying2 lu4 zuo4 wang4 fan3 ， yi4 wang4 jia1 ke4 xiang1 yu3 liu2 。
- shi3 zhi1 ren2 shi4 e4 chen2 tu3 ， sheng1 ping2 jin1 xi1 fang1 zhong1 qiu1 。
- zuo2 xiao1 lian2 she4 er4 san1 zi3 ， jie4 wen4 shang3 xin1 ru2 ci3 bu4 。

## 注释

## 译文

## 赏析
