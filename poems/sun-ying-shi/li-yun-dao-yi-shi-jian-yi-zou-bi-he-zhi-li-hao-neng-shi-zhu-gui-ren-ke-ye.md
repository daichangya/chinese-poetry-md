---
id: sun-ying-shi-li-yun-dao-yi-shi-jian-yi-zou-bi-he-zhi-li-hao-neng-shi-zhu-gui-ren-ke-ye
title: 李允蹈以诗见诒走笔和之李号能诗诸贵人客也
titlePinyin: li3 yun3 dao3 yi3 shi1 jian4 yi2 zou3 bi3 he2 zhi1 li3 hao4 neng2 shi1 zhu1 gui4 ren2 ke4 ye3
titleSlug: li-yun-dao-yi-shi-jian-yi-zou-bi-he-zhi-li-hao-neng-shi-zhu-gui-ren-ke-ye
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海伙人物，百年各驰驱。
- 持身付埃尘，扰扰竟何须。
- 临邛家四壁，洛北饭一孟。
- 白首颇光荣，不媿初心无。
- 男儿胸中奇，玉虹自呵嘘。
- 沧浪振幽洁，沆瀣餐云腴。
- 养性一无累，经世乃其余。
- 芙蓉为裳衣，秋兰为珮琚。
- 西游畧昆仑，东征拂玄菟。
- 乘风羾天门，九阙请三呼。
- 太息治安策，中流资一壶。
- 河山洗祲氛，日月行天衢。
- 凌烟千载容，丹青为君铺。
- 请君办此事，勿待余子俱。
- 我懒复无用，藜羹守故书。
- 敢云骊龙睡，妄意渊中珠。

## 拼音
- si4 hai3 huo3 ren2 wu4 ， bai3 nian2 ge4 chi2 qu1 。
- chi2 shen1 fu4 ai1 chen2 ， rao3 rao3 jing4 he2 xu1 。
- lin2 qiong2 jia1 si4 bi4 ， luo4 bei3 fan4 yi2 meng4 。
- bai2 shou3 po1 guang1 rong2 ， bu2 kui4 chu1 xin1 wu2 。
- nan2 er2 xiong1 zhong1 qi2 ， yu4 hong2 zi4 he1 xu1 。
- cang1 lang4 zhen4 you1 jie2 ， hang4 xie4 can1 yun2 yu2 。
- yang3 xing4 yi4 wu2 lei4 ， jing1 shi4 nai3 qi2 yu2 。
- fu2 rong2 wei4 shang0 yi1 ， qiu1 lan2 wei4 pei4 ju1 。
- xi1 you2 lüe4 kun1 lun2 ， dong1 zheng1 fu2 xuan2 tu2 。
- cheng2 feng1 hong2 tian1 men2 ， jiu3 que1 qing3 san1 hu1 。
- tai4 xi1 zhi4 an1 ce4 ， zhong1 liu2 zi1 yi4 hu2 。
- he2 shan1 xi3 jin4 fen1 ， ri4 yue4 xing2 tian1 qu2 。
- ling2 yan1 qian1 zai3 rong2 ， dan1 qing1 wei4 jun1 pu4 。
- qing3 jun1 ban4 ci3 shi4 ， wu4 dai4 yu2 zi3 ju4 。
- wo3 lan3 fu4 wu2 yong4 ， li2 geng1 shou3 gu4 shu1 。
- gan3 yun2 li2 long2 shui4 ， wang4 yi4 yuan1 zhong1 zhu1 。

## 注释

## 译文

## 赏析
