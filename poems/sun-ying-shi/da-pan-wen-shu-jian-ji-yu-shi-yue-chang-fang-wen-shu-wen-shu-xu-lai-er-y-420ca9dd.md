---
id: sun-ying-shi-da-pan-wen-shu-jian-ji-yu-shi-yue-chang-fang-wen-shu-wen-shu-xu-lai-er-y-420ca9dd
title: 答潘文叔见寄予十月尝访文叔文叔许来而犹未也
titlePinyin: da2 pan1 wen2 shu1 jian4 ji4 yu3 shi2 yue4 chang2 fang3 wen2 shu1 wen2 shu1 xu3 lai2 er2 you2 wei4 ye3
titleSlug: da-pan-wen-shu-jian-ji-yu-shi-yue-chang-fang-wen-shu-wen-shu-xu-lai-er-y-420ca9dd
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别离一何久，迢递阻音形。
- 重上君子堂，相见眼终青。
- 君颜尚冰玉，我鬓已星星。
- 借问十载间，风波两蓬萍。
- 岭剑各万里，心目多所经。
- 归来且强健，怳然真梦醒。
- 可怜万修竹，清音玉珑玲。
- 萧条媚寒日，约畧环翠屏。
- 相携复一笑，芝兰有余馨。
- 孤云自舒卷，野鹤来青冥。
- 平生阅群彦，十八九雕零。
- 吾徒亦何愿，毕景依林坰。
- 种秫令可酿，储粟常满缾。
- 琴书奉娱玩，足以陶性灵。
- 千载伐木篇，此意神所听。
- 往来亦奚惮，江浦堪扬舲。

## 拼音
- bie2 li2 yi4 he2 jiu3 ， tiao2 di4 zu3 yin1 xing2 。
- zhong4 shang4 jun1 zi3 tang2 ， xiang1 jian4 yan3 zhong1 qing1 。
- jun1 yan2 shang4 bing1 yu4 ， wo3 bin4 yi3 xing1 xing1 。
- jie4 wen4 shi2 zai3 jian1 ， feng1 bo1 liang3 peng2 ping2 。
- ling3 jian4 ge4 wan4 li3 ， xin1 mu4 duo1 suo3 jing1 。
- gui1 lai2 qie3 qiang2 jian4 ， huang3 ran2 zhen1 meng4 xing3 。
- ke3 lian2 wan4 xiu1 zhu2 ， qing1 yin1 yu4 long2 ling2 。
- xiao1 tiao2 mei4 han2 ri4 ， yue1 lüe4 huan2 cui4 ping2 。
- xiang1 xie2 fu4 yi2 xiao4 ， zhi1 lan2 you3 yu2 xin1 。
- gu1 yun2 zi4 shu1 juan4 ， ye3 he4 lai2 qing1 ming2 。
- ping2 sheng1 yue4 qun2 yan4 ， shi2 ba1 jiu3 diao1 ling2 。
- wu2 tu2 yi4 he2 yuan4 ， bi4 jing3 yi1 lin2 jiong1 。
- zhong3 shu2 ling4 ke3 niang4 ， chu3 su4 chang2 man3 ping2 。
- qin2 shu1 feng4 yu2 wan2 ， zu2 yi3 tao2 xing4 ling2 。
- qian1 zai3 fa2 mu4 pian1 ， ci3 yi4 shen2 suo3 ting1 。
- wang3 lai2 yi4 xi1 dan4 ， jiang1 pu3 kan1 yang2 ling2 。

## 注释

## 译文

## 赏析
