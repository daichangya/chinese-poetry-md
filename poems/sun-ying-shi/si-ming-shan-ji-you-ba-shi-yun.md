---
id: sun-ying-shi-si-ming-shan-ji-you-ba-shi-yun
title: 四明山记游八十韵
titlePinyin: si4 ming2 shan1 ji4 you2 ba1 shi2 yun4
titleSlug: si-ming-shan-ji-you-ba-shi-yun
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生抱遐尚，抚剑远行游。
- 迹谢声利牵，心与岩壑谋。
- 东征泛沧海，南骛逾丹丘。
- 西登岷峨啸，北望关陇愁。
- 匡庐挽归辔，巫峡纡行舟。
- 剑阁最险壮，龙门更奇幽。
- 历览虽未饱，胜槩略以收。
- 尔来卧烛湖，清梦长夷犹。
- 家山维四明，名字横九州。
- 出门宛在眼，欲往辄不酬。
- 人事真好乖，山灵岂吾仇。
- 忽近益可笑，投老空自尤。
- 兹辰正芳春，会心得良俦。
- 赢粮幸易足，决策遂所求。
- 中宵雨声断，逗晓霁色浮。
- 天容极莹净，风气正和柔。
- 瘦筇挟篮舆，野服兼轻裘。
- 遥遥指林麓，欣欣听溪流。
- 试屐请贤岭，弭盖白水湫。
- 飞湍响淙潺，怪松韵萧飕。
- 艰然小羊额，喘若料虎头。
- 甓石访岁期，负樵歌道周。
- 百折快一眺，千里森双眸。
- 峰峦何绵联，脉络相缠缪。
- 化钧妙融结，神工巧雕锼。
- 长风动溟渤，洪涛簸瀛洲。
- 巨鼇出赑屭，游龙绕蚴蟉。
- 鲸鹏恣摩荡，虫鱼纷叠稠。
- 万怪各起伏，千帆递行留。
- 或坦若几席，或峩若冠旒。
- 或排若剑戟，或剡若戈矛。
- 或舞若鸾凤，或骤若骅骝。
- 或若戏狻猊，或若鬭貔貅。
- 俨然开明堂，玉帛朝诸侯。
- 赫然会岐阳，长围方大搜。
- 鏖战临长平，坚壁持鸿沟。
- 广野列车骑，中军严旆斿。
- 开辟洪茫茫，变化久悠悠。
- 愕眙不得语，形容那可侔。
- 仙树四十围，蟠根几千秋。
- 老干枯不死，新荣翠相樛。
- 飚驭定来止，桑田行验不。
- 遗迹信所闻，轻举当何由。
- 东南径崇冈，左右罗平畴。
- 人家散鸡犬，村坞来羊牛。
- 官征毕薪炭，春事动耝耰。
- 土腻少沙石，气寒无麦麰。
- 荒蹊夹桃李，密荫间梧楸。
- 是中可避世，何劳更乘桴。
- 骈岩下苍峭，别岫争崪崷。
- 熟知二刹胜，逝肯中道休。
- 杖锡既巉绝，雪窦仍阻修。
- 停云朝漠漠，刚风昼飂飂。
- 盘磴度方桥，广宇连飞楼。
- 珠玑错藻绣，金碧照雕髹。
- 撞钟食千指，鸣板灯百篝。
- 真成天上居，不涉人间忧。
- 周遭富佳致，徜徉得穷搜。
- 妙峰远色凑，锦镜波光浏。
- 两溪来活活，千丈落瀌瀌。
- 深瀑摽随凫，空潭隠灵虬。
- 倒窥凛欲眩，俯掬清敢漱。
- 涧草高下积，岩花零乱抽。
- 挂壁见猱捷，食芩闻鹿呦。
- 日长转𪾢睆，雾暗啼钩辀。
- 修竹奏琴瑟，细溜锵琳璆。
- 占晴喜哢鹊，畏雨愁呼鸠。
- 何妨共斋钵，且复荐茶瓯。
- 老僧颇好事，幅画肯见投。
- 随意宿山房，无眠听更筹。
- 念昔身万里，及此天一陬。
- 登临世界阔，俛仰岁月遒。
- 荣辱两蜗角，聚散一海沤。
- 尘鞅自束缚，名场相敌雠。
- 不念猿鹤怨，坐令泉石羞。
- 心期晚乃惬，俗驾我尚优。
- 胜具学支许，奇踪非阮刘。
- 时哉山梁雉，乐矣濠上鯈。
- 聊追兴公赋，不叹柳子囚。
- 招招知音子，为我商声讴。

## 拼音
- ping2 sheng1 bao4 xia2 shang4 ， fu3 jian4 yuan3 xing2 you2 。
- ji4 xie4 sheng1 li4 qian1 ， xin1 yu3 yan2 he4 mou2 。
- dong1 zheng1 fan4 cang1 hai3 ， nan2 wu4 yu2 dan1 qiu1 。
- xi1 deng1 min2 e2 xiao4 ， bei3 wang4 guan1 long3 chou2 。
- kuang1 lu2 wan3 gui1 pei4 ， wu1 xia2 yu1 xing2 zhou1 。
- jian4 ge2 zui4 xian3 zhuang4 ， long2 men2 geng4 qi2 you1 。
- li4 lan3 sui1 wei4 bao3 ， sheng4 gai4 lüe4 yi3 shou1 。
- er3 lai2 wo4 zhu2 hu2 ， qing1 meng4 chang2 yi2 you2 。
- jia1 shan1 wei2 si4 ming2 ， ming2 zi4 heng2 jiu3 zhou1 。
- chu1 men2 wan3 zai4 yan3 ， yu4 wang3 zhe2 bu4 chou2 。
- ren2 shi4 zhen1 hao3 guai1 ， shan1 ling2 qi3 wu2 chou2 。
- hu1 jin4 yi4 ke3 xiao4 ， tou2 lao3 kong1 zi4 you2 。
- zi1 chen2 zheng4 fang1 chun1 ， hui4 xin1 de2 liang2 chou2 。
- ying2 liang2 xing4 yi4 zu2 ， jue2 ce4 sui4 suo3 qiu2 。
- zhong1 xiao1 yu3 sheng1 duan4 ， dou4 xiao3 ji4 se4 fu2 。
- tian1 rong2 ji2 ying2 jing4 ， feng1 qi4 zheng4 he2 rou2 。
- shou4 qiong2 xie2 lan2 yu2 ， ye3 fu2 jian1 qing1 qiu2 。
- yao2 yao2 zhi3 lin2 lu4 ， xin1 xin1 ting1 xi1 liu2 。
- shi4 ji1 qing3 xian2 ling3 ， mi3 gai4 bai2 shui3 qiu1 。
- fei1 tuan1 xiang3 cong2 chan2 ， guai4 song1 yun4 xiao1 sou1 。
- jian1 ran2 xiao3 yang2 e2 ， chuan3 ruo4 liao4 hu3 tou2 。
- pi4 shi2 fang3 sui4 qi1 ， fu4 qiao2 ge1 dao4 zhou1 。
- bai3 zhe2 kuai4 yi2 tiao4 ， qian1 li3 sen1 shuang1 mou2 。
- feng1 luan2 he2 mian2 lian2 ， mai4 luo4 xiang1 chan2 miu4 。
- hua4 jun1 miao4 rong2 jie2 ， shen2 gong1 qiao3 diao1 sou1 。
- chang2 feng1 dong4 ming2 bo2 ， hong2 tao1 bo4 ying2 zhou1 。
- ju4 ao2 chu1 bi4 xi4 ， you2 long2 rao4 you4 liu2 。
- jing1 peng2 zi4 mo2 dang4 ， chong2 yu2 fen1 die2 chou2 。
- wan4 guai4 ge4 qi3 fu2 ， qian1 fan1 di4 xing2 liu2 。
- huo4 tan3 ruo4 ji3 xi2 ， huo4 e2 ruo4 guan1 liu2 。
- huo4 pai2 ruo4 jian4 ji3 ， huo4 yan3 ruo4 ge1 mao2 。
- huo4 wu3 ruo4 luan2 feng4 ， huo4 zhou4 ruo4 hua2 liu2 。
- huo4 ruo4 xi4 suan1 ni2 ， huo4 ruo4 dou4 pi2 xiu1 。
- yan3 ran2 kai1 ming2 tang2 ， yu4 bo2 chao2 zhu1 hou2 。
- he4 ran2 hui4 qi2 yang2 ， chang2 wei2 fang1 da4 sou1 。
- ao2 zhan4 lin2 chang2 ping2 ， jian1 bi4 chi2 hong2 gou1 。
- guang3 ye3 lie4 che1 qi2 ， zhong1 jun1 yan2 pei4 you2 。
- kai1 pi4 hong2 mang2 mang2 ， bian4 hua4 jiu3 you1 you1 。
- e4 yi2 bu4 de2 yu3 ， xing2 rong2 na4 ke3 mou2 。
- xian1 shu4 si4 shi2 wei2 ， pan2 gen1 ji3 qian1 qiu1 。
- lao3 gan1 ku1 bu4 si3 ， xin1 rong2 cui4 xiang1 jiu1 。
- biao1 yu4 ding4 lai2 zhi3 ， sang1 tian2 xing2 yan4 bu4 。
- yi2 ji4 xin4 suo3 wen2 ， qing1 ju3 dang1 he2 you2 。
- dong1 nan2 jing4 chong2 gang1 ， zuo3 you4 luo2 ping2 chou2 。
- ren2 jia1 san4 ji1 quan3 ， cun1 wu4 lai2 yang2 niu2 。
- guan1 zheng1 bi4 xin1 tan4 ， chun1 shi4 dong4 qu4 you1 。
- tu3 ni4 shao3 sha1 shi2 ， qi4 han2 wu2 mai4 mou2 。
- huang1 qi1 jia2 tao2 li3 ， mi4 yin4 jian1 wu2 qiu1 。
- shi4 zhong1 ke3 bi4 shi4 ， he2 lao2 geng4 cheng2 fu2 。
- pian2 yan2 xia4 cang1 qiao4 ， bie2 xiu4 zheng1 zu2 qiu2 。
- shu2 zhi1 er4 cha4 sheng4 ， shi4 ken3 zhong1 dao4 xiu1 。
- zhang4 xi1 ji4 chan2 jue2 ， xue3 dou4 reng2 zu3 xiu1 。
- ting2 yun2 chao2 mo4 mo4 ， gang1 feng1 zhou4 liu4 liu4 。
- pan2 deng4 du4 fang1 qiao2 ， guang3 yu3 lian2 fei1 lou2 。
- zhu1 ji1 cuo4 zao3 xiu4 ， jin1 bi4 zhao4 diao1 xiu1 。
- zhuang4 zhong1 shi2 qian1 zhi3 ， ming2 ban3 deng1 bai3 gou1 。
- zhen1 cheng2 tian1 shang4 ju1 ， bu2 she4 ren2 jian1 you1 。
- zhou1 zao1 fu4 jia1 zhi4 ， chang2 yang2 de2 qiong2 sou1 。
- miao4 feng1 yuan3 se4 cou4 ， jin3 jing4 bo1 guang1 liu2 。
- liang3 xi1 lai2 huo2 huo2 ， qian1 zhang4 luo4 biao1 biao1 。
- shen1 pu4 biao1 sui2 fu2 ， kong1 tan2 yin3 ling2 qiu2 。
- dao3 kui1 lin3 yu4 xuan4 ， fu3 ju1 qing1 gan3 shu4 。
- jian4 cao3 gao1 xia4 ji1 ， yan2 hua1 ling2 luan4 chou1 。
- gua4 bi4 jian4 nao2 jie2 ， shi2 qin2 wen2 lu4 you1 。
- ri4 chang2 zhuan3 xian4 huan4 ， wu4 an4 ti2 gou1 zhou1 。
- xiu1 zhu2 zou4 qin2 se4 ， xi4 liu1 qiang1 lin2 qiu2 。
- zhan4 qing2 xi3 long4 que4 ， wei4 yu3 chou2 hu1 jiu1 。
- he2 fang2 gong4 zhai1 bo1 ， qie3 fu4 jian4 cha2 ou1 。
- lao3 seng1 po1 hao3 shi4 ， fu2 hua4 ken3 jian4 tou2 。
- sui2 yi4 su4 shan1 fang2 ， wu2 mian2 ting1 geng4 chou2 。
- nian4 xi1 shen1 wan4 li3 ， ji2 ci3 tian1 yi4 zou1 。
- deng1 lin2 shi4 jie4 kuo4 ， fu3 yang3 sui4 yue4 qiu2 。
- rong2 ru3 liang3 wo1 jiao3 ， ju4 san4 yi4 hai3 ou1 。
- chen2 yang1 zi4 shu4 fu4 ， ming2 chang3 xiang1 di2 chou2 。
- bu2 nian4 yuan2 he4 yuan4 ， zuo4 ling4 quan2 shi2 xiu1 。
- xin1 qi1 wan3 nai3 qie4 ， su2 jia4 wo3 shang4 you1 。
- sheng4 ju4 xue2 zhi1 xu3 ， qi2 zong1 fei1 ruan3 liu2 。
- shi2 zai1 shan1 liang2 zhi4 ， le4 yi3 hao2 shang4 tiao2 。
- liao2 zhui1 xing1 gong1 fu4 ， bu2 tan4 liu3 zi3 qiu2 。
- zhao1 zhao1 zhi1 yin1 zi3 ， wei4 wo3 shang1 sheng1 ou1 。

## 注释

## 译文

## 赏析
