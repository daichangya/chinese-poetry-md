---
id: sun-ying-shi-da-yang-lin-yong-qian-yun-jian-zeng
title: 答杨霖用前韵见赠
titlePinyin: da2 yang2 lin2 yong4 qian2 yun4 jian4 zeng4
titleSlug: da-yang-lin-yong-qian-yun-jian-zeng
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沧沧万里无时盈，太山四维不可仆。
- 蛙井跳梁徒自喜，蚁垤崔嵬欲何就。
- 物情小大乃尔悬，人心是非当自究。
- 荣名乍满妻孥笑，权利偏供宾客僦。
- 纷纷逐臭坐穷年，往往攫金忘正昼。
- 谈夸亦或轻万锺，蹴嘑忍能甘一豆。
- 人怜世网苦易缚，我悲古道迂难售。
- 文章小技本游戏，功业有时真际辏。
- 六经坠地谁羽翼，众说滔天谁拯救。
- 独行不畏迹随削，危言便恐眉遭灸。
- 舞雩鼓瑟洙泗远，弄月吟风伊洛旧。
- 晨霞翠柏足糇粮，秋兰芳芷堪怀袖。
- 此身今愧五斗役，归心日绕千岩秀。
- 平生未饱书册愿，老大自知人物陋。
- 意存当世力不能，名忝儒生实难副。
- 杨侯杨侯豪杰士，霜鹘横空天马骤。
- 叵堪高谊谬推挽，喜见雄词豁昏瞀。
- 端能有意千载前，执鞭请试从公后。

## 拼音
- cang1 cang1 wan4 li3 wu2 shi2 ying2 ， tai4 shan1 si4 wei2 bu4 ke3 pu2 。
- wa1 jing3 tiao4 liang2 tu2 zi4 xi3 ， yi3 die2 cui1 wei2 yu4 he2 jiu4 。
- wu4 qing2 xiao3 da4 nai3 er3 xuan2 ， ren2 xin1 shi4 fei1 dang1 zi4 jiu1 。
- rong2 ming2 zha4 man3 qi1 nu2 xiao4 ， quan2 li4 pian1 gong4 bin1 ke4 jiu4 。
- fen1 fen1 zhu2 chou4 zuo4 qiong2 nian2 ， wang3 wang3 jue2 jin1 wang4 zheng4 zhou4 。
- tan2 kua1 yi4 huo4 qing1 wan4 zhong1 ， cu4 hu1 ren3 neng2 gan1 yi2 dou4 。
- ren2 lian2 shi4 wang3 ku3 yi4 fu4 ， wo3 bei1 gu3 dao4 yu1 nan2 shou4 。
- wen2 zhang1 xiao3 ji4 ben3 you2 xi4 ， gong1 ye4 you3 shi2 zhen1 ji4 cou4 。
- liu4 jing1 zhui4 di4 shui2 yu3 yi4 ， zhong4 shuo1 tao1 tian1 shui2 zheng3 jiu4 。
- du2 xing2 bu2 wei4 ji4 sui2 xiao1 ， wei1 yan2 bian4 kong3 mei2 zao1 jiu3 。
- wu3 yu2 gu3 se4 zhu1 si4 yuan3 ， nong4 yue4 yin2 feng1 yi1 luo4 jiu4 。
- chen2 xia2 cui4 bai3 zu2 hou2 liang2 ， qiu1 lan2 fang1 zhi3 kan1 huai2 xiu4 。
- ci3 shen1 jin1 kui4 wu3 dou3 yi4 ， gui1 xin1 ri4 rao4 qian1 yan2 xiu4 。
- ping2 sheng1 wei4 bao3 shu1 ce4 yuan4 ， lao3 da4 zi4 zhi1 ren2 wu4 lou4 。
- yi4 cun2 dang1 shi4 li4 bu4 neng2 ， ming2 tian3 ru2 sheng1 shi2 nan2 fu4 。
- yang2 hou2 yang2 hou2 hao2 jie2 shi4 ， shuang1 hu2 heng2 kong1 tian1 ma3 zhou4 。
- po3 kan1 gao1 yi4 miu4 tui1 wan3 ， xi3 jian4 xiong2 ci2 huo1 hun1 mao4 。
- duan1 neng2 you3 yi4 qian1 zai3 qian2 ， zhi2 bian1 qing3 shi4 cong2 gong1 hou4 。

## 注释

## 译文

## 赏析
