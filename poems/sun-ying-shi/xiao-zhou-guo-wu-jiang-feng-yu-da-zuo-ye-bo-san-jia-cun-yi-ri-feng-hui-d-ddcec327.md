---
id: sun-ying-shi-xiao-zhou-guo-wu-jiang-feng-yu-da-zuo-ye-bo-san-jia-cun-yi-ri-feng-hui-d-ddcec327
title: 小舟过吴江风雨大作夜泊三家村翌日风回到家日未中
titlePinyin: xiao3 zhou1 guo4 wu2 jiang1 feng1 yu3 da4 zuo4 ye4 bo2 san1 jia1 cun1 yi4 ri4 feng1 hui2 dao4 jia1 ri4 wei4 zhong1
titleSlug: xiao-zhou-guo-wu-jiang-feng-yu-da-zuo-ye-bo-san-jia-cun-yi-ri-feng-hui-d-ddcec327
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 短篷仅容坐，一滴不通雨。
- 不料西南风，滂沛遽如许。
- 荡摇首屡觞，跧弯背欲偻。
- 行经四桥侧，心动不敢语。
- 茫洋万顷天，一叶纵掀舞。
- 翻思田舍乐，甚念篙人苦。
- 黄昏随意泊，古木荫灵宇。
- 小作鸡酒愿，欲祷辞未吐。
- 觉来风回东，快便谁所与。
- 平明八十里，到家日未午。
- 万事一翻覆，戚欣何处所。
- 舟定稍按摩，起身试步武。
- 一室有余宽，洗杓命儿女。
- 门外风涛急，闭门良可御。

## 拼音
- duan3 peng2 jin3 rong2 zuo4 ， yi4 di1 bu4 tong1 yu3 。
- bu2 liao4 xi1 nan2 feng1 ， pang1 pei4 ju4 ru2 xu3 。
- dang4 yao2 shou3 lü3 shang1 ， quan2 wan1 bei4 yu4 lü3 。
- xing2 jing1 si4 qiao2 ce4 ， xin1 dong4 bu4 gan3 yu3 。
- mang2 yang2 wan4 qing3 tian1 ， yi2 ye4 zong4 xian1 wu3 。
- fan1 si1 tian2 she4 le4 ， shen4 nian4 gao1 ren2 ku3 。
- huang2 hun1 sui2 yi4 bo2 ， gu3 mu4 yin4 ling2 yu3 。
- xiao3 zuo4 ji1 jiu3 yuan4 ， yu4 dao3 ci2 wei4 tu3 。
- jue2 lai2 feng1 hui2 dong1 ， kuai4 bian4 shui2 suo3 yu3 。
- ping2 ming2 ba1 shi2 li3 ， dao4 jia1 ri4 wei4 wu3 。
- wan4 shi4 yi4 fan1 fu4 ， qi1 xin1 he2 chu4 suo3 。
- zhou1 ding4 shao1 an4 mo2 ， qi3 shen1 shi4 bu4 wu3 。
- yi2 shi4 you3 yu2 kuan1 ， xi3 shao2 ming4 er2 nü3 。
- men2 wai4 feng1 tao1 ji2 ， bi4 men2 liang2 ke3 yu4 。

## 注释

## 译文

## 赏析
