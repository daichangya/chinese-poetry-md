---
id: sun-ying-shi-wu-yue-er-shi-ri-hai-jiu-ju-you-gan
title: 五月二十日还旧居有感
titlePinyin: wu3 yue4 er4 shi2 ri4 hai2 jiu4 ju1 you3 gan3
titleSlug: wu-yue-er-shi-ri-hai-jiu-ju-you-gan
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨光澹凉月，霁宇来清风。
- 轻舟泛涟漪，初旭升曈眬。
- 水气散洲渚，蔓花缀榛丛。
- 我行何所之，故林翳蒿蓬。
- 舍棹理幽径，开颜揖前峰。
- 出门望平臯，良苗鬰以葱。
- 恭惟昔先人，有此一亩宫。
- 遗字满尘壁，所忧非困穷。
- 但愿君与相，燮调致年丰。
- 谅哉烈士心，举世故莫同。
- 踟蹰不忍去，恻怆结微衷。

## 拼音
- chen2 guang1 dan4 liang2 yue4 ， ji4 yu3 lai2 qing1 feng1 。
- qing1 zhou1 fan4 lian2 yi1 ， chu1 xu4 sheng1 tong2 long2 。
- shui3 qi4 san4 zhou1 zhu3 ， man4 hua1 zhui4 zhen1 cong2 。
- wo3 xing2 he2 suo3 zhi1 ， gu4 lin2 yi4 hao1 peng2 。
- she4 zhao4 li3 you1 jing4 ， kai1 yan2 yi1 qian2 feng1 。
- chu1 men2 wang4 ping2 gao1 ， liang2 miao2 yu4 yi3 cong1 。
- gong1 wei2 xi1 xian1 ren2 ， you3 ci3 yi4 mu3 gong1 。
- yi2 zi4 man3 chen2 bi4 ， suo3 you1 fei1 kun4 qiong2 。
- dan4 yuan4 jun1 yu3 xiang1 ， xie4 tiao2 zhi4 nian2 feng1 。
- liang4 zai1 lie4 shi4 xin1 ， ju3 shi4 gu4 mo4 tong2 。
- chi2 chu2 bu4 ren3 qu4 ， ce4 chuang4 jie2 wei1 zhong1 。

## 注释

## 译文

## 赏析
