---
id: sun-ying-shi-yu-xu-dong
title: 玉虚洞
titlePinyin: yu4 xu1 dong4
titleSlug: yu-xu-dong
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驾言玉虚游，奇绝慰心赏。
- 余雪明层阴，初旭上清朗。
- 寒溪玻瓈色，远壑风雨响。
- 刺船度石濑，散策步林莽。
- 洞门划褰开，瑶室下深广。
- 分明堂九筵，帢匝旗五丈。
- 壁纹妙雕刻，石骨工刬磢。
- 云霞夹日月，麾幢导龙象。
- 异哉非人境，俨然故仙仗。
- 犬鹿访前闻，笙鹤寄真想。
- 天宝本衰运，灵扃为谁敞。
- 峥嵘昔祠殿，萧瑟今废壤。
- 谢公诗绚丽，黄郎笔豪爽。
- 断碑亦可怜，英标复何往。
- 把酒酹孤亭，回头叹尘鞅。
- 幽讨方自兹，当费屐几两。

## 拼音
- jia4 yan2 yu4 xu1 you2 ， qi2 jue2 wei4 xin1 shang3 。
- yu2 xue3 ming2 ceng2 yin1 ， chu1 xu4 shang4 qing1 lang3 。
- han2 xi1 bo1 li2 se4 ， yuan3 he4 feng1 yu3 xiang3 。
- ci4 chuan2 du4 shi2 lai4 ， san4 ce4 bu4 lin2 mang3 。
- dong4 men2 hua4 qian1 kai1 ， yao2 shi4 xia4 shen1 guang3 。
- fen1 ming2 tang2 jiu3 yan2 ， qia4 za1 qi2 wu3 zhang4 。
- bi4 wen2 miao4 diao1 ke4 ， shi2 gu3 gong1 chan3 chuang3 。
- yun2 xia2 jia2 ri4 yue4 ， hui1 zhuang4 dao3 long2 xiang4 。
- yi4 zai1 fei1 ren2 jing4 ， yan3 ran2 gu4 xian1 zhang4 。
- quan3 lu4 fang3 qian2 wen2 ， sheng1 he4 ji4 zhen1 xiang3 。
- tian1 bao3 ben3 shuai1 yun4 ， ling2 jiong1 wei4 shui2 chang3 。
- zheng1 rong2 xi1 ci2 dian4 ， xiao1 se4 jin1 fei4 rang3 。
- xie4 gong1 shi1 xuan4 li4 ， huang2 lang2 bi3 hao2 shuang3 。
- duan4 bei1 yi4 ke3 lian2 ， ying1 biao1 fu4 he2 wang3 。
- ba3 jiu3 lei4 gu1 ting2 ， hui2 tou2 tan4 chen2 yang1 。
- you1 tao3 fang1 zi4 zi1 ， dang1 fei4 ji1 ji3 liang3 。

## 注释

## 译文

## 赏析
