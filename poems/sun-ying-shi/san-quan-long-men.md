---
id: sun-ying-shi-san-quan-long-men
title: 三泉龙门
titlePinyin: san1 quan2 long2 men2
titleSlug: san-quan-long-men
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍山石骨高棱层，缭断谷口如坚城。
- 何年穴作瓮门入，豁然天地中开明。
- 门深十丈碧铁色，错落鳞甲潜光晶。
- 溪声泻出骇风雨，岩泉乱滴纷珠璎。
- 老藤翠木蔚回合，幽花好鸟相逢迎。
- 异哉人世有此境，顾盼萧爽心骨惊。
- 想见伏龙擘山出，澒洞冰雹轰雷霆。
- 不然避秦客仙去，中有桃花门不扃。
- 谷深路窈望不极，有泉可濯田可耕。
- 何当颛此一丘壑，家在东吴空复情。

## 拼音
- cang1 shan1 shi2 gu3 gao1 leng2 ceng2 ， liao2 duan4 gu3 kou3 ru2 jian1 cheng2 。
- he2 nian2 xue2 zuo4 weng4 men2 ru4 ， huo1 ran2 tian1 di4 zhong1 kai1 ming2 。
- men2 shen1 shi2 zhang4 bi4 tie3 se4 ， cuo4 luo4 lin2 jia3 qian2 guang1 jing1 。
- xi1 sheng1 xie4 chu1 hai4 feng1 yu3 ， yan2 quan2 luan4 di1 fen1 zhu1 ying1 。
- lao3 teng2 cui4 mu4 wei4 hui2 he2 ， you1 hua1 hao3 niao3 xiang1 feng2 ying2 。
- yi4 zai1 ren2 shi4 you3 ci3 jing4 ， gu4 pan4 xiao1 shuang3 xin1 gu3 jing1 。
- xiang3 jian4 fu2 long2 bo4 shan1 chu1 ， hong4 dong4 bing1 bao2 hong1 lei2 ting2 。
- bu4 ran2 bi4 qin2 ke4 xian1 qu4 ， zhong1 you3 tao2 hua1 men2 bu4 jiong1 。
- gu3 shen1 lu4 yao3 wang4 bu4 ji2 ， you3 quan2 ke3 zhuo2 tian2 ke3 geng1 。
- he2 dang1 zhuan1 ci3 yi4 qiu1 he4 ， jia1 zai4 dong1 wu2 kong1 fu4 qing2 。

## 注释

## 译文

## 赏析
