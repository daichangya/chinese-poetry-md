---
id: sun-ying-shi-jian-bi-liang-gong-zhu-ci-yun-wu-di-nu-ye-ju-gao-zhong-shang-lin-mu-yu-r-8ed315a6
title: 涧壁梁公主祠云武帝女也据高冢上林木鬰然形势开敞盖公主所葬欤无碑志未及考诸记载士大夫留诗未见有起人意者余守风四日为十二韵
titlePinyin: jian4 bi4 liang2 gong1 zhu3 ci2 yun2 wu3 di4 nü3 ye3 ju4 gao1 zhong3 shang4 lin2 mu4 yu4 ran2 xing2 shi4 kai1 chang3 gai4 gong1 zhu3 suo3 zang4 yu2 wu2 bei1 zhi4 wei4 ji2 kao3 zhu1 ji4 zai3 shi4 da4 fu1 liu2 shi1 wei4 jian4 you3 qi3 ren2 yi4 zhe3 yu2 shou3 feng1 si4 ri4 wei4 shi2 er4 yun4
titleSlug: jian-bi-liang-gong-zhu-ci-yun-wu-di-nu-ye-ju-gao-zhong-shang-lin-mu-yu-r-8ed315a6
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧翁本胜士，诸郎多艺文。
- 伤哉晚大谬，家国成丝棼。
- 主昔食何邑，桃李争秾芬。
- 禁脔必王谢，风流映青云。
- 岂其独天幸，不见台城军。
- 曲阿故近甸，茂林有高坟。
- 玉鱼既无恙，庙食仍蒿焄。
- 此事乃可书，所恨荒前闻。
- 千舟集浦溆，吉卜叩灵氛。
- 我亦肃襟屦，一瓣崇𬬻薰。
- 徘徊慨千载，江波日沄沄。
- 谁当著奇语，歌之拟湘君。

## 拼音
- xiao1 weng1 ben3 sheng4 shi4 ， zhu1 lang2 duo1 yi4 wen2 。
- shang1 zai1 wan3 da4 miu4 ， jia1 guo2 cheng2 si1 fen2 。
- zhu3 xi1 shi2 he2 yi4 ， tao2 li3 zheng1 nong2 fen1 。
- jin4 luan2 bi4 wang2 xie4 ， feng1 liu2 ying4 qing1 yun2 。
- qi3 qi2 du2 tian1 xing4 ， bu2 jian4 tai2 cheng2 jun1 。
- qu3 a1 gu4 jin4 dian4 ， mao4 lin2 you3 gao1 fen2 。
- yu4 yu2 ji4 wu2 yang4 ， miao4 shi2 reng2 hao1 hun1 。
- ci3 shi4 nai3 ke3 shu1 ， suo3 hen4 huang1 qian2 wen2 。
- qian1 zhou1 ji2 pu3 xu4 ， ji2 bu3 kou4 ling2 fen1 。
- wo3 yi4 su4 jin1 ju4 ， yi2 ban4 chong2 lu2 xun1 。
- pai2 huai2 kai3 qian1 zai3 ， jiang1 bo1 ri4 yun2 yun2 。
- shui2 dang1 zhu4 qi2 yu3 ， ge1 zhi1 ni3 xiang1 jun1 。

## 注释

## 译文

## 赏析
