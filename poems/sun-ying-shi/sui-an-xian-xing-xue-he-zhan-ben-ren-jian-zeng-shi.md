---
id: sun-ying-shi-sui-an-xian-xing-xue-he-zhan-ben-ren-jian-zeng-shi
title: 遂安县兴学和詹本仁见赠诗
titlePinyin: sui4 an1 xian4 xing1 xue2 he2 zhan1 ben3 ren2 jian4 zeng4 shi1
titleSlug: sui-an-xian-xing-xue-he-zhan-ben-ren-jian-zeng-shi
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万物野马相追奔，百年梦境更起仆。
- 是中诸妄要扫刮，努力良心自成就。
- 舞雩春风沂水侧，当日群公切磋究。
- 大途九轨自可识，广居安宅宁当僦。
- 少年恐不保壮老，夜气还能亡旦昼。
- 诗书礼乐在庠序，乡射弦歌列笾豆。
- 共惟百圣贻后来，岂使一科图急售。
- 如何道术坐陆沉，独指利名纷辐辏。
- 斯文未丧天所赐，接踵诸贤出哀救。
- 圣门榛棘得刬除，俗学膏肓有砭灸。
- 晚出颛蒙格调卑，平生师友追从旧。
- 敢言割鸡慕牛刀，直恐狐裘杂羔袖。
- 是邦山水故潇洒，满眼衣冠多整秀。
- 向来张吕相逢地，遗韵余风洗凡陋。
- 眷然乡校肯来游，勉矣英材起相副。
- 名门政假扶持力，阖境似惊闻见骤。
- 儒林丈人真好事，大笔新诗警昏瞀。
- 寄言同社相知心，不怪狂歌续貂后。

## 拼音
- wan4 wu4 ye3 ma3 xiang1 zhui1 ben1 ， bai3 nian2 meng4 jing4 geng4 qi3 pu2 。
- shi4 zhong1 zhu1 wang4 yao4 sao3 gua1 ， nu3 li4 liang2 xin1 zi4 cheng2 jiu4 。
- wu3 yu2 chun1 feng1 yi2 shui3 ce4 ， dang1 ri4 qun2 gong1 qie1 cuo1 jiu1 。
- da4 tu2 jiu3 gui3 zi4 ke3 shi2 ， guang3 ju1 an1 zhai2 ning2 dang1 jiu4 。
- shao4 nian2 kong3 bu4 bao3 zhuang4 lao3 ， ye4 qi4 hai2 neng2 wang2 dan4 zhou4 。
- shi1 shu1 li3 yue4 zai4 xiang2 xu4 ， xiang1 she4 xian2 ge1 lie4 bian1 dou4 。
- gong4 wei2 bai3 sheng4 yi2 hou4 lai2 ， qi3 shi3 yi4 ke1 tu2 ji2 shou4 。
- ru2 he2 dao4 shu4 zuo4 lu4 chen2 ， du2 zhi3 li4 ming2 fen1 fu2 cou4 。
- si1 wen2 wei4 sang4 tian1 suo3 ci4 ， jie1 zhong3 zhu1 xian2 chu1 ai1 jiu4 。
- sheng4 men2 zhen1 ji2 de2 chan3 chu2 ， su2 xue2 gao1 huang1 you3 bian1 jiu3 。
- wan3 chu1 zhuan1 meng2 ge2 diao4 bei1 ， ping2 sheng1 shi1 you3 zhui1 cong2 jiu4 。
- gan3 yan2 ge1 ji1 mu4 niu2 dao1 ， zhi2 kong3 hu2 qiu2 za2 gao1 xiu4 。
- shi4 bang1 shan1 shui3 gu4 xiao1 sa3 ， man3 yan3 yi1 guan1 duo1 zheng3 xiu4 。
- xiang4 lai2 zhang1 lü3 xiang1 feng2 di4 ， yi2 yun4 yu2 feng1 xi3 fan2 lou4 。
- juan4 ran2 xiang1 xiao4 ken3 lai2 you2 ， mian3 yi3 ying1 cai2 qi3 xiang1 fu4 。
- ming2 men2 zheng4 jia3 fu2 chi2 li4 ， he2 jing4 si4 jing1 wen2 jian4 zhou4 。
- ru2 lin2 zhang4 ren2 zhen1 hao3 shi4 ， da4 bi3 xin1 shi1 jing3 hun1 mao4 。
- ji4 yan2 tong2 she4 xiang1 zhi1 xin1 ， bu2 guai4 kuang2 ge1 xu4 diao1 hou4 。

## 注释

## 译文

## 赏析
