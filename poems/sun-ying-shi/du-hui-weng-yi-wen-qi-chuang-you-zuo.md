---
id: sun-ying-shi-du-hui-weng-yi-wen-qi-chuang-you-zuo
title: 读晦翁遗文凄怆有作
titlePinyin: du2 hui4 weng1 yi2 wen2 qi1 chuang4 you3 zuo4
titleSlug: du-hui-weng-yi-wen-qi-chuang-you-zuo
author: 孙应时
authorPinyin: sun1 ying4 shi2
authorSlug: sun-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生千载人，浩气隘穹壤。
- 早薄声利交，超然傲尘鞅。
- 饮酒读离骚，追游必豪爽。
- 风月饱高吟，云泉擅奇赏。
- 切骨痛国雠，嚼齿愤奸党。
- 纵谈天下事，一一如指掌。
- 歛意师圣贤，精心玩图象。
- 全体极浑涵，灵根妙充养。
- 昭昭陈轨辙，坦坦辟榛莽。
- 陶镕就醇粹，鞭策收勉强。
- 瞿聃息遁辞，关雒大遗响。
- 师道屹尊严，人材兴倜傥。
- 宸纶叹廉靖，朝迹惎忠谠。
- 康庐委符竹，越绝畀英簜。
- 刍牧活饥惸，天日快幽枉。
- 命义信行藏，风标何肮脏。
- 晚来侍细旃，时益异畴曩。
- 孤踪反山林，百怪幻夔魍。
- 先生一澹然，几微宁怏怏。
- 冬曦暖袍屦，秋风飒几杖。
- 尚可淑后来，何言遂长往。
- 暌离思远道，殷勤媿殊奖。
- 常怀订群疑，忍独拜遗像。
- 感旧日萧瑟，出门增惝怳。
- 一致无古今，万世均俯仰。
- 微言在遗墨，没齿抱遐想。
- 末路诚刺促，中扃故弘敞。
- 惟善不可诬，惟恶不可长。
- 百年非所知，常如侍函丈。
- 题诗自激昂，山川悲莽苍。

## 拼音
- xian1 sheng1 qian1 zai3 ren2 ， hao4 qi4 ai4 qiong2 rang3 。
- zao3 bao2 sheng1 li4 jiao1 ， chao1 ran2 ao4 chen2 yang1 。
- yin3 jiu3 du2 li2 sao1 ， zhui1 you2 bi4 hao2 shuang3 。
- feng1 yue4 bao3 gao1 yin2 ， yun2 quan2 shan4 qi2 shang3 。
- qie4 gu3 tong4 guo2 chou2 ， jiao2 chi3 fen4 jian1 dang3 。
- zong4 tan2 tian1 xia4 shi4 ， yi1 yi1 ru2 zhi3 zhang3 。
- lian3 yi4 shi1 sheng4 xian2 ， jing1 xin1 wan2 tu2 xiang4 。
- quan2 ti3 ji2 hun2 han2 ， ling2 gen1 miao4 chong1 yang3 。
- zhao1 zhao1 chen2 gui3 zhe2 ， tan3 tan3 pi4 zhen1 mang3 。
- tao2 rong2 jiu4 chun2 cui4 ， bian1 ce4 shou1 mian3 qiang3 。
- qu2 dan1 xi1 dun4 ci2 ， guan1 luo4 da4 yi2 xiang3 。
- shi1 dao4 yi4 zun1 yan2 ， ren2 cai2 xing1 ti4 tang3 。
- chen2 lun2 tan4 lian2 jing4 ， chao2 ji4 ji4 zhong1 dang3 。
- kang1 lu2 wei3 fu2 zhu2 ， yue4 jue2 bi4 ying1 dang4 。
- chu2 mu4 huo2 ji1 qiong2 ， tian1 ri4 kuai4 you1 wang3 。
- ming4 yi4 xin4 xing2 cang2 ， feng1 biao1 he2 ang1 zang1 。
- wan3 lai2 shi4 xi4 zhan1 ， shi2 yi4 yi4 chou2 nang3 。
- gu1 zong1 fan3 shan1 lin2 ， bai3 guai4 huan4 kui2 wang3 。
- xian1 sheng1 yi2 dan4 ran2 ， ji3 wei1 ning2 yang4 yang4 。
- dong1 xi1 nuan3 pao2 ju4 ， qiu1 feng1 sa4 ji3 zhang4 。
- shang4 ke3 shu1 hou4 lai2 ， he2 yan2 sui4 chang2 wang3 。
- kui2 li2 si1 yuan3 dao4 ， yin1 qin2 kui4 shu1 jiang3 。
- chang2 huai2 ding4 qun2 yi2 ， ren3 du2 bai4 yi2 xiang4 。
- gan3 jiu4 ri4 xiao1 se4 ， chu1 men2 zeng1 chang3 huang3 。
- yi2 zhi4 wu2 gu3 jin1 ， wan4 shi4 jun1 fu3 yang3 。
- wei1 yan2 zai4 yi2 mo4 ， mei2 chi3 bao4 xia2 xiang3 。
- mo4 lu4 cheng2 ci4 cu4 ， zhong1 jiong1 gu4 hong2 chang3 。
- wei2 shan4 bu4 ke3 wu1 ， wei2 e4 bu4 ke3 chang2 。
- bai3 nian2 fei1 suo3 zhi1 ， chang2 ru2 shi4 han2 zhang4 。
- ti2 shi1 zi4 ji1 ang2 ， shan1 chuan1 bei1 mang3 cang1 。

## 注释

## 译文

## 赏析
