---
id: song-li-zong-chong-xiu-fu-gu-dian-ji-shi
title: 重修复古殿纪事
titlePinyin: chong2 xiu1 fu4 gu3 dian4 ji4 shi4
titleSlug: chong-xiu-fu-gu-dian-ji-shi
author: 宋理宗
authorPinyin: song4 li3 zong1
authorSlug: song-li-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 烈祖谋诒燕，冲人命绍龟。
- 禁严瞻复古，缔创想当时。
- 凤纪因多历，翚飞欲寖隳。
- 端居常念此，凉德恐羞之。
- 勉辑炎兴业，新还舜禹规。
- 栋骧非玉瑱，朴斲仅涂茨。
- 咫尺羹墙见，延洪典则贻。
- 缅怀光宅旧，俨若焕章垂。
- 圣志惟先定，鸿名寓有为。
- 风烟沈庙算，天日俯畴咨。
- 屏翰环方召，言谟富禹夔。
- 权纲归总揽，制度永维持。
- 养士翔鸳鹭，搜兵振虎貔。
- 宣王修政日，光武中兴时。
- 文治绥函夏，英威鬯远夷。
- 万年丕显绩，三纪太平基。
- 继述惭非称，规恢动慨思。
- 肯堂心翼翼，景行日孜孜。
- 载绎车攻雅，宜赓考室诗。
- 告成书梗概，拜手缉芜辞。

## 拼音
- lie4 zu3 mou2 yi2 yan4 ， chong1 ren2 ming4 shao4 gui1 。
- jin4 yan2 zhan1 fu4 gu3 ， di4 chuang4 xiang3 dang1 shi2 。
- feng4 ji4 yin1 duo1 li4 ， hui1 fei1 yu4 jin4 hui1 。
- duan1 ju1 chang2 nian4 ci3 ， liang2 de2 kong3 xiu1 zhi1 。
- mian3 ji2 yan2 xing1 ye4 ， xin1 hai2 shun4 yu3 gui1 。
- dong4 xiang1 fei1 yu4 tian4 ， pu3 zhuo2 jin3 tu2 ci2 。
- zhi3 chi3 geng1 qiang2 jian4 ， yan2 hong2 dian3 ze2 yi2 。
- mian3 huai2 guang1 zhai2 jiu4 ， yan3 ruo4 huan4 zhang1 chui2 。
- sheng4 zhi4 wei2 xian1 ding4 ， hong2 ming2 yu4 you3 wei4 。
- feng1 yan1 shen3 miao4 suan4 ， tian1 ri4 fu3 chou2 zi1 。
- ping2 han4 huan2 fang1 zhao4 ， yan2 mo2 fu4 yu3 kui2 。
- quan2 gang1 gui1 zong3 lan3 ， zhi4 du4 yong3 wei2 chi2 。
- yang3 shi4 xiang2 yuan1 lu4 ， sou1 bing1 zhen4 hu3 pi2 。
- xuan1 wang2 xiu1 zheng4 ri4 ， guang1 wu3 zhong1 xing1 shi2 。
- wen2 zhi4 sui2 han2 xia4 ， ying1 wei1 chang4 yuan3 yi2 。
- wan4 nian2 pi1 xian3 ji4 ， san1 ji4 tai4 ping2 ji1 。
- ji4 shu4 can2 fei1 cheng1 ， gui1 hui1 dong4 kai3 si1 。
- ken3 tang2 xin1 yi4 yi4 ， jing3 xing2 ri4 zi1 zi1 。
- zai3 yi4 che1 gong1 ya3 ， yi2 geng1 kao3 shi4 shi1 。
- gao4 cheng2 shu1 geng3 gai4 ， bai4 shou3 ji1 wu2 ci2 。

## 注释

## 译文

## 赏析
