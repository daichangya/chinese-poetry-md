---
id: ceng-gong-song-cheng-gong-pi-shi-jiang-xi
title: 送程公辟使江西
titlePinyin: song4 cheng2 gong1 pi4 shi3 jiang1 xi1
titleSlug: song-cheng-gong-pi-shi-jiang-xi
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 程侯昔使西山下，金印出怀光满把。
- 坐驰雷电破奸伏，力送春阳煦鳏寡。
- 袴襦优足遍里巷，禾黍丰穰罄郊野。
- 讼庭终日自虚旷，德宇平生本潇洒。
- 龙渊决水涨清沼，鸟背诛林开广厦。
- 苍颜拥槛四山出，翠色横檐大江泻。
- 掌平百里露州郭，髪密千甍衔屋瓦。
- 云裘数曲秀兰蕙，凤盖相摩擢梧榎。
- 客来尚喜井投辖，主礼宁论烛飞灺。
- 三吴月出照金戟，百越风来吹玉斝。
- 羽钗绝艳舞回雪，宝剑诸儒谈炙輠。
- 一尊放意受天籁，万累回头真土苴。
- 我思飞步缀登蹑，又欲生绡乞图写。
- 身縻东观愿虽阻，日注漳门心岂舍。
- 过临有幸破氛雾，奋厉方欣入陶冶。
- 斋航又自日边去，信节初从天上假。
- 旧邦往靖寄挥麈，新谷来输付流马。
- 遥知素誉在民口，已有欢声腾里社。
- 却寻泉石引幽士，想忆沙尘笑劳者。
- 何当一解豫章榻，强赋土风令中雅。

## 拼音
- cheng2 hou2 xi1 shi3 xi1 shan1 xia4 ， jin1 yin4 chu1 huai2 guang1 man3 ba3 。
- zuo4 chi2 lei2 dian4 po4 jian1 fu2 ， li4 song4 chun1 yang2 xu4 guan1 gua3 。
- ku4 ru2 you1 zu2 bian4 li3 xiang4 ， he2 shu3 feng1 rang2 qing4 jiao1 ye3 。
- song4 ting2 zhong1 ri4 zi4 xu1 kuang4 ， de2 yu3 ping2 sheng1 ben3 xiao1 sa3 。
- long2 yuan1 jue2 shui3 zhang3 qing1 zhao3 ， niao3 bei4 zhu1 lin2 kai1 guang3 sha4 。
- cang1 yan2 yong1 kan3 si4 shan1 chu1 ， cui4 se4 heng2 yan2 da4 jiang1 xie4 。
- zhang3 ping2 bai3 li3 lu4 zhou1 guo1 ， fa4 mi4 qian1 meng2 xian2 wu1 wa3 。
- yun2 qiu2 shu4 qu3 xiu4 lan2 hui4 ， feng4 gai4 xiang1 mo2 zhuo2 wu2 jia3 。
- ke4 lai2 shang4 xi3 jing3 tou2 xia2 ， zhu3 li3 ning2 lun4 zhu2 fei1 xie4 。
- san1 wu2 yue4 chu1 zhao4 jin1 ji3 ， bai3 yue4 feng1 lai2 chui1 yu4 jia3 。
- yu3 chai1 jue2 yan4 wu3 hui2 xue3 ， bao3 jian4 zhu1 ru2 tan2 zhi4 guo3 。
- yi4 zun1 fang4 yi4 shou4 tian1 lai4 ， wan4 lei4 hui2 tou2 zhen1 tu3 ju1 。
- wo3 si1 fei1 bu4 zhui4 deng1 nie4 ， you4 yu4 sheng1 xiao1 qi3 tu2 xie3 。
- shen1 mi2 dong1 guan1 yuan4 sui1 zu3 ， ri4 zhu4 zhang1 men2 xin1 qi3 she4 。
- guo4 lin2 you3 xing4 po4 fen1 wu4 ， fen4 li4 fang1 xin1 ru4 tao2 ye3 。
- zhai1 hang2 you4 zi4 ri4 bian1 qu4 ， xin4 jie2 chu1 cong2 tian1 shang4 jia3 。
- jiu4 bang1 wang3 jing4 ji4 hui1 zhu3 ， xin1 gu3 lai2 shu1 fu4 liu2 ma3 。
- yao2 zhi1 su4 yu4 zai4 min2 kou3 ， yi3 you3 huan1 sheng1 teng2 li3 she4 。
- que4 xun2 quan2 shi2 yin3 you1 shi4 ， xiang3 yi4 sha1 chen2 xiao4 lao2 zhe3 。
- he2 dang1 yi4 jie3 yu4 zhang1 ta4 ， qiang2 fu4 tu3 feng1 ling4 zhong1 ya3 。

## 注释

## 译文

## 赏析
