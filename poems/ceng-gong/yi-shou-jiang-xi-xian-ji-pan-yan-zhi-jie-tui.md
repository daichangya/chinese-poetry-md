---
id: ceng-gong-yi-shou-jiang-xi-xian-ji-pan-yan-zhi-jie-tui
title: 移守江西先寄潘延之节推
titlePinyin: yi2 shou3 jiang1 xi1 xian1 ji4 pan1 yan2 zhi1 jie2 tui1
titleSlug: yi-shou-jiang-xi-xian-ji-pan-yan-zhi-jie-tui
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔江西别子时，我初折腰五斗粟。
- 南北相望十八年，俯仰飞光如转烛。
- 子遗万事遂恬旷，我系一官尚局促。
- 早衰胆气自然薄，多病颠毛那更绿。
- 人情畦畛阻肝膈，世路风波悸心目。
- 每嗟太守两朱轮，宁及田家一黄犊。
- 幸逢怀绂入斗牛，喜得披山收宝玉。
- 薄材顽钝待磨琢，旧学抢攘期反复。
- 云鸿可近眼先明，野鹿尚縻颜自忸。
- 长须幸未阻诲存，下榻应容拜临辱。

## 拼音
- yi4 xi1 jiang1 xi1 bie2 zi3 shi2 ， wo3 chu1 zhe2 yao1 wu3 dou3 su4 。
- nan2 bei3 xiang1 wang4 shi2 ba1 nian2 ， fu3 yang3 fei1 guang1 ru2 zhuan3 zhu2 。
- zi3 yi2 wan4 shi4 sui4 tian2 kuang4 ， wo3 xi4 yi4 guan1 shang4 ju2 cu4 。
- zao3 shuai1 dan3 qi4 zi4 ran2 bao2 ， duo1 bing4 dian1 mao2 na4 geng4 lü4 。
- ren2 qing2 qi2 zhen3 zu3 gan1 ge2 ， shi4 lu4 feng1 bo1 ji4 xin1 mu4 。
- mei3 jie1 tai4 shou3 liang3 zhu1 lun2 ， ning2 ji2 tian2 jia1 yi4 huang2 du2 。
- xing4 feng2 huai2 fu2 ru4 dou4 niu2 ， xi3 de2 pi1 shan1 shou1 bao3 yu4 。
- bao2 cai2 wan2 dun4 dai4 mo2 zhuo2 ， jiu4 xue2 qiang3 rang3 qi1 fan3 fu4 。
- yun2 hong2 ke3 jin4 yan3 xian1 ming2 ， ye3 lu4 shang4 mi2 yan2 zi4 niu3 。
- chang2 xu1 xing4 wei4 zu3 hui4 cun2 ， xia4 ta4 ying4 rong2 bai4 lin2 ru3 。

## 注释

## 译文

## 赏析
