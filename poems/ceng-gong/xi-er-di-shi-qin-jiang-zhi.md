---
id: ceng-gong-xi-er-di-shi-qin-jiang-zhi
title: 喜二弟侍亲将至
titlePinyin: xi3 er4 di4 shi4 qin1 jiang1 zhi4
titleSlug: xi-er-di-shi-qin-jiang-zhi
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟予怀抱徒蠢蠢，二弟胸中何落落。
- 政如鲁卫各驰骋，文似机云饱磨琢。
- 坐曹风义动江淮，为县声名到京洛。
- 鸿雁峨峨并羽仪，棠棣韡韡联跗鄂。
- 我于两处抱饥渴，恨寄一官如束缚。
- 周南留滞勿复论，平陆可来无厌数。
- 慈亲况不倦行役，官长幸复宽期约。
- 似闻笑语已仿佛，想见追随先踊跃。
- 共眠布被取温暖，同举菜羹甘淡薄。
- 山花得折随好丑，村酒可醉无清浊。
- 屈伸有命更勿疑，细故偶然皆可略。
- 春风为子送帆樯，速放船头来此泊。

## 拼音
- jie1 yu3 huai2 bao4 tu2 chun3 chun3 ， er4 di4 xiong1 zhong1 he2 luo4 luo4 。
- zheng4 ru2 lu3 wei4 ge4 chi2 cheng3 ， wen2 si4 ji1 yun2 bao3 mo2 zhuo2 。
- zuo4 cao2 feng1 yi4 dong4 jiang1 huai2 ， wei4 xian4 sheng1 ming2 dao4 jing1 luo4 。
- hong2 yan4 e2 e2 bing4 yu3 yi2 ， tang2 di4 wei3 wei3 lian2 fu1 e4 。
- wo3 yu2 liang3 chu4 bao4 ji1 ke3 ， hen4 ji4 yi4 guan1 ru2 shu4 fu4 。
- zhou1 nan2 liu2 zhi4 wu4 fu4 lun4 ， ping2 lu4 ke3 lai2 wu2 yan4 shu4 。
- ci2 qin1 kuang4 bu2 juan4 xing2 yi4 ， guan1 zhang3 xing4 fu4 kuan1 qi1 yue1 。
- si4 wen2 xiao4 yu3 yi3 fang3 fu2 ， xiang3 jian4 zhui1 sui2 xian1 yong3 yue4 。
- gong4 mian2 bu4 bei4 qu3 wen1 nuan3 ， tong2 ju3 cai4 geng1 gan1 dan4 bao2 。
- shan1 hua1 de2 zhe2 sui2 hao3 chou3 ， cun1 jiu3 ke3 zui4 wu2 qing1 zhuo2 。
- qu1 shen1 you3 ming4 geng4 wu4 yi2 ， xi4 gu4 ou3 ran2 jie1 ke3 lüe4 。
- chun1 feng1 wei4 zi3 song4 fan1 qiang2 ， su4 fang4 chuan2 tou2 lai2 ci3 bo2 。

## 注释

## 译文

## 赏析
