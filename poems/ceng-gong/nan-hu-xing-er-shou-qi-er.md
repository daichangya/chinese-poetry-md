---
id: ceng-gong-nan-hu-xing-er-shou-qi-er
title: 南湖行二首  其二
titlePinyin: nan2 hu2 xing2 er4 shou3     qi2 er4
titleSlug: nan-hu-xing-er-shou-qi-er
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南溪水来何长，若耶清明宜靓妆。
- 南湖一吸三百里，古人已疑行镜里。
- 春风来吹不生波，秀壁如奁四边起。
- 蒲芽荇蔓自相依，踯躅夭桃开满枝。
- 求群白鸟映沙去，接翼黄鹂穿树飞。
- 我坐荒城苦卑湿，春至花开曾未知。
- 荡桨如从武陵入，千花百草使人迷。
- 山回水转不知远，手中红螺岂须劝。
- 轻舟短楫此溪人，相要水上亦湔裙。
- 家住横塘散时晚，分明笑语隔溪闻。

## 拼音
- dong1 nan2 xi1 shui3 lai2 he2 chang2 ， ruo4 ye1 qing1 ming2 yi2 liang4 zhuang1 。
- nan2 hu2 yi4 xi1 san1 bai3 li3 ， gu3 ren2 yi3 yi2 xing2 jing4 li3 。
- chun1 feng1 lai2 chui1 bu4 sheng1 bo1 ， xiu4 bi4 ru2 lian2 si4 bian1 qi3 。
- pu2 ya2 xing4 man4 zi4 xiang1 yi1 ， zhi2 zhu2 yao1 tao2 kai1 man3 zhi1 。
- qiu2 qun2 bai2 niao3 ying4 sha1 qu4 ， jie1 yi4 huang2 li2 chuan1 shu4 fei1 。
- wo3 zuo4 huang1 cheng2 ku3 bei1 shi1 ， chun1 zhi4 hua1 kai1 ceng2 wei4 zhi1 。
- dang4 jiang3 ru2 cong2 wu3 ling2 ru4 ， qian1 hua1 bai3 cao3 shi3 ren2 mi2 。
- shan1 hui2 shui3 zhuan3 bu4 zhi1 yuan3 ， shou3 zhong1 hong2 luo2 qi3 xu1 quan4 。
- qing1 zhou1 duan3 ji2 ci3 xi1 ren2 ， xiang1 yao4 shui3 shang4 yi4 jian1 qun2 。
- jia1 zhu4 heng2 tang2 san4 shi2 wan3 ， fen1 ming2 xiao4 yu3 ge2 xi1 wen2 。

## 注释

## 译文

## 赏析
