---
id: ceng-gong-dong-wang
title: 冬望
titlePinyin: dong1 wang4
titleSlug: dong-wang
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜余荆吴倚天山，铁色万仞光铓开。
- 麻姑最秀插东极，一峰挺立高嵬嵬。
- 我生智出豪俊下，远迹久此安蒿莱。
- 譬如骅骝踏天路，六辔岂议收驽骀。
- 巅崖初冬未冰雪，藓花入履思莫裁。
- 长松夹树盖十里，苍颜毅气不可回。
- 浮云柳絮谁汝碍，欲往自尼诚愚哉。
- 南窗圣贤有遗文，满简字字倾琪瑰。
- 旁搜远探得户牖，入见奥阼何雄魁。
- 日令我意失枯槁，水之灌养源源来。
- 千年大说没荒冗，义路寸土谁能培。
- 嗟予计真不自料，欲挽白日之西颓。
- 尝闻古者禹称智，过门不暇慈其孩。
- 况今尪人冒壮任，力蹶岂更余纤埃。
- 龙潭瀑布入胸臆，叹息但谢宗与雷。
- 著书岂即遽有补，天下自古无能才。

## 拼音
- shuang1 yu2 jing1 wu2 yi3 tian1 shan1 ， tie3 se4 wan4 ren4 guang1 mang2 kai1 。
- ma2 gu1 zui4 xiu4 cha1 dong1 ji2 ， yi4 feng1 ting3 li4 gao1 wei2 wei2 。
- wo3 sheng1 zhi4 chu1 hao2 jun4 xia4 ， yuan3 ji4 jiu3 ci3 an1 hao1 lai2 。
- pi4 ru2 hua2 liu2 ta4 tian1 lu4 ， liu4 pei4 qi3 yi4 shou1 nu2 dai4 。
- dian1 ya2 chu1 dong1 wei4 bing1 xue3 ， xian3 hua1 ru4 lü3 si1 mo4 cai2 。
- chang2 song1 jia2 shu4 gai4 shi2 li3 ， cang1 yan2 yi4 qi4 bu4 ke3 hui2 。
- fu2 yun2 liu3 xu4 shui2 ru3 ai4 ， yu4 wang3 zi4 ni2 cheng2 yu2 zai1 。
- nan2 chuang1 sheng4 xian2 you3 yi2 wen2 ， man3 jian3 zi4 zi4 qing1 qi2 gui1 。
- pang2 sou1 yuan3 tan4 de2 hu4 you3 ， ru4 jian4 ao4 zuo4 he2 xiong2 kui2 。
- ri4 ling4 wo3 yi4 shi1 ku1 gao3 ， shui3 zhi1 guan4 yang3 yuan2 yuan2 lai2 。
- qian1 nian2 da4 shuo1 mei2 huang1 rong3 ， yi4 lu4 cun4 tu3 shui2 neng2 pei2 。
- jie1 yu3 ji4 zhen1 bu2 zi4 liao4 ， yu4 wan3 bai2 ri4 zhi1 xi1 tui2 。
- chang2 wen2 gu3 zhe3 yu3 cheng1 zhi4 ， guo4 men2 bu4 xia2 ci2 qi2 hai2 。
- kuang4 jin1 wang1 ren2 mao4 zhuang4 ren4 ， li4 jue3 qi3 geng4 yu2 xian1 ai1 。
- long2 tan2 pu4 bu4 ru4 xiong1 yi4 ， tan4 xi1 dan4 xie4 zong1 yu3 lei2 。
- zhu4 shu1 qi3 ji2 ju4 you3 bu3 ， tian1 xia4 zi4 gu3 wu2 neng2 cai2 。

## 注释

## 译文

## 赏析
