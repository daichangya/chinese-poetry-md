---
id: ceng-gong-ba-yue-er-shi-jiu-ri-xiao-yin
title: 八月二十九日小饮
titlePinyin: ba1 yue4 er4 shi2 jiu3 ri4 xiao3 yin3
titleSlug: ba-yue-er-shi-jiu-ri-xiao-yin
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳在天地，鼓吹犹橐籥。
- 烦蒸翕已尽，灏气乃浮薄。
- 群山翠相抱，尘霭如洗濯。
- 川源亦虚彻，派别归众壑。
- 嚣音灭蛙蚓，劲意动雕鹗。
- 蝇蚊自不容，虽有类钳缚。
- 驱之旧苦众，忽去宁匪乐。
- 俯仰自醒然，意适忘体瘼。
- 天运虽已晏，生物固未剥。
- 姜芋圃可掘，禾黍田始获。
- 脱苞紫栗迸，透叶红梨渥。
- 幽花媚清景，鲜丛耀新萼。
- 西风动孤格，露晓愈修擢。
- 能终犯寒沍，讵可忽纤弱。
- 况当九日近，家酿成已昨。
- 温颜几杖适，弱质衣冠恪。
- 闺门自可会，非必千里约。
- 筝匏出人指，逦迤奋宫角。
- 初严小人献，终拜长者酢。
- 清言喜自洽，细故忧可略。
- 幸无职事顾，况荷租赋薄。
- 读书有休暇，得醉且吟噱。

## 拼音
- yin1 yang2 zai4 tian1 di4 ， gu3 chui1 you2 tuo2 yue4 。
- fan2 zheng1 xi1 yi3 jin4 ， hao4 qi4 nai3 fu2 bao2 。
- qun2 shan1 cui4 xiang1 bao4 ， chen2 ai3 ru2 xi3 zhuo2 。
- chuan1 yuan2 yi4 xu1 che4 ， pai4 bie2 gui1 zhong4 he4 。
- ao2 yin1 mie4 wa1 yin3 ， jin4 yi4 dong4 diao1 e4 。
- ying2 wen2 zi4 bu4 rong2 ， sui1 you3 lei4 qian2 fu4 。
- qu1 zhi1 jiu4 ku3 zhong4 ， hu1 qu4 ning2 fei3 le4 。
- fu3 yang3 zi4 xing3 ran2 ， yi4 shi4 wang4 ti3 mo4 。
- tian1 yun4 sui1 yi3 yan4 ， sheng1 wu4 gu4 wei4 bao1 。
- jiang1 yu4 pu3 ke3 jue2 ， he2 shu3 tian2 shi3 huo4 。
- tuo1 bao1 zi3 li4 beng4 ， tou4 ye4 hong2 li2 wo4 。
- you1 hua1 mei4 qing1 jing3 ， xian1 cong2 yao4 xin1 e4 。
- xi1 feng1 dong4 gu1 ge2 ， lu4 xiao3 yu4 xiu1 zhuo2 。
- neng2 zhong1 fan4 han2 hu4 ， ju4 ke3 hu1 xian1 ruo4 。
- kuang4 dang1 jiu3 ri4 jin4 ， jia1 niang4 cheng2 yi3 zuo2 。
- wen1 yan2 ji3 zhang4 shi4 ， ruo4 zhi4 yi1 guan1 ke4 。
- gui1 men2 zi4 ke3 hui4 ， fei1 bi4 qian1 li3 yue1 。
- zheng1 pao2 chu1 ren2 zhi3 ， li3 yi3 fen4 gong1 jiao3 。
- chu1 yan2 xiao3 ren2 xian4 ， zhong1 bai4 zhang3 zhe3 cu4 。
- qing1 yan2 xi3 zi4 qia4 ， xi4 gu4 you1 ke3 lüe4 。
- xing4 wu2 zhi2 shi4 gu4 ， kuang4 he2 zu1 fu4 bao2 。
- du2 shu1 you3 xiu1 xia2 ， de2 zui4 qie3 yin2 jue2 。

## 注释

## 译文

## 赏析
