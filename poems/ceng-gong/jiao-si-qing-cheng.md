---
id: ceng-gong-jiao-si-qing-cheng
title: 郊祀庆成
titlePinyin: jiao1 si4 qing4 cheng2
titleSlug: jiao-si-qing-cheng
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 即祚讴歌后，钦柴礼数新。
- 盛容超旷代，乐贡尽殊邻。
- 宿戒临行殿，宵兴绝众臣。
- 立须空便次，步进却柔裀。
- 外物虽多品，天心在一纯。
- 高灵终享德，群望亦依仁。
- 暗蔼如无间，迟延若可亲。
- 欲知精意答，预睹太和臻。
- 积曀沉遥甸，浮阳上绮𬮱。
- 霱云生斐亹，爱景驻逡巡。
- 厚庆归清庙，余厘及兆人。
- 还宫动前跸，喜气入韶钧。

## 拼音
- ji2 zuo4 ou1 ge1 hou4 ， qin1 chai2 li3 shu4 xin1 。
- sheng4 rong2 chao1 kuang4 dai4 ， le4 gong4 jin4 shu1 lin2 。
- su4 jie4 lin2 xing2 dian4 ， xiao1 xing1 jue2 zhong4 chen2 。
- li4 xu1 kong1 bian4 ci4 ， bu4 jin4 que4 rou2 yin1 。
- wai4 wu4 sui1 duo1 pin3 ， tian1 xin1 zai4 yi4 chun2 。
- gao1 ling2 zhong1 xiang3 de2 ， qun2 wang4 yi4 yi1 ren2 。
- an4 ai3 ru2 wu2 jian4 ， chi2 yan2 ruo4 ke3 qin1 。
- yu4 zhi1 jing1 yi4 da2 ， yu4 du3 tai4 he2 zhen1 。
- ji1 yi4 chen2 yao2 dian4 ， fu2 yang2 shang4 qi3 yin1 。
- yu4 yun2 sheng1 fei3 wei3 ， ai4 jing3 zhu4 qun1 xun2 。
- hou4 qing4 gui1 qing1 miao4 ， yu2 li2 ji2 zhao4 ren2 。
- hai2 gong1 dong4 qian2 bi4 ， xi3 qi4 ru4 shao2 jun1 。

## 注释

## 译文

## 赏析
