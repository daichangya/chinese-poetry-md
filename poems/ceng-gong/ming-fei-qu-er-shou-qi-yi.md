---
id: ceng-gong-ming-fei-qu-er-shou-qi-yi
title: 明妃曲二首  其一
titlePinyin: ming2 fei1 qu3 er4 shou3     qi2 yi1
titleSlug: ming-fei-qu-er-shou-qi-yi
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明妃未出汉宫时，秀色倾人人不知。
- 何况一身辞汉地，驱令万里嫁胡儿。
- 喧喧杂虏方满眼，皎皎丹心欲语谁。
- 延寿尔能私好恶，令人不自保妍媸。
- 丹青有迹尚如此，何况无形论是非。
- 穷通岂不各有命，南北由来非尔为。
- 黄云塞路乡国远，鸿雁在天音信稀。
- 度成新曲无人听，弹向东风空泪垂。
- 若道人情无感慨，何故卫女苦思归。

## 拼音
- ming2 fei1 wei4 chu1 han4 gong1 shi2 ， xiu4 se4 qing1 ren2 ren2 bu4 zhi1 。
- he2 kuang4 yi4 shen1 ci2 han4 di4 ， qu1 ling4 wan4 li3 jia4 hu2 er2 。
- xuan1 xuan1 za2 lu3 fang1 man3 yan3 ， jiao3 jiao3 dan1 xin1 yu4 yu3 shui2 。
- yan2 shou4 er3 neng2 si1 hao4 wu4 ， ling4 ren2 bu2 zi4 bao3 yan2 chi1 。
- dan1 qing1 you3 ji4 shang4 ru2 ci3 ， he2 kuang4 wu2 xing2 lun4 shi4 fei1 。
- qiong2 tong1 qi3 bu2 ge4 you3 ming4 ， nan2 bei3 you2 lai2 fei1 er3 wei4 。
- huang2 yun2 sai1 lu4 xiang1 guo2 yuan3 ， hong2 yan4 zai4 tian1 yin1 xin4 xi1 。
- du4 cheng2 xin1 qu3 wu2 ren2 ting1 ， tan2 xiang4 dong1 feng1 kong1 lei4 chui2 。
- ruo4 dao4 ren2 qing2 wu2 gan3 kai3 ， he2 gu4 wei4 nü3 ku3 si1 gui1 。

## 注释

## 译文

## 赏析
