---
id: ceng-gong-za-shi-wu-shou-qi-san
title: 杂诗五首  其三
titlePinyin: za2 shi1 wu3 shou3     qi2 san1
titleSlug: za-shi-wu-shou-qi-san
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩公缀文辞，笔力乃天授。
- 并驱六经中，独立千载后。
- 谓为学可及，不觉惊缩手。
- 如天有日月，厥耀无与偶。
- 当之万象莹，所照百怪走。
- 此其自然光，万物安得有。
- 其人虽已殁，其气著星斗。
- 穷天破大惑，更觉功业久。
- 其余施诸小，未负风义厚。
- 当身止自善，所遇时则不。
- 致官九列齐，此理嗟亦苟。
- 去就惟用舍，士固无常守。
- 孔孟非其称，斗禄应未取。
- 惜哉天下才，甘受外物诱。

## 拼音
- han2 gong1 zhui4 wen2 ci2 ， bi3 li4 nai3 tian1 shou4 。
- bing4 qu1 liu4 jing1 zhong1 ， du2 li4 qian1 zai3 hou4 。
- wei4 wei4 xue2 ke3 ji2 ， bu4 jue2 jing1 suo1 shou3 。
- ru2 tian1 you3 ri4 yue4 ， jue2 yao4 wu2 yu3 ou3 。
- dang1 zhi1 wan4 xiang4 ying2 ， suo3 zhao4 bai3 guai4 zou3 。
- ci3 qi2 zi4 ran2 guang1 ， wan4 wu4 an1 de2 you3 。
- qi2 ren2 sui1 yi3 mo4 ， qi2 qi4 zhu4 xing1 dou4 。
- qiong2 tian1 po4 da4 huo4 ， geng4 jue2 gong1 ye4 jiu3 。
- qi2 yu2 shi1 zhu1 xiao3 ， wei4 fu4 feng1 yi4 hou4 。
- dang1 shen1 zhi3 zi4 shan4 ， suo3 yu4 shi2 ze2 bu4 。
- zhi4 guan1 jiu3 lie4 qi2 ， ci3 li3 jie1 yi4 gou3 。
- qu4 jiu4 wei2 yong4 she4 ， shi4 gu4 wu2 chang2 shou3 。
- kong3 meng4 fei1 qi2 cheng1 ， dou4 lu4 ying4 wei4 qu3 。
- xi1 zai1 tian1 xia4 cai2 ， gan1 shou4 wai4 wu4 you4 。

## 注释

## 译文

## 赏析
