---
id: ceng-gong-ji-zi-jin-di
title: 寄子进弟
titlePinyin: ji4 zi3 jin4 di4
titleSlug: ji-zi-jin-di
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆子去家日，南风始吹衣。
- 今来日未几，蝇蚊已群飞。
- 思子兼昼夜，何啻如渴饥。
- 喜闻远客至，手自排荆扉。
- 客送书一纸，翰墨子所挥。
- 上言山居恶，梦寐接庭闱。
- 次言服畎亩，禾黍膴已肥。
- 其余业文字，颇测幽与微。
- 题诗在纸尾，语老意不非。
- 我喜何所似，大似客得归。
- 我与子事亲，未饱藿与薇。
- 常苦去左右，辛勤治鞍鞿。
- 子行何时反，我眼日已晞。
- 应须毕秋刈，相见慰依依。

## 拼音
- yi4 zi3 qu4 jia1 ri4 ， nan2 feng1 shi3 chui1 yi1 。
- jin1 lai2 ri4 wei4 ji3 ， ying2 wen2 yi3 qun2 fei1 。
- si1 zi3 jian1 zhou4 ye4 ， he2 chi4 ru2 ke3 ji1 。
- xi3 wen2 yuan3 ke4 zhi4 ， shou3 zi4 pai2 jing1 fei1 。
- ke4 song4 shu1 yi4 zhi3 ， han4 mo4 zi3 suo3 hui1 。
- shang4 yan2 shan1 ju1 e4 ， meng4 mei4 jie1 ting2 wei2 。
- ci4 yan2 fu2 quan3 mu3 ， he2 shu3 wu3 yi3 fei2 。
- qi2 yu2 ye4 wen2 zi4 ， po1 ce4 you1 yu3 wei1 。
- ti2 shi1 zai4 zhi3 wei3 ， yu3 lao3 yi4 bu4 fei1 。
- wo3 xi3 he2 suo3 si4 ， da4 si4 ke4 de2 gui1 。
- wo3 yu3 zi3 shi4 qin1 ， wei4 bao3 huo4 yu3 wei1 。
- chang2 ku3 qu4 zuo3 you4 ， xin1 qin2 zhi4 an1 ji1 。
- zi3 xing2 he2 shi2 fan3 ， wo3 yan3 ri4 yi3 xi1 。
- ying4 xu1 bi4 qiu1 yi4 ， xiang1 jian4 wei4 yi1 yi1 。

## 注释

## 译文

## 赏析
