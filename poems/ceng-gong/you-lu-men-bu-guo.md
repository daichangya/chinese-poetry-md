---
id: ceng-gong-you-lu-men-bu-guo
title: 游鹿门不果
titlePinyin: you2 lu4 men2 bu4 guo3
titleSlug: you-lu-men-bu-guo
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方舟下秋濑，已远汉南城。
- 念昔在郡日，苦为尘网婴。
- 低心就薄禄，实负山水情。
- 鹿门最秀发，十里行松柽。
- 宿幌白云影，入窗流水声。
- 庞公昔抱道，遯世此躬耕。
- 风雨塞天地，伺晨独先鸣。
- 故岩但闻说，已觉醒朝酲。
- 及兹道途出，谓谐猿鹤迎。
- 顾值深泞阻，独怜幽思并。
- 不踏苏岭石，虚作襄阳行。

## 拼音
- fang1 zhou1 xia4 qiu1 lai4 ， yi3 yuan3 han4 nan2 cheng2 。
- nian4 xi1 zai4 jun4 ri4 ， ku3 wei4 chen2 wang3 ying1 。
- di1 xin1 jiu4 bao2 lu4 ， shi2 fu4 shan1 shui3 qing2 。
- lu4 men2 zui4 xiu4 fa1 ， shi2 li3 xing2 song1 cheng1 。
- su4 huang3 bai2 yun2 ying3 ， ru4 chuang1 liu2 shui3 sheng1 。
- pang2 gong1 xi1 bao4 dao4 ， dun4 shi4 ci3 gong1 geng1 。
- feng1 yu3 sai1 tian1 di4 ， si4 chen2 du2 xian1 ming2 。
- gu4 yan2 dan4 wen2 shuo1 ， yi3 jue2 xing3 chao2 cheng2 。
- ji2 zi1 dao4 tu2 chu1 ， wei4 xie2 yuan2 he4 ying2 。
- gu4 zhi2 shen1 ning4 zu3 ， du2 lian2 you1 si1 bing4 。
- bu2 ta4 su1 ling3 shi2 ， xu1 zuo4 xiang1 yang2 xing2 。

## 注释

## 译文

## 赏析
