---
id: ceng-gong-fa-song-men-ji-jie-fu
title: 发松门寄介甫
titlePinyin: fa1 song1 men2 ji4 jie4 fu3
titleSlug: fa-song-men-ji-jie-fu
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南风夜发吹孤舟，起视北极星辰稠。
- 晓开征帆破长浪，挟以两橹当中流。
- 松门东面见庐阜，其上少日烟气浮。
- 舟人指我极四望，黑处无底蛟龙湫。
- 槠溪左蠡信浩荡，两涘若粒分冈丘。
- 落星囷囷孰可状，清汉夜独垂牵牛。
- 故人曾期此同载，舍櫂直抵云山游。
- 念今五载负斯语，心独动荡风中斿。
- 况闻肥遯须山在，早时事力胡能谋。
- 所嗟亲老食未足，安得一亩操锄耰。
- 此言此笑吾此取，非子世孰吾相投。
- 今谐与子脱然去，亦有文字歌唐周。

## 拼音
- nan2 feng1 ye4 fa1 chui1 gu1 zhou1 ， qi3 shi4 bei3 ji2 xing1 chen2 chou2 。
- xiao3 kai1 zheng1 fan1 po4 chang2 lang4 ， xie2 yi3 liang3 lu3 dang1 zhong1 liu2 。
- song1 men2 dong1 mian4 jian4 lu2 fu4 ， qi2 shang4 shao3 ri4 yan1 qi4 fu2 。
- zhou1 ren2 zhi3 wo3 ji2 si4 wang4 ， hei1 chu4 wu2 di3 jiao1 long2 qiu1 。
- zhu1 xi1 zuo3 li2 xin4 hao4 dang4 ， liang3 si4 ruo4 li4 fen1 gang1 qiu1 。
- luo4 xing1 qun1 qun1 shu2 ke3 zhuang4 ， qing1 han4 ye4 du2 chui2 qian1 niu2 。
- gu4 ren2 ceng2 qi1 ci3 tong2 zai3 ， she4 zhao4 zhi2 di3 yun2 shan1 you2 。
- nian4 jin1 wu3 zai3 fu4 si1 yu3 ， xin1 du2 dong4 dang4 feng1 zhong1 you2 。
- kuang4 wen2 fei2 dun4 xu1 shan1 zai4 ， zao3 shi2 shi4 li4 hu2 neng2 mou2 。
- suo3 jie1 qin1 lao3 shi2 wei4 zu2 ， an1 de2 yi4 mu3 cao1 chu2 you1 。
- ci3 yan2 ci3 xiao4 wu2 ci3 qu3 ， fei1 zi3 shi4 shu2 wu2 xiang1 tou2 。
- jin1 xie2 yu3 zi3 tuo1 ran2 qu4 ， yi4 you3 wen2 zi4 ge1 tang2 zhou1 。

## 注释

## 译文

## 赏析
