---
id: ceng-gong-qi-yue-shi-si-ri-han-chi-guo-zhi-lu-tong-guan-shan-hai-jing
title: 七月十四日韩持国直庐同观山海经
titlePinyin: qi1 yue4 shi2 si4 ri4 han2 chi2 guo2 zhi2 lu2 tong2 guan1 shan1 hai3 jing1
titleSlug: qi-yue-shi-si-ri-han-chi-guo-zhi-lu-tong-guan-shan-hai-jing
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高阁在清禁，长轩凭广虚。
- 御幄閟图象，依然临幸余。
- 翠甓布天路，黄帘分直庐。
- 一雨清景早，稍凉秋兴初。
- 解带就君坐，临床闚素书。
- 山海所错出，飞潜类纷如。
- 此语果虚实，遗编空卷舒。
- 自笑正豕亥，更微注虫鱼。
- 君材合远用，就此固已疏。
- 如我乃斯幸，地闲容误居。
- 竹影散良席，花香浮广裾。
- 俯仰自足适，归时更当徐。

## 拼音
- gao1 ge2 zai4 qing1 jin4 ， chang2 xuan1 ping2 guang3 xu1 。
- yu4 wo4 bi4 tu2 xiang4 ， yi1 ran2 lin2 xing4 yu2 。
- cui4 pi4 bu4 tian1 lu4 ， huang2 lian2 fen1 zhi2 lu2 。
- yi4 yu3 qing1 jing3 zao3 ， shao1 liang2 qiu1 xing1 chu1 。
- jie3 dai4 jiu4 jun1 zuo4 ， lin2 chuang2 kui1 su4 shu1 。
- shan1 hai3 suo3 cuo4 chu1 ， fei1 qian2 lei4 fen1 ru2 。
- ci3 yu3 guo3 xu1 shi2 ， yi2 bian1 kong1 juan4 shu1 。
- zi4 xiao4 zheng4 shi3 hai4 ， geng4 wei1 zhu4 chong2 yu2 。
- jun1 cai2 he2 yuan3 yong4 ， jiu4 ci3 gu4 yi3 shu1 。
- ru2 wo3 nai3 si1 xing4 ， di4 xian2 rong2 wu4 ju1 。
- zhu2 ying3 san4 liang2 xi2 ， hua1 xiang1 fu2 guang3 ju1 。
- fu3 yang3 zi4 zu2 shi4 ， gui1 shi2 geng4 dang1 xu2 。

## 注释

## 译文

## 赏析
