---
id: ceng-gong-bai-hua-di
title: 百花堤
titlePinyin: bai3 hua1 di1
titleSlug: bai-hua-di
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 如玉水中沙，谁为北湖路。
- 久翳荒草根，未承青霞步。
- 我为发其枉，修营极幽趣。
- 发直而砥平，骅骝可驰骛。
- 周以百花林，繁香泫清露。
- 间以绿杨阴，芳风转朝莫。
- 飞梁凭太虚，峣榭蹑烟雾。
- 直通高城颠，海岱归指顾。
- 为州乏长材，幸岁足秔稌。
- 与众饱而嬉，陶然无外慕。

## 拼音
- ru2 yu4 shui3 zhong1 sha1 ， shui2 wei4 bei3 hu2 lu4 。
- jiu3 yi4 huang1 cao3 gen1 ， wei4 cheng2 qing1 xia2 bu4 。
- wo3 wei4 fa1 qi2 wang3 ， xiu1 ying2 ji2 you1 qu4 。
- fa1 zhi2 er2 di3 ping2 ， hua2 liu2 ke3 chi2 wu4 。
- zhou1 yi3 bai3 hua1 lin2 ， fan2 xiang1 xuan4 qing1 lu4 。
- jian1 yi3 lü4 yang2 yin1 ， fang1 feng1 zhuan3 chao2 mo4 。
- fei1 liang2 ping2 tai4 xu1 ， yao2 xie4 nie4 yan1 wu4 。
- zhi2 tong1 gao1 cheng2 dian1 ， hai3 dai4 gui1 zhi3 gu4 。
- wei4 zhou1 fa2 chang2 cai2 ， xing4 sui4 zu2 jing1 tu2 。
- yu3 zhong4 bao3 er2 xi1 ， tao2 ran2 wu2 wai4 mu4 。

## 注释

## 译文

## 赏析
