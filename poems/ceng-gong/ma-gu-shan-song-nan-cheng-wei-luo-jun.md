---
id: ceng-gong-ma-gu-shan-song-nan-cheng-wei-luo-jun
title: 麻姑山送南城尉罗君
titlePinyin: ma2 gu1 shan1 song4 nan2 cheng2 wei4 luo2 jun1
titleSlug: ma-gu-shan-song-nan-cheng-wei-luo-jun
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麻姑之路摩青天，苍苔白石松风寒。
- 峭壁直上无攀援，悬磴十步九屈盘。
- 上有锦绣百顷之平田，山中遗人耕紫烟。
- 又有白玉万仞之飞泉，喷崖直泻蛟龙渊。
- 丰堂广殿何言言，阶脚插入斗牛间。
- 樛枝古木不记年，空槎枵然卧道边。
- 幽花自婵娟，林深为谁妍。
- 但见尘消境静翔白鹤，吟清猿，雏禽乳鹿往往嗥荒颠。
- 却视来径如缘𫄠，千重万叠穷岩峦。
- 下有荆吴粟粒之群山，又有瓯闽一发之平川。
- 弈棋纵衡远近布城郭，鱼鳞参差高下分冈原。
- 千奇万异可意得，墨笔尽秃谁能传。
- 丈夫舒卷要宏达，世路俯仰多拘牵。
- 偶来到此醒心目，便欲洗耳辞嚣喧。
- 罗夫子，一日远补东南官。
- 爱此层崖峻壑之秀发，开轩把酒可纵观。
- 喜此披霄插汉之敻起，出门举足得往还。
- 罗夫子，一尉龙蛇方屈蟠。
- 此邦人人衣食足，阖境年年枹鼓闲。
- 几案剸裁得休暇，山水登蹑遗纷烦。
- 我行送之思故园，引领南望心长悬。

## 拼音
- ma2 gu1 zhi1 lu4 mo2 qing1 tian1 ， cang1 tai2 bai2 shi2 song1 feng1 han2 。
- qiao4 bi4 zhi2 shang4 wu2 pan1 yuan2 ， xuan2 deng4 shi2 bu4 jiu3 qu1 pan2 。
- shang4 you3 jin3 xiu4 bai3 qing3 zhi1 ping2 tian2 ， shan1 zhong1 yi2 ren2 geng1 zi3 yan1 。
- you4 you3 bai2 yu4 wan4 ren4 zhi1 fei1 quan2 ， pen1 ya2 zhi2 xie4 jiao1 long2 yuan1 。
- feng1 tang2 guang3 dian4 he2 yan2 yan2 ， jie1 jiao3 cha1 ru4 dou4 niu2 jian1 。
- jiu1 zhi1 gu3 mu4 bu2 ji4 nian2 ， kong1 cha2 xiao1 ran2 wo4 dao4 bian1 。
- you1 hua1 zi4 chan2 juan1 ， lin2 shen1 wei4 shui2 yan2 。
- dan4 jian4 chen2 xiao1 jing4 jing4 xiang2 bai2 he4 ， yin2 qing1 yuan2 ， chu2 qin2 ru3 lu4 wang3 wang3 hao2 huang1 dian1 。
- que4 shi4 lai2 jing4 ru2 yuan2 𫄠 ， qian1 chong2 wan4 die2 qiong2 yan2 luan2 。
- xia4 you3 jing1 wu2 su4 li4 zhi1 qun2 shan1 ， you4 you3 ou1 min3 yi4 fa1 zhi1 ping2 chuan1 。
- yi4 qi2 zong4 heng2 yuan3 jin4 bu4 cheng2 guo1 ， yu2 lin2 cen1 ci1 gao1 xia4 fen1 gang1 yuan2 。
- qian1 qi2 wan4 yi4 ke3 yi4 de2 ， mo4 bi3 jin4 tu1 shui2 neng2 chuan2 。
- zhang4 fu0 shu1 juan4 yao4 hong2 da2 ， shi4 lu4 fu3 yang3 duo1 ju1 qian1 。
- ou3 lai2 dao4 ci3 xing3 xin1 mu4 ， bian4 yu4 xi3 er3 ci2 ao2 xuan1 。
- luo2 fu1 zi3 ， yi2 ri4 yuan3 bu3 dong1 nan2 guan1 。
- ai4 ci3 ceng2 ya2 jun4 he4 zhi1 xiu4 fa1 ， kai1 xuan1 ba3 jiu3 ke3 zong4 guan1 。
- xi3 ci3 pi1 xiao1 cha1 han4 zhi1 xiong4 qi3 ， chu1 men2 ju3 zu2 de2 wang3 hai2 。
- luo2 fu1 zi3 ， yi2 wei4 long2 she2 fang1 qu1 pan2 。
- ci3 bang1 ren2 ren2 yi1 shi2 zu2 ， he2 jing4 nian2 nian2 bao1 gu3 xian2 。
- ji1 an4 tuan2 cai2 de2 xiu1 xia2 ， shan1 shui3 deng1 nie4 yi2 fen1 fan2 。
- wo3 xing2 song4 zhi1 si1 gu4 yuan2 ， yin3 ling3 nan2 wang4 xin1 chang2 xuan2 。

## 注释

## 译文

## 赏析
