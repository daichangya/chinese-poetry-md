---
id: ceng-gong-ji-zhi-shi-ou-yang-shao-shi
title: 寄致仕欧阳少师
titlePinyin: ji4 zhi4 shi4 ou1 yang2 shao3 shi1
titleSlug: ji-zhi-shi-ou-yang-shao-shi
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海文章伯，三朝社稷臣。
- 功名垂竹帛，风义动簪绅。
- 此道推先觉，诸儒出后尘。
- 忘机心皎皎，乐善意循循。
- 大略才超古，昌言勇绝人。
- 抗怀轻绂冕，沥恳谢陶钧。
- 耕稼归莘野，畋渔返渭滨。
- 五年清兴属，一日壮图伸。
- 北阙恩知旧，东宫命数新。
- 鸾凰开羽翼，骥𫘧放精神。
- 旷达林中趣，高闲物外身。
- 挥金延故老，置驿候嘉宾。
- 主当西湖月，勾留颍水春。
- 露寒消鹤怨，沙静见鸥驯。
- 酒熟夸浮蚁，书成感获麟。
- 激昂疏受晚，冲淡赤松亲。
- 龙卧倾时望，鸿冥耸士伦。
- 少休均逸豫，独往异沉沦。
- 策画咨询急，仪刑瞩想频。
- 应须协龟筮，更起为生民。

## 拼音
- si4 hai3 wen2 zhang1 bo2 ， san1 chao2 she4 ji4 chen2 。
- gong1 ming2 chui2 zhu2 bo2 ， feng1 yi4 dong4 zan1 shen1 。
- ci3 dao4 tui1 xian1 jue2 ， zhu1 ru2 chu1 hou4 chen2 。
- wang4 ji1 xin1 jiao3 jiao3 ， le4 shan4 yi4 xun2 xun2 。
- da4 lüe4 cai2 chao1 gu3 ， chang1 yan2 yong3 jue2 ren2 。
- kang4 huai2 qing1 fu2 mian3 ， li4 ken3 xie4 tao2 jun1 。
- geng1 jia4 gui1 shen1 ye3 ， tian2 yu2 fan3 wei4 bin1 。
- wu3 nian2 qing1 xing1 shu3 ， yi2 ri4 zhuang4 tu2 shen1 。
- bei3 que1 en1 zhi1 jiu4 ， dong1 gong1 ming4 shu4 xin1 。
- luan2 huang2 kai1 yu3 yi4 ， ji4 lu4 fang4 jing1 shen2 。
- kuang4 da2 lin2 zhong1 qu4 ， gao1 xian2 wu4 wai4 shen1 。
- hui1 jin1 yan2 gu4 lao3 ， zhi4 yi4 hou4 jia1 bin1 。
- zhu3 dang1 xi1 hu2 yue4 ， gou1 liu2 ying3 shui3 chun1 。
- lu4 han2 xiao1 he4 yuan4 ， sha1 jing4 jian4 ou1 xun4 。
- jiu3 shu2 kua1 fu2 yi3 ， shu1 cheng2 gan3 huo4 lin2 。
- ji1 ang2 shu1 shou4 wan3 ， chong1 dan4 chi4 song1 qin1 。
- long2 wo4 qing1 shi2 wang4 ， hong2 ming2 song3 shi4 lun2 。
- shao3 xiu1 jun1 yi4 yu4 ， du2 wang3 yi4 chen2 lun2 。
- ce4 hua4 zi1 xun2 ji2 ， yi2 xing2 zhu3 xiang3 pin2 。
- ying4 xu1 xie2 gui1 shi4 ， geng4 qi3 wei2 sheng1 min2 。

## 注释

## 译文

## 赏析
