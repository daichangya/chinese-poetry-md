---
id: ceng-gong-du-shu
title: 读书
titlePinyin: du2 shu1
titleSlug: du-shu
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾性虽嗜学，年少不自强。
- 所至未及门，安能望其堂。
- 荏苒岁云几，家事已独当。
- 经营食众口，四方走遑遑。
- 一身如飞云，遇风任飘扬。
- 山川浩无涯，险怪靡不尝。
- 落日号虎豹，吾未停车箱。
- 波涛动蛟龙，吾方进舟航。
- 所勤半天下，所济一毫芒。
- 最自忆往岁，病躯久羸尪。
- 呻吟千里外，苍黄值亲丧。
- 母弟各在远，讣归恐惊惶。
- 凶祸甘独任，危形载孤艎。
- 崎岖护旅榇，缅邈投故乡。
- 至今惊未定，生还乃非常。
- 忧虑心胆耗，驰驱筋力伤。
- 况已近衰境，而常犯风霜。
- 驱之久如此，负疴固宜长。
- 朝晡暂一饱，百回步空廊。
- 未免废坐卧，其能视缣缃。
- 新知固云少，旧学亦已忘。
- 百家异旨趣，六经富文章。
- 其言既卓阔，其义固荒茫。
- 古人至白首，搜穷败肝肠。
- 仅名通一艺，著书欲煌煌。
- 瑕疵自掩覆，后世更昭彰。
- 世久无孔子，指画随其方。
- 后生以中才，胸臆妄度量。
- 彼专犹未达，吾慵复何望。
- 端忧类童稚，习书倒偏傍。
- 况令议文物，规摹讵能详。
- 轮辕孰挠直，冠盖孰𫄸黄。
- 珪璋国之器，孰杀孰锋铓。
- 问十九未谕，其一犹面墙。
- 几微言性命，萌兆审兴亡。
- 兹尤觉浩浩，吾讵免伥伥。
- 因思幸尚壮，曷不自激昂。
- 前谋信已拙，来效庶云臧。
- 渐有田数亩，春秋可耕桑。
- 休问就医药，疾病可消禳。
- 性本反澄澈，情田去榛荒。
- 长编倚修架，大轴解深囊。
- 收功畏奔景，窥星起幽房。
- 虚窗达深暝，明膏续飞光。
- 搜穷力虽惫，磨砺志须偿。
- 譬如勤种艺，无忧匮囷仓。
- 又如导涓涓，宁难致汤汤。
- 昔废渐开辟，新输日收藏。
- 经营但亹亹，积累自穰穰。
- 既多又须择，储精弃其糠。
- 一正以孔孟，其挥乃韩庄。
- 宾朋顾空馆，议论据方床。
- 试为出其有，始如宫应商。
- 纷纭遇叩击，律吕乃交相。
- 须臾极万变，开阖争阴阳。
- 南山对尘案，相摩露青苍。
- 百鸟听徘徊，忽如来凤凰。
- 乃知千载后，坐可见虞唐。
- 施行虽未果，贮蓄岂非良。
- 何殊厩中马，纵龁草满场。
- 形骸苟充实，气力易腾骧。
- 此求苦未晚，此志在坚刚。

## 拼音
- wu2 xing4 sui1 shi4 xue2 ， nian2 shao4 bu2 zi4 qiang2 。
- suo3 zhi4 wei4 ji2 men2 ， an1 neng2 wang4 qi2 tang2 。
- ren3 ran3 sui4 yun2 ji3 ， jia1 shi4 yi3 du2 dang1 。
- jing1 ying2 shi2 zhong4 kou3 ， si4 fang1 zou3 huang2 huang2 。
- yi4 shen1 ru2 fei1 yun2 ， yu4 feng1 ren4 piao1 yang2 。
- shan1 chuan1 hao4 wu2 ya2 ， xian3 guai4 mi2 bu4 chang2 。
- luo4 ri4 hao4 hu3 bao4 ， wu2 wei4 ting2 che1 xiang1 。
- bo1 tao1 dong4 jiao1 long2 ， wu2 fang1 jin4 zhou1 hang2 。
- suo3 qin2 ban4 tian1 xia4 ， suo3 ji4 yi4 hao2 mang2 。
- zui4 zi4 yi4 wang3 sui4 ， bing4 qu1 jiu3 lei2 wang1 。
- shen1 yin2 qian1 li3 wai4 ， cang1 huang2 zhi2 qin1 sang4 。
- mu3 di4 ge4 zai4 yuan3 ， fu4 gui1 kong3 jing1 huang2 。
- xiong1 huo4 gan1 du2 ren4 ， wei1 xing2 zai3 gu1 huang2 。
- qi2 qu1 hu4 lü3 chen4 ， mian3 miao3 tou2 gu4 xiang1 。
- zhi4 jin1 jing1 wei4 ding4 ， sheng1 huan2 nai3 fei1 chang2 。
- you1 lü4 xin1 dan3 hao4 ， chi2 qu1 jin1 li4 shang1 。
- kuang4 yi3 jin4 shuai1 jing4 ， er2 chang2 fan4 feng1 shuang1 。
- qu1 zhi1 jiu3 ru2 ci3 ， fu4 ke1 gu4 yi2 chang2 。
- chao2 bu1 zan4 yi4 bao3 ， bai3 hui2 bu4 kong1 lang2 。
- wei4 mian3 fei4 zuo4 wo4 ， qi2 neng2 shi4 jian1 xiang1 。
- xin1 zhi1 gu4 yun2 shao3 ， jiu4 xue2 yi4 yi3 wang4 。
- bai3 jia1 yi4 zhi3 qu4 ， liu4 jing1 fu4 wen2 zhang1 。
- qi2 yan2 ji4 zhuo2 kuo4 ， qi2 yi4 gu4 huang1 mang2 。
- gu3 ren2 zhi4 bai2 shou3 ， sou1 qiong2 bai4 gan1 chang2 。
- jin3 ming2 tong1 yi2 yi4 ， zhu4 shu1 yu4 huang2 huang2 。
- xia2 ci1 zi4 yan3 fu4 ， hou4 shi4 geng4 zhao1 zhang1 。
- shi4 jiu3 wu2 kong3 zi3 ， zhi3 hua4 sui2 qi2 fang1 。
- hou4 sheng1 yi3 zhong1 cai2 ， xiong1 yi4 wang4 du4 liang4 。
- bi3 zhuan1 you2 wei4 da2 ， wu2 yong1 fu4 he2 wang4 。
- duan1 you1 lei4 tong2 zhi4 ， xi2 shu1 dao3 pian1 bang4 。
- kuang4 ling4 yi4 wen2 wu4 ， gui1 mo2 ju4 neng2 xiang2 。
- lun2 yuan2 shu2 nao2 zhi2 ， guan1 gai4 shu2 xun1 huang2 。
- gui1 zhang1 guo2 zhi1 qi4 ， shu2 sha1 shu2 feng1 mang2 。
- wen4 shi2 jiu3 wei4 yu4 ， qi2 yi1 you2 mian4 qiang2 。
- ji3 wei1 yan2 xing4 ming4 ， meng2 zhao4 shen3 xing1 wang2 。
- zi1 you2 jue2 hao4 hao4 ， wu2 ju4 mian3 chang1 chang1 。
- yin1 si1 xing4 shang4 zhuang4 ， he2 bu2 zi4 ji1 ang2 。
- qian2 mou2 xin4 yi3 zhuo1 ， lai2 xiao4 shu4 yun2 zang1 。
- jian4 you3 tian2 shu4 mu3 ， chun1 qiu1 ke3 geng1 sang1 。
- xiu1 wen4 jiu4 yi1 yao4 ， ji2 bing4 ke3 xiao1 rang2 。
- xing4 ben3 fan3 cheng2 che4 ， qing2 tian2 qu4 zhen1 huang1 。
- chang2 bian1 yi3 xiu1 jia4 ， da4 zhou2 jie3 shen1 nang2 。
- shou1 gong1 wei4 ben1 jing3 ， kui1 xing1 qi3 you1 fang2 。
- xu1 chuang1 da2 shen1 ming2 ， ming2 gao1 xu4 fei1 guang1 。
- sou1 qiong2 li4 sui1 bei4 ， mo2 li4 zhi4 xu1 chang2 。
- pi4 ru2 qin2 zhong3 yi4 ， wu2 you1 kui4 qun1 cang1 。
- you4 ru2 dao3 juan1 juan1 ， ning2 nan2 zhi4 tang1 tang1 。
- xi1 fei4 jian4 kai1 pi4 ， xin1 shu1 ri4 shou1 cang2 。
- jing1 ying2 dan4 wei3 wei3 ， ji1 lei3 zi4 rang2 rang2 。
- ji4 duo1 you4 xu1 ze2 ， chu3 jing1 qi4 qi2 kang1 。
- yi2 zheng4 yi3 kong3 meng4 ， qi2 hui1 nai3 han2 zhuang1 。
- bin1 peng2 gu4 kong1 guan3 ， yi4 lun4 ju4 fang1 chuang2 。
- shi4 wei4 chu1 qi2 you3 ， shi3 ru2 gong1 ying4 shang1 。
- fen1 yun2 yu4 kou4 ji1 ， lü4 lü3 nai3 jiao1 xiang1 。
- xu1 yu2 ji2 wan4 bian4 ， kai1 he2 zheng1 yin1 yang2 。
- nan2 shan1 dui4 chen2 an4 ， xiang1 mo2 lu4 qing1 cang1 。
- bai3 niao3 ting1 pai2 huai2 ， hu1 ru2 lai2 feng4 huang2 。
- nai3 zhi1 qian1 zai3 hou4 ， zuo4 ke3 jian4 yu2 tang2 。
- shi1 xing2 sui1 wei4 guo3 ， zhu4 xu4 qi3 fei1 liang2 。
- he2 shu1 jiu4 zhong1 ma3 ， zong4 he2 cao3 man3 chang3 。
- xing2 hai2 gou3 chong1 shi2 ， qi4 li4 yi4 teng2 xiang1 。
- ci3 qiu2 ku3 wei4 wan3 ， ci3 zhi4 zai4 jian1 gang1 。

## 注释

## 译文

## 赏析
