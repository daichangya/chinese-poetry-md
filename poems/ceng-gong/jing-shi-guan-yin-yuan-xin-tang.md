---
id: ceng-gong-jing-shi-guan-yin-yuan-xin-tang
title: 京师观音院新堂
titlePinyin: jing1 shi1 guan1 yin1 yuan4 xin1 tang2
titleSlug: jing-shi-guan-yin-yuan-xin-tang
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九衢言语乱人耳，三市尘沙瞇人目。
- 猿狙未惯裹章绶，鱼鸟宁忘慕谿谷。
- 恨无栖宿在清旷，欲弄潺湲愈烦燠。
- 道人谁氏斥佳境，决汉披霄敞华屋。
- 骈罗嶷嶷三秀石，丛迸娟娟两修竹。
- 云蒸雨泄被岩壑，海倒河垂动林麓。
- 顿惊俯仰远嚣浊，岂直形骸摆羁束。
- 解衣坚坐暝忘返，饮水清谈心亦足。
- 丈夫壮志须坦荡，曲士阴机谩翻覆。
- 青鞋赤舄偶然尔，安用区区巧追逐。

## 拼音
- jiu3 qu2 yan2 yu3 luan4 ren2 er3 ， san1 shi4 chen2 sha1 mi1 ren2 mu4 。
- yuan2 ju1 wei4 guan4 guo3 zhang1 shou4 ， yu2 niao3 ning2 wang4 mu4 xi1 gu3 。
- hen4 wu2 qi1 su4 zai4 qing1 kuang4 ， yu4 nong4 chan2 yuan2 yu4 fan2 yu4 。
- dao4 ren2 shui2 shi4 chi4 jia1 jing4 ， jue2 han4 pi1 xiao1 chang3 hua2 wu1 。
- pian2 luo2 yi2 yi2 san1 xiu4 shi2 ， cong2 beng4 juan1 juan1 liang3 xiu1 zhu2 。
- yun2 zheng1 yu3 xie4 bei4 yan2 he4 ， hai3 dao3 he2 chui2 dong4 lin2 lu4 。
- dun4 jing1 fu3 yang3 yuan3 ao2 zhuo2 ， qi3 zhi2 xing2 hai2 bai3 ji1 shu4 。
- jie3 yi1 jian1 zuo4 ming2 wang4 fan3 ， yin3 shui3 qing1 tan2 xin1 yi4 zu2 。
- zhang4 fu0 zhuang4 zhi4 xu1 tan3 dang4 ， qu3 shi4 yin1 ji1 man4 fan1 fu4 。
- qing1 xie2 chi4 xi4 ou3 ran2 er3 ， an1 yong4 qu1 qu1 qiao3 zhui1 zhu2 。

## 注释

## 译文

## 赏析
