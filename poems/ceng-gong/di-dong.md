---
id: ceng-gong-di-dong
title: 地动
titlePinyin: di4 dong4
titleSlug: di-dong
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻元气判为二，升降相辅非相伤。
- 今者无端越疆畔，阴气焰焰侵于阳。
- 阳收刚明避其势，阴负捷胜尤倡佯。
- 地乘是气亢于下，震荡裂拆乖其常。
- 齐秦晋代及荆楚，千百其堵崩连墙。
- 隆丘桀屋不自定，翩若猛吹摇旌幢。
- 生民汹汹避无所，如寄厥命于湖江。
- 有声四出嘻可怕，谁击万鼓何雷硠。
- 阴为气静乃如此，天意昧密宁能详。
- 或云蛮夷尚侵轶，已事岂必垂灾祥。
- 意者邪臣有专恣，气象翕翕难为当。
- 据经若此非臆决，皎如秋日浮清霜。
- 祖宗威灵陛下圣，安得直语闻明堂。
- 朝廷肃穆法度治，岂用懔懔忧胡羌。

## 拼音
- wu2 wen2 yuan2 qi4 pan4 wei4 er4 ， sheng1 jiang4 xiang1 fu3 fei1 xiang1 shang1 。
- jin1 zhe3 wu2 duan1 yue4 jiang1 pan4 ， yin1 qi4 yan4 yan4 qin1 yu2 yang2 。
- yang2 shou1 gang1 ming2 bi4 qi2 shi4 ， yin1 fu4 jie2 sheng4 you2 chang4 yang2 。
- di4 cheng2 shi4 qi4 kang4 yu2 xia4 ， zhen4 dang4 lie4 chai1 guai1 qi2 chang2 。
- qi2 qin2 jin4 dai4 ji2 jing1 chu3 ， qian1 bai3 qi2 du3 beng1 lian2 qiang2 。
- long2 qiu1 jie2 wu1 bu2 zi4 ding4 ， pian1 ruo4 meng3 chui1 yao2 jing1 zhuang4 。
- sheng1 min2 xiong1 xiong1 bi4 wu2 suo3 ， ru2 ji4 jue2 ming4 yu2 hu2 jiang1 。
- you3 sheng1 si4 chu1 xi1 ke3 pa4 ， shui2 ji1 wan4 gu3 he2 lei2 lang2 。
- yin1 wei4 qi4 jing4 nai3 ru2 ci3 ， tian1 yi4 mei4 mi4 ning2 neng2 xiang2 。
- huo4 yun2 man2 yi2 shang4 qin1 yi4 ， yi3 shi4 qi3 bi4 chui2 zai1 xiang2 。
- yi4 zhe3 xie2 chen2 you3 zhuan1 zi4 ， qi4 xiang4 xi1 xi1 nan2 wei2 dang1 。
- ju4 jing1 ruo4 ci3 fei1 yi4 jue2 ， jiao3 ru2 qiu1 ri4 fu2 qing1 shuang1 。
- zu3 zong1 wei1 ling2 bi4 xia4 sheng4 ， an1 de2 zhi2 yu3 wen2 ming2 tang2 。
- chao2 ting2 su4 mu4 fa3 du4 zhi4 ， qi3 yong4 lin3 lin3 you1 hu2 qiang1 。

## 注释

## 译文

## 赏析
