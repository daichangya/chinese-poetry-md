---
id: ceng-gong-ting-que-ji-jia-ren
title: 听鹊寄家人
titlePinyin: ting1 que4 ji4 jia1 ren2
titleSlug: ting-que-ji-jia-ren
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹊声喳喳宁有知，家人听鹊占归期。
- 物情固不等人事，尔意自惊思别离。
- 秋花粲粲正可爱，黄菊芙蓉开满枝。
- 春枫千树变颜色，远水静照红霞衣。
- 梧桐杨柳岂知数，沙步露冷银床欹。
- 新黄暗绿各自媚，烂漫未减春风时。
- 谁言秋物不可赏，人意自移随盛衰。
- 山田正冷酒味美，禾黍半收鸡雁肥。
- 霜梨野栗处处有，雪蜜荐口清香随。
- 乡园物物可想见，我意祇随魂梦飞。
- 家人未用占鹊语，应到归时春亦归。

## 拼音
- que4 sheng1 zha1 zha1 ning2 you3 zhi1 ， jia1 ren2 ting1 que4 zhan4 gui1 qi1 。
- wu4 qing2 gu4 bu4 deng3 ren2 shi4 ， er3 yi4 zi4 jing1 si1 bie2 li2 。
- qiu1 hua1 can4 can4 zheng4 ke3 ai4 ， huang2 ju2 fu2 rong2 kai1 man3 zhi1 。
- chun1 feng1 qian1 shu4 bian4 yan2 se4 ， yuan3 shui3 jing4 zhao4 hong2 xia2 yi1 。
- wu2 tong2 yang2 liu3 qi3 zhi1 shu4 ， sha1 bu4 lu4 leng3 yin2 chuang2 qi1 。
- xin1 huang2 an4 lü4 ge4 zi4 mei4 ， lan4 man4 wei4 jian3 chun1 feng1 shi2 。
- shui2 yan2 qiu1 wu4 bu4 ke3 shang3 ， ren2 yi4 zi4 yi2 sui2 sheng4 shuai1 。
- shan1 tian2 zheng4 leng3 jiu3 wei4 mei3 ， he2 shu3 ban4 shou1 ji1 yan4 fei2 。
- shuang1 li2 ye3 li4 chu4 chu4 you3 ， xue3 mi4 jian4 kou3 qing1 xiang1 sui2 。
- xiang1 yuan2 wu4 wu4 ke3 xiang3 jian4 ， wo3 yi4 qi2 sui2 hun2 meng4 fei1 。
- jia1 ren2 wei4 yong4 zhan4 que4 yu3 ， ying4 dao4 gui1 shi2 chun1 yi4 gui1 。

## 注释

## 译文

## 赏析
