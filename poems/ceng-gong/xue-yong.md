---
id: ceng-gong-xue-yong
title: 雪咏
titlePinyin: xue3 yong3
titleSlug: xue-yong
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪花好洁白，不待咏说知。
- 区区取相似，今古同一辞。
- 薛能比众作，小去笔墨畦。
- 谁能出千载，为雪立传碑。
- 四座且勿歌，听我白雪诗。
- 天地于降雪，其功大艰难。
- 去年暖风日，冬在春已还。
- 山屏尽深碧，危溜声亦潺。
- 草萌各已动，梅花开最繁。
- 炉火殆可谢，衣絮谁复言。
- 推排腊已过，一变天更寒。
- 飘风动木石，激射难出关。
- 深房拥高燎，领肘曾不温。
- 仰视云压叠，垂欲藉屋山。
- 元气不复呵，飞鸟折羽翰。
- 谁排河汉流，欲堕莽苍间。
- 道为黑风遮，凝冻无住著。
- 纷纷成片缕，六出非刻削。
- 初时漏余滴，杂雨犹可恶。
- 迤逦纵飞洒，态状不可名。
- 或稀若有待，或密似相萦。
- 或弱久宛转，或狂自轩腾。
- 群来信汗漫，孤飘亦零丁。
- 屋角初渐斑，瓦沟忽皆平。
- 坳漥一已满，茅茨压将倾。
- 树木遍封裹，冈山助峥嵘。
- 阶除断纤秽，池台有余清。
- 流尘寂已掩，物象窅皆明。
- 厨烟或中镵，里表仍孤擎。
- 长街隠缺甃，荒城混觚棱。
- 沙水渺相合，扁舟在图屏。
- 啄草鸟雀踪，篆字遗纵横。
- 顿惊宇宙内，侈丽皆天成。
- 引望谁倚楼，秀色乱目睛。
- 永怀衡门士，辛苦守六经。
- 山藜不充腹，笔砚久已冰。
- 柔茵坐中堂，谁问公与卿。
- 世事泊无意，烛换犹飞觥。
- 文犀压朱箔，阳春谢秦筝。
- 所处殊处所，苦乐固异情。
- 谁致此不齐，上天意何营。
- 苍苍不可问，奕奕洒未停。
- 明晨起相处，寒日已满窗。
- 井甃破圆素，砌苔还故苍。
- 万物去复冒，颜色皆复常。
- 融为大田水，其流日滂滂。
- 方塘接深甽，澄彻碧玉光。
- 岂惟疠疫消，庶验百谷祥。
- 愿彼守经士，幸可继糗粮。
- 忧民既非职，空致新诗章。

## 拼音
- xue3 hua1 hao3 jie2 bai2 ， bu2 dai4 yong3 shuo1 zhi1 。
- qu1 qu1 qu3 xiang1 si4 ， jin1 gu3 tong2 yi4 ci2 。
- xue1 neng2 bi3 zhong4 zuo4 ， xiao3 qu4 bi3 mo4 qi2 。
- shui2 neng2 chu1 qian1 zai3 ， wei4 xue3 li4 chuan2 bei1 。
- si4 zuo4 qie3 wu4 ge1 ， ting1 wo3 bai2 xue3 shi1 。
- tian1 di4 yu2 jiang4 xue3 ， qi2 gong1 da4 jian1 nan2 。
- qu4 nian2 nuan3 feng1 ri4 ， dong1 zai4 chun1 yi3 hai2 。
- shan1 ping2 jin4 shen1 bi4 ， wei1 liu1 sheng1 yi4 chan2 。
- cao3 meng2 ge4 yi3 dong4 ， mei2 hua1 kai1 zui4 fan2 。
- lu2 huo3 dai4 ke3 xie4 ， yi1 xu4 shui2 fu4 yan2 。
- tui1 pai2 la4 yi3 guo4 ， yi2 bian4 tian1 geng4 han2 。
- piao1 feng1 dong4 mu4 shi2 ， ji1 she4 nan2 chu1 guan1 。
- shen1 fang2 yong1 gao1 liao2 ， ling3 zhou3 ceng2 bu4 wen1 。
- yang3 shi4 yun2 ya1 die2 ， chui2 yu4 jie4 wu1 shan1 。
- yuan2 qi4 bu2 fu4 he1 ， fei1 niao3 zhe2 yu3 han4 。
- shui2 pai2 he2 han4 liu2 ， yu4 duo4 mang3 cang1 jian1 。
- dao4 wei4 hei1 feng1 zhe1 ， ning2 dong4 wu2 zhu4 zhu4 。
- fen1 fen1 cheng2 pian4 lü3 ， liu4 chu1 fei1 ke4 xiao1 。
- chu1 shi2 lou4 yu2 di1 ， za2 yu3 you2 ke3 wu4 。
- yi3 li3 zong4 fei1 sa3 ， tai4 zhuang4 bu4 ke3 ming2 。
- huo4 xi1 ruo4 you3 dai4 ， huo4 mi4 si4 xiang1 ying2 。
- huo4 ruo4 jiu3 wan3 zhuan3 ， huo4 kuang2 zi4 xuan1 teng2 。
- qun2 lai2 xin4 han4 man4 ， gu1 piao1 yi4 ling2 ding1 。
- wu1 jiao3 chu1 jian4 ban1 ， wa3 gou1 hu1 jie1 ping2 。
- ao4 wa1 yi4 yi3 man3 ， mao2 ci2 ya1 jiang1 qing1 。
- shu4 mu4 bian4 feng1 guo3 ， gang1 shan1 zhu4 zheng1 rong2 。
- jie1 chu2 duan4 xian1 hui4 ， chi2 tai2 you3 yu2 qing1 。
- liu2 chen2 ji4 yi3 yan3 ， wu4 xiang4 yao3 jie1 ming2 。
- chu2 yan1 huo4 zhong1 chan2 ， li3 biao3 reng2 gu1 qing2 。
- chang2 jie1 yin3 que1 zhou4 ， huang1 cheng2 hun4 gu1 leng2 。
- sha1 shui3 miao3 xiang1 he2 ， pian1 zhou1 zai4 tu2 ping2 。
- zhuo2 cao3 niao3 que4 zong1 ， zhuan4 zi4 yi2 zong4 heng2 。
- dun4 jing1 yu3 zhou4 nei4 ， chi3 li4 jie1 tian1 cheng2 。
- yin3 wang4 shui2 yi3 lou2 ， xiu4 se4 luan4 mu4 jing1 。
- yong3 huai2 heng2 men2 shi4 ， xin1 ku3 shou3 liu4 jing1 。
- shan1 li2 bu4 chong1 fu4 ， bi3 yan4 jiu3 yi3 bing1 。
- rou2 yin1 zuo4 zhong1 tang2 ， shui2 wen4 gong1 yu3 qing1 。
- shi4 shi4 bo2 wu2 yi4 ， zhu2 huan4 you2 fei1 gong1 。
- wen2 xi1 ya1 zhu1 bo2 ， yang2 chun1 xie4 qin2 zheng1 。
- suo3 chu4 shu1 chu4 suo3 ， ku3 le4 gu4 yi4 qing2 。
- shui2 zhi4 ci3 bu4 qi2 ， shang4 tian1 yi4 he2 ying2 。
- cang1 cang1 bu4 ke3 wen4 ， yi4 yi4 sa3 wei4 ting2 。
- ming2 chen2 qi3 xiang1 chu3 ， han2 ri4 yi3 man3 chuang1 。
- jing3 zhou4 po4 yuan2 su4 ， qi4 tai2 hai2 gu4 cang1 。
- wan4 wu4 qu4 fu4 mao4 ， yan2 se4 jie1 fu4 chang2 。
- rong2 wei4 da4 tian2 shui3 ， qi2 liu2 ri4 pang1 pang1 。
- fang1 tang2 jie1 shen1 zhen4 ， cheng2 che4 bi4 yu4 guang1 。
- qi3 wei2 li4 yi4 xiao1 ， shu4 yan4 bai3 gu3 xiang2 。
- yuan4 bi3 shou3 jing1 shi4 ， xing4 ke3 ji4 qiu3 liang2 。
- you1 min2 ji4 fei1 zhi2 ， kong1 zhi4 xin1 shi1 zhang1 。

## 注释

## 译文

## 赏析
