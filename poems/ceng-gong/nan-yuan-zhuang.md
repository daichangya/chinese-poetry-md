---
id: ceng-gong-nan-yuan-zhuang
title: 南源庄
titlePinyin: nan2 yuan2 zhuang1
titleSlug: nan-yuan-zhuang
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 床上不废看青山，门前便踏南涧路。
- 绕墙顿失车马喧，岸帻日得沧洲趣。
- 尝嗟秋蓬转，未有茅屋据。
- 对此耳目新，始觉精爽聚。
- 沧溟未可泛舟入，雁荡谁能胝足去。
- 医闾在夷蛮，罗浮苦烟雾。
- 子真自爱谷口家，孔丘老亦洙泗住。
- 吾能放意游八极，此兴久与前贤附。
- 悄然怪我思虑深，已欲摧倒闻猿树。
- 眼前了了破青坂，屈椽小栋随时具。
- 野柔川深春事来，笋鞋瞑戛青云步。
- 秫田试犊耕早风，茗圃分篮摘宵露。
- 竹林扫月散𫄨葛，雪艇搜溪出鲂𫚈。
- 帽尘便可临水濯，里斗何妨闭门拒。
- 介推母厌俗，久思颠崖住不顾。
- 梁鸿妻亦高，能快穿衣与藜茹。
- 成家傥已嫁诸妹，有立不忧吾弟孺。
- 攘攘天地间，万类殊好恶。
- 欢合无一非，睽穷有百牾。
- 吾独安能逐毛髪，饮泉食力从所慕。

## 拼音
- chuang2 shang4 bu2 fei4 kan4 qing1 shan1 ， men2 qian2 bian4 ta4 nan2 jian4 lu4 。
- rao4 qiang2 dun4 shi1 che1 ma3 xuan1 ， an4 ze2 ri4 de2 cang1 zhou1 qu4 。
- chang2 jie1 qiu1 peng2 zhuan3 ， wei4 you3 mao2 wu1 ju4 。
- dui4 ci3 er3 mu4 xin1 ， shi3 jue2 jing1 shuang3 ju4 。
- cang1 ming2 wei4 ke3 fan4 zhou1 ru4 ， yan4 dang4 shui2 neng2 zhi1 zu2 qu4 。
- yi1 lü2 zai4 yi2 man2 ， luo2 fu2 ku3 yan1 wu4 。
- zi3 zhen1 zi4 ai4 gu3 kou3 jia1 ， kong3 qiu1 lao3 yi4 zhu1 si4 zhu4 。
- wu2 neng2 fang4 yi4 you2 ba1 ji2 ， ci3 xing1 jiu3 yu3 qian2 xian2 fu4 。
- qiao3 ran2 guai4 wo3 si1 lü4 shen1 ， yi3 yu4 cui1 dao3 wen2 yuan2 shu4 。
- yan3 qian2 liao3 liao3 po4 qing1 ban3 ， qu1 chuan2 xiao3 dong4 sui2 shi2 ju4 。
- ye3 rou2 chuan1 shen1 chun1 shi4 lai2 ， sun3 xie2 ming2 jia2 qing1 yun2 bu4 。
- shu2 tian2 shi4 du2 geng1 zao3 feng1 ， ming2 pu3 fen1 lan2 zhai1 xiao1 lu4 。
- zhu2 lin2 sao3 yue4 san4 chi1 ge3 ， xue3 ting3 sou1 xi1 chu1 fang2 𫚈 。
- mao4 chen2 bian4 ke3 lin2 shui3 zhuo2 ， li3 dou4 he2 fang2 bi4 men2 ju4 。
- jie4 tui1 mu3 yan4 su2 ， jiu3 si1 dian1 ya2 zhu4 bu2 gu4 。
- liang2 hong2 qi1 yi4 gao1 ， neng2 kuai4 chuan1 yi1 yu3 li2 ru2 。
- cheng2 jia1 tang3 yi3 jia4 zhu1 mei4 ， you3 li4 bu4 you1 wu2 di4 ru2 。
- rang3 rang3 tian1 di4 jian1 ， wan4 lei4 shu1 hao4 wu4 。
- huan1 he2 wu2 yi4 fei1 ， kui2 qiong2 you3 bai3 wu3 。
- wu2 du2 an1 neng2 zhu2 mao2 fa4 ， yin3 quan2 shi2 li4 cong2 suo3 mu4 。

## 注释

## 译文

## 赏析
