---
id: ceng-gong-you-jin-shan-si-zuo
title: 游金山寺作
titlePinyin: you2 jin1 shan1 si4 zuo4
titleSlug: you-jin-shan-si-zuo
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 候潮动鸣舻，出浦纵方舟。
- 举箔见兹山，岿然峙中流。
- 朱堂出烟雾，缥缈若瀛洲。
- 十年入梦想，一日恣寻游。
- 屐履上层阁，披襟当九秋。
- 地势已潇洒，风飙更飕飗。
- 远挹蜀浪来，旁临沧海浮。
- 壶觞对京口，笑语落扬州。
- 久闻神龙伏，况睹鸷鸟投。
- 行缘石径尽，却倚岩房幽。
- 颇谐云林思，顿豁尘土忧。
- 昏钟满江路，归榜尚夷犹。

## 拼音
- hou4 chao2 dong4 ming2 lu2 ， chu1 pu3 zong4 fang1 zhou1 。
- ju3 bo2 jian4 zi1 shan1 ， kui1 ran2 zhi4 zhong1 liu2 。
- zhu1 tang2 chu1 yan1 wu4 ， piao1 miao3 ruo4 ying2 zhou1 。
- shi2 nian2 ru4 meng4 xiang3 ， yi2 ri4 zi4 xun2 you2 。
- ji1 lü3 shang4 ceng2 ge2 ， pi1 jin1 dang1 jiu3 qiu1 。
- di4 shi4 yi3 xiao1 sa3 ， feng1 biao1 geng4 sou1 liu2 。
- yuan3 yi4 shu3 lang4 lai2 ， pang2 lin2 cang1 hai3 fu2 。
- hu2 shang1 dui4 jing1 kou3 ， xiao4 yu3 luo4 yang2 zhou1 。
- jiu3 wen2 shen2 long2 fu2 ， kuang4 du3 zhi4 niao3 tou2 。
- xing2 yuan2 shi2 jing4 jin4 ， que4 yi3 yan2 fang2 you1 。
- po1 xie2 yun2 lin2 si1 ， dun4 huo1 chen2 tu3 you1 。
- hun1 zhong1 man3 jiang1 lu4 ， gui1 bang3 shang4 yi2 you2 。

## 注释

## 译文

## 赏析
