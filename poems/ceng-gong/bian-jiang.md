---
id: ceng-gong-bian-jiang
title: 边将
titlePinyin: bian1 jiang1
titleSlug: bian-jiang
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太祖太宗能得人，长垒横边遮虏尘。
- 太傅李汉超，侍中何继筠。
- 二子追接吴与孙，镇齐抚棣功业均。
- 卓哉祖宗信英特，明如秋泉断如石。
- 一朝出节合二子，口付心随断纤惑。
- 磨笄之旁郡城下，酒利商租若山积。
- 二子开库啗战士，以屋量金乘量帛。
- 洪涛入坐行酒杯，牛胾羊蒸委若灰。
- 岁费巨万不计籍，战士欢酣气皆百。
- 二子按辔行边隅，牙纛宛转翻以舒。
- 汛扫沙碛无纤埃，塞门千里常夜开。
- 壮耕老𫗦安且愉，桑麻蔽野华芬敷。
- 济南远清书乐石，百井夜出摧穹庐。
- 神哉祖宗知大体，赵任李牧真如是。
- 汉文龌龊岂足称，郎吏致激面污骍。
- 当今羌夷久猖獗，兵如疽痈理须决。
- 堂堂诸公把旄钺，硕策神韬困羁绁。
- 祖宗宪度存诸书，㸌若白日明天衢。
- 国容军政不可乱，荐此以为陛下娱。

## 拼音
- tai4 zu3 tai4 zong1 neng2 de2 ren2 ， chang2 lei3 heng2 bian1 zhe1 lu3 chen2 。
- tai4 fu4 li3 han4 chao1 ， shi4 zhong1 he2 ji4 yun2 。
- er4 zi3 zhui1 jie1 wu2 yu3 sun1 ， zhen4 qi2 fu3 di4 gong1 ye4 jun1 。
- zhuo2 zai1 zu3 zong1 xin4 ying1 te4 ， ming2 ru2 qiu1 quan2 duan4 ru2 shi2 。
- yi4 chao2 chu1 jie2 he2 er4 zi3 ， kou3 fu4 xin1 sui2 duan4 xian1 huo4 。
- mo2 ji1 zhi1 pang2 jun4 cheng2 xia4 ， jiu3 li4 shang1 zu1 ruo4 shan1 ji1 。
- er4 zi3 kai1 ku4 dan4 zhan4 shi4 ， yi3 wu1 liang2 jin1 cheng2 liang2 bo2 。
- hong2 tao1 ru4 zuo4 xing2 jiu3 bei1 ， niu2 zi4 yang2 zheng1 wei3 ruo4 hui1 。
- sui4 fei4 ju4 wan4 bu2 ji4 ji2 ， zhan4 shi4 huan1 han1 qi4 jie1 bai3 。
- er4 zi3 an4 pei4 xing2 bian1 yu2 ， ya2 dao4 wan3 zhuan3 fan1 yi3 shu1 。
- xun4 sao3 sha1 qi4 wu2 xian1 ai1 ， sai1 men2 qian1 li3 chang2 ye4 kai1 。
- zhuang4 geng1 lao3 𫗦 an1 qie3 yu2 ， sang1 ma2 bi4 ye3 hua2 fen1 fu1 。
- ji3 nan2 yuan3 qing1 shu1 le4 shi2 ， bai3 jing3 ye4 chu1 cui1 qiong2 lu2 。
- shen2 zai1 zu3 zong1 zhi1 da4 ti3 ， zhao4 ren4 li3 mu4 zhen1 ru2 shi4 。
- han4 wen2 wo4 chuo4 qi3 zu2 cheng1 ， lang2 li4 zhi4 ji1 mian4 wu1 xing1 。
- dang1 jin1 qiang1 yi2 jiu3 chang1 jue2 ， bing1 ru2 ju1 yong1 li3 xu1 jue2 。
- tang2 tang2 zhu1 gong1 ba3 mao2 yue4 ， shuo4 ce4 shen2 tao1 kun4 ji1 xie4 。
- zu3 zong1 xian4 du4 cun2 zhu1 shu1 ， huo4 ruo4 bai2 ri4 ming2 tian1 qu2 。
- guo2 rong2 jun1 zheng4 bu4 ke3 luan4 ， jian4 ci3 yi3 wei2 bi4 xia4 yu2 。

## 注释

## 译文

## 赏析
