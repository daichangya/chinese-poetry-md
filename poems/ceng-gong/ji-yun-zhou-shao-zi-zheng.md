---
id: ceng-gong-ji-yun-zhou-shao-zi-zheng
title: 寄郓州邵资政
titlePinyin: ji4 yun4 zhou1 shao4 zi1 zheng4
titleSlug: ji-yun-zhou-shao-zi-zheng
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 铅笔雠书客，朱轓守土臣。
- 素餐方侧席，黄发已侵巾。
- 喜有山围郭，仍怜水满津。
- 清华闲耳目，潇洒长精神。
- 秀色秋来重，寒声雨后新。
- 宿云当户牖，流月过松筠。
- 北圃分殊境，西湖断俗尘。
- 渚花红四出，沙鸟翠相亲。
- 芡老含珠实，鱼惊跃锦鳞。
- 飞梁凌窅渺，虚榭压奫沦。
- 岭对横修竹，洲分抱白苹。
- 静宜人事拙，闲觉道腴真。
- 器小难周物，官微幸庇身。
- 簿书偷暇日，杖屦想幽人。
- 溯险飞游艇，探奇漾钓缗。
- 形縻甘鹤怨，心泰得鸥驯。
- 督府恩容久，芳笺讯问频。
- 门庭严卫戟，尊俎从华绅。
- 却起烟霞兴，还思水石邻。
- 自嗤田父乐，那可荐鸿钧。

## 拼音
- qian1 bi3 chou2 shu1 ke4 ， zhu1 fan1 shou3 tu3 chen2 。
- su4 can1 fang1 ce4 xi2 ， huang2 fa1 yi3 qin1 jin1 。
- xi3 you3 shan1 wei2 guo1 ， reng2 lian2 shui3 man3 jin1 。
- qing1 hua2 xian2 er3 mu4 ， xiao1 sa3 chang2 jing1 shen2 。
- xiu4 se4 qiu1 lai2 zhong4 ， han2 sheng1 yu3 hou4 xin1 。
- su4 yun2 dang1 hu4 you3 ， liu2 yue4 guo4 song1 yun2 。
- bei3 pu3 fen1 shu1 jing4 ， xi1 hu2 duan4 su2 chen2 。
- zhu3 hua1 hong2 si4 chu1 ， sha1 niao3 cui4 xiang1 qin1 。
- qian4 lao3 han2 zhu1 shi2 ， yu2 jing1 yue4 jin3 lin2 。
- fei1 liang2 ling2 yao3 miao3 ， xu1 xie4 ya1 yun1 lun2 。
- ling3 dui4 heng2 xiu1 zhu2 ， zhou1 fen1 bao4 bai2 ping2 。
- jing4 yi2 ren2 shi4 zhuo1 ， xian2 jue2 dao4 yu2 zhen1 。
- qi4 xiao3 nan2 zhou1 wu4 ， guan1 wei1 xing4 bi4 shen1 。
- bo2 shu1 tou1 xia2 ri4 ， zhang4 ju4 xiang3 you1 ren2 。
- su4 xian3 fei1 you2 ting3 ， tan4 qi2 yang4 diao4 min2 。
- xing2 mi2 gan1 he4 yuan4 ， xin1 tai4 de2 ou1 xun4 。
- du1 fu3 en1 rong2 jiu3 ， fang1 jian1 xun4 wen4 pin2 。
- men2 ting2 yan2 wei4 ji3 ， zun1 zu3 cong2 hua2 shen1 。
- que4 qi3 yan1 xia2 xing1 ， hai2 si1 shui3 shi2 lin2 。
- zi4 chi1 tian2 fu4 le4 ， na4 ke3 jian4 hong2 jun1 。

## 注释

## 译文

## 赏析
