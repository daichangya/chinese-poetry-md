---
id: ceng-gong-song-chen-shang-xue-shi
title: 送陈商学士
titlePinyin: song4 chen2 shang1 xue2 shi4
titleSlug: song-chen-shang-xue-shi
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柳黄半出年将破，溪溜浸苔强万个。
- 溪头蒲苇各萌芽，山梅最繁花已堕。
- 物色撩人思易狂，况跻别馆情何那。
- 城东日晚公将去，纛影未离愁四座。
- 公于万事不雕镌，心意恢恢无坎坷。
- 来从奎壁光铓下，笑倚樽筵成郡课。
- 嗟予龊龊才性下，弃置合守丘樊饿。
- 公持姓名动人主，祓饰宁嫌笔端挫。
- 从今清夜思江路，梦送公船先北过。

## 拼音
- liu3 huang2 ban4 chu1 nian2 jiang1 po4 ， xi1 liu1 jin4 tai2 qiang2 wan4 ge4 。
- xi1 tou2 pu2 wei3 ge4 meng2 ya2 ， shan1 mei2 zui4 fan2 hua1 yi3 duo4 。
- wu4 se4 liao2 ren2 si1 yi4 kuang2 ， kuang4 ji1 bie2 guan3 qing2 he2 na4 。
- cheng2 dong1 ri4 wan3 gong1 jiang1 qu4 ， dao4 ying3 wei4 li2 chou2 si4 zuo4 。
- gong1 yu2 wan4 shi4 bu4 diao1 juan1 ， xin1 yi4 hui1 hui1 wu2 kan3 ke3 。
- lai2 cong2 kui2 bi4 guang1 mang2 xia4 ， xiao4 yi3 zun1 yan2 cheng2 jun4 ke4 。
- jie1 yu3 chuo4 chuo4 cai2 xing4 xia4 ， qi4 zhi4 he2 shou3 qiu1 fan2 e4 。
- gong1 chi2 xing4 ming2 dong4 ren2 zhu3 ， fu2 shi4 ning2 xian2 bi3 duan1 cuo4 。
- cong2 jin1 qing1 ye4 si1 jiang1 lu4 ， meng4 song4 gong1 chuan2 xian1 bei3 guo4 。

## 注释

## 译文

## 赏析
