---
id: ceng-gong-dong-mu-gan-huai
title: 冬暮感怀
titlePinyin: dong1 mu4 gan3 huai2
titleSlug: dong-mu-gan-huai
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荒山未有雪，野水不见冰。
- 一腊今已半，浮阳壮犹矜。
- 奈至一岁除，未有严气升。
- 坐思崆峒间，负雪山千层。
- 虽受栗冽僵，愈此秽浊蒸。
- 感激昆仑祇，一气吹丘陵。
- 炎埃灭无遗，古色万里兴。
- 我病一洗濯，怀抱失所憎。
- 因思大羽猎，属车上崚嶒。
- 六军骑皆骏，争先雪中登。
- 天时倾人意，踊跃士气增。
- 大义虽不杀，四方慑兵棱。
- 今此效安在，东南塞犹乘。
- 将帅色凋槁，蚍蜉势趫腾。
- 惨错天运内，止戈信谁能。

## 拼音
- huang1 shan1 wei4 you3 xue3 ， ye3 shui3 bu2 jian4 bing1 。
- yi2 la4 jin1 yi3 ban4 ， fu2 yang2 zhuang4 you2 jin1 。
- nai4 zhi4 yi2 sui4 chu2 ， wei4 you3 yan2 qi4 sheng1 。
- zuo4 si1 kong1 tong2 jian1 ， fu4 xue3 shan1 qian1 ceng2 。
- sui1 shou4 li4 lie4 jiang1 ， yu4 ci3 hui4 zhuo2 zheng1 。
- gan3 ji1 kun1 lun2 qi2 ， yi2 qi4 chui1 qiu1 ling2 。
- yan2 ai1 mie4 wu2 yi2 ， gu3 se4 wan4 li3 xing1 。
- wo3 bing4 yi4 xi3 zhuo2 ， huai2 bao4 shi1 suo3 zeng1 。
- yin1 si1 da4 yu3 lie4 ， shu3 che1 shang4 ling2 ceng2 。
- liu4 jun1 qi2 jie1 jun4 ， zheng1 xian1 xue3 zhong1 deng1 。
- tian1 shi2 qing1 ren2 yi4 ， yong3 yue4 shi4 qi4 zeng1 。
- da4 yi4 sui1 bu4 sha1 ， si4 fang1 she4 bing1 leng2 。
- jin1 ci3 xiao4 an1 zai4 ， dong1 nan2 sai1 you2 cheng2 。
- jiang4 shuai4 se4 diao1 gao3 ， pi2 fu2 shi4 qiao2 teng2 。
- can3 cuo4 tian1 yun4 nei4 ， zhi3 ge1 xin4 shui2 neng2 。

## 注释

## 译文

## 赏析
