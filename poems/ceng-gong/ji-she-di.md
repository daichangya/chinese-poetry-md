---
id: ceng-gong-ji-she-di
title: 寄舍弟
titlePinyin: ji4 she4 di4
titleSlug: ji-she-di
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新霖洗穷腊，东南始知寒。
- 惊我千里意，觉汝征途难。
- 空江挂风席，扁舟与谁安。
- 羁旅费亦久，橐衣岂无单。
- 念汝西北去，壮心始桓桓。
- 竟逢有司惑，斥走怀琅玕。
- 士固有大意，秋毫岂能干。
- 所忧道里困，久无一樽欢。
- 我意生恻恻，为之却朝餐。
- 人生飘零内，何处怀抱宽。
- 已期采芝乐，握手青霞端。
- 无令及门喜，淹留雪霜残。

## 拼音
- xin1 lin2 xi3 qiong2 la4 ， dong1 nan2 shi3 zhi1 han2 。
- jing1 wo3 qian1 li3 yi4 ， jue2 ru3 zheng1 tu2 nan2 。
- kong1 jiang1 gua4 feng1 xi2 ， pian1 zhou1 yu3 shui2 an1 。
- ji1 lü3 fei4 yi4 jiu3 ， tuo2 yi1 qi3 wu2 dan1 。
- nian4 ru3 xi1 bei3 qu4 ， zhuang4 xin1 shi3 huan2 huan2 。
- jing4 feng2 you3 si1 huo4 ， chi4 zou3 huai2 lang2 gan1 。
- shi4 gu4 you3 da4 yi4 ， qiu1 hao2 qi3 neng2 gan4 。
- suo3 you1 dao4 li3 kun4 ， jiu3 wu2 yi4 zun1 huan1 。
- wo3 yi4 sheng1 ce4 ce4 ， wei4 zhi1 que4 chao2 can1 。
- ren2 sheng1 piao1 ling2 nei4 ， he2 chu4 huai2 bao4 kuan1 。
- yi3 qi1 cai3 zhi1 le4 ， wo4 shou3 qing1 xia2 duan1 。
- wu2 ling4 ji2 men2 xi3 ， yan1 liu2 xue3 shuang1 can2 。

## 注释

## 译文

## 赏析
