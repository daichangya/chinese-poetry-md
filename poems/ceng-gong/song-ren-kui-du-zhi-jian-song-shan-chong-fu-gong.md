---
id: ceng-gong-song-ren-kui-du-zhi-jian-song-shan-chong-fu-gong
title: 送任逵度支监嵩山崇福宫
titlePinyin: song4 ren4 kui2 du4 zhi1 jian1 song1 shan1 chong2 fu2 gong1
titleSlug: song-ren-kui-du-zhi-jian-song-shan-chong-fu-gong
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉阳门下士，车骑幕中宾。
- 志节初皆壮，风流久更新。
- 枢庭承远派，郎位袭清尘。
- 雅淡琴声古，温纯玉性真。
- 诗书来射策，慈惠起临人。
- 淮海褰帷久，褒斜叱驭频。
- 政平无横吏，刑省绝冤民。
- 汴路扬旌出，吴门拥节巡。
- 持权心似水，待物气如春。
- 懋德垂承诏，遗荣遽乞身。
- 行高宁系俗，道胜不忧贫。
- 北绝分琳馆，西归近紫宸。
- 鸿飞开羽翼，骥逸露精神。
- 却理烟霞宅，重寻水石邻。
- 青嵩销鹤怨，碧洛见鸥驯。
- 故友欣联璧，诸儒慕垫巾。
- 学兼鸿宝异，兴与赤松亲。
- 激劝留方册，惊传动缙绅。
- 浮云虽抗意，仄席正逢辰。
- 祇恐尊廉退，丁宁致软轮。

## 拼音
- han4 yang2 men2 xia4 shi4 ， che1 qi2 mu4 zhong1 bin1 。
- zhi4 jie2 chu1 jie1 zhuang4 ， feng1 liu2 jiu3 geng1 xin1 。
- shu1 ting2 cheng2 yuan3 pai4 ， lang2 wei4 xi2 qing1 chen2 。
- ya3 dan4 qin2 sheng1 gu3 ， wen1 chun2 yu4 xing4 zhen1 。
- shi1 shu1 lai2 she4 ce4 ， ci2 hui4 qi3 lin2 ren2 。
- huai2 hai3 qian1 wei2 jiu3 ， bao1 xie2 chi4 yu4 pin2 。
- zheng4 ping2 wu2 heng2 li4 ， xing2 sheng3 jue2 yuan1 min2 。
- bian4 lu4 yang2 jing1 chu1 ， wu2 men2 yong1 jie2 xun2 。
- chi2 quan2 xin1 si4 shui3 ， dai4 wu4 qi4 ru2 chun1 。
- mao4 de2 chui2 cheng2 zhao4 ， yi2 rong2 ju4 qi3 shen1 。
- hang2 gao1 ning2 xi4 su2 ， dao4 sheng4 bu4 you1 pin2 。
- bei3 jue2 fen1 lin2 guan3 ， xi1 gui1 jin4 zi3 chen2 。
- hong2 fei1 kai1 yu3 yi4 ， ji4 yi4 lu4 jing1 shen2 。
- que4 li3 yan1 xia2 zhai2 ， zhong4 xun2 shui3 shi2 lin2 。
- qing1 song1 xiao1 he4 yuan4 ， bi4 luo4 jian4 ou1 xun4 。
- gu4 you3 xin1 lian2 bi4 ， zhu1 ru2 mu4 dian4 jin1 。
- xue2 jian1 hong2 bao3 yi4 ， xing1 yu3 chi4 song1 qin1 。
- ji1 quan4 liu2 fang1 ce4 ， jing1 chuan2 dong4 jin4 shen1 。
- fu2 yun2 sui1 kang4 yi4 ， ze4 xi2 zheng4 feng2 chen2 。
- qi2 kong3 zun1 lian2 tui4 ， ding1 ning2 zhi4 ruan3 lun2 。

## 注释

## 译文

## 赏析
