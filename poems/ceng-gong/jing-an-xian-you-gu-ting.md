---
id: ceng-gong-jing-an-xian-you-gu-ting
title: 靖安县幽谷亭
titlePinyin: jing4 an1 xian4 you1 gu3 ting2
titleSlug: jing-an-xian-you-gu-ting
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 横江舍轻楫，对面见青山。
- 行尽车马尘，豁见水石寰。
- 地气方以洁，崖声落潺潺。
- 虽为千家县，正在清华间。
- 风烟凛人心，世虑自可删。
- 况无讼诉嚣，得有觞咏闲。
- 常疑此中吏，白首岂思还。
- 人情贵公卿，烨烨就玉班。
- 光华虽一时，忧悸或满颜。
- 鸡鸣已争驰，骅骝振镳镮。
- 岂如此中吏，日高未开关。
- 一不谨所守，名声别妖奸。
- 岂如此中吏，一官老无瘝。
- 愔愔谋谟消，汩汩气象孱。
- 岂如此中吏，明心慑强顽。
- 况云此中居，一亭众峰环。
- 崖声梦犹闻，谷秀坐可攀。
- 倚天巉岩姿，青苍云斒斓。
- 对之精神恬，可谢世网艰。
- 人生慕虚荣，敛收意常悭。
- 诚思此忧愉，自应喜榛菅。

## 拼音
- heng2 jiang1 she4 qing1 ji2 ， dui4 mian4 jian4 qing1 shan1 。
- xing2 jin4 che1 ma3 chen2 ， huo1 jian4 shui3 shi2 huan2 。
- di4 qi4 fang1 yi3 jie2 ， ya2 sheng1 luo4 chan2 chan2 。
- sui1 wei4 qian1 jia1 xian4 ， zheng4 zai4 qing1 hua2 jian1 。
- feng1 yan1 lin3 ren2 xin1 ， shi4 lü4 zi4 ke3 shan1 。
- kuang4 wu2 song4 su4 ao2 ， de2 you3 shang1 yong3 xian2 。
- chang2 yi2 ci3 zhong1 li4 ， bai2 shou3 qi3 si1 hai2 。
- ren2 qing2 gui4 gong1 qing1 ， ye4 ye4 jiu4 yu4 ban1 。
- guang1 hua2 sui1 yi4 shi2 ， you1 ji4 huo4 man3 yan2 。
- ji1 ming2 yi3 zheng1 chi2 ， hua2 liu2 zhen4 biao1 huan2 。
- qi3 ru2 ci3 zhong1 li4 ， ri4 gao1 wei4 kai1 guan1 。
- yi2 bu4 jin3 suo3 shou3 ， ming2 sheng1 bie2 yao1 jian1 。
- qi3 ru2 ci3 zhong1 li4 ， yi4 guan1 lao3 wu2 guan1 。
- yin1 yin1 mou2 mo2 xiao1 ， gu3 gu3 qi4 xiang4 chan2 。
- qi3 ru2 ci3 zhong1 li4 ， ming2 xin1 she4 qiang2 wan2 。
- kuang4 yun2 ci3 zhong1 ju1 ， yi4 ting2 zhong4 feng1 huan2 。
- ya2 sheng1 meng4 you2 wen2 ， gu3 xiu4 zuo4 ke3 pan1 。
- yi3 tian1 chan2 yan2 zi1 ， qing1 cang1 yun2 ban1 lan2 。
- dui4 zhi1 jing1 shen2 tian2 ， ke3 xie4 shi4 wang3 jian1 。
- ren2 sheng1 mu4 xu1 rong2 ， lian3 shou1 yi4 chang2 qian1 。
- cheng2 si1 ci3 you1 yu2 ， zi4 ying4 xi3 zhen1 jian1 。

## 注释

## 译文

## 赏析
