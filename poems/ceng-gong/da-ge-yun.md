---
id: ceng-gong-da-ge-yun
title: 答葛蕴
titlePinyin: da2 ge3 yun4
titleSlug: da-ge-yun
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我初未识子，已知子能文。
- 春风吹我衣，暮召入九阍。
- 众中得子辞，默许非他人。
- 方将引飞黄，使出万马群。
- 差之在须臾，气沮不复论。
- 大明临万物，我亦傍车尘。
- 相逢扶桑侧，一揖意自亲。
- 屈子果由我，相示以无言。
- 同行千步廊，揽辔金马门。
- 归来客舍中，未及还往频。
- 东舟载子去，千里不逡巡。
- 今者坐瓯越，相望若参辰。
- 忽有海上使，问我及墙藩。
- 得子百篇作，读之为忻忻。
- 大章已逸发，小章更清新。
- 远去笔墨畦，徒识斧凿痕。
- 想当经营初，落纸有如神。
- 勉哉不自止，直可闚灵均。
- 我老未厌此，持夸希代珍。
- 朝吟忘日昃，暮吟忘日曛。
- 发声欲荐子，自笑不足云。

## 拼音
- wo3 chu1 wei4 shi2 zi3 ， yi3 zhi1 zi3 neng2 wen2 。
- chun1 feng1 chui1 wo3 yi1 ， mu4 zhao4 ru4 jiu3 hun1 。
- zhong4 zhong1 de2 zi3 ci2 ， mo4 xu3 fei1 ta1 ren2 。
- fang1 jiang1 yin3 fei1 huang2 ， shi3 chu1 wan4 ma3 qun2 。
- cha4 zhi1 zai4 xu1 yu2 ， qi4 ju3 bu2 fu4 lun4 。
- da4 ming2 lin2 wan4 wu4 ， wo3 yi4 bang4 che1 chen2 。
- xiang1 feng2 fu2 sang1 ce4 ， yi4 yi1 yi4 zi4 qin1 。
- qu1 zi3 guo3 you2 wo3 ， xiang1 shi4 yi3 wu2 yan2 。
- tong2 hang2 qian1 bu4 lang2 ， lan3 pei4 jin1 ma3 men2 。
- gui1 lai2 ke4 she4 zhong1 ， wei4 ji2 hai2 wang3 pin2 。
- dong1 zhou1 zai3 zi3 qu4 ， qian1 li3 bu4 qun1 xun2 。
- jin1 zhe3 zuo4 ou1 yue4 ， xiang1 wang4 ruo4 can1 chen2 。
- hu1 you3 hai3 shang4 shi3 ， wen4 wo3 ji2 qiang2 fan1 。
- de2 zi3 bai3 pian1 zuo4 ， du2 zhi1 wei4 xin1 xin1 。
- da4 zhang1 yi3 yi4 fa1 ， xiao3 zhang1 geng4 qing1 xin1 。
- yuan3 qu4 bi3 mo4 qi2 ， tu2 shi2 fu3 zao2 hen2 。
- xiang3 dang1 jing1 ying2 chu1 ， luo4 zhi3 you3 ru2 shen2 。
- mian3 zai1 bu2 zi4 zhi3 ， zhi2 ke3 kui1 ling2 jun1 。
- wo3 lao3 wei4 yan4 ci3 ， chi2 kua1 xi1 dai4 zhen1 。
- chao2 yin2 wang4 ri4 ze4 ， mu4 yin2 wang4 ri4 xun1 。
- fa1 sheng1 yu4 jian4 zi3 ， zi4 xiao4 bu4 zu2 yun2 。

## 注释

## 译文

## 赏析
