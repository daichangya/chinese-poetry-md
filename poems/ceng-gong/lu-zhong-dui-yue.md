---
id: ceng-gong-lu-zhong-dui-yue
title: 路中对月
titlePinyin: lu4 zhong1 dui4 yue4
titleSlug: lu-zhong-dui-yue
author: 曾巩
authorPinyin: ceng2 gong3
authorSlug: ceng-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山川困游人，而不断归梦。
- 其余惟日月，朝夕南北共。
- 日光驱人身，扰扰逐群动。
- 乡思须暂忘，世事那止重。
- 岂如月可喜，露坐息倥偬。
- 清明入襟怀，万里绝纤霿。
- 爱之不能飧，但以目睛送。
- 想知吾在庐，皎皎上修栋。
- 慈亲坐高堂，切切儿女众。
- 怜其到吾前，不使降帷幪。
- 岂不映时节，荏苒更季仲。
- 而我去方急，其能计归鞚。
- 我非土木为，耳目异聋瞢。
- 念之曷由安，肠胃百忧中。
- 何言月可喜，喜意亦有用。
- 为其同此时，水木光可弄。
- 犹胜梦中事，记之聊一诵。

## 拼音
- shan1 chuan1 kun4 you2 ren2 ， er2 bu2 duan4 gui1 meng4 。
- qi2 yu2 wei2 ri4 yue4 ， zhao1 xi1 nan2 bei3 gong4 。
- ri4 guang1 qu1 ren2 shen1 ， rao3 rao3 zhu2 qun2 dong4 。
- xiang1 si1 xu1 zan4 wang4 ， shi4 shi4 na4 zhi3 zhong4 。
- qi3 ru2 yue4 ke3 xi3 ， lu4 zuo4 xi1 kong3 zong3 。
- qing1 ming2 ru4 jin1 huai2 ， wan4 li3 jue2 xian1 meng2 。
- ai4 zhi1 bu4 neng2 sun1 ， dan4 yi3 mu4 jing1 song4 。
- xiang3 zhi1 wu2 zai4 lu2 ， jiao3 jiao3 shang4 xiu1 dong4 。
- ci2 qin1 zuo4 gao1 tang2 ， qie4 qie4 er2 nü3 zhong4 。
- lian2 qi2 dao4 wu2 qian2 ， bu4 shi3 jiang4 wei2 meng2 。
- qi3 bu2 ying4 shi2 jie2 ， ren3 ran3 geng4 ji4 zhong4 。
- er2 wo3 qu4 fang1 ji2 ， qi2 neng2 ji4 gui1 kong4 。
- wo3 fei1 tu3 mu4 wei4 ， er3 mu4 yi4 long2 meng2 。
- nian4 zhi1 he2 you2 an1 ， chang2 wei4 bai3 you1 zhong1 。
- he2 yan2 yue4 ke3 xi3 ， xi3 yi4 yi4 you3 yong4 。
- wei4 qi2 tong2 ci3 shi2 ， shui3 mu4 guang1 ke3 nong4 。
- you2 sheng4 meng4 zhong1 shi4 ， ji4 zhi1 liao2 yi2 song4 。

## 注释

## 译文

## 赏析
