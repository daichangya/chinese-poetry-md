---
id: liu-yun-ji-jing-lu-yue-hui-wang-jiang-zhou-xiang-luo-chuan-you-zuo
title: 经庐岳回望江州想洛川有作
titlePinyin: jing1 lu2 yue4 hui2 wang4 jiang1 zhou1 xiang3 luo4 chuan1 you3 zuo4
titleSlug: jing-lu-yue-hui-wang-jiang-zhou-xiang-luo-chuan-you-zuo
author: 刘允济
authorPinyin: liu2 yun3 ji4
authorSlug: liu-yun-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 龟山帝始营，龙门禹初凿。出入经变化，俯仰凭寥廓。
- 未若兹山功，连延并巫霍。东北疏艮象，西南距坤络。
- 宏阜自郁盘，高标复回薄。势入柴桑渚，阴开彭蠡壑。
- 九江杳无际，七泽纷相错。云雨散吴会，风波腾鄬鄀。
- 迹随造化久，利与乾坤博。肸蚃精气通，纷纶潜怪作。
- 石渠忽见践，金房安可托。地入天子都，岩有仙人药。
- 二门几迢递，三宫何倏爚。咫尺穷杳冥，跬步皆恬漠。
- 仙才惊羽翰，幽居静龙蠖。明牧振雄词，棣华殊灼灼。
- 盛叶匡西夏，深谋赞禹亳。黄云复鼎飞，绛气横川跃。
- 佐历符贤运，人期茂天爵。礼乐富垂髫，诗书成舞勺。
- 清辉靖岩电，利器腾霜锷。游圣挹衢尊，邻畿恭木铎。
- 岩仞包武侯，波澜控文若。旋闻刈薪楚，遽睹升葵藿。
- 稷契序揆图，良平公辅略。重地资出守，英藩谅求瘼。
- 豫章观伟材，江州访灵崿。阳岫晓氛氲，阴崖暮萧索。
- 潜伏屡鲸奔，雄飞更鸷搏。惊cb透烟霞，腾猿乱枝格。
- 故园有归梦，他山飞赏乐。帝乡徒可游，湟涧终旅泊。
- 景物观淮海，云霄望河洛。城阙紫微星，图书玄扈合。
- 神功多粉缋，元气犹斟酌。丞相下南宫，将军趋北落。
- 横簪并附蝉，列鼎俱调鹤。四郊时迷路，五月先投龠。
- 池榭宣琼管，风花乱珠箔。旧游劳梦寐，新知无悦乐。
- 天寒欲赠言，岁暮期交约。夜琴清玉柱，秋灰变缇幕。
- 风云动翰林，宫徵调文钥。言泉激为浪，思绪飞成缴。
- 千里辉珠玑，五采含丹雘。钟鼓旋惊鷃，瑾瑜俄抵鹊。
- 窃价惭庸怠，叨声逾寂莫。长望限南溟，居然翳东郭。

## 拼音
- gui1 shan1 di4 shi3 ying2 ， long2 men2 yu3 chu1 zao2 。 chu1 ru4 jing1 bian4 hua4 ， fu3 yang3 ping2 liao2 kuo4 。
- wei4 ruo4 zi1 shan1 gong1 ， lian2 yan2 bing4 wu1 huo4 。 dong1 bei3 shu1 gen4 xiang4 ， xi1 nan2 ju4 kun1 luo4 。
- hong2 fu4 zi4 yu4 pan2 ， gao1 biao1 fu4 hui2 bao2 。 shi4 ru4 chai2 sang1 zhu3 ， yin1 kai1 peng2 li2 he4 。
- jiu3 jiang1 yao3 wu2 ji4 ， qi1 ze2 fen1 xiang1 cuo4 。 yun2 yu3 san4 wu2 hui4 ， feng1 bo1 teng2 wei2 ruo4 。
- ji4 sui2 zao4 hua4 jiu3 ， li4 yu3 qian2 kun1 bo2 。 xi1 xiang3 jing1 qi4 tong1 ， fen1 lun2 qian2 guai4 zuo4 。
- shi2 qu2 hu1 jian4 jian4 ， jin1 fang2 an1 ke3 tuo1 。 di4 ru4 tian1 zi3 dou1 ， yan2 you3 xian1 ren2 yao4 。
- er4 men2 ji3 tiao2 di4 ， san1 gong1 he2 shu1 yue4 。 zhi3 chi3 qiong2 yao3 ming2 ， kui3 bu4 jie1 tian2 mo4 。
- xian1 cai2 jing1 yu3 han4 ， you1 ju1 jing4 long2 huo4 。 ming2 mu4 zhen4 xiong2 ci2 ， di4 hua2 shu1 zhuo2 zhuo2 。
- sheng4 ye4 kuang1 xi1 xia4 ， shen1 mou2 zan4 yu3 bo2 。 huang2 yun2 fu4 ding3 fei1 ， jiang4 qi4 heng2 chuan1 yue4 。
- zuo3 li4 fu2 xian2 yun4 ， ren2 qi1 mao4 tian1 jue2 。 li3 yue4 fu4 chui2 tiao2 ， shi1 shu1 cheng2 wu3 shao2 。
- qing1 hui1 jing4 yan2 dian4 ， li4 qi4 teng2 shuang1 e4 。 you2 sheng4 yi4 qu2 zun1 ， lin2 ji1 gong1 mu4 duo2 。
- yan2 ren4 bao1 wu3 hou2 ， bo1 lan2 kong4 wen2 ruo4 。 xuan2 wen2 yi4 xin1 chu3 ， ju4 du3 sheng1 kui2 huo4 。
- ji4 qi4 xu4 kui2 tu2 ， liang2 ping2 gong1 fu3 lüe4 。 zhong4 di4 zi1 chu1 shou3 ， ying1 fan1 liang4 qiu2 mo4 。
- yu4 zhang1 guan1 wei3 cai2 ， jiang1 zhou1 fang3 ling2 e4 。 yang2 xiu4 xiao3 fen1 yun1 ， yin1 ya2 mu4 xiao1 suo3 。
- qian2 fu2 lü3 jing1 ben1 ， xiong2 fei1 geng4 zhi4 bo2 。 jing1 c b tou4 yan1 xia2 ， teng2 yuan2 luan4 zhi1 ge2 。
- gu4 yuan2 you3 gui1 meng4 ， ta1 shan1 fei1 shang3 le4 。 di4 xiang1 tu2 ke3 you2 ， huang2 jian4 zhong1 lü3 bo2 。
- jing3 wu4 guan1 huai2 hai3 ， yun2 xiao1 wang4 he2 luo4 。 cheng2 que1 zi3 wei1 xing1 ， tu2 shu1 xuan2 hu4 he2 。
- shen2 gong1 duo1 fen3 hui4 ， yuan2 qi4 you2 zhen1 zhuo2 。 cheng2 xiang4 xia4 nan2 gong1 ， jiang1 jun1 qu1 bei3 luo4 。
- heng2 zan1 bing4 fu4 chan2 ， lie4 ding3 ju4 tiao2 he4 。 si4 jiao1 shi2 mi2 lu4 ， wu3 yue4 xian1 tou2 yue4 。
- chi2 xie4 xuan1 qiong2 guan3 ， feng1 hua1 luan4 zhu1 bo2 。 jiu4 you2 lao2 meng4 mei4 ， xin1 zhi1 wu2 yue4 le4 。
- tian1 han2 yu4 zeng4 yan2 ， sui4 mu4 qi1 jiao1 yue1 。 ye4 qin2 qing1 yu4 zhu4 ， qiu1 hui1 bian4 ti2 mu4 。
- feng1 yun2 dong4 han4 lin2 ， gong1 zhi3 tiao2 wen2 yao4 。 yan2 quan2 ji1 wei4 lang4 ， si1 xu4 fei1 cheng2 jiao3 。
- qian1 li3 hui1 zhu1 ji1 ， wu3 cai3 han2 dan1 huo4 。 zhong1 gu3 xuan2 jing1 yan4 ， jin3 yu2 e2 di3 que4 。
- qie4 jia4 can2 yong1 dai4 ， dao1 sheng1 yu2 ji4 mo4 。 chang2 wang4 xian4 nan2 ming2 ， ju1 ran2 yi4 dong1 guo1 。

## 注释

## 译文

## 赏析
