---
id: qian-shi-yu-yu-lu-shou-zhi-mai-zhou-xi-gui-lin-chang-fu-wu-qing-shu-lu-bo-qi-chu--05e9826b
title: 余与吕守之买舟西归林常甫吴清淑吕伯起出饯江楼古调以别
titlePinyin: yu2 yu3 lü3 shou3 zhi1 mai3 zhou1 xi1 gui1 lin2 chang2 fu3 wu2 qing1 shu1 lü3 bo2 qi3 chu1 jian4 jiang1 lou2 gu3 tiao2 yi3 bie2
titleSlug: yu-yu-lu-shou-zhi-mai-zhou-xi-gui-lin-chang-fu-wu-qing-shu-lu-bo-qi-chu--05e9826b
author: 钱时
authorPinyin: qian2 shi2
authorSlug: qian-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两角勍触蛮，八荒等兄弟。
- 人生天地间，贵在情义耳。
- 嘉禾二三友，一见倾底里。
- 春风散天和，非彼亦非此。
- 清淑温以直，常甫正而美。
- 东涉金沙雪，西挹钱塘水。
- 舟泛月双湖，辔联松九里。
- 冬春朔四换，追随实终始。
- 宣桥岁云暮，乃复得伯起。
- 颀然出玉山，臭味林吴似。
- 修门亦旬月，朝夕相料理。
- 饯我江上楼，楼栏豁天宇。
- 海山渺无际，呼吸入窗几。
- 长鲸骇高浪，卷舒在吾趾。
- 风帆擘天出，揖别苦无语。
- 共挽春江涛，洒作苍生雨。

## 拼音
- liang3 jiao3 qing2 chu4 man2 ， ba1 huang1 deng3 xiong1 di4 。
- ren2 sheng1 tian1 di4 jian1 ， gui4 zai4 qing2 yi4 er3 。
- jia1 he2 er4 san1 you3 ， yi2 jian4 qing1 di3 li3 。
- chun1 feng1 san4 tian1 he2 ， fei1 bi3 yi4 fei1 ci3 。
- qing1 shu1 wen1 yi3 zhi2 ， chang2 fu3 zheng4 er2 mei3 。
- dong1 she4 jin1 sha1 xue3 ， xi1 yi4 qian2 tang2 shui3 。
- zhou1 fan4 yue4 shuang1 hu2 ， pei4 lian2 song1 jiu3 li3 。
- dong1 chun1 shuo4 si4 huan4 ， zhui1 sui2 shi2 zhong1 shi3 。
- xuan1 qiao2 sui4 yun2 mu4 ， nai3 fu4 de2 bo2 qi3 。
- qi2 ran2 chu1 yu4 shan1 ， chou4 wei4 lin2 wu2 si4 。
- xiu1 men2 yi4 xun2 yue4 ， zhao1 xi1 xiang1 liao4 li3 。
- jian4 wo3 jiang1 shang4 lou2 ， lou2 lan2 huo1 tian1 yu3 。
- hai3 shan1 miao3 wu2 ji4 ， hu1 xi1 ru4 chuang1 ji3 。
- chang2 jing1 hai4 gao1 lang4 ， juan4 shu1 zai4 wu2 zhi3 。
- feng1 fan1 bo4 tian1 chu1 ， yi1 bie2 ku3 wu2 yu3 。
- gong4 wan3 chun1 jiang1 tao1 ， sa3 zuo4 cang1 sheng1 yu3 。

## 注释

## 译文

## 赏析
