---
id: qian-shi-jie-zhi-suo-ju-zhi-qian-jiu-wu-zhu-er-yue-zhong-hu-chu-gui-sun-yi-gen-te-3cb1dce8
title: 杰姪所居之前旧无竹二月中忽出筀笋一根特立可爱为赋长句
titlePinyin: jie2 zhi2 suo3 ju1 zhi1 qian2 jiu4 wu2 zhu2 er4 yue4 zhong1 hu1 chu1 gui4 sun3 yi4 gen1 te4 li4 ke3 ai4 wei4 fu4 chang2 ju4
titleSlug: jie-zhi-suo-ju-zhi-qian-jiu-wu-zhu-er-yue-zhong-hu-chu-gui-sun-yi-gen-te-3cb1dce8
author: 钱时
authorPinyin: qian2 shi2
authorSlug: qian-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旧闻四月筀，不闻二月萌。
- 箨龙忽当门，头角何峥嵘。
- 朅来此地荒秽耳，远隔长林不相倚。
- 群穉犹埋粪壤中，挺然剑拔参天起。
- 人云瑞应非偶然，妙不可诘那可言。
- 孰前孰后孰为瑞，孰识此根天地先。
- 祇今孤秀骇众目，半脱锦绷耸新绿。
- 善守勿令风雨摧，他年满地皆修竹。

## 拼音
- jiu4 wen2 si4 yue4 gui4 ， bu4 wen2 er4 yue4 meng2 。
- tuo4 long2 hu1 dang1 men2 ， tou2 jiao3 he2 zheng1 rong2 。
- qie4 lai2 ci3 di4 huang1 hui4 er3 ， yuan3 ge2 chang2 lin2 bu4 xiang1 yi3 。
- qun2 zhi4 you2 mai2 fen4 rang3 zhong1 ， ting3 ran2 jian4 ba2 can1 tian1 qi3 。
- ren2 yun2 rui4 ying4 fei1 ou3 ran2 ， miao4 bu4 ke3 jie2 na4 ke3 yan2 。
- shu2 qian2 shu2 hou4 shu2 wei4 rui4 ， shu2 shi2 ci3 gen1 tian1 di4 xian1 。
- qi2 jin1 gu1 xiu4 hai4 zhong4 mu4 ， ban4 tuo1 jin3 beng1 song3 xin1 lü4 。
- shan4 shou3 wu4 ling4 feng1 yu3 cui1 ， ta1 nian2 man3 di4 jie1 xiu1 zhu2 。

## 注释

## 译文

## 赏析
