---
id: qian-shi-yuan-shang-you-zuo-zhong-wang-tun-tian-chu-yu-ke-zhu-shen-qi-gui-cheng-gu-tiao
title: 袁尚右座中王屯田出与可竹甚奇归成古调
titlePinyin: yuan2 shang4 you4 zuo4 zhong1 wang2 tun2 tian2 chu1 yu3 ke3 zhu2 shen4 qi2 gui1 cheng2 gu3 tiao2
titleSlug: yuan-shang-you-zuo-zhong-wang-tun-tian-chu-yu-ke-zhu-shen-qi-gui-cheng-gu-tiao
author: 钱时
authorPinyin: qian2 shi2
authorSlug: qian-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郎星聚头金地麓，十月夜堂春昱昱。
- 屯田博古到名画，座上忽展牛腰束。
- 我生不识须菩提，薛鹤杨梅姑置之。
- 寒梢八幅奇更伟，上有巴中与可题。
- 苍蛟滑走石诘曲，铁钩怒扫联蛇腹。
- 欹风洒雨清逼人，恍疑身在筼筜谷。
- 十寻双干剑拔雄，笔力有尽意无穷。
- 冥冥上与风霆会，拭目变化洪陂龙。
- 长忆东坡一转语，与可德人非画史。
- 轮囷写出岁寒心，政要诸公相料理。

## 拼音
- lang2 xing1 ju4 tou2 jin1 di4 lu4 ， shi2 yue4 ye4 tang2 chun1 yu4 yu4 。
- tun2 tian2 bo2 gu3 dao4 ming2 hua4 ， zuo4 shang4 hu1 zhan3 niu2 yao1 shu4 。
- wo3 sheng1 bu4 shi2 xu1 pu2 ti2 ， xue1 he4 yang2 mei2 gu1 zhi4 zhi1 。
- han2 shao1 ba1 fu2 qi2 geng4 wei3 ， shang4 you3 ba1 zhong1 yu3 ke3 ti2 。
- cang1 jiao1 hua2 zou3 shi2 jie2 qu3 ， tie3 gou1 nu4 sao3 lian2 she2 fu4 。
- qi1 feng1 sa3 yu3 qing1 bi1 ren2 ， huang3 yi2 shen1 zai4 yun2 dang1 gu3 。
- shi2 xun2 shuang1 gan1 jian4 ba2 xiong2 ， bi3 li4 you3 jin4 yi4 wu2 qiong2 。
- ming2 ming2 shang4 yu3 feng1 ting2 hui4 ， shi4 mu4 bian4 hua4 hong2 bei1 long2 。
- chang2 yi4 dong1 po1 yi4 zhuan3 yu3 ， yu3 ke3 de2 ren2 fei1 hua4 shi3 。
- lun2 qun1 xie3 chu1 sui4 han2 xin1 ， zheng4 yao4 zhu1 gong1 xiang1 liao4 li3 。

## 注释

## 译文

## 赏析
