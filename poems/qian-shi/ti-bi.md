---
id: qian-shi-ti-bi
title: 题壁
titlePinyin: ti2 bi4
titleSlug: ti-bi
author: 钱氏
authorPinyin: qian2 shi4
authorSlug: qian-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落日西风照楚关，断魂残魄吊衰颜。
- 自从鸿鹄分飞后，无复鸳鸯并枕间。
- 腕玉瘦宽金缕袖，鬓蝉慵掠翠云鬟。
- 秋天冬暮风雪寒，对镜懒把金蝉簇。
- 梦魂夜夜到君边，觉来寂寞鸳衾独。
- 此时行坐闲纱窗，忍泪含情眉黛蹙。
- 古人惜别日三秋，不知君去几多宿。
- 山高水阔三千里，名利使人复尔耳。
- 昔年曾拨伯牙弦，未遇知音莫怨天。
- 去年又奏相如赋，汉殿依前还不遇。
- 时人不知双字讹，平川倏忽风波起。
- 当时南宫报罢音，教妾沉吟杵中心。
- 为君滴下红粉泪，红罗帐里湿鸳衾。
- 愤愤调琴蝉鹊噪，默默吟诗怨桂林。
- 千调万拨不成曲，争奈胸中气相掬。
- 千思万想不成诗，心如死灰谁得知。
- 料得君心当此际，事国繁华闲田地。
- 朝朝暮暮望君归，日在东隅月在西。
- 碧落翩翩飞雁过，青山切切子规啼。
- 望尽一月复一月，不见音容寸肠结。
- 又闻君自河东来，夜夜不教红烛灭。
- 鸡鸣犬唳侧耳听，寂寂不闻车马音。
- 自此知君无定止，一片情怀冷如水。
- 既无黄耳寄家书，也合随时寄雁鱼。
- 日月逡巡又一年，何事归期竟杳然。
- 鲛绡裛遍相思泪，眉黛无心画远山。

## 拼音
- luo4 ri4 xi1 feng1 zhao4 chu3 guan1 ， duan4 hun2 can2 po4 diao4 shuai1 yan2 。
- zi4 cong2 hong2 hu2 fen1 fei1 hou4 ， wu2 fu4 yuan1 yang1 bing4 zhen3 jian1 。
- wan4 yu4 shou4 kuan1 jin1 lü3 xiu4 ， bin4 chan2 yong1 lüe4 cui4 yun2 huan2 。
- qiu1 tian1 dong1 mu4 feng1 xue3 han2 ， dui4 jing4 lan3 ba3 jin1 chan2 cu4 。
- meng4 hun2 ye4 ye4 dao4 jun1 bian1 ， jue2 lai2 ji4 mo4 yuan1 qin1 du2 。
- ci3 shi2 xing2 zuo4 xian2 sha1 chuang1 ， ren3 lei4 han2 qing2 mei2 dai4 cu4 。
- gu3 ren2 xi1 bie2 ri4 san1 qiu1 ， bu4 zhi1 jun1 qu4 ji3 duo1 su4 。
- shan1 gao1 shui3 kuo4 san1 qian1 li3 ， ming2 li4 shi3 ren2 fu4 er3 er3 。
- xi1 nian2 ceng2 bo1 bo2 ya2 xian2 ， wei4 yu4 zhi1 yin1 mo4 yuan4 tian1 。
- qu4 nian2 you4 zou4 xiang1 ru2 fu4 ， han4 dian4 yi1 qian2 hai2 bu2 yu4 。
- shi2 ren2 bu4 zhi1 shuang1 zi4 e2 ， ping2 chuan1 shu1 hu1 feng1 bo1 qi3 。
- dang1 shi2 nan2 gong1 bao4 ba4 yin1 ， jiao4 qie4 chen2 yin2 chu3 zhong1 xin1 。
- wei4 jun1 di1 xia4 hong2 fen3 lei4 ， hong2 luo2 zhang4 li3 shi1 yuan1 qin1 。
- fen4 fen4 tiao2 qin2 chan2 que4 zao4 ， mo4 mo4 yin2 shi1 yuan4 gui4 lin2 。
- qian1 tiao2 wan4 bo1 bu4 cheng2 qu3 ， zheng1 nai4 xiong1 zhong1 qi4 xiang1 ju1 。
- qian1 si1 wan4 xiang3 bu4 cheng2 shi1 ， xin1 ru2 si3 hui1 shui2 de2 zhi1 。
- liao4 de2 jun1 xin1 dang1 ci3 ji4 ， shi4 guo2 fan2 hua2 xian2 tian2 di4 。
- zhao1 zhao1 mu4 mu4 wang4 jun1 gui1 ， ri4 zai4 dong1 yu2 yue4 zai4 xi1 。
- bi4 luo4 pian1 pian1 fei1 yan4 guo4 ， qing1 shan1 qie4 qie4 zi3 gui1 ti2 。
- wang4 jin4 yi1 yue4 fu4 yi1 yue4 ， bu2 jian4 yin1 rong2 cun4 chang2 jie2 。
- you4 wen2 jun1 zi4 he2 dong1 lai2 ， ye4 ye4 bu2 jiao4 hong2 zhu2 mie4 。
- ji1 ming2 quan3 li4 ce4 er3 ting1 ， ji4 ji4 bu4 wen2 che1 ma3 yin1 。
- zi4 ci3 zhi1 jun1 wu2 ding4 zhi3 ， yi2 pian4 qing2 huai2 leng3 ru2 shui3 。
- ji4 wu2 huang2 er3 ji4 jia1 shu1 ， ye3 he2 sui2 shi2 ji4 yan4 yu2 。
- ri4 yue4 qun1 xun2 you4 yi4 nian2 ， he2 shi4 gui1 qi1 jing4 yao3 ran2 。
- jiao1 xiao1 yi4 bian4 xiang1 si1 lei4 ， mei2 dai4 wu2 xin1 hua4 yuan3 shan1 。

## 注释

## 译文

## 赏析
