---
id: qian-shi-wen-er-bei-ju-yu-zhe-yan-xi-cheng-gu-tiao
title: 闻儿辈举渔者言喜成古调
titlePinyin: wen2 er2 bei4 ju3 yu2 zhe3 yan2 xi3 cheng2 gu3 tiao2
titleSlug: wen-er-bei-ju-yu-zhe-yan-xi-cheng-gu-tiao
author: 钱时
authorPinyin: qian2 shi2
authorSlug: qian-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鱼固人所欲，痰饮常忌此。
- 兹晨一杯羹，食之乃大美。
- 渔者包裹来，乐与我为市。
- 儿辈问何故，秤平不亏尔。
- 吾家自高曾，仁厚著闾里。
- 一衡无两权，昭昭坦如砥。
- 忆昔少年时，猎夫晨卖鹿。
- 老干持衡出，忽尔非旧比。
- 此岂我家风，责之怒裂眦。
- 口腹诈求赢，宁我饿而死。
- 忍割子孙肉，而以啖我齿。
- 折衡谢猎夫，劳酒遣乃已。
- 今余三十载，而得闻斯语。
- 喜与同志言，书之诏孙子。

## 拼音
- yu2 gu4 ren2 suo3 yu4 ， tan2 yin3 chang2 ji4 ci3 。
- zi1 chen2 yi4 bei1 geng1 ， shi2 zhi1 nai3 da4 mei3 。
- yu2 zhe3 bao1 guo3 lai2 ， le4 yu3 wo3 wei4 shi4 。
- er2 bei4 wen4 he2 gu4 ， cheng4 ping2 bu4 kui1 er3 。
- wu2 jia1 zi4 gao1 ceng2 ， ren2 hou4 zhu4 lü2 li3 。
- yi4 heng2 wu2 liang3 quan2 ， zhao1 zhao1 tan3 ru2 di3 。
- yi4 xi1 shao4 nian2 shi2 ， lie4 fu1 chen2 mai4 lu4 。
- lao3 gan1 chi2 heng2 chu1 ， hu1 er3 fei1 jiu4 bi3 。
- ci3 qi3 wo3 jia1 feng1 ， ze2 zhi1 nu4 lie4 zi4 。
- kou3 fu4 zha4 qiu2 ying2 ， ning2 wo3 e4 er2 si3 。
- ren3 ge1 zi3 sun1 rou4 ， er2 yi3 dan4 wo3 chi3 。
- zhe2 heng2 xie4 lie4 fu1 ， lao2 jiu3 qian3 nai3 yi3 。
- jin1 yu2 san1 shi2 zai3 ， er2 de2 wen2 si1 yu3 。
- xi3 yu3 tong2 zhi4 yan2 ， shu1 zhi1 zhao4 sun1 zi0 。

## 注释

## 译文

## 赏析
