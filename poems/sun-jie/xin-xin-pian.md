---
id: sun-jie-xin-xin-pian
title: 欣欣篇
titlePinyin: xin1 xin1 pian1
titleSlug: xin-xin-pian
author: 孙介
authorPinyin: sun1 jie4
authorSlug: sun-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欣欣雪斋叟，年少本孤寒。
- 愁怀厄羁寓，兀坐起长叹。
- 慷慨念前世，圣门真可观。
- 邹人息邪说，吏部回狂澜。
- 钝金须砥砺，曲木待绳弹。
- 幸哉得三男，父子聊自欢。
- 烂舌不令闭，濡毫无使干。
- 高天揭悬象，绝嶂飞流湍。
- 取舍狥三益，行藏推四端。
- 莺友新择木，鹓雏初放官。
- 言辞凛冰雪，节操森琅玕。
- 神祇傥终祐，骞翥亦何难。

## 拼音
- xin1 xin1 xue3 zhai1 sou3 ， nian2 shao4 ben3 gu1 han2 。
- chou2 huai2 e4 ji1 yu4 ， wu4 zuo4 qi3 chang2 tan4 。
- kang1 kai3 nian4 qian2 shi4 ， sheng4 men2 zhen1 ke3 guan1 。
- zou1 ren2 xi1 xie2 shuo1 ， li4 bu4 hui2 kuang2 lan2 。
- dun4 jin1 xu1 di3 li4 ， qu3 mu4 dai4 sheng2 tan2 。
- xing4 zai1 de2 san1 nan2 ， fu4 zi3 liao2 zi4 huan1 。
- lan4 she2 bu2 ling4 bi4 ， ru2 hao2 wu2 shi3 gan1 。
- gao1 tian1 jie1 xuan2 xiang4 ， jue2 zhang4 fei1 liu2 tuan1 。
- qu3 she3 xun4 san1 yi4 ， xing2 cang2 tui1 si4 duan1 。
- ying1 you3 xin1 ze2 mu4 ， yuan1 chu2 chu1 fang4 guan1 。
- yan2 ci2 lin3 bing1 xue3 ， jie2 cao1 sen1 lang2 gan1 。
- shen2 qi2 tang3 zhong1 you4 ， qian1 zhu4 yi4 he2 nan2 。

## 注释

## 译文

## 赏析
