---
id: xu-yue-qing-chu-yue-er-shi-san-ri-ye-meng
title: 除月二十三日夜梦
titlePinyin: chu2 yue4 er4 shi2 san1 ri4 ye4 meng4
titleSlug: chu-yue-er-shi-san-ri-ye-meng
author: 许月卿
authorPinyin: xu3 yue4 qing1
authorSlug: xu-yue-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙君重瞳衮衣明，红云一朶当殿楹。
- 千官拜舞环佩鸣，中有一人摄齐升。
- 琅琅敷诵百辟惊，首云有臣许月卿。
- 合在帝所式群英，煌煌召节来帝廷。
- 肤使奕奕华弓旌，我时荷边食芡菱。
- 坐茅心涣俨不听，从天飞下苍葱珩。
- 申传帝命通叮咛，亲授秘诀餐长生。
- 提耳言言帝旨令，梦回题诗香枕屏。

## 拼音
- xian1 jun1 zhong4 tong2 gun3 yi1 ming2 ， hong2 yun2 yi4 duo3 dang1 dian4 ying2 。
- qian1 guan1 bai4 wu3 huan2 pei4 ming2 ， zhong1 you3 yi4 ren2 she4 qi2 sheng1 。
- lang2 lang2 fu1 song4 bai3 pi4 jing1 ， shou3 yun2 you3 chen2 xu3 yue4 qing1 。
- he2 zai4 di4 suo3 shi4 qun2 ying1 ， huang2 huang2 zhao4 jie2 lai2 di4 ting2 。
- fu1 shi3 yi4 yi4 hua2 gong1 jing1 ， wo3 shi2 he2 bian1 shi2 qian4 ling2 。
- zuo4 mao2 xin1 huan4 yan3 bu4 ting1 ， cong2 tian1 fei1 xia4 cang1 cong1 heng2 。
- shen1 chuan2 di4 ming4 tong1 ding1 ning2 ， qin1 shou4 mi4 jue2 can1 chang2 sheng1 。
- ti2 er3 yan2 yan2 di4 zhi3 ling4 ， meng4 hui2 ti2 shi1 xiang1 zhen3 ping2 。

## 注释

## 译文

## 赏析
