---
id: lian-qian-fu-fu-de-tong-jiang-hua-ling-guan-zhi-huang-xiong-you-yang-hua-yan-yi-pian
title: 赋得同江华令贯之黄兄游阳华岩一篇
titlePinyin: fu4 de2 tong2 jiang1 hua2 ling4 guan4 zhi1 huang2 xiong1 you2 yang2 hua2 yan2 yi4 pian1
titleSlug: fu-de-tong-jiang-hua-ling-guan-zhi-huang-xiong-you-yang-hua-yan-yi-pian
author: 练潜夫
authorPinyin: lian4 qian2 fu1
authorSlug: lian-qian-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万里苍山麓，阳华古洞天。
- 晨光迎海日，昼暝入溪烟。
- 穴窾蛟龙蛰，峰巉鬼魅镌。
- 初筵堂半辟，末势霤孤穿。
- 玉乳垂虚窦，金沙引漫泉。
- 栏危浮绝壁，庋迥跨遥川。
- 隠约烧丹灶，横斜种玉田。
- 刿桐鱼烛烛，挝石鼓鼘鼘。
- 翠羽岩蕉静，玄幢石桂圆。
- 扪穹藤黝纠，衬步草茵绵。
- 暂止苏门啸，来因叶县仙。
- 篮舆收弱屐，桂檝荡轻舷。
- 胜赏平生兴，寻幽最可怜。
- 奇游陵宇宙，班坐馥兰荃。
- 谷鸟酤新酿，松风韵古弦。
- 祇应销永昼，何用蠹尘编。
- 蒋赋初无得，元铭久更妍。
- 留连资旷士，吟咏属高贤。
- 尘土闲中厌，山林老更便。
- 临分凉月白，回首正依然。

## 拼音
- wan4 li3 cang1 shan1 lu4 ， yang2 hua2 gu3 dong4 tian1 。
- chen2 guang1 ying2 hai3 ri4 ， zhou4 ming2 ru4 xi1 yan1 。
- xue2 kuan3 jiao1 long2 zhe2 ， feng1 chan2 gui3 mei4 juan1 。
- chu1 yan2 tang2 ban4 pi4 ， mo4 shi4 liu4 gu1 chuan1 。
- yu4 ru3 chui2 xu1 dou4 ， jin1 sha1 yin3 man4 quan2 。
- lan2 wei1 fu2 jue2 bi4 ， gui3 jiong3 kua4 yao2 chuan1 。
- yin3 yue1 shao1 dan1 zao4 ， heng2 xie2 zhong3 yu4 tian2 。
- gui4 tong2 yu2 zhu2 zhu2 ， wo1 shi2 gu3 yuan1 yuan1 。
- cui4 yu3 yan2 jiao1 jing4 ， xuan2 zhuang4 shi2 gui4 yuan2 。
- men2 qiong2 teng2 you3 jiu1 ， chen4 bu4 cao3 yin1 mian2 。
- zan4 zhi3 su1 men2 xiao4 ， lai2 yin1 ye4 xian4 xian1 。
- lan2 yu2 shou1 ruo4 ji1 ， gui4 ji2 dang4 qing1 xian2 。
- sheng4 shang3 ping2 sheng1 xing1 ， xun2 you1 zui4 ke3 lian2 。
- qi2 you2 ling2 yu3 zhou4 ， ban1 zuo4 fu4 lan2 quan2 。
- gu3 niao3 gu1 xin1 niang4 ， song1 feng1 yun4 gu3 xian2 。
- qi2 ying4 xiao1 yong3 zhou4 ， he2 yong4 du4 chen2 bian1 。
- jiang3 fu4 chu1 wu2 de2 ， yuan2 ming2 jiu3 geng4 yan2 。
- liu2 lian2 zi1 kuang4 shi4 ， yin2 yong3 shu3 gao1 xian2 。
- chen2 tu3 xian2 zhong1 yan4 ， shan1 lin2 lao3 geng4 bian4 。
- lin2 fen1 liang2 yue4 bai2 ， hui2 shou3 zheng4 yi1 ran2 。

## 注释

## 译文

## 赏析
