---
id: lian-qian-fu-you-ceng-yan
title: 游层岩
titlePinyin: you2 ceng2 yan2
titleSlug: you-ceng-yan
author: 练潜夫
authorPinyin: lian4 qian2 fu1
authorSlug: lian-qian-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝寻白鹅山，夕次层岩曲。
- 中虚谷窈窕，一水流其腹。
- 澄渟注渊奫，冬夏不盈缩。
- 初疑有神物，毛骨森戚促。
- 魂惊不敢吐，发腻不敢沐。
- 跨梁怛临深，矧敢濯余足。
- 闻昔宅秘怪，蒙鸿状河渎。
- 黄昏嘷猩鼯，正昼飞蝙蝠。
- 豚肩走巫觋，歌舞神所欲。
- 寻幽到其趾，精爽戒托宿。
- 张公熙宁初，曾是舒幽独。
- 镌题百许字，焕烂夺人目。
- 几呵护守严，百魅不敢触。
- 往往风雨夜，啾啾鬼神哭。
- 乃知正直士，所至即蒙福。
- 往时元次山，今日蒋颖叔。
- 或镵阳华铭，或刻舜祠录。
- 与公成三人，万代仰高躅。
- 因书岩石间，聊用美淇澳。

## 拼音
- chao2 xun2 bai2 e2 shan1 ， xi1 ci4 ceng2 yan2 qu3 。
- zhong1 xu1 gu3 yao3 tiao3 ， yi4 shui3 liu2 qi2 fu4 。
- cheng2 ting2 zhu4 yuan1 yun1 ， dong1 xia4 bu4 ying2 suo1 。
- chu1 yi2 you3 shen2 wu4 ， mao2 gu3 sen1 qi1 cu4 。
- hun2 jing1 bu4 gan3 tu3 ， fa1 ni4 bu4 gan3 mu4 。
- kua4 liang2 da2 lin2 shen1 ， shen3 gan3 zhuo2 yu2 zu2 。
- wen2 xi1 zhai2 mi4 guai4 ， meng2 hong2 zhuang4 he2 du2 。
- huang2 hun1 hao2 xing1 wu2 ， zheng4 zhou4 fei1 bian1 fu2 。
- tun2 jian1 zou3 wu1 xi2 ， ge1 wu3 shen2 suo3 yu4 。
- xun2 you1 dao4 qi2 zhi3 ， jing1 shuang3 jie4 tuo1 su4 。
- zhang1 gong1 xi1 ning2 chu1 ， ceng2 shi4 shu1 you1 du2 。
- juan1 ti2 bai3 xu3 zi4 ， huan4 lan4 duo2 ren2 mu4 。
- ji3 he1 hu4 shou3 yan2 ， bai3 mei4 bu4 gan3 chu4 。
- wang3 wang3 feng1 yu3 ye4 ， jiu1 jiu1 gui3 shen2 ku1 。
- nai3 zhi1 zheng4 zhi2 shi4 ， suo3 zhi4 ji2 meng2 fu2 。
- wang3 shi2 yuan2 ci4 shan1 ， jin1 ri4 jiang3 ying3 shu1 。
- huo4 chan2 yang2 hua2 ming2 ， huo4 ke4 shun4 ci2 lu4 。
- yu3 gong1 cheng2 san1 ren2 ， wan4 dai4 yang3 gao1 zhu2 。
- yin1 shu1 yan2 shi2 jian1 ， liao2 yong4 mei3 qi2 ao4 。

## 注释

## 译文

## 赏析
