---
id: liao-xing-zhi-tian-xian-wei-bei-feng-ci
title: 田县尉悲风词
titlePinyin: tian2 xian4 wei4 bei1 feng1 ci2
titleSlug: tian-xian-wei-bei-feng-ci
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风萧萧兮吹我衣，念故人兮我心孔悲。
- 飞霞为襜兮彩云为旗，胡徘徊兮耒江之湄。
- 风萧萧兮吹我裳，念故人兮我心孔伤。
- 星辰为珮兮明月为珰，胡襄羊兮耒山之阳。
- 耒山高高兮耒水清清，高者君之气兮清为君之神。
- 君挟此以生兮不隘以大，胡皎以明兮忽湮以暧。
- 堂有老兮室有稚，能不抱孙兮乐亲以戏。
- 子如不暇恤兮亲宁忍忘，孰夺之去兮不少翺翔。
- 大江之南兮淛江之东，昔与君兮笑言相从。
- 想丹旐兮埋圭玉于土中，千里泫然兮余独感此悲风。

## 拼音
- feng1 xiao1 xiao1 xi1 chui1 wo3 yi1 ， nian4 gu4 ren2 xi1 wo3 xin1 kong3 bei1 。
- fei1 xia2 wei4 chan1 xi1 cai3 yun2 wei4 qi2 ， hu2 pai2 huai2 xi1 lei3 jiang1 zhi1 mei2 。
- feng1 xiao1 xiao1 xi1 chui1 wo3 shang0 ， nian4 gu4 ren2 xi1 wo3 xin1 kong3 shang1 。
- xing1 chen2 wei4 pei4 xi1 ming2 yue4 wei4 dang1 ， hu2 xiang1 yang2 xi1 lei3 shan1 zhi1 yang2 。
- lei3 shan1 gao1 gao1 xi1 lei3 shui3 qing1 qing1 ， gao1 zhe3 jun1 zhi1 qi4 xi1 qing1 wei4 jun1 zhi1 shen2 。
- jun1 xie2 ci3 yi3 sheng1 xi1 bu2 ai4 yi3 da4 ， hu2 jiao3 yi3 ming2 xi1 hu1 yan1 yi3 ai4 。
- tang2 you3 lao3 xi1 shi4 you3 zhi4 ， neng2 bu2 bao4 sun1 xi1 le4 qin1 yi3 xi4 。
- zi3 ru2 bu4 xia2 xu4 xi1 qin1 ning2 ren3 wang4 ， shu2 duo2 zhi1 qu4 xi1 bu4 shao3 ao2 xiang2 。
- da4 jiang1 zhi1 nan2 xi1 zhe4 jiang1 zhi1 dong1 ， xi1 yu3 jun1 xi1 xiao4 yan2 xiang1 cong2 。
- xiang3 dan1 zhao4 xi1 mai2 gui1 yu4 yu2 tu3 zhong1 ， qian1 li3 xuan4 ran2 xi1 yu2 du2 gan3 ci3 bei1 feng1 。

## 注释

## 译文

## 赏析
