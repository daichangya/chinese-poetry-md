---
id: liao-xing-zhi-cong-san-jiu-shi-xie-er-zhi-you-xiang-yuan-fen-yun-de-mai-zi
title: 从三舅氏携儿姪游向园分韵得买字
titlePinyin: cong2 san1 jiu4 shi4 xie2 er2 zhi2 you2 xiang4 yuan2 fen1 yun4 de2 mai3 zi4
titleSlug: cong-san-jiu-shi-xie-er-zhi-you-xiang-yuan-fen-yun-de-mai-zi
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 廛居远嚣尘，市隠渺湖海。
- 闲窗理书卷，乐事供戏彩。
- 萧然万虑忘，恬尔四时改。
- 青山满郊园，未省费钱买。
- 客来笑迂拙，我乃厌机械。
- 今朝起遨游，欢意与天会。
- 光风挟霁月，璇宇扫氛霭。
- 兹游发吾舅，怂恿及流辈。
- 扁舟凌湘波，步屧更东迈。
- 名园展良觌，珍赏皆胜槩。
- 松筠矗高节，花草足芳佩。
- 化工自无私，物理欣有待。
- 从渠春烂熳，壮我胸磊磈。
- 招邀坐莓苔，取次列鲑菜。
- 真成脱边幅，底用见奇怪。
- 酒阑发深省，事往忆初载。
- 经营赋归田，想像古贤宰。
- 骑箕久汗漫，种木今猥大。
- 安能耽燕玩，颇复念兴废。
- 信美非吾庐，高兴忽天外。
- 归来且长哦，它时续诗话。

## 拼音
- chan2 ju1 yuan3 ao2 chen2 ， shi4 yin3 miao3 hu2 hai3 。
- xian2 chuang1 li3 shu1 juan4 ， le4 shi4 gong4 xi4 cai3 。
- xiao1 ran2 wan4 lü4 wang4 ， tian2 er3 si4 shi2 gai3 。
- qing1 shan1 man3 jiao1 yuan2 ， wei4 sheng3 fei4 qian2 mai3 。
- ke4 lai2 xiao4 yu1 zhuo1 ， wo3 nai3 yan4 ji1 xie4 。
- jin1 chao2 qi3 ao2 you2 ， huan1 yi4 yu3 tian1 hui4 。
- guang1 feng1 xie2 ji4 yue4 ， xuan2 yu3 sao3 fen1 ai3 。
- zi1 you2 fa1 wu2 jiu4 ， song3 yong3 ji2 liu2 bei4 。
- pian1 zhou1 ling2 xiang1 bo1 ， bu4 xie4 geng4 dong1 mai4 。
- ming2 yuan2 zhan3 liang2 di2 ， zhen1 shang3 jie1 sheng4 gai4 。
- song1 yun2 chu4 gao1 jie2 ， hua1 cao3 zu2 fang1 pei4 。
- hua4 gong1 zi4 wu2 si1 ， wu4 li3 xin1 you3 dai4 。
- cong2 qu2 chun1 lan4 man4 ， zhuang4 wo3 xiong1 lei3 wei3 。
- zhao1 yao1 zuo4 mei2 tai2 ， qu3 ci4 lie4 gui1 cai4 。
- zhen1 cheng2 tuo1 bian1 fu2 ， di3 yong4 jian4 qi2 guai4 。
- jiu3 lan2 fa1 shen1 sheng3 ， shi4 wang3 yi4 chu1 zai3 。
- jing1 ying2 fu4 gui1 tian2 ， xiang3 xiang4 gu3 xian2 zai3 。
- qi2 ji1 jiu3 han4 man4 ， zhong3 mu4 jin1 wei3 da4 。
- an1 neng2 dan1 yan4 wan2 ， po1 fu4 nian4 xing1 fei4 。
- xin4 mei3 fei1 wu2 lu2 ， gao1 xing4 hu1 tian1 wai4 。
- gui1 lai2 qie3 chang2 o4 ， ta1 shi2 xu4 shi1 hua4 。

## 注释

## 译文

## 赏析
