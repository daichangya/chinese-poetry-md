---
id: liao-xing-zhi-fu-ya-bo-ting-cheng-yi-yang-zhao-zai
title: 赋压波亭呈益阳赵宰
titlePinyin: fu4 ya1 bo1 ting2 cheng2 yi4 yang2 zhao4 zai3
titleSlug: fu-ya-bo-ting-cheng-yi-yang-zhao-zai
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 当涂自诡谯中龙，长驱远鬭矜余锋。
- 孙刘交合出奇计，一炬赤壁成三雄。
- 荆州畴昔借资地，久假乃复相仇攻。
- 是时熊湘介二国，北有蜀垒南吴牖。
- 蛮争触竞已千古，往事独有江流东。
- 人言此水自云阜，联引𫞚邵经夷中。
- 崎岖二梅压盘束，擘裂千嶂烦奔冲。
- 穷豪究勇力少纵，始得平隰流舂容。
- 纡余十里仅间暇，赑屭五渚俄冲从。
- 潴为渟渊产百怪，往往不宅冯夷宫。
- 春霖夏潦故假藉，谷吐川灌资腾舂。
- 阳侯客气不自禁，驱胁罔象从群凶。
- 往时井邑困陵藉，欲已此患嗟无庸。
- 英英忠定经国手，初日小试勤民功。
- 不烦燃犀照奇鬼，正尔宴坐销狂烽。
- 筑亭据胜俯百壑，坐使衮衮皆朝宗。
- 投巫谩诧邺中老，驱鳄未逊潮阳翁。
- 横流一旦复故道，精意要与神明通。
- 吾闻祖龙制六合，欲以盛气陵华戎。
- 将游会稽示汰侈，乃被涛浙还他从。
- 区区水波岂云恶，要是暴戾神方恫。
- 安知盛德虽邑宰，能转造化回天工。
- 尔来百有六十载，民得平土趋耕农。
- 只今令尹亦公辈，惟有善政希高踪。
- 兴言晴雨应如答，岂复旱溢忧匆匆。
- 喜丰对峙且华屋，一桨横绝江无风。
- 江头秋深足佳趣，林霭烟暝纷冥蒙。
- 乘间领客共赏胜，亦有情话摅心胸。
- 夫君岂久吏州县，伟望况已齐衡嵩。
- 傥令鲸伏波不作，奠枕四海渠非公。

## 拼音
- dang1 tu2 zi4 gui3 qiao2 zhong1 long2 ， chang2 qu1 yuan3 dou4 jin1 yu2 feng1 。
- sun1 liu2 jiao1 he2 chu1 qi2 ji4 ， yi2 ju4 chi4 bi4 cheng2 san1 xiong2 。
- jing1 zhou1 chou2 xi1 jie4 zi1 di4 ， jiu3 jia3 nai3 fu4 xiang1 chou2 gong1 。
- shi4 shi2 xiong2 xiang1 jie4 er4 guo2 ， bei3 you3 shu3 lei3 nan2 wu2 you3 。
- man2 zheng1 chu4 jing4 yi3 qian1 gu3 ， wang3 shi4 du2 you3 jiang1 liu2 dong1 。
- ren2 yan2 ci3 shui3 zi4 yun2 fu4 ， lian2 yin3 𫞚 shao4 jing1 yi2 zhong1 。
- qi2 qu1 er4 mei2 ya1 pan2 shu4 ， bo4 lie4 qian1 zhang4 fan2 ben1 chong1 。
- qiong2 hao2 jiu1 yong3 li4 shao3 zong4 ， shi3 de2 ping2 xi2 liu2 chong1 rong2 。
- yu1 yu2 shi2 li3 jin3 jian1 xia2 ， bi4 xi4 wu3 zhu3 e2 chong1 cong2 。
- zhu1 wei4 ting2 yuan1 chan3 bai3 guai4 ， wang3 wang3 bu4 zhai2 feng2 yi2 gong1 。
- chun1 lin2 xia4 liao2 gu4 jia3 jie4 ， gu3 tu3 chuan1 guan4 zi1 teng2 chong1 。
- yang2 hou2 ke4 qi4 bu2 zi4 jin1 ， qu1 xie2 wang3 xiang4 cong2 qun2 xiong1 。
- wang3 shi2 jing3 yi4 kun4 ling2 jie4 ， yu4 yi3 ci3 huan4 jie1 wu2 yong1 。
- ying1 ying1 zhong1 ding4 jing1 guo2 shou3 ， chu1 ri4 xiao3 shi4 qin2 min2 gong1 。
- bu4 fan2 ran2 xi1 zhao4 qi2 gui3 ， zheng4 er3 yan4 zuo4 xiao1 kuang2 feng1 。
- zhu4 ting2 ju4 sheng4 fu3 bai3 he4 ， zuo4 shi3 gun3 gun3 jie1 chao2 zong1 。
- tou2 wu1 man4 cha4 ye4 zhong1 lao3 ， qu1 e4 wei4 xun4 chao2 yang2 weng1 。
- heng2 liu2 yi2 dan4 fu4 gu4 dao4 ， jing1 yi4 yao4 yu3 shen2 ming2 tong1 。
- wu2 wen2 zu3 long2 zhi4 liu4 he2 ， yu4 yi3 sheng4 qi4 ling2 hua2 rong2 。
- jiang1 you2 hui4 ji1 shi4 tai4 chi3 ， nai3 bei4 tao1 zhe4 hai2 ta1 cong2 。
- qu1 qu1 shui3 bo1 qi3 yun2 e4 ， yao4 shi0 bao4 li4 shen2 fang1 dong4 。
- an1 zhi1 sheng4 de2 sui1 yi4 zai3 ， neng2 zhuan3 zao4 hua4 hui2 tian1 gong1 。
- er3 lai2 bai3 you3 liu4 shi2 zai3 ， min2 de2 ping2 tu3 qu1 geng1 nong2 。
- zhi1 jin1 ling4 yin3 yi4 gong1 bei4 ， wei2 you3 shan4 zheng4 xi1 gao1 zong1 。
- xing1 yan2 qing2 yu3 ying4 ru2 da2 ， qi3 fu4 han4 yi4 you1 cong1 cong1 。
- xi3 feng1 dui4 zhi4 qie3 hua2 wu1 ， yi4 jiang3 heng2 jue2 jiang1 wu2 feng1 。
- jiang1 tou2 qiu1 shen1 zu2 jia1 qu4 ， lin2 ai3 yan1 ming2 fen1 ming2 meng2 。
- cheng2 jian1 ling3 ke4 gong4 shang3 sheng4 ， yi4 you3 qing2 hua4 shu1 xin1 xiong1 。
- fu1 jun1 qi3 jiu3 li4 zhou1 xian4 ， wei3 wang4 kuang4 yi3 qi2 heng2 song1 。
- tang3 ling4 jing1 fu2 bo1 bu2 zuo4 ， dian4 zhen3 si4 hai3 qu2 fei1 gong1 。

## 注释

## 译文

## 赏析
