---
id: liao-xing-zhi-cheng-wu-shi-biao-xiong
title: 呈武氏表兄
titlePinyin: cheng2 wu3 shi4 biao3 xiong1
titleSlug: cheng-wu-shi-biao-xiong
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家蒸湘东复东，君尝过我从妪翁。
- 我时总角君未冠，相与游戏如鸿蒙。
- 无何君作十年别，远指沅水云能穷。
- 儿时岂识销黯事，聚散过眼回头空。
- 衡阳以西大酉麓，其间不及马牛风。
- 向来往往二十载，音问无计随鳞鸿。
- 吾翁得官夜郎郡，尽室随牒溪山中。
- 故应喜近栖碧老，岂谓一疾铭幽宫。
- 箕裘頼有七男子，华萼竞秀阶庭丰。
- 尔来得得步相访，磊落玉树何玲珑。
- 固知乃翁已无憾，有子足胜王家戎。
- 团𪢮夜话得相属，幸勿别去轻匆匆。
- 即今山城二月半，李花能白桃能红。
- 阳和薰蒸著草木，骀荡天冶春融融。
- 繁华不足悦我眼，独以文字忻磨砻。
- 男儿胸中负志业，声价直欲高恒嵩。
- 立身扬名我辈事，肯逐斥鷃甘蒿蓬。
- 篇诗慇懃丐领畧，但愧骫骳言非工。

## 拼音
- wo3 jia1 zheng1 xiang1 dong1 fu4 dong1 ， jun1 chang2 guo4 wo3 cong2 yu4 weng1 。
- wo3 shi2 zong3 jiao3 jun1 wei4 guan1 ， xiang1 yu3 you2 xi4 ru2 hong2 meng2 。
- wu2 he2 jun1 zuo4 shi2 nian2 bie2 ， yuan3 zhi3 yuan2 shui3 yun2 neng2 qiong2 。
- er2 shi2 qi3 shi2 xiao1 an4 shi4 ， ju4 san4 guo4 yan3 hui2 tou2 kong1 。
- heng2 yang2 yi3 xi1 da4 you3 lu4 ， qi2 jian1 bu4 ji2 ma3 niu2 feng1 。
- xiang4 lai2 wang3 wang3 er4 shi2 zai3 ， yin1 wen4 wu2 ji4 sui2 lin2 hong2 。
- wu2 weng1 de2 guan1 ye4 lang2 jun4 ， jin4 shi4 sui2 die2 xi1 shan1 zhong1 。
- gu4 ying4 xi3 jin4 qi1 bi4 lao3 ， qi3 wei4 yi4 ji2 ming2 you1 gong1 。
- ji1 qiu2 lai4 you3 qi1 nan2 zi3 ， hua2 e4 jing4 xiu4 jie1 ting2 feng1 。
- er3 lai2 de0 de2 bu4 xiang1 fang3 ， lei3 luo4 yu4 shu4 he2 ling2 long2 。
- gu4 zhi1 nai3 weng1 yi3 wu2 han4 ， you3 zi3 zu2 sheng4 wang2 jia1 rong2 。
- tuan2 𪢮 ye4 hua4 de2 xiang1 shu3 ， xing4 wu4 bie2 qu4 qing1 cong1 cong1 。
- ji2 jin1 shan1 cheng2 er4 yue4 ban4 ， li3 hua1 neng2 bai2 tao2 neng2 hong2 。
- yang2 he2 xun1 zheng1 zhu4 cao3 mu4 ， dai4 dang4 tian1 ye3 chun1 rong2 rong2 。
- fan2 hua2 bu4 zu2 yue4 wo3 yan3 ， du2 yi3 wen2 zi4 xin1 mo2 long2 。
- nan2 er2 xiong1 zhong1 fu4 zhi4 ye4 ， sheng1 jia4 zhi2 yu4 gao1 heng2 song1 。
- li4 shen1 yang2 ming2 wo3 bei4 shi4 ， ken3 zhu2 chi4 yan4 gan1 hao1 peng2 。
- pian1 shi1 yin1 qin2 gai4 ling3 lüe4 ， dan4 kui4 wei3 bei4 yan2 fei1 gong1 。

## 注释

## 译文

## 赏析
