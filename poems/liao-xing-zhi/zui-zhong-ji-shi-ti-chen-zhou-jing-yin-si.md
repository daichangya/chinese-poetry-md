---
id: liao-xing-zhi-zui-zhong-ji-shi-ti-chen-zhou-jing-yin-si
title: 醉中纪事题辰州浄因寺
titlePinyin: zui4 zhong1 ji4 shi4 ti2 chen2 zhou1 jing4 yin1 si4
titleSlug: zui-zhong-ji-shi-ti-chen-zhou-jing-yin-si
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山城春半时，底事风作恶。
- 小隠杜书帷，暗想花萧索。
- 命驾访林薮，寻芳到丛薄。
- 漫山粲百英，随分有余乐。
- 萦回度城阴，徙倚步禅阁。
- 山僧正斋余，茗椀快新瀹。
- 壁间有佳句，一诵喜且愕。
- 登堂陈杯盘，痛饮自谐谑。
- 新诗恣赓酬，郢匠成妙斲。
- 忘机物不疑，屋山下乌啄。
- 松风动豪气，号怒响林壑。
- 顾我亦楚狂，高兴复谁托。
- 挥毫属同游，聊共题新垩。

## 拼音
- shan1 cheng2 chun1 ban4 shi2 ， di3 shi4 feng1 zuo4 e4 。
- xiao3 yin3 du4 shu1 wei2 ， an4 xiang3 hua1 xiao1 suo3 。
- ming4 jia4 fang3 lin2 sou3 ， xun2 fang1 dao4 cong2 bao2 。
- man4 shan1 can4 bai3 ying1 ， sui2 fen1 you3 yu2 le4 。
- ying2 hui2 du4 cheng2 yin1 ， xi3 yi3 bu4 chan2 ge2 。
- shan1 seng1 zheng4 zhai1 yu2 ， ming2 wan3 kuai4 xin1 yue4 。
- bi4 jian1 you3 jia1 ju4 ， yi2 song4 xi3 qie3 e4 。
- deng1 tang2 chen2 bei1 pan2 ， tong4 yin3 zi4 xie2 xue4 。
- xin1 shi1 zi4 geng1 chou2 ， ying3 jiang4 cheng2 miao4 zhuo2 。
- wang4 ji1 wu4 bu4 yi2 ， wu1 shan1 xia4 wu1 zhuo2 。
- song1 feng1 dong4 hao2 qi4 ， hao4 nu4 xiang3 lin2 he4 。
- gu4 wo3 yi4 chu3 kuang2 ， gao1 xing4 fu4 shui2 tuo1 。
- hui1 hao2 shu3 tong2 you2 ， liao2 gong4 ti2 xin1 e4 。

## 注释

## 译文

## 赏析
