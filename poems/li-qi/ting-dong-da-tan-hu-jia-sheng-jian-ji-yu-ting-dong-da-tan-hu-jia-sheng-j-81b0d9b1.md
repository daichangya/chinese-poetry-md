---
id: li-qi-ting-dong-da-tan-hu-jia-sheng-jian-ji-yu-ting-dong-da-tan-hu-jia-sheng-j-81b0d9b1
title: 听董大弹胡笳声兼寄语·听董大弹胡笳声兼寄语弄房给事
titlePinyin: ting1 dong3 da4 tan2 hu2 jia1 sheng1 jian1 ji4 yu3 · ting1 dong3 da4 tan2 hu2 jia1 sheng1 jian1 ji4 yu3 nong4 fang2 gei3 shi4
titleSlug: ting-dong-da-tan-hu-jia-sheng-jian-ji-yu-ting-dong-da-tan-hu-jia-sheng-j-81b0d9b1
author: 李颀
authorPinyin: li3 qi2
authorSlug: li-qi
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 蔡女昔造胡笳声，一弹一十有八拍。
- 胡人落泪沾边草，汉使断肠对归客。
- 古戍苍苍烽火寒，大荒沉沉飞雪白。
- 先拂商弦后角羽，四郊秋叶惊摵摵。
- 董夫子，通神明，深山窃听来妖精。
- 言迟更速皆应手，将往复旋如有情。
- 空山百鸟散还合，万里浮云阴且晴。
- 嘶酸雏雁失群夜，断绝胡儿恋母声。
- 川为静其波，鸟亦罢其鸣。
- 乌孙部落家乡远，逻娑沙尘哀怨生。
- 幽音变调忽飘洒，长风吹林雨堕瓦。
- 迸泉飒飒飞木末，野鹿呦呦走堂下。
- 长安城连东掖垣，凤凰池对青琐门。
- 高才脱略名与利，日夕望君抱琴至。

## 拼音
- cai4 nü3 xi1 zao4 hu2 jia1 sheng1 ， yi4 tan2 yi1 shi2 you3 ba1 pai1 。
- hu2 ren2 luo4 lei4 zhan1 bian1 cao3 ， han4 shi3 duan4 chang2 dui4 gui1 ke4 。
- gu3 shu4 cang1 cang1 feng1 huo3 han2 ， da4 huang1 chen2 chen2 fei1 xue3 bai2 。
- xian1 fu2 shang1 xian2 hou4 jiao3 yu3 ， si4 jiao1 qiu1 ye4 jing1 se4 se4 。
- dong3 fu1 zi3 ， tong1 shen2 ming2 ， shen1 shan1 qie4 ting1 lai2 yao1 jing1 。
- yan2 chi2 geng4 su4 jie1 ying4 shou3 ， jiang1 wang3 fu4 xuan2 ru2 you3 qing2 。
- kong1 shan1 bai3 niao3 san4 hai2 he2 ， wan4 li3 fu2 yun2 yin1 qie3 qing2 。
- si1 suan1 chu2 yan4 shi1 qun2 ye4 ， duan4 jue2 hu2 er2 lian4 mu3 sheng1 。
- chuan1 wei4 jing4 qi2 bo1 ， niao3 yi4 ba4 qi2 ming2 。
- wu1 sun1 bu4 luo4 jia1 xiang1 yuan3 ， luo2 suo1 sha1 chen2 ai1 yuan4 sheng1 。
- you1 yin1 bian4 diao4 hu1 piao1 sa3 ， chang2 feng1 chui1 lin2 yu3 duo4 wa3 。
- beng4 quan2 sa4 sa4 fei1 mu4 mo4 ， ye3 lu4 you1 you1 zou3 tang2 xia4 。
- chang2 an1 cheng2 lian2 dong1 ye4 yuan2 ， feng4 huang2 chi2 dui4 qing1 suo3 men2 。
- gao1 cai2 tuo1 lüe4 ming2 yu3 li4 ， ri4 xi1 wang4 jun1 bao4 qin2 zhi4 。

## 注释

## 译文

## 赏析
