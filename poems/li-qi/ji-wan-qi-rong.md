---
id: li-qi-ji-wan-qi-rong
title: 寄万齐融
titlePinyin: ji4 wan4 qi2 rong2
titleSlug: ji-wan-qi-rong
author: 李颀
authorPinyin: li3 qi2
authorSlug: li-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 名高不择仕，委世随虚舟。小邑常叹屈，故乡行可游。
- 青枫半村户，香稻盈田畴。为政日清净，何人同海鸥。
- 摇巾北林夕，把菊东山秋。对酒池云满，向家湖水流。
- 岸阴止鸣鹄，山色映潜虬。靡靡俗中理，萧萧川上幽。
- 昔年至吴郡，常隐临江楼。我有一书劄，因之芳杜洲。

## 拼音
- ming2 gao1 bu4 ze2 shi4 ， wei3 shi4 sui2 xu1 zhou1 。 xiao3 yi4 chang2 tan4 qu1 ， gu4 xiang1 xing2 ke3 you2 。
- qing1 feng1 ban4 cun1 hu4 ， xiang1 dao4 ying2 tian2 chou2 。 wei2 zheng4 ri4 qing1 jing4 ， he2 ren2 tong2 hai3 ou1 。
- yao2 jin1 bei3 lin2 xi1 ， ba3 ju2 dong1 shan1 qiu1 。 dui4 jiu3 chi2 yun2 man3 ， xiang4 jia1 hu2 shui3 liu2 。
- an4 yin1 zhi3 ming2 hu2 ， shan1 se4 ying4 qian2 qiu2 。 mi2 mi2 su2 zhong1 li3 ， xiao1 xiao1 chuan1 shang4 you1 。
- xi1 nian2 zhi4 wu2 jun4 ， chang2 yin3 lin2 jiang1 lou2 。 wo3 you3 yi4 shu1 zha1 ， yin1 zhi1 fang1 du4 zhou1 。

## 注释

## 译文

## 赏析
