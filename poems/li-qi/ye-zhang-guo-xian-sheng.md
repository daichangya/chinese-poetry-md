---
id: li-qi-ye-zhang-guo-xian-sheng
title: 谒张果先生
titlePinyin: ye4 zhang1 guo3 xian1 sheng1
titleSlug: ye-zhang-guo-xian-sheng
author: 李颀
authorPinyin: li3 qi2
authorSlug: li-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 先生谷神者，甲子焉能计。自说轩辕师，于今几千岁。
- 寓游城郭里，浪迹希夷际。应物云无心，逢时舟不系。
- 餐霞断火粒，野服兼荷制。白雪净肌肤，青松养身世。
- 韬精殊豹隐，炼骨同蝉蜕。忽去不知谁，偶来宁有契。
- 二仪齐寿考，六合随休憩。彭聃犹婴孩，松期且微细。
- 尝闻穆天子，更忆汉皇帝。亲屈万乘尊，将穷四海裔。
- 车徒遍草木，锦帛招谈说。八骏空往还，三山转亏蔽。
- 吾君感至德，玄老欣来诣。受箓金殿开，清斋玉堂闭。
- 笙歌迎拜首，羽帐崇严卫。禁柳垂香炉，宫花拂仙袂。
- 祈年宝祚广，致福苍生惠。何必待龙髯，鼎成方取济。

## 拼音
- xian1 sheng1 gu3 shen2 zhe3 ， jia3 zi3 yan1 neng2 ji4 。 zi4 shuo1 xuan1 yuan2 shi1 ， yu2 jin1 ji3 qian1 sui4 。
- yu4 you2 cheng2 guo1 li3 ， lang4 ji4 xi1 yi2 ji4 。 ying4 wu4 yun2 wu2 xin1 ， feng2 shi2 zhou1 bu2 xi4 。
- can1 xia2 duan4 huo3 li4 ， ye3 fu2 jian1 he2 zhi4 。 bai2 xue3 jing4 ji1 fu1 ， qing1 song1 yang3 shen1 shi4 。
- tao1 jing1 shu1 bao4 yin3 ， lian4 gu3 tong2 chan2 tui4 。 hu1 qu4 bu4 zhi1 shui2 ， ou3 lai2 ning2 you3 qi4 。
- er4 yi2 qi2 shou4 kao3 ， liu4 he2 sui2 xiu1 qi4 。 peng2 dan1 you2 ying1 hai2 ， song1 qi1 qie3 wei1 xi4 。
- chang2 wen2 mu4 tian1 zi3 ， geng4 yi4 han4 huang2 di4 。 qin1 qu1 wan4 sheng4 zun1 ， jiang1 qiong2 si4 hai3 yi4 。
- che1 tu2 bian4 cao3 mu4 ， jin3 bo2 zhao1 tan2 shuo1 。 ba1 jun4 kong1 wang3 hai2 ， san1 shan1 zhuan3 kui1 bi4 。
- wu2 jun1 gan3 zhi4 de2 ， xuan2 lao3 xin1 lai2 yi4 。 shou4 lu4 jin1 dian4 kai1 ， qing1 zhai1 yu4 tang2 bi4 。
- sheng1 ge1 ying2 bai4 shou3 ， yu3 zhang4 chong2 yan2 wei4 。 jin4 liu3 chui2 xiang1 lu2 ， gong1 hua1 fu2 xian1 mei4 。
- qi2 nian2 bao3 zuo4 guang3 ， zhi4 fu2 cang1 sheng1 hui4 。 he2 bi4 dai4 long2 ran2 ， ding3 cheng2 fang1 qu3 ji4 。

## 注释

## 译文

## 赏析
