---
id: wu-rong-ge-ren-san-shi-yun
title: 个人三十韵
titlePinyin: ge4 ren2 san1 shi2 yun4
titleSlug: ge-ren-san-shi-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 袅袅复盈盈，何年坠玉京。见人还道姓，羞客不称名。
- 故事谙金谷，新居近石城。脸横秋水溢，眉拂远山晴。
- 粉薄涂云母，簪寒𥮾水晶。催来两桨送，怕起五丝萦。
- 髻学盘桓绾，床依宛转成。博山凝雾重，油壁隐车轻。
- 额点梅花样，心通棘刺情。搔头邀顾遇，约指到平生。
- 鱼网徐徐襞，螺卮浅浅倾。芙蓉褥已展，豆蔻水休更。
- 赵女怜胶腻，丁娘爱烛明。炷香龙荐脑，辟魇虎输精。
- 管咽参差韵，弦嘈倰僜声。花残春寂寂，月落漏丁丁。
- 柳絮联章敏，椒花属思清。剪罗成彩字，销蜡脱珠缨。
- 邂逅当投佩，艰难莫拊楹。熨来身热定，舐得面痕平。
- 匣镜金螭怒，帘旌绣兽狞。颈长堪鹤并，腰细任蜂争。
- 滴泪泉饶竭，论心石未贞。必双成凤去，岂独化蝉鸣。
- 书远肠空断，楼高胆易惊。数钱红带结，斗草蒨裙盛。
- 袂柳阑干小，侵波略彴横。夜愁遥寄雁，晓梦半和莺。
- 翼只思鹣比，根长羡藕并。可怜衣带缓，休赋重行行。

## 拼音
- niao3 niao3 fu4 ying2 ying2 ， he2 nian2 zhui4 yu4 jing1 。 jian4 ren2 hai2 dao4 xing4 ， xiu1 ke4 bu4 cheng1 ming2 。
- gu4 shi4 an1 jin1 gu3 ， xin1 ju1 jin4 shi2 cheng2 。 lian3 heng2 qiu1 shui3 yi4 ， mei2 fu2 yuan3 shan1 qing2 。
- fen3 bao2 tu2 yun2 mu3 ， zan1 han2 𥮾 shui3 jing1 。 cui1 lai2 liang3 jiang3 song4 ， pa4 qi3 wu3 si1 ying2 。
- ji4 xue2 pan2 huan2 wan3 ， chuang2 yi1 wan3 zhuan3 cheng2 。 bo2 shan1 ning2 wu4 zhong4 ， you2 bi4 yin3 che1 qing1 。
- e2 dian3 mei2 hua1 yang4 ， xin1 tong1 ji2 ci4 qing2 。 sao1 tou2 yao1 gu4 yu4 ， yue1 zhi3 dao4 ping2 sheng1 。
- yu2 wang3 xu2 xu2 bi4 ， luo2 zhi1 qian3 qian3 qing1 。 fu2 rong2 ru4 yi3 zhan3 ， dou4 kou4 shui3 xiu1 geng4 。
- zhao4 nü3 lian2 jiao1 ni4 ， ding1 niang2 ai4 zhu2 ming2 。 zhu4 xiang1 long2 jian4 nao3 ， pi4 yan3 hu3 shu1 jing1 。
- guan3 yan4 cen1 ci1 yun4 ， xian2 cao2 leng4 deng4 sheng1 。 hua1 can2 chun1 ji4 ji4 ， yue4 luo4 lou4 ding1 ding1 。
- liu3 xu4 lian2 zhang1 min3 ， jiao1 hua1 shu3 si1 qing1 。 jian3 luo2 cheng2 cai3 zi4 ， xiao1 la4 tuo1 zhu1 ying1 。
- xie4 hou4 dang1 tou2 pei4 ， jian1 nan2 mo4 fu3 ying2 。 yun4 lai2 shen1 re4 ding4 ， shi4 de2 mian4 hen2 ping2 。
- xia2 jing4 jin1 chi1 nu4 ， lian2 jing1 xiu4 shou4 ning2 。 jing3 chang2 kan1 he4 bing4 ， yao1 xi4 ren4 feng1 zheng1 。
- di1 lei4 quan2 rao2 jie2 ， lun4 xin1 shi2 wei4 zhen1 。 bi4 shuang1 cheng2 feng4 qu4 ， qi3 du2 hua4 chan2 ming2 。
- shu1 yuan3 chang2 kong1 duan4 ， lou2 gao1 dan3 yi4 jing1 。 shu4 qian2 hong2 dai4 jie2 ， dou4 cao3 qian4 qun2 sheng4 。
- mei4 liu3 lan2 gan1 xiao3 ， qin1 bo1 lüe4 zhuo2 heng2 。 ye4 chou2 yao2 ji4 yan4 ， xiao3 meng4 ban4 he2 ying1 。
- yi4 zhi1 si1 jian1 bi3 ， gen1 chang2 xian4 ou3 bing4 。 ke3 lian2 yi1 dai4 huan3 ， xiu1 fu4 zhong4 xing2 xing2 。

## 注释

## 译文

## 赏析
