---
id: wu-rong-yu-gou-shi-liu-yun
title: 御沟十六韵
titlePinyin: yu4 gou1 shi2 liu4 yun4
titleSlug: yu-gou-shi-liu-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一水终南下，何年派作沟。穿城初北注，过苑却东流。
- 绕岸清波溢，连宫瑞气浮。去应涵凤沼，来必渗龙湫。
- 激石珠争碎，萦堤练不收。照花长乐曙，泛叶建章秋。
- 影炫金茎表，光摇绮陌头。旁沾画眉府，斜入教箫楼。
- 有雨难澄镜，无萍易掷钩。鼓宜尧女瑟，荡必蔡姬舟。
- 皋著通鸣鹤，津应接斗牛。回风还潋潋，和月更悠悠。
- 浅忆觞堪泛，深思杖可投。只怀泾合虑，不带陇分愁。
- 自有朝宗乐，曾无溃穴忧。不劳夸大汉，清渭贯神州。

## 拼音
- yi4 shui3 zhong1 nan2 xia4 ， he2 nian2 pai4 zuo4 gou1 。 chuan1 cheng2 chu1 bei3 zhu4 ， guo4 yuan4 que4 dong1 liu2 。
- rao4 an4 qing1 bo1 yi4 ， lian2 gong1 rui4 qi4 fu2 。 qu4 ying4 han2 feng4 zhao3 ， lai2 bi4 shen4 long2 qiu1 。
- ji1 shi2 zhu1 zheng1 sui4 ， ying2 di1 lian4 bu4 shou1 。 zhao4 hua1 chang2 le4 shu3 ， fan4 ye4 jian4 zhang1 qiu1 。
- ying3 xuan4 jin1 jing1 biao3 ， guang1 yao2 qi3 mo4 tou2 。 pang2 zhan1 hua4 mei2 fu3 ， xie2 ru4 jiao4 xiao1 lou2 。
- you3 yu3 nan2 cheng2 jing4 ， wu2 ping2 yi4 zhi4 gou1 。 gu3 yi2 yao2 nü3 se4 ， dang4 bi4 cai4 ji1 zhou1 。
- gao1 zhu4 tong1 ming2 he4 ， jin1 ying4 jie1 dou4 niu2 。 hui2 feng1 hai2 lian4 lian4 ， he2 yue4 geng4 you1 you1 。
- qian3 yi4 shang1 kan1 fan4 ， shen1 si1 zhang4 ke3 tou2 。 zhi1 huai2 jing1 he2 lü4 ， bu2 dai4 long3 fen1 chou2 。
- zi4 you3 chao2 zong1 le4 ， ceng2 wu2 kui4 xue2 you1 。 bu4 lao2 kua1 da4 han4 ， qing1 wei4 guan4 shen2 zhou1 。

## 注释

## 译文

## 赏析
