---
id: wu-rong-fu-que-ci-liu-xian-jing-nan-cheng-xiang-gong-san-shi-yun
title: 赴阙次留献荆南成相公三十韵
titlePinyin: fu4 que1 ci4 liu2 xian4 jing1 nan2 cheng2 xiang4 gong0 san1 shi2 yun4
titleSlug: fu-que-ci-liu-xian-jing-nan-cheng-xiang-gong-san-shi-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 分阃兼文德，持衡有武功。荆南知独去，海内更谁同。
- 拔地孤峰秀，当天一鹗雄。云生五色笔，月吐六钧弓。
- 骨格凌秋耸，心源见底空。神清餐沆瀣，气逸饮洪蒙。
- 临事成奇策，全身仗至忠。解鞍欺李广，煮弩笑臧洪。
- 往昔逢多难，来兹故统戎。卓旗云梦泽，扑火细腰宫。
- 铲土楼台构，连江雉堞笼。似平铺掌上，疑涌出壶中。
- 岂是劳人力，宁因役鬼工。本遗三户在，今匝万家通。
- 画舸横青雀，危樯列彩虹。席飞巫峡雨，袖拂宋亭风。
- 场广盘球子，池闲引钓筒。礼贤金璧贱，煦物雪霜融。
- 酒满梁尘动，棋残漏滴终。俭常资澹静，贵绝恃穹崇。
- 唯要臣诚显，那求帝渥隆。甘棠名异奭，大树姓非冯。
- 自念为迁客，方谐谒上公。痛知遭止棘，频叹委飘蓬。
- 借宅诛茅绿，分囷指粟红。只惭燕馆盛，宁觉阮途穷。
- 涣汗沾明主，沧浪别钓翁。去曾忧塞马，归欲逐边鸿。
- 积感深于海，衔恩重极嵩。行行柳门路，回首下离东。

## 拼音
- fen1 kun3 jian1 wen2 de2 ， chi2 heng2 you3 wu3 gong1 。 jing1 nan2 zhi1 du2 qu4 ， hai3 nei4 geng4 shui2 tong2 。
- ba2 di4 gu1 feng1 xiu4 ， dang1 tian1 yi2 e4 xiong2 。 yun2 sheng1 wu3 se4 bi3 ， yue4 tu3 liu4 jun1 gong1 。
- gu3 ge2 ling2 qiu1 song3 ， xin1 yuan2 jian4 di3 kong1 。 shen2 qing1 can1 hang4 xie4 ， qi4 yi4 yin3 hong2 meng2 。
- lin2 shi4 cheng2 qi2 ce4 ， quan2 shen1 zhang4 zhi4 zhong1 。 jie3 an1 qi1 li3 guang3 ， zhu3 nu3 xiao4 zang1 hong2 。
- wang3 xi1 feng2 duo1 nan2 ， lai2 zi1 gu4 tong3 rong2 。 zhuo2 qi2 yun2 meng4 ze2 ， pu1 huo3 xi4 yao1 gong1 。
- chan3 tu3 lou2 tai2 gou4 ， lian2 jiang1 zhi4 die2 long2 。 si4 ping2 pu4 zhang3 shang4 ， yi2 yong3 chu1 hu2 zhong1 。
- qi3 shi4 lao2 ren2 li4 ， ning2 yin1 yi4 gui3 gong1 。 ben3 yi2 san1 hu4 zai4 ， jin1 za1 wan4 jia1 tong1 。
- hua4 ge3 heng2 qing1 que4 ， wei1 qiang2 lie4 cai3 hong2 。 xi2 fei1 wu1 xia2 yu3 ， xiu4 fu2 song4 ting2 feng1 。
- chang3 guang3 pan2 qiu2 zi3 ， chi2 xian2 yin3 diao4 tong3 。 li3 xian2 jin1 bi4 jian4 ， xu4 wu4 xue3 shuang1 rong2 。
- jiu3 man3 liang2 chen2 dong4 ， qi2 can2 lou4 di1 zhong1 。 jian3 chang2 zi1 dan4 jing4 ， gui4 jue2 shi4 qiong2 chong2 。
- wei2 yao4 chen2 cheng2 xian3 ， na4 qiu2 di4 wo4 long2 。 gan1 tang2 ming2 yi4 shi4 ， da4 shu4 xing4 fei1 feng2 。
- zi4 nian4 wei4 qian1 ke4 ， fang1 xie2 ye4 shang4 gong1 。 tong4 zhi1 zao1 zhi3 ji2 ， pin2 tan4 wei3 piao1 peng2 。
- jie4 zhai2 zhu1 mao2 lü4 ， fen1 qun1 zhi3 su4 hong2 。 zhi1 can2 yan4 guan3 sheng4 ， ning2 jue2 ruan3 tu2 qiong2 。
- huan4 han4 zhan1 ming2 zhu3 ， cang1 lang4 bie2 diao4 weng1 。 qu4 ceng2 you1 sai1 ma3 ， gui1 yu4 zhu2 bian1 hong2 。
- ji1 gan3 shen1 yu2 hai3 ， xian2 en1 zhong4 ji2 song1 。 xing2 xing2 liu3 men2 lu4 ， hui2 shou3 xia4 li2 dong1 。

## 注释

## 译文

## 赏析
