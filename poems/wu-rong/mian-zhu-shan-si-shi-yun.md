---
id: wu-rong-mian-zhu-shan-si-shi-yun
title: 绵竹山四十韵
titlePinyin: mian2 zhu2 shan1 si4 shi2 yun4
titleSlug: mian-zhu-shan-si-shi-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 绵竹东西隅，千峰势相属。崚嶒压东巴，连延罗古蜀。
- 方者露圭角，尖者钻箭簇。引者蛾眉弯，敛者鸢肩缩。
- 尾蟉青蛇盘，颈低玄兔伏。横来突若奔，直上森如束。
- 岁在作噩年，铜梁摇虿毒。相国京兆公，九命来作牧。
- 戎提虎仆毛，专奉狼头纛。行府寄精庐，开窗对林麓。
- 是时重阳后，天气旷清肃。兹山昏晓开，一一在人目。
- 霜空正泬寥，浓翠霏扑扑。披海出珊瑚，贴天堆碧玉。
- 俄然阴霾作，城郭才霡霂。绝顶已凝雪，晃朗开红旭。
- 初疑昆仑下，夭矫龙衔烛。亦似蓬莱巅，金银台叠蹙。
- 紫霞或旁映，绮段铺繁褥。晚照忽斜笼，赤城差断续。
- 又如煮吴盐，万万盆初熟。又如濯楚练，千千匹未轴。
- 又如水晶宫，蛟螭结川渎。又如钟乳洞，电雷开岩谷。
- 丹青画不成，造化供难足。合有羽衣人，飘飖曳烟躅。
- 合有五色禽，叫啸含仙曲。根虽限剑门，穴必通林屋。
- 方诸沧海隔，欲去忧沦覆。群玉缥缈间，未可量往复。
- 何如当此境，终朝旷遐瞩。往往草檄余，吟哦思幽独。
- 早晚扫欃枪，笳鼓迎畅毂。休飞霹雳车，罢系虾蟆木。
- 勒铭燕然山，万代垂芬郁。然后恣逍遥，独往群麋鹿。
- 不管安与危，不问荣与辱。但乐濠梁鱼，岂怨钟山鹄。
- 纫兰以围腰，采芝将实腹。石床须卧平，一任闲云触。

## 拼音
- mian2 zhu2 dong1 xi1 yu2 ， qian1 feng1 shi4 xiang1 shu3 。 ling2 ceng2 ya1 dong1 ba1 ， lian2 yan2 luo2 gu3 shu3 。
- fang1 zhe3 lu4 gui1 jiao3 ， jian1 zhe3 zuan4 jian4 cu4 。 yin3 zhe3 e2 mei2 wan1 ， lian3 zhe3 yuan1 jian1 suo1 。
- wei3 liu2 qing1 she2 pan2 ， jing3 di1 xuan2 tu4 fu2 。 heng2 lai2 tu1 ruo4 ben1 ， zhi2 shang4 sen1 ru2 shu4 。
- sui4 zai4 zuo4 e4 nian2 ， tong2 liang2 yao2 chai4 du2 。 xiang4 guo2 jing1 zhao4 gong1 ， jiu3 ming4 lai2 zuo4 mu4 。
- rong2 ti2 hu3 pu2 mao2 ， zhuan1 feng4 lang2 tou2 dao4 。 xing2 fu3 ji4 jing1 lu2 ， kai1 chuang1 dui4 lin2 lu4 。
- shi4 shi2 chong2 yang2 hou4 ， tian1 qi4 kuang4 qing1 su4 。 zi1 shan1 hun1 xiao3 kai1 ， yi1 yi1 zai4 ren2 mu4 。
- shuang1 kong1 zheng4 jue2 liao2 ， nong2 cui4 fei1 pu1 pu1 。 pi1 hai3 chu1 shan1 hu2 ， tie1 tian1 dui1 bi4 yu4 。
- e2 ran2 yin1 mai2 zuo4 ， cheng2 guo1 cai2 mai4 mu4 。 jue2 ding3 yi3 ning2 xue3 ， huang4 lang3 kai1 hong2 xu4 。
- chu1 yi2 kun1 lun2 xia4 ， yao1 jiao3 long2 xian2 zhu2 。 yi4 si4 peng2 lai2 dian1 ， jin1 yin2 tai2 die2 cu4 。
- zi3 xia2 huo4 pang2 ying4 ， qi3 duan4 pu4 fan2 ru4 。 wan3 zhao4 hu1 xie2 long2 ， chi4 cheng2 cha4 duan4 xu4 。
- you4 ru2 zhu3 wu2 yan2 ， wan4 wan4 pen2 chu1 shu2 。 you4 ru2 zhuo2 chu3 lian4 ， qian1 qian1 pi3 wei4 zhou2 。
- you4 ru2 shui3 jing1 gong1 ， jiao1 chi1 jie2 chuan1 du2 。 you4 ru2 zhong1 ru3 dong4 ， dian4 lei2 kai1 yan2 gu3 。
- dan1 qing1 hua4 bu4 cheng2 ， zao4 hua4 gong4 nan2 zu2 。 he2 you3 yu3 yi1 ren2 ， piao1 yao2 ye4 yan1 zhu2 。
- he2 you3 wu3 se4 qin2 ， jiao4 xiao4 han2 xian1 qu3 。 gen1 sui1 xian4 jian4 men2 ， xue2 bi4 tong1 lin2 wu1 。
- fang1 zhu1 cang1 hai3 ge2 ， yu4 qu4 you1 lun2 fu4 。 qun2 yu4 piao1 miao3 jian1 ， wei4 ke3 liang2 wang3 fu4 。
- he2 ru2 dang1 ci3 jing4 ， zhong1 chao2 kuang4 xia2 zhu3 。 wang3 wang3 cao3 xi2 yu2 ， yin2 e2 si1 you1 du2 。
- zao3 wan3 sao3 chan2 qiang1 ， jia1 gu3 ying2 chang4 gu1 。 xiu1 fei1 pi1 li4 che1 ， ba4 xi4 ha2 ma2 mu4 。
- le4 ming2 yan4 ran2 shan1 ， wan4 dai4 chui2 fen1 yu4 。 ran2 hou4 zi4 xiao1 yao2 ， du2 wang3 qun2 mi2 lu4 。
- bu4 guan3 an1 yu3 wei1 ， bu2 wen4 rong2 yu3 ru3 。 dan4 le4 hao2 liang2 yu2 ， qi3 yuan4 zhong1 shan1 hu2 。
- ren4 lan2 yi3 wei2 yao1 ， cai3 zhi1 jiang1 shi2 fu4 。 shi2 chuang2 xu1 wo4 ping2 ， yi2 ren4 xian2 yun2 chu4 。

## 注释

## 译文

## 赏析
