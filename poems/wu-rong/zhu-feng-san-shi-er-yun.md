---
id: wu-rong-zhu-feng-san-shi-er-yun
title: 祝风三十二韵
titlePinyin: zhu4 feng1 san1 shi2 er4 yun4
titleSlug: zhu-feng-san-shi-er-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我有二顷田，长洲东百里。环涂为之区，积葑相连𫄥。
- 松江流其旁，春夏多苦水。堤防苟不时，泛滥即无已。
- 粤余病眠久，而复家无峙。田峻不胜荒，农功皆废弛。
- 他稼已如云，我田方欲莳。四际上通波，兼之葭与苇。
- 是时立秋后，烟露浩凄矣。虽然遣毕功，萎约都无几。
- 如何海上风，连日从空起。似欲驱沧溟，来沃具区里。
- 噫嘻尔风师，吴中多豪士。囷仓过九年，一粒惜如死。
- 籴贱兼粜贵，凶年翻大喜。只是疲羸苦，才饥须易子。
- 余仍𫐘轲者，进趋年二纪。秋不安一食，春不闲一晷。
- 肠回为多别，骨瘦因积毁。咳唾莫逢人，揶揄空睹鬼。
- 中又值干戈，遑遑常转徙。故隐茅山西，今来笠泽涘。
- 荒者不复寻，葺者还有以。将正陶令巾，又盖姜肱被。
- 不敢务有余，有余必骄鄙。所期免假匄，假匄多惭耻。
- 骄鄙既不生，惭耻更能弭。自可致逍遥，无妨阅经史。
- 吁余将四十，满望只如此。干泽尚多难，学稼兹复尔。
- 穷达虽系命，祸福生所履。天不饥死余，飘风当自止。

## 拼音
- wo3 you3 er4 qing3 tian2 ， chang2 zhou1 dong1 bai3 li3 。 huan2 tu2 wei4 zhi1 qu1 ， ji1 feng1 xiang1 lian2 𫄥 。
- song1 jiang1 liu2 qi2 pang2 ， chun1 xia4 duo1 ku3 shui3 。 di1 fang2 gou3 bu4 shi2 ， fan4 lan4 ji2 wu2 yi3 。
- yue4 yu2 bing4 mian2 jiu3 ， er2 fu4 jia1 wu2 zhi4 。 tian2 jun4 bu2 sheng4 huang1 ， nong2 gong1 jie1 fei4 chi2 。
- ta1 jia4 yi3 ru2 yun2 ， wo3 tian2 fang1 yu4 shi4 。 si4 ji4 shang4 tong1 bo1 ， jian1 zhi1 jia1 yu3 wei3 。
- shi4 shi2 li4 qiu1 hou4 ， yan1 lu4 hao4 qi1 yi3 。 sui1 ran2 qian3 bi4 gong1 ， wei3 yue1 dou1 wu2 ji3 。
- ru2 he2 hai3 shang4 feng1 ， lian2 ri4 cong2 kong1 qi3 。 si4 yu4 qu1 cang1 ming2 ， lai2 wo4 ju4 qu1 li3 。
- yi1 xi1 er3 feng1 shi1 ， wu2 zhong1 duo1 hao2 shi4 。 qun1 cang1 guo4 jiu3 nian2 ， yi2 li4 xi1 ru2 si3 。
- di2 jian4 jian1 tiao4 gui4 ， xiong1 nian2 fan1 da4 xi3 。 zhi3 shi4 pi2 lei2 ku3 ， cai2 ji1 xu1 yi4 zi3 。
- yu2 reng2 𫐘 ke1 zhe3 ， jin4 qu1 nian2 er4 ji4 。 qiu1 bu4 an1 yi4 shi2 ， chun1 bu4 xian2 yi4 gui3 。
- chang2 hui2 wei4 duo1 bie2 ， gu3 shou4 yin1 ji1 hui3 。 hai1 tuo4 mo4 feng2 ren2 ， ye2 yu2 kong1 du3 gui3 。
- zhong1 you4 zhi2 gan1 ge1 ， huang2 huang2 chang2 zhuan3 xi3 。 gu4 yin3 mao2 shan1 xi1 ， jin1 lai2 li4 ze2 si4 。
- huang1 zhe3 bu2 fu4 xun2 ， qi4 zhe3 hai2 you3 yi3 。 jiang1 zheng4 tao2 ling4 jin1 ， you4 gai4 jiang1 gong1 bei4 。
- bu4 gan3 wu4 you3 yu2 ， you3 yu2 bi4 jiao1 bi3 。 suo3 qi1 mian3 jia3 gai4 ， jia3 gai4 duo1 can2 chi3 。
- jiao1 bi3 ji4 bu4 sheng1 ， can2 chi3 geng4 neng2 mi3 。 zi4 ke3 zhi4 xiao1 yao2 ， wu2 fang2 yue4 jing1 shi3 。
- xu1 yu2 jiang1 si4 shi2 ， man3 wang4 zhi1 ru2 ci3 。 gan1 ze2 shang4 duo1 nan2 ， xue2 jia4 zi1 fu4 er3 。
- qiong2 da2 sui1 xi4 ming4 ， huo4 fu2 sheng1 suo3 lü3 。 tian1 bu4 ji1 si3 yu2 ， piao1 feng1 dang1 zi4 zhi3 。

## 注释

## 译文

## 赏析
