---
id: wu-rong-he-han-zhi-guang-shi-lang-wu-ti-san-shou-shi-si-yun
title: 和韩致光侍郎无题三首十四韵
titlePinyin: he2 han2 zhi4 guang1 shi4 lang2 wu2 ti2 san1 shou3 shi2 si4 yun4
titleSlug: he-han-zhi-guang-shi-lang-wu-ti-san-shou-shi-si-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 珠佩元消暑，犀簪自辟尘。掩灯容燕宿，开镜待鸡晨。
- 去懒都忘旧，来多未厌新。每逢忧是梦，长忆故延真。
- 杏小双圆压，山浓两点嚬。瘦难胜宝带，轻欲驭飙轮。
- 篦凤金雕翼，钗鱼玉镂鳞。月明无睡夜，花落断肠春。
- 解舞何须楚，能筝可在秦。怯探同海底，稀遇极天津。
- 绿柰攀宫艳，青梅弄岭珍。管纤银字咽，梭密锦书匀。
- 厌胜还随俗，无疑不避人。可怜三五夕，妩媚善为邻。
- 舞转轻轻雪，歌霏漠漠尘。漫游多卜夜，慵起不知晨。
- 玉箸和妆裛，金莲逐步新。凤笙追北里，鹤驭访南真。
- 有恨都无语，非愁亦有嚬。戏应过蚌浦，飞合入蟾轮。
- 杯样成言鸟，梳文解卧鳞。逢迎大堤晚，离别洞庭春。
- 似玉曾夸赵，如云不让秦。锦收花上露，珠引月中津。
- 木为连枝贵，禽因比翼珍。万峰酥点薄，五色绣妆匀。
- 獭髓求鱼客，鲛绡托海人。寸肠谁与达，洞府四无邻。
- 绮阁临初日，铜台拂暗尘。鷾鸸偏报晓，乌鶂惯惊晨。
- 鱼网裁书数，鶤弦上曲新。病多疑厄重，语切见心真。
- 子母钱征笑，西南月借嚬。捣衣嫌独杵，分袂怨双轮。
- 贝叶教丹觜，金刀寄赤鳞。卷帘吟塞雪，飞楫渡江春。
- 解织宜名蕙，能歌合姓秦。眼穿回雁岭，魂断饮牛津。
- 药自偷来绝，香从窃去珍。茗煎云沫聚，药种玉苗匀。
- 草密应迷客，花繁好避人。长干足风雨，遥夜与谁邻。

## 拼音
- zhu1 pei4 yuan2 xiao1 shu3 ， xi1 zan1 zi4 pi4 chen2 。 yan3 deng1 rong2 yan4 su4 ， kai1 jing4 dai4 ji1 chen2 。
- qu4 lan3 dou1 wang4 jiu4 ， lai2 duo1 wei4 yan4 xin1 。 mei3 feng2 you1 shi4 meng4 ， chang2 yi4 gu4 yan2 zhen1 。
- xing4 xiao3 shuang1 yuan2 ya1 ， shan1 nong2 liang3 dian3 pin2 。 shou4 nan2 sheng4 bao3 dai4 ， qing1 yu4 yu4 biao1 lun2 。
- bi4 feng4 jin1 diao1 yi4 ， chai1 yu2 yu4 lou4 lin2 。 yue4 ming2 wu2 shui4 ye4 ， hua1 luo4 duan4 chang2 chun1 。
- jie3 wu3 he2 xu1 chu3 ， neng2 zheng1 ke3 zai4 qin2 。 qie4 tan4 tong2 hai3 di3 ， xi1 yu4 ji2 tian1 jin1 。
- lü4 nai4 pan1 gong1 yan4 ， qing1 mei2 nong4 ling3 zhen1 。 guan3 xian1 yin2 zi4 yan4 ， suo1 mi4 jin3 shu1 yun2 。
- yan4 sheng4 hai2 sui2 su2 ， wu2 yi2 bu2 bi4 ren2 。 ke3 lian2 san1 wu3 xi1 ， wu3 mei4 shan4 wei4 lin2 。
- wu3 zhuan3 qing1 qing1 xue3 ， ge1 fei1 mo4 mo4 chen2 。 man4 you2 duo1 bu3 ye4 ， yong1 qi3 bu4 zhi1 chen2 。
- yu4 zhu4 he2 zhuang1 yi4 ， jin1 lian2 zhu2 bu4 xin1 。 feng4 sheng1 zhui1 bei3 li3 ， he4 yu4 fang3 nan2 zhen1 。
- you3 hen4 dou1 wu2 yu3 ， fei1 chou2 yi4 you3 pin2 。 xi4 ying4 guo4 bang4 pu3 ， fei1 he2 ru4 chan2 lun2 。
- bei1 yang4 cheng2 yan2 niao3 ， shu1 wen2 jie3 wo4 lin2 。 feng2 ying2 da4 di1 wan3 ， li2 bie2 dong4 ting2 chun1 。
- si4 yu4 ceng2 kua1 zhao4 ， ru2 yun2 bu2 rang4 qin2 。 jin3 shou1 hua1 shang4 lu4 ， zhu1 yin3 yue4 zhong1 jin1 。
- mu4 wei4 lian2 zhi1 gui4 ， qin2 yin1 bi3 yi4 zhen1 。 wan4 feng1 su1 dian3 bao2 ， wu3 se4 xiu4 zhuang1 yun2 。
- ta3 sui3 qiu2 yu2 ke4 ， jiao1 xiao1 tuo1 hai3 ren2 。 cun4 chang2 shui2 yu3 da2 ， dong4 fu3 si4 wu2 lin2 。
- qi3 ge2 lin2 chu1 ri4 ， tong2 tai2 fu2 an4 chen2 。 yi4 er2 pian1 bao4 xiao3 ， wu1 yi4 guan4 jing1 chen2 。
- yu2 wang3 cai2 shu1 shu4 ， kun1 xian2 shang4 qu3 xin1 。 bing4 duo1 yi2 e4 zhong4 ， yu3 qie4 jian4 xin1 zhen1 。
- zi3 mu3 qian2 zheng1 xiao4 ， xi1 nan2 yue4 jie4 pin2 。 dao3 yi1 xian2 du2 chu3 ， fen1 mei4 yuan4 shuang1 lun2 。
- bei4 ye4 jiao4 dan1 zi1 ， jin1 dao1 ji4 chi4 lin2 。 juan4 lian2 yin2 sai1 xue3 ， fei1 ji2 du4 jiang1 chun1 。
- jie3 zhi1 yi2 ming2 hui4 ， neng2 ge1 he2 xing4 qin2 。 yan3 chuan1 hui2 yan4 ling3 ， hun2 duan4 yin3 niu2 jin1 。
- yao4 zi4 tou1 lai2 jue2 ， xiang1 cong2 qie4 qu4 zhen1 。 ming2 jian1 yun2 mo4 ju4 ， yao4 zhong3 yu4 miao2 yun2 。
- cao3 mi4 ying4 mi2 ke4 ， hua1 fan2 hao3 bi4 ren2 。 chang2 gan1 zu2 feng1 yu3 ， yao2 ye4 yu3 shui2 lin2 。

## 注释

## 译文

## 赏析
