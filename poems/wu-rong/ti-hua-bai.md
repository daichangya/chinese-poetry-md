---
id: wu-rong-ti-hua-bai
title: 题画柏
titlePinyin: ti2 hua4 bai3
titleSlug: ti-hua-bai
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不得月中桂，转思陵上柏。闲取画图看，烦纡果冰释。
- 桂生在青冥，万古烟雾隔。下荫玄兔窟，上映嫦娥魄。
- 圆缺且不常，高低图难测。若非假羽翰，折攀何由得。
- 天远眼虚穿，夜阑头自白。未知陵上柏，一定不移易。
- 有意兼松茂，无情从麝食。不在是非间，与人为愤激。
- 他年上缣素，今日悬屋壁。灵怪不可知，风雨疑来逼。
- 明朝归故园，唯此同所适。回首寄团枝，无劳惠消息。

## 拼音
- bu4 de2 yue4 zhong1 gui4 ， zhuan3 si1 ling2 shang4 bai3 。 xian2 qu3 hua4 tu2 kan4 ， fan2 yu1 guo3 bing1 shi4 。
- gui4 sheng1 zai4 qing1 ming2 ， wan4 gu3 yan1 wu4 ge2 。 xia4 yin4 xuan2 tu4 ku1 ， shang4 ying4 chang2 e2 po4 。
- yuan2 que1 qie3 bu4 chang2 ， gao1 di1 tu2 nan2 ce4 。 ruo4 fei1 jia3 yu3 han4 ， zhe2 pan1 he2 you2 de2 。
- tian1 yuan3 yan3 xu1 chuan1 ， ye4 lan2 tou2 zi4 bai2 。 wei4 zhi1 ling2 shang4 bai3 ， yi2 ding4 bu4 yi2 yi4 。
- you3 yi4 jian1 song1 mao4 ， wu2 qing2 cong2 she4 shi2 。 bu2 zai4 shi4 fei1 jian1 ， yu3 ren2 wei2 fen4 ji1 。
- ta1 nian2 shang4 jian1 su4 ， jin1 ri4 xuan2 wu1 bi4 。 ling2 guai4 bu4 ke3 zhi1 ， feng1 yu3 yi2 lai2 bi1 。
- ming2 chao2 gui1 gu4 yuan2 ， wei2 ci3 tong2 suo3 shi4 。 hui2 shou3 ji4 tuan2 zhi1 ， wu2 lao2 hui4 xiao1 xi1 。

## 注释

## 译文

## 赏析
