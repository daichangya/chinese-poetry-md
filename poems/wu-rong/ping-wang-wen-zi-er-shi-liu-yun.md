---
id: wu-rong-ping-wang-wen-zi-er-shi-liu-yun
title: 平望蚊子二十六韵
titlePinyin: ping2 wang4 wen2 zi3 er4 shi2 liu4 yun4
titleSlug: ping-wang-wen-zi-er-shi-liu-yun
author: 吴融
authorPinyin: wu2 rong2
authorSlug: wu-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天下有蚊子，候夜噆人肤。平望有蚊子，白昼来相屠。
- 不避风与雨，群飞出菰蒲。扰扰蔽天黑，雷然随舳舻。
- 利嘴入人肉，微形红且濡。振蓬亦不惧，至死贪膏腴。
- 舟人敢停棹，陆者亦疾趋。南北百余里，畏之如虎䝙。
- 噫嘻天地间，万物各有殊。阳者阳为伍，阴者阴为徒。
- 蚊蚋是阴物，夜从喧墙隅。如何正曦赫，吞噬当通衢。
- 人筋为尔断，人力为尔枯。衣巾秽且甚，盘馔腥有余。
- 岂是阳德衰，不能使消除。岂是有主者，此乡宜毒荼。
- 吾闻蛇能螫，避之则无虞。吾闻虿有毒，见之可疾驱。
- 唯是此蚊子，逢人皆病诸。江南夏景好，水木多萧疏。
- 此中震泽路，风月弥清虚。前后几来往，襟怀曾未舒。
- 朝既蒙襞积，夜仍跧蘧蒢。虽然好吟啸，其奈难踟蹰。
- 人生有不便，天意当何如。谁能假羽翼，直上言红炉。

## 拼音
- tian1 xia4 you3 wen2 zi3 ， hou4 ye4 zan3 ren2 fu1 。 ping2 wang4 you3 wen2 zi3 ， bai2 zhou4 lai2 xiang1 tu2 。
- bu2 bi4 feng1 yu3 yu3 ， qun2 fei1 chu1 gu1 pu2 。 rao3 rao3 bi4 tian1 hei1 ， lei2 ran2 sui2 zhu2 lu2 。
- li4 zui3 ru4 ren2 rou4 ， wei1 xing2 hong2 qie3 ru2 。 zhen4 peng2 yi4 bu2 ju4 ， zhi4 si3 tan1 gao1 yu2 。
- zhou1 ren2 gan3 ting2 zhao4 ， lu4 zhe3 yi4 ji2 qu1 。 nan2 bei3 bai3 yu2 li3 ， wei4 zhi1 ru2 hu3 chu1 。
- yi1 xi1 tian1 di4 jian1 ， wan4 wu4 ge4 you3 shu1 。 yang2 zhe3 yang2 wei2 wu3 ， yin1 zhe3 yin1 wei4 tu2 。
- wen2 rui4 shi4 yin1 wu4 ， ye4 cong2 xuan1 qiang2 yu2 。 ru2 he2 zheng4 xi1 he4 ， tun1 shi4 dang1 tong1 qu2 。
- ren2 jin1 wei4 er3 duan4 ， ren2 li4 wei4 er3 ku1 。 yi1 jin1 hui4 qie3 shen4 ， pan2 zhuan4 xing1 you3 yu2 。
- qi3 shi4 yang2 de2 shuai1 ， bu4 neng2 shi3 xiao1 chu2 。 qi3 shi4 you3 zhu3 zhe3 ， ci3 xiang1 yi2 du2 tu2 。
- wu2 wen2 she2 neng2 shi4 ， bi4 zhi1 ze2 wu2 yu2 。 wu2 wen2 chai4 you3 du2 ， jian4 zhi1 ke3 ji2 qu1 。
- wei2 shi4 ci3 wen2 zi3 ， feng2 ren2 jie1 bing4 zhu1 。 jiang1 nan2 xia4 jing3 hao3 ， shui3 mu4 duo1 xiao1 shu1 。
- ci3 zhong1 zhen4 ze2 lu4 ， feng1 yue4 mi2 qing1 xu1 。 qian2 hou4 ji3 lai2 wang3 ， jin1 huai2 ceng2 wei4 shu1 。
- chao2 ji4 meng2 bi4 ji1 ， ye4 reng2 quan2 qu2 chu2 。 sui1 ran2 hao3 yin2 xiao4 ， qi2 nai4 nan2 chi2 chu2 。
- ren2 sheng1 you3 bu2 bian4 ， tian1 yi4 dang1 he2 ru2 。 shui2 neng2 jia3 yu3 yi4 ， zhi2 shang4 yan2 hong2 lu2 。

## 注释

## 译文

## 赏析
