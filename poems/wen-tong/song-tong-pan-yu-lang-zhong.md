---
id: wen-tong-song-tong-pan-yu-lang-zhong
title: 送通判喻郎中
titlePinyin: song4 tong1 pan4 yu4 lang2 zhong1
titleSlug: song-tong-pan-yu-lang-zhong
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年为郡得陵时，不谓其州陋如此。
- 萧条官宇岩岭上，零落民家坑谷里。
- 西城初入已可厌，窃谓岂堪余所止。
- 幸逢之彦倅郡事，日月渐深殊可喜。
- 予之所禀至迂谬，君亦恬然尤自委。
- 每来聚议一朝罢，各去掩门归隠几。
- 虽然有时亦为会，此事可知谁得已。
- 酒肴粗粝妓乐可，况复𫍢𫍢满公使。
- 惟于试茶并看画，以此过从不知几。
- 幕中有客乃佳士，爱遣高谈听亹亹。
- 如斯共处五百日，索寞情怀未尝起。
- 君今官满忽先去，撩动予愁安可柅。
- 英溪长亭一挥手，自此吴蜀五千里。
- 谓言川江会北固，中亦有船多上水。
- 愿君因出到金山，遇此莫忘批纸尾。

## 拼音
- qian2 nian2 wei4 jun4 de2 ling2 shi2 ， bu2 wei4 qi2 zhou1 lou4 ru2 ci3 。
- xiao1 tiao2 guan1 yu3 yan2 ling3 shang4 ， ling2 luo4 min2 jia1 keng1 gu3 li3 。
- xi1 cheng2 chu1 ru4 yi3 ke3 yan4 ， qie4 wei4 qi3 kan1 yu2 suo3 zhi3 。
- xing4 feng2 zhi1 yan4 cui4 jun4 shi4 ， ri4 yue4 jian4 shen1 shu1 ke3 xi3 。
- yu3 zhi1 suo3 bing3 zhi4 yu1 miu4 ， jun1 yi4 tian2 ran2 you2 zi4 wei3 。
- mei3 lai2 ju4 yi4 yi4 chao2 ba4 ， ge4 qu4 yan3 men2 gui1 yin3 ji3 。
- sui1 ran2 you3 shi2 yi4 wei4 hui4 ， ci3 shi4 ke3 zhi1 shui2 de2 yi3 。
- jiu3 yao2 cu1 li4 ji4 le4 ke3 ， kuang4 fu4 𫍢 𫍢 man3 gong1 shi3 。
- wei2 yu2 shi4 cha2 bing4 kan4 hua4 ， yi3 ci3 guo4 cong2 bu4 zhi1 ji3 。
- mu4 zhong1 you3 ke4 nai3 jia1 shi4 ， ai4 qian3 gao1 tan2 ting1 wei3 wei3 。
- ru2 si1 gong4 chu3 wu3 bai3 ri4 ， suo3 mo4 qing2 huai2 wei4 chang2 qi3 。
- jun1 jin1 guan1 man3 hu1 xian1 qu4 ， liao2 dong4 yu3 chou2 an1 ke3 ni3 。
- ying1 xi1 chang2 ting2 yi4 hui1 shou3 ， zi4 ci3 wu2 shu3 wu3 qian1 li3 。
- wei4 yan2 chuan1 jiang1 hui4 bei3 gu4 ， zhong1 yi4 you3 chuan2 duo1 shang4 shui3 。
- yuan4 jun1 yin1 chu1 dao4 jin1 shan1 ， yu4 ci3 mo4 wang4 pi1 zhi3 wei3 。

## 注释

## 译文

## 赏析
