---
id: wen-tong-he-zi-ping-diao-yuan
title: 和子平吊猿
titlePinyin: he2 zi3 ping2 diao4 yuan2
titleSlug: he-zi-ping-diao-yuan
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年汶山花平僧，求得匡猿远相寄。
- 来时野性已驯熟，趫捷轻便殊可憙。
- 呼来遣去会人语，一成已绝归山意。
- 置之眼前看不足，解去绦索令自恣。
- 月明木杪倚风啸，天暖花阴向阳睡。
- 儿童围绕宾客惜，倒挂横跳衒嬉戏。
- 豢夫每日费提举，未始时节亏饮饲。
- 前时忽来报之病，抱立阶前自临视。
- 与之柿栗不肯顾，局脚埋头交两臂。
- 毛焦色暗肉挛缩，斗觉精神变憔悴。
- 寻常忽然遇小疾，不过蜘蛛噉三四。
- 咽喉才下即无恙，何此不效况频饵。
- 今朝霜风冷入骨，早遣之问云已毙。
- 人情不免为伤怛，退自悔恨中且愧。
- 重峦复岫本其乐，大薄长林违尔志。
- 苦将缰锁强维絷，不究天年良有自。
- 遣人包裹瘗深僻，不使筋骸属蝼蚁。
- 西邻子平最好事，闻之搏髀叹无已。
- 再三惨怛来访问，归作长篇逾百字。
- 其词读之甚凄怆，亦谓一鬰叹其死。
- 复推物理重相慰，聚有散无皆偶尔。
- 把之庭下读复读，仰望高株一歔欷。

## 拼音
- qu4 nian2 wen4 shan1 hua1 ping2 seng1 ， qiu2 de2 kuang1 yuan2 yuan3 xiang1 ji4 。
- lai2 shi2 ye3 xing4 yi3 xun4 shu2 ， qiao2 jie2 qing1 bian4 shu1 ke3 xi3 。
- hu1 lai2 qian3 qu4 hui4 ren2 yu3 ， yi4 cheng2 yi3 jue2 gui1 shan1 yi4 。
- zhi4 zhi1 yan3 qian2 kan4 bu4 zu2 ， jie3 qu4 tao1 suo3 ling4 zi4 zi4 。
- yue4 ming2 mu4 miao3 yi3 feng1 xiao4 ， tian1 nuan3 hua1 yin1 xiang4 yang2 shui4 。
- er2 tong2 wei2 rao4 bin1 ke4 xi1 ， dao3 gua4 heng2 tiao4 xuan4 xi1 xi4 。
- huan4 fu1 mei3 ri4 fei4 ti2 ju3 ， wei4 shi3 shi2 jie2 kui1 yin3 si4 。
- qian2 shi2 hu1 lai2 bao4 zhi1 bing4 ， bao4 li4 jie1 qian2 zi4 lin2 shi4 。
- yu3 zhi1 shi4 li4 bu4 ken3 gu4 ， ju2 jiao3 mai2 tou2 jiao1 liang3 bi4 。
- mao2 jiao1 se4 an4 rou4 luan2 suo1 ， dou4 jue2 jing1 shen2 bian4 qiao2 cui4 。
- xun2 chang2 hu1 ran2 yu4 xiao3 ji2 ， bu2 guo4 zhi1 zhu1 dan4 san1 si4 。
- yan1 hou2 cai2 xia4 ji2 wu2 yang4 ， he2 ci3 bu2 xiao4 kuang4 pin2 er3 。
- jin1 chao2 shuang1 feng1 leng3 ru4 gu3 ， zao3 qian3 zhi1 wen4 yun2 yi3 bi4 。
- ren2 qing2 bu4 mian3 wei4 shang1 da2 ， tui4 zi4 hui3 hen4 zhong1 qie3 kui4 。
- chong2 luan2 fu4 xiu4 ben3 qi2 le4 ， da4 bao2 chang2 lin2 wei2 er3 zhi4 。
- ku3 jiang1 jiang1 suo3 qiang2 wei2 zhi2 ， bu4 jiu1 tian1 nian2 liang2 you3 zi4 。
- qian3 ren2 bao1 guo3 yi4 shen1 pi4 ， bu4 shi3 jin1 hai2 shu3 lou2 yi3 。
- xi1 lin2 zi3 ping2 zui4 hao3 shi4 ， wen2 zhi1 bo2 bi4 tan4 wu2 yi3 。
- zai4 san1 can3 da2 lai2 fang3 wen4 ， gui1 zuo4 chang2 pian1 yu2 bai3 zi4 。
- qi2 ci2 du2 zhi1 shen4 qi1 chuang4 ， yi4 wei4 yi2 yu4 tan4 qi2 si3 。
- fu4 tui1 wu4 li3 zhong4 xiang1 wei4 ， ju4 you3 san4 wu2 jie1 ou3 er3 。
- ba3 zhi1 ting2 xia4 du2 fu4 du2 ， yang3 wang4 gao1 zhu1 yi4 xu1 xi1 。

## 注释

## 译文

## 赏析
