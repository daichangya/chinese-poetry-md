---
id: wen-tong-song-fan-yao-fu
title: 送范尧夫
titlePinyin: song4 fan4 yao2 fu1
titleSlug: song-fan-yao-fu
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遝遝走闾巷，都人起中宵。
- 相拥候府门，惟恐失此朝。
- 尽言来送公，车马城北桥。
- 桥边脂辖亭，大尹此相邀。
- 歌管盛宴集，簪裾合群僚。
- 四座酒既行，相顾魂已销。
- 亭前有杨柳，秋风减长条。
- 折以持赠公，莫厌霜叶凋。
- 节物虽谓晚，比春情更饶。
- 递起劝公饮，双呼金翠翘。
- 岂徒要公醉，恐公遽乘轺。
- 借问何尔为，重公若琼瑶。
- 美质未省变，与人存久要。
- 既莫不可留，征衫遂飘飘。
- 鸣驺过升迁，群甿闹如蜩。
- 感公来二年，免我于无聊。
- 今公舍我去，何由借诸朝。
- 愿君富且贵，寿命等松乔。
- 直似先令公，巍巍佐唐尧。
- 涕泪逐公行，不惮公更遥。
- 公诚上下通，和如奏笙箫。
- 所以得如此，人情不相辽。
- 嗟同缪与公，一时赴弓招。
- 于今二十年，不见有所超。
- 前日荷君相，与印垂之腰。
- 使归守山郡，藏伏甘寂寥。
- 闻公将治行，乃心日夜摇。
- 恨不能送公，俯首类酸痟。
- 徒为送公诗，有如草虫喓。
- 强勉写之去，忧来立危谯。

## 拼音
- ta4 ta4 zou3 lü2 xiang4 ， dou1 ren2 qi3 zhong1 xiao1 。
- xiang1 yong1 hou4 fu3 men2 ， wei2 kong3 shi1 ci3 chao2 。
- jin4 yan2 lai2 song4 gong1 ， che1 ma3 cheng2 bei3 qiao2 。
- qiao2 bian1 zhi1 xia2 ting2 ， da4 yin3 ci3 xiang1 yao1 。
- ge1 guan3 sheng4 yan4 ji2 ， zan1 ju1 he2 qun2 liao2 。
- si4 zuo4 jiu3 ji4 xing2 ， xiang1 gu4 hun2 yi3 xiao1 。
- ting2 qian2 you3 yang2 liu3 ， qiu1 feng1 jian3 chang2 tiao2 。
- zhe2 yi3 chi2 zeng4 gong1 ， mo4 yan4 shuang1 ye4 diao1 。
- jie2 wu4 sui1 wei4 wan3 ， bi3 chun1 qing2 geng4 rao2 。
- di4 qi3 quan4 gong1 yin3 ， shuang1 hu1 jin1 cui4 qiao4 。
- qi3 tu2 yao4 gong1 zui4 ， kong3 gong1 ju4 cheng2 yao2 。
- jie4 wen4 he2 er3 wei4 ， zhong4 gong1 ruo4 qiong2 yao2 。
- mei3 zhi4 wei4 sheng3 bian4 ， yu3 ren2 cun2 jiu3 yao4 。
- ji4 mo4 bu4 ke3 liu2 ， zheng1 shan1 sui4 piao1 piao1 。
- ming2 zou1 guo4 sheng1 qian1 ， qun2 meng2 nao4 ru2 tiao2 。
- gan3 gong1 lai2 er4 nian2 ， mian3 wo3 yu2 wu2 liao2 。
- jin1 gong1 she4 wo3 qu4 ， he2 you2 jie4 zhu1 chao2 。
- yuan4 jun1 fu4 qie3 gui4 ， shou4 ming4 deng3 song1 qiao2 。
- zhi2 si4 xian1 ling4 gong1 ， wei1 wei1 zuo3 tang2 yao2 。
- ti4 lei4 zhu2 gong1 xing2 ， bu2 dan4 gong1 geng4 yao2 。
- gong1 cheng2 shang4 xia4 tong1 ， he2 ru2 zou4 sheng1 xiao1 。
- suo3 yi3 de2 ru2 ci3 ， ren2 qing2 bu4 xiang1 liao2 。
- jie1 tong2 miu4 yu3 gong1 ， yi4 shi2 fu4 gong1 zhao1 。
- yu2 jin1 er4 shi2 nian2 ， bu2 jian4 you3 suo3 chao1 。
- qian2 ri4 he2 jun1 xiang1 ， yu3 yin4 chui2 zhi1 yao1 。
- shi3 gui1 shou3 shan1 jun4 ， cang2 fu2 gan1 ji4 liao2 。
- wen2 gong1 jiang1 zhi4 xing2 ， nai3 xin1 ri4 ye4 yao2 。
- hen4 bu4 neng2 song4 gong1 ， fu3 shou3 lei4 suan1 xiao1 。
- tu2 wei4 song4 gong1 shi1 ， you3 ru2 cao3 chong2 yao1 。
- qiang2 mian3 xie3 zhi1 qu4 ， you1 lai2 li4 wei1 qiao2 。

## 注释

## 译文

## 赏析
