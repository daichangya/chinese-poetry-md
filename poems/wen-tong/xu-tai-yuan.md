---
id: wen-tong-xu-tai-yuan
title: 徐太元
titlePinyin: xu2 tai4 yuan2
titleSlug: xu-tai-yuan
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彼徐太元者，杭州之参军。
- 同僚曰张惠，犯赃抵深文。
- 徐哀其母老，诣狱辄自陈。
- 谓惠所受赃，太元本同分。
- 今傥独坐惠，此狱无乃冤。
- 均之不满法，惠遂减死论。
- 太元亦坐免，不调十余年。
- 西台李侍郎，典选世所贤。
- 闻徐之所为，特以不次迁。
- 擢授郑司功，太元名始传。
- 后为申王师，德行人推先。
- 嗟哉后世人，恩义日不完。
- 初既同职事，言色殊相欢。
- 谄酒与佞食，旦夕同杯盘。
- 一有不得意，艰险立万端。
- 推之入网罗，又以毒箭攒。
- 昂然了自得，衒露其术全。
- 此等虽曰人，犬彘曾岂然。
- 眼见与耳闻，天下何可言。
- 我今作此诗，中有二义存。
- 欲使在位者，此风幸相敦。
- 勿令有识人，命尔为蝎蚖。
- 又欲彼正士，为国掌三铨。
- 须察此恶子，废斥入冗员。
- 自然此浮薄，不长其奸根。
- 览者请味之，勿罪其言烦。

## 拼音
- bi3 xu2 tai4 yuan2 zhe3 ， hang2 zhou1 zhi1 can1 jun1 。
- tong2 liao2 yue1 zhang1 hui4 ， fan4 zang1 di3 shen1 wen2 。
- xu2 ai1 qi2 mu3 lao3 ， yi4 yu4 zhe2 zi4 chen2 。
- wei4 hui4 suo3 shou4 zang1 ， tai4 yuan2 ben3 tong2 fen1 。
- jin1 tang3 du2 zuo4 hui4 ， ci3 yu4 wu2 nai3 yuan1 。
- jun1 zhi1 bu4 man3 fa3 ， hui4 sui4 jian3 si3 lun4 。
- tai4 yuan2 yi4 zuo4 mian3 ， bu4 tiao2 shi2 yu2 nian2 。
- xi1 tai2 li3 shi4 lang2 ， dian3 xuan3 shi4 suo3 xian2 。
- wen2 xu2 zhi1 suo3 wei4 ， te4 yi3 bu2 ci4 qian1 。
- zhuo2 shou4 zheng4 si1 gong1 ， tai4 yuan2 ming2 shi3 chuan2 。
- hou4 wei4 shen1 wang2 shi1 ， de2 xing2 ren2 tui1 xian1 。
- jie1 zai1 hou4 shi4 ren2 ， en1 yi4 ri4 bu4 wan2 。
- chu1 ji4 tong2 zhi2 shi4 ， yan2 se4 shu1 xiang1 huan1 。
- chan3 jiu3 yu3 ning4 shi2 ， dan4 xi1 tong2 bei1 pan2 。
- yi4 you3 bu4 de2 yi4 ， jian1 xian3 li4 wan4 duan1 。
- tui1 zhi1 ru4 wang3 luo2 ， you4 yi3 du2 jian4 zan3 。
- ang2 ran2 le0 zi4 de2 ， xuan4 lu4 qi2 shu4 quan2 。
- ci3 deng3 sui1 yue1 ren2 ， quan3 zhi4 ceng2 qi3 ran2 。
- yan3 jian4 yu3 er3 wen2 ， tian1 xia4 he2 ke3 yan2 。
- wo3 jin1 zuo4 ci3 shi1 ， zhong1 you3 er4 yi4 cun2 。
- yu4 shi3 zai4 wei4 zhe3 ， ci3 feng1 xing4 xiang1 dun1 。
- wu4 ling4 you3 shi2 ren2 ， ming4 er3 wei4 xie1 yuan2 。
- you4 yu4 bi3 zheng4 shi4 ， wei4 guo2 zhang3 san1 quan2 。
- xu1 cha2 ci3 e4 zi3 ， fei4 chi4 ru4 rong3 yuan2 。
- zi4 ran2 ci3 fu2 bao2 ， bu4 chang2 qi2 jian1 gen1 。
- lan3 zhe3 qing3 wei4 zhi1 ， wu4 zui4 qi2 yan2 fan2 。

## 注释

## 译文

## 赏析
