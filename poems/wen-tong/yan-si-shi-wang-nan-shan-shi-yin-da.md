---
id: wen-tong-yan-si-shi-wang-nan-shan-shi-yin-da
title: 彦思示望南山诗因答
titlePinyin: yan4 si1 shi4 wang4 nan2 shan1 shi1 yin1 da2
titleSlug: yan-si-shi-wang-nan-shan-shi-yin-da
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余于岐雍间，屡走官道上。
- 终南百里近，不得迂马访。
- 徒常饫双眼，引首旦夕望。
- 群峦突天起，气势颇豪王。
- 余名爱山者，所见亦无量。
- 嵩华最魁杰，诗之岂曾让。
- 至此觉才弱，不敢辄名状。
- 世谓秦土强，舍是孰为壮。
- 彦思奇伟士，雅志同所尚。
- 近自山中来，满幅以诗贶。
- 凡是山胜绝，钩罥付心匠。
- 驱联以大语，句度实奔放。
- 豁若展图画，压纸千万嶂。
- 读之未云彻，早自肝胆丧。
- 试欲效其说，无迹可依傍。
- 坐见山所有，已若一携杖。
- 何当俯清渭，解带濯尘坱。
- 掉手入岩谷，琴樽乐幽旷。
- 浩漭八极大，冥心恣飘飏。
- 此意殊未谐，临风一凄怆。

## 拼音
- yu2 yu2 qi2 yong1 jian1 ， lü3 zou3 guan1 dao4 shang4 。
- zhong1 nan2 bai3 li3 jin4 ， bu4 de2 yu1 ma3 fang3 。
- tu2 chang2 yu4 shuang1 yan3 ， yin3 shou3 dan4 xi1 wang4 。
- qun2 luan2 tu1 tian1 qi3 ， qi4 shi4 po1 hao2 wang2 。
- yu2 ming2 ai4 shan1 zhe3 ， suo3 jian4 yi4 wu2 liang4 。
- song1 hua2 zui4 kui2 jie2 ， shi1 zhi1 qi3 ceng2 rang4 。
- zhi4 ci3 jue2 cai2 ruo4 ， bu4 gan3 zhe2 ming2 zhuang4 。
- shi4 wei4 qin2 tu3 qiang2 ， she4 shi4 shu2 wei4 zhuang4 。
- yan4 si1 qi2 wei3 shi4 ， ya3 zhi4 tong2 suo3 shang4 。
- jin4 zi4 shan1 zhong1 lai2 ， man3 fu2 yi3 shi1 kuang4 。
- fan2 shi4 shan1 sheng4 jue2 ， gou1 juan4 fu4 xin1 jiang4 。
- qu1 lian2 yi3 da4 yu3 ， ju4 du4 shi2 ben1 fang4 。
- huo1 ruo4 zhan3 tu2 hua4 ， ya1 zhi3 qian1 wan4 zhang4 。
- du2 zhi1 wei4 yun2 che4 ， zao3 zi4 gan1 dan3 sang4 。
- shi4 yu4 xiao4 qi2 shuo1 ， wu2 ji4 ke3 yi1 bang4 。
- zuo4 jian4 shan1 suo3 you3 ， yi3 ruo4 yi4 xie2 zhang4 。
- he2 dang1 fu3 qing1 wei4 ， jie3 dai4 zhuo2 chen2 yang3 。
- diao4 shou3 ru4 yan2 gu3 ， qin2 zun1 le4 you1 kuang4 。
- hao4 mang3 ba1 ji2 da4 ， ming2 xin1 zi4 piao1 yang2 。
- ci3 yi4 shu1 wei4 xie2 ， lin2 feng1 yi4 qi1 chuang4 。

## 注释

## 译文

## 赏析
