---
id: wen-tong-xia-shu
title: 夏树
titlePinyin: xia4 shu4
titleSlug: xia-shu
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏树始繁密，条缕方且柔。
- 左右覆吾庐，合如张碧油。
- 新蝉噪晴午，余响藏深幽。
- 轩窗转炎日，清影为我留。
- 蚊蚋亦取庇，闹若春雨稠。
- 拂挥不停手，咀嚼胡尔雠。
- 何当薰风来，一与扫荡收。
- 吾将就高荫，濯足临寒流。

## 拼音
- xia4 shu4 shi3 fan2 mi4 ， tiao2 lü3 fang1 qie3 rou2 。
- zuo3 you4 fu4 wu2 lu2 ， he2 ru2 zhang1 bi4 you2 。
- xin1 chan2 zao4 qing2 wu3 ， yu2 xiang3 cang2 shen1 you1 。
- xuan1 chuang1 zhuan3 yan2 ri4 ， qing1 ying3 wei4 wo3 liu2 。
- wen2 rui4 yi4 qu3 bi4 ， nao4 ruo4 chun1 yu3 chou2 。
- fu2 hui1 bu4 ting2 shou3 ， ju3 jue2 hu2 er3 chou2 。
- he2 dang1 xun1 feng1 lai2 ， yi4 yu3 sao3 dang4 shou1 。
- wu2 jiang1 jiu4 gao1 yin4 ， zhuo2 zu2 lin2 han2 liu2 。

## 注释

## 译文

## 赏析
