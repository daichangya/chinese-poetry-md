---
id: wen-tong-zeng-ri-xin-chan-shi
title: 赠日新禅师
titlePinyin: zeng4 ri4 xin1 chan2 shi1
titleSlug: zeng-ri-xin-chan-shi
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嶕峣祝融峰，䆗窱懒瓒岩。
- 师也西南人，尝居彼巉巉。
- 十年不下山，烟云烂衣衫。
- 借问尔何为，法味见愈馋。
- 妄萌将轧然，即以慧刃芟。
- 既久辟门户，不须更封缄。
- 龙神护水瓶，鬼物扶经函。
- 叠足坐苍石，放身依古杉。
- 一日望剑门，归心瞥如帆。
- 过我画戟前，清晨投短衔。
- 欣然揖师坐，未语已不凡。
- 再勘自不破，谁敢分酸咸。
- 大朴本无痕，巧者强削劖。
- 师如捉龟拂，定不空喃喃。

## 拼音
- jiao1 yao2 zhu4 rong2 feng1 ， 䆗 tiao3 lan3 zan4 yan2 。
- shi1 ye3 xi1 nan2 ren2 ， chang2 ju1 bi3 chan2 chan2 。
- shi2 nian2 bu2 xia4 shan1 ， yan1 yun2 lan4 yi1 shan1 。
- jie4 wen4 er3 he2 wei4 ， fa3 wei4 jian4 yu4 chan2 。
- wang4 meng2 jiang1 ya4 ran2 ， ji2 yi3 hui4 ren4 shan1 。
- ji4 jiu3 pi4 men2 hu4 ， bu4 xu1 geng4 feng1 jian1 。
- long2 shen2 hu4 shui3 ping2 ， gui3 wu4 fu2 jing1 han2 。
- die2 zu2 zuo4 cang1 shi2 ， fang4 shen1 yi1 gu3 shan1 。
- yi2 ri4 wang4 jian4 men2 ， gui1 xin1 pie1 ru2 fan1 。
- guo4 wo3 hua4 ji3 qian2 ， qing1 chen2 tou2 duan3 xian2 。
- xin1 ran2 yi1 shi1 zuo4 ， wei4 yu3 yi3 bu4 fan2 。
- zai4 kan1 zi4 bu2 po4 ， shui2 gan3 fen1 suan1 xian2 。
- da4 pu3 ben3 wu2 hen2 ， qiao3 zhe3 qiang2 xiao1 chan2 。
- shi1 ru2 zhuo1 gui1 fu2 ， ding4 bu4 kong1 nan2 nan2 。

## 注释

## 译文

## 赏析
