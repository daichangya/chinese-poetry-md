---
id: wen-tong-xie-yang-shi-du-hui-duan-xi-zi-shi-yan
title: 谢杨侍读惠端溪紫石砚
titlePinyin: xie4 yang2 shi4 du2 hui4 duan1 xi1 zi3 shi2 yan4
titleSlug: xie-yang-shi-du-hui-duan-xi-zi-shi-yan
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学文二十年，语气殊未成。
- 所以文房中，四谱无一精。
- 岂不愿收贮，恐窃好事名。
- 自愧中槁然，敢假外物荣。
- 前日下秘阁，谒公来西城。
- 公常顾遇厚，待以为墨卿。
- 延之吐佳论，出口无杂声。
- 语次座上物，砚有紫石英。
- 云在岭使得，渠常美其评。
- 因取手自封，见授嘱所擎。
- 仓皇捧以拜，其喜怀抱盈。
- 归来示家人，众目欢且惊。
- 言并我所有，瓦砾而瑶琼。
- 贵价市珍煤，风前试寒泓。
- 磨知密理润，点觉浮光清。
- 洗濯鉴面莹，弹扣牙音铿。
- 遂剪十袭巾，加以重箧盛。
- 客来有欲观，稍俗不敢呈。
- 愿传之子孙，更重金满籝。
- 作诗叙嘉贶，惭比毫毛轻。

## 拼音
- xue2 wen2 er4 shi2 nian2 ， yu3 qi4 shu1 wei4 cheng2 。
- suo3 yi3 wen2 fang2 zhong1 ， si4 pu3 wu2 yi4 jing1 。
- qi3 bu2 yuan4 shou1 zhu4 ， kong3 qie4 hao3 shi4 ming2 。
- zi4 kui4 zhong1 gao3 ran2 ， gan3 jia3 wai4 wu4 rong2 。
- qian2 ri4 xia4 mi4 ge2 ， ye4 gong1 lai2 xi1 cheng2 。
- gong1 chang2 gu4 yu4 hou4 ， dai4 yi3 wei2 mo4 qing1 。
- yan2 zhi1 tu3 jia1 lun4 ， chu1 kou3 wu2 za2 sheng1 。
- yu3 ci4 zuo4 shang4 wu4 ， yan4 you3 zi3 shi2 ying1 。
- yun2 zai4 ling3 shi3 de0 ， qu2 chang2 mei3 qi2 ping2 。
- yin1 qu3 shou3 zi4 feng1 ， jian4 shou4 zhu3 suo3 qing2 。
- cang1 huang2 peng3 yi3 bai4 ， qi2 xi3 huai2 bao4 ying2 。
- gui1 lai2 shi4 jia1 ren2 ， zhong4 mu4 huan1 qie3 jing1 。
- yan2 bing4 wo3 suo3 you3 ， wa3 li4 er2 yao2 qiong2 。
- gui4 jia4 shi4 zhen1 mei2 ， feng1 qian2 shi4 han2 hong2 。
- mo2 zhi1 mi4 li3 run4 ， dian3 jue2 fu2 guang1 qing1 。
- xi3 zhuo2 jian4 mian4 ying2 ， tan2 kou4 ya2 yin1 keng1 。
- sui4 jian3 shi2 xi2 jin1 ， jia1 yi3 zhong4 qie4 sheng4 。
- ke4 lai2 you3 yu4 guan1 ， shao1 su2 bu4 gan3 cheng2 。
- yuan4 chuan2 zhi1 zi3 sun1 ， geng4 zhong4 jin1 man3 ying2 。
- zuo4 shi1 xu4 jia1 kuang4 ， can2 bi3 hao2 mao2 qing1 。

## 注释

## 译文

## 赏析
