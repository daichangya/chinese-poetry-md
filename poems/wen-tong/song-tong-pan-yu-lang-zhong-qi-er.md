---
id: wen-tong-song-tong-pan-yu-lang-zhong-qi-er
title: 送通判喻郎中  其二
titlePinyin: song4 tong1 pan4 yu4 lang2 zhong1     qi2 er4
titleSlug: song-tong-pan-yu-lang-zhong-qi-er
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群居五百日，日日如初见。
- 一日忽远别，能不成怆恋。
- 人生三万日，光景若激箭。
- 何苦于其间，喜愠费颜面。
- 兹缘胜心在，胸内每交战。
- 既欲多上人，计校须自衒。
- 于事固无补，在己亦非便。
- 仕路繁此徒，可谓丈夫贱。
- 爱君性浑厚，殊不与时变。
- 相共为此州，敢说皆尽善。
- 何尝分彼此，惟务乃职办。
- 所以将二年，无有长短辨。
- 为人倘如此，所至复何患。
- 官满去还台，岂能忘眷眷。
- 阳关调虽苦，且尽西城宴。
- 问君到京国，几月方下汴。
- 予亦想是时，移守至梁甸。
- 佳音幸见及，西南足邮传。

## 拼音
- qun2 ju1 wu3 bai3 ri4 ， ri4 ri4 ru2 chu1 jian4 。
- yi2 ri4 hu1 yuan3 bie2 ， neng2 bu4 cheng2 chuang4 lian4 。
- ren2 sheng1 san1 wan4 ri4 ， guang1 jing3 ruo4 ji1 jian4 。
- he2 ku3 yu2 qi2 jian1 ， xi3 yun4 fei4 yan2 mian4 。
- zi1 yuan2 sheng4 xin1 zai4 ， xiong1 nei4 mei3 jiao1 zhan4 。
- ji4 yu4 duo1 shang4 ren2 ， ji4 xiao4 xu1 zi4 xuan4 。
- yu2 shi4 gu4 wu2 bu3 ， zai4 ji3 yi4 fei1 bian4 。
- shi4 lu4 fan2 ci3 tu2 ， ke3 wei4 zhang4 fu0 jian4 。
- ai4 jun1 xing4 hun2 hou4 ， shu1 bu4 yu3 shi2 bian4 。
- xiang1 gong4 wei4 ci3 zhou1 ， gan3 shuo1 jie1 jin4 shan4 。
- he2 chang2 fen1 bi3 ci3 ， wei2 wu4 nai3 zhi2 ban4 。
- suo3 yi3 jiang1 er4 nian2 ， wu2 you3 chang2 duan3 bian4 。
- wei4 ren2 tang3 ru2 ci3 ， suo3 zhi4 fu4 he2 huan4 。
- guan1 man3 qu4 hai2 tai2 ， qi3 neng2 wang4 juan4 juan4 。
- yang2 guan1 tiao2 sui1 ku3 ， qie3 jin4 xi1 cheng2 yan4 。
- wen4 jun1 dao4 jing1 guo2 ， ji3 yue4 fang1 xia4 bian4 。
- yu3 yi4 xiang3 shi4 shi2 ， yi2 shou3 zhi4 liang2 dian4 。
- jia1 yin1 xing4 jian4 ji2 ， xi1 nan2 zu2 you2 chuan2 。

## 注释

## 译文

## 赏析
