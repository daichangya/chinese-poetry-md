---
id: wen-tong-he-zhong-meng-shi-long-wo
title: 和仲蒙石龙涡
titlePinyin: he2 zhong4 meng2 shi2 long2 wo1
titleSlug: he-zhong-meng-shi-long-wo
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群冈压泾湄，于此聚众首。
- 其间石屋露，远视若呀口。
- 林端蹑𫄠上，却入势愈斗。
- 围空竖古壁，阔可百人受。
- 洪钟谁倒仰，巨瓮忽侧剖。
- 层岩寒泉飞，绝𪩘怪树走。
- 阴风喜复怒，野雾吞且呕。
- 晴岚逼衣襟，欲住不得久。
- 尝闻耕者说，自昔藏蚴蟉。
- 当年救旱事，有记刻不朽。
- 近岁灵恐歇，百祷无一偶。
- 至今闾里人，不复来奠酒。

## 拼音
- qun2 gang1 ya1 jing1 mei2 ， yu2 ci3 ju4 zhong4 shou3 。
- qi2 jian1 shi2 wu1 lu4 ， yuan3 shi4 ruo4 ya0 kou3 。
- lin2 duan1 nie4 𫄠 shang4 ， que4 ru4 shi4 yu4 dou4 。
- wei2 kong1 shu4 gu3 bi4 ， kuo4 ke3 bai3 ren2 shou4 。
- hong2 zhong1 shui2 dao3 yang3 ， ju4 weng4 hu1 ce4 pou1 。
- ceng2 yan2 han2 quan2 fei1 ， jue2 yan3 guai4 shu4 zou3 。
- yin1 feng1 xi3 fu4 nu4 ， ye3 wu4 tun1 qie3 ou3 。
- qing2 lan2 bi1 yi1 jin1 ， yu4 zhu4 bu4 de2 jiu3 。
- chang2 wen2 geng1 zhe3 shuo1 ， zi4 xi1 cang2 you4 liu2 。
- dang1 nian2 jiu4 han4 shi4 ， you3 ji4 ke4 bu4 xiu3 。
- jin4 sui4 ling2 kong3 xie1 ， bai3 dao3 wu2 yi4 ou3 。
- zhi4 jin1 lü2 li3 ren2 ， bu2 fu4 lai2 dian4 jiu3 。

## 注释

## 译文

## 赏析
