---
id: wen-tong-xin-hai-meng-qiu-wu-zi-you-hong-xia-tian-rao-fei-quan-shan-ru-dong-gu-yi-e2077298
title: 辛亥孟秋戊子有虹下天绕飞泉山入东谷饮古井良久去作大雨咄之以诗
titlePinyin: xin1 hai4 meng4 qiu1 wu4 zi3 you3 hong2 xia4 tian1 rao4 fei1 quan2 shan1 ru4 dong1 gu3 yin3 gu3 jing3 liang2 jiu3 qu4 zuo4 da4 yu3 duo1 zhi1 yi3 shi1
titleSlug: xin-hai-meng-qiu-wu-zi-you-hong-xia-tian-rao-fei-quan-shan-ru-dong-gu-yi-e2077298
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长虹落天帔，万丈截群岭。
- 蟠身下深谷，俯首饮古井。
- 居人莫之指，况复敢引领。
- 幡然绕空去，云雾变俄顷。
- 乾坤为之黑，喷雨极暴猛。
- 崩流汇沟澜，巨涨没四境。
- 民田一漂荡，多稼不可省。
- 此物盖虫类，闻亦具头颈。
- 淫沴之所生，诗传载为眚。
- 朝西暮东出，辄与日对影。
- 夫何此凶孽，得使乘时逞。
- 高风扫寥廓，一帚昏秽净。
- 煌煌太阳起，隙穴被光景。
- 群阴逐海内，此物应远屏。

## 拼音
- chang2 hong2 luo4 tian1 pei4 ， wan4 zhang4 jie2 qun2 ling3 。
- pan2 shen1 xia4 shen1 gu3 ， fu3 shou3 yin3 gu3 jing3 。
- ju1 ren2 mo4 zhi1 zhi3 ， kuang4 fu4 gan3 yin3 ling3 。
- fan1 ran2 rao4 kong1 qu4 ， yun2 wu4 bian4 e2 qing3 。
- qian2 kun1 wei4 zhi1 hei1 ， pen1 yu3 ji2 bao4 meng3 。
- beng1 liu2 hui4 gou1 lan2 ， ju4 zhang3 mei2 si4 jing4 。
- min2 tian2 yi4 piao1 dang4 ， duo1 jia4 bu4 ke3 sheng3 。
- ci3 wu4 gai4 chong2 lei4 ， wen2 yi4 ju4 tou2 jing3 。
- yin2 li4 zhi1 suo3 sheng1 ， shi1 chuan2 zai3 wei4 sheng3 。
- chao2 xi1 mu4 dong1 chu1 ， zhe2 yu3 ri4 dui4 ying3 。
- fu1 he2 ci3 xiong1 nie4 ， de2 shi3 cheng2 shi2 cheng3 。
- gao1 feng1 sao3 liao2 kuo4 ， yi4 zhou3 hun1 hui4 jing4 。
- huang2 huang2 tai4 yang2 qi3 ， xi4 xue2 bei4 guang1 jing3 。
- qun2 yin1 zhu2 hai3 nei4 ， ci3 wu4 ying4 yuan3 ping2 。

## 注释

## 译文

## 赏析
