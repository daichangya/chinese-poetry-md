---
id: wen-tong-xie-ren-zun-sheng-guang-lu-hui-shi
title: 谢任遵圣光禄惠诗
titlePinyin: xie4 ren4 zun1 sheng4 guang1 lu4 hui4 shi1
titleSlug: xie-ren-zun-sheng-guang-lu-hui-shi
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常念文选诗，最爱颜光禄。
- 君今作此官，诗亦颜之躅。
- 寻常得君诗，如隼饥见肉。
- 凡当忧愤际，不可不取读。
- 我自山南归，幽居值炎溽。
- 六月久不雨，万物蒸煮熟。
- 正在墨君堂，流体汗可掬。
- 单𫄨与圆素，岂解疗烦毒。
- 闻君有诗至，猛起捧大轴。
- 拆开得累纸，半日了一幅。
- 使我困病除，如药清头目。
- 把诗坐前轩，愤惋几欲哭。
- 君也实高才，径庭无骫曲。
- 六十尚为县，不自耻碌碌。
- 近闻移小麾，所用愈局促。
- 安得长康庄，走此老骥𫘧。
- 哲士甘藜藿，鄙夫厌粱肉。
- 天理不可问，长吁倚乔木。

## 拼音
- chang2 nian4 wen2 xuan3 shi1 ， zui4 ai4 yan2 guang1 lu4 。
- jun1 jin1 zuo4 ci3 guan1 ， shi1 yi4 yan2 zhi1 zhu2 。
- xun2 chang2 de2 jun1 shi1 ， ru2 sun3 ji1 jian4 rou4 。
- fan2 dang1 you1 fen4 ji4 ， bu4 ke3 bu4 qu3 du2 。
- wo3 zi4 shan1 nan2 gui1 ， you1 ju1 zhi2 yan2 ru4 。
- liu4 yue4 jiu3 bu4 yu3 ， wan4 wu4 zheng1 zhu3 shu2 。
- zheng4 zai4 mo4 jun1 tang2 ， liu2 ti3 han4 ke3 ju1 。
- dan1 chi1 yu3 yuan2 su4 ， qi3 jie3 liao2 fan2 du2 。
- wen2 jun1 you3 shi1 zhi4 ， meng3 qi3 peng3 da4 zhou2 。
- chai1 kai1 de2 lei4 zhi3 ， ban4 ri4 le0 yi4 fu2 。
- shi3 wo3 kun4 bing4 chu2 ， ru2 yao4 qing1 tou2 mu4 。
- ba3 shi1 zuo4 qian2 xuan1 ， fen4 wan3 ji3 yu4 ku1 。
- jun1 ye3 shi2 gao1 cai2 ， jing4 ting2 wu2 wei3 qu3 。
- liu4 shi2 shang4 wei4 xian4 ， bu2 zi4 chi3 lu4 lu4 。
- jin4 wen2 yi2 xiao3 hui1 ， suo3 yong4 yu4 ju2 cu4 。
- an1 de2 chang2 kang1 zhuang1 ， zou3 ci3 lao3 ji4 lu4 。
- zhe2 shi4 gan1 li2 huo4 ， bi3 fu1 yan4 liang2 rou4 。
- tian1 li3 bu4 ke3 wen4 ， chang2 xu1 yi3 qiao2 mu4 。

## 注释

## 译文

## 赏析
