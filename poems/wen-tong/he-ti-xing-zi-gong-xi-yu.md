---
id: wen-tong-he-ti-xing-zi-gong-xi-yu
title: 和提刑子功喜雨
titlePinyin: he2 ti2 xing2 zi3 gong1 xi3 yu3
titleSlug: he-ti-xing-zi-gong-xi-yu
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时雨已可喜，况当春发生。
- 入地如流膏，浸灌万物萌。
- 真宰每自惜，才洒复却晴。
- 常时稍沾湿，庶汇亦已荣。
- 昨宵忽盛下，栏宇翻瓶罂。
- 高原与庳陆，旦可一尺盈。
- 寻观太阳起，红光吐峥嵘。
- 万里洗氛浊，四顾苍烟平。
- 群农悉就野，上下罗晨耕。
- 父老荷锄锸，林间笑相迎。
- 尽言此美泽，天意恤下甿。
- 麻麦固已定，预见禾黍成。
- 且幸赋输办，敢望求他赢。
- 次第还与官，口腹甘别营。
- 愿常获丰稔，自觉所取轻。
- 言罢乃散去，沟垅纷纵横。
- 使者有职事，其喜谁与并。
- 高斋听淙淙，不寐达五更。
- 岂不省文移，頼此一夕倾。
- 天明作浩歌，满纸编和声。

## 拼音
- shi2 yu3 yi3 ke3 xi3 ， kuang4 dang1 chun1 fa1 sheng1 。
- ru4 di4 ru2 liu2 gao1 ， jin4 guan4 wan4 wu4 meng2 。
- zhen1 zai3 mei3 zi4 xi1 ， cai2 sa3 fu4 que4 qing2 。
- chang2 shi2 shao1 zhan1 shi1 ， shu4 hui4 yi4 yi3 rong2 。
- zuo2 xiao1 hu1 sheng4 xia4 ， lan2 yu3 fan1 ping2 ying1 。
- gao1 yuan2 yu3 bi4 lu4 ， dan4 ke3 yi4 chi3 ying2 。
- xun2 guan1 tai4 yang2 qi3 ， hong2 guang1 tu3 zheng1 rong2 。
- wan4 li3 xi3 fen1 zhuo2 ， si4 gu4 cang1 yan1 ping2 。
- qun2 nong2 xi1 jiu4 ye3 ， shang4 xia4 luo2 chen2 geng1 。
- fu4 lao3 he2 chu2 cha1 ， lin2 jian1 xiao4 xiang1 ying2 。
- jin4 yan2 ci3 mei3 ze2 ， tian1 yi4 xu4 xia4 meng2 。
- ma2 mai4 gu4 yi3 ding4 ， yu4 jian4 he2 shu3 cheng2 。
- qie3 xing4 fu4 shu1 ban4 ， gan3 wang4 qiu2 ta1 ying2 。
- ci4 di4 hai2 yu3 guan1 ， kou3 fu4 gan1 bie2 ying2 。
- yuan4 chang2 huo4 feng1 ren3 ， zi4 jue2 suo3 qu3 qing1 。
- yan2 ba4 nai3 san4 qu4 ， gou1 long3 fen1 zong4 heng2 。
- shi3 zhe3 you3 zhi2 shi4 ， qi2 xi3 shui2 yu3 bing4 。
- gao1 zhai1 ting1 cong2 cong2 ， bu2 mei4 da2 wu3 geng1 。
- qi3 bu4 sheng3 wen2 yi2 ， lai4 ci3 yi4 xi1 qing1 。
- tian1 ming2 zuo4 hao4 ge1 ， man3 zhi3 bian1 he2 sheng1 。

## 注释

## 译文

## 赏析
