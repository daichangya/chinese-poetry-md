---
id: wen-tong-qiong-zhou-cui
title: 邛州倅
titlePinyin: qiong2 zhou1 cui4
titleSlug: qiong-zhou-cui
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将欲言治人，必先由正身。
- 身正人自治，此化行如神。
- 总总群圣书，论说尤谆谆。
- 后贤守为法，不敢忘逡巡。
- 有欲著其迹，更假他物伸。
- 或取几杖明，或用盘盂陈。
- 或则铭于座，或则书于绅。
- 此皆贪道者，欲己日夕亲。
- 涵泳既滋久，盛德光璘璘。
- 鲁侯相门子，佩义而服仁。
- 来乘别驾舆，齿髪何青春。
- 开口议政事，条件皆有伦。
- 春露与秋霜，畏爱其吏民。
- 尚惧有片缺，不使其质纯。
- 乃于厅事侧，开轩承甲寅。
- 题曰三省堂，大构高榜新。
- 地古物象野，水竹清衣巾。
- 公暇每居此，寂嘿如隠沦。
- 冥心以自观，外揣复内循。
- 一有所不逮，补绽无纤尘。
- 既已自作诗，文理相彬彬。
- 宛转示明戒，欲使风俗淳。
- 愚重侯所存，再拜无辞频。
- 待己固如此，贤哉君子邻。
- 常愿此基构，永不罹荆榛。
- 有坏则请修，使之名不泯。

## 拼音
- jiang1 yu4 yan2 zhi4 ren2 ， bi4 xian1 you2 zheng4 shen1 。
- shen1 zheng4 ren2 zi4 zhi4 ， ci3 hua4 xing2 ru2 shen2 。
- zong3 zong3 qun2 sheng4 shu1 ， lun4 shuo1 you2 zhun1 zhun1 。
- hou4 xian2 shou3 wei4 fa3 ， bu4 gan3 wang4 qun1 xun2 。
- you3 yu4 zhu4 qi2 ji4 ， geng4 jia3 ta1 wu4 shen1 。
- huo4 qu3 ji3 zhang4 ming2 ， huo4 yong4 pan2 yu2 chen2 。
- huo4 ze2 ming2 yu2 zuo4 ， huo4 ze2 shu1 yu2 shen1 。
- ci3 jie1 tan1 dao4 zhe3 ， yu4 ji3 ri4 xi1 qin1 。
- han2 yong3 ji4 zi1 jiu3 ， sheng4 de2 guang1 lin2 lin2 。
- lu3 hou2 xiang1 men2 zi3 ， pei4 yi4 er2 fu2 ren2 。
- lai2 cheng2 bie2 jia4 yu2 ， chi3 fa4 he2 qing1 chun1 。
- kai1 kou3 yi4 zheng4 shi4 ， tiao2 jian4 jie1 you3 lun2 。
- chun1 lu4 yu3 qiu1 shuang1 ， wei4 ai4 qi2 li4 min2 。
- shang4 ju4 you3 pian4 que1 ， bu4 shi3 qi2 zhi4 chun2 。
- nai3 yu2 ting1 shi4 ce4 ， kai1 xuan1 cheng2 jia3 yin2 。
- ti2 yue1 san1 sheng3 tang2 ， da4 gou4 gao1 bang3 xin1 。
- di4 gu3 wu4 xiang4 ye3 ， shui3 zhu2 qing1 yi1 jin1 。
- gong1 xia2 mei3 ju1 ci3 ， ji4 hei1 ru2 yin3 lun2 。
- ming2 xin1 yi3 zi4 guan1 ， wai4 chuai1 fu4 nei4 xun2 。
- yi4 you3 suo3 bu4 dai3 ， bu3 zhan4 wu2 xian1 chen2 。
- ji4 yi3 zi4 zuo4 shi1 ， wen2 li3 xiang1 bin1 bin1 。
- wan3 zhuan3 shi4 ming2 jie4 ， yu4 shi3 feng1 su2 chun2 。
- yu2 zhong4 hou2 suo3 cun2 ， zai4 bai4 wu2 ci2 pin2 。
- dai4 ji3 gu4 ru2 ci3 ， xian2 zai1 jun1 zi3 lin2 。
- chang2 yuan4 ci3 ji1 gou4 ， yong3 bu4 li2 jing1 zhen1 。
- you3 huai4 ze2 qing3 xiu1 ， shi3 zhi1 ming2 bu4 min3 。

## 注释

## 译文

## 赏析
