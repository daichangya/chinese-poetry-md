---
id: wen-tong-he-zi-ping-dao-ma
title: 和子平悼马
titlePinyin: he2 zi3 ping2 dao4 ma3
titleSlug: he-zi-ping-dao-ma
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生来未尝畜良马，近得此驹诚可嘉。
- 骨节权奇毛肉好，此种无乃真渥洼。
- 健蹄骎骎稳而疾，历目一过如飞霞。
- 自归官下少出入，惟是刍粟意转加。
- 前时相期好天色，往返百里驰平沙。
- 谁谓兵奴踠其足，针烙熨里成瘢痂。
- 立多气毒愤入肺，双膁攒缩两鼻呀。
- 庸工谬药久不效，倒死枥下鬃髟髿。
- 敝帷一区瘗以赠，惜尔命薄如萎花。
- 子平平时最爱尔，对客满坐常洪夸。
- 今朝见尔忽毙踣，重以好诗形叹嗟。
- 嗟余逐贫官职小，此马岂合居余家。
- 从今但只跨款段，坏辔破鞍仍短檛。

## 拼音
- sheng1 lai2 wei4 chang2 chu4 liang2 ma3 ， jin4 de2 ci3 ju1 cheng2 ke3 jia1 。
- gu3 jie2 quan2 qi2 mao2 rou4 hao3 ， ci3 zhong3 wu2 nai3 zhen1 wo4 wa1 。
- jian4 ti2 qin1 qin1 wen3 er2 ji2 ， li4 mu4 yi2 guo4 ru2 fei1 xia2 。
- zi4 gui1 guan1 xia4 shao3 chu1 ru4 ， wei2 shi4 chu2 su4 yi4 zhuan3 jia1 。
- qian2 shi2 xiang1 qi1 hao3 tian1 se4 ， wang3 fan3 bai3 li3 chi2 ping2 sha1 。
- shui2 wei4 bing1 nu2 wan3 qi2 zu2 ， zhen1 lao4 yun4 li3 cheng2 ban1 jia1 。
- li4 duo1 qi4 du2 fen4 ru4 fei4 ， shuang1 qian3 zan3 suo1 liang3 bi2 ya0 。
- yong1 gong1 miu4 yao4 jiu3 bu2 xiao4 ， dao3 si3 li4 xia4 zong1 biao1 sha1 。
- bi4 wei2 yi4 qu1 yi4 yi3 zeng4 ， xi1 er3 ming4 bao2 ru2 wei3 hua1 。
- zi3 ping2 ping2 shi2 zui4 ai4 er3 ， dui4 ke4 man3 zuo4 chang2 hong2 kua1 。
- jin1 chao2 jian4 er3 hu1 bi4 bo2 ， zhong4 yi3 hao3 shi1 xing2 tan4 jie1 。
- jie1 yu2 zhu2 pin2 guan1 zhi2 xiao3 ， ci3 ma3 qi3 he2 ju1 yu2 jia1 。
- cong2 jin1 dan4 zhi1 kua4 kuan3 duan4 ， huai4 pei4 po4 an1 reng2 duan3 zhua1 。

## 注释

## 译文

## 赏析
