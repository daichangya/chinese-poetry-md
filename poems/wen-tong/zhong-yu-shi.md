---
id: wen-tong-zhong-yu-shi
title: 种榆诗
titlePinyin: zhong3 yu2 shi1
titleSlug: zhong-yu-shi
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我去守陵阳日，门前夹道初种榆。
- 今年我自山南归，向椽大者皆柱粗。
- 两边合阴若深洞，满地清影繁如铺。
- 是时暑气正炎酷，无处容此烦病躯。
- 昼摇清风夜筛月，日日不可离群株。
- 闲邀亲友坐其下，左右间设琴与壶。
- 人生适意乃为乐，此乐已恐他更无。
- 霜飚未起枝叶在，且与诸君同此娱。

## 拼音
- xi1 wo3 qu4 shou3 ling2 yang2 ri4 ， men2 qian2 jia1 dao4 chu1 zhong3 yu2 。
- jin1 nian2 wo3 zi4 shan1 nan2 gui1 ， xiang4 chuan2 da4 zhe3 jie1 zhu4 cu1 。
- liang3 bian1 he2 yin1 ruo4 shen1 dong4 ， man3 di4 qing1 ying3 fan2 ru2 pu4 。
- shi4 shi2 shu3 qi4 zheng4 yan2 ku4 ， wu2 chu4 rong2 ci3 fan2 bing4 qu1 。
- zhou4 yao2 qing1 feng1 ye4 shai1 yue4 ， ri4 ri4 bu4 ke3 li2 qun2 zhu1 。
- xian2 yao1 qin1 you3 zuo4 qi2 xia4 ， zuo3 you4 jian1 she4 qin2 yu3 hu2 。
- ren2 sheng1 shi4 yi4 nai3 wei4 le4 ， ci3 le4 yi3 kong3 ta1 geng4 wu2 。
- shuang1 biao1 wei4 qi3 zhi1 ye4 zai4 ， qie3 yu3 zhu1 jun1 tong2 ci3 yu2 。

## 注释

## 译文

## 赏析
