---
id: wen-tong-qiu-ju-lan-jing-yin-gan-suo-shi
title: 秋居览景因感所事
titlePinyin: qiu1 ju1 lan3 jing3 yin1 gan3 suo3 shi4
titleSlug: qiu-ju-lan-jing-yin-gan-suo-shi
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲居闭穷巷，拙者诚所宜。
- 掩书坐前楹，默与天理期。
- 是时新雨收，物物含秋姿。
- 疏檐正残日，曲几方凉飔。
- 群雀下空阶，逐逐顾且随。
- 微虫出幽隙，绕绕行复飞。
- 疏篁挺坚劲，不并草木衰。
- 丛兰吐芬芳，岂畏霜露知。
- 观此动与植，一一全天资。
- 因念物禀生，有性各异持。
- 夫人为灵者，仁义实所尸。
- 胡为智巧役，所有日夜隳。
- 不能保其元，妄事纷扰为。
- 汲汲以就死，所耗无纤厘。
- 还本既不完，何用冠且衣。
- 余因激所遇，揽笔成此诗。
- 庶哉学者心，读已而悟兹。

## 拼音
- xian2 ju1 bi4 qiong2 xiang4 ， zhuo1 zhe3 cheng2 suo3 yi2 。
- yan3 shu1 zuo4 qian2 ying2 ， mo4 yu3 tian1 li3 qi1 。
- shi4 shi2 xin1 yu3 shou1 ， wu4 wu4 han2 qiu1 zi1 。
- shu1 yan2 zheng4 can2 ri4 ， qu3 ji3 fang1 liang2 si1 。
- qun2 que4 xia4 kong1 jie1 ， zhu2 zhu2 gu4 qie3 sui2 。
- wei1 chong2 chu1 you1 xi4 ， rao4 rao4 xing2 fu4 fei1 。
- shu1 huang2 ting3 jian1 jin4 ， bu2 bing4 cao3 mu4 shuai1 。
- cong2 lan2 tu3 fen1 fang1 ， qi3 wei4 shuang1 lu4 zhi1 。
- guan1 ci3 dong4 yu3 zhi2 ， yi1 yi1 quan2 tian1 zi1 。
- yin1 nian4 wu4 bing3 sheng1 ， you3 xing4 ge4 yi4 chi2 。
- fu1 ren2 wei2 ling2 zhe3 ， ren2 yi4 shi2 suo3 shi1 。
- hu2 wei4 zhi4 qiao3 yi4 ， suo3 you3 ri4 ye4 hui1 。
- bu4 neng2 bao3 qi2 yuan2 ， wang4 shi4 fen1 rao3 wei4 。
- ji2 ji2 yi3 jiu4 si3 ， suo3 hao4 wu2 xian1 li2 。
- hai2 ben3 ji4 bu4 wan2 ， he2 yong4 guan1 qie3 yi1 。
- yu2 yin1 ji1 suo3 yu4 ， lan3 bi3 cheng2 ci3 shi1 。
- shu4 zai1 xue2 zhe3 xin1 ， du2 yi3 er2 wu4 zi1 。

## 注释

## 译文

## 赏析
