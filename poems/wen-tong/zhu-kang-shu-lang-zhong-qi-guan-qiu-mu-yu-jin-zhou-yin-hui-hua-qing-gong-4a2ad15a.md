---
id: wen-tong-zhu-kang-shu-lang-zhong-qi-guan-qiu-mu-yu-jin-zhou-yin-hui-hua-qing-gong-4a2ad15a
title: 朱康叔郎中弃官求母于金州因会华清宫作此诗送之
titlePinyin: zhu1 kang1 shu1 lang2 zhong1 qi4 guan1 qiu2 mu3 yu2 jin1 zhou1 yin1 hui4 hua2 qing1 gong1 zuo4 ci3 shi1 song4 zhi1
titleSlug: zhu-kang-shu-lang-zhong-qi-guan-qiu-mu-yu-jin-zhou-yin-hui-hua-qing-gong-4a2ad15a
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蟠桃实在枝，蟠桃花已飞。
- 相隔五十春，一旦还相依。
- 康叔视金龟，解去如粪土。
- 徒步入峣关，金州取其母。
- 古人亦有此，比之康叔难。
- 几时有古人，能如公弃官。
- 玉莲仙宇中，相会谈此事。
- 使我发惊叹，达晓不能寐。
- 借问侍安舆，辇下何时过。
- 我欲率诸君，扶服诣门贺。

## 拼音
- pan2 tao2 shi2 zai4 zhi1 ， pan2 tao2 hua1 yi3 fei1 。
- xiang1 ge2 wu3 shi2 chun1 ， yi2 dan4 hai2 xiang1 yi1 。
- kang1 shu1 shi4 jin1 gui1 ， jie3 qu4 ru2 fen4 tu3 。
- tu2 bu4 ru4 yao2 guan1 ， jin1 zhou1 qu3 qi2 mu3 。
- gu3 ren2 yi4 you3 ci3 ， bi3 zhi1 kang1 shu1 nan2 。
- ji3 shi2 you3 gu3 ren2 ， neng2 ru2 gong1 qi4 guan1 。
- yu4 lian2 xian1 yu3 zhong1 ， xiang1 hui4 tan2 ci3 shi4 。
- shi3 wo3 fa1 jing1 tan4 ， da2 xiao3 bu4 neng2 mei4 。
- jie4 wen4 shi4 an1 yu2 ， nian3 xia4 he2 shi2 guo4 。
- wo3 yu4 lü4 zhu1 jun1 ， fu2 fu2 yi4 men2 he4 。

## 注释

## 译文

## 赏析
