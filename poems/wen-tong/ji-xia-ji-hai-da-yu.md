---
id: wen-tong-ji-xia-ji-hai-da-yu
title: 季夏己亥大雨
titlePinyin: ji4 xia4 ji3 hai4 da4 yu3
titleSlug: ji-xia-ji-hai-da-yu
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑云堆空天地昏，风势猛恶山岳掀。
- 怪电烧𦶟嗔霆喧，鲸海起立星汉翻。
- 玉竿银索倾瓶盆，豪威怒力凌乾坤。
- 川陆浩渺同一源，泛滥直欲浮高原。
- 涧谷汹涌龙蛇奔，沟渠溪壑相吐吞。
- 土肉刮尽惟骨存，漂荡秋稼无一根。
- 天生烝民主仁恩，复露养育生理蕃。
- 谁持害钥开祸门，绝灭黍豆灾元元。
- 无路能去陈九阍，此事是非安可论。

## 拼音
- hei1 yun2 dui1 kong1 tian1 di4 hun1 ， feng1 shi4 meng3 e4 shan1 yue4 xian1 。
- guai4 dian4 shao1 𦶟 chen1 ting2 xuan1 ， jing1 hai3 qi3 li4 xing1 han4 fan1 。
- yu4 gan1 yin2 suo3 qing1 ping2 pen2 ， hao2 wei1 nu4 li4 ling2 qian2 kun1 。
- chuan1 lu4 hao4 miao3 tong2 yi4 yuan2 ， fan4 lan4 zhi2 yu4 fu2 gao1 yuan2 。
- jian4 gu3 xiong1 yong3 long2 she2 ben1 ， gou1 qu2 xi1 he4 xiang1 tu3 tun1 。
- tu3 rou4 gua1 jin4 wei2 gu3 cun2 ， piao1 dang4 qiu1 jia4 wu2 yi4 gen1 。
- tian1 sheng1 zheng1 min2 zhu3 ren2 en1 ， fu4 lu4 yang3 yu4 sheng1 li3 fan1 。
- shui2 chi2 hai4 yao4 kai1 huo4 men2 ， jue2 mie4 shu3 dou4 zai1 yuan2 yuan2 。
- wu2 lu4 neng2 qu4 chen2 jiu3 hun1 ， ci3 shi4 shi4 fei1 an1 ke3 lun4 。

## 注释

## 译文

## 赏析
