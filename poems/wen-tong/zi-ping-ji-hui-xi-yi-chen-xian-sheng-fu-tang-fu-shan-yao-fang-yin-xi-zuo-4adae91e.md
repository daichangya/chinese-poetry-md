---
id: wen-tong-zi-ping-ji-hui-xi-yi-chen-xian-sheng-fu-tang-fu-shan-yao-fang-yin-xi-zuo-4adae91e
title: 子平寄惠希夷陈先生服唐福山药方因戏作杂言谢之
titlePinyin: zi3 ping2 ji4 hui4 xi1 yi2 chen2 xian1 sheng1 fu2 tang2 fu2 shan1 yao4 fang1 yin1 xi4 zuo4 za2 yan2 xie4 zhi1
titleSlug: zi-ping-ji-hui-xi-yi-chen-xian-sheng-fu-tang-fu-shan-yao-fang-yin-xi-zuo-4adae91e
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀江之东山色尽如赭，有道人云此是丹砂伏其下。
- 烟云光润若洗濯，涧谷玲珑如刻画。
- 我闻神仙草药不在凡土生，是中当有灵苗异卉之根茎。
- 果然人言所出山芋为第一，西南诸郡有者皆虚名。
- 就中唐福众称赏，肥实甘香天所养。
- 有时岩头倒垂三尺壮士臂，忽然洞口直举一合仙人掌。
- 土人入冬农事闲，千篝万锸来此山。
- 可怜所鬻不甚贵，著价即售曾不悭。
- 往年子瞻为余说，言君所部之内此物尤奇绝。
- 后复寄书劝我当饵之，满纸亲题华岳先生诀。
- 予因购之不惜钱，依方服饵将二年。
- 其功神圣久乃觉，筋牢体溢支节坚。
- 自问丹霄几时上，早生两翅教高飏。
- 尘世如帤不可居，待看鸿蒙对云将。

## 拼音
- shu3 jiang1 zhi1 dong1 shan1 se4 jin4 ru2 zhe3 ， you3 dao4 ren2 yun2 ci3 shi4 dan1 sha1 fu2 qi2 xia4 。
- yan1 yun2 guang1 run4 ruo4 xi3 zhuo2 ， jian4 gu3 ling2 long2 ru2 ke4 hua4 。
- wo3 wen2 shen2 xian1 cao3 yao4 bu2 zai4 fan2 tu3 sheng1 ， shi4 zhong1 dang1 you3 ling2 miao2 yi4 hui4 zhi1 gen1 jing1 。
- guo3 ran2 ren2 yan2 suo3 chu1 shan1 yu4 wei4 di4 yi1 ， xi1 nan2 zhu1 jun4 you3 zhe3 jie1 xu1 ming2 。
- jiu4 zhong1 tang2 fu2 zhong4 cheng1 shang3 ， fei2 shi2 gan1 xiang1 tian1 suo3 yang3 。
- you3 shi2 yan2 tou2 dao3 chui2 san1 chi3 zhuang4 shi4 bi4 ， hu1 ran2 dong4 kou3 zhi2 ju3 yi4 he2 xian1 ren2 zhang3 。
- tu3 ren2 ru4 dong1 nong2 shi4 xian2 ， qian1 gou1 wan4 cha1 lai2 ci3 shan1 。
- ke3 lian2 suo3 yu4 bu2 shen4 gui4 ， zhu4 jia4 ji2 shou4 ceng2 bu4 qian1 。
- wang3 nian2 zi3 zhan1 wei4 yu2 shuo1 ， yan2 jun1 suo3 bu4 zhi1 nei4 ci3 wu4 you2 qi2 jue2 。
- hou4 fu4 ji4 shu1 quan4 wo3 dang1 er3 zhi1 ， man3 zhi3 qin1 ti2 hua2 yue4 xian1 sheng1 jue2 。
- yu3 yin1 gou4 zhi1 bu4 xi1 qian2 ， yi1 fang1 fu2 er3 jiang1 er4 nian2 。
- qi2 gong1 shen2 sheng4 jiu3 nai3 jue2 ， jin1 lao2 ti3 yi4 zhi1 jie2 jian1 。
- zi4 wen4 dan1 xiao1 ji3 shi2 shang4 ， zao3 sheng1 liang3 chi4 jiao4 gao1 yang2 。
- chen2 shi4 ru2 ru2 bu4 ke3 ju1 ， dai4 kan4 hong2 meng2 dui4 yun2 jiang1 。

## 注释

## 译文

## 赏析
