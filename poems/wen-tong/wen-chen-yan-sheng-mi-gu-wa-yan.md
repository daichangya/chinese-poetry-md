---
id: wen-tong-wen-chen-yan-sheng-mi-gu-wa-yan
title: 问陈彦升觅古瓦砚
titlePinyin: wen4 chen2 yan4 sheng1 mi4 gu3 wa3 yan4
titleSlug: wen-chen-yan-sheng-mi-gu-wa-yan
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 魏主用死力，构彼铜雀台。
- 当时台上瓦，百澄为一坯。
- 烧成比坚玉，翠甲横崔嵬。
- 西陵既归后，此地日以摧。
- 后历典午朝，群雄力相豗。
- 兹台既已倾，此瓦只自堆。
- 岁久岸谷变，埋没深蒿莱。
- 初谁得耕人，刳之研松煤。
- 其理密且润，端歙真可咍。
- 彦升所有者，一一皆珍材。
- 自言欲购时，经岁无一枚。
- 琴纹与锡花，此乃如琼瑰。
- 前日秘阁下，重匣手自开。
- 示我者佳绝，恰用一朴裁。
- 形模甚古野，用可资怪魁。
- 归来作诗乞，愿致无迟回。

## 拼音
- wei4 zhu3 yong4 si3 li4 ， gou4 bi3 tong2 que4 tai2 。
- dang1 shi2 tai2 shang4 wa3 ， bai3 cheng2 wei4 yi4 pi1 。
- shao1 cheng2 bi3 jian1 yu4 ， cui4 jia3 heng2 cui1 wei2 。
- xi1 ling2 ji4 gui1 hou4 ， ci3 di4 ri4 yi3 cui1 。
- hou4 li4 dian3 wu3 chao2 ， qun2 xiong2 li4 xiang1 hui1 。
- zi1 tai2 ji4 yi3 qing1 ， ci3 wa3 zhi1 zi4 dui1 。
- sui4 jiu3 an4 gu3 bian4 ， mai2 mo4 shen1 hao1 lai2 。
- chu1 shui2 de2 geng1 ren2 ， ku1 zhi1 yan2 song1 mei2 。
- qi2 li3 mi4 qie3 run4 ， duan1 xi1 zhen1 ke3 hai1 。
- yan4 sheng1 suo3 you3 zhe3 ， yi1 yi1 jie1 zhen1 cai2 。
- zi4 yan2 yu4 gou4 shi2 ， jing1 sui4 wu2 yi4 mei2 。
- qin2 wen2 yu3 xi1 hua1 ， ci3 nai3 ru2 qiong2 gui1 。
- qian2 ri4 mi4 ge2 xia4 ， zhong4 xia2 shou3 zi4 kai1 。
- shi4 wo3 zhe3 jia1 jue2 ， qia4 yong4 yi4 pu3 cai2 。
- xing2 mo2 shen4 gu3 ye3 ， yong4 ke3 zi1 guai4 kui2 。
- gui1 lai2 zuo4 shi1 qi3 ， yuan4 zhi4 wu2 chi2 hui2 。

## 注释

## 译文

## 赏析
