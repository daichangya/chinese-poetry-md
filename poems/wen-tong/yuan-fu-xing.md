---
id: wen-tong-yuan-fu-xing
title: 冤妇行
titlePinyin: yuan1 fu4 xing2
titleSlug: yuan-fu-xing
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 婉婉西邻女，韶颜艳朝霞。
- 淑性自天与，少小传令嘉。
- 孝爱亲党重，巧慧闾里夸。
- 其母最娇怜，看若眼下花。
- 自从挣冠笄，未始离窗纱。
- 读书佩箴戒，举止无纤瑕。
- 求媒不自审，得婿非良家。
- 如以琼树枝，使之并蒹葭。
- 忆初行嫁时，遗赠矜豪华。
- 明珠蹙袿裾，杂宝装簪珈。
- 余赀讵可数，但较辇以车。
- 其姑本寒种，贪壑常谽谺。
- 得妇不问好，求索惟无涯。
- 侍奉四五年，叫物愈饿鸦。
- 百欲一不应，用毒同虺蛇。
- 岂惟被诟辱，抑亦遭笞挝。
- 驰使执贱役，课责日夜加。
- 手指尽秃瘃，鬓髪仍髟髿。
- 一旦不任事，病骨枯若槎。
- 委顿卧在床，尚尔磨怒牙。
- 既死亦不顾，但恣攫且拏。
- 闻之道路人，涕泗而咨嗟。
- 养女择所适，此事宁轻耶。
- 家法要相委，在迩不在遐。
- 娉礼贵得中，尚约不尚奢。
- 尊章若慈仁，至死甘苎麻。
- 请看西邻女，一失千里差。

## 拼音
- wan3 wan3 xi1 lin2 nü3 ， shao2 yan2 yan4 zhao1 xia2 。
- shu1 xing4 zi4 tian1 yu3 ， shao3 xiao3 zhuan4 ling4 jia1 。
- xiao4 ai4 qin1 dang3 zhong4 ， qiao3 hui4 lü2 li3 kua1 。
- qi2 mu3 zui4 jiao1 lian2 ， kan4 ruo4 yan3 xia4 hua1 。
- zi4 cong2 zheng4 guan1 ji1 ， wei4 shi3 li2 chuang1 sha1 。
- du2 shu1 pei4 zhen1 jie4 ， ju3 zhi3 wu2 xian1 xia2 。
- qiu2 mei2 bu2 zi4 shen3 ， de2 xu4 fei1 liang2 jia1 。
- ru2 yi3 qiong2 shu4 zhi1 ， shi3 zhi1 bing4 jian1 jia1 。
- yi4 chu1 xing2 jia4 shi2 ， yi2 zeng4 jin1 hao2 hua2 。
- ming2 zhu1 cu4 gui1 ju1 ， za2 bao3 zhuang1 zan1 jia1 。
- yu2 zi1 ju4 ke3 shu4 ， dan4 jiao4 nian3 yi3 che1 。
- qi2 gu1 ben3 han2 zhong3 ， tan1 he4 chang2 han1 xia1 。
- de2 fu4 bu2 wen4 hao3 ， qiu2 suo3 wei2 wu2 ya2 。
- shi4 feng4 si4 wu3 nian2 ， jiao4 wu4 yu4 e4 ya1 。
- bai3 yu4 yi2 bu2 ying4 ， yong4 du2 tong2 hui1 she2 。
- qi3 wei2 bei4 gou4 ru3 ， yi4 yi4 zao1 chi1 wo1 。
- chi2 shi3 zhi2 jian4 yi4 ， ke4 ze2 ri4 ye4 jia1 。
- shou3 zhi3 jin4 tu1 zhu2 ， bin4 fa4 reng2 biao1 sha1 。
- yi2 dan4 bu2 ren4 shi4 ， bing4 gu3 ku1 ruo4 cha2 。
- wei3 dun4 wo4 zai4 chuang2 ， shang4 er3 mo2 nu4 ya2 。
- ji4 si3 yi4 bu2 gu4 ， dan4 zi4 jue2 qie3 na2 。
- wen2 zhi1 dao4 lu4 ren2 ， ti4 si4 er2 zi1 jie1 。
- yang3 nü3 ze2 suo3 shi4 ， ci3 shi4 ning2 qing1 ye1 。
- jia1 fa3 yao4 xiang1 wei3 ， zai4 er3 bu2 zai4 xia2 。
- ping1 li3 gui4 de2 zhong1 ， shang4 yue1 bu2 shang4 she1 。
- zun1 zhang1 ruo4 ci2 ren2 ， zhi4 si3 gan1 zhu4 ma2 。
- qing3 kan4 xi1 lin2 nü3 ， yi4 shi1 qian1 li3 cha4 。

## 注释

## 译文

## 赏析
