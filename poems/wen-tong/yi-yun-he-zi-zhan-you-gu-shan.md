---
id: wen-tong-yi-yun-he-zi-zhan-you-gu-shan
title: 依韵和子瞻游孤山
titlePinyin: yi1 yun4 he2 zi3 zhan1 you2 gu1 shan1
titleSlug: yi-yun-he-zi-zhan-you-gu-shan
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 跨明越，压苏湖，钱塘风物天下无。
- 玉峰孱颜石穿漏，雪海浩荡潮喧呼。
- 旧尝持之诧吾孥，会挈尔去相与娱。
- 宦游若不来此都，腰间彩组徒云纡。
- 子瞻凤咮新结庐，日哦其间兴不孤。
- 平生美志自偿足，休问满眼生萑蒲。
- 有物可比中鄙夫，蜉蝣朝生死于晡。
- 公攘显夺入胠箧，骄穉无乃非良图。
- 子瞻之乐固有余，辨说是非从鲁蘧。
- 我今有索君勿逋，归日好景为我摹。

## 拼音
- kua4 ming2 yue4 ， ya1 su1 hu2 ， qian2 tang2 feng1 wu4 tian1 xia4 wu2 。
- yu4 feng1 chan2 yan2 shi2 chuan1 lou4 ， xue3 hai3 hao4 dang4 chao2 xuan1 hu1 。
- jiu4 chang2 chi2 zhi1 cha4 wu2 nu2 ， hui4 qie4 er3 qu4 xiang1 yu3 yu2 。
- huan4 you2 ruo4 bu4 lai2 ci3 dou1 ， yao1 jian1 cai3 zu3 tu2 yun2 yu1 。
- zi3 zhan1 feng4 zhou4 xin1 jie2 lu2 ， ri4 o4 qi2 jian1 xing1 bu4 gu1 。
- ping2 sheng1 mei3 zhi4 zi4 chang2 zu2 ， xiu1 wen4 man3 yan3 sheng1 huan2 pu2 。
- you3 wu4 ke3 bi3 zhong1 bi3 fu1 ， fu2 you2 chao2 sheng1 si3 yu2 bu1 。
- gong1 rang3 xian3 duo2 ru4 qu1 qie4 ， jiao1 zhi4 wu2 nai3 fei1 liang2 tu2 。
- zi3 zhan1 zhi1 le4 gu4 you3 yu2 ， bian4 shuo1 shi4 fei1 cong2 lu3 qu2 。
- wo3 jin1 you3 suo3 jun1 wu4 bu1 ， gui1 ri4 hao3 jing3 wei4 wo3 mo2 。

## 注释

## 译文

## 赏析
