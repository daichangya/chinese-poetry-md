---
id: wen-tong-ji-ti-hang-zhou-tong-pan-hu-xue-shi-guan-ju-shi-si-shou-yue-yan-zhai
title: 寄题杭州通判胡学士官居诗四首 月岩斋
titlePinyin: ji4 ti2 hang2 zhou1 tong1 pan4 hu2 xue2 shi4 guan1 ju1 shi1 si4 shou3   yue4 yan2 zhai1
titleSlug: ji-ti-hang-zhou-tong-pan-hu-xue-shi-guan-ju-shi-si-shou-yue-yan-zhai
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月为太阴精，石亦月之类。
- 月常寄孕于石中，事理如此何足异。
- 天地始分判，日月各一物。
- 既名物乃入形器，安有形器不消没。
- 况此日与月，晓夜东西走。
- 珠流璧转无暂停，岂与天地同长久。
- 其为劳苦世共知，惟是月有生死时。
- 既然须常换新者，人但不见神所为。
- 日须天上生，月必地中产。
- 君不见虢州朱阳县之山谷间，才成未就知何限。
- 石有不才者，往往其卵毈。
- 灵媪弃置不复惜，任人取去为珍玩。
- 佳者留之待天取，藏满库楼千万许。
- 彦瞻博物天下称更无，定不以予之说为寱语。
- 予恐世人不知嵩丘岩洞中，中有八万二千修月户。
- 其人所食尽玉屑，昔有王生见之满襆提斤斧。
- 应是当年灵鹫山，直自天竺飞落西湖前。
- 其上有石妊月月已满，此人朅来就彼剜剔归上天。
- 所以此石拆𠠦不复合，至今神胞所附之处其痕圆。
- 抛掷道傍凡几岁，风刷雨淋尘土秽。
- 子平一见初动心，辇致东斋自摩洗。
- 更选他山相拥列，就中独尔一峰最奇绝。
- 每至瑶魄流光下照时，玉柱横欹无少缺。
- 子平谓我同所嗜，万里书之特相寄。
- 邀我为诗我岂能，窗前累日临空纸。
- 遥想岩前宝穴通，玉蟾从此去无踪。
- 请君为我细书字于侧，名为月母峰。

## 拼音
- yue4 wei4 tai4 yin1 jing1 ， shi2 yi4 yue4 zhi1 lei4 。
- yue4 chang2 ji4 yun4 yu2 shi2 zhong1 ， shi4 li3 ru2 ci3 he2 zu2 yi4 。
- tian1 di4 shi3 fen1 pan4 ， ri4 yue4 ge4 yi2 wu4 。
- ji4 ming2 wu4 nai3 ru4 xing2 qi4 ， an1 you3 xing2 qi4 bu4 xiao1 mei2 。
- kuang4 ci3 ri4 yu3 yue4 ， xiao3 ye4 dong1 xi1 zou3 。
- zhu1 liu2 bi4 zhuan3 wu2 zan4 ting2 ， qi3 yu3 tian1 di4 tong2 chang2 jiu3 。
- qi2 wei4 lao2 ku3 shi4 gong4 zhi1 ， wei2 shi4 yue4 you3 sheng1 si3 shi2 。
- ji4 ran2 xu1 chang2 huan4 xin1 zhe3 ， ren2 dan4 bu2 jian4 shen2 suo3 wei4 。
- ri4 xu1 tian1 shang4 sheng1 ， yue4 bi4 di4 zhong1 chan3 。
- jun1 bu2 jian4 guo2 zhou1 zhu1 yang2 xian4 zhi1 shan1 gu3 jian1 ， cai2 cheng2 wei4 jiu4 zhi1 he2 xian4 。
- shi2 you3 bu4 cai2 zhe3 ， wang3 wang3 qi2 luan3 duan4 。
- ling2 ao3 qi4 zhi4 bu2 fu4 xi1 ， ren4 ren2 qu3 qu4 wei4 zhen1 wan2 。
- jia1 zhe3 liu2 zhi1 dai4 tian1 qu3 ， cang2 man3 ku4 lou2 qian1 wan4 xu3 。
- yan4 zhan1 bo2 wu4 tian1 xia4 cheng1 geng4 wu2 ， ding4 bu4 yi3 yu3 zhi1 shuo1 wei4 yi4 yu3 。
- yu3 kong3 shi4 ren2 bu4 zhi1 song1 qiu1 yan2 dong4 zhong1 ， zhong1 you3 ba1 wan4 er4 qian1 xiu1 yue4 hu4 。
- qi2 ren2 suo3 shi2 jin4 yu4 xie4 ， xi1 you3 wang2 sheng1 jian4 zhi1 man3 fu2 ti2 jin1 fu3 。
- ying4 shi4 dang1 nian2 ling2 jiu4 shan1 ， zhi2 zi4 tian1 zhu2 fei1 luo4 xi1 hu2 qian2 。
- qi2 shang4 you3 shi2 ren4 yue4 yue4 yi3 man3 ， ci3 ren2 qie4 lai2 jiu4 bi3 wan1 ti1 gui1 shang4 tian1 。
- suo3 yi3 ci3 shi2 chai1 𠠦 bu2 fu4 he2 ， zhi4 jin1 shen2 bao1 suo3 fu4 zhi1 chu4 qi2 hen2 yuan2 。
- pao1 zhi4 dao4 bang4 fan2 ji3 sui4 ， feng1 shua1 yu3 lin2 chen2 tu3 hui4 。
- zi3 ping2 yi2 jian4 chu1 dong4 xin1 ， nian3 zhi4 dong1 zhai1 zi4 mo2 xi3 。
- geng4 xuan3 ta1 shan1 xiang1 yong1 lie4 ， jiu4 zhong1 du2 er3 yi4 feng1 zui4 qi2 jue2 。
- mei3 zhi4 yao2 po4 liu2 guang1 xia4 zhao4 shi2 ， yu4 zhu4 heng2 qi1 wu2 shao3 que1 。
- zi3 ping2 wei4 wo3 tong2 suo3 shi4 ， wan4 li3 shu1 zhi1 te4 xiang1 ji4 。
- yao1 wo3 wei4 shi1 wo3 qi3 neng2 ， chuang1 qian2 lei4 ri4 lin2 kong1 zhi3 。
- yao2 xiang3 yan2 qian2 bao3 xue2 tong1 ， yu4 chan2 cong2 ci3 qu4 wu2 zong1 。
- qing3 jun1 wei4 wo3 xi4 shu1 zi4 yu2 ce4 ， ming2 wei4 yue4 mu3 feng1 。

## 注释

## 译文

## 赏析
