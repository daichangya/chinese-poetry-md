---
id: wen-tong-zi-jun-yun-shi-ba-yong-tang-bao-feng-ting
title: 子骏运使八咏堂 宝峰亭
titlePinyin: zi3 jun4 yun4 shi3 ba1 yong3 tang2   bao3 feng1 ting2
titleSlug: zi-jun-yun-shi-ba-yong-tang-bao-feng-ting
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉陵抱江回，平衍出横澨。
- 中间筑雄垒，独据两川会。
- 行台敞严府，磊砢北城外。
- 潭潭走群楹，直上峦岭背。
- 危墙缭空阔，飞阁入茫昧。
- 上有宝峰亭，仰见白云内。
- 岧峣占孤绝，下与万山对。
- 层檐动寥廓，曲槛枕阛阓。
- 主人从篮轝，晚兴在公退。
- 心掩万象远，目引八极大。
- 钩帘拂坐榻，隠几缓衣带。
- 诗书抉关键，笔砚产珠贝。
- 是时众吏去，不敢呈计会。
- 虽然彼郡邑，原本穷利害。
- 自取金谷饶，无烦米盐碎。
- 此地寄清襟，岁书从屡最。

## 拼音
- jia1 ling2 bao4 jiang1 hui2 ， ping2 yan3 chu1 heng2 shi4 。
- zhong1 jian1 zhu4 xiong2 lei3 ， du2 ju4 liang3 chuan1 hui4 。
- xing2 tai2 chang3 yan2 fu3 ， lei3 luo3 bei3 cheng2 wai4 。
- tan2 tan2 zou3 qun2 ying2 ， zhi2 shang4 luan2 ling3 bei4 。
- wei1 qiang2 liao2 kong1 kuo4 ， fei1 ge2 ru4 mang2 mei4 。
- shang4 you3 bao3 feng1 ting2 ， yang3 jian4 bai2 yun2 nei4 。
- tiao2 yao2 zhan4 gu1 jue2 ， xia4 yu3 wan4 shan1 dui4 。
- ceng2 yan2 dong4 liao2 kuo4 ， qu3 kan3 zhen3 huan2 hui4 。
- zhu3 ren2 cong2 lan2 yu2 ， wan3 xing1 zai4 gong1 tui4 。
- xin1 yan3 wan4 xiang4 yuan3 ， mu4 yin3 ba1 ji2 da4 。
- gou1 lian2 fu2 zuo4 ta4 ， yin3 ji3 huan3 yi1 dai4 。
- shi1 shu1 jue2 guan1 jian4 ， bi3 yan4 chan3 zhu1 bei4 。
- shi4 shi2 zhong4 li4 qu4 ， bu4 gan3 cheng2 ji4 hui4 。
- sui1 ran2 bi3 jun4 yi4 ， yuan2 ben3 qiong2 li4 hai4 。
- zi4 qu3 jin1 gu3 rao2 ， wu2 fan2 mi3 yan2 sui4 。
- ci3 di4 ji4 qing1 jin1 ， sui4 shu1 cong2 lü3 zui4 。

## 注释

## 译文

## 赏析
