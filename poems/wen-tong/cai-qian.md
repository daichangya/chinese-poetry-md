---
id: wen-tong-cai-qian
title: 采芡
titlePinyin: cai3 qian4
titleSlug: cai-qian
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芡盘团团开碧轮，城东壕中如叠鳞。
- 汉南父老旧不识，日日岸上多少人。
- 骈头鬅𩃭露秋熟，绿刺红针割寒玉。
- 提笼当筵破紫苞，老蚌一开珠一掬。
- 吹台北下凝祥池，圃田东边仆射陂。
- 如今两处尽堙没，异日此地名应驰。
- 物贵新成味尤美，可惜飘零还入水。
- 料得明年转更多，一匝清波流万子。

## 拼音
- qian4 pan2 tuan2 tuan2 kai1 bi4 lun2 ， cheng2 dong1 hao2 zhong1 ru2 die2 lin2 。
- han4 nan2 fu4 lao3 jiu4 bu4 shi2 ， ri4 ri4 an4 shang4 duo1 shao3 ren2 。
- pian2 tou2 peng2 𩃭 lu4 qiu1 shu2 ， lü4 ci4 hong2 zhen1 ge1 han2 yu4 。
- ti2 long2 dang1 yan2 po4 zi3 bao1 ， lao3 bang4 yi4 kai1 zhu1 yi4 ju1 。
- chui1 tai2 bei3 xia4 ning2 xiang2 chi2 ， pu3 tian2 dong1 bian1 pu2 she4 bei1 。
- ru2 jin1 liang3 chu4 jin4 yin1 mei2 ， yi4 ri4 ci3 di4 ming2 ying4 chi2 。
- wu4 gui4 xin1 cheng2 wei4 you2 mei3 ， ke3 xi1 piao1 ling2 hai2 ru4 shui3 。
- liao4 de2 ming2 nian2 zhuan3 geng4 duo1 ， yi4 za1 qing1 bo1 liu2 wan4 zi3 。

## 注释

## 译文

## 赏析
