---
id: wen-tong-cui-jin-shi
title: 崔觐诗
titlePinyin: cui1 jin4 shi1
titleSlug: cui-jin-shi
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崔觐者高士，梁州城固人。
- 读书不求官，但与耕稼亲。
- 夫妇既已老，左右无子孙。
- 一日召奴婢，尽以田宅均。
- 俾之各为业，不用来相闻。
- 遂去隠南山，杂迹麋鹿群。
- 约曰或过汝，所给为我陈。
- 有时携其妻，来至诸人门。
- 乃与具酒食，啸咏相欢欣。
- 山南郑余庆，辟之为参军。
- 见趣使就职，漫不知吏文。
- 已复许谢事，但谓长者云。
- 补阙王直方，本觐之比邻。
- 文宗时上书，召见蒙咨询。
- 荐觐有高行，用可追至淳。
- 诏授起居郎，褒斜走蒲轮。
- 辞疾不肯至，高风概秋旻。
- 我昨过其县，裴回想芳尘。
- 访问诸故老，寂无祠与坟。
- 斯人久不竞，薄夫何由敦。
- 此县汉唐时，诸公扬清芬。
- 刻诗子坚庙，来者期不泯。

## 拼音
- cui1 jin4 zhe3 gao1 shi4 ， liang2 zhou1 cheng2 gu4 ren2 。
- du2 shu1 bu4 qiu2 guan1 ， dan4 yu3 geng1 jia4 qin1 。
- fu1 fu4 ji4 yi3 lao3 ， zuo3 you4 wu2 zi3 sun1 。
- yi2 ri4 zhao4 nu2 bi4 ， jin4 yi3 tian2 zhai2 jun1 。
- bi3 zhi1 ge4 wei4 ye4 ， bu2 yong4 lai2 xiang1 wen2 。
- sui4 qu4 yin3 nan2 shan1 ， za2 ji4 mi2 lu4 qun2 。
- yue1 yue1 huo4 guo4 ru3 ， suo3 gei3 wei4 wo3 chen2 。
- you3 shi2 xie2 qi2 qi1 ， lai2 zhi4 zhu1 ren2 men2 。
- nai3 yu3 ju4 jiu3 shi2 ， xiao4 yong3 xiang1 huan1 xin1 。
- shan1 nan2 zheng4 yu2 qing4 ， pi4 zhi1 wei4 can1 jun1 。
- jian4 qu4 shi3 jiu4 zhi2 ， man4 bu4 zhi1 li4 wen2 。
- yi3 fu4 xu3 xie4 shi4 ， dan4 wei4 zhang3 zhe3 yun2 。
- bu3 que1 wang2 zhi2 fang1 ， ben3 jin4 zhi1 bi3 lin2 。
- wen2 zong1 shi2 shang4 shu1 ， zhao4 jian4 meng2 zi1 xun2 。
- jian4 jin4 you3 gao1 xing2 ， yong4 ke3 zhui1 zhi4 chun2 。
- zhao4 shou4 qi3 ju1 lang2 ， bao1 xie2 zou3 pu2 lun2 。
- ci2 ji2 bu4 ken3 zhi4 ， gao1 feng1 gai4 qiu1 min2 。
- wo3 zuo2 guo4 qi2 xian4 ， pei2 hui2 xiang3 fang1 chen2 。
- fang3 wen4 zhu1 gu4 lao3 ， ji4 wu2 ci2 yu3 fen2 。
- si1 ren2 jiu3 bu2 jing4 ， bao2 fu1 he2 you2 dun1 。
- ci3 xian4 han4 tang2 shi2 ， zhu1 gong1 yang2 qing1 fen1 。
- ke4 shi1 zi3 jian1 miao4 ， lai2 zhe3 qi1 bu4 min3 。

## 注释

## 译文

## 赏析
