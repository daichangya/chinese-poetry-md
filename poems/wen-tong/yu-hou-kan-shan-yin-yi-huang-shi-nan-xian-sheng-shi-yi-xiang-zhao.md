---
id: wen-tong-yu-hou-kan-shan-yin-yi-huang-shi-nan-xian-sheng-shi-yi-xiang-zhao
title: 雨后看山因忆黄世南先生诗以相招
titlePinyin: yu3 hou4 kan4 shan1 yin1 yi4 huang2 shi4 nan2 xian1 sheng1 shi1 yi3 xiang1 zhao1
titleSlug: yu-hou-kan-shan-yin-yi-huang-shi-nan-xian-sheng-shi-yi-xiang-zhao
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新霜夜落群梢鸣，群风刮天为早晴。
- 南山向晓尽张列，颓岭断壑当空横。
- 开轩一见喜无量，走上高阁临飞甍。
- 层栏倚遍不能下，状貌秀活围双睛。
- 奔腾远近若波浪，爱极拟去中间行。
- 此时只恨少佳客，相共叫笑夸峥嵘。
- 我思黄子者奇士，趣向超越无俗情。
- 手提诗笔若椽大，到处咏物物有名。
- 我今此县颇幽僻，复在岁杪天气清。
- 溪中鱼蟹易寻觅，林下梨栗新收盛。
- 子如访我住旬浃，此品可备盘与觥。
- 遂驰仆马去邀子，愿子为我聊出城。
- 私心不独徒见子，亦愿播此山之声。
- 子如不见不为咏，可惜此山虚此生。

## 拼音
- xin1 shuang1 ye4 luo4 qun2 shao1 ming2 ， qun2 feng1 gua1 tian1 wei4 zao3 qing2 。
- nan2 shan1 xiang4 xiao3 jin4 zhang1 lie4 ， tui2 ling3 duan4 he4 dang1 kong1 heng2 。
- kai1 xuan1 yi2 jian4 xi3 wu2 liang4 ， zou3 shang4 gao1 ge2 lin2 fei1 meng2 。
- ceng2 lan2 yi3 bian4 bu4 neng2 xia4 ， zhuang4 mao4 xiu4 huo2 wei2 shuang1 jing1 。
- ben1 teng2 yuan3 jin4 ruo4 bo1 lang4 ， ai4 ji2 ni3 qu4 zhong1 jian1 xing2 。
- ci3 shi2 zhi1 hen4 shao3 jia1 ke4 ， xiang1 gong4 jiao4 xiao4 kua1 zheng1 rong2 。
- wo3 si1 huang2 zi3 zhe3 qi2 shi4 ， qu4 xiang4 chao1 yue4 wu2 su2 qing2 。
- shou3 ti2 shi1 bi3 ruo4 chuan2 da4 ， dao4 chu4 yong3 wu4 wu4 you3 ming2 。
- wo3 jin1 ci3 xian4 po1 you1 pi4 ， fu4 zai4 sui4 miao3 tian1 qi4 qing1 。
- xi1 zhong1 yu2 xie4 yi4 xun2 mi4 ， lin2 xia4 li2 li4 xin1 shou1 sheng4 。
- zi3 ru2 fang3 wo3 zhu4 xun2 jia1 ， ci3 pin3 ke3 bei4 pan2 yu3 gong1 。
- sui4 chi2 pu2 ma3 qu4 yao1 zi3 ， yuan4 zi3 wei4 wo3 liao2 chu1 cheng2 。
- si1 xin1 bu4 du2 tu2 jian4 zi3 ， yi4 yuan4 bo1 ci3 shan1 zhi1 sheng1 。
- zi3 ru2 bu2 jian4 bu2 wei4 yong3 ， ke3 xi1 ci3 shan1 xu1 ci3 sheng1 。

## 注释

## 译文

## 赏析
