---
id: wen-tong-da-re-guo-san-guan-yin-ji-li-zhong-you-ren
title: 大热过散关因寄里中友人
titlePinyin: da4 re4 guo4 san4 guan1 yin1 ji4 li3 zhong1 you3 ren2
titleSlug: da-re-guo-san-guan-yin-ji-li-zhong-you-ren
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六月日正午，大暑若沸镬。
- 时行古关道，十步九立脚。
- 烟云炙尽散，树木晒欲落。
- 喉鼻喘不接，齿舌津屡涸。
- 担血僮破领，鞍汗马濡膊。
- 幽坑困猿狖，密莽渴鸟雀。
- 至此因自谓，胡为就名缚。
- 所利缘底物，奔走冒炎恶。
- 尘心日夜迫，欲住不能略。
- 因念吾故园，左右悉林薄。
- 昔我未第时，此有文酒乐。
- 长松借高荫，飞瀑与清濯。
- 层崖对僧咏，大石引客酌。
- 畏景虽赫然，无由此流烁。
- 于今只梦想，欲往途路邈。
- 所效殊未立，期归尚谁约。
- 徒尔发短歌，西首谢岩壑。

## 拼音
- liu4 yue4 ri4 zheng4 wu3 ， da4 shu3 ruo4 fei4 huo4 。
- shi2 xing2 gu3 guan1 dao4 ， shi2 bu4 jiu3 li4 jiao3 。
- yan1 yun2 zhi4 jin4 san4 ， shu4 mu4 shai4 yu4 luo4 。
- hou2 bi2 chuan3 bu4 jie1 ， chi3 she2 jin1 lü3 he2 。
- dan1 xue4 tong2 po4 ling3 ， an1 han4 ma3 ru2 bo2 。
- you1 keng1 kun4 yuan2 you4 ， mi4 mang3 ke3 niao3 que4 。
- zhi4 ci3 yin1 zi4 wei4 ， hu2 wei4 jiu4 ming2 fu4 。
- suo3 li4 yuan2 di3 wu4 ， ben1 zou3 mao4 yan2 e4 。
- chen2 xin1 ri4 ye4 po4 ， yu4 zhu4 bu4 neng2 lüe4 。
- yin1 nian4 wu2 gu4 yuan2 ， zuo3 you4 xi1 lin2 bao2 。
- xi1 wo3 wei4 di4 shi2 ， ci3 you3 wen2 jiu3 le4 。
- chang2 song1 jie4 gao1 yin4 ， fei1 pu4 yu3 qing1 zhuo2 。
- ceng2 ya2 dui4 seng1 yong3 ， da4 shi2 yin3 ke4 zhuo2 。
- wei4 jing3 sui1 he4 ran2 ， wu2 you2 ci3 liu2 shuo4 。
- yu2 jin1 zhi1 meng4 xiang3 ， yu4 wang3 tu2 lu4 miao3 。
- suo3 xiao4 shu1 wei4 li4 ， qi1 gui1 shang4 shui2 yue1 。
- tu2 er3 fa1 duan3 ge1 ， xi1 shou3 xie4 yan2 he4 。

## 注释

## 译文

## 赏析
