---
id: wen-tong-song-wu-yan-gui-cheng-du
title: 送无演归成都
titlePinyin: song4 wu2 yan3 gui1 cheng2 du1
titleSlug: song-wu-yan-gui-cheng-du
author: 文同
authorPinyin: wen2 tong2
authorSlug: wen-tong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曾读契嵩辅教编，浮屠氏有不可忽。
- 后于京师识怀琏，彼上人者尤奇倔。
- 余尝从容问其友，琏复为余道居讷。
- 是三大士才过人，所畜岂肯吾儒屈。
- 文章汪洋道义富，不止区区事其佛。
- 余思此等更谁似，蜀有人焉颇超越。
- 成都敏行字无演，所谓万星中一月。
- 想嵩琏讷见须避，不尔往往被呵咄。
- 通禅晓律两无碍，前会定预耆阇崛。
- 群经列史固汗漫，独泛其深仍出没。
- 外之所精者书画，不问不语常若吃。
- 计其夏腊殊未几，在大众中诚突兀。
- 余守陵阳至穷陋，雨浸一春泥汩汩。
- 英磎硗磝磴道崄，行客欷歔上崷崒。
- 无演冲冒独不顾，来款余门手持谒。
- 呼之使前见已喜，相貌圆满藏神骨。
- 清谭坐久愈飘洒，顿遣尘襟落如拂。
- 新诗古文览嘉贶，气格俊健凌霜鹘。
- 观其衮衮出论议，收敛便可与簪笏。
- 试将邀之使从仕，笑指此顶安更髪。
- 日招与语自无厌，何乃告去苦仓卒。
- 西城晓日照高岭，倒搭干陀入深樾。
- 师归常宜见嘉祐，此老心中已无物。
- 好音相与频寄惠，余在空山正伊鬰。

## 拼音
- ceng2 du2 qi4 song1 fu3 jiao4 bian1 ， fu2 tu2 shi4 you3 bu4 ke3 hu1 。
- hou4 yu2 jing1 shi1 shi2 huai2 lian3 ， bi3 shang4 ren2 zhe3 you2 qi2 jue4 。
- yu2 chang2 cong2 rong2 wen4 qi2 you3 ， lian3 fu4 wei4 yu2 dao4 ju1 ne4 。
- shi4 san1 da4 shi4 cai2 guo4 ren2 ， suo3 chu4 qi3 ken3 wu2 ru2 qu1 。
- wen2 zhang1 wang1 yang2 dao4 yi4 fu4 ， bu4 zhi3 qu1 qu1 shi4 qi2 fo2 。
- yu2 si1 ci3 deng3 geng4 shui2 si4 ， shu3 you3 ren2 yan1 po1 chao1 yue4 。
- cheng2 du1 min3 xing2 zi4 wu2 yan3 ， suo3 wei4 wan4 xing1 zhong1 yi1 yue4 。
- xiang3 song1 lian3 ne4 jian4 xu1 bi4 ， bu4 er3 wang3 wang3 bei4 he1 duo1 。
- tong1 chan2 xiao3 lü4 liang3 wu2 ai4 ， qian2 hui4 ding4 yu4 qi2 du1 jue2 。
- qun2 jing1 lie4 shi3 gu4 han4 man4 ， du2 fan4 qi2 shen1 reng2 chu1 mo4 。
- wai4 zhi1 suo3 jing1 zhe3 shu1 hua4 ， bu2 wen4 bu4 yu3 chang2 ruo4 chi1 。
- ji4 qi2 xia4 la4 shu1 wei4 ji3 ， zai4 da4 zhong4 zhong1 cheng2 tu1 wu4 。
- yu2 shou3 ling2 yang2 zhi4 qiong2 lou4 ， yu3 jin4 yi4 chun1 ni2 gu3 gu3 。
- ying1 xi1 qiao1 ao2 deng4 dao4 xian3 ， xing2 ke4 xi1 xu1 shang4 qiu2 zu2 。
- wu2 yan3 chong1 mao4 du2 bu2 gu4 ， lai2 kuan3 yu2 men2 shou3 chi2 ye4 。
- hu1 zhi1 shi3 qian2 jian4 yi3 xi3 ， xiang4 mao4 yuan2 man3 cang2 shen2 gu3 。
- qing1 tan2 zuo4 jiu3 yu4 piao1 sa3 ， dun4 qian3 chen2 jin1 luo4 ru2 fu2 。
- xin1 shi1 gu3 wen2 lan3 jia1 kuang4 ， qi4 ge2 jun4 jian4 ling2 shuang1 hu2 。
- guan1 qi2 gun3 gun3 chu1 lun4 yi4 ， shou1 lian3 bian4 ke3 yu3 zan1 hu4 。
- shi4 jiang1 yao1 zhi1 shi3 cong2 shi4 ， xiao4 zhi3 ci3 ding3 an1 geng4 fa4 。
- ri4 zhao1 yu3 yu3 zi4 wu2 yan4 ， he2 nai3 gao4 qu4 ku3 cang1 cu4 。
- xi1 cheng2 xiao3 ri4 zhao4 gao1 ling3 ， dao3 da1 gan1 tuo2 ru4 shen1 yue4 。
- shi1 gui1 chang2 yi2 jian4 jia1 you4 ， ci3 lao3 xin1 zhong1 yi3 wu2 wu4 。
- hao3 yin1 xiang1 yu3 pin2 ji4 hui4 ， yu2 zai4 kong1 shan1 zheng4 yi1 yu4 。

## 注释

## 译文

## 赏析
