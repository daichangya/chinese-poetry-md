---
id: jia-song-ye-hua-yue-miao
title: 谒华岳庙
titlePinyin: ye4 hua2 yue4 miao4
titleSlug: ye-hua-yue-miao
author: 贾竦
authorPinyin: jia3 song3
authorSlug: jia-song
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 老柏寒飕飕，清祠昼寂寂。
- 开门华山北，岚气沉日夕。
- 国家崇明祀，五岳尽封册。
- 福我西土民，报君金天籍。
- 惟神本贞信，以道征损益。
- 无力惑聪明，讹言纵巫觋（原作「●●」）。
- 因循作风俗，相与成（《雍州金石记》作「旧」）溺。
- 疲病闾里甿，锥刀往来客。
- （《雍州金石记》作「役」。
- ）我行岁云暮，登殿拜瑶席。
- 奠酒彻明灵，绪言多感激。
- 欝然展冠冕，凛若生矛戟。
- 斑駮石色重，阴深香烟碧。
- 虹梁无燕雀，玉座镇虺蜴。
- 肸（原作「{肹八=丷}」）蚃似有闻，依俙（《雍州金石记》作「稀」，通。
- ）疑所觌。
- 髫年业文翰，弱冠荐屯厄。
- 天命几微茫，神逵徒悚惕。
- 今来游上国，幸遇陶唐历。
- 正直不吾欺，愿言从所适。
- （见《金石萃编》卷一百五，以《惜阴轩丛书》《雍州金石记》校其异。
- ）（〖1〗石刻诗后原题《唐元和元年十月二十八日。
- 姪男宣义郎行华州参军琡太和六年四月廿六日重修》。
- 〖2〗朱彝尊《曝书亭集》：元和元年十月，著作郎河南贾竦《谒华岳庙》赋五言诗题名。
- 太和六年四月，其姪男宣义郎行华州参军事琡修之。
- 修之者，殆锓之也。
- 诗题北周天和二年赵文渊书万纽于瑾所撰《华岳颂》之左方，颂之阴，则开元八年刘升书咸廙所撰《精享昭应碑》也，其右勒颜真卿乾元元年题名。
- 工每椎拓三面而遗竦诗，以是流传者寡。
- 然其诗特醇雅，顾图经未之采焉。
- 〖3〗毕沅《关中金石记》卷四：「竦，贾𫗧兄。
- 据《宰相表》则竦官著作郎也，无姪琡名，可以补史之缺。
- 」〖4〗《金石萃编》王昶按：「贾竦，官著作郎，而此诗自题不署衔，则是未侍时作也。
- 竦为𫗧之兄，𫗧居相位在文宗朝，当元和年官不过员外郎，未显也。
- 玩竦诗有云：『髫年业文翰，弱冠荐屯厄。
- 今来游上国，幸遇陶唐历。
- 正直不吾欺，愿言从所适』。
- 则显然是未第而求神佑者。
- 此诗《全唐诗》未收，故无从详考。
- 」）。

## 拼音
- lao3 bai3 han2 sou1 sou1 ， qing1 ci2 zhou4 ji4 ji4 。
- kai1 men2 hua4 shan1 bei3 ， lan2 qi4 chen2 ri4 xi1 。
- guo2 jia1 chong2 ming2 si4 ， wu3 yue4 jin4 feng1 ce4 。
- fu2 wo3 xi1 tu3 min2 ， bao4 jun1 jin1 tian1 ji2 。
- wei2 shen2 ben3 zhen1 xin4 ， yi3 dao4 zheng1 sun3 yi4 。
- wu2 li4 huo4 cong1 ming0 ， e2 yan2 zong4 wu1 xi2 （ yuan2 zuo4 「 ● ● 」 ） 。
- yin1 xun2 zuo4 feng1 su2 ， xiang1 yu3 cheng2 （ 《 yong1 zhou1 jin1 shi2 ji4 》 zuo4 「 jiu4 」 ） ni4 。
- pi2 bing4 lü2 li3 meng2 ， zhui1 dao1 wang3 lai2 ke4 。
- （ 《 yong1 zhou1 jin1 shi2 ji4 》 zuo4 「 yi4 」 。
- ） wo3 xing2 sui4 yun2 mu4 ， deng1 dian4 bai4 yao2 xi2 。
- dian4 jiu3 che4 ming2 ling2 ， xu4 yan2 duo1 gan3 ji1 。
- yu4 ran2 zhan3 guan1 mian3 ， lin3 ruo4 sheng1 mao2 ji3 。
- ban1 bo2 shi2 se4 zhong4 ， yin1 shen1 xiang1 yan1 bi4 。
- hong2 liang2 wu2 yan4 que4 ， yu4 zuo4 zhen4 hui1 yi4 。
- xi1 （ yuan2 zuo4 「 { xi1 ba1 = ba1 } 」 ） xiang3 si4 you3 wen2 ， yi1 xi1 （ 《 yong1 zhou1 jin1 shi2 ji4 》 zuo4 「 xi1 」 ， tong1 。
- ） yi2 suo3 di2 。
- tiao2 nian2 ye4 wen2 han4 ， ruo4 guan4 jian4 tun2 e4 。
- tian1 ming4 ji3 wei1 mang2 ， shen2 kui2 tu2 song3 ti4 。
- jin1 lai2 you2 shang4 guo2 ， xing4 yu4 tao2 tang2 li4 。
- zheng4 zhi2 bu4 wu2 qi1 ， yuan4 yan2 cong2 suo3 shi4 。
- （ jian4 《 jin1 shi2 cui4 bian1 》 juan4 yi4 bai3 wu3 ， yi3 《 xi1 yin1 xuan1 cong2 shu1 》 《 yong1 zhou1 jin1 shi2 ji4 》 xiao4 qi2 yi4 。
- ） （ 〖 1 〗 shi2 ke4 shi1 hou4 yuan2 ti2 《 tang2 yuan2 he2 yuan2 nian2 shi2 yue4 er4 shi2 ba1 ri4 。
- zhi2 nan2 xuan1 yi4 lang2 xing2 hua2 zhou1 can1 jun1 chu4 tai4 he2 liu4 nian2 si4 yue4 nian4 liu4 ri4 chong2 xiu1 》 。
- 〖 2 〗 zhu1 yi2 zun1 《 pu4 shu1 ting2 ji2 》 ： yuan2 he2 yuan2 nian2 shi2 yue4 ， zhu4 zuo4 lang2 he2 nan2 jia3 song3 《 ye4 hua2 yue4 miao4 》 fu4 wu3 yan2 shi1 ti2 ming2 。
- tai4 he2 liu4 nian2 si4 yue4 ， qi2 zhi2 nan2 xuan1 yi4 lang2 xing2 hua2 zhou1 can1 jun1 shi4 chu4 xiu1 zhi1 。
- xiu1 zhi1 zhe3 ， dai4 qin3 zhi1 ye3 。
- shi1 ti2 bei3 zhou1 tian1 he2 er4 nian2 zhao4 wen2 yuan1 shu1 wan4 niu3 yu2 jin3 suo3 zhuan4 《 hua2 yue4 song4 》 zhi1 zuo3 fang1 ， song4 zhi1 yin1 ， ze2 kai1 yuan2 ba1 nian2 liu2 sheng1 shu1 xian2 yi4 suo3 zhuan4 《 jing1 xiang3 zhao1 ying4 bei1 》 ye3 ， qi2 you4 le4 yan2 zhen1 qing1 qian2 yuan2 yuan2 nian2 ti2 ming2 。
- gong1 mei3 zhui1 tuo4 san1 mian4 er2 yi2 song3 shi1 ， yi3 shi4 liu2 chuan2 zhe3 gua3 。
- ran2 qi2 shi1 te4 chun2 ya3 ， gu4 tu2 jing1 wei4 zhi1 cai3 yan1 。
- 〖 3 〗 bi4 yuan2 《 guan1 zhong1 jin1 shi2 ji4 》 juan4 si4 ： 「 song3 ， jia3 su4 xiong1 。
- ju4 《 zai3 xiang4 biao3 》 ze2 song3 guan1 zhu4 zuo4 lang2 ye3 ， wu2 zhi2 chu4 ming2 ， ke3 yi3 bu3 shi3 zhi1 que1 。
- 」 〖 4 〗 《 jin1 shi2 cui4 bian1 》 wang2 chang3 an4 ： 「 jia3 song3 ， guan1 zhu4 zuo4 lang2 ， er2 ci3 shi1 zi4 ti2 bu4 shu3 xian2 ， ze2 shi4 wei4 shi4 shi2 zuo4 ye3 。
- song3 wei4 su4 zhi1 xiong1 ， su4 ju1 xiang4 wei4 zai4 wen2 zong1 chao2 ， dang1 yuan2 he2 nian2 guan1 bu2 guo4 yuan2 wai4 lang2 ， wei4 xian3 ye3 。
- wan2 song3 shi1 you3 yun2 ： 『 tiao2 nian2 ye4 wen2 han4 ， ruo4 guan4 jian4 tun2 e4 。
- jin1 lai2 you2 shang4 guo2 ， xing4 yu4 tao2 tang2 li4 。
- zheng4 zhi2 bu4 wu2 qi1 ， yuan4 yan2 cong2 suo3 shi4 』 。
- ze2 xian3 ran2 shi4 wei4 di4 er2 qiu2 shen2 you4 zhe3 。
- ci3 shi1 《 quan2 tang2 shi1 》 wei4 shou1 ， gu4 wu2 cong2 xiang2 kao3 。
- 」 ） 。

## 注释

## 译文

## 赏析
