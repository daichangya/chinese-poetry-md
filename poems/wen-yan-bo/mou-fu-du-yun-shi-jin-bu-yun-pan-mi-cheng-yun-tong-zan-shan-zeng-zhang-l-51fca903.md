---
id: wen-yan-bo-mou-fu-du-yun-shi-jin-bu-yun-pan-mi-cheng-yun-tong-zan-shan-zeng-zhang-l-51fca903
title: 某伏覩运使金部运判秘丞运同赞善赠长老元师诗一首举唱三观圆成叵测精微但深赞叹辄不自揆愿继善声素昧宗乘颇慙芜陋
titlePinyin: mou3 fu2 du3 yun4 shi3 jin1 bu4 yun4 pan4 mi4 cheng2 yun4 tong2 zan4 shan4 zeng4 zhang3 lao3 yuan2 shi1 shi1 yi4 shou3 ju3 chang4 san1 guan1 yuan2 cheng2 po3 ce4 jing1 wei1 dan4 shen1 zan4 tan4 zhe2 bu2 zi4 kui2 yuan4 ji4 shan4 sheng1 su4 mei4 zong1 cheng2 po1 can2 wu2 lou4
titleSlug: mou-fu-du-yun-shi-jin-bu-yun-pan-mi-cheng-yun-tong-zan-shan-zeng-zhang-l-51fca903
author: 文彦博
authorPinyin: wen2 yan4 bo2
authorSlug: wen-yan-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北土久无临济嗣，宗风不振至于今。
- 方当魏俗依僧宝，须访尧山礼道林。
- 东去恳邀香象驾，西来顿识祖师心。
- 绀园变色慈云庇，蔀屋容光惠日临。
- 理事融通周法界，处时同就听潮音。
- 不分孔老为三教，欲使瓶盘作一金。
- 得度皆欣龟值木，当机尽许芥投针。
- 伽佗孤起开晨景，伊字齐修照溟阴。
- 独愧钝根非了了，宛同眢井自沉沉。
- 愿将天钵清凉水，浄洗昏眸与浊襟。

## 拼音
- bei3 tu3 jiu3 wu2 lin2 ji4 si4 ， zong1 feng1 bu2 zhen4 zhi4 yu2 jin1 。
- fang1 dang1 wei4 su2 yi1 seng1 bao3 ， xu1 fang3 yao2 shan1 li3 dao4 lin2 。
- dong1 qu4 ken3 yao1 xiang1 xiang4 jia4 ， xi1 lai2 dun4 shi2 zu3 shi1 xin1 。
- gan4 yuan2 bian4 se4 ci2 yun2 bi4 ， bu4 wu1 rong2 guang1 hui4 ri4 lin2 。
- li3 shi4 rong2 tong1 zhou1 fa3 jie4 ， chu4 shi2 tong2 jiu4 ting1 chao2 yin1 。
- bu4 fen1 kong3 lao3 wei4 san1 jiao4 ， yu4 shi3 ping2 pan2 zuo4 yi4 jin1 。
- de2 du4 jie1 xin1 gui1 zhi2 mu4 ， dang1 ji1 jin4 xu3 jie4 tou2 zhen1 。
- jia1 tuo2 gu1 qi3 kai1 chen2 jing3 ， yi1 zi4 qi2 xiu1 zhao4 ming2 yin1 。
- du2 kui4 dun4 gen1 fei1 liao3 liao3 ， wan3 tong2 yuan1 jing3 zi4 chen2 chen2 。
- yuan4 jiang1 tian1 bo1 qing1 liang2 shui3 ， jing4 xi3 hun1 mou2 yu3 zhuo2 jin1 。

## 注释

## 译文

## 赏析
