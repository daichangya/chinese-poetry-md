---
id: wen-yan-bo-chen-de-qing-zhi-zheng-fu-que-xie-en-xiu-jin-li-cheng-hui-gui-xi-luo-gan-840a2218
title: 臣得请致政赴阙谢恩修觐礼成回归西洛感恩恋圣情激于中谨成五言十二韵诗一首斋沐缮写上进
titlePinyin: chen2 de2 qing3 zhi4 zheng4 fu4 que1 xie4 en1 xiu1 jin4 li3 cheng2 hui2 gui1 xi1 luo4 gan3 en1 lian4 sheng4 qing2 ji1 yu2 zhong1 jin3 cheng2 wu3 yan2 shi2 er4 yun4 shi1 yi4 shou3 zhai1 mu4 shan4 xie3 shang4 jin4
titleSlug: chen-de-qing-zhi-zheng-fu-que-xie-en-xiu-jin-li-cheng-hui-gui-xi-luo-gan-840a2218
author: 文彦博
authorPinyin: wen2 yan4 bo2
authorSlug: wen-yan-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遭时方筮仕，涉道未逢源。
- 四纪叨荣禄，三朝忝圣恩。
- 华颠固一节，厚载托孤根。
- 得谢缘矜老，求全愧达尊。
- 懋官非尚德，进秩玷维垣。
- 海纳推涵育，天容示保存。
- 赐筵临黼座，别旨釂金罇。
- 献替𫇴词拙，详延玉色温。
- 云章训深厚，日接宠便藩。
- 穆穆辞宸扆，迟迟去国门。
- 恋深惟有涕，感极却无言。
- 誓竭忠懃志，书绅戒子孙。

## 拼音
- zao1 shi2 fang1 shi4 shi4 ， she4 dao4 wei4 feng2 yuan2 。
- si4 ji4 dao1 rong2 lu4 ， san1 chao2 tian3 sheng4 en1 。
- hua2 dian1 gu4 yi4 jie2 ， hou4 zai3 tuo1 gu1 gen1 。
- de2 xie4 yuan2 jin1 lao3 ， qiu2 quan2 kui4 da2 zun1 。
- mao4 guan1 fei1 shang4 de2 ， jin4 zhi4 dian4 wei2 yuan2 。
- hai3 na4 tui1 han2 yu4 ， tian1 rong2 shi4 bao3 cun2 。
- ci4 yan2 lin2 fu3 zuo4 ， bie2 zhi3 jiao4 jin1 zun1 。
- xian4 ti4 𫇴 ci2 zhuo1 ， xiang2 yan2 yu4 se4 wen1 。
- yun2 zhang1 xun4 shen1 hou4 ， ri4 jie1 chong3 bian4 fan1 。
- mu4 mu4 ci2 chen2 yi3 ， chi2 chi2 qu4 guo2 men2 。
- lian4 shen1 wei2 you3 ti4 ， gan3 ji2 que4 wu2 yan2 。
- shi4 jie2 zhong1 qin2 zhi4 ， shu1 shen1 jie4 zi3 sun1 。

## 注释

## 译文

## 赏析
