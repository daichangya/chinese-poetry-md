---
id: wen-yan-bo-ci-yun-liu-shou-xiang-gong-tong-you-long-men
title: 次韵留守相公同游龙门
titlePinyin: ci4 yun4 liu2 shou3 xiang4 gong0 tong2 you2 long2 men2
titleSlug: ci-yun-liu-shou-xiang-gong-tong-you-long-men
author: 文彦博
authorPinyin: wen2 yan4 bo2
authorSlug: wen-yan-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凿开青障启天门，直泻伊流泄汝坟。
- 八节惊涛鼍振鼓，千花宝塔鴈翔云。
- 岩隈雨过飞泉涨，谷口风回堕叶纷。
- 龛穴隆穹三像列，楼台华焕两崖分。
- 方陪茜旆来寻胜，不就蒲飧趁茹荤。
- 北里笙竽皆拥从，东山罗绮半酣醺。
- 升堂共覩皤仙貌，策杖同寻古士坟。
- 喜脱貂冠亲野老，幸随态轼附邦君。
- 林峦岑寂真堪赏，市井喧哗渐厌闻。
- 人度长川犹隐映，香销古殿尚氛氲。
- 周生归后兰重佩，荀令行时蕙更薰。
- 晓露未晞珠滴泪，秋花争发锦挑文。
- 群娃散步尘生袜，小舫争登水溅裙。
- 钓叟傍观皆叹羡，禅师迎谒尽欢欣。
- 既无冗局羁闲迹，忍促回轩背夕曛。
- 得向石头溪上饮，从今遂不畏移文。

## 拼音
- zao2 kai1 qing1 zhang4 qi3 tian1 men2 ， zhi2 xie4 yi1 liu2 xie4 ru3 fen2 。
- ba1 jie2 jing1 tao1 tuo2 zhen4 gu3 ， qian1 hua1 bao3 ta3 yan4 xiang2 yun2 。
- yan2 wei1 yu3 guo4 fei1 quan2 zhang3 ， gu3 kou3 feng1 hui2 duo4 ye4 fen1 。
- kan1 xue2 long2 qiong2 san1 xiang4 lie4 ， lou2 tai2 hua2 huan4 liang3 ya2 fen1 。
- fang1 pei2 qian4 pei4 lai2 xun2 sheng4 ， bu2 jiu4 pu2 sun1 chen4 ru2 hun1 。
- bei3 li3 sheng1 yu2 jie1 yong1 cong2 ， dong1 shan1 luo2 qi3 ban4 han1 xun1 。
- sheng1 tang2 gong4 du3 po2 xian1 mao4 ， ce4 zhang4 tong2 xun2 gu3 shi4 fen2 。
- xi3 tuo1 diao1 guan1 qin1 ye3 lao3 ， xing4 sui2 tai4 shi4 fu4 bang1 jun1 。
- lin2 luan2 cen2 ji4 zhen1 kan1 shang3 ， shi4 jing3 xuan1 hua2 jian4 yan4 wen2 。
- ren2 du4 chang2 chuan1 you2 yin3 ying4 ， xiang1 xiao1 gu3 dian4 shang4 fen1 yun1 。
- zhou1 sheng1 gui1 hou4 lan2 zhong4 pei4 ， xun2 ling4 xing2 shi2 hui4 geng4 xun1 。
- xiao3 lu4 wei4 xi1 zhu1 di1 lei4 ， qiu1 hua1 zheng1 fa1 jin3 tiao1 wen2 。
- qun2 wa2 san4 bu4 chen2 sheng1 wa4 ， xiao3 fang3 zheng1 deng1 shui3 jian4 qun2 。
- diao4 sou3 bang4 guan1 jie1 tan4 xian4 ， chan2 shi1 ying2 ye4 jin4 huan1 xin1 。
- ji4 wu2 rong3 ju2 ji1 xian2 ji4 ， ren3 cu4 hui2 xuan1 bei4 xi1 xun1 。
- de2 xiang4 shi2 tou0 xi1 shang4 yin3 ， cong2 jin1 sui4 bu2 wei4 yi2 wen2 。

## 注释

## 译文

## 赏析
