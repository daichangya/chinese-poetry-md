---
id: wen-yan-bo-ti-ju-duan-ming-chong-shi-san-yue-san-shi-ri-yu-zhong-shu-huai-bao-han-g-644cf69f
title: 提举端明宠示三月三十日雨中书怀包含广博义味精深词高韵险宜其寡和辄次元韵
titlePinyin: ti2 ju3 duan1 ming2 chong3 shi4 san1 yue4 san1 shi2 ri4 yu3 zhong1 shu1 huai2 bao1 han2 guang3 bo2 yi4 wei4 jing1 shen1 ci2 gao1 yun4 xian3 yi2 qi2 gua3 he2 zhe2 ci4 yuan2 yun4
titleSlug: ti-ju-duan-ming-chong-shi-san-yue-san-shi-ri-yu-zhong-shu-huai-bao-han-g-644cf69f
author: 文彦博
authorPinyin: wen2 yan4 bo2
authorSlug: wen-yan-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春光垂欲尽，夏景渐增添。
- 鬰鬰松篁茂，萧萧风雨兼。
- 花心随絮落，屐齿被苔粘。
- 巧啭莺迁木，惊飞燕入帘。
- 虾须穿曲沼，虎爪度前簷。
- 坐久香销炷，吟多笔费尖。
- 云容方霭霭，日色未炎炎。
- 舞鹤倾丹顶，游龟散绿髯。
- 命宾常务率，出令更须严。
- 诗咏当阶药，书寻傍架签。
- 兰芬衣可袭，露润草俱沾。
- 贵近辞金马，编修赐玉蟾。
- 高懽惟自适，独乐未尝厌。
- 赤白曾咨丙，丹青每诮阎。
- 冲和缘养浩，寂寞为安恬。
- 身处贫无愧，心贪道不廉。
- 成文推大手，济用鄙轻缣。
- 视履循清节，祈恩陋杂占。
- 闻韶欣凤舞，在藻爱鱼潜。
- 鲈鲙思鱼艇，貂冠望酒帘。
- 圣时非吏隐，贤业系民瞻。
- 抚事惟公论，摛辞乃自谦。
- 保躬诚易退，康世义难淹。
- 颣句慙无取，酬言幸不嫌。

## 拼音
- chun1 guang1 chui2 yu4 jin4 ， xia4 jing3 jian4 zeng1 tian1 。
- yu4 yu4 song1 huang2 mao4 ， xiao1 xiao1 feng1 yu3 jian1 。
- hua1 xin1 sui2 xu4 luo4 ， ji1 chi3 bei4 tai2 nian2 。
- qiao3 zhuan4 ying1 qian1 mu4 ， jing1 fei1 yan4 ru4 lian2 。
- xia1 xu1 chuan1 qu3 zhao3 ， hu3 zhua3 du4 qian2 yan2 。
- zuo4 jiu3 xiang1 xiao1 zhu4 ， yin2 duo1 bi3 fei4 jian1 。
- yun2 rong2 fang1 ai3 ai3 ， ri4 se4 wei4 yan2 yan2 。
- wu3 he4 qing1 dan1 ding3 ， you2 gui1 san4 lü4 ran2 。
- ming4 bin1 chang2 wu4 lü4 ， chu1 ling4 geng4 xu1 yan2 。
- shi1 yong3 dang1 jie1 yao4 ， shu1 xun2 bang4 jia4 qian1 。
- lan2 fen1 yi1 ke3 xi2 ， lu4 run4 cao3 ju4 zhan1 。
- gui4 jin4 ci2 jin1 ma3 ， bian1 xiu1 ci4 yu4 chan2 。
- gao1 huan1 wei2 zi4 shi4 ， du2 le4 wei4 chang2 yan4 。
- chi4 bai2 ceng2 zi1 bing3 ， dan1 qing1 mei3 qiao4 yan2 。
- chong1 he2 yuan2 yang3 hao4 ， ji4 mo4 wei4 an1 tian2 。
- shen1 chu4 pin2 wu2 kui4 ， xin1 tan1 dao4 bu4 lian2 。
- cheng2 wen2 tui1 da4 shou3 ， ji4 yong4 bi3 qing1 jian1 。
- shi4 lü3 xun2 qing1 jie2 ， qi2 en1 lou4 za2 zhan4 。
- wen2 shao2 xin1 feng4 wu3 ， zai4 zao3 ai4 yu2 qian2 。
- lu2 kuai4 si1 yu2 ting3 ， diao1 guan1 wang4 jiu3 lian2 。
- sheng4 shi2 fei1 li4 yin3 ， xian2 ye4 xi4 min2 zhan1 。
- fu3 shi4 wei2 gong1 lun4 ， chi1 ci2 nai3 zi4 qian1 。
- bao3 gong1 cheng2 yi4 tui4 ， kang1 shi4 yi4 nan2 yan1 。
- lei4 ju4 can2 wu2 qu3 ， chou2 yan2 xing4 bu4 xian2 。

## 注释

## 译文

## 赏析
