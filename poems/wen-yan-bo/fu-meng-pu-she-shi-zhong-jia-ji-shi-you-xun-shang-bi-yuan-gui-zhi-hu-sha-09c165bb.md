---
id: wen-yan-bo-fu-meng-pu-she-shi-zhong-jia-ji-shi-you-xun-shang-bi-yuan-gui-zhi-hu-sha-09c165bb
title: 伏蒙仆射侍中贾寄示游潠上弊园归至湖上诗一章研味钦服不能自已辄成拙句仰答来贶
titlePinyin: fu2 meng2 pu2 she4 shi4 zhong1 jia3 ji4 shi4 you2 xun4 shang4 bi4 yuan2 gui1 zhi4 hu2 shang4 shi1 yi4 zhang1 yan2 wei4 qin1 fu2 bu4 neng2 zi4 yi3 zhe2 cheng2 zhuo1 ju4 yang3 da2 lai2 kuang4
titleSlug: fu-meng-pu-she-shi-zhong-jia-ji-shi-you-xun-shang-bi-yuan-gui-zhi-hu-sha-09c165bb
author: 文彦博
authorPinyin: wen2 yan4 bo2
authorSlug: wen-yan-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 修篁小坞潩水湄，略有亭观体甚微。
- 陪京上宰乐幽趣，闲乘斋舫临荆扉。
- 是时仲夏之晦日，日轮停午炎炎时。
- 披襟岸帻意自适，林下穆若生凉飔。
- 子猷爱竹不问主，鲁侯在泮因成诗。
- 妍词丽句溢累幅，金壶酒墨何淋漓。
- 公适东偏访颜陋，愚当北道承萧规。
- 魏人思公过召伯，一言一话无所遗。
- 畴昔篇章仅三百，至今琬琰罗珠玑。
- 跨山飞阁常逃暑，白醪满泛黄金巵。
- 沈李浮瓜信美矣，回船弄水曾无之。
- 遥瞻德星方聚处，正与两两交光辉。
- 颍川异迹冠天下，湖上胜景隣日围。
- 鹿舆桂檝亟游览，即见零雨东山归。

## 拼音
- xiu1 huang2 xiao3 wu4 yi4 shui3 mei2 ， lüe4 you3 ting2 guan1 ti3 shen4 wei1 。
- pei2 jing1 shang4 zai3 le4 you1 qu4 ， xian2 cheng2 zhai1 fang3 lin2 jing1 fei1 。
- shi4 shi2 zhong4 xia4 zhi1 hui4 ri4 ， ri4 lun2 ting2 wu3 yan2 yan2 shi2 。
- pi1 jin1 an4 ze2 yi4 zi4 shi4 ， lin2 xia4 mu4 ruo4 sheng1 liang2 si1 。
- zi3 you2 ai4 zhu2 bu2 wen4 zhu3 ， lu3 hou2 zai4 pan4 yin1 cheng2 shi1 。
- yan2 ci2 li4 ju4 yi4 lei4 fu2 ， jin1 hu2 jiu3 mo4 he2 lin2 li2 。
- gong1 shi4 dong1 pian1 fang3 yan2 lou4 ， yu2 dang1 bei3 dao4 cheng2 xiao1 gui1 。
- wei4 ren2 si1 gong1 guo4 zhao4 bo2 ， yi4 yan2 yi2 hua4 wu2 suo3 yi2 。
- chou2 xi1 pian1 zhang1 jin3 san1 bai3 ， zhi4 jin1 wan3 yan3 luo2 zhu1 ji1 。
- kua4 shan1 fei1 ge2 chang2 tao2 shu3 ， bai2 lao2 man3 fan4 huang2 jin1 zhi1 。
- shen3 li3 fu2 gua1 xin4 mei3 yi3 ， hui2 chuan2 nong4 shui3 ceng2 wu2 zhi1 。
- yao2 zhan1 de2 xing1 fang1 ju4 chu4 ， zheng4 yu3 liang3 liang3 jiao1 guang1 hui1 。
- ying3 chuan1 yi4 ji4 guan1 tian1 xia4 ， hu2 shang4 sheng4 jing3 lin2 ri4 wei2 。
- lu4 yu2 gui4 ji2 ji2 you2 lan3 ， ji2 jian4 ling2 yu3 dong1 shan1 gui1 。

## 注释

## 译文

## 赏析
