---
id: wen-yan-bo-song-zhi-fu-gei-shi-fu-que
title: 送知府给事赴阙
titlePinyin: song4 zhi1 fu3 gei3 shi4 fu4 que1
titleSlug: song-zhi-fu-gei-shi-fu-que
author: 文彦博
authorPinyin: wen2 yan4 bo2
authorSlug: wen-yan-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 𬘘如惊晓鼓，仙斾戒晨兴。
- 万臂攀朱毂，千兵拥绿縢。
- 归途非杳邈，高步即严凝。
- 竹马光前迹，蒲鞭掩旧称。
- 睿襟思启沃，宸扆伫疑丞。
- 舆论方盈耳，佥谋尽伏膺。
- 公乎调大鼎，皇矣赉良肱。
- 属吏垂三异，微才仅五能。
- 梁园暂未至，燕馆愧先登。
- 北海难充荐，西曹久见矜。
- 顽金虽自况，巧冶欲谁凭。
- 深结君轩恋，翻思附骥蝇。

## 拼音
- dan3 ru2 jing1 xiao3 gu3 ， xian1 pei4 jie4 chen2 xing1 。
- wan4 bi4 pan1 zhu1 gu1 ， qian1 bing1 yong1 lü4 teng2 。
- gui1 tu2 fei1 yao3 miao3 ， gao1 bu4 ji2 yan2 ning2 。
- zhu2 ma3 guang1 qian2 ji4 ， pu2 bian1 yan3 jiu4 cheng1 。
- rui4 jin1 si1 qi3 wo4 ， chen2 yi3 zhu4 yi2 cheng2 。
- yu2 lun4 fang1 ying2 er3 ， qian1 mou2 jin4 fu2 ying1 。
- gong1 hu1 tiao2 da4 ding3 ， huang2 yi3 lai4 liang2 gong1 。
- shu3 li4 chui2 san1 yi4 ， wei1 cai2 jin3 wu3 neng2 。
- liang2 yuan2 zan4 wei4 zhi4 ， yan4 guan3 kui4 xian1 deng1 。
- bei3 hai3 nan2 chong1 jian4 ， xi1 cao2 jiu3 jian4 jin1 。
- wan2 jin1 sui1 zi4 kuang4 ， qiao3 ye3 yu4 shui2 ping2 。
- shen1 jie2 jun1 xuan1 lian4 ， fan1 si1 fu4 ji4 ying2 。

## 注释

## 译文

## 赏析
