---
id: liu-yi-feng-yin-wang-gui-ling-rui-bai-tang-bing-zhu-guan-tiao-zhu-fen-yun-de-zhu-zi
title: 饮王龟龄瑞白堂秉烛观跳珠分韵得珠字
titlePinyin: yin3 wang2 gui1 ling2 rui4 bai2 tang2 bing3 zhu2 guan1 tiao4 zhu1 fen1 yun4 de2 zhu1 zi4
titleSlug: yin-wang-gui-ling-rui-bai-tang-bing-zhu-guan-tiao-zhu-fen-yun-de-zhu-zi
author: 刘仪凤
authorPinyin: liu2 yi2 feng4
authorSlug: liu-yi-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别来世故朝昏殊，相与言之汗模糊。
- 两翁得酒促坐席，感深念极气欲苏。
- 箨龙亦解作水供，细绎寻丈如渴乌。
- 衣巾生秋背毛竖，金石相印环佩趋。
- 江山豪壮旁尊俎，醉中频贯累累珠。
- 此时一事复挂口，为乐未竟成喑呜。
- 夔州忧民困汤火，润泽有志无坦途。
- 眼前焦熬十万户，欠伸戏笑皆沾濡。
- 自操量鼓入官廪，不输一钱分水符。
- 读书功名无表畔，久矣俗吏轻吾儒。

## 拼音
- bie2 lai2 shi4 gu4 chao2 hun1 shu1 ， xiang1 yu3 yan2 zhi1 han4 mo2 hu0 。
- liang3 weng1 de2 jiu3 cu4 zuo4 xi2 ， gan3 shen1 nian4 ji2 qi4 yu4 su1 。
- tuo4 long2 yi4 jie3 zuo4 shui3 gong4 ， xi4 yi4 xun2 zhang4 ru2 ke3 wu1 。
- yi1 jin1 sheng1 qiu1 bei4 mao2 shu4 ， jin1 shi2 xiang1 yin4 huan2 pei4 qu1 。
- jiang1 shan1 hao2 zhuang4 pang2 zun1 zu3 ， zui4 zhong1 pin2 guan4 lei4 lei4 zhu1 。
- ci3 shi2 yi2 shi4 fu4 gua4 kou3 ， wei4 le4 wei4 jing4 cheng2 yin1 wu1 。
- kui2 zhou1 you1 min2 kun4 tang1 huo3 ， run4 ze2 you3 zhi4 wu2 tan3 tu2 。
- yan3 qian2 jiao1 ao2 shi2 wan4 hu4 ， qian4 shen1 xi4 xiao4 jie1 zhan1 ru2 。
- zi4 cao1 liang2 gu3 ru4 guan1 lin3 ， bu4 shu1 yi4 qian2 fen1 shui3 fu2 。
- du2 shu1 gong1 ming2 wu2 biao3 pan4 ， jiu3 yi3 su2 li4 qing1 wu2 ru2 。

## 注释

## 译文

## 赏析
