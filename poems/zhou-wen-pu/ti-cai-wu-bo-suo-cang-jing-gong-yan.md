---
id: zhou-wen-pu-ti-cai-wu-bo-suo-cang-jing-gong-yan
title: 题蔡武伯所藏荆公砚
titlePinyin: ti2 cai4 wu3 bo2 suo3 cang2 jing1 gong1 yan4
titleSlug: ti-cai-wu-bo-suo-cang-jing-gong-yan
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兽面鼎足奔回互，中有润泽比雨露。
- 当年曾出富国疏，老子平生用心处。
- 帝谟商颂周六典，刻画声形劳解诂。
- 至今文字与风骚，一一相辉炫缃素。
- 如闻四海失枝梧，可憾诸公欠调护。
- 谁令天乎遽如许，可是石也能无预。
- 陈玄同归蒋山路，亦使高人野僧觑。
- 若为持入定林中，应有明云入天柱。
- 吾乡风流蔡夫子，匣而藏之美无度。
- 君不见公乡后进陆象山，作祠堂记余千言，直欲百世俟圣贤。
- 惜哉不得铭此砚，使我失意心惘然。

## 拼音
- shou4 mian4 ding3 zu2 ben1 hui2 hu4 ， zhong1 you3 run4 ze2 bi3 yu3 lu4 。
- dang1 nian2 ceng2 chu1 fu4 guo2 shu1 ， lao3 zi3 ping2 sheng1 yong4 xin1 chu4 。
- di4 mo2 shang1 song4 zhou1 liu4 dian3 ， ke4 hua4 sheng1 xing2 lao2 jie3 gu3 。
- zhi4 jin1 wen2 zi4 yu3 feng1 sao1 ， yi1 yi1 xiang1 hui1 xuan4 xiang1 su4 。
- ru2 wen2 si4 hai3 shi1 zhi1 wu2 ， ke3 han4 zhu1 gong1 qian4 tiao2 hu4 。
- shui2 ling4 tian1 hu1 ju4 ru2 xu3 ， ke3 shi4 shi2 ye3 neng2 wu2 yu4 。
- chen2 xuan2 tong2 gui1 jiang3 shan1 lu4 ， yi4 shi3 gao1 ren2 ye3 seng1 qu4 。
- ruo4 wei4 chi2 ru4 ding4 lin2 zhong1 ， ying1 you3 ming2 yun2 ru4 tian1 zhu4 。
- wu2 xiang1 feng1 liu2 cai4 fu1 zi3 ， xia2 er2 cang2 zhi1 mei3 wu2 du4 。
- jun1 bu2 jian4 gong1 xiang1 hou4 jin4 lu4 xiang4 shan1 ， zuo4 ci2 tang2 ji4 yu2 qian1 yan2 ， zhi2 yu4 bai3 shi4 si4 sheng4 xian2 。
- xi1 zai1 bu4 de2 ming2 ci3 yan4 ， shi3 wo3 shi1 yi4 xin1 wang3 ran2 。

## 注释

## 译文

## 赏析
