---
id: zhou-wen-pu-ou-yang-qin-ge
title: 欧阳琴歌
titlePinyin: ou1 yang2 qin2 ge1
titleSlug: ou-yang-qin-ge
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呜呼个是文忠琴，呜呼此琴今尚存。
- 堂中图书散失尽，留得七弦传子孙。
- 六言自书书在腹，古锦梅花留不得。
- 嗣孙贤者能忍贫，不向豪家博珠玉。
- 初鼓如撼昭陵松，巩原流水青溶溶。
- 三宗龙衮在帝左，曾把钧天赐与公。
- 再鼓似播清颍水，只将漱流肯洗耳。
- 曾苏两生招不来，自写新声付儿子。
- 尧囚山，舜放野，自兹以下不平苦。
- 与君所得妇女谤，此日一洗清万古。
- 小儒昔诵五季传，颇讶春秋体微变。
- 今来再听七弦琴，南薰遗制喜复见。
- 浮云流尽白日逃，何用广陵与离骚。
- 谱成只度欧家曲，秋声赋共庐山高。

## 拼音
- wu1 hu1 ge4 shi4 wen2 zhong1 qin2 ， wu1 hu1 ci3 qin2 jin1 shang4 cun2 。
- tang2 zhong1 tu2 shu1 san4 shi1 jin4 ， liu2 de2 qi1 xian2 chuan2 zi3 sun1 。
- liu4 yan2 zi4 shu1 shu1 zai4 fu4 ， gu3 jin3 mei2 hua1 liu2 bu4 de2 。
- si4 sun1 xian2 zhe3 neng2 ren3 pin2 ， bu2 xiang4 hao2 jia1 bo2 zhu1 yu4 。
- chu1 gu3 ru2 han4 zhao1 ling2 song1 ， gong3 yuan2 liu2 shui3 qing1 rong2 rong2 。
- san1 zong1 long2 gun3 zai4 di4 zuo3 ， ceng2 ba3 jun1 tian1 ci4 yu3 gong1 。
- zai4 gu3 si4 bo1 qing1 ying3 shui3 ， zhi1 jiang1 shu4 liu2 ken3 xi3 er3 。
- ceng2 su1 liang3 sheng1 zhao1 bu4 lai2 ， zi4 xie3 xin1 sheng1 fu4 er2 zi0 。
- yao2 qiu2 shan1 ， shun4 fang4 ye3 ， zi4 zi1 yi3 xia4 bu4 ping2 ku3 。
- yu3 jun1 suo3 de2 fu4 nü3 bang4 ， ci3 ri4 yi4 xi3 qing1 wan4 gu3 。
- xiao3 ru2 xi1 song4 wu3 ji4 chuan2 ， po1 ya4 chun1 qiu1 ti3 wei1 bian4 。
- jin1 lai2 zai4 ting1 qi1 xian2 qin2 ， nan2 xun1 yi2 zhi4 xi3 fu4 jian4 。
- fu2 yun2 liu2 jin4 bai2 ri4 tao2 ， he2 yong4 guang3 ling2 yu3 li2 sao1 。
- pu3 cheng2 zhi1 du4 ou1 jia1 qu3 ， qiu1 sheng1 fu4 gong4 lu2 shan1 gao1 。

## 注释

## 译文

## 赏析
