---
id: zhou-wen-pu-mei-liang-ge
title: 梅梁歌
titlePinyin: mei2 liang2 ge1
titleSlug: mei-liang-ge
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文命殿角东北左，上有梅梁铁交锁。
- 传闻旧时枝叶生，木质鳞身无不可。
- 有时匹练离朱栱，归带湿萍光欲动。
- 低头下吸菲岭泉，奋髯直入阳明洞。
- 旁观但怪香火浓，顷刻即令风雨送。
- 尔不见饥乌啄鼓来馈食，走入嵩高化为石。
- 禨祥祸福傥或是，阴阳幻变谁能测。
- 玉笥观挂白玉梁，含元追下流血柱。
- 异事苟逢博物问，后来那得详其故。
- 卷丹云，凝素雾，玉箫九成奠雕俎。
- 登歌升降只仰俯，呜呼梅梁怱飞去。

## 拼音
- wen2 ming4 dian4 jiao3 dong1 bei3 zuo3 ， shang4 you3 mei2 liang2 tie3 jiao1 suo3 。
- chuan2 wen2 jiu4 shi2 zhi1 ye4 sheng1 ， mu4 zhi4 lin2 shen1 wu2 bu4 ke3 。
- you3 shi2 pi3 lian4 li2 zhu1 gong3 ， gui1 dai4 shi1 ping2 guang1 yu4 dong4 。
- di1 tou2 xia4 xi1 fei1 ling3 quan2 ， fen4 ran2 zhi2 ru4 yang2 ming2 dong4 。
- pang2 guan1 dan4 guai4 xiang1 huo3 nong2 ， qing3 ke4 ji2 ling4 feng1 yu3 song4 。
- er3 bu2 jian4 ji1 wu1 zhuo2 gu3 lai2 kui4 shi2 ， zou3 ru4 song1 gao1 hua4 wei2 shi2 。
- ji1 xiang2 huo4 fu2 tang3 huo4 shi4 ， yin1 yang2 huan4 bian4 shui2 neng2 ce4 。
- yu4 si4 guan1 gua4 bai2 yu4 liang2 ， han2 yuan2 zhui1 xia4 liu2 xue4 zhu4 。
- yi4 shi4 gou3 feng2 bo2 wu4 wen4 ， hou4 lai2 na4 de2 xiang2 qi2 gu4 。
- juan4 dan1 yun2 ， ning2 su4 wu4 ， yu4 xiao1 jiu3 cheng2 dian4 diao1 zu3 。
- deng1 ge1 sheng1 jiang4 zhi1 yang3 fu3 ， wu1 hu1 mei2 liang2 cong1 fei1 qu4 。

## 注释

## 译文

## 赏析
