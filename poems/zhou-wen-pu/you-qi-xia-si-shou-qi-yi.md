---
id: zhou-wen-pu-you-qi-xia-si-shou-qi-yi
title: 游栖霞四首  其一
titlePinyin: you2 qi1 xia2 si4 shou3     qi2 yi1
titleSlug: you-qi-xia-si-shou-qi-yi
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 破晓逗苦雾，客鼻何酸辛。
- 山中气候异，初日如烛银。
- 田间石兽多，知是肉角麟。
- 古苔半皴腹，化作苍龟鳞。
- 两柱既岌嶪，众碑亦嶙峋。
- 幽涂得奇观，未敢辞埃尘。
- 连年抱离忧，百嗟亡一呻。
- 花委鬓毛晚，草夺袍色春。
- 愁中书椟失，梦里歌钟陈。
- 穷愁著文字，屡被同行嗔。
- 同行不相知，而况悠悠人。

## 拼音
- po4 xiao3 dou4 ku3 wu4 ， ke4 bi2 he2 suan1 xin1 。
- shan1 zhong1 qi4 hou4 yi4 ， chu1 ri4 ru2 zhu2 yin2 。
- tian2 jian1 shi2 shou4 duo1 ， zhi1 shi4 rou4 jiao3 lin2 。
- gu3 tai2 ban4 cun1 fu4 ， hua4 zuo4 cang1 gui1 lin2 。
- liang3 zhu4 ji4 ji2 ye4 ， zhong4 bei1 yi4 lin2 xun2 。
- you1 tu2 de2 qi2 guan1 ， wei4 gan3 ci2 ai1 chen2 。
- lian2 nian2 bao4 li2 you1 ， bai3 jie1 wang2 yi4 shen1 。
- hua1 wei3 bin4 mao2 wan3 ， cao3 duo2 pao2 se4 chun1 。
- chou2 zhong1 shu1 du2 shi1 ， meng4 li3 ge1 zhong1 chen2 。
- qiong2 chou2 zhu4 wen2 zi4 ， lü3 bei4 tong2 hang2 chen1 。
- tong2 hang2 bu4 xiang1 zhi1 ， er2 kuang4 you1 you1 ren2 。

## 注释

## 译文

## 赏析
