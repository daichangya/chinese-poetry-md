---
id: zhou-wen-pu-zheng-zi-nan-zhong-ji-shi
title: 正字南仲祭诗
titlePinyin: zheng4 zi4 nan2 zhong4 ji4 shi1
titleSlug: zheng-zi-nan-zhong-ji-shi
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昭阳作噩冬，愁云凝上苍。
- 我堕谿谷底，卤莽闻公丧。
- 哲人困中寿，颇谓告者狂。
- 继执邸吏符，踯蹢抽肝肠。
- 又闻歛魂魄，玉色貌愈强。
- 环泣甚危苦，精气都不扬。
- 一朝委垕地，千岁还天常。
- 峩冠谢成均，射策何巍昂。
- 连践中秘书，检校四库藏。
- 象纬识校尉，篇编嘉议郎。
- 麟游夜阁黑，凤去旻霄黄。
- 惟初典郡学，吐血谤可伤。
- 积叠高于山，党谳空销亡。
- 故老解嘘枯，新人工绝吭。
- 灼灼藻火衣，可使绽作裳。
- 竟罢奉面对，射策裨君王。
- 愧负临轩恩，穹林摧栋梁。
- 往者流传诬，圣贤失隄防。
- 颓裂在眼前，凄怆遥相望。
- 二纪获敬事，实亚衿珮行。
- 尝窃季弟称，朽秽敢自将。
- 束教濡雨露，采撷参差香。
- 虽罹颠沛忧，梦寐敢自忘。
- 翻思说待对，按述何微茫。
- 嗟此盛壮时，倾耳殊怱忙。
- 但觉异清浊，安知为死生。
- 发栉逮细碎，罗列置箧箱。
- 前年日重九，西归旧台城。
- 蒙索新句咏，挛缩纸半张。
- 卷头七字吟，持以献我兄。
- 称许极铢两，逢人便增评。
- 出示巩雒跋，文字逾西京。
- 鼎器写饕餮，肉翅两目长。
- 款曲弥日留，振刷家苑翔。
- 池水正清洁，硕果乱纵横。
- 斯时惜晼暮，玄袂欹秋阳。
- 徐步引升榭，如诉后别殃。
- 命之返里庐，凭籍蜚晚英。
- 读书与析理，旦旦拘限程。
- 尔搜嵩磵微，乙亥事颇详。
- 谨勿摹巷记，视此小传成。
- 亦勿痛拣择，因笔为文章。
- 倚櫂望江浦，披榛穿翳荒。
- 掊击祛鬼野，乡志始窜更。
- 警策入心腹，陡谓千驷轻。
- 谁子料承应，才间一籥赢。
- 敕厨具节馔，髹盘糕菊芳。
- 终席岌飞动，漏下楼鼓镗。
- 划见睽孤占，覢覢拖晶荧。
- 姬孔情可测，一身行自当。
- 日斜亡集舍，螯跪亡妖祥。
- 国典啬左丘，地下收回商。
- 师门锡休诔，恸哭发幽荣。
- 滕抱倏怊怅，薛譔方施行。
- 茂洪既篹缀，仿佛日月光。
- 门户变化久，咫尺未可量。
- 贫疢裹祭缓，偶然值清明。
- 雨寒送魂来，素筵见亲情。
- 熟食侑介推，复杯嗥后皇。
- 谅此心靡他，庶几下歆飨。

## 拼音
- zhao1 yang2 zuo4 e4 dong1 ， chou2 yun2 ning2 shang4 cang1 。
- wo3 duo4 xi1 gu3 di3 ， lu3 mang3 wen2 gong1 sang4 。
- zhe2 ren2 kun4 zhong1 shou4 ， po1 wei4 gao4 zhe3 kuang2 。
- ji4 zhi2 di3 li4 fu2 ， zhi2 di2 chou1 gan1 chang2 。
- you4 wen2 lian3 hun2 po4 ， yu4 se4 mao4 yu4 qiang2 。
- huan2 qi4 shen4 wei1 ku3 ， jing1 qi4 dou1 bu4 yang2 。
- yi4 chao2 wei3 hou4 di4 ， qian1 sui4 hai2 tian1 chang2 。
- e2 guan1 xie4 cheng2 jun1 ， she4 ce4 he2 wei1 ang2 。
- lian2 jian4 zhong1 mi4 shu1 ， jian3 xiao4 si4 ku4 cang2 。
- xiang4 wei3 shi2 xiao4 wei4 ， pian1 bian1 jia1 yi4 lang2 。
- lin2 you2 ye4 ge2 hei1 ， feng4 qu4 min2 xiao1 huang2 。
- wei2 chu1 dian3 jun4 xue2 ， tu3 xue4 bang4 ke3 shang1 。
- ji1 die2 gao1 yu2 shan1 ， dang3 yan4 kong1 xiao1 wang2 。
- gu4 lao3 jie3 xu1 ku1 ， xin1 ren2 gong1 jue2 keng1 。
- zhuo2 zhuo2 zao3 huo3 yi1 ， ke3 shi3 zhan4 zuo4 shang0 。
- jing4 ba4 feng4 mian4 dui4 ， she4 ce4 bi4 jun1 wang2 。
- kui4 fu4 lin2 xuan1 en1 ， qiong2 lin2 cui1 dong4 liang2 。
- wang3 zhe3 liu2 chuan2 wu1 ， sheng4 xian2 shi1 di1 fang2 。
- tui2 lie4 zai4 yan3 qian2 ， qi1 chuang4 yao2 xiang1 wang4 。
- er4 ji4 huo4 jing4 shi4 ， shi2 ya4 jin1 pei4 xing2 。
- chang2 qie4 ji4 di4 cheng1 ， xiu3 hui4 gan3 zi4 jiang1 。
- shu4 jiao4 ru2 yu3 lu4 ， cai3 xie2 cen1 ci1 xiang1 。
- sui1 li2 dian1 pei4 you1 ， meng4 mei4 gan3 zi4 wang4 。
- fan1 si1 shuo1 dai4 dui4 ， an4 shu4 he2 wei1 mang2 。
- jie1 ci3 sheng4 zhuang4 shi2 ， qing1 er3 shu1 cong1 mang2 。
- dan4 jue2 yi4 qing1 zhuo2 ， an1 zhi1 wei4 si3 sheng1 。
- fa1 zhi4 dai3 xi4 sui4 ， luo2 lie4 zhi4 qie4 xiang1 。
- qian2 nian2 ri4 chong2 jiu3 ， xi1 gui1 jiu4 tai2 cheng2 。
- meng2 suo3 xin1 ju4 yong3 ， luan2 suo1 zhi3 ban4 zhang1 。
- juan4 tou2 qi1 zi4 yin2 ， chi2 yi3 xian4 wo3 xiong1 。
- cheng1 xu3 ji2 zhu1 liang3 ， feng2 ren2 bian4 zeng1 ping2 。
- chu1 shi4 gong3 luo4 ba2 ， wen2 zi4 yu2 xi1 jing1 。
- ding3 qi4 xie3 tao1 tie4 ， rou4 chi4 liang3 mu4 chang2 。
- kuan3 qu3 mi2 ri4 liu2 ， zhen4 shua1 jia1 yuan4 xiang2 。
- chi2 shui3 zheng4 qing1 jie2 ， shuo4 guo3 luan4 zong4 heng2 。
- si1 shi2 xi1 wan3 mu4 ， xuan2 mei4 qi1 qiu1 yang2 。
- xu2 bu4 yin3 sheng1 xie4 ， ru2 su4 hou4 bie2 yang1 。
- ming4 zhi1 fan3 li3 lu2 ， ping2 ji2 fei1 wan3 ying1 。
- du2 shu1 yu3 xi1 li3 ， dan4 dan4 ju1 xian4 cheng2 。
- er3 sou1 song1 jian4 wei1 ， yi3 hai4 shi4 po1 xiang2 。
- jin3 wu4 mo2 xiang4 ji4 ， shi4 ci3 xiao3 zhuan4 cheng2 。
- yi4 wu4 tong4 jian3 ze2 ， yin1 bi3 wei4 wen2 zhang1 。
- yi3 zhao4 wang4 jiang1 pu3 ， pi1 zhen1 chuan1 yi4 huang1 。
- pou2 ji1 qu1 gui3 ye3 ， xiang1 zhi4 shi3 cuan4 geng4 。
- jing3 ce4 ru4 xin1 fu4 ， dou3 wei4 qian1 si4 qing1 。
- shui2 zi3 liao4 cheng2 ying4 ， cai2 jian1 yi2 yue4 ying2 。
- chi4 chu2 ju4 jie2 zhuan4 ， xiu1 pan2 gao1 ju2 fang1 。
- zhong1 xi2 ji2 fei1 dong4 ， lou4 xia4 lou2 gu3 tang2 。
- hua4 jian4 kui2 gu1 zhan4 ， shan3 shan3 tuo1 jing1 ying2 。
- ji1 kong3 qing2 ke3 ce4 ， yi4 shen1 xing2 zi4 dang1 。
- ri4 xie2 wang2 ji2 she4 ， ao2 gui4 wang2 yao1 xiang2 。
- guo2 dian3 se4 zuo3 qiu1 ， di4 xia4 shou1 hui2 shang1 。
- shi1 men2 xi1 xiu1 lei3 ， tong4 ku1 fa1 you1 rong2 。
- teng2 bao4 shu1 chao1 chang4 ， xue1 zhuan4 fang1 shi1 xing2 。
- mao4 hong2 ji4 zhuan4 zhui4 ， fang3 fu2 ri4 yue4 guang1 。
- men2 hu4 bian4 hua4 jiu3 ， zhi3 chi3 wei4 ke3 liang2 。
- pin2 chen4 guo3 ji4 huan3 ， ou3 ran2 zhi2 qing1 ming2 。
- yu3 han2 song4 hun2 lai2 ， su4 yan2 jian4 qin1 qing2 。
- shu2 shi2 you4 jie4 tui1 ， fu4 bei1 hao2 hou4 huang2 。
- liang4 ci3 xin1 mi2 ta1 ， shu4 ji1 xia4 xin1 xiang3 。

## 注释

## 译文

## 赏析
