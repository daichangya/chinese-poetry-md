---
id: ceng-yuan-yi-zuo-ge-yong-su-yun-qing
title: 作歌咏苏云卿
titlePinyin: zuo4 ge1 yong3 su1 yun2 qing1
titleSlug: zuo-ge-yong-su-yun-qing
author: 曾原一
authorPinyin: ceng2 yuan2 yi1
authorSlug: ceng-yuan-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东湖湖面波渺弥，东湖岸上春土肥。
- 先生鉏云明月晓，种来蔬甲今成畦。
- 把茅萧萧环四壁，此身不愿人间识。
- 乾坤清夷那复知，寸心杳渺黄尘隔。
- 故人子房今九云，交情不断江湖滨。
- 江西使漕却驺骑，故作敲门问字人。
- 黄金百镒牋一幅，多谢春风到茅屋。
- 君为使者吾邦民，见君容我更樵服。
- 故人与我情重哉，君且归矣明当来。
- 明朝启扉人不见，黄金不动书不开。
- 使者持书三太息，封书径上黄扉侧。
- 翩翩鹤驭云冥冥，空向湖山访行迹。
- 向来桐江严子陵，曾得故人双眼青。
- 芒鞋却踏京华路，太史惊夸说客星。
- 先生得书掉头去，并此湖光不回顾。
- 梦夫孀妇截髻鬟，亦有老大闺中女。

## 拼音
- dong1 hu2 hu2 mian4 bo1 miao3 mi2 ， dong1 hu2 an4 shang4 chun1 tu3 fei2 。
- xian1 sheng1 chu2 yun2 ming2 yue4 xiao3 ， zhong3 lai2 shu1 jia3 jin1 cheng2 qi2 。
- ba3 mao2 xiao1 xiao1 huan2 si4 bi4 ， ci3 shen1 bu2 yuan4 ren2 jian1 shi2 。
- qian2 kun1 qing1 yi2 na4 fu4 zhi1 ， cun4 xin1 yao3 miao3 huang2 chen2 ge2 。
- gu4 ren2 zi3 fang2 jin1 jiu3 yun2 ， jiao1 qing2 bu2 duan4 jiang1 hu2 bin1 。
- jiang1 xi1 shi3 cao2 que4 zou1 qi2 ， gu4 zuo4 qiao1 men2 wen4 zi4 ren2 。
- huang2 jin1 bai3 yi4 jian1 yi4 fu2 ， duo1 xie4 chun1 feng1 dao4 mao2 wu1 。
- jun1 wei4 shi3 zhe3 wu2 bang1 min2 ， jian4 jun1 rong2 wo3 geng4 qiao2 fu2 。
- gu4 ren2 yu3 wo3 qing2 zhong4 zai1 ， jun1 qie3 gui1 yi3 ming2 dang1 lai2 。
- ming2 chao2 qi3 fei1 ren2 bu2 jian4 ， huang2 jin1 bu2 dong4 shu1 bu4 kai1 。
- shi3 zhe3 chi2 shu1 san1 tai4 xi1 ， feng1 shu1 jing4 shang4 huang2 fei1 ce4 。
- pian1 pian1 he4 yu4 yun2 ming2 ming2 ， kong1 xiang4 hu2 shan1 fang3 xing2 ji4 。
- xiang4 lai2 tong2 jiang1 yan2 zi3 ling2 ， ceng2 de2 gu4 ren2 shuang1 yan3 qing1 。
- mang2 xie2 que4 ta4 jing1 hua2 lu4 ， tai4 shi3 jing1 kua1 shuo1 ke4 xing1 。
- xian1 sheng1 de2 shu1 diao4 tou2 qu4 ， bing4 ci3 hu2 guang1 bu4 hui2 gu4 。
- meng4 fu1 shuang1 fu4 jie2 ji4 huan2 ， yi4 you3 lao3 da4 gui1 zhong1 nü3 。

## 注释

## 译文

## 赏析
