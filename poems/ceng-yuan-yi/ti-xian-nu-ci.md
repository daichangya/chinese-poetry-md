---
id: ceng-yuan-yi-ti-xian-nu-ci
title: 题贤女祠
titlePinyin: ti2 xian2 nü3 ci2
titleSlug: ti-xian-nu-ci
author: 曾原一
authorPinyin: ceng2 yuan2 yi1
authorSlug: ceng-yuan-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翻手作云覆手雨，刘翁乃尔女如许。
- 飘飘上下随春风，妾身肯似章台絮。
- 门前江水深更深，沈沈此水明妾心。
- 后来志士为感慨，过此往事成悲吟。
- 嗟嗟许蔡复许吴，女吴绝蔡成二夫。
- 此时哀泪苦几谏，翁意或可还其初。
- 吴家箱币罗堂前，女兮脉脉胡不言。
- 后来吴郎傥不死，清祠未必能江边。
- 女今贤明照天宇，翁也反复闻千古。
- 许吴之日回此天，女贤翁否俱无传。

## 拼音
- fan1 shou3 zuo4 yun2 fu4 shou3 yu3 ， liu2 weng1 nai3 er3 nü3 ru2 xu3 。
- piao1 piao1 shang4 xia4 sui2 chun1 feng1 ， qie4 shen1 ken3 si4 zhang1 tai2 xu4 。
- men2 qian2 jiang1 shui3 shen1 geng4 shen1 ， shen3 shen3 ci3 shui3 ming2 qie4 xin1 。
- hou4 lai2 zhi4 shi4 wei4 gan3 kai3 ， guo4 ci3 wang3 shi4 cheng2 bei1 yin2 。
- jie1 jie1 xu3 cai4 fu4 xu3 wu2 ， nü3 wu2 jue2 cai4 cheng2 er4 fu1 。
- ci3 shi2 ai1 lei4 ku3 ji3 jian4 ， weng1 yi4 huo4 ke3 hai2 qi2 chu1 。
- wu2 jia1 xiang1 bi4 luo2 tang2 qian2 ， nü3 xi1 mo4 mo4 hu2 bu4 yan2 。
- hou4 lai2 wu2 lang2 tang3 bu4 si3 ， qing1 ci2 wei4 bi4 neng2 jiang1 bian1 。
- nü3 jin1 xian2 ming2 zhao4 tian1 yu3 ， weng1 ye3 fan3 fu4 wen2 qian1 gu3 。
- xu3 wu2 zhi1 ri4 hui2 ci3 tian1 ， nü3 xian2 weng1 fou3 ju4 wu2 chuan2 。

## 注释

## 译文

## 赏析
