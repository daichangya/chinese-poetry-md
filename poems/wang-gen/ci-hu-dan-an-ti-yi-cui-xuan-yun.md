---
id: wang-gen-ci-hu-dan-an-ti-yi-cui-xuan-yun
title: 次胡澹庵题挹翠轩韵
titlePinyin: ci4 hu2 dan4 an1 ti2 yi4 cui4 xuan1 yun4
titleSlug: ci-hu-dan-an-ti-yi-cui-xuan-yun
author: 王亘
authorPinyin: wang2 gen4
authorSlug: wang-gen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西山排闼来，周遭自环翠。
- 俗眼少见之，一览忘世味。
- 平生三径心，盍早赋归计。
- 纵落尘土居，不与草木敝。
- 公余事幽寻，清风拂衣袂。
- 最喜轩中人，所挹多爽气。
- 蓬蒿天地宽，万境发诗思。
- 白云未能闲，时出过窗几。
- 簷雨听夜语，池草生春媚。
- 山灵若相知，好风为裂眦。
- 余光虽力挽，回次那得致。

## 拼音
- xi1 shan1 pai2 ta4 lai2 ， zhou1 zao1 zi4 huan2 cui4 。
- su2 yan3 shao3 jian4 zhi1 ， yi4 lan3 wang4 shi4 wei4 。
- ping2 sheng1 san1 jing4 xin1 ， he2 zao3 fu4 gui1 ji4 。
- zong4 luo4 chen2 tu3 ju1 ， bu4 yu3 cao3 mu4 bi4 。
- gong1 yu2 shi4 you1 xun2 ， qing1 feng1 fu2 yi1 mei4 。
- zui4 xi3 xuan1 zhong1 ren2 ， suo3 yi4 duo1 shuang3 qi4 。
- peng2 hao1 tian1 di4 kuan1 ， wan4 jing4 fa1 shi1 si1 。
- bai2 yun2 wei4 neng2 xian2 ， shi2 chu1 guo4 chuang1 ji3 。
- yan2 yu3 ting1 ye4 yu3 ， chi2 cao3 sheng1 chun1 mei4 。
- shan1 ling2 ruo4 xiang1 zhi1 ， hao3 feng1 wei4 lie4 zi4 。
- yu2 guang1 sui1 li4 wan3 ， hui2 ci4 na4 de2 zhi4 。

## 注释

## 译文

## 赏析
