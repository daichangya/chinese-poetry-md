---
id: luo-bin-wang-zai-jiang-nan-zeng-song-wu-zhi-wen
title: 在江南赠宋五之问
titlePinyin: zai4 jiang1 nan2 zeng4 song4 wu3 zhi1 wen4
titleSlug: zai-jiang-nan-zeng-song-wu-zhi-wen
author: 骆宾王
authorPinyin: luo4 bin1 wang2
authorSlug: luo-bin-wang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 井络双源浚，浔阳九派长。沦波通地穴，输委下归塘。
- 别岛笼朝蜃，连洲拥夕涨。韫珠澄积润，让璧动浮光。
- 浮光凝折水，积润疏圆沚。玉轮涵地开，剑阁连星起。
- 风烟标迥秀，英灵信多美。怀德践遗芳，端操惭谋己。
- 谋己谬观光，牵迹强凄惶。揆拙迷三省，劳生昧两忘。
- 弹随空被笑，献楚自多伤。一朝殊默语，千里易炎凉。
- 炎凉几迁贸，川陆疲臻凑。积水架吴涛，连山横楚岫。
- 风月虽殊昔，星河犹是旧。姑苏望南浦，邯郸通北走。
- 北走平生亲，南浦别离津。潇湘一超忽，洞庭多苦辛。
- 秋江无绿芷，寒汀有白苹。采之将何遗，故人漳水滨。
- 漳滨已辽远，江潭未旋返。为听短歌行，当想长洲苑。
- 露金熏菊岸，风佩摇兰阪。蝉鸣稻叶秋，雁起芦花晚。
- 晚秋云日明，亭皋风雾清。独负平生气，重牵摇落情。
- 占星非聚德，梦月讵悬名。寂寥伤楚奏，凄断泣秦声。
- 秦声怀旧里，楚奏悲无已。郢路少知音，丛台富奇士。
- 温辉凌爱日，壮气惊寒水。一顾重风云，三冬足文史。
- 文史盛纷纶，京洛多风尘。犹轻五车富，未重一囊贫。
- 李仙非易托，苏鬼尚难因。不惜劳歌尽，谁为听阳春。

## 拼音
- jing3 luo4 shuang1 yuan2 jun4 ， xun2 yang2 jiu3 pai4 chang2 。 lun2 bo1 tong1 di4 xue2 ， shu1 wei3 xia4 gui1 tang2 。
- bie2 dao3 long2 chao2 shen4 ， lian2 zhou1 yong1 xi1 zhang3 。 yun4 zhu1 cheng2 ji1 run4 ， rang4 bi4 dong4 fu2 guang1 。
- fu2 guang1 ning2 zhe2 shui3 ， ji1 run4 shu1 yuan2 zhi3 。 yu4 lun2 han2 di4 kai1 ， jian4 ge2 lian2 xing1 qi3 。
- feng1 yan1 biao1 jiong3 xiu4 ， ying1 ling2 xin4 duo1 mei3 。 huai2 de2 jian4 yi2 fang1 ， duan1 cao1 can2 mou2 ji3 。
- mou2 ji3 miu4 guan1 guang1 ， qian1 ji4 qiang2 qi1 huang2 。 kui2 zhuo1 mi2 san1 sheng3 ， lao2 sheng1 mei4 liang3 wang4 。
- tan2 sui2 kong1 bei4 xiao4 ， xian4 chu3 zi4 duo1 shang1 。 yi4 chao2 shu1 mo4 yu3 ， qian1 li3 yi4 yan2 liang2 。
- yan2 liang2 ji3 qian1 mao4 ， chuan1 lu4 pi2 zhen1 cou4 。 ji1 shui3 jia4 wu2 tao1 ， lian2 shan1 heng2 chu3 xiu4 。
- feng1 yue4 sui1 shu1 xi1 ， xing1 he2 you2 shi4 jiu4 。 gu1 su1 wang4 nan2 pu3 ， han2 dan1 tong1 bei3 zou3 。
- bei3 zou3 ping2 sheng1 qin1 ， nan2 pu3 bie2 li2 jin1 。 xiao1 xiang1 yi4 chao1 hu1 ， dong4 ting2 duo1 ku3 xin1 。
- qiu1 jiang1 wu2 lü4 zhi3 ， han2 ting1 you3 bai2 ping2 。 cai3 zhi1 jiang1 he2 yi2 ， gu4 ren2 zhang1 shui3 bin1 。
- zhang1 bin1 yi3 liao2 yuan3 ， jiang1 tan2 wei4 xuan2 fan3 。 wei4 ting1 duan3 ge1 xing2 ， dang1 xiang3 chang2 zhou1 yuan4 。
- lu4 jin1 xun1 ju2 an4 ， feng1 pei4 yao2 lan2 ban3 。 chan2 ming2 dao4 ye4 qiu1 ， yan4 qi3 lu2 hua1 wan3 。
- wan3 qiu1 yun2 ri4 ming2 ， ting2 gao1 feng1 wu4 qing1 。 du2 fu4 ping2 sheng1 qi4 ， zhong4 qian1 yao2 luo4 qing2 。
- zhan1 xing1 fei1 ju4 de2 ， meng4 yue4 ju4 xuan2 ming2 。 ji4 liao2 shang1 chu3 zou4 ， qi1 duan4 qi4 qin2 sheng1 。
- qin2 sheng1 huai2 jiu4 li3 ， chu3 zou4 bei1 wu2 yi3 。 ying3 lu4 shao3 zhi1 yin1 ， cong2 tai2 fu4 qi2 shi4 。
- wen1 hui1 ling2 ai4 ri4 ， zhuang4 qi4 jing1 han2 shui3 。 yi2 gu4 zhong4 feng1 yun2 ， san1 dong1 zu2 wen2 shi3 。
- wen2 shi3 sheng4 fen1 lun2 ， jing1 luo4 duo1 feng1 chen2 。 you2 qing1 wu3 che1 fu4 ， wei4 zhong4 yi4 nang2 pin2 。
- li3 xian1 fei1 yi4 tuo1 ， su1 gui3 shang4 nan2 yin1 。 bu4 xi1 lao2 ge1 jin4 ， shui2 wei4 ting1 yang2 chun1 。

## 注释

## 译文

## 赏析
