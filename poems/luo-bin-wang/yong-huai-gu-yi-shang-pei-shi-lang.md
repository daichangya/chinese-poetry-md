---
id: luo-bin-wang-yong-huai-gu-yi-shang-pei-shi-lang
title: 咏怀古意上裴侍郎
titlePinyin: yong3 huai2 gu3 yi4 shang4 pei2 shi4 lang2
titleSlug: yong-huai-gu-yi-shang-pei-shi-lang
author: 骆宾王
authorPinyin: luo4 bin1 wang2
authorSlug: luo-bin-wang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三十二余罢，鬓是潘安仁。四十九仍入，年非朱买臣。
- 纵横愁系越，坎𡒄倦游秦。出笼穷短翮，委辙涸枯鳞。
- 穷经不沾用，弹铗欲谁申。天子未驱策，岁月几沉沦。
- 轻生长慷慨，效死独殷勤。徒歌易水客，空老渭川人。
- 一得视边塞，万里何苦辛。剑匣胡霜影，弓开汉月轮。
- 金刀动秋色，铁骑想风尘。为国坚诚款，捐躯忘贱贫。
- 勒功思比宪，决略暗欺陈。若不犯霜雪，虚掷玉京春。

## 拼音
- san1 shi2 er4 yu2 ba4 ， bin4 shi4 pan1 an1 ren2 。 si4 shi2 jiu3 reng2 ru4 ， nian2 fei1 zhu1 mai3 chen2 。
- zong4 heng2 chou2 xi4 yue4 ， kan3 𡒄 juan4 you2 qin2 。 chu1 long2 qiong2 duan3 he2 ， wei3 zhe2 he2 ku1 lin2 。
- qiong2 jing1 bu4 zhan1 yong4 ， tan2 jia2 yu4 shui2 shen1 。 tian1 zi3 wei4 qu1 ce4 ， sui4 yue4 ji3 chen2 lun2 。
- qing1 sheng1 zhang3 kang1 kai3 ， xiao4 si3 du2 yin1 qin2 。 tu2 ge1 yi4 shui3 ke4 ， kong1 lao3 wei4 chuan1 ren2 。
- yi4 de2 shi4 bian1 sai4 ， wan4 li3 he2 ku3 xin1 。 jian4 xia2 hu2 shuang1 ying3 ， gong1 kai1 han4 yue4 lun2 。
- jin1 dao1 dong4 qiu1 se4 ， tie3 qi2 xiang3 feng1 chen2 。 wei4 guo2 jian1 cheng2 kuan3 ， juan1 qu1 wang4 jian4 pin2 。
- le4 gong1 si1 bi3 xian4 ， jue2 lüe4 an4 qi1 chen2 。 ruo4 bu2 fan4 shuang1 xue3 ， xu1 zhi4 yu4 jing1 chun1 。

## 注释

## 译文

## 赏析
