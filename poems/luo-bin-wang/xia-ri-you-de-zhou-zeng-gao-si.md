---
id: luo-bin-wang-xia-ri-you-de-zhou-zeng-gao-si
title: 夏日游德州赠高四
titlePinyin: xia4 ri4 you2 de2 zhou1 zeng4 gao1 si4
titleSlug: xia-ri-you-de-zhou-zeng-gao-si
author: 骆宾王
authorPinyin: luo4 bin1 wang2
authorSlug: luo-bin-wang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 日观邻全赵，星临俯旧吴。鬲津开巨浸，稽阜镇名都。
- 紫云浮剑匣，青山孕宝符。封疆恢霸道，问鼎竞雄图。
- 神光包四大，皇威震八区。风烟通地轴，星象正天枢。
- 天枢限南北，地轴殊乡国。辟门通舜宾，比屋封尧德。
- 言谢垂钩隐，来参负鼎职。天子不见知，群公讵相识。
- 未展从东骏，空戢图南翼。时命欲何言，抚膺长叹息。
- 叹息将如何，游人意气多。白雪梁山曲，寒风易水歌。
- 泣魏伤吴起，思赵切廉颇。凄断韩王剑，生死翟公罗。
- 罗悲翟公意，剑负韩王气。骄饵去易论，忌途良可畏。
- 夙昔怀江海，平生混泾渭。千载契风云，一言忘贱贵。
- 去去访林泉，空谷有遗贤。言投爵里刺，来泛野人船。
- 缔交君赠缟，投分我忘筌。成风郢匠斫，流水伯牙弦。
- 牙弦忘道术，漳滨恣闲逸。聊安张蔚庐，讵扫陈蕃室。
- 虚室狎招寻，敬爱混浮沉。一诺黄金信，三复白珪心。
- 霜松贞雅节，月桂朗冲襟。灵台万顷浚，学府九流深。
- 谈玄明毁璧，拾紫陋籝金。鹭涛开碧海，凤彩缀词林。
- 林虚星华映，水澈霞光净。霞水两分红，川源四望通。
- 雾卷天山静，烟销太史空。鸟声流向薄，蝶影乱芳丛。
- 柳阴低椠水，荷气上熏风。风月芳菲节，物华纷可悦。
- 将欢促席赏，遽尔又归别。积水带吴门，通波连禹穴。
- 赠言虽欲尽，机心庶应绝。潘岳本自闲，梁鸿不因热。
- 一瓢欣狎道，三月聊栖拙。栖拙隐金华，狎道访仙查。
- 放旷愚公谷，消散野人家。一顷南山豆，五色东陵瓜。
- 野衣裁薜叶，山酒酌藤花。白云离望远，青溪隐路赊。
- 傥忆幽岩桂，犹冀折疏麻。

## 拼音
- ri4 guan1 lin2 quan2 zhao4 ， xing1 lin2 fu3 jiu4 wu2 。 ge2 jin1 kai1 ju4 jin4 ， ji1 fu4 zhen4 ming2 dou1 。
- zi3 yun2 fu2 jian4 xia2 ， qing1 shan1 yun4 bao3 fu2 。 feng1 jiang1 hui1 ba4 dao4 ， wen4 ding3 jing4 xiong2 tu2 。
- shen2 guang1 bao1 si4 da4 ， huang2 wei1 zhen4 ba1 qu1 。 feng1 yan1 tong1 di4 zhou2 ， xing1 xiang4 zheng4 tian1 shu1 。
- tian1 shu1 xian4 nan2 bei3 ， di4 zhou2 shu1 xiang1 guo2 。 pi4 men2 tong1 shun4 bin1 ， bi3 wu1 feng1 yao2 de2 。
- yan2 xie4 chui2 gou1 yin3 ， lai2 can1 fu4 ding3 zhi2 。 tian1 zi3 bu2 jian4 zhi1 ， qun2 gong1 ju4 xiang1 shi2 。
- wei4 zhan3 cong2 dong1 jun4 ， kong1 ji2 tu2 nan2 yi4 。 shi2 ming4 yu4 he2 yan2 ， fu3 ying1 chang2 tan4 xi1 。
- tan4 xi1 jiang1 ru2 he2 ， you2 ren2 yi4 qi4 duo1 。 bai2 xue3 liang2 shan1 qu3 ， han2 feng1 yi4 shui3 ge1 。
- qi4 wei4 shang1 wu2 qi3 ， si1 zhao4 qie4 lian2 po1 。 qi1 duan4 han2 wang2 jian4 ， sheng1 si3 zhai2 gong1 luo2 。
- luo2 bei1 zhai2 gong1 yi4 ， jian4 fu4 han2 wang2 qi4 。 jiao1 er3 qu4 yi4 lun4 ， ji4 tu2 liang2 ke3 wei4 。
- su4 xi1 huai2 jiang1 hai3 ， ping2 sheng1 hun4 jing1 wei4 。 qian1 zai3 qi4 feng1 yun2 ， yi4 yan2 wang4 jian4 gui4 。
- qu4 qu4 fang3 lin2 quan2 ， kong1 gu3 you3 yi2 xian2 。 yan2 tou2 jue2 li3 ci4 ， lai2 fan4 ye3 ren2 chuan2 。
- di4 jiao1 jun1 zeng4 gao3 ， tou2 fen1 wo3 wang4 quan2 。 cheng2 feng1 ying3 jiang4 zhuo2 ， liu2 shui3 bo2 ya2 xian2 。
- ya2 xian2 wang4 dao4 shu4 ， zhang1 bin1 zi4 xian2 yi4 。 liao2 an1 zhang1 wei4 lu2 ， ju4 sao3 chen2 fan1 shi4 。
- xu1 shi4 xia2 zhao1 xun2 ， jing4 ai4 hun4 fu2 chen2 。 yi2 nuo4 huang2 jin1 xin4 ， san1 fu4 bai2 gui1 xin1 。
- shuang1 song1 zhen1 ya3 jie2 ， yue4 gui4 lang3 chong1 jin1 。 ling2 tai2 wan4 qing3 jun4 ， xue2 fu3 jiu3 liu2 shen1 。
- tan2 xuan2 ming2 hui3 bi4 ， shi2 zi3 lou4 ying2 jin1 。 lu4 tao1 kai1 bi4 hai3 ， feng4 cai3 zhui4 ci2 lin2 。
- lin2 xu1 xing1 hua2 ying4 ， shui3 che4 xia2 guang1 jing4 。 xia2 shui3 liang3 fen1 hong2 ， chuan1 yuan2 si4 wang4 tong1 。
- wu4 juan4 tian1 shan1 jing4 ， yan1 xiao1 tai4 shi3 kong1 。 niao3 sheng1 liu2 xiang4 bao2 ， die2 ying3 luan4 fang1 cong2 。
- liu3 yin1 di1 qian4 shui3 ， he2 qi4 shang4 xun1 feng1 。 feng1 yue4 fang1 fei1 jie2 ， wu4 hua2 fen1 ke3 yue4 。
- jiang1 huan1 cu4 xi2 shang3 ， ju4 er3 you4 gui1 bie2 。 ji1 shui3 dai4 wu2 men2 ， tong1 bo1 lian2 yu3 xue2 。
- zeng4 yan2 sui1 yu4 jin4 ， ji1 xin1 shu4 ying4 jue2 。 pan1 yue4 ben3 zi4 xian2 ， liang2 hong2 bu4 yin1 re4 。
- yi4 piao2 xin1 xia2 dao4 ， san1 yue4 liao2 qi1 zhuo1 。 qi1 zhuo1 yin3 jin1 hua2 ， xia2 dao4 fang3 xian1 cha2 。
- fang4 kuang4 yu2 gong1 gu3 ， xiao1 san4 ye3 ren2 jia1 。 yi4 qing3 nan2 shan1 dou4 ， wu3 se4 dong1 ling2 gua1 。
- ye3 yi1 cai2 bi4 ye4 ， shan1 jiu3 zhuo2 teng2 hua1 。 bai2 yun2 li2 wang4 yuan3 ， qing1 xi1 yin3 lu4 she1 。
- tang3 yi4 you1 yan2 gui4 ， you2 ji4 zhe2 shu1 ma2 。

## 注释

## 译文

## 赏析
