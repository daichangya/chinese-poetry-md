---
id: luo-bin-wang-za-qu-ge-ci-cong-jun-zhong-hang-lu-nan-er-shou-yi
title: 杂曲歌辞 从军中行路难二首 一
titlePinyin: za2 qu3 ge1 ci2   cong2 jun1 zhong1 hang2 lu4 nan2 er4 shou3   yi1
titleSlug: za-qu-ge-ci-cong-jun-zhong-hang-lu-nan-er-shou-yi
author: 骆宾王
authorPinyin: luo4 bin1 wang2
authorSlug: luo-bin-wang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君不见封狐雄虺自成群，冯深负固结妖氛。
- 玉玺分兵征恶少，金坛受律动将军。
- 将军拥旄宣庙略，战士横行静夷落。
- 长驱一息背铜梁，直指三巴逾劒阁。
- 阁道岧嶤上戍楼，劒门遥裔俯灵丘。
- 邛关九折无平路，江水双源有急流。
- 征役无期返，他乡岁华晚。
- 杳杳丘陵出，苍苍林薄远。
- 途危紫盖峰，路涩青泥坂。
- 去去指哀牢，行行入不毛。
- 绝壁千里险，连山四望高。
- 中外分区宇，夷夏殊风土。
- 交趾枕南荒，昆弥临北户。
- 川源饶毒雾，溪谷多淫雨。
- 行潦四时流，崩查千岁古。
- 漂梗飞蓬不自安，扪藤引葛度危峦。
- 昔时闻道从军乐，今日方知行路难。
- 苍江绿水东流驶，炎洲丹徼南中地。
- 南中南斗映星河，秦川秦塞阻烟波。
- 三春边地风光少，五月泸中瘴疠多。
- 朝驱疲斥候，夕息倦谁何。
- 向月弯繁弱，连星转太阿。
- 重义轻生怀一顾，东伐西征凡几度。
- 夜夜朝朝斑鬓新，年年岁岁戎衣故。
- 灞城隅，滇池水，天涯望转积，地际行无已。
- 徒觉炎凉节物非，不知关山千万里。
- 弃置勿重陈，重陈多苦辛。
- 且悦清笳杨柳曲，讵忆芳园桃李人。
- 绛节朱旗分白羽，丹心白刃酬明主。
- 但令一技君王识，谁惮三边征战苦。
- 行路难，行路难，岐路几千端。
- 无复归云冯短翰，望日想长安。

## 拼音
- jun1 bu2 jian4 feng1 hu2 xiong2 hui1 zi4 cheng2 qun2 ， feng2 shen1 fu4 gu4 jie2 yao1 fen1 。
- yu4 xi3 fen1 bing1 zheng1 e4 shao4 ， jin1 tan2 shou4 lü4 dong4 jiang1 jun1 。
- jiang1 jun1 yong1 mao2 xuan1 miao4 lüe4 ， zhan4 shi4 heng2 xing2 jing4 yi2 luo4 。
- chang2 qu1 yi4 xi1 bei4 tong2 liang2 ， zhi2 zhi3 san1 ba1 yu2 jian4 ge2 。
- ge2 dao4 tiao2 yao2 shang4 shu4 lou2 ， jian4 men2 yao2 yi4 fu3 ling2 qiu1 。
- qiong2 guan1 jiu3 zhe2 wu2 ping2 lu4 ， jiang1 shui3 shuang1 yuan2 you3 ji2 liu2 。
- zheng1 yi4 wu2 qi1 fan3 ， ta1 xiang1 sui4 hua2 wan3 。
- yao3 yao3 qiu1 ling2 chu1 ， cang1 cang1 lin2 bao2 yuan3 。
- tu2 wei1 zi3 gai4 feng1 ， lu4 se4 qing1 ni2 ban3 。
- qu4 qu4 zhi3 ai1 lao2 ， xing2 xing2 ru4 bu4 mao2 。
- jue2 bi4 qian1 li3 xian3 ， lian2 shan1 si4 wang4 gao1 。
- zhong1 wai4 fen1 qu1 yu3 ， yi2 xia4 shu1 feng1 tu3 。
- jiao1 zhi3 zhen3 nan2 huang1 ， kun1 mi2 lin2 bei3 hu4 。
- chuan1 yuan2 rao2 du2 wu4 ， xi1 gu3 duo1 yin2 yu3 。
- xing2 liao2 si4 shi2 liu2 ， beng1 cha2 qian1 sui4 gu3 。
- piao1 geng3 fei1 peng2 bu2 zi4 an1 ， men2 teng2 yin3 ge3 du4 wei1 luan2 。
- xi1 shi2 wen2 dao4 cong2 jun1 yue4 ， jin1 ri4 fang1 zhi1 xing2 lu4 nan2 。
- cang1 jiang1 lü4 shui3 dong1 liu2 shi3 ， yan2 zhou1 dan1 jiao3 nan2 zhong1 di4 。
- nan2 zhong1 nan2 dou4 ying4 xing1 he2 ， qin2 chuan1 qin2 sai1 zu3 yan1 bo1 。
- san1 chun1 bian1 di4 feng1 guang1 shao3 ， wu3 yue4 lu2 zhong1 zhang4 li4 duo1 。
- chao2 qu1 pi2 chi4 hou4 ， xi1 xi1 juan4 shui2 he2 。
- xiang4 yue4 wan1 fan2 ruo4 ， lian2 xing1 zhuan3 tai4 a1 。
- zhong4 yi4 qing1 sheng1 huai2 yi2 gu4 ， dong1 fa2 xi1 zheng1 fan2 ji3 du4 。
- ye4 ye4 zhao1 zhao1 ban1 bin4 xin1 ， nian2 nian2 sui4 sui4 rong2 yi1 gu4 。
- ba4 cheng2 yu2 ， dian1 chi2 shui3 ， tian1 ya2 wang4 zhuan3 ji1 ， di4 ji4 xing2 wu2 yi3 。
- tu2 jue2 yan2 liang2 jie2 wu4 fei1 ， bu4 zhi1 guan1 shan1 qian1 wan4 li3 。
- qi4 zhi4 wu4 zhong4 chen2 ， zhong4 chen2 duo1 ku3 xin1 。
- qie3 yue4 qing1 jia1 yang2 liu3 qu3 ， ju4 yi4 fang1 yuan2 tao2 li3 ren2 。
- jiang4 jie2 zhu1 qi2 fen1 bai2 yu3 ， dan1 xin1 bai2 ren4 chou2 ming2 zhu3 。
- dan4 ling4 yi2 ji4 jun1 wang2 shi2 ， shui2 dan4 san1 bian1 zheng1 zhan4 ku3 。
- xing2 lu4 nan2 ， xing2 lu4 nan2 ， qi2 lu4 ji3 qian1 duan1 。
- wu2 fu4 gui1 yun2 feng2 duan3 han4 ， wang4 ri4 xiang3 chang2 an1 。

## 注释

## 译文

## 赏析
