---
id: luo-bin-wang-za-qu-ge-ci-cong-jun-zhong-hang-lu-nan-er-shou-er
title: 杂曲歌辞 从军中行路难二首 二
titlePinyin: za2 qu3 ge1 ci2   cong2 jun1 zhong1 hang2 lu4 nan2 er4 shou3   er4
titleSlug: za-qu-ge-ci-cong-jun-zhong-hang-lu-nan-er-shou-er
author: 骆宾王
authorPinyin: luo4 bin1 wang2
authorSlug: luo-bin-wang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君不见玉关尘色暗边亭，铜鞮杂虏寇长城。
- 天子按劒征余勇，将军受脤事横行。
- 七德龙韬开玉帐，千里鼍鼓叠金钲。
- 阴山苦雾埋高垒，交河孤月照连营。
- 连营去去无穷极，拥斾遥遥过绝国。
- 阵云朝结晦天山，寒沙夕涨迷疎勒。
- 龙鳞水上开鱼贯，马首山前振雕翼。
- 长驱万里詟祁连，分麾三命武功宣。
- 百发乌号遥碎柳，七尺龙文迥照莲。
- 春来秋去移灰琯，兰闺柳市芳尘断。
- 鴈门迢遰尺书稀，鸳被相思双带缓。
- 行路难，誓令氛祲静皐兰。
- 但使封侯龙额贵，讵随中妇凤楼寒。

## 拼音
- jun1 bu2 jian4 yu4 guan1 chen2 se4 an4 bian1 ting2 ， tong2 di1 za2 lu3 kou4 chang2 cheng2 。
- tian1 zi3 an4 jian4 zheng1 yu2 yong3 ， jiang1 jun1 shou4 shen4 shi4 heng2 xing2 。
- qi1 de2 long2 tao1 kai1 yu4 zhang4 ， qian1 li3 tuo2 gu3 die2 jin1 zheng1 。
- yin1 shan1 ku3 wu4 mai2 gao1 lei3 ， jiao1 he2 gu1 yue4 zhao4 lian2 ying2 。
- lian2 ying2 qu4 qu4 wu2 qiong2 ji2 ， yong1 pei4 yao2 yao2 guo4 jue2 guo2 。
- zhen4 yun2 chao2 jie2 hui4 tian1 shan1 ， han2 sha1 xi1 zhang3 mi2 shu1 le4 。
- long2 lin2 shui3 shang4 kai1 yu2 guan4 ， ma3 shou3 shan1 qian2 zhen4 diao1 yi4 。
- chang2 qu1 wan4 li3 zhe2 qi2 lian2 ， fen1 hui1 san1 ming4 wu3 gong1 xuan1 。
- bai3 fa1 wu1 hao4 yao2 sui4 liu3 ， qi1 chi3 long2 wen2 jiong3 zhao4 lian2 。
- chun1 lai2 qiu1 qu4 yi2 hui1 guan3 ， lan2 gui1 liu3 shi4 fang1 chen2 duan4 。
- yan4 men2 tiao2 di4 chi3 shu1 xi1 ， yuan1 bei4 xiang1 si1 shuang1 dai4 huan3 。
- xing2 lu4 nan2 ， shi4 ling4 fen1 jin4 jing4 gao1 lan2 。
- dan4 shi3 feng1 hou2 long2 e2 gui4 ， ju4 sui2 zhong1 fu4 feng4 lou2 han2 。

## 注释

## 译文

## 赏析
