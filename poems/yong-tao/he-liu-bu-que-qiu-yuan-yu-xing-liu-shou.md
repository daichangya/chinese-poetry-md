---
id: yong-tao-he-liu-bu-que-qiu-yuan-yu-xing-liu-shou
title: 和刘补阙秋园寓兴六首
titlePinyin: he2 liu2 bu3 que1 qiu1 yuan2 yu4 xing1 liu4 shou3
titleSlug: he-liu-bu-que-qiu-yuan-yu-xing-liu-shou
author: 雍陶
authorPinyin: yong1 tao2
authorSlug: yong-tao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 水木夕阴冷，池塘秋意多。庭风吹故叶，阶露净寒莎。
- 愁燕窥灯语，情人见月过。砧声听已别，虫响复相和。
- 闭门无事后，此地即山中。但觉鸟声异，不知人境同。
- 晚花开为雨，残果落因风。独坐还吟酌，诗成酒已空。
- 自得家林趣，常时在外稀。对僧餐野食，迎客著山衣。
- 雀斗翻簷散，蝉惊出树飞。功成他日后，何必五湖归。
- 秋色庭芜上，清朝见露华。疏篁抽晚笋，幽药吐寒芽。
- 引水新渠净，登台小径斜。人来多爱此，萧爽似仙家。
- 禁掖朝回后，林园胜赏时。野人来辨药，庭鹤往看棋。
- 晚日明丹枣，朝霜润紫梨。还因重风景，犹自有秋诗。
- 圣代少封事，闲居方屏喧。漏寒云外阙，木落月中园。
- 山鸟宿簷树，水萤流洞门。无人见清景，林下自开尊。

## 拼音
- shui3 mu4 xi1 yin1 leng3 ， chi2 tang2 qiu1 yi4 duo1 。 ting2 feng1 chui1 gu4 ye4 ， jie1 lu4 jing4 han2 sha1 。
- chou2 yan4 kui1 deng1 yu3 ， qing2 ren2 jian4 yue4 guo4 。 zhen1 sheng1 ting1 yi3 bie2 ， chong2 xiang3 fu4 xiang1 he2 。
- bi4 men2 wu2 shi4 hou4 ， ci3 di4 ji2 shan1 zhong1 。 dan4 jue2 niao3 sheng1 yi4 ， bu4 zhi1 ren2 jing4 tong2 。
- wan3 hua1 kai1 wei4 yu3 ， can2 guo3 luo4 yin1 feng1 。 du2 zuo4 hai2 yin2 zhuo2 ， shi1 cheng2 jiu3 yi3 kong1 。
- zi4 de2 jia1 lin2 qu4 ， chang2 shi2 zai4 wai4 xi1 。 dui4 seng1 can1 ye3 shi2 ， ying2 ke4 zhu4 shan1 yi1 。
- que4 dou4 fan1 yan2 san4 ， chan2 jing1 chu1 shu4 fei1 。 gong1 cheng2 ta1 ri4 hou4 ， he2 bi4 wu3 hu2 gui1 。
- qiu1 se4 ting2 wu2 shang4 ， qing1 chao2 jian4 lu4 hua2 。 shu1 huang2 chou1 wan3 sun3 ， you1 yao4 tu3 han2 ya2 。
- yin3 shui3 xin1 qu2 jing4 ， deng1 tai2 xiao3 jing4 xie2 。 ren2 lai2 duo1 ai4 ci3 ， xiao1 shuang3 si4 xian1 jia1 。
- jin4 ye4 chao2 hui2 hou4 ， lin2 yuan2 sheng4 shang3 shi2 。 ye3 ren2 lai2 bian4 yao4 ， ting2 he4 wang3 kan4 qi2 。
- wan3 ri4 ming2 dan1 zao3 ， chao2 shuang1 run4 zi3 li2 。 hai2 yin1 zhong4 feng1 jing3 ， you2 zi4 you3 qiu1 shi1 。
- sheng4 dai4 shao3 feng1 shi4 ， xian2 ju1 fang1 ping2 xuan1 。 lou4 han2 yun2 wai4 que1 ， mu4 luo4 yue4 zhong1 yuan2 。
- shan1 niao3 su4 yan2 shu4 ， shui3 ying2 liu2 dong4 men2 。 wu2 ren2 jian4 qing1 jing3 ， lin2 xia4 zi4 kai1 zun1 。

## 注释

## 译文

## 赏析
