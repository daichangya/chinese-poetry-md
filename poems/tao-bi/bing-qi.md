---
id: tao-bi-bing-qi
title: 兵器
titlePinyin: bing1 qi4
titleSlug: bing-qi
author: 陶弼
authorPinyin: tao2 bi4
authorSlug: tao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五代乏真主，奸雄纷僭伪。
- 横磨阔刀剑，白日相篡弑。
- 我宋有神祖，潜德动天意。
- 故天意若曰，往为我之嗣。
- 神祖拜稽首，乃即皇帝位。
- 不惠兆民乐，不怒诸侯畏。
- 颠倒执玉帛，奔走恐后至。
- 大商国三分，一朝有其二。
- 太宗以义抚，真宗以仁治。
- 王道竹箭直，诵声金鼎沸。
- 独有阴山戎，时时寇边地。
- 天子赫斯怒，大警巡澶卫。
- 射杀右贤王，遂斩匈奴臂。
- 狼心帖然服，结好同昆弟。
- 自此两河间，寂寂无戎备。
- 卒闲喜夜歌，将老贪春睡。
- 自此为太平，恍逾三十岁。
- 戎昊乘我间，南驰贺兰骑。
- 阳关久夜开，枢朽不可闭。
- 阵云起秦雍，杀气横泾渭。
- 使臣股栗奏，宰相瞋目议。
- 佥曰亟发兵，竖子坑甚易。
- 仓皇筑边垒，未战力先瘁。
- 遇迫开库兵，土蚀锋芒脆。
- 防秋采旧屯，推毂谋新寄。
- 旧屯老且死，少者无实艺。
- 良由不训练，手足迷击刺。
- 新寄将家子，从小生富贵。
- 六韬未曾读，口但知肉味。
- 师复从中御，进退由阍寺。
- 权轻号令冗，两战无遗类。
- 曹公弃七军，晋人获三帅。
- 吾兵自此丧，有诏新其制。
- 此器不预设，一旦从何致。
- 朝廷急郡县，郡县急官吏。
- 官吏无他术，下责蚩蚩辈。
- 耕牛拔筋角，飞鸟秃翎翅。
- 簳截会稽空，铁烹董山碎。
- 供亿稍后期，鞭朴异他罪。
- 愁氛壅太虚，霁景昼冥晦。
- 我闻郭汾阳，料敌多奇异。
- 单箠谕突厥，蕃酋双膝坠。
- 又闻李西平，临戎有英气。
- 身著红锦袍，怀光肝胆碎。
- 是知用兵术，在人不在器。
- 君耳舜高听，君目舜明视。
- 愿采谋略长，勿倚干戈锐。

## 拼音
- wu3 dai4 fa2 zhen1 zhu3 ， jian1 xiong2 fen1 jian4 wei3 。
- heng2 mo2 kuo4 dao1 jian4 ， bai2 ri4 xiang1 cuan4 shi4 。
- wo3 song4 you3 shen2 zu3 ， qian2 de2 dong4 tian1 yi4 。
- gu4 tian1 yi4 ruo4 yue1 ， wang3 wei4 wo3 zhi1 si4 。
- shen2 zu3 bai4 qi3 shou3 ， nai3 ji2 huang2 di4 wei4 。
- bu2 hui4 zhao4 min2 yue4 ， bu2 nu4 zhu1 hou2 wei4 。
- dian1 dao3 zhi2 yu4 bo2 ， ben1 zou3 kong3 hou4 zhi4 。
- da4 shang1 guo2 san1 fen1 ， yi4 chao2 you3 qi2 er4 。
- tai4 zong1 yi3 yi4 fu3 ， zhen1 zong1 yi3 ren2 zhi4 。
- wang2 dao4 zhu2 jian4 zhi2 ， song4 sheng1 jin1 ding3 fei4 。
- du2 you3 yin1 shan1 rong2 ， shi2 shi2 kou4 bian1 di4 。
- tian1 zi3 he4 si1 nu4 ， da4 jing3 xun2 chan2 wei4 。
- she4 sha1 you4 xian2 wang2 ， sui4 zhan3 xiong1 nu2 bi4 。
- lang2 xin1 tie1 ran2 fu2 ， jie2 hao3 tong2 kun1 di4 。
- zi4 ci3 liang3 he2 jian1 ， ji4 ji4 wu2 rong2 bei4 。
- zu2 xian2 xi3 ye4 ge1 ， jiang1 lao3 tan1 chun1 shui4 。
- zi4 ci3 wei4 tai4 ping2 ， huang3 yu2 san1 shi2 sui4 。
- rong2 hao4 cheng2 wo3 jian1 ， nan2 chi2 he4 lan2 qi2 。
- yang2 guan1 jiu3 ye4 kai1 ， shu1 xiu3 bu4 ke3 bi4 。
- zhen4 yun2 qi3 qin2 yong1 ， sha1 qi4 heng2 jing1 wei4 。
- shi3 chen2 gu3 li4 zou4 ， zai3 xiang4 chen1 mu4 yi4 。
- qian1 yue1 ji2 fa1 bing1 ， shu4 zi3 keng1 shen4 yi4 。
- cang1 huang2 zhu4 bian1 lei3 ， wei4 zhan4 li4 xian1 cui4 。
- yu4 po4 kai1 ku4 bing1 ， tu3 shi2 feng1 mang2 cui4 。
- fang2 qiu1 cai3 jiu4 tun2 ， tui1 gu1 mou2 xin1 ji4 。
- jiu4 tun2 lao3 qie3 si3 ， shao3 zhe3 wu2 shi2 yi4 。
- liang2 you2 bu2 xun4 lian4 ， shou3 zu2 mi2 ji1 ci4 。
- xin1 ji4 jiang1 jia1 zi3 ， cong2 xiao3 sheng1 fu4 gui4 。
- liu4 tao1 wei4 ceng2 du2 ， kou3 dan4 zhi1 rou4 wei4 。
- shi1 fu4 cong2 zhong1 yu4 ， jin4 tui4 you2 hun1 si4 。
- quan2 qing1 hao4 ling4 rong3 ， liang3 zhan4 wu2 yi2 lei4 。
- cao2 gong1 qi4 qi1 jun1 ， jin4 ren2 huo4 san1 shuai4 。
- wu2 bing1 zi4 ci3 sang4 ， you3 zhao4 xin1 qi2 zhi4 。
- ci3 qi4 bu2 yu4 she4 ， yi2 dan4 cong2 he2 zhi4 。
- chao2 ting2 ji2 jun4 xian4 ， jun4 xian4 ji2 guan1 li4 。
- guan1 li4 wu2 ta1 shu4 ， xia4 ze2 chi1 chi1 bei4 。
- geng1 niu2 ba2 jin1 jiao3 ， fei1 niao3 tu1 ling2 chi4 。
- gan4 jie2 hui4 ji1 kong1 ， tie3 peng1 dong3 shan1 sui4 。
- gong4 yi4 shao1 hou4 qi1 ， bian1 pu3 yi4 ta1 zui4 。
- chou2 fen1 yong1 tai4 xu1 ， ji4 jing3 zhou4 ming2 hui4 。
- wo3 wen2 guo1 fen2 yang2 ， liao4 di2 duo1 qi2 yi4 。
- dan1 chui2 yu4 tu1 jue2 ， fan1 qiu2 shuang1 xi1 zhui4 。
- you4 wen2 li3 xi1 ping2 ， lin2 rong2 you3 ying1 qi4 。
- shen1 zhu4 hong2 jin3 pao2 ， huai2 guang1 gan1 dan3 sui4 。
- shi4 zhi1 yong4 bing1 shu4 ， zai4 ren2 bu2 zai4 qi4 。
- jun1 er3 shun4 gao1 ting1 ， jun1 mu4 shun4 ming2 shi4 。
- yuan4 cai3 mou2 lüe4 chang2 ， wu4 yi3 gan1 ge1 rui4 。

## 注释

## 译文

## 赏析
