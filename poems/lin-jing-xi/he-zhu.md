---
id: lin-jing-xi-he-zhu
title: 荷珠
titlePinyin: he2 zhu1
titleSlug: he-zhu
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霞衣葱珮来珊珊，水晶之宫绿玉盘。
- 谁与冯夷作戏剧，贝阙驱入神瓢翻。
- 又疑罢织蛟人泣，碧漥融作水银汁。
- 圆或为璧方为珪，寒光滉漾不可拾。
- 古来欹器戒覆倾，真宰之柄常恶盈。
- 季伦买笑轻百斛，金谷转首迷榛荆。
- 纷纷鱼目争贵惜，道眼独悬诸幻息。
- 须臾海霁山日高，绿云万柄净如拭。

## 拼音
- xia2 yi1 cong1 pei4 lai2 shan1 shan1 ， shui3 jing1 zhi1 gong1 lü4 yu4 pan2 。
- shui2 yu3 feng2 yi2 zuo4 xi4 ju4 ， bei4 que1 qu1 ru4 shen2 piao2 fan1 。
- you4 yi2 ba4 zhi1 jiao1 ren2 qi4 ， bi4 wa1 rong2 zuo4 shui3 yin2 zhi1 。
- yuan2 huo4 wei4 bi4 fang1 wei4 gui1 ， han2 guang1 huang4 yang4 bu4 ke3 shi2 。
- gu3 lai2 qi1 qi4 jie4 fu4 qing1 ， zhen1 zai3 zhi1 bing3 chang2 e4 ying2 。
- ji4 lun2 mai3 xiao4 qing1 bai3 hu2 ， jin1 gu3 zhuan3 shou3 mi2 zhen1 jing1 。
- fen1 fen1 yu2 mu4 zheng1 gui4 xi1 ， dao4 yan3 du2 xuan2 zhu1 huan4 xi1 。
- xu1 yu2 hai3 ji4 shan1 ri4 gao1 ， lü4 yun2 wan4 bing3 jing4 ru2 shi4 。

## 注释

## 译文

## 赏析
