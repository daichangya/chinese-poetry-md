---
id: lin-jing-xi-cai-yan-gui-han-tu
title: 蔡琰归汉图
titlePinyin: cai4 yan3 gui1 han4 tu2
titleSlug: cai-yan-gui-han-tu
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文姬别胡地，一骑轻南驰。
- 伤哉贤王北，一骑挟二儿。
- 二儿抱父啼，问母何所之。
- 停鞭屡回首，重会知无期。
- 孰云天壤内，野心无人彝。
- 凡物以类偶，湿化犹相随。
- 穹庐况万里，日暮惊沙吹。
- 惜哉辨琴智，不辨华与夷。
- 纵怜形势迫，难掩节义亏。
- 独有思汉心，写入哀弦知。
- 一朝天使至，千金赎蛾眉。
- 雨露洗腥瘢，阳和变愁姿。
- 出关拜汉月，照妾心苦悲。
- 妾心倘未白，何以觐彤墀。
- 狐死尚首丘，越鸟终南枝。
- 如何李都尉，没齿阴山陲。

## 拼音
- wen2 ji1 bie2 hu2 di4 ， yi4 qi2 qing1 nan2 chi2 。
- shang1 zai1 xian2 wang2 bei3 ， yi4 qi2 xie2 er4 er2 。
- er4 er2 bao4 fu4 ti2 ， wen4 mu3 he2 suo3 zhi1 。
- ting2 bian1 lü3 hui2 shou3 ， zhong4 hui4 zhi1 wu2 qi1 。
- shu2 yun2 tian1 rang3 nei4 ， ye3 xin1 wu2 ren2 yi2 。
- fan2 wu4 yi3 lei4 ou3 ， shi1 hua4 you2 xiang1 sui2 。
- qiong2 lu2 kuang4 wan4 li3 ， ri4 mu4 jing1 sha1 chui1 。
- xi1 zai1 bian4 qin2 zhi4 ， bu2 bian4 hua2 yu3 yi2 。
- zong4 lian2 xing2 shi4 po4 ， nan2 yan3 jie2 yi4 kui1 。
- du2 you3 si1 han4 xin1 ， xie3 ru4 ai1 xian2 zhi1 。
- yi4 chao2 tian1 shi3 zhi4 ， qian1 jin1 shu2 e2 mei2 。
- yu3 lu4 xi3 xing1 ban1 ， yang2 he2 bian4 chou2 zi1 。
- chu1 guan1 bai4 han4 yue4 ， zhao4 qie4 xin1 ku3 bei1 。
- qie4 xin1 tang3 wei4 bai2 ， he2 yi3 jin4 tong2 chi2 。
- hu2 si3 shang4 shou3 qiu1 ， yue4 niao3 zhong1 nan2 zhi1 。
- ru2 he2 li3 dou1 wei4 ， mei2 chi3 yin1 shan1 chui2 。

## 注释

## 译文

## 赏析
