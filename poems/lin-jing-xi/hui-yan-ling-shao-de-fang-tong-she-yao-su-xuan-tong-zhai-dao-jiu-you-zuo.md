---
id: lin-jing-xi-hui-yan-ling-shao-de-fang-tong-she-yao-su-xuan-tong-zhai-dao-jiu-you-zuo
title: 会严陵邵德芳同舍邀宿玄同斋道旧有作
titlePinyin: hui4 yan2 ling2 shao4 de2 fang1 tong2 she4 yao1 su4 xuan2 tong2 zhai1 dao4 jiu4 you3 zuo4
titleSlug: hui-yan-ling-shao-de-fang-tong-she-yao-su-xuan-tong-zhai-dao-jiu-you-zuo
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 市槐梦忽醒，乔柯落风雨。
- 何人斧为薪，遗根尚依土。
- 缅怀赤炜初，鬰若翠蛟舞。
- 其下有桥门，雍雍冠带聚。
- 万物递衰盛，千载一仰俯。
- 射策君先登，气勇不再鼓。
- 邅回三舍间，我亦跻寸武。
- 云雷膏尚屯，有志良独苦。
- 空山少芝薇，大泽多网罟。
- 尔来涉长途，征衣拂天姥。
- 遥泛松江舟，薰风采芳杜。
- 故人隠云间，九山青照户。
- 相逢各华颠，旧事不敢吐。
- 悠哉抱玄同，高卧标枝古。

## 拼音
- shi4 huai2 meng4 hu1 xing3 ， qiao2 ke1 luo4 feng1 yu3 。
- he2 ren2 fu3 wei4 xin1 ， yi2 gen1 shang4 yi1 tu3 。
- mian3 huai2 chi4 wei3 chu1 ， yu4 ruo4 cui4 jiao1 wu3 。
- qi2 xia4 you3 qiao2 men2 ， yong1 yong1 guan1 dai4 ju4 。
- wan4 wu4 di4 shuai1 sheng4 ， qian1 zai3 yi4 yang3 fu3 。
- she4 ce4 jun1 xian1 deng1 ， qi4 yong3 bu2 zai4 gu3 。
- zhan1 hui2 san1 she4 jian1 ， wo3 yi4 ji1 cun4 wu3 。
- yun2 lei2 gao1 shang4 tun2 ， you3 zhi4 liang2 du2 ku3 。
- kong1 shan1 shao3 zhi1 wei1 ， da4 ze2 duo1 wang3 gu3 。
- er3 lai2 she4 chang2 tu2 ， zheng1 yi1 fu2 tian1 lao3 。
- yao2 fan4 song1 jiang1 zhou1 ， xun1 feng1 cai3 fang1 du4 。
- gu4 ren2 yin3 yun2 jian1 ， jiu3 shan1 qing1 zhao4 hu4 。
- xiang1 feng2 ge4 hua2 dian1 ， jiu4 shi4 bu4 gan3 tu3 。
- you1 zai1 bao4 xuan2 tong2 ， gao1 wo4 biao1 zhi1 gu3 。

## 注释

## 译文

## 赏析
