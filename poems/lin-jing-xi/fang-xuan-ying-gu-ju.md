---
id: lin-jing-xi-fang-xuan-ying-gu-ju
title: 方玄英故居
titlePinyin: fang1 xuan2 ying1 gu4 ju1
titleSlug: fang-xuan-ying-gu-ju
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舣舟鸬鹚港，白云满高原。
- 借问玄英居，遗搆无复存。
- 精灵几百载，山鬼凭幽昏。
- 独遗文字香，隠隠草树根。
- 转盼东山麓，仿佛见柴门。
- 啼猨助凄恻，亦复销我魂。
- 渔父促归桡，牛羊下前村。
- 长揖者谁子，未识情已温。
- 云十有六叶，咸通之耳孙。
- 缅思幽人后，风雅天所敦。
- 相携就茅屋，一笑酌瓦尊。

## 拼音
- yi3 zhou1 lu2 ci2 gang3 ， bai2 yun2 man3 gao1 yuan2 。
- jie4 wen4 xuan2 ying1 ju1 ， yi2 gou4 wu2 fu4 cun2 。
- jing1 ling2 ji3 bai3 zai3 ， shan1 gui3 ping2 you1 hun1 。
- du2 yi2 wen2 zi4 xiang1 ， yin3 yin3 cao3 shu4 gen1 。
- zhuan3 pan4 dong1 shan1 lu4 ， fang3 fu2 jian4 chai2 men2 。
- ti2 yuan2 zhu4 qi1 ce4 ， yi4 fu4 xiao1 wo3 hun2 。
- yu2 fu4 cu4 gui1 rao2 ， niu2 yang2 xia4 qian2 cun1 。
- chang2 yi1 zhe3 shui2 zi3 ， wei4 shi2 qing2 yi3 wen1 。
- yun2 shi2 you3 liu4 ye4 ， xian2 tong1 zhi1 er3 sun1 。
- mian3 si1 you1 ren2 hou4 ， feng1 ya3 tian1 suo3 dun1 。
- xiang1 xie2 jiu4 mao2 wu1 ， yi2 xiao4 zhuo2 wa3 zun1 。

## 注释

## 译文

## 赏析
