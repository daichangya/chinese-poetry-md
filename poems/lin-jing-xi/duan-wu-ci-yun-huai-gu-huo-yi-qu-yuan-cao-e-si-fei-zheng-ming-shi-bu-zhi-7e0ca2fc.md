---
id: lin-jing-xi-duan-wu-ci-yun-huai-gu-huo-yi-qu-yuan-cao-e-si-fei-zheng-ming-shi-bu-zhi-7e0ca2fc
title: 端午次韵怀古或疑屈原曹娥死非正命是不知杀身成仁者也并为发之
titlePinyin: duan1 wu3 ci4 yun4 huai2 gu3 huo4 yi2 qu1 yuan2 cao2 e2 si3 fei1 zheng4 ming4 shi4 bu4 zhi1 sha1 shen1 cheng2 ren2 zhe3 ye3 bing4 wei4 fa1 zhi1
titleSlug: duan-wu-ci-yun-huai-gu-huo-yi-qu-yuan-cao-e-si-fei-zheng-ming-shi-bu-zhi-7e0ca2fc
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 葵榴入眼明，得酒慰衰齿。
- 胡为浪自悲，怀古泪纷委。
- 湘江沈忠臣，越江沈孝子。
- 沈骨不沈名，清风两江水。
- 或云非正命，是昧舍生理。
- 归全岂发肤，所惧本心毁。
- 哭父天为惊，忧君国将毁。
- 于焉偷吾生，何以立戴履。
- 修短在百年，芳秽垂千纪。
- 之人死犹生，滔滔真死矣。

## 拼音
- kui2 liu2 ru4 yan3 ming2 ， de2 jiu3 wei4 shuai1 chi3 。
- hu2 wei4 lang4 zi4 bei1 ， huai2 gu3 lei4 fen1 wei3 。
- xiang1 jiang1 shen3 zhong1 chen2 ， yue4 jiang1 shen3 xiao4 zi3 。
- shen3 gu3 bu4 shen3 ming2 ， qing1 feng1 liang3 jiang1 shui3 。
- huo4 yun2 fei1 zheng4 ming4 ， shi4 mei4 she4 sheng1 li3 。
- gui1 quan2 qi3 fa1 fu1 ， suo3 ju4 ben3 xin1 hui3 。
- ku1 fu4 tian1 wei4 jing1 ， you1 jun1 guo2 jiang1 hui3 。
- yu2 yan1 tou1 wu2 sheng1 ， he2 yi3 li4 dai4 lü3 。
- xiu1 duan3 zai4 bai3 nian2 ， fang1 hui4 chui2 qian1 ji4 。
- zhi1 ren2 si3 you2 sheng1 ， tao1 tao1 zhen1 si3 yi3 。

## 注释

## 译文

## 赏析
