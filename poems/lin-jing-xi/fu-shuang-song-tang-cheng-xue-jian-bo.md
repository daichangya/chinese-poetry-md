---
id: lin-jing-xi-fu-shuang-song-tang-cheng-xue-jian-bo
title: 赋双松堂呈薛监簿
titlePinyin: fu4 shuang1 song1 tang2 cheng2 xue1 jian1 bo2
titleSlug: fu-shuang-song-tang-cheng-xue-jian-bo
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宿觉山中有双松，一朝劫烬鳞鬣空。
- 端明堂前有双松，至今古色摩苍穹。
- 此物受命本千岁，扶持若有神始终。
- 天留贞质表文献，厖言幻学宁女容。
- 昔贤种松如种德，柯叶余事根本丰。
- 百年封植雨露饱，厥声大肆鸣笙镛。
- 掀髯相视雪贸贸，拥盖对立云童童。
- 不知天地有黄落，玄冥失柄春无功。
- 闻孙峨冠立松下，典刑如侍干淳翁。
- 昂藏见谓廊庙具，夭矫亦有山林风。
- 棱棱铁面不可犯，麾去秦爵如飞蓬。
- 彩衣奉酒列清影，森森头角皆虬龙。

## 拼音
- su4 jue2 shan1 zhong1 you3 shuang1 song1 ， yi4 chao2 jie2 jin4 lin2 lie4 kong1 。
- duan1 ming2 tang2 qian2 you3 shuang1 song1 ， zhi4 jin1 gu3 se4 mo2 cang1 qiong2 。
- ci3 wu4 shou4 ming4 ben3 qian1 sui4 ， fu2 chi2 ruo4 you3 shen2 shi3 zhong1 。
- tian1 liu2 zhen1 zhi4 biao3 wen2 xian4 ， mang2 yan2 huan4 xue2 ning2 nü3 rong2 。
- xi1 xian2 zhong3 song1 ru2 zhong3 de2 ， ke1 ye4 yu2 shi4 gen1 ben3 feng1 。
- bai3 nian2 feng1 zhi2 yu3 lu4 bao3 ， jue2 sheng1 da4 si4 ming2 sheng1 yong1 。
- xian1 ran2 xiang1 shi4 xue3 mao4 mao4 ， yong1 gai4 dui4 li4 yun2 tong2 tong2 。
- bu4 zhi1 tian1 di4 you3 huang2 luo4 ， xuan2 ming2 shi1 bing3 chun1 wu2 gong1 。
- wen2 sun1 e2 guan1 li4 song1 xia4 ， dian3 xing2 ru2 shi4 gan1 chun2 weng1 。
- ang2 cang2 jian4 wei4 lang2 miao4 ju4 ， yao1 jiao3 yi4 you3 shan1 lin2 feng1 。
- leng2 leng2 tie3 mian4 bu4 ke3 fan4 ， hui1 qu4 qin2 jue2 ru2 fei1 peng2 。
- cai3 yi1 feng4 jiu3 lie4 qing1 ying3 ， sen1 sen1 tou2 jiao3 jie1 qiu2 long2 。

## 注释

## 译文

## 赏析
