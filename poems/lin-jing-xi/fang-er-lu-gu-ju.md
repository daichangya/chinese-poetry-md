---
id: lin-jing-xi-fang-er-lu-gu-ju
title: 访二陆故居
titlePinyin: fang3 er4 lu4 gu4 ju1
titleSlug: fang-er-lu-gu-ju
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风流怀二陆，才名动三吴。
- 斯人不可作，千载空烟芜。
- 当时骋俊笔，万象争先驱。
- 有如明月璧，美价倾鸿都。
- 世运有翻覆，韫匵真良图。
- 惜哉去就乖，毁此千金躯。
- 人生皆有死，百年同须臾。
- 独遗文字芳，乃与天壤俱。
- 凄凄昆山寒，冉冉谷水枯。
- 白鹤久已寂，黄犬谁复呼。
- 荒祠挂残阳，扁舟入菰蒲。
- 采莼荐秋水，庶以明区区。

## 拼音
- feng1 liu2 huai2 er4 lu4 ， cai2 ming2 dong4 san1 wu2 。
- si1 ren2 bu4 ke3 zuo4 ， qian1 zai3 kong1 yan1 wu2 。
- dang1 shi2 cheng3 jun4 bi3 ， wan4 xiang4 zheng1 xian1 qu1 。
- you3 ru2 ming2 yue4 bi4 ， mei3 jia4 qing1 hong2 dou1 。
- shi4 yun4 you3 fan1 fu4 ， yun4 du2 zhen1 liang2 tu2 。
- xi1 zai1 qu4 jiu4 guai1 ， hui3 ci3 qian1 jin1 qu1 。
- ren2 sheng1 jie1 you3 si3 ， bai3 nian2 tong2 xu1 yu2 。
- du2 yi2 wen2 zi4 fang1 ， nai3 yu3 tian1 rang3 ju4 。
- qi1 qi1 kun1 shan1 han2 ， ran3 ran3 gu3 shui3 ku1 。
- bai2 he4 jiu3 yi3 ji4 ， huang2 quan3 shui2 fu4 hu1 。
- huang1 ci2 gua4 can2 yang2 ， pian1 zhou1 ru4 gu1 pu2 。
- cai3 chun2 jian4 qiu1 shui3 ， shu4 yi3 ming2 qu1 qu1 。

## 注释

## 译文

## 赏析
