---
id: lin-jing-xi-shuang-gui-tang-wei-lu-sheng-ke-xing-ke-fu
title: 双桧堂为鲁圣可行可赋
titlePinyin: shuang1 gui4 tang2 wei4 lu3 sheng4 ke3 xing2 ke3 fu4
titleSlug: shuang-gui-tang-wei-lu-sheng-ke-xing-ke-fu
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鱼头公子冰雪姿，根柢忠信华文辞。
- 乃翁手植岂无意，贞固已作层霄期。
- 气含芝术体松柏，容成山下神仙宅。
- 清阴冉冉生庭除，绿雾纤纤护琴册。
- 风簷对语如索诗，君家伯仲谐埙箎。
- 养成材器丰且硕，蓄泄云雨蟠蛟螭。
- 黄州谪臣坐诗累，杳杳蛰龙空九地。
- 苍根留取千载芳，何物丑秦盗名字。

## 拼音
- yu2 tou2 gong1 zi3 bing1 xue3 zi1 ， gen1 di3 zhong1 xin4 hua2 wen2 ci2 。
- nai3 weng1 shou3 zhi2 qi3 wu2 yi4 ， zhen1 gu4 yi3 zuo4 ceng2 xiao1 qi1 。
- qi4 han2 zhi1 shu4 ti3 song1 bai3 ， rong2 cheng2 shan1 xia4 shen2 xian1 zhai2 。
- qing1 yin1 ran3 ran3 sheng1 ting2 chu2 ， lü4 wu4 xian1 xian1 hu4 qin2 ce4 。
- feng1 yan2 dui4 yu3 ru2 suo3 shi1 ， jun1 jia1 bo2 zhong4 xie2 xun1 chi2 。
- yang3 cheng2 cai2 qi4 feng1 qie3 shuo4 ， xu4 xie4 yun2 yu3 pan2 jiao1 chi1 。
- huang2 zhou1 zhe2 chen2 zuo4 shi1 lei4 ， yao3 yao3 zhe2 long2 kong1 jiu3 di4 。
- cang1 gen1 liu2 qu3 qian1 zai3 fang1 ， he2 wu4 chou3 qin2 dao4 ming2 zi4 。

## 注释

## 译文

## 赏析
