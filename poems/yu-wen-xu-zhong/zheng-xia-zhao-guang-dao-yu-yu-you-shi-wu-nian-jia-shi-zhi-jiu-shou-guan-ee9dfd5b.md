---
id: yu-wen-xu-zhong-zheng-xia-zhao-guang-dao-yu-yu-you-shi-wu-nian-jia-shi-zhi-jiu-shou-guan-ee9dfd5b
title: 郑下赵光道与余有十五年家世之旧守官代郡之崞县闻余以使事羁留平城与诸公相从皆一时英彦遂以应举自免去驾短辕下泽车驱一僮二驴扶病以来相聚凡旬日而归昔白乐天与元微之偶相遇于夷陵峡口既而作诗叙别虽憔悴哀伤感念存没至叹泣不能自已而终篇之意盖亦自开慰况吾辈今日可无片言以识一时之事邪因各题数句而余为之叙夜将半各有酒所语不复锻炼要之皆肺腑中流出也
titlePinyin: zheng4 xia4 zhao4 guang1 dao4 yu3 yu2 you3 shi2 wu3 nian2 jia1 shi4 zhi1 jiu4 shou3 guan1 dai4 jun4 zhi1 guo1 xian4 wen2 yu2 yi3 shi3 shi4 ji1 liu2 ping2 cheng2 yu3 zhu1 gong1 xiang1 cong2 jie1 yi4 shi2 ying1 yan4 sui4 yi3 ying4 ju3 zi4 mian3 qu4 jia4 duan3 yuan2 xia4 ze2 che1 qu1 yi4 tong2 er4 lü2 fu2 bing4 yi3 lai2 xiang1 ju4 fan2 xun2 ri4 er2 gui1 xi1 bai2 le4 tian1 yu3 yuan2 wei1 zhi1 ou3 xiang1 yu4 yu2 yi2 ling2 xia2 kou3 ji4 er2 zuo4 shi1 xu4 bie2 sui1 qiao2 cui4 ai1 shang1 gan3 nian4 cun2 mei2 zhi4 tan4 qi4 bu4 neng2 zi4 yi3 er2 zhong1 pian1 zhi1 yi4 gai4 yi4 zi4 kai1 wei4 kuang4 wu2 bei4 jin1 ri4 ke3 wu2 pian4 yan2 yi3 shi2 yi4 shi2 zhi1 shi4 xie2 yin1 ge4 ti2 shu4 ju4 er2 yu2 wei4 zhi1 xu4 ye4 jiang1 ban4 ge4 you3 jiu3 suo3 yu3 bu2 fu4 duan4 lian4 yao4 zhi1 jie1 fei4 fu3 zhong1 liu2 chu1 ye3
titleSlug: zheng-xia-zhao-guang-dao-yu-yu-you-shi-wu-nian-jia-shi-zhi-jiu-shou-guan-ee9dfd5b
author: 宇文虚中
authorPinyin: yu3 wen2 xu1 zhong1
authorSlug: yu-wen-xu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷愁诗满箧，孤愤气填胸。
- 脱身枳棘下，顾我雪窖中。
- 竟日朋盍簪，论文一樽同。
- 飜然南飞燕，却背北归鸿。
- 人生悲与乐，倚伏如张弓。
- 莫言竟愦愦，作书怨天公。

## 拼音
- qiong2 chou2 shi1 man3 qie4 ， gu1 fen4 qi4 tian2 xiong1 。
- tuo1 shen1 zhi3 ji2 xia4 ， gu4 wo3 xue3 jiao4 zhong1 。
- jing4 ri4 peng2 he2 zan1 ， lun4 wen2 yi4 zun1 tong2 。
- fan1 ran2 nan2 fei1 yan4 ， que4 bei4 bei3 gui1 hong2 。
- ren2 sheng1 bei1 yu3 le4 ， yi3 fu2 ru2 zhang1 gong1 。
- mo4 yan2 jing4 kui4 kui4 ， zuo4 shu1 yuan4 tian1 gong1 。

## 注释

## 译文

## 赏析
