---
id: li-ting-you-guang-sheng-si-dong-yan
title: 游广胜寺东岩
titlePinyin: you2 guang3 sheng4 si4 dong1 yan2
titleSlug: you-guang-sheng-si-dong-yan
author: 李庭
authorPinyin: li3 ting2
authorSlug: li-ting
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 年来百念如寒灰，老眼慵向时人开。
- 犹有爱山缘未断，芒鞋信步东岩隈。
- 东岩幽胜甲晋境，寒藤古木生苍苔。
- 谁凿云根泄海眼，惊波深泻如奔雷。
- 衲僧具眼觑天奥，作亭闯尔临渊洄。
- 亭中空洞纳万象，收奇揽秀无遗材。
- 倚阑清坐洗尘念，洒然冰雪涵灵台。
- 上方一目尽千里，劳筋未暇穷崔嵬。
- 百年名刹烬一炬，可怜金碧成蒿莱。
- 世间兴废岂足道，会看穹壤论三灾。
- 短生乘化不暂驻，须臾变化随风埃。
- 心知所历皆梦境，题诗漫识吾曾来。
- 下山一笑便陈迹，但见白塔苍烟堆。

## 拼音
- nian2 lai2 bai3 nian4 ru2 han2 hui1 ， lao3 yan3 yong1 xiang4 shi2 ren2 kai1 。
- you2 you3 ai4 shan1 yuan2 wei4 duan4 ， mang2 xie2 xin4 bu4 dong1 yan2 wei1 。
- dong1 yan2 you1 sheng4 jia3 jin4 jing4 ， han2 teng2 gu3 mu4 sheng1 cang1 tai2 。
- shui2 zao2 yun2 gen1 xie4 hai3 yan3 ， jing1 bo1 shen1 xie4 ru2 ben1 lei2 。
- na4 seng1 ju4 yan3 qu4 tian1 ao4 ， zuo4 ting2 chuang3 er3 lin2 yuan1 hui2 。
- ting2 zhong1 kong1 dong4 na4 wan4 xiang4 ， shou1 qi2 lan3 xiu4 wu2 yi2 cai2 。
- yi3 lan2 qing1 zuo4 xi3 chen2 nian4 ， sa3 ran2 bing1 xue3 han2 ling2 tai2 。
- shang4 fang1 yi2 mu4 jin4 qian1 li3 ， lao2 jin1 wei4 xia2 qiong2 cui1 wei2 。
- bai3 nian2 ming2 cha4 jin4 yi2 ju4 ， ke3 lian2 jin1 bi4 cheng2 hao1 lai2 。
- shi4 jian1 xing1 fei4 qi3 zu2 dao4 ， hui4 kan4 qiong2 rang3 lun4 san1 zai1 。
- duan3 sheng1 cheng2 hua4 bu2 zan4 zhu4 ， xu1 yu2 bian4 hua4 sui2 feng1 ai1 。
- xin1 zhi1 suo3 li4 jie1 meng4 jing4 ， ti2 shi1 man4 shi2 wu2 ceng2 lai2 。
- xia4 shan1 yi2 xiao4 bian4 chen2 ji4 ， dan4 jian4 bai2 ta3 cang1 yan1 dui1 。

## 注释

## 译文

## 赏析
