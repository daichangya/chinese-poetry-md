---
id: yang-kan-you-long-rui-guan
title: 游龙瑞观
titlePinyin: you2 long2 rui4 guan1
titleSlug: you-long-rui-guan
author: 杨侃
authorPinyin: yang2 kan3
authorSlug: yang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泛舟秋水一湖平，入观松风数里清。
- 丹井有泉仙迹在，玉书藏穴禹功成。
- 步虚夜月千峰静，投简春霖万壑盈。
- 述记贺知章手笔，题诗元相国声名。
- 结庐野客前谿住，采术幽人绝顶行。
- 杉桧影侵山殿冷，星辰光逼醮坛明。
- 降仙台畔看云过，射的潭边听鹤鸣。
- 樵客多闻逢异事，洞天都不远重城。
- 林闲窗户尘难到，衣上烟岚暮自生。
- 不待照湖天子赐，欲将长往换浮荣。

## 拼音
- fan4 zhou1 qiu1 shui3 yi4 hu2 ping2 ， ru4 guan1 song1 feng1 shu4 li3 qing1 。
- dan1 jing3 you3 quan2 xian1 ji4 zai4 ， yu4 shu1 cang2 xue2 yu3 gong1 cheng2 。
- bu4 xu1 ye4 yue4 qian1 feng1 jing4 ， tou2 jian3 chun1 lin2 wan4 he4 ying2 。
- shu4 ji4 he4 zhi1 zhang1 shou3 bi3 ， ti2 shi1 yuan2 xiang4 guo2 sheng1 ming2 。
- jie2 lu2 ye3 ke4 qian2 xi1 zhu4 ， cai3 shu4 you1 ren2 jue2 ding3 xing2 。
- shan1 gui4 ying3 qin1 shan1 dian4 leng3 ， xing1 chen2 guang1 bi1 jiao4 tan2 ming2 。
- jiang4 xian1 tai2 pan4 kan4 yun2 guo4 ， she4 de0 tan2 bian1 ting1 he4 ming2 。
- qiao2 ke4 duo1 wen2 feng2 yi4 shi4 ， dong4 tian1 dou1 bu4 yuan3 zhong4 cheng2 。
- lin2 xian2 chuang1 hu4 chen2 nan2 dao4 ， yi1 shang4 yan1 lan2 mu4 zi4 sheng1 。
- bu2 dai4 zhao4 hu2 tian1 zi3 ci4 ， yu4 jiang1 chang2 wang3 huan4 fu2 rong2 。

## 注释

## 译文

## 赏析
