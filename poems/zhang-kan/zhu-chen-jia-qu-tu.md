---
id: zhang-kan-zhu-chen-jia-qu-tu
title: 朱陈嫁娶图
titlePinyin: zhu1 chen2 jia4 qu3 tu2
titleSlug: zhu-chen-jia-qu-tu
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生男愿封侯，嫁女在比隣。
- 此是古人言，最知天理真。
- 世远人亦伪，嫁娶来城𬮱。
- 岁序罕聚首，浩渺不计春。
- 当其出门时，错落车百轮。
- 笙箫填孔道，珠翠委泥尘。
- 堂开牡丹屏，盘横水精鳞。
- 徒取眼前富，未问身后贫。
- 女娇鲜礼法，薄夫贻所亲。
- 民家女及嫁，择对走踆踆。
- 一旦有其家，昕昏如主宾。
- 谁图朱陈村，宜为尧舜民。

## 拼音
- sheng1 nan2 yuan4 feng1 hou2 ， jia4 nü3 zai4 bi3 lin2 。
- ci3 shi4 gu3 ren2 yan2 ， zui4 zhi1 tian1 li3 zhen1 。
- shi4 yuan3 ren2 yi4 wei3 ， jia4 qu3 lai2 cheng2 yin1 。
- sui4 xu4 han3 ju4 shou3 ， hao4 miao3 bu2 ji4 chun1 。
- dang1 qi2 chu1 men2 shi2 ， cuo4 luo4 che1 bai3 lun2 。
- sheng1 xiao1 tian2 kong3 dao4 ， zhu1 cui4 wei3 ni2 chen2 。
- tang2 kai1 mu3 dan1 ping2 ， pan2 heng2 shui3 jing1 lin2 。
- tu2 qu3 yan3 qian2 fu4 ， wei4 wen4 shen1 hou4 pin2 。
- nü3 jiao1 xian1 li3 fa3 ， bao2 fu1 yi2 suo3 qin1 。
- min2 jia1 nü3 ji2 jia4 ， ze2 dui4 zou3 cun1 cun1 。
- yi2 dan4 you3 qi2 jia1 ， xin1 hun1 ru2 zhu3 bin1 。
- shui2 tu2 zhu1 chen2 cun1 ， yi2 wei4 yao2 shun4 min2 。

## 注释

## 译文

## 赏析
