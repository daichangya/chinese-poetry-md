---
id: zhang-kan-jia-yuan-you-mei-yi-zhu-yi-fu-li-luo-pan-sheng-gong-xi-qi-you-gu-yi-xi-z-ea7f0825
title: 家园有梅一株依附篱落潘圣功喜其有古意戏占云早是江南春讯动枝头己著两三花癸酉岁梅不生花己卯秋尾圣功云亡怆然有感见于篇什
titlePinyin: jia1 yuan2 you3 mei2 yi4 zhu1 yi1 fu4 li2 luo4 pan1 sheng4 gong1 xi3 qi2 you3 gu3 yi4 xi4 zhan4 yun2 zao3 shi4 jiang1 nan2 chun1 xun4 dong4 zhi1 tou2 ji3 zhu4 liang3 san1 hua1 gui3 you3 sui4 mei2 bu4 sheng1 hua1 ji3 mao3 qiu1 wei3 sheng4 gong1 yun2 wang2 chuang4 ran2 you3 gan3 jian4 yu2 pian1 shen2
titleSlug: jia-yuan-you-mei-yi-zhu-yi-fu-li-luo-pan-sheng-gong-xi-qi-you-gu-yi-xi-z-ea7f0825
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪意垂垂云满天，梅花一枝放清妍。
- 与君蹋雪看不足，归来吹镫传诗篇。
- 此诗只许梅压倒，句中染香疑登仙。
- 梅兮再四乞避舍，杳渺初不到灵坚。
- 我恐么凤暗作祟，岭梅碧落侍班联。
- 空留佳语涂耳目，岁月冉冉知几迁。
- 况君姓氏占仙籍，随分了却尘世缘。
- 想今共梅成莫逆，投壶一笑三千年。
- 江南春讯谁领略，杖头那用挂酒钱。

## 拼音
- xue3 yi4 chui2 chui2 yun2 man3 tian1 ， mei2 hua1 yi4 zhi1 fang4 qing1 yan2 。
- yu3 jun1 ta4 xue3 kan4 bu4 zu2 ， gui1 lai2 chui1 deng1 chuan2 shi1 pian1 。
- ci3 shi1 zhi3 xu3 mei2 ya1 dao3 ， ju4 zhong1 ran3 xiang1 yi2 deng1 xian1 。
- mei2 xi1 zai4 si4 qi3 bi4 she4 ， yao3 miao3 chu1 bu2 dao4 ling2 jian1 。
- wo3 kong3 me0 feng4 an4 zuo4 sui4 ， ling3 mei2 bi4 luo4 shi4 ban1 lian2 。
- kong1 liu2 jia1 yu3 tu2 er3 mu4 ， sui4 yue4 ran3 ran3 zhi1 ji3 qian1 。
- kuang4 jun1 xing4 shi4 zhan4 xian1 ji2 ， sui2 fen1 liao3 que4 chen2 shi4 yuan2 。
- xiang3 jin1 gong4 mei2 cheng2 mo4 ni4 ， tou2 hu2 yi2 xiao4 san1 qian1 nian2 。
- jiang1 nan2 chun1 xun4 shui2 ling3 lüe4 ， zhang4 tou2 na4 yong4 gua4 jiu3 qian2 。

## 注释

## 译文

## 赏析
