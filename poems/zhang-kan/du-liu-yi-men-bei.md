---
id: zhang-kan-du-liu-yi-men-bei
title: 读刘义门碑
titlePinyin: du2 liu2 yi4 men2 bei1
titleSlug: du-liu-yi-men-bei
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 深秋检旱步田隄，天清日懒风缓吹。
- 行行不觉筋力倦，前山数鴈带斜飞。
- 老农指点前头路，便是义门植碑处。
- 义门当日笃于亲，十世同居无异语。
- 可怜年远子孙微，頼有此碑名未亏。
- 子孙能守前人志，田虽一亩不忍离。
- 敛襟读碑几百字，重叹今人深有愧。
- 老农耕田莫深锄，台高要记义门居。

## 拼音
- shen1 qiu1 jian3 han4 bu4 tian2 di1 ， tian1 qing1 ri4 lan3 feng1 huan3 chui1 。
- xing2 xing2 bu4 jue2 jin1 li4 juan4 ， qian2 shan1 shu4 yan4 dai4 xie2 fei1 。
- lao3 nong2 zhi3 dian3 qian2 tou0 lu4 ， bian4 shi4 yi4 men2 zhi2 bei1 chu4 。
- yi4 men2 dang1 ri4 du3 yu2 qin1 ， shi2 shi4 tong2 ju1 wu2 yi4 yu3 。
- ke3 lian2 nian2 yuan3 zi3 sun1 wei1 ， lai4 you3 ci3 bei1 ming2 wei4 kui1 。
- zi3 sun1 neng2 shou3 qian2 ren2 zhi4 ， tian2 sui1 yi4 mu3 bu4 ren3 li2 。
- lian3 jin1 du2 bei1 ji3 bai3 zi4 ， zhong4 tan4 jin1 ren2 shen1 you3 kui4 。
- lao3 nong2 geng1 tian2 mo4 shen1 chu2 ， tai2 gao1 yao4 ji4 yi4 men2 ju1 。

## 注释

## 译文

## 赏析
