---
id: zhang-kan-zhuai-bei-tan
title: 拽碑叹
titlePinyin: zhuai4 bei1 tan4
titleSlug: zhuai-bei-tan
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上虞溪湖十四处，昔日是田纳官赋。
- 逢秋民间欠灌溉，县官作文告后土。
- 民间以田濬溪湖，田上官赋却抱输。
- 闲时潴水旱时用，纵未全熟无全逋。
- 古来人心平似砥，今来人心薄于纸。
- 不念平人输赋苦，情愿自为悠久计。
- 大臣奏事怡天颜，以民为基古已然。
- 况乃民间推己有，明知食是民之天。
- 此事传来犹未久，为雨为云翻覆手。
- 拽碑使平命工磨，别镌奇文垂不朽。
- 鬼神诃护屹不移，至今碑上光陆离。
- 噫嘻人心不如石，使我叹息重叹息。

## 拼音
- shang4 yu2 xi1 hu2 shi2 si4 chu4 ， xi1 ri4 shi4 tian2 na4 guan1 fu4 。
- feng2 qiu1 min2 jian1 qian4 guan4 gai4 ， xian4 guan1 zuo4 wen2 gao4 hou4 tu3 。
- min2 jian1 yi3 tian2 jun4 xi1 hu2 ， tian2 shang4 guan1 fu4 que4 bao4 shu1 。
- xian2 shi2 zhu1 shui3 han4 shi2 yong4 ， zong4 wei4 quan2 shu2 wu2 quan2 bu1 。
- gu3 lai2 ren2 xin1 ping2 si4 di3 ， jin1 lai2 ren2 xin1 bao2 yu2 zhi3 。
- bu2 nian4 ping2 ren2 shu1 fu4 ku3 ， qing2 yuan4 zi4 wei4 you1 jiu3 ji4 。
- da4 chen2 zou4 shi4 yi2 tian1 yan2 ， yi3 min2 wei4 ji1 gu3 yi3 ran2 。
- kuang4 nai3 min2 jian1 tui1 ji3 you3 ， ming2 zhi1 shi2 shi4 min2 zhi1 tian1 。
- ci3 shi4 chuan2 lai2 you2 wei4 jiu3 ， wei4 yu3 wei4 yun2 fan1 fu4 shou3 。
- zhuai4 bei1 shi3 ping2 ming4 gong1 mo2 ， bie2 juan1 qi2 wen2 chui2 bu4 xiu3 。
- gui3 shen2 he1 hu4 yi4 bu4 yi2 ， zhi4 jin1 bei1 shang4 guang1 lu4 li2 。
- yi1 xi1 ren2 xin1 bu4 ru2 shi2 ， shi3 wo3 tan4 xi1 zhong4 tan4 xi1 。

## 注释

## 译文

## 赏析
