---
id: zhang-kan-qiu-chong-pian
title: 秋虫篇
titlePinyin: qiu1 chong2 pian1
titleSlug: qiu-chong-pian
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 县楼漏鼓声逄逄，秋深夜永睡未浓。
- 窗前秋色已可掬，枕畔秋凉能暗通。
- 偶思向来所历事，记一忘十马牛风。
- 醒然如寤或省起，四壁不耐吟秋蛩。
- 秋蛩赋命抑何小，声则甚大凄而雄。
- 艰难七月陈王业，警戒再四由姬公。
- 如何秋蛩蒙好语，意谓有渐将成终。
- 初非卒然来径去，有如疾风转孤蓬。
- 入我床下声更切，恐我佐邑务纤洪。
- 情知官府印窠大，不信民间机杼空。
- 就中懒妇丝未理，狂讴野舞废女红。
- 竞言秋蛩非促织，自是合欢人不识。
- 绿牙作笼金作栅，万钱争买成戏剧。
- 抚枕三叹忽成诗，秋蛩秋蛩竟何为。
- 汝喙从此箝，汝声从此辞。
- 不平之鸣汝何预，宵尔之织汝无衣。
- 自形自色虽天付，我欲睡矣汝且住。

## 拼音
- xian4 lou2 lou4 gu3 sheng1 pang2 pang2 ， qiu1 shen1 ye4 yong3 shui4 wei4 nong2 。
- chuang1 qian2 qiu1 se4 yi3 ke3 ju1 ， zhen3 pan4 qiu1 liang2 neng2 an4 tong1 。
- ou3 si1 xiang4 lai2 suo3 li4 shi4 ， ji4 yi2 wang4 shi2 ma3 niu2 feng1 。
- xing3 ran2 ru2 wu4 huo4 sheng3 qi3 ， si4 bi4 bu2 nai4 yin2 qiu1 qiong2 。
- qiu1 qiong2 fu4 ming4 yi4 he2 xiao3 ， sheng1 ze2 shen4 da4 qi1 er2 xiong2 。
- jian1 nan2 qi1 yue4 chen2 wang2 ye4 ， jing3 jie4 zai4 si4 you2 ji1 gong1 。
- ru2 he2 qiu1 qiong2 meng2 hao3 yu3 ， yi4 wei4 you3 jian4 jiang1 cheng2 zhong1 。
- chu1 fei1 zu2 ran2 lai2 jing4 qu4 ， you3 ru2 ji2 feng1 zhuan3 gu1 peng2 。
- ru4 wo3 chuang2 xia4 sheng1 geng4 qie4 ， kong3 wo3 zuo3 yi4 wu4 xian1 hong2 。
- qing2 zhi1 guan1 fu3 yin4 ke1 da4 ， bu2 xin4 min2 jian1 ji1 zhu4 kong1 。
- jiu4 zhong1 lan3 fu4 si1 wei4 li3 ， kuang2 ou1 ye3 wu3 fei4 nü3 gong1 。
- jing4 yan2 qiu1 qiong2 fei1 cu4 zhi1 ， zi4 shi4 he2 huan1 ren2 bu4 shi2 。
- lü4 ya2 zuo4 long2 jin1 zuo4 shan1 ， wan4 qian2 zheng1 mai3 cheng2 xi4 ju4 。
- fu3 zhen3 san1 tan4 hu1 cheng2 shi1 ， qiu1 qiong2 qiu1 qiong2 jing4 he2 wei4 。
- ru3 hui4 cong2 ci3 qian2 ， ru3 sheng1 cong2 ci3 ci2 。
- bu4 ping2 zhi1 ming2 ru3 he2 yu4 ， xiao1 er3 zhi1 zhi1 ru3 wu2 yi1 。
- zi4 xing2 zi4 se4 sui1 tian1 fu4 ， wo3 yu4 shui4 yi3 ru3 qie3 zhu4 。

## 注释

## 译文

## 赏析
