---
id: zhang-kan-ming-yue-tang-wen-song-feng
title: 明月堂闻松风
titlePinyin: ming2 yue4 tang2 wen2 song1 feng1
titleSlug: ming-yue-tang-wen-song-feng
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此去中秋才七日，明月堂前秋可即。
- 山深水远断人踪，僧云居此探消息。
- 老松夭矫双凤翔，翠色依月新凝光。
- 神仙所居无乃是，我来访古摩藓苍。
- 夜长月正当窗白，风入松梢声划划。
- 娥江元自通涛江，脱似江潮撼僧床。
- 君不见东坡先生豪一世，寄语重门休便闭。
- 胸中吐出黄初诗，诗势如潮夐无比。
- 又不见后山居士真仙人，每遇奇观精神生。
- 悠悠江水流不尽，晚日浮沈潮势平。
- 披衣起坐寂无语，松影参差复如故。
- 风声四散不暂停，遥见江流趁东去。

## 拼音
- ci3 qu4 zhong1 qiu1 cai2 qi1 ri4 ， ming2 yue4 tang2 qian2 qiu1 ke3 ji2 。
- shan1 shen1 shui3 yuan3 duan4 ren2 zong1 ， seng1 yun2 ju1 ci3 tan4 xiao1 xi1 。
- lao3 song1 yao1 jiao3 shuang1 feng4 xiang2 ， cui4 se4 yi1 yue4 xin1 ning2 guang1 。
- shen2 xian1 suo3 ju1 wu2 nai3 shi4 ， wo3 lai2 fang3 gu3 mo2 xian3 cang1 。
- ye4 chang2 yue4 zheng4 dang1 chuang1 bai2 ， feng1 ru4 song1 shao1 sheng1 hua4 hua4 。
- e2 jiang1 yuan2 zi4 tong1 tao1 jiang1 ， tuo1 si4 jiang1 chao2 han4 seng1 chuang2 。
- jun1 bu2 jian4 dong1 po1 xian1 sheng1 hao2 yi2 shi4 ， ji4 yu3 zhong4 men2 xiu1 bian4 bi4 。
- xiong1 zhong1 tu3 chu1 huang2 chu1 shi1 ， shi1 shi4 ru2 chao2 xuan4 wu2 bi3 。
- you4 bu2 jian4 hou4 shan1 ju1 shi4 zhen1 xian1 ren2 ， mei3 yu4 qi2 guan1 jing1 shen2 sheng1 。
- you1 you1 jiang1 shui3 liu2 bu2 jin4 ， wan3 ri4 fu2 shen3 chao2 shi4 ping2 。
- pi1 yi1 qi3 zuo4 ji4 wu2 yu3 ， song1 ying3 cen1 ci1 fu4 ru2 gu4 。
- feng1 sheng1 si4 san4 bu2 zan4 ting2 ， yao2 jian4 jiang1 liu2 chen4 dong1 qu4 。

## 注释

## 译文

## 赏析
