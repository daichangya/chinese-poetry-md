---
id: zhang-kan-dui-jing-ci
title: 对镜辞
titlePinyin: dui4 jing4 ci2
titleSlug: dui-jing-ci
author: 张侃
authorPinyin: zhang1 kan3
authorSlug: zhang-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人对镜辞，率是年纪老。
- 出言反成悲，未免耿成抱。
- 间有少年人，对镜默祈祷。
- 第一早功名，第二多寿考。
- 第三欲富贵，满屋贮珠宝。
- 此心机械生，此身晨夕恼。
- 用一每藏九，终焉乖至道。
- 目为守钱虏，名字亦可保。
- 不见王夷甫，举去忘稽考。
- 我今对镜别，有酒便为好。
- 欲醉未醉间，浩歌出晴昊。
- 荷花解人心，风前互倾倒。

## 拼音
- gu3 ren2 dui4 jing4 ci2 ， lü4 shi4 nian2 ji4 lao3 。
- chu1 yan2 fan3 cheng2 bei1 ， wei4 mian3 geng3 cheng2 bao4 。
- jian1 you3 shao4 nian2 ren2 ， dui4 jing4 mo4 qi2 dao3 。
- di4 yi1 zao3 gong1 ming2 ， di4 er4 duo1 shou4 kao3 。
- di4 san1 yu4 fu4 gui4 ， man3 wu1 zhu4 zhu1 bao3 。
- ci3 xin1 ji1 xie4 sheng1 ， ci3 shen1 chen2 xi1 nao3 。
- yong4 yi4 mei3 cang2 jiu3 ， zhong1 yan1 guai1 zhi4 dao4 。
- mu4 wei4 shou3 qian2 lu3 ， ming2 zi4 yi4 ke3 bao3 。
- bu2 jian4 wang2 yi2 fu3 ， ju3 qu4 wang4 ji1 kao3 。
- wo3 jin1 dui4 jing4 bie2 ， you3 jiu3 bian4 wei4 hao3 。
- yu4 zui4 wei4 zui4 jian1 ， hao4 ge1 chu1 qing2 hao4 。
- he2 hua1 jie3 ren2 xin1 ， feng1 qian2 hu4 qing1 dao3 。

## 注释

## 译文

## 赏析
