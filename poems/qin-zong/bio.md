---
title: 钦宗
---
钦宗赵桓（一一○○～一一六一），徽宗长子。哲宗元符三年生。初名亶，徽宗崇宁元年（一一○二）更名烜，又改今名。政和五年（一一一五），立为皇太子。六年，纳妃朱氏。宣和七年（一一二五）十二月受禅即位，改元靖康。元年（一一二六），金人南下；闰十一月，汴京陷。二年三月，金人立张邦昌为楚帝，胁徽、钦二帝及二后等北行。五月，康王即位于南京，是为高宗，遥上尊号曰孝慈渊圣皇帝。绍兴三十一年五月，讣闻；七月，上尊谥曰恭文顺德仁孝皇帝，庙号钦宗。事见《宋史》卷二三《钦宗本纪》。
