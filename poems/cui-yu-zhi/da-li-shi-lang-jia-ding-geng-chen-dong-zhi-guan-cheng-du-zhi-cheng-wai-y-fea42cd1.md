---
id: cui-yu-zhi-da-li-shi-lang-jia-ding-geng-chen-dong-zhi-guan-cheng-du-zhi-cheng-wai-y-fea42cd1
title: 答李侍郎嘉定庚辰冬之官成都至城外驿侍郎亦赴镇常得相遇于道惠诗答之
titlePinyin: da2 li3 shi4 lang2 jia1 ding4 geng1 chen2 dong1 zhi1 guan1 cheng2 du1 zhi4 cheng2 wai4 yi4 shi4 lang2 yi4 fu4 zhen4 chang2 de2 xiang1 yu4 yu2 dao4 hui4 shi1 da2 zhi1
titleSlug: da-li-shi-lang-jia-ding-geng-chen-dong-zhi-guan-cheng-du-zhi-cheng-wai-y-fea42cd1
author: 崔与之
authorPinyin: cui1 yu3 zhi1
authorSlug: cui-yu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柏竹老岁寒，梅矾澹春风。
- 邂逅万里桥，相对双鬓蓬。
- 论心岂无酒，举盏不忍空。
- 恐渠道旁嗤，咄咄醉颊红。
- 送以静观颐，答以晦养蒙。
- 障尘马上去，意气如飞鸿。
- 荆州旧分虎，武陵世凭熊。
- 所至相劳苦，父老携儿童。
- 地偏舞袖长，鸡脊牛鼎丰。
- 甘棠子孙枝，蒙密成芳丛。
- 闻之白玉堂，起草谁其工。
- 要为官择人，颇牧还禁中。
- 胸藏经济方，医国收全功。
- 世事俱尘土，惟有汗竹公。
- 雨足芎茁苗，风暖蒲长茸。
- 离索抱孤影，目断三峡东。

## 拼音
- bai3 zhu2 lao3 sui4 han2 ， mei2 fan2 dan4 chun1 feng1 。
- xie4 hou4 wan4 li3 qiao2 ， xiang1 dui4 shuang1 bin4 peng2 。
- lun4 xin1 qi3 wu2 jiu3 ， ju3 zhan3 bu4 ren3 kong1 。
- kong3 qu2 dao4 pang2 chi1 ， duo1 duo1 zui4 jia2 hong2 。
- song4 yi3 jing4 guan1 yi2 ， da2 yi3 hui4 yang3 meng2 。
- zhang4 chen2 ma3 shang4 qu4 ， yi4 qi4 ru2 fei1 hong2 。
- jing1 zhou1 jiu4 fen1 hu3 ， wu3 ling2 shi4 ping2 xiong2 。
- suo3 zhi4 xiang1 lao2 ku3 ， fu4 lao3 xie2 er2 tong2 。
- di4 pian1 wu3 xiu4 chang2 ， ji1 ji3 niu2 ding3 feng1 。
- gan1 tang2 zi3 sun1 zhi1 ， meng2 mi4 cheng2 fang1 cong2 。
- wen2 zhi1 bai2 yu4 tang2 ， qi3 cao3 shui2 qi2 gong1 。
- yao4 wei4 guan1 ze2 ren2 ， po1 mu4 hai2 jin4 zhong1 。
- xiong1 cang2 jing1 ji4 fang1 ， yi1 guo2 shou1 quan2 gong1 。
- shi4 shi4 ju4 chen2 tu3 ， wei2 you3 han4 zhu2 gong1 。
- yu3 zu2 xiong1 zhuo2 miao2 ， feng1 nuan3 pu2 chang2 rong2 。
- li2 suo3 bao4 gu1 ying3 ， mu4 duan4 san1 xia2 dong1 。

## 注释

## 译文

## 赏析
