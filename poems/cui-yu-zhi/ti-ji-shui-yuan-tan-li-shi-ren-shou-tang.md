---
id: cui-yu-zhi-ti-ji-shui-yuan-tan-li-shi-ren-shou-tang
title: 题吉水鼋潭李氏仁寿堂
titlePinyin: ti2 ji2 shui3 yuan2 tan2 li3 shi4 ren2 shou4 tang2
titleSlug: ti-ji-shui-yuan-tan-li-shi-ren-shou-tang
author: 崔与之
authorPinyin: cui1 yu3 zhi1
authorSlug: cui-yu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 拙直多忤物，孤根徒自危。
- 祈闲三扣阍，天远不我知。
- 尺书趣入觐，君命其可违。
- 火云正烧空，短篷气如炊。
- 修途久困顿，病骨尤支离。
- 奄奄尚残息，舣棹江之湄。
- 来登三元山，炎歊顿无威。
- 徘徊古亭上，好风吹客衣。
- 聊为三日留，食斯眠于斯。
- 涧泉㶁㶁鸣，四山翠屏围。
- 夜深松桂寒，朝瀣生林霏。
- 李君亦达士，与我真忘机。
- 乃于山之巅，预作佳城基。
- 生则此其乐，死则此其归。
- 采药求长年，华发世所希。
- 荷锸欲自埋，不以遗体为。
- 要皆非中道，识者之所嗤。
- 知命故不忧，李君其庶几。
- 触目此境界，陡悟昔者非。
- 更作首丘想，行色应迟迟。
- 还游仁寿庵，细玩渊明诗。
- 寓形复几时，皇皇欲何之。
- 富贵非吾愿，帝乡不可期。
- 自怜一身孤，蒲柳先秋衰。
- 百念尽灰冷，故园劳所思。
- 我有石壁山，亩计十有奇。
- 归去营一窟，曲肱送斜晖。
- 培植先人树，投老长相依。
- 清泉白石盟，甘心天一涯。

## 拼音
- zhuo1 zhi2 duo1 wu3 wu4 ， gu1 gen1 tu2 zi4 wei1 。
- qi2 xian2 san1 kou4 hun1 ， tian1 yuan3 bu4 wo3 zhi1 。
- chi3 shu1 qu4 ru4 jin4 ， jun1 ming4 qi2 ke3 wei2 。
- huo3 yun2 zheng4 shao1 kong1 ， duan3 peng2 qi4 ru2 chui1 。
- xiu1 tu2 jiu3 kun4 dun4 ， bing4 gu3 you2 zhi1 li2 。
- yan3 yan3 shang4 can2 xi1 ， yi3 zhao4 jiang1 zhi1 mei2 。
- lai2 deng1 san1 yuan2 shan1 ， yan2 xiao1 dun4 wu2 wei1 。
- pai2 huai2 gu3 ting2 shang4 ， hao3 feng1 chui1 ke4 yi1 。
- liao2 wei4 san1 ri4 liu2 ， shi2 si1 mian2 yu2 si1 。
- jian4 quan2 㶁 㶁 ming2 ， si4 shan1 cui4 ping2 wei2 。
- ye4 shen1 song1 gui4 han2 ， chao2 xie4 sheng1 lin2 fei1 。
- li3 jun1 yi4 da2 shi4 ， yu3 wo3 zhen1 wang4 ji1 。
- nai3 yu2 shan1 zhi1 dian1 ， yu4 zuo4 jia1 cheng2 ji1 。
- sheng1 ze2 ci3 qi2 le4 ， si3 ze2 ci3 qi2 gui1 。
- cai3 yao4 qiu2 chang2 nian2 ， hua2 fa4 shi4 suo3 xi1 。
- he2 cha1 yu4 zi4 mai2 ， bu4 yi3 yi2 ti3 wei4 。
- yao4 jie1 fei1 zhong1 dao4 ， shi2 zhe3 zhi1 suo3 chi1 。
- zhi1 ming4 gu4 bu4 you1 ， li3 jun1 qi2 shu4 ji1 。
- chu4 mu4 ci3 jing4 jie4 ， dou3 wu4 xi1 zhe3 fei1 。
- geng4 zuo4 shou3 qiu1 xiang3 ， xing2 se4 ying4 chi2 chi2 。
- hai2 you2 ren2 shou4 an1 ， xi4 wan2 yuan1 ming2 shi1 。
- yu4 xing2 fu4 ji3 shi2 ， huang2 huang2 yu4 he2 zhi1 。
- fu4 gui4 fei1 wu2 yuan4 ， di4 xiang1 bu4 ke3 qi1 。
- zi4 lian2 yi4 shen1 gu1 ， pu2 liu3 xian1 qiu1 shuai1 。
- bai3 nian4 jin4 hui1 leng3 ， gu4 yuan2 lao2 suo3 si1 。
- wo3 you3 shi2 bi4 shan1 ， mu3 ji4 shi2 you3 qi2 。
- gui1 qu4 ying2 yi4 ku1 ， qu1 gong1 song4 xie2 hui1 。
- pei2 zhi2 xian1 ren2 shu4 ， tou2 lao3 zhang3 xiang4 yi1 。
- qing1 quan2 bai2 shi2 meng2 ， gan1 xin1 tian1 yi4 ya2 。

## 注释

## 译文

## 赏析
