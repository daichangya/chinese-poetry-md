---
id: cui-yu-zhi-chen-mi-shu-fen-fu-xing-zhu-tong-she-jian-bie-yong-du-fu-lao-shou-bian-j-d9bb6c09
title: 陈秘书分符星渚同舍饯别用杜甫老手便剧郡之句分韵赋诗得老字
titlePinyin: chen2 mi4 shu1 fen1 fu2 xing1 zhu3 tong2 she4 jian4 bie2 yong4 du4 fu3 lao3 shou3 bian4 ju4 jun4 zhi1 ju4 fen1 yun4 fu4 shi1 de2 lao3 zi4
titleSlug: chen-mi-shu-fen-fu-xing-zhu-tong-she-jian-bie-yong-du-fu-lao-shou-bian-j-d9bb6c09
author: 崔与之
authorPinyin: cui1 yu3 zhi1
authorSlug: cui-yu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天生一代奇，人瑞国之宝。
- 少游翰墨场，声誉日杲杲。
- 蟠胸三万卷，致君应有道。
- 怀璧掩其光，几书州县考。
- 翩翩凤新雏，飞上群玉岛。
- 郎星粲光躔，同舍未为老。
- 自诡乘一障，决计何太早。
- 分以星子符，庐阜足幽讨。
- 荣途竞奔逐，砥柱回澜倒。
- 自顾孤危踪，归意尤浩浩。
- 白头频送客，何以慰离抱。
- 江头潮正平，西风一帆好。

## 拼音
- tian1 sheng1 yi2 dai4 qi2 ， ren2 rui4 guo2 zhi1 bao3 。
- shao3 you2 han4 mo4 chang3 ， sheng1 yu4 ri4 gao3 gao3 。
- pan2 xiong1 san1 wan4 juan4 ， zhi4 jun1 ying1 you3 dao4 。
- huai2 bi4 yan3 qi2 guang1 ， ji3 shu1 zhou1 xian4 kao3 。
- pian1 pian1 feng4 xin1 chu2 ， fei1 shang4 qun2 yu4 dao3 。
- lang2 xing1 can4 guang1 chan2 ， tong2 she4 wei4 wei4 lao3 。
- zi4 gui3 cheng2 yi2 zhang4 ， jue2 ji4 he2 tai4 zao3 。
- fen1 yi3 xing1 zi3 fu2 ， lu2 fu4 zu2 you1 tao3 。
- rong2 tu2 jing4 ben1 zhu2 ， di3 zhu4 hui2 lan2 dao3 。
- zi4 gu4 gu1 wei1 zong1 ， gui1 yi4 you2 hao4 hao4 。
- bai2 tou2 pin2 song4 ke4 ， he2 yi3 wei4 li2 bao4 。
- jiang1 tou2 chao2 zheng4 ping2 ， xi1 feng1 yi4 fan1 hao3 。

## 注释

## 译文

## 赏析
