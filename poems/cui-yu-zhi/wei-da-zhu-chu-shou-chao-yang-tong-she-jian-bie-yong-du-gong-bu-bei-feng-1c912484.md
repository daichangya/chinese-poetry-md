---
id: cui-yu-zhi-wei-da-zhu-chu-shou-chao-yang-tong-she-jian-bie-yong-du-gong-bu-bei-feng-1c912484
title: 危大著出守潮阳同舍饯别用杜工部北风随爽气南斗近文星分韵赋诗得北字
titlePinyin: wei1 da4 zhu4 chu1 shou3 chao2 yang2 tong2 she4 jian4 bie2 yong4 du4 gong1 bu4 bei3 feng1 sui2 shuang3 qi4 nan2 dou4 jin4 wen2 xing1 fen1 yun4 fu4 shi1 de2 bei3 zi4
titleSlug: wei-da-zhu-chu-shou-chao-yang-tong-she-jian-bie-yong-du-gong-bu-bei-feng-1c912484
author: 崔与之
authorPinyin: cui1 yu3 zhi1
authorSlug: cui-yu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地清淑气，人才随所得。
- 君独禀其全，济之以学力。
- 苍皮四十围，直干二百尺。
- 填胸书万卷，绚采云五色。
- 清和闲韶濩，劲直沮金石。
- 间气之所钟，表表才称德。
- 韫藏不自衒，况复耐官职。
- 颓波正流靡，不濡而不激。
- 平生忧国心，一语三叹息。
- 著庭史笔健，寒芒照东壁。
- 画省方翺翔，忽厌青绫直。
- 揭阳落天南，自诡何太啬。
- 东风吹马耳，刍秣甘远役。
- 时事棼如丝，宵衣尚顾北。
- 袖藏医国方，何以寿其脉。
- 行行无疾驱，有诏且前席。

## 拼音
- tian1 di4 qing1 shu1 qi4 ， ren2 cai2 sui2 suo3 de2 。
- jun1 du2 bing3 qi2 quan2 ， ji4 zhi1 yi3 xue2 li4 。
- cang1 pi2 si4 shi2 wei2 ， zhi2 gan1 er4 bai3 chi3 。
- tian2 xiong1 shu1 wan4 juan4 ， xuan4 cai3 yun2 wu3 se4 。
- qing1 he2 xian2 shao2 hu4 ， jin4 zhi2 ju3 jin1 shi2 。
- jian1 qi4 zhi1 suo3 zhong1 ， biao3 biao3 cai2 cheng1 de2 。
- yun4 cang2 bu2 zi4 xuan4 ， kuang4 fu4 nai4 guan1 zhi2 。
- tui2 bo1 zheng4 liu2 mi2 ， bu4 ru2 er2 bu4 ji1 。
- ping2 sheng1 you1 guo2 xin1 ， yi4 yu3 san1 tan4 xi1 。
- zhu4 ting2 shi3 bi3 jian4 ， han2 mang2 zhao4 dong1 bi4 。
- hua4 sheng3 fang1 ao2 xiang2 ， hu1 yan4 qing1 ling2 zhi2 。
- jie1 yang2 luo4 tian1 nan2 ， zi4 gui3 he2 tai4 se4 。
- dong1 feng1 chui1 ma3 er3 ， chu2 mo4 gan1 yuan3 yi4 。
- shi2 shi4 fen2 ru2 si1 ， xiao1 yi1 shang4 gu4 bei3 。
- xiu4 cang2 yi1 guo2 fang1 ， he2 yi3 shou4 qi2 mai4 。
- xing2 xing2 wu2 ji2 qu1 ， you3 zhao4 qie3 qian2 xi2 。

## 注释

## 译文

## 赏析
