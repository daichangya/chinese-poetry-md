---
id: wei-bo-song-qi-liu-gui-shi-cheng
title: 送齐六归石城
titlePinyin: song4 qi2 liu4 gui1 shi2 cheng2
titleSlug: song-qi-liu-gui-shi-cheng
author: 卫博
authorPinyin: wei4 bo2
authorSlug: wei-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春衫快马君来时，寒江稳泛君今归。
- 人生聚散定何许，怅望十年三别离。
- 忆昔见君石城下，杂佩瑶瑜间兰麝。
- 三年一鸣惊倒人，欲和薰风奏韶夏。
- 翰林主人子墨卿，文章意气飘朝云。
- 君归但扫三千牍，后会却揖贤书登。
- 离离漠漠霜芜没，江上阴风搅寒日。
- 不用长吟河畔草，与君且尽杯中物。

## 拼音
- chun1 shan1 kuai4 ma3 jun1 lai2 shi2 ， han2 jiang1 wen3 fan4 jun1 jin1 gui1 。
- ren2 sheng1 ju4 san4 ding4 he2 xu3 ， chang4 wang4 shi2 nian2 san1 bie2 li2 。
- yi4 xi1 jian4 jun1 shi2 cheng2 xia4 ， za2 pei4 yao2 yu2 jian1 lan2 she4 。
- san1 nian2 yi4 ming2 jing1 dao3 ren2 ， yu4 he2 xun1 feng1 zou4 shao2 xia4 。
- han4 lin2 zhu3 ren2 zi3 mo4 qing1 ， wen2 zhang1 yi4 qi4 piao1 chao2 yun2 。
- jun1 gui1 dan4 sao3 san1 qian1 du2 ， hou4 hui4 que4 yi1 xian2 shu1 deng1 。
- li2 li2 mo4 mo4 shuang1 wu2 mei2 ， jiang1 shang4 yin1 feng1 jiao3 han2 ri4 。
- bu2 yong4 chang2 yin2 he2 pan4 cao3 ， yu3 jun1 qie3 jin4 bei1 zhong1 wu4 。

## 注释

## 译文

## 赏析
