---
id: chen-yu-yi-zai-you-ba-guan
title: 再游八关
titlePinyin: zai4 you2 ba1 guan1
titleSlug: zai-you-ba-guan
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古镇易为客，了身一篮舆。
- 贪游八关寺，忘却子公书。
- 青青天气肃，澹澹春意初。
- 东风经古池，满面生纡余。
- 卯申缚壮士，人世信少娱。
- 时来照兹水，点检鬓与须。
- 日暮登古原，微白见远墟。
- 念我遂初赋，徘徊月生裾。
- 悠悠不同抱，悄悄就归途。

## 拼音
- gu3 zhen4 yi4 wei4 ke4 ， liao3 shen1 yi4 lan2 yu2 。
- tan1 you2 ba1 guan1 si4 ， wang4 que4 zi3 gong1 shu1 。
- qing1 qing1 tian1 qi4 su4 ， dan4 dan4 chun1 yi4 chu1 。
- dong1 feng1 jing1 gu3 chi2 ， man3 mian4 sheng1 yu1 yu2 。
- mao3 shen1 fu4 zhuang4 shi4 ， ren2 shi4 xin4 shao3 yu2 。
- shi2 lai2 zhao4 zi1 shui3 ， dian3 jian3 bin4 yu3 xu1 。
- ri4 mu4 deng1 gu3 yuan2 ， wei1 bai2 jian4 yuan3 xu1 。
- nian4 wo3 sui4 chu1 fu4 ， pai2 huai2 yue4 sheng1 ju1 。
- you1 you1 bu4 tong2 bao4 ， qiao1 qiao1 jiu4 gui1 tu2 。

## 注释

## 译文

## 赏析
