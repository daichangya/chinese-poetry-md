---
id: chen-yu-yi-zai-fu-qi-yi
title: 再赋  其一
titlePinyin: zai4 fu4     qi2 yi1
titleSlug: zai-fu-qi-yi
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堂堂李杜坛，谁敢蹑其址。
- 先生坐坛上，持钺令余子。
- 由来文字伯，不但表奏伟。
- 高怀淡无嗜，寓兴或留此。
- 平生上林手，避谤淹二始。
- 登临意超然，笔落风雨似。
- 事异柳司马，辛苦记山水。
- 乐哉邦无事，那待猛政理。
- 驾言慰吾民，不愧城门轨。
- 看山笑邹湛，句外寄深旨。
- 岩树阅几客，尚余尧时髓。
- 抚板歌公诗，未暇知余事。

## 拼音
- tang2 tang2 li3 du4 tan2 ， shui2 gan3 nie4 qi2 zhi3 。
- xian1 sheng1 zuo4 tan2 shang4 ， chi2 yue4 ling4 yu2 zi3 。
- you2 lai2 wen2 zi4 bo2 ， bu2 dan4 biao3 zou4 wei3 。
- gao1 huai2 dan4 wu2 shi4 ， yu4 xing1 huo4 liu2 ci3 。
- ping2 sheng1 shang4 lin2 shou3 ， bi4 bang4 yan1 er4 shi3 。
- deng1 lin2 yi4 chao1 ran2 ， bi3 luo4 feng1 yu3 si4 。
- shi4 yi4 liu3 si1 ma3 ， xin1 ku3 ji4 shan1 shui3 。
- le4 zai1 bang1 wu2 shi4 ， na4 dai4 meng3 zheng4 li3 。
- jia4 yan2 wei4 wu2 min2 ， bu2 kui4 cheng2 men2 gui3 。
- kan4 shan1 xiao4 zou1 zhan4 ， ju4 wai4 ji4 shen1 zhi3 。
- yan2 shu4 yue4 ji3 ke4 ， shang4 yu2 yao2 shi2 sui3 。
- fu3 ban3 ge1 gong1 shi1 ， wei4 xia2 zhi1 yu2 shi4 。

## 注释

## 译文

## 赏析
