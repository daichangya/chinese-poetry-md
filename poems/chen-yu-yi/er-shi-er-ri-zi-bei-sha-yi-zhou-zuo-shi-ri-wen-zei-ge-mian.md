---
id: chen-yu-yi-er-shi-er-ri-zi-bei-sha-yi-zhou-zuo-shi-ri-wen-zei-ge-mian
title: 二十二日自北沙移舟作是日闻贼革面
titlePinyin: er4 shi2 er4 ri4 zi4 bei3 sha1 yi2 zhou1 zuo4 shi4 ri4 wen2 zei2 ge2 mian4
titleSlug: er-shi-er-ri-zi-bei-sha-yi-zhou-zuo-shi-ri-wen-zei-ge-mian
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宛宛转湖滩，遥遥隔城邑。
- 是时雨初霁，众绿带余湿。
- 晓泽澹不波，菰浦觉风入。
- 我生莽未定，世故纷相袭。
- 腼然贺兰面，安视一坐泣。
- 岂知虎与狼，义感功反集。
- 尧俗可尽封，呜呼吾何及。
- 气苏巨浸内，未恨乏供给。
- 日历会有穷，吾行岂须急。
- 近树背人去，远树久凝立。
- 聊以忧世心，寄兹忘怏悒。

## 拼音
- wan3 wan3 zhuan3 hu2 tan1 ， yao2 yao2 ge2 cheng2 yi4 。
- shi4 shi2 yu3 chu1 ji4 ， zhong4 lü4 dai4 yu2 shi1 。
- xiao3 ze2 dan4 bu4 bo1 ， gu1 pu3 jue2 feng1 ru4 。
- wo3 sheng1 mang3 wei4 ding4 ， shi4 gu4 fen1 xiang1 xi2 。
- mian3 ran2 he4 lan2 mian4 ， an1 shi4 yi2 zuo4 qi4 。
- qi3 zhi1 hu3 yu3 lang2 ， yi4 gan3 gong1 fan3 ji2 。
- yao2 su2 ke3 jin4 feng1 ， wu1 hu1 wu2 he2 ji2 。
- qi4 su1 ju4 jin4 nei4 ， wei4 hen4 fa2 gong1 ji3 。
- ri4 li4 hui4 you3 qiong2 ， wu2 xing2 qi3 xu1 ji2 。
- jin4 shu4 bei4 ren2 qu4 ， yuan3 shu4 jiu3 ning2 li4 。
- liao2 yi3 you1 shi4 xin1 ， ji4 zi1 wang4 yang4 yi4 。

## 注释

## 译文

## 赏析
