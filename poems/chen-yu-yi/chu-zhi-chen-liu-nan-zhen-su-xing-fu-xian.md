---
id: chen-yu-yi-chu-zhi-chen-liu-nan-zhen-su-xing-fu-xian
title: 初至陈留南镇夙兴赴县
titlePinyin: chu1 zhi4 chen2 liu2 nan2 zhen4 su4 xing1 fu4 xian4
titleSlug: chu-zhi-chen-liu-nan-zhen-su-xing-fu-xian
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五更风摇白竹扉，整冠上马不可迟。
- 三家陂口鸡喔喔，早于昨日朝天时。
- 行云弄月翳复吐，林间明灭光景奇。
- 川原四望鬰高下，荡摇苍茫森陆离。
- 客心忽动群鸟起，马影渐薄村墟移。
- 须臾东方云锦发，向来所见今难追。
- 两眼聊随万象转，一官已判三年痴。
- 只将乘除了吾事，推去木枕收此诗。
- 写我新篇作画障，不须更觅丹青师。

## 拼音
- wu3 geng1 feng1 yao2 bai2 zhu2 fei1 ， zheng3 guan1 shang4 ma3 bu4 ke3 chi2 。
- san1 jia1 bei1 kou3 ji1 wo1 wo1 ， zao3 yu2 zuo2 ri4 chao2 tian1 shi2 。
- xing2 yun2 nong4 yue4 yi4 fu4 tu3 ， lin2 jian1 ming2 mie4 guang1 jing3 qi2 。
- chuan1 yuan2 si4 wang4 yu4 gao1 xia4 ， dang4 yao2 cang1 mang2 sen1 lu4 li2 。
- ke4 xin1 hu1 dong4 qun2 niao3 qi3 ， ma3 ying3 jian4 bao2 cun1 xu1 yi2 。
- xu1 yu2 dong1 fang1 yun2 jin3 fa1 ， xiang4 lai2 suo3 jian4 jin1 nan2 zhui1 。
- liang3 yan3 liao2 sui2 wan4 xiang4 zhuan3 ， yi4 guan1 yi3 pan4 san1 nian2 chi1 。
- zhi1 jiang1 cheng2 chu2 le0 wu2 shi4 ， tui1 qu4 mu4 zhen3 shou1 ci3 shi1 。
- xie3 wo3 xin1 pian1 zuo4 hua4 zhang4 ， bu4 xu1 geng4 mi4 dan1 qing1 shi1 。

## 注释

## 译文

## 赏析
