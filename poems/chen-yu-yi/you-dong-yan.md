---
id: chen-yu-yi-you-dong-yan
title: 游东岩
titlePinyin: you2 dong1 yan2
titleSlug: you-dong-yan
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 散策东岩路，梦中曾记经。
- 斜晖射残雪，岩谷遍晶荧。
- 鸦鸣山寂寂，意迥川冥冥。
- 乘兴欲穷讨，会心还少停。
- 新晴远村白，薄暮群峰青。
- 危途通仙境，胜日行画屏。
- 岂独净一念，将期朝百灵。
- 不同南涧咏，悲慨满中扃。

## 拼音
- san4 ce4 dong1 yan2 lu4 ， meng4 zhong1 ceng2 ji4 jing1 。
- xie2 hui1 she4 can2 xue3 ， yan2 gu3 bian4 jing1 ying2 。
- ya1 ming2 shan1 ji4 ji4 ， yi4 jiong3 chuan1 ming2 ming2 。
- cheng2 xing4 yu4 qiong2 tao3 ， hui4 xin1 hai2 shao3 ting2 。
- xin1 qing2 yuan3 cun1 bai2 ， bo2 mu4 qun2 feng1 qing1 。
- wei1 tu2 tong1 xian1 jing4 ， sheng4 ri4 xing2 hua4 ping2 。
- qi3 du2 jing4 yi2 nian4 ， jiang1 qi1 chao2 bai3 ling2 。
- bu4 tong2 nan2 jian4 yong3 ， bei1 kai3 man3 zhong1 jiong1 。

## 注释

## 译文

## 赏析
