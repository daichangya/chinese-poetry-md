---
id: chen-yu-yi-you-xian-shan-ci-yun-san-shou-qi-yi
title: 游岘山次韵三首  其一
titlePinyin: you2 xian4 shan1 ci4 yun4 san1 shou3     qi2 yi1
titleSlug: you-xian-shan-ci-yun-san-shou-qi-yi
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜度一程云，平明踏山址。
- 山神岂妬我，飞雨乱眸子。
- 重岳衮衮去，前杰后俊伟。
- 晦明更百态，始望那及此。
- 路穷得精庐，税驾咨祖始。
- 老僧千金意，佳处相指似。
- 先生一笑领，得句易翻水。
- 安石未归山，却要山料理。
- 奇哉此一段，惊世无前轨。
- 酬山以快饮，春蕨正滋旨。
- 一丘傥许予，高卧饱松髓。
- 城中谩拄笏，那知有兹事。

## 拼音
- ye4 du4 yi4 cheng2 yun2 ， ping2 ming2 ta4 shan1 zhi3 。
- shan1 shen2 qi3 du4 wo3 ， fei1 yu3 luan4 mou2 zi3 。
- zhong4 yue4 gun3 gun3 qu4 ， qian2 jie2 hou4 jun4 wei3 。
- hui4 ming2 geng4 bai3 tai4 ， shi3 wang4 na4 ji2 ci3 。
- lu4 qiong2 de2 jing1 lu2 ， shui4 jia4 zi1 zu3 shi3 。
- lao3 seng1 qian1 jin1 yi4 ， jia1 chu4 xiang1 zhi3 si4 。
- xian1 sheng1 yi2 xiao4 ling3 ， de2 ju4 yi4 fan1 shui3 。
- an1 shi2 wei4 gui1 shan1 ， que4 yao4 shan1 liao4 li3 。
- qi2 zai1 ci3 yi2 duan4 ， jing1 shi4 wu2 qian2 gui3 。
- chou2 shan1 yi3 kuai4 yin3 ， chun1 jue2 zheng4 zi1 zhi3 。
- yi4 qiu1 tang3 xu3 yu3 ， gao1 wo4 bao3 song1 sui3 。
- cheng2 zhong1 man4 zhu3 hu4 ， na4 zhi1 you3 zi1 shi4 。

## 注释

## 译文

## 赏析
