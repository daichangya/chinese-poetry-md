---
id: chen-yu-yi-meng-shi-she-ru-shi-ci-yun
title: 蒙示涉汝诗次韵
titlePinyin: meng2 shi4 she4 ru3 shi1 ci4 yun4
titleSlug: meng-shi-she-ru-shi-ci-yun
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城南天倒影，绿浪摇十里。
- 使君云梦胸，犹复录此水。
- 舟行及雨霁，秋色在葭苇。
- 烟涵翠縠润，月照金波委。
- 知公已忘机，鸥鹭宛停峙。
- 向来趋热士，说似颡应泚。
- 俗子与清游，自古剧函矢。
- 如何有双脚，受垢不受洗。
- 异哉公殊嗜，记此两苦李。
- 诗成堕衡门，名字污纸尾。
- 明当蹑公迹，佳处不待指。
- 会逢白沙渚，我舍真可徙。
- 鸣驺傥重来，傍舫倾我耳。

## 拼音
- cheng2 nan2 tian1 dao3 ying3 ， lü4 lang4 yao2 shi2 li3 。
- shi3 jun1 yun2 meng4 xiong1 ， you2 fu4 lu4 ci3 shui3 。
- zhou1 xing2 ji2 yu3 ji4 ， qiu1 se4 zai4 jia1 wei3 。
- yan1 han2 cui4 hu2 run4 ， yue4 zhao4 jin1 bo1 wei3 。
- zhi1 gong1 yi3 wang4 ji1 ， ou1 lu4 wan3 ting2 zhi4 。
- xiang4 lai2 qu1 re4 shi4 ， shuo1 si4 sang3 ying4 ci3 。
- su2 zi3 yu3 qing1 you2 ， zi4 gu3 ju4 han2 shi3 。
- ru2 he2 you3 shuang1 jiao3 ， shou4 gou4 bu2 shou4 xi3 。
- yi4 zai1 gong1 shu1 shi4 ， ji4 ci3 liang3 ku3 li3 。
- shi1 cheng2 duo4 heng2 men2 ， ming2 zi4 wu1 zhi3 wei3 。
- ming2 dang1 nie4 gong1 ji4 ， jia1 chu4 bu2 dai4 zhi3 。
- hui4 feng2 bai2 sha1 zhu3 ， wo3 she4 zhen1 ke3 xi3 。
- ming2 zou1 tang3 chong2 lai2 ， bang4 fang3 qing1 wo3 er3 。

## 注释

## 译文

## 赏析
