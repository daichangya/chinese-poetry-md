---
id: chen-yu-yi-lei-xing-yu-geng-xu-sui-wen-she-zuo
title: 雷行雨庚戌岁闻赦作
titlePinyin: lei2 xing2 yu3 geng1 xu1 sui4 wen2 she4 zuo4
titleSlug: lei-xing-yu-geng-xu-sui-wen-she-zuo
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨炎正中不融，元帅仗钺临山东。
- 万方嗷嗷叫上帝，黄屋已照睢阳宫。
- 呜呼吾君天所立，岂料四载犹服戎。
- 禹巡会稽不到海，未省驾舶观民风。
- 定知谏诤有张猛，不可危急无高共。
- 自古美恶周必复，犬羊汝莫穷妖凶。
- 吉语四奏元气通，德音夜发春改容。
- 雷雨一日遍天下，父老感泣沾其胸。
- 臣少忧国今成翁，欲起荷戟伤疲癃。
- 小游太一未移次，大树将军莫振功。
- 刘琨祖逖未足雄，晏球一战腥臊空。
- 诸君努力光竹素，天子可使尘常蒙。
- 君不见夷门山头虎复龙，向来佳气元葱葱。

## 拼音
- yi4 zuo2 yan2 zheng4 zhong1 bu4 rong2 ， yuan2 shuai4 zhang4 yue4 lin2 shan1 dong1 。
- wan4 fang1 ao2 ao2 jiao4 shang4 di4 ， huang2 wu1 yi3 zhao4 sui1 yang2 gong1 。
- wu1 hu1 wu2 jun1 tian1 suo3 li4 ， qi3 liao4 si4 zai3 you2 fu2 rong2 。
- yu3 xun2 hui4 ji1 bu2 dao4 hai3 ， wei4 sheng3 jia4 bo2 guan1 min2 feng1 。
- ding4 zhi1 jian4 zheng4 you3 zhang1 meng3 ， bu4 ke3 wei1 ji2 wu2 gao1 gong4 。
- zi4 gu3 mei3 e4 zhou1 bi4 fu4 ， quan3 yang2 ru3 mo4 qiong2 yao1 xiong1 。
- ji2 yu3 si4 zou4 yuan2 qi4 tong1 ， de2 yin1 ye4 fa1 chun1 gai3 rong2 。
- lei2 yu3 yi2 ri4 bian4 tian1 xia4 ， fu4 lao3 gan3 qi4 zhan1 qi2 xiong1 。
- chen2 shao3 you1 guo2 jin1 cheng2 weng1 ， yu4 qi3 he2 ji3 shang1 pi2 long2 。
- xiao3 you2 tai4 yi2 wei4 yi2 ci4 ， da4 shu4 jiang1 jun1 mo4 zhen4 gong1 。
- liu2 kun1 zu3 ti4 wei4 zu2 xiong2 ， yan4 qiu2 yi2 zhan4 xing1 sao4 kong1 。
- zhu1 jun1 nu3 li4 guang1 zhu2 su4 ， tian1 zi3 ke3 shi3 chen2 chang2 meng2 。
- jun1 bu2 jian4 yi2 men2 shan1 tou2 hu3 fu4 long2 ， xiang4 lai2 jia1 qi4 yuan2 cong1 cong1 。

## 注释

## 译文

## 赏析
