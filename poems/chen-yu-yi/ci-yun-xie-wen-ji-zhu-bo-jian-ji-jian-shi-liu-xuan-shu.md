---
id: chen-yu-yi-ci-yun-xie-wen-ji-zhu-bo-jian-ji-jian-shi-liu-xuan-shu
title: 次韵谢文骥主簿见寄兼示刘宣叔
titlePinyin: ci4 yun4 xie4 wen2 ji4 zhu3 bo2 jian4 ji4 jian1 shi4 liu2 xuan1 shu1
titleSlug: ci-yun-xie-wen-ji-zhu-bo-jian-ji-jian-shi-liu-xuan-shu
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 断蓬随天风，飘荡去何许。
- 寒草不自振，生死依墙堵。
- 两途俱寂寞，众手剧云雨。
- 坐令习主簿，下与鸡鹜伍。
- 遥知竹林交，未肯一时数。
- 翩翩三语掾，智与谩相补。
- 髯刘吾所畏，道屈空去鲁。
- 子才亦落落，倾盖极许予。
- 四夔照河滨，一笑宽逆旅。
- 堂堂吾景方，去作泉下土。
- 未知我露电，能复几寒暑。
- 思莼久未决，食荠转觉苦。
- 我不逮诸子，要先诸子去。
- 不种杨恽田，但灌吕安圃。
- 未知谁善酿，可作孔文举。
- 十年亦晚矣，请便事斯语。

## 拼音
- duan4 peng2 sui2 tian1 feng1 ， piao1 dang4 qu4 he2 xu3 。
- han2 cao3 bu2 zi4 zhen4 ， sheng1 si3 yi1 qiang2 du3 。
- liang3 tu2 ju4 ji4 mo4 ， zhong4 shou3 ju4 yun2 yu3 。
- zuo4 ling4 xi2 zhu3 bo2 ， xia4 yu3 ji1 wu4 wu3 。
- yao2 zhi1 zhu2 lin2 jiao1 ， wei4 ken3 yi4 shi2 shu4 。
- pian1 pian1 san1 yu3 yuan4 ， zhi4 yu3 man4 xiang1 bu3 。
- ran2 liu2 wu2 suo3 wei4 ， dao4 qu1 kong1 qu4 lu3 。
- zi3 cai2 yi4 luo4 luo4 ， qing1 gai4 ji2 xu3 yu3 。
- si4 kui2 zhao4 he2 bin1 ， yi2 xiao4 kuan1 ni4 lü3 。
- tang2 tang2 wu2 jing3 fang1 ， qu4 zuo4 quan2 xia4 tu3 。
- wei4 zhi1 wo3 lu4 dian4 ， neng2 fu4 ji3 han2 shu3 。
- si1 chun2 jiu3 wei4 jue2 ， shi2 qi2 zhuan3 jue2 ku3 。
- wo3 bu4 dai3 zhu1 zi3 ， yao4 xian1 zhu1 zi3 qu4 。
- bu4 zhong3 yang2 yun4 tian2 ， dan4 guan4 lü3 an1 pu3 。
- wei4 zhi1 shui2 shan4 niang4 ， ke3 zuo4 kong3 wen2 ju3 。
- shi2 nian2 yi4 wan3 yi3 ， qing3 bian4 shi4 si1 yu3 。

## 注释

## 译文

## 赏析
