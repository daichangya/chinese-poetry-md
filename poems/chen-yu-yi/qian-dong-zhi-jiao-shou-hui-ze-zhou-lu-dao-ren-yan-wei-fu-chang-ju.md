---
id: chen-yu-yi-qian-dong-zhi-jiao-shou-hui-ze-zhou-lu-dao-ren-yan-wei-fu-chang-ju
title: 钱东之教授惠泽州吕道人砚为赋长句
titlePinyin: qian2 dong1 zhi1 jiao4 shou4 hui4 ze2 zhou1 lü3 dao4 ren2 yan4 wei4 fu4 chang2 ju4
titleSlug: qian-dong-zhi-jiao-shou-hui-ze-zhou-lu-dao-ren-yan-wei-fu-chang-ju
author: 陈与义
authorPinyin: chen2 yu3 yi4
authorSlug: chen-yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见铜雀台边多事土，走上觚棱荫歌舞。
- 余香分尽垢不除，却寄书林污缣楮。
- 岂如此瓦凝青膏，冷面不识奸雄曹。
- 吕公已去泫余泣，通谱未许弘农陶。
- 暮年得君真耐久，摩挲玉质云生手。
- 未知南越石虚中，亦有文章似君否。
- 西家扑满本弟昆，趣尚清浊何年分。
- 一朝堕地真瓦砾，莫望韩公无瘗文。

## 拼音
- jun1 bu2 jian4 tong2 que4 tai2 bian1 duo1 shi4 tu3 ， zou3 shang4 gu1 leng2 yin4 ge1 wu3 。
- yu2 xiang1 fen1 jin4 gou4 bu4 chu2 ， que4 ji4 shu1 lin2 wu1 jian1 chu3 。
- qi3 ru2 ci3 wa3 ning2 qing1 gao1 ， leng3 mian4 bu4 shi2 jian1 xiong2 cao2 。
- lü3 gong1 yi3 qu4 xuan4 yu2 qi4 ， tong1 pu3 wei4 xu3 hong2 nong2 tao2 。
- mu4 nian2 de2 jun1 zhen1 nai4 jiu3 ， mo2 suo1 yu4 zhi4 yun2 sheng1 shou3 。
- wei4 zhi1 nan2 yue4 shi2 xu1 zhong1 ， yi4 you3 wen2 zhang1 si4 jun1 fou3 。
- xi1 jia1 pu1 man3 ben3 di4 kun1 ， qu4 shang4 qing1 zhuo2 he2 nian2 fen1 。
- yi4 chao2 duo4 di4 zhen1 wa3 li4 ， mo4 wang4 han2 gong1 wu2 yi4 wen2 。

## 注释

## 译文

## 赏析
