---
id: meng-jian-yong-ou-yang-xing-zhou-shi
title: 咏欧阳行周事
titlePinyin: yong3 ou1 yang2 xing2 zhou1 shi4
titleSlug: yong-ou-yang-xing-zhou-shi
author: 孟简
authorPinyin: meng4 jian3
authorSlug: meng-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有客西北逐，驱马次太原。太原有佳人，神艳照行云。
- 座上转横波，流光注夫君。夫君意荡漾，即日相交欢。
- 定情非一词，结念誓青山。生死不变易，中诚无间言。
- 此为太学徒，彼属北府官。中夜欲相从，严城限军门。
- 白日欲同居，君畏仁人闻。忽如陇头水，坐作东西分。
- 惊离肠千结，滴泪眼双昏。本达京师回，贺期相追攀。
- 宿约始乖阻，彼忧已缠绵。高髻若黄鹂，危鬓如玉蝉。
- 纤手自整理，剪刀断其根。柔情托侍儿，为我遗所欢。
- 所欢使者来，侍儿因复前。抆泪取遗寄，深诚祈为传。
- 封来赠君子，愿言慰穷泉。使者回复命，迟迟蓄悲酸。
- 詹生喜言旋，倒履走迎门。长跪听未毕，惊伤涕涟涟。
- 不饮亦不食，哀心百千端。襟情一夕空，精爽旦日残。
- 哀哉浩然气，溃散归化元。短生虽别离，长夜无阻难。
- 双魂终会合，两剑遂蜿蜒。丈夫早通脱，巧笑安能干。
- 防身本苦节，一去何由还。后生莫沈迷，沈迷丧其真。

## 拼音
- you3 ke4 xi1 bei3 zhu2 ， qu1 ma3 ci4 tai4 yuan2 。 tai4 yuan2 you3 jia1 ren2 ， shen2 yan4 zhao4 xing2 yun2 。
- zuo4 shang4 zhuan3 heng2 bo1 ， liu2 guang1 zhu4 fu1 jun1 。 fu1 jun1 yi4 dang4 yang4 ， ji2 ri4 xiang1 jiao1 huan1 。
- ding4 qing2 fei1 yi4 ci2 ， jie2 nian4 shi4 qing1 shan1 。 sheng1 si3 bu2 bian4 yi4 ， zhong1 cheng2 wu2 jian4 yan2 。
- ci3 wei4 tai4 xue2 tu2 ， bi3 shu3 bei3 fu3 guan1 。 zhong1 ye4 yu4 xiang1 cong2 ， yan2 cheng2 xian4 jun1 men2 。
- bai2 ri4 yu4 tong2 ju1 ， jun1 wei4 ren2 ren2 wen2 。 hu1 ru2 long3 tou2 shui3 ， zuo4 zuo4 dong1 xi1 fen1 。
- jing1 li2 chang2 qian1 jie2 ， di1 lei4 yan3 shuang1 hun1 。 ben3 da2 jing1 shi1 hui2 ， he4 qi1 xiang1 zhui1 pan1 。
- su4 yue1 shi3 guai1 zu3 ， bi3 you1 yi3 chan2 mian2 。 gao1 ji4 ruo4 huang2 li2 ， wei1 bin4 ru2 yu4 chan2 。
- qian4 shou3 zi4 zheng3 li3 ， jian3 dao1 duan4 qi2 gen1 。 rou2 qing2 tuo1 shi4 er2 ， wei4 wo3 yi2 suo3 huan1 。
- suo3 huan1 shi3 zhe3 lai2 ， shi4 er2 yin1 fu4 qian2 。 wen3 lei4 qu3 yi2 ji4 ， shen1 cheng2 qi2 wei4 chuan2 。
- feng1 lai2 zeng4 jun1 zi3 ， yuan4 yan2 wei4 qiong2 quan2 。 shi3 zhe3 hui2 fu4 ming4 ， chi2 chi2 xu4 bei1 suan1 。
- zhan1 sheng1 xi3 yan2 xuan2 ， dao3 lü3 zou3 ying2 men2 。 chang2 gui4 ting1 wei4 bi4 ， jing1 shang1 ti4 lian2 lian2 。
- bu4 yin3 yi4 bu4 shi2 ， ai1 xin1 bai3 qian1 duan1 。 jin1 qing2 yi4 xi1 kong1 ， jing1 shuang3 dan4 ri4 can2 。
- ai1 zai1 hao4 ran2 qi4 ， kui4 san4 gui1 hua4 yuan2 。 duan3 sheng1 sui1 bie2 li2 ， chang2 ye4 wu2 zu3 nan4 。
- shuang1 hun2 zhong1 hui4 he2 ， liang3 jian4 sui4 wan1 yan2 。 zhang4 fu0 zao3 tong1 tuo1 ， qiao3 xiao4 an1 neng2 gan4 。
- fang2 shen1 ben3 ku3 jie2 ， yi2 qu4 he2 you2 hai2 。 hou4 sheng1 mo4 shen3 mi2 ， shen3 mi2 sang4 qi2 zhen1 。

## 注释

## 译文

## 赏析
