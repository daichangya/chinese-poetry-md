---
id: li-kuo-za-qu-ge-ci-chang-an-shao-nian-xing-shi-shou
title: 杂曲歌辞：长安少年行十首
titlePinyin: za2 qu3 ge1 ci2 ： chang2 an1 shao4 nian2 xing2 shi2 shou3
titleSlug: za-qu-ge-ci-chang-an-shao-nian-xing-shi-shou
author: 李廓
authorPinyin: li3 kuo4
authorSlug: li-kuo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 金紫少年郎，绕街鞍马光。身从左中尉，官属右春坊。
- 刬戴扬州帽，重熏异国香。垂鞭踏青草，来去杏园芳。
- 追逐轻薄伴，闲游不著绯。长拢出猎马，数换打球衣。
- 晓日寻花去，春风带酒归。青楼无昼夜，歌舞歇时稀。
- 日高春睡足，帖马赏年华。倒插银鱼袋，行随金犊车。
- 还携新市酒，远醉曲江花。几度归侵黑，金吾送到家。
- 好胜耽长行，天明烛满楼。留人看独脚，赌马换偏头。
- 乐奏曾无歇，杯巡不暂休。时时遥冷笑，怪客有春愁。
- 遨游携艳妓，装束似男儿。杯酒逢花住，笙歌簇马吹。
- 莺声催曲急，春色讶归迟。不以闻街鼓，华筵待月移。
- 赏春惟逐胜，大宅可曾归。不乐还逃席，多狂惯衩衣。
- 歌人踏月起，语燕卷帘飞。好妇惟相妒，倡楼不醉稀。
- 戟门连日闭，苦饮惜残春。开琐通新客，教姬屈醉人。
- 请歌牵白马，自舞踏红茵。时辈皆相许，平生不负身。
- 新年高殿上，始见有光辉。玉雁排方带，金鹅立仗衣。
- 酒深和碗赐，马疾打珂飞。朝下人争看，香街意气归。
- 游市慵骑马，随姬入坐车。楼边听歌吹，帘外市钗花。
- 乐眼从人闹，归心畏日斜。苍头来去报，饮伴到倡家。
- 小妇教鹦鹉，头边唤醉醒。犬娇眠玉簟，鹰掣撼金铃。
- 碧地攒花障，红泥待客亭。虽然长按曲，不饮不曾听。

## 拼音
- jin1 zi3 shao4 nian2 lang2 ， rao4 jie1 an1 ma3 guang1 。 shen1 cong2 zuo3 zhong1 wei4 ， guan1 shu3 you4 chun1 fang1 。
- chan3 dai4 yang2 zhou1 mao4 ， zhong4 xun1 yi4 guo2 xiang1 。 chui2 bian1 ta4 qing1 cao3 ， lai2 qu4 xing4 yuan2 fang1 。
- zhui1 zhu2 qing1 bo2 ban4 ， xian2 you2 bu2 zhu4 fei1 。 chang2 long3 chu1 lie4 ma3 ， shu4 huan4 da3 qiu2 yi1 。
- xiao3 ri4 xun2 hua1 qu4 ， chun1 feng1 dai4 jiu3 gui1 。 qing1 lou2 wu2 zhou4 ye4 ， ge1 wu3 xie1 shi2 xi1 。
- ri4 gao1 chun1 shui4 zu2 ， tie1 ma3 shang3 nian2 hua2 。 dao3 cha1 yin2 yu2 dai4 ， xing2 sui2 jin1 du2 che1 。
- hai2 xie2 xin1 shi4 jiu3 ， yuan3 zui4 qu3 jiang1 hua1 。 ji3 du4 gui1 qin1 hei1 ， jin1 wu2 song4 dao4 jia1 。
- hao4 sheng4 dan1 chang2 xing2 ， tian1 ming2 zhu2 man3 lou2 。 liu2 ren2 kan4 du2 jiao3 ， du3 ma3 huan4 pian1 tou2 。
- le4 zou4 ceng2 wu2 xie1 ， bei1 xun2 bu2 zan4 xiu1 。 shi2 shi2 yao2 leng3 xiao4 ， guai4 ke4 you3 chun1 chou2 。
- ao2 you2 xie2 yan4 ji4 ， zhuang1 shu4 si4 nan2 er2 。 bei1 jiu3 feng2 hua1 zhu4 ， sheng1 ge1 cu4 ma3 chui1 。
- ying1 sheng1 cui1 qu3 ji2 ， chun1 se4 ya4 gui1 chi2 。 bu4 yi3 wen2 jie1 gu3 ， hua2 yan2 dai4 yue4 yi2 。
- shang3 chun1 wei2 zhu2 sheng4 ， da4 zhai2 ke3 ceng2 gui1 。 bu2 le4 hai2 tao2 xi2 ， duo1 kuang2 guan4 cha4 yi1 。
- ge1 ren2 ta4 yue4 qi3 ， yu3 yan4 juan4 lian2 fei1 。 hao3 fu4 wei2 xiang1 du4 ， chang4 lou2 bu2 zui4 xi1 。
- ji3 men2 lian2 ri4 bi4 ， ku3 yin3 xi1 can2 chun1 。 kai1 suo3 tong1 xin1 ke4 ， jiao4 ji1 qu1 zui4 ren2 。
- qing3 ge1 qian1 bai2 ma3 ， zi4 wu3 ta4 hong2 yin1 。 shi2 bei4 jie1 xiang1 xu3 ， ping2 sheng1 bu2 fu4 shen1 。
- xin1 nian2 gao1 dian4 shang4 ， shi3 jian4 you3 guang1 hui1 。 yu4 yan4 pai2 fang1 dai4 ， jin1 e2 li4 zhang4 yi1 。
- jiu3 shen1 he2 wan3 ci4 ， ma3 ji2 da3 ke1 fei1 。 chao2 xia4 ren2 zheng1 kan4 ， xiang1 jie1 yi4 qi4 gui1 。
- you2 shi4 yong1 qi2 ma3 ， sui2 ji1 ru4 zuo4 che1 。 lou2 bian1 ting1 ge1 chui1 ， lian2 wai4 shi4 chai1 hua1 。
- le4 yan3 cong2 ren2 nao4 ， gui1 xin1 wei4 ri4 xie2 。 cang1 tou2 lai2 qu4 bao4 ， yin3 ban4 dao4 chang4 jia1 。
- xiao3 fu4 jiao4 ying1 wu3 ， tou2 bian1 huan4 zui4 xing3 。 quan3 jiao1 mian2 yu4 dian4 ， ying1 che4 han4 jin1 ling2 。
- bi4 di4 zan3 hua1 zhang4 ， hong2 ni2 dai4 ke4 ting2 。 sui1 ran2 chang2 an4 qu3 ， bu4 yin3 bu4 ceng2 ting1 。

## 注释

## 译文

## 赏析
