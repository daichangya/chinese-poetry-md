---
id: cao-ye-ji-jian-cha-cong-xiong
title: 寄监察从兄
titlePinyin: ji4 jian1 cha2 cong2 xiong1
titleSlug: ji-jian-cha-cong-xiong
author: 曹邺
authorPinyin: cao2 ye4
authorSlug: cao-ye
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我祖居邺地，邺人识文星。
- 此地星已落，兼无古时城。
- 古风既无根，千载难重生。
- 空留建安书，传说七子名。
- 贱子生桂州，桂州山水清。
- 自觉心貌古，兼合古人情。
- 因为二雅诗，出语有性灵。
- 持来向长安，时得长者惊。
- 芝草不为瑞，还共木叶零。
- 恨如辙中土，终岁填不平。
- 吾宗戴豸冠，忽然入西京。
- 怜其羽翼单，抚若亲弟兄。
- 松根已坚牢，松叶岂不荣。
- 言罢眼无泪，心中如酒酲。

## 拼音
- wo3 zu3 ju1 ye4 di4 ， ye4 ren2 shi2 wen2 xing1 。
- ci3 di4 xing1 yi3 luo4 ， jian1 wu2 gu3 shi2 cheng2 。
- gu3 feng1 ji4 wu2 gen1 ， qian1 zai3 nan2 chong2 sheng1 。
- kong1 liu2 jian4 an1 shu1 ， chuan2 shuo1 qi1 zi3 ming2 。
- jian4 zi3 sheng1 gui4 zhou1 ， gui4 zhou1 shan1 shui3 qing1 。
- zi4 jue2 xin1 mao4 gu3 ， jian1 he2 gu3 ren2 qing2 。
- yin1 wei4 er4 ya3 shi1 ， chu1 yu3 you3 xing4 ling2 。
- chi2 lai2 xiang4 chang2 an1 ， shi2 de2 zhang3 zhe3 jing1 。
- zhi1 cao3 bu2 wei4 rui4 ， hai2 gong4 mu4 ye4 ling2 。
- hen4 ru2 zhe2 zhong1 tu3 ， zhong1 sui4 tian2 bu4 ping2 。
- wu2 zong1 dai4 zhi4 guan1 ， hu1 ran2 ru4 xi1 jing1 。
- lian2 qi2 yu3 yi4 dan1 ， fu3 ruo4 qin1 di4 xiong0 。
- song1 gen1 yi3 jian1 lao2 ， song1 ye4 qi3 bu4 rong2 。
- yan2 ba4 yan3 wu2 lei4 ， xin1 zhong1 ru2 jiu3 cheng2 。

## 注释

## 译文

## 赏析
