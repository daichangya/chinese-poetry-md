---
id: han-zhen-chong-fa-si
title: 崇法寺
titlePinyin: chong2 fa3 si4
titleSlug: chong-fa-si
author: 韩缜
authorPinyin: han2 zhen3
authorSlug: han-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久闻云际山，中有古招提。
- 新秋喜远览，锐意穷攀跻。
- 出郭值微雨，凉风晓萋萋。
- 陂陀越大岭，沙路净无泥。
- 野沃稻田秀，耒耜沿沟畦。
- 登岑复入谷，渐过西山西。
- 举首望华屋，双岸鬰相携。
- 虚桥驾烟霭，峻闼排虹霓。
- 下马踏危级，褰裳涉修梯。
- 超然层阁外，仰视穹苍低。
- 俯眺亦何有，森森乔木齐。
- 喧嚣从吏语，嘲唽惊禽啼。
- 既饭复搜讨，林间得幽蹊。
- 岩阿访灵迹，大士常高栖。
- 古殿蚀苔藓，丹青暗尘㙠。
- 俯身践危蹬，侧足缘深溪。
- 老树阴潭黑，风修辞蝉嘶。
- 悬泉洗阴壁，莹色如玻瓈。
- 佳观诚可恋，迟留惧颠挤。
- 扪萝出天险，始免魂神睽。
- 缓步凌巀嵲，双旌随杖藜。
- 回瞻花雨地，已被烟云迷。
- 顿辔下平陆，晴川留马蹄。
- 新篁映碧宇，野寺临长堤。
- 乘倦驻归策，荒园步柔荑。
- 婆娑两高树，磊落垂红离。
- 汲井漱甘液，拂尘观旧题。
- 出门尚斜日，隐隐闻城鼙。
- 胜概亦陈迹，茫然失端倪。
- 为诗记仿佛，吾友无诃诋。

## 拼音
- jiu3 wen2 yun2 ji4 shan1 ， zhong1 you3 gu3 zhao1 ti2 。
- xin1 qiu1 xi3 yuan3 lan3 ， rui4 yi4 qiong2 pan1 ji1 。
- chu1 guo1 zhi2 wei1 yu3 ， liang2 feng1 xiao3 qi1 qi1 。
- bei1 tuo2 yue4 da4 ling3 ， sha1 lu4 jing4 wu2 ni2 。
- ye3 wo4 dao4 tian2 xiu4 ， lei3 si4 yan2 gou1 qi2 。
- deng1 cen2 fu4 ru4 gu3 ， jian4 guo4 xi1 shan1 xi1 。
- ju3 shou3 wang4 hua2 wu1 ， shuang1 an4 yu4 xiang1 xie2 。
- xu1 qiao2 jia4 yan1 ai3 ， jun4 ta4 pai2 hong2 ni2 。
- xia4 ma3 ta4 wei1 ji2 ， qian1 shang0 she4 xiu1 ti1 。
- chao1 ran2 ceng2 ge2 wai4 ， yang3 shi4 qiong2 cang1 di1 。
- fu3 tiao4 yi4 he2 you3 ， sen1 sen1 qiao2 mu4 qi2 。
- xuan1 ao2 cong2 li4 yu3 ， chao2 xi1 jing1 qin2 ti2 。
- ji4 fan4 fu4 sou1 tao3 ， lin2 jian1 de2 you1 qi1 。
- yan2 a1 fang3 ling2 ji4 ， da4 shi4 chang2 gao1 qi1 。
- gu3 dian4 shi2 tai2 xian3 ， dan1 qing1 an4 chen2 㙠 。
- fu3 shen1 jian4 wei1 deng1 ， ce4 zu2 yuan2 shen1 xi1 。
- lao3 shu4 yin1 tan2 hei1 ， feng1 xiu1 ci2 chan2 si1 。
- xuan2 quan2 xi3 yin1 bi4 ， ying2 se4 ru2 bo1 li2 。
- jia1 guan1 cheng2 ke3 lian4 ， chi2 liu2 ju4 dian1 ji3 。
- men2 luo2 chu1 tian1 xian3 ， shi3 mian3 hun2 shen2 kui2 。
- huan3 bu4 ling2 jie2 nie4 ， shuang1 jing1 sui2 zhang4 li2 。
- hui2 zhan1 hua1 yu3 di4 ， yi3 bei4 yan1 yun2 mi2 。
- dun4 pei4 xia4 ping2 lu4 ， qing2 chuan1 liu2 ma3 ti2 。
- xin1 huang2 ying4 bi4 yu3 ， ye3 si4 lin2 chang2 di1 。
- cheng2 juan4 zhu4 gui1 ce4 ， huang1 yuan2 bu4 rou2 yi2 。
- po2 suo1 liang3 gao1 shu4 ， lei3 luo4 chui2 hong2 li2 。
- ji2 jing3 shu4 gan1 ye4 ， fu2 chen2 guan1 jiu4 ti2 。
- chu1 men2 shang4 xie2 ri4 ， yin3 yin3 wen2 cheng2 pi2 。
- sheng4 gai4 yi4 chen2 ji4 ， mang2 ran2 shi1 duan1 ni2 。
- wei4 shi1 ji4 fang3 fu2 ， wu2 you3 wu2 he1 di3 。

## 注释

## 译文

## 赏析
