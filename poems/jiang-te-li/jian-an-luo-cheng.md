---
id: jiang-te-li-jian-an-luo-cheng
title: 茧庵 落成
titlePinyin: jian3 an1   luo4 cheng2
titleSlug: jian-an-luo-cheng
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 茧庵吾自名，所喜以吾息。
- 一丝出巧心，口眼费经画。
- 无畏亦无累，丰俭随人力。
- 时时携妻子，杯酒纵酣适。
- 家人献歌舞，宾友杂嘲剧。
- 此意少人解，此庇无终极。
- 曹瞒西陵前，作伎竟何益。
- 刘伶坟上土，谁与酒浇滴。
- 高堂岂不好，要自非吾宅。
- 王侯与氓隶，万古一枯腊。
- 自营自落之，讵敢当达识。
- 有酒更频来，宽作十年客。

## 拼音
- jian3 an1 wu2 zi4 ming2 ， suo3 xi3 yi3 wu2 xi1 。
- yi4 si1 chu1 qiao3 xin1 ， kou3 yan3 fei4 jing1 hua4 。
- wu2 wei4 yi4 wu2 lei4 ， feng1 jian3 sui2 ren2 li4 。
- shi2 shi2 xie2 qi1 zi3 ， bei1 jiu3 zong4 han1 shi4 。
- jia1 ren2 xian4 ge1 wu3 ， bin1 you3 za2 chao2 ju4 。
- ci3 yi4 shao3 ren2 jie3 ， ci3 bi4 wu2 zhong1 ji2 。
- cao2 man2 xi1 ling2 qian2 ， zuo4 ji4 jing4 he2 yi4 。
- liu2 ling2 fen2 shang4 tu3 ， shui2 yu3 jiu3 jiao1 di1 。
- gao1 tang2 qi3 bu4 hao3 ， yao4 zi4 fei1 wu2 zhai2 。
- wang2 hou2 yu3 mang2 li4 ， wan4 gu3 yi4 ku1 la4 。
- zi4 ying2 zi4 luo4 zhi1 ， ju4 gan3 dang1 da2 shi2 。
- you3 jiu3 geng4 pin2 lai2 ， kuan1 zuo4 shi2 nian2 ke4 。

## 注释

## 译文

## 赏析
