---
id: jiang-te-li-fu-sun-zai-zhi-yu-ting
title: 赋孙宰知鱼亭
titlePinyin: fu4 sun1 zai3 zhi1 yu2 ting2
titleSlug: fu-sun-zai-zhi-yu-ting
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万物各有适，所乐乃其天。
- 达人默识之，此意妙难传。
- 贤哉漆园吏，知鱼岂其然。
- 客问子非鱼，乌知鱼乐全。
- 答云我所知，知之濠梁间。
- 问者固已远，答者不亦难。
- 要知知鱼乐，当作梦蝶观。
- 周与蝶非两，鱼我宁相悬。
- 海门孙夫子，读书必钩玄。
- 结茅制小亭，下瞰碧玉湾。
- 因鱼揭佳名，理赜非言诠。
- 夫子固知鱼，鱼亦知君贤。
- 我欲从之游，褰裳濯清泉。
- 鱼乎可勿猜，久矣忘机缘。

## 拼音
- wan4 wu4 ge4 you3 shi4 ， suo3 le4 nai3 qi2 tian1 。
- da2 ren2 mo4 shi2 zhi1 ， ci3 yi4 miao4 nan2 chuan2 。
- xian2 zai1 qi1 yuan2 li4 ， zhi1 yu2 qi3 qi2 ran2 。
- ke4 wen4 zi3 fei1 yu2 ， wu1 zhi1 yu2 le4 quan2 。
- da2 yun2 wo3 suo3 zhi1 ， zhi1 zhi1 hao2 liang2 jian1 。
- wen4 zhe3 gu4 yi3 yuan3 ， da2 zhe3 bu2 yi4 nan2 。
- yao4 zhi1 zhi1 yu2 le4 ， dang4 zuo4 meng4 die2 guan1 。
- zhou1 yu3 die2 fei1 liang3 ， yu2 wo3 ning2 xiang1 xuan2 。
- hai3 men2 sun1 fu1 zi3 ， du2 shu1 bi4 gou1 xuan2 。
- jie2 mao2 zhi4 xiao3 ting2 ， xia4 kan4 bi4 yu4 wan1 。
- yin1 yu2 jie1 jia1 ming2 ， li3 ze2 fei1 yan2 quan2 。
- fu1 zi3 gu4 zhi1 yu2 ， yu2 yi4 zhi1 jun1 xian2 。
- wo3 yu4 cong2 zhi1 you2 ， qian1 shang0 zhuo2 qing1 quan2 。
- yu2 hu1 ke3 wu4 cai1 ， jiu3 yi3 wang4 ji1 yuan2 。

## 注释

## 译文

## 赏析
