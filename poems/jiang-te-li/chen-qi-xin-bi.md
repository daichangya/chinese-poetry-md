---
id: jiang-te-li-chen-qi-xin-bi
title: 晨起信笔
titlePinyin: chen2 qi3 xin4 bi3
titleSlug: chen-qi-xin-bi
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老翁夜不寐，最爱晨起早。
- 既欣邻鸡鸣，更喜林乌噪。
- 红日忽上窗，亟呼具衣袄。
- 下床一炉火，便觉春浩浩。
- 须臾盥洗罢，觉我神气好。
- 须眉白如银，大似商山皓。
- 因思履道贤，六十未为老。
- 本朝六君子，二张同一赵。
- 陈杜与郑公，富贵俱寿考。
- 嗟我亦何人，八十明年到。
- 不敢儗前贤，后来何足道。
- 粪丸夸隋珠，但可付一笑。
- 耳目幸聪明，时时吟续藁。
- 金钗虽零落，杯酒不草草。

## 拼音
- lao3 weng1 ye4 bu2 mei4 ， zui4 ai4 chen2 qi3 zao3 。
- ji4 xin1 lin2 ji1 ming2 ， geng4 xi3 lin2 wu1 zao4 。
- hong2 ri4 hu1 shang4 chuang1 ， ji2 hu1 ju4 yi1 ao3 。
- xia4 chuang2 yi4 lu2 huo3 ， bian4 jue2 chun1 hao4 hao4 。
- xu1 yu2 guan4 xi3 ba4 ， jue2 wo3 shen2 qi4 hao3 。
- xu1 mei2 bai2 ru2 yin2 ， da4 si4 shang1 shan1 hao4 。
- yin1 si1 lü3 dao4 xian2 ， liu4 shi2 wei4 wei4 lao3 。
- ben3 chao2 liu4 jun1 zi3 ， er4 zhang1 tong2 yi2 zhao4 。
- chen2 du4 yu3 zheng4 gong1 ， fu4 gui4 ju4 shou4 kao3 。
- jie1 wo3 yi4 he2 ren2 ， ba1 shi2 ming2 nian2 dao4 。
- bu4 gan3 ni3 qian2 xian2 ， hou4 lai2 he2 zu2 dao4 。
- fen4 wan2 kua1 sui2 zhu1 ， dan4 ke3 fu4 yi2 xiao4 。
- er3 mu4 xing4 cong1 ming0 ， shi2 shi2 yin2 xu4 gao3 。
- jin1 chai1 sui1 ling2 luo4 ， bei1 jiu3 bu4 cao3 cao3 。

## 注释

## 译文

## 赏析
