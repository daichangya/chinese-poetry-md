---
id: jiang-te-li-sui-zai-shao-xi-jia-yin-zhe-dong-xi-da-han-pang-lian-jiang-huai-zhi-qiu--288897c3
title: 岁在绍熙甲寅浙东西大旱旁连江淮至秋暴雨水发天目漂民庐浸禾稼而苏常大歉小人趋利争运衢婺谷粟顺流而下日夜不止又去冬岁暮多雨连绵至春半未有晴意人情忧闷聊书数语以备采谣者至辞之工拙固所不计也乙卯仲春作
titlePinyin: sui4 zai4 shao4 xi1 jia3 yin2 zhe4 dong1 xi1 da4 han4 pang2 lian2 jiang1 huai2 zhi4 qiu1 bao4 yu3 shui3 fa1 tian1 mu4 piao1 min2 lu2 jin4 he2 jia4 er2 su1 chang2 da4 qian4 xiao3 ren2 qu1 li4 zheng1 yun4 qu2 wu4 gu3 su4 shun4 liu2 er2 xia4 ri4 ye4 bu4 zhi3 you4 qu4 dong1 sui4 mu4 duo1 yu3 lian2 mian2 zhi4 chun1 ban4 wei4 you3 qing2 yi4 ren2 qing2 you1 men1 liao2 shu1 shu4 yu3 yi3 bei4 cai3 yao2 zhe3 zhi4 ci2 zhi1 gong1 zhuo1 gu4 suo3 bu2 ji4 ye3 yi3 mao3 zhong4 chun1 zuo4
titleSlug: sui-zai-shao-xi-jia-yin-zhe-dong-xi-da-han-pang-lian-jiang-huai-zhi-qiu--288897c3
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年数州旱，秋雨漂民庐。
- 今年复春霖，赤子忧为鱼。
- 不见日月旋，但见霰雪俱。
- 处者绝营为，出者困泥涂。
- 近山不可樵，平地不得鉏。
- 有壤莫粪田，有火莫烧畬。
- 花木淡惨惨，麦苗冷踈踈。
- 张王阶下苔，寒酸井边蔬。
- 上天胡不仁，苍生一何辜。
- 传闻常润间，流殍满路衢。
- 鄞江祸尤酷，越山复何如。
- 米乡已无积，山郡岂有余。
- 小人急眼前，负贩日夜趋。
- 只知利一己，岂暇恤里闾。
- 屈指至秋成，未可保无虞。
- 尧汤备先具，庶冀收桑榆。

## 拼音
- qu4 nian2 shu4 zhou1 han4 ， qiu1 yu3 piao1 min2 lu2 。
- jin1 nian2 fu4 chun1 lin2 ， chi4 zi3 you1 wei4 yu2 。
- bu2 jian4 ri4 yue4 xuan2 ， dan4 jian4 xian4 xue3 ju4 。
- chu4 zhe3 jue2 ying2 wei4 ， chu1 zhe3 kun4 ni2 tu2 。
- jin4 shan1 bu4 ke3 qiao2 ， ping2 di4 bu4 de2 chu2 。
- you3 rang3 mo4 fen4 tian2 ， you3 huo3 mo4 shao1 she1 。
- hua1 mu4 dan4 can3 can3 ， mai4 miao2 leng3 shu1 shu1 。
- zhang1 wang2 jie1 xia4 tai2 ， han2 suan1 jing3 bian1 shu1 。
- shang4 tian1 hu2 bu4 ren2 ， cang1 sheng1 yi4 he2 gu1 。
- chuan2 wen2 chang2 run4 jian1 ， liu2 piao3 man3 lu4 qu2 。
- yin2 jiang1 huo4 you2 ku4 ， yue4 shan1 fu4 he2 ru2 。
- mi3 xiang1 yi3 wu2 ji1 ， shan1 jun4 qi3 you3 yu2 。
- xiao3 ren2 ji2 yan3 qian2 ， fu4 fan4 ri4 ye4 qu1 。
- zhi1 zhi1 li4 yi4 ji3 ， qi3 xia2 xu4 li3 lü2 。
- qu1 zhi3 zhi4 qiu1 cheng2 ， wei4 ke3 bao3 wu2 yu2 。
- yao2 tang1 bei4 xian1 ju4 ， shu4 ji4 shou1 sang1 yu2 。

## 注释

## 译文

## 赏析
