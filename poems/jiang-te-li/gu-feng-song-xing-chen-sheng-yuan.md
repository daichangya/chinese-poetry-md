---
id: jiang-te-li-gu-feng-song-xing-chen-sheng-yuan
title: 古风送行陈省元
titlePinyin: gu3 feng1 song4 xing2 chen2 sheng3 yuan2
titleSlug: gu-feng-song-xing-chen-sheng-yuan
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梅山老人头雪白，摸索曹刘还认得。
- 平生鹿鹿视余子，谁是诗中真巨擘。
- 踵门忽得天下士，慕我虚声远相觅。
- 袖中磊磈出奇语，和璧随珠暗相射。
- 对之坐久神气定，言下分明箭锋直。
- 傍观如堵相骇愕，颇复见我有此客。
- 雄篇累日费酬答，但怪笔端飞霹雳。
- 君才自是千里驹，鞭影不摇何待策。
- 古人妙处应自知，悟解多端难指画。
- 请君更去勘诸方，莫道梅山得消息。

## 拼音
- mei2 shan1 lao3 ren2 tou2 xue3 bai2 ， mo1 suo3 cao2 liu2 hai2 ren4 de0 。
- ping2 sheng1 lu4 lu4 shi4 yu2 zi3 ， shui2 shi4 shi1 zhong1 zhen1 ju4 bo4 。
- zhong3 men2 hu1 de2 tian1 xia4 shi4 ， mu4 wo3 xu1 sheng1 yuan3 xiang1 mi4 。
- xiu4 zhong1 lei3 wei3 chu1 qi2 yu3 ， he2 bi4 sui2 zhu1 an4 xiang1 she4 。
- dui4 zhi1 zuo4 jiu3 shen2 qi4 ding4 ， yan2 xia4 fen1 ming2 jian4 feng1 zhi2 。
- bang4 guan1 ru2 du3 xiang1 hai4 e4 ， po1 fu4 jian4 wo3 you3 ci3 ke4 。
- xiong2 pian1 lei4 ri4 fei4 chou2 da2 ， dan4 guai4 bi3 duan1 fei1 pi1 li4 。
- jun1 cai2 zi4 shi4 qian1 li3 ju1 ， bian1 ying3 bu4 yao2 he2 dai4 ce4 。
- gu3 ren2 miao4 chu4 ying4 zi4 zhi1 ， wu4 jie3 duo1 duan1 nan2 zhi3 hua4 。
- qing3 jun1 geng4 qu4 kan1 zhu1 fang1 ， mo4 dao4 mei2 shan1 de2 xiao1 xi1 。

## 注释

## 译文

## 赏析
