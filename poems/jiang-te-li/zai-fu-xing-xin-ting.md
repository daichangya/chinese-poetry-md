---
id: jiang-te-li-zai-fu-xing-xin-ting
title: 再赋醒心亭
titlePinyin: zai4 fu4 xing3 xin1 ting2
titleSlug: zai-fu-xing-xin-ting
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小桥枕沧湾，一水绕清激。
- 横来莫知源，委去无寻迹。
- 戏鱼时度浅，好鸟忽鸣寂。
- 堂坳隠空谾，竹树閟寒碧。
- 朝霏溢朱栱，倒影泛瑶席。
- 仰窥一迳上，始觉藏深僻。
- 尚忆客中行，盘峤倦登陟。
- 峰回路忽下，溪馆曾休息。
- 高低相掩映，景趣无终极。
- 朅来坐忘疲，欲去或穷夕。
- 安得青霞人，共此白云适。

## 拼音
- xiao3 qiao2 zhen3 cang1 wan1 ， yi4 shui3 rao4 qing1 ji1 。
- heng2 lai2 mo4 zhi1 yuan2 ， wei3 qu4 wu2 xun2 ji4 。
- xi4 yu2 shi2 du4 qian3 ， hao3 niao3 hu1 ming2 ji4 。
- tang2 ao4 yin3 kong1 hong1 ， zhu2 shu4 bi4 han2 bi4 。
- chao2 fei1 yi4 zhu1 gong3 ， dao3 ying3 fan4 yao2 xi2 。
- yang3 kui1 yi2 jing4 shang4 ， shi3 jue2 cang2 shen1 pi4 。
- shang4 yi4 ke4 zhong1 hang2 ， pan2 qiao2 juan4 deng1 zhi4 。
- feng1 hui2 lu4 hu1 xia4 ， xi1 guan3 ceng2 xiu1 xi0 。
- gao1 di1 xiang1 yan3 ying4 ， jing3 qu4 wu2 zhong1 ji2 。
- qie4 lai2 zuo4 wang4 pi2 ， yu4 qu4 huo4 qiong2 xi1 。
- an1 de2 qing1 xia2 ren2 ， gong4 ci3 bai2 yun2 shi4 。

## 注释

## 译文

## 赏析
