---
id: jiang-te-li-shi-yuan-yong-zui-ye-yi-dai-fu-hu-gong-gong-xian-zhe-ye-bu-yi-wei-mei-ji-cc6b8ace
title: 施元用醉谒邑大夫胡公公贤者也不以为浼己翌旦袖刺见之元用以喜雨十诗为谢仙尉孙公赠诗曰瓮边不识毕吏部笔下方知李翰林释其嫌一时和者相继其族兄德茂复有诗箴之元用遂锐然止酒事有曲折情存彼此然百里不失为通德茂合于义元用勇于决皆是也括苍姜子为长篇以合之简元用兼呈诸公庶几期于大同泯然无迹矣
titlePinyin: shi1 yuan2 yong4 zui4 ye4 yi4 dai4 fu0 hu2 gong1 gong0 xian2 zhe3 ye3 bu4 yi3 wei2 mei3 ji3 yi4 dan4 xiu4 ci4 jian4 zhi1 yuan2 yong4 yi3 xi3 yu3 shi2 shi1 wei4 xie4 xian1 wei4 sun1 gong1 zeng4 shi1 yue1 weng4 bian1 bu4 shi2 bi4 li4 bu4 bi3 xia4 fang1 zhi1 li3 han4 lin2 shi4 qi2 xian2 yi4 shi2 he2 zhe3 xiang1 ji4 qi2 zu2 xiong1 de2 mao4 fu4 you3 shi1 zhen1 zhi1 yuan2 yong4 sui4 rui4 ran2 zhi3 jiu3 shi4 you3 qu1 zhe2 qing2 cun2 bi3 ci3 ran2 bai3 li3 bu4 shi1 wei4 tong1 de2 mao4 he2 yu2 yi4 yuan2 yong4 yong3 yu2 jue2 jie1 shi4 ye3 kuo4 cang1 jiang1 zi3 wei4 chang2 pian1 yi3 he2 zhi1 jian3 yuan2 yong4 jian1 cheng2 zhu1 gong1 shu4 ji1 qi1 yu2 da4 tong2 min3 ran2 wu2 ji4 yi3
titleSlug: shi-yuan-yong-zui-ye-yi-dai-fu-hu-gong-gong-xian-zhe-ye-bu-yi-wei-mei-ji-cc6b8ace
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肩吾有云孙，磊砢东州瑞。
- 一诵能万言，落笔忽千字。
- 才抽独茧绪，态涌春云思。
- 喜慕高阳徒，时追习池醉。
- 笑被僒囚拘，跌宕每自肆。
- 心知令尹贤，诡迹姑尔试。
- 谁知赵蔺卿，复袖祢衡刺。
- 非意忽相得，直到古人地。
- 施君激深知，十诗手自贽。
- 梅仙亦奇才，睨此一时事。
- 新篇发佳话，冰释两公意。
- 赓载皆文豪，璀璨明玑坠。
- 西邻有伯氏，规切岂亡谓。
- 甘言古所戒，矫枉未伤义。
- 昔人有火攻，达士胡足累。
- 施君真勇者，念酒宁我祟。
- 指天誓止饮，忽改开群视。
- 邴原恐废业，陶侃忧亲恚。
- 独醒向清湘，自责当先隧。
- 古来有若人，于我适相类。
- 勿学刘伯伦，诅妇侪儿戏。
- 勿学陶元亮，止酒诗非志。
- 自此真止矣，惟当醉经笥。
- 湎然啜醇𬪩，抖擞糟粕弃。
- 沉酣日滋久，富贵可立致。
- 视彼九酝功，未足易所嗜。
- 持将沃宸聪，澄醍有遗味。
- 异时理扁舟，却载鸱夷器。

## 拼音
- jian1 wu2 you3 yun2 sun1 ， lei3 luo3 dong1 zhou1 rui4 。
- yi2 song4 neng2 wan4 yan2 ， luo4 bi3 hu1 qian1 zi4 。
- cai2 chou1 du2 jian3 xu4 ， tai4 yong3 chun1 yun2 si1 。
- xi3 mu4 gao1 yang2 tu2 ， shi2 zhui1 xi2 chi2 zui4 。
- xiao4 bei4 jiong3 qiu2 ju1 ， die1 dang4 mei3 zi4 si4 。
- xin1 zhi1 ling4 yin3 xian2 ， gui3 ji4 gu1 er3 shi4 。
- shui2 zhi1 zhao4 lin4 qing1 ， fu4 xiu4 mi2 heng2 ci4 。
- fei1 yi4 hu1 xiang1 de2 ， zhi2 dao4 gu3 ren2 di4 。
- shi1 jun1 ji1 shen1 zhi1 ， shi2 shi1 shou3 zi4 zhi4 。
- mei2 xian1 yi4 qi2 cai2 ， ni4 ci3 yi4 shi2 shi4 。
- xin1 pian1 fa1 jia1 hua4 ， bing1 shi4 liang3 gong1 yi4 。
- geng1 zai3 jie1 wen2 hao2 ， cui3 can4 ming2 ji1 zhui4 。
- xi1 lin2 you3 bo2 shi4 ， gui1 qie4 qi3 wang2 wei4 。
- gan1 yan2 gu3 suo3 jie4 ， jiao3 wang3 wei4 shang1 yi4 。
- xi1 ren2 you3 huo3 gong1 ， da2 shi4 hu2 zu2 lei4 。
- shi1 jun1 zhen1 yong3 zhe3 ， nian4 jiu3 ning2 wo3 sui4 。
- zhi3 tian1 shi4 zhi3 yin3 ， hu1 gai3 kai1 qun2 shi4 。
- bing3 yuan2 kong3 fei4 ye4 ， tao2 kan3 you1 qin1 hui4 。
- du2 xing3 xiang4 qing1 xiang1 ， zi4 ze2 dang1 xian1 sui4 。
- gu3 lai2 you3 ruo4 ren2 ， yu2 wo3 shi4 xiang1 lei4 。
- wu4 xue2 liu2 bo2 lun2 ， zu3 fu4 chai2 er2 xi4 。
- wu4 xue2 tao2 yuan2 liang4 ， zhi3 jiu3 shi1 fei1 zhi4 。
- zi4 ci3 zhen1 zhi3 yi3 ， wei2 dang1 zui4 jing1 si4 。
- mian3 ran2 chuo4 chun2 nong2 ， dou3 sou3 zao1 po4 qi4 。
- chen2 han1 ri4 zi1 jiu3 ， fu4 gui4 ke3 li4 zhi4 。
- shi4 bi3 jiu3 yun4 gong1 ， wei4 zu2 yi4 suo3 shi4 。
- chi2 jiang1 wo4 chen2 cong1 ， cheng2 ti2 you3 yi2 wei4 。
- yi4 shi2 li3 pian1 zhou1 ， que4 zai3 chi1 yi2 qi4 。

## 注释

## 译文

## 赏析
