---
id: jiang-te-li-yong-can
title: 咏蚕
titlePinyin: yong3 can2
titleSlug: yong-can
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 㒩㒩屡神化，宛宛始成室。
- 生从五泰初，事至三起毕。
- 利物先遭烹，谋身自无术。
- 衣被遍四方，丘山计端疋。
- 岂知骄奢主，结绮纵游逸。
- 剪彩满园林，光辉艳风日。
- 理宜得败亡，此道天所疾。
- 礼经重亲蚕，一缕知自出。
- 大禹恶衣服，仁俭由圣质。
- 我本生田家，蚕织尝究悉。
- 初不耻缊袍，一煖志愿讫。

## 拼音
- 㒩 㒩 lü3 shen2 hua4 ， wan3 wan3 shi3 cheng2 shi4 。
- sheng1 cong2 wu3 tai4 chu1 ， shi4 zhi4 san1 qi3 bi4 。
- li4 wu4 xian1 zao1 peng1 ， mou2 shen1 zi4 wu2 shu4 。
- yi1 bei4 bian4 si4 fang1 ， qiu1 shan1 ji4 duan1 pi3 。
- qi3 zhi1 jiao1 she1 zhu3 ， jie2 qi3 zong4 you2 yi4 。
- jian3 cai3 man3 yuan2 lin2 ， guang1 hui1 yan4 feng1 ri4 。
- li3 yi2 de2 bai4 wang2 ， ci3 dao4 tian1 suo3 ji2 。
- li3 jing1 zhong4 qin1 can2 ， yi4 lü3 zhi1 zi4 chu1 。
- da4 yu3 e4 yi1 fu0 ， ren2 jian3 you2 sheng4 zhi4 。
- wo3 ben3 sheng1 tian2 jia1 ， can2 zhi1 chang2 jiu1 xi1 。
- chu1 bu4 chi3 wen1 pao2 ， yi4 xuan1 zhi4 yuan4 qi4 。

## 注释

## 译文

## 赏析
