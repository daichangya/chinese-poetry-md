---
id: jiang-te-li-qiu-lai-xi-yu
title: 秋来喜雨
titlePinyin: qiu1 lai2 xi3 yu3
titleSlug: qiu-lai-xi-yu
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风吹雨洗林庐，夜深凉气生庭除。
- 呼童为我扫籧篨，便欲拂拭红氍毹。
- 冠巾三肃傅头颅，𫄨绤轻利体不濡。
- 似觉礼法由吾徒，寝甘食美增腹腴。
- 床头有酒不用沽，更烦黄菊催红萸。
- 一秋办取三百壶，二三佳友不可无。

## 拼音
- xi1 feng1 chui1 yu3 xi3 lin2 lu2 ， ye4 shen1 liang2 qi4 sheng1 ting2 chu2 。
- hu1 tong2 wei4 wo3 sao3 qu2 chu2 ， bian4 yu4 fu2 shi4 hong2 qu2 shu1 。
- guan1 jin1 san1 su4 fu4 tou2 lu2 ， chi1 xi4 qing1 li4 ti3 bu4 ru2 。
- si4 jue2 li3 fa3 you2 wu2 tu2 ， qin3 gan1 shi2 mei3 zeng1 fu4 yu2 。
- chuang2 tou2 you3 jiu3 bu2 yong4 gu1 ， geng4 fan2 huang2 ju2 cui1 hong2 yu2 。
- yi4 qiu1 ban4 qu3 san1 bai3 hu2 ， er4 san1 jia1 you3 bu4 ke3 wu2 。

## 注释

## 译文

## 赏析
