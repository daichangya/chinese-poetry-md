---
id: jiang-te-li-wu-huan-zhang-song-xing
title: 吴焕章送行
titlePinyin: wu2 huan4 zhang1 song4 xing2
titleSlug: wu-huan-zhang-song-xing
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 素行躬韦布，长材轹搢绅。
- 老成吾甚畏，竞爽尔谁邻。
- 半刺人称屈，全牛技未伸。
- 难兄曾托契，薄宦偶同寅。
- 和韵长愁险，开樽屡饮醇。
- 高谈烘白昼，妙舞艳青春。
- 方幸交情密，还欣道义亲。
- 到家才旦暮，回首遽参辰。
- 越榜惊行速，吴牋荷寄频。
- 施松从此始，折柳竟无因。
- 指日腾夷路，兹时记故人。
- 聊凭五字句，千里话慇懃。

## 拼音
- su4 xing2 gong1 wei2 bu4 ， chang2 cai2 li4 jin4 shen1 。
- lao3 cheng2 wu2 shen4 wei4 ， jing4 shuang3 er3 shui2 lin2 。
- ban4 ci4 ren2 cheng1 qu1 ， quan2 niu2 ji4 wei4 shen1 。
- nan2 xiong1 ceng2 tuo1 qi4 ， bao2 huan4 ou3 tong2 yin2 。
- he2 yun4 chang2 chou2 xian3 ， kai1 zun1 lü3 yin3 chun2 。
- gao1 tan2 hong1 bai2 zhou4 ， miao4 wu3 yan4 qing1 chun1 。
- fang1 xing4 jiao1 qing2 mi4 ， hai2 xin1 dao4 yi4 qin1 。
- dao4 jia1 cai2 dan4 mu4 ， hui2 shou3 ju4 can1 chen2 。
- yue4 bang3 jing1 xing2 su4 ， wu2 jian1 he2 ji4 pin2 。
- shi1 song1 cong2 ci3 shi3 ， zhe2 liu3 jing4 wu2 yin1 。
- zhi3 ri4 teng2 yi2 lu4 ， zi1 shi2 ji4 gu4 ren2 。
- liao2 ping2 wu3 zi4 ju4 ， qian1 li3 hua4 yin1 qin2 。

## 注释

## 译文

## 赏析
