---
id: jiang-te-li-xi-yu
title: 喜雨
titlePinyin: xi3 yu3
titleSlug: xi-yu
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨宵榾榾车声喧，人情嗷嗷不得眠。
- 今朝一雨忽大足，人声车声俱寂然。
- 吁嗟血汗滴焦土，寸寸灌田亦良苦。
- 天工作用瞬息间，百顷平畴如翠羽。
- 须知造物心至公，远近高下皆一同。
- 岂唯吾里俱有岁，一凉到骨恩无穷。
- 昊天莫道高难测，试听神龙驱霹雳。
- 尔农一饱不自知，为尔哦诗歌帝力。

## 拼音
- zuo2 xiao1 gu3 gu3 che1 sheng1 xuan1 ， ren2 qing2 ao2 ao2 bu4 de2 mian2 。
- jin1 chao2 yi4 yu3 hu1 da4 zu2 ， ren2 sheng1 che1 sheng1 ju4 ji4 ran2 。
- xu1 jie1 xue4 han4 di1 jiao1 tu3 ， cun4 cun4 guan4 tian2 yi4 liang2 ku3 。
- tian1 gong1 zuo4 yong4 shun4 xi1 jian1 ， bai3 qing3 ping2 chou2 ru2 cui4 yu3 。
- xu1 zhi1 zao4 wu4 xin1 zhi4 gong1 ， yuan3 jin4 gao1 xia4 jie1 yi4 tong2 。
- qi3 wei2 wu2 li3 ju4 you3 sui4 ， yi4 liang2 dao4 gu3 en1 wu2 qiong2 。
- hao4 tian1 mo4 dao4 gao1 nan2 ce4 ， shi4 ting1 shen2 long2 qu1 pi1 li4 。
- er3 nong2 yi4 bao3 bu2 zi4 zhi1 ， wei4 er3 o4 shi1 ge1 di4 li4 。

## 注释

## 译文

## 赏析
