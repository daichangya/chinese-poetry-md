---
id: jiang-te-li-li-zhong-yong-mo-mei
title: 李仲永墨梅
titlePinyin: li3 zhong4 yong3 mo4 mei2
titleSlug: li-zhong-yong-mo-mei
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 写竹如草书，患俗不患清。
- 画梅如相马，以骨不以形。
- 墨君曩有文夫子，蝉腹蛇跗具生意。
- 当时一派属苏公，雨叶风枝畧相似。
- 花光道人执天机，信手扫出孤山姿。
- 陈玄幻却西子面，此妙俗士那能知。
- 近时赏爱杨补之，补之妩媚不足奇。
- 李生于梅却有得，高处自与前人敌。
- 倒晕踈花出古心，暝云暗谷藏春色。
- 我一见之三叹息，意足不暇形模索。
- 君若欲求之点画，胡不去看江头千树白。

## 拼音
- xie3 zhu2 ru2 cao3 shu1 ， huan4 su2 bu2 huan4 qing1 。
- hua4 mei2 ru2 xiang4 ma3 ， yi3 gu3 bu4 yi3 xing2 。
- mo4 jun1 nang3 you3 wen2 fu1 zi3 ， chan2 fu4 she2 fu1 ju4 sheng1 yi4 。
- dang1 shi2 yi2 pai4 shu3 su1 gong1 ， yu3 ye4 feng1 zhi1 lüe4 xiang1 si4 。
- hua1 guang1 dao4 ren2 zhi2 tian1 ji1 ， xin4 shou3 sao3 chu1 gu1 shan1 zi1 。
- chen2 xuan2 huan4 que4 xi1 zi3 mian4 ， ci3 miao4 su2 shi4 na4 neng2 zhi1 。
- jin4 shi2 shang3 ai4 yang2 bu3 zhi1 ， bu3 zhi1 wu3 mei4 bu4 zu2 qi2 。
- li3 sheng1 yu2 mei2 que4 you3 de2 ， gao1 chu4 zi4 yu3 qian2 ren2 di2 。
- dao3 yun1 shu1 hua1 chu1 gu3 xin1 ， ming2 yun2 an4 gu3 cang2 chun1 se4 。
- wo3 yi2 jian4 zhi1 san1 tan4 xi1 ， yi4 zu2 bu4 xia2 xing2 mo2 suo3 。
- jun1 ruo4 yu4 qiu2 zhi1 dian3 hua4 ， hu2 bu2 qu4 kan4 jiang1 tou2 qian1 shu4 bai2 。

## 注释

## 译文

## 赏析
