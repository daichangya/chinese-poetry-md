---
id: jiang-te-li-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 满江红
---
## 正文
- 小小华堂，朱阑外、乱山如簇。
- 更云中仙掌，一峰高矗。
- 南极老人呈瑞处，丙丁躔次光相烛。
- 又谁知、堂上有闲人，无拘束。
- 宾朋至，须歌曲。
- 风月好，纷丝竹，都不管、世间是非荣辱。
- 屈指如今侪辈少，几人老后能知足。
- 问此身、何地寄生涯，唯松菊。

## 拼音
- xiao3 xiao3 hua2 tang2 ， zhu1 lan2 wai4 、 luan4 shan1 ru2 cu4 。
- geng4 yun2 zhong1 xian1 zhang3 ， yi4 feng1 gao1 chu4 。
- nan2 ji2 lao3 ren2 cheng2 rui4 chu4 ， bing3 ding1 chan2 ci4 guang1 xiang1 zhu2 。
- you4 shui2 zhi1 、 tang2 shang4 you3 xian2 ren2 ， wu2 ju1 shu4 。
- bin1 peng2 zhi4 ， xu1 ge1 qu3 。
- feng1 yue4 hao3 ， fen1 si1 zhu2 ， dou1 bu4 guan3 、 shi4 jian1 shi4 fei1 rong2 ru3 。
- qu1 zhi3 ru2 jin1 chai2 bei4 shao3 ， ji3 ren2 lao3 hou4 neng2 zhi1 zu2 。
- wen4 ci3 shen1 、 he2 di4 ji4 sheng1 ya2 ， wei2 song1 ju2 。

## 注释

## 译文

## 赏析
