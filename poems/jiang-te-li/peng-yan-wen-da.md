---
id: jiang-te-li-peng-yan-wen-da
title: 鹏鷃问答
titlePinyin: peng2 yan4 wen4 da2
titleSlug: peng-yan-wen-da
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻北冥鹏，翼若垂天云。
- 矫首扶桑汜，投趾昆仑垠。
- 渴饮黄河流，饥食紫渊鳞。
- 长翮盈千车，短羽重万钧。
- 去以六月息，栖止良苦辛。
- 黑风忽翻海，未易容其身。
- 偶与斥鷃遇，问鷃有何乐。
- 鷃云我幺禽，岂暇议寥廓。
- 为生诚甚微，为计亦易足。
- 吸以棘针露，分以鹪鹩粟。
- 决起枪榆间，却向蓬蒿落。
- 不睎九万程，只愿一枝托。
- 鹏听鷃所云，似若生羡慕。
- 彼小乃有余，我大适为苦。
- 呼鷃问所安，鷃笑而不语。

## 拼音
- wu2 wen2 bei3 ming2 peng2 ， yi4 ruo4 chui2 tian1 yun2 。
- jiao3 shou3 fu2 sang1 si4 ， tou2 zhi3 kun1 lun2 yin2 。
- ke3 yin3 huang2 he2 liu2 ， ji1 shi2 zi3 yuan1 lin2 。
- chang2 he2 ying2 qian1 che1 ， duan3 yu3 zhong4 wan4 jun1 。
- qu4 yi3 liu4 yue4 xi1 ， qi1 zhi3 liang2 ku3 xin1 。
- hei1 feng1 hu1 fan1 hai3 ， wei4 yi4 rong2 qi2 shen1 。
- ou3 yu3 chi4 yan4 yu4 ， wen4 yan4 you3 he2 le4 。
- yan4 yun2 wo3 yao1 qin2 ， qi3 xia2 yi4 liao2 kuo4 。
- wei2 sheng1 cheng2 shen4 wei1 ， wei4 ji4 yi4 yi4 zu2 。
- xi1 yi3 ji2 zhen1 lu4 ， fen1 yi3 jiao1 liao2 su4 。
- jue2 qi3 qiang1 yu2 jian1 ， que4 xiang4 peng2 hao1 luo4 。
- bu4 xi1 jiu3 wan4 cheng2 ， zhi1 yuan4 yi4 zhi1 tuo1 。
- peng2 ting1 yan4 suo3 yun2 ， si4 ruo4 sheng1 xian4 mu4 。
- bi3 xiao3 nai3 you3 yu2 ， wo3 da4 shi4 wei4 ku3 。
- hu1 yan4 wen4 suo3 an1 ， yan4 xiao4 er2 bu4 yu3 。

## 注释

## 译文

## 赏析
