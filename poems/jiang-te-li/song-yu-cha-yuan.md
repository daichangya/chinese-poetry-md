---
id: jiang-te-li-song-yu-cha-yuan
title: 送虞察院
titlePinyin: song4 yu2 cha2 yuan4
titleSlug: song-yu-cha-yuan
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岳牧用词人，古今诚罕有。
- 君侯东南隽，锦心仍绣口。
- 生从谢脁城，日对敬亭阜。
- 梅翁丈人行，味古若玄酒。
- 君能兼众作，活法参已久。
- 今兹守双溪，诗思如河剖。
- 前追东阳侯，近继南涧叟。
- 璀璨珊瑚钩，盘屈蛟螭钮。
- 往来互酬赠，觉我殊秽丑。
- 砂砾投公筐，珠玑落吾手。
- 苏李隔遥天，王刘同魏圃。
- 风骚难并世，道义况有取。
- 高篇许编缀，泰华侪部娄。
- 不辞附冥鸿，庶以图不朽。
- 君王爱其才，复易吴门守。
- 韦郎五字句，寂寞今其耦。
- 森㦸尚高门，凝香犹故牖。
- 想当吟哦时，妙思出齑臼。
- 只恐凤诏催，去作仙班首。
- 载赓清庙颂，千古换星斗。
- 得句勿相忘，时寄山中友。

## 拼音
- yue4 mu4 yong4 ci2 ren2 ， gu3 jin1 cheng2 han3 you3 。
- jun1 hou2 dong1 nan2 jun4 ， jin3 xin1 reng2 xiu4 kou3 。
- sheng1 cong2 xie4 tiao3 cheng2 ， ri4 dui4 jing4 ting2 fu4 。
- mei2 weng1 zhang4 ren2 xing2 ， wei4 gu3 ruo4 xuan2 jiu3 。
- jun1 neng2 jian1 zhong4 zuo4 ， huo2 fa3 can1 yi3 jiu3 。
- jin1 zi1 shou3 shuang1 xi1 ， shi1 si1 ru2 he2 pou1 。
- qian2 zhui1 dong1 yang2 hou2 ， jin4 ji4 nan2 jian4 sou3 。
- cui3 can4 shan1 hu2 gou1 ， pan2 qu1 jiao1 chi1 niu3 。
- wang3 lai2 hu4 chou2 zeng4 ， jue2 wo3 shu1 hui4 chou3 。
- sha1 li4 tou2 gong1 kuang1 ， zhu1 ji1 luo4 wu2 shou3 。
- su1 li3 ge2 yao2 tian1 ， wang2 liu2 tong2 wei4 pu3 。
- feng1 sao1 nan2 bing4 shi4 ， dao4 yi4 kuang4 you3 qu3 。
- gao1 pian1 xu3 bian1 zhui4 ， tai4 hua2 chai2 bu4 lou2 。
- bu4 ci2 fu4 ming2 hong2 ， shu4 yi3 tu2 bu4 xiu3 。
- jun1 wang2 ai4 qi2 cai2 ， fu4 yi4 wu2 men2 shou3 。
- wei2 lang2 wu3 zi4 ju4 ， ji4 mo4 jin1 qi2 ou3 。
- sen1 㦸 shang4 gao1 men2 ， ning2 xiang1 you2 gu4 you3 。
- xiang3 dang1 yin2 e2 shi2 ， miao4 si1 chu1 ji1 jiu4 。
- zhi1 kong3 feng4 zhao4 cui1 ， qu4 zuo4 xian1 ban1 shou3 。
- zai3 geng1 qing1 miao4 song4 ， qian1 gu3 huan4 xing1 dou4 。
- de2 ju4 wu4 xiang1 wang4 ， shi2 ji4 shan1 zhong1 you3 。

## 注释

## 译文

## 赏析
