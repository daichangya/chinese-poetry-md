---
id: jiang-te-li-you-gu-shan-he-shui-yan
title: 游鼓山喝水岩
titlePinyin: you2 gu3 shan1 he1 shui3 yan2
titleSlug: you-gu-shan-he-shui-yan
author: 姜特立
authorPinyin: jiang1 te4 li4
authorSlug: jiang-te-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻鼓山名，未到鼓山寺。
- 胜游不易得，一失恐难值。
- 今朝忽勇猛，便作入山计。
- 虽无济胜具，尚可策疲致。
- 松下止呵导，山前屏车骑。
- 仰窥白云峰，俯蹑青螺髻。
- 半天开佛刹，杰阁照金翠。
- 路穷两崖间，巨石擘元气。
- 何年泻白虹，一喝回狂势。
- 冲波落山后，余力泄厚地。
- 山灵畏定力，仙鬼吝幽閟。
- 至今千仞底，不见波流驶。
- 寻师水倒回，卓锡泉涌沸。
- 异事惊倒人，此理本无二。
- 亭边数苍石，刻画几大字。
- 顾怜身后名，惨戚当时意。
- 茫茫千万古，存灭可胜记。
- 灰劫同一尽，要自济儿戏。
- 不如生前酒，对石聊一醉。
- 醉到无何乡，却就僧床睡。

## 拼音
- xi1 wen2 gu3 shan1 ming2 ， wei4 dao4 gu3 shan1 si4 。
- sheng4 you2 bu2 yi4 de2 ， yi4 shi1 kong3 nan2 zhi2 。
- jin1 chao2 hu1 yong3 meng3 ， bian4 zuo4 ru4 shan1 ji4 。
- sui1 wu2 ji4 sheng4 ju4 ， shang4 ke3 ce4 pi2 zhi4 。
- song1 xia4 zhi3 he1 dao3 ， shan1 qian2 ping2 che1 qi2 。
- yang3 kui1 bai2 yun2 feng1 ， fu3 nie4 qing1 luo2 ji4 。
- ban4 tian1 kai1 fo2 cha4 ， jie2 ge2 zhao4 jin1 cui4 。
- lu4 qiong2 liang3 ya2 jian1 ， ju4 shi2 bo4 yuan2 qi4 。
- he2 nian2 xie4 bai2 hong2 ， yi4 he1 hui2 kuang2 shi4 。
- chong1 bo1 luo4 shan1 hou4 ， yu2 li4 xie4 hou4 di4 。
- shan1 ling2 wei4 ding4 li4 ， xian1 gui3 lin4 you1 bi4 。
- zhi4 jin1 qian1 ren4 di3 ， bu2 jian4 bo1 liu2 shi3 。
- xun2 shi1 shui3 dao3 hui2 ， zhuo2 xi1 quan2 yong3 fei4 。
- yi4 shi4 jing1 dao3 ren2 ， ci3 li3 ben3 wu2 er4 。
- ting2 bian1 shu4 cang1 shi2 ， ke4 hua4 ji3 da4 zi4 。
- gu4 lian2 shen1 hou4 ming2 ， can3 qi1 dang1 shi2 yi4 。
- mang2 mang2 qian1 wan4 gu3 ， cun2 mie4 ke3 sheng4 ji4 。
- hui1 jie2 tong2 yi2 jin4 ， yao4 zi4 ji4 er2 xi4 。
- bu4 ru2 sheng1 qian2 jiu3 ， dui4 shi2 liao2 yi2 zui4 。
- zui4 dao4 wu2 he2 xiang1 ， que4 jiu4 seng1 chuang2 shui4 。

## 注释

## 译文

## 赏析
