---
id: ai-xing-fu-lin-qiong-dao-shi-zhao-hun-ge
title: 临邛道士招魂歌
titlePinyin: lin2 qiong2 dao4 shi4 zhao1 hun2 ge1
titleSlug: lin-qiong-dao-shi-zhao-hun-ge
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 锦袜生尘脱红玉，琼蟾夜抱金娥哭。
- 芙蓉露瘦寒花钿，𫛛鹊楼空冷银烛。
- 轻鸾小凤横紫箫，彩云密漾青霞绡。
- 桂心沁入锁子骨，蕊宫贝阙天都遥。
- 玉床梦断心欲死，独抱秋衾咽香髓。
- 方瞳白羽青简书，驾月骑风渡瑶水。
- 琼楼碧户翠雾香，紫兰结佩红薇囊。
- 云车仙子不可识，芳卿寄谢真荒唐。
- 蔗浆不饮啼寒泪，不悟齐人少翁诡。
- 安得天上蓬莱宫，却著人间马嵬鬼。

## 拼音
- jin3 wa4 sheng1 chen2 tuo1 hong2 yu4 ， qiong2 chan2 ye4 bao4 jin1 e2 ku1 。
- fu2 rong2 lu4 shou4 han2 hua1 dian4 ， 𫛛 que4 lou2 kong1 leng3 yin2 zhu2 。
- qing1 luan2 xiao3 feng4 heng2 zi3 xiao1 ， cai3 yun2 mi4 yang4 qing1 xia2 xiao1 。
- gui4 xin1 qin4 ru4 suo3 zi3 gu3 ， rui3 gong1 bei4 que1 tian1 dou1 yao2 。
- yu4 chuang2 meng4 duan4 xin1 yu4 si3 ， du2 bao4 qiu1 qin1 yan4 xiang1 sui3 。
- fang1 tong2 bai2 yu3 qing1 jian3 shu1 ， jia4 yue4 qi2 feng1 du4 yao2 shui3 。
- qiong2 lou2 bi4 hu4 cui4 wu4 xiang1 ， zi3 lan2 jie2 pei4 hong2 wei1 nang2 。
- yun2 che1 xian1 zi3 bu4 ke3 shi2 ， fang1 qing1 ji4 xie4 zhen1 huang1 tang2 。
- zhe4 jiang1 bu4 yin3 ti2 han2 lei4 ， bu2 wu4 qi2 ren2 shao3 weng1 gui3 。
- an1 de2 tian1 shang4 peng2 lai2 gong1 ， que4 zhu4 ren2 jian1 ma3 wei2 gui3 。

## 注释

## 译文

## 赏析
