---
id: ai-xing-fu-pu-xi-ge
title: 蒲席歌
titlePinyin: pu2 xi2 ge1
titleSlug: pu-xi-ge
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见象床金缕黄龙须，翠帏茸毯红氍毹。
- 凝香燕寝环琼姝，美物作恶常须臾。
- 能令王孙泣路隅，富贵不到山中臞。
- 霜空雁落寒陵肤，西溪女郎织春蒲。
- 作席眼眼涵清腴，髪僧方丈供横铺。
- 苍烟翠雾不可摹，摩挲温厚便鹤躯。
- 高眠齁齁忘朝晡，远梦飒飒生江湖。
- 楮衾竹榻蒲为徒，观美不足安有余。
- 更生九节寿老夫，百年与尔同卷舒，清风傲兀超几蘧。

## 拼音
- jun1 bu2 jian4 xiang4 chuang2 jin1 lü3 huang2 long2 xu1 ， cui4 wei2 rong2 tan3 hong2 qu2 shu1 。
- ning2 xiang1 yan4 qin3 huan2 qiong2 shu1 ， mei3 wu4 zuo4 e4 chang2 xu1 yu2 。
- neng2 ling4 wang2 sun1 qi4 lu4 yu2 ， fu4 gui4 bu2 dao4 shan1 zhong1 qu2 。
- shuang1 kong1 yan4 luo4 han2 ling2 fu1 ， xi1 xi1 nü3 lang2 zhi1 chun1 pu2 。
- zuo4 xi2 yan3 yan3 han2 qing1 yu2 ， fa4 seng1 fang1 zhang4 gong4 heng2 pu4 。
- cang1 yan1 cui4 wu4 bu4 ke3 mo2 ， mo2 suo1 wen1 hou4 bian4 he4 qu1 。
- gao1 mian2 hou1 hou1 wang4 chao2 bu1 ， yuan3 meng4 sa4 sa4 sheng1 jiang1 hu2 。
- chu3 qin1 zhu2 ta4 pu2 wei4 tu2 ， guan1 mei3 bu4 zu2 an1 you3 yu2 。
- geng1 sheng1 jiu3 jie2 shou4 lao3 fu1 ， bai3 nian2 yu3 er3 tong2 juan4 shu1 ， qing1 feng1 ao4 wu4 chao1 ji3 qu2 。

## 注释

## 译文

## 赏析
