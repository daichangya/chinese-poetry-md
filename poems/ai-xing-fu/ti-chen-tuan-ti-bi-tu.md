---
id: ai-xing-fu-ti-chen-tuan-ti-bi-tu
title: 题陈抟题壁图
titlePinyin: ti2 chen2 tuan2 ti2 bi4 tu2
titleSlug: ti-chen-tuan-ti-bi-tu
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长松梢梢老烟雾，瀑泉飞落千丈布。
- 树精摇手不敢呵，雅是仙人熟眠处。
- 睡蛇未死惊起来，风吹野服冠崔嵬。
- 双髽窣窣磨老瓦，墨汁湑湑翻莓苔。
- 一翁拥篲供扫壁，一翁耸膊观落笔。
- 欲写未写方昂头，野趣含秋正萧瑟。
- 先生壮志神龙骧，欲跨八表提天纲。
- 市衢呼酒沃侠客，岂肯老死苍山傍。
- 忽来馿上听鸣镝，中原王气开皇极。
- 心事西峰一首诗，真人自在陈桥驿。

## 拼音
- chang2 song1 shao1 shao1 lao3 yan1 wu4 ， pu4 quan2 fei1 luo4 qian1 zhang4 bu4 。
- shu4 jing1 yao2 shou3 bu4 gan3 he1 ， ya3 shi4 xian1 ren2 shu2 mian2 chu4 。
- shui4 she2 wei4 si3 jing1 qi3 lai2 ， feng1 chui1 ye3 fu2 guan1 cui1 wei2 。
- shuang1 zhua1 su1 su1 mo2 lao3 wa3 ， mo4 zhi1 xu3 xu3 fan1 mei2 tai2 。
- yi4 weng1 yong1 hui4 gong4 sao3 bi4 ， yi4 weng1 song3 bo2 guan1 luo4 bi3 。
- yu4 xie3 wei4 xie3 fang1 ang2 tou2 ， ye3 qu4 han2 qiu1 zheng4 xiao1 se4 。
- xian1 sheng1 zhuang4 zhi4 shen2 long2 xiang1 ， yu4 kua4 ba1 biao3 ti2 tian1 gang1 。
- shi4 qu2 hu1 jiu3 wo4 xia2 ke4 ， qi3 ken3 lao3 si3 cang1 shan1 bang4 。
- hu1 lai2 lu2 shang4 ting1 ming2 di2 ， zhong1 yuan2 wang2 qi4 kai1 huang2 ji2 。
- xin1 shi4 xi1 feng1 yi4 shou3 shi1 ， zhen1 ren2 zi4 zai4 chen2 qiao2 yi4 。

## 注释

## 译文

## 赏析
