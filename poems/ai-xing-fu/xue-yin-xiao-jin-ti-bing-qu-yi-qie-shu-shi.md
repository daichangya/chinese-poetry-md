---
id: ai-xing-fu-xue-yin-xiao-jin-ti-bing-qu-yi-qie-shu-shi
title: 雪吟效禁体并去一切熟事
titlePinyin: xue3 yin2 xiao4 jin4 ti3 bing4 qu4 yi2 qie4 shu2 shi4
titleSlug: xue-yin-xiao-jin-ti-bing-qu-yi-qie-shu-shi
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群仙碎翦明河水，须臾变换人间世。
- 重阴漠漠不分天，万里茫茫更无地。
- 回飞慢舞忽交急，清壑污渠受平施。
- 虚光眩转混昼夜，终日纵横绝声气。
- 埋深矮屋火无功，卷入空簷风挟势。
- 无同那得羽相似，怪见惟惊犬群吠。
- 调和稚子割蜜脾，涩缩山翁鸣屐齿。
- 秃苍捕雀花两眼，戏客捏狮红十指。
- 径须醉赏腊前三，纷纷尽是明年米。

## 拼音
- qun2 xian1 sui4 jian3 ming2 he2 shui3 ， xu1 yu2 bian4 huan4 ren2 jian1 shi4 。
- zhong4 yin1 mo4 mo4 bu4 fen1 tian1 ， wan4 li3 mang2 mang2 geng4 wu2 di4 。
- hui2 fei1 man4 wu3 hu1 jiao1 ji2 ， qing1 he4 wu1 qu2 shou4 ping2 shi1 。
- xu1 guang1 xuan4 zhuan3 hun4 zhou4 ye4 ， zhong1 ri4 zong4 heng2 jue2 sheng1 qi4 。
- mai2 shen1 ai3 wu1 huo3 wu2 gong1 ， juan4 ru4 kong1 yan2 feng1 xie2 shi4 。
- wu2 tong2 na4 de2 yu3 xiang1 si4 ， guai4 jian4 wei2 jing1 quan3 qun2 fei4 。
- tiao2 he2 zhi4 zi3 ge1 mi4 pi2 ， se4 suo1 shan1 weng1 ming2 ji1 chi3 。
- tu1 cang1 bu3 que4 hua1 liang3 yan3 ， xi4 ke4 nie1 shi1 hong2 shi2 zhi3 。
- jing4 xu1 zui4 shang3 la4 qian2 san1 ， fen1 fen1 jin4 shi4 ming2 nian2 mi3 。

## 注释

## 译文

## 赏析
