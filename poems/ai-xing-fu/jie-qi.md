---
id: ai-xing-fu-jie-qi
title: 解棋
titlePinyin: jie3 qi2
titleSlug: jie-qi
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两雄相持机不发，一著输先智相轧。
- 退守皆虞虎穴空，通和不肯鸿沟割。
- 危枰已属堕甑里，巧势争看强弩末。
- 疲思嘿嘿鬼神寂，密运茫茫天地阔。
- 悍鸡趁鬬不暇咮，骏马争驰各忘秣。
- 矰禽睥睨欲高举，罝兔迷离思远脱。
- 死中求生背水阵，灰冷复焚余烛跋。
- 白登倏报沛公走，阏与俄闻赵师活。
- 傍观骇服算入妙，对局虚骄气方夺。
- 人生胜负何可期，生达难欺死诸葛。
- 推枰一笑拍阑干，满袖松风凉泼泼。

## 拼音
- liang3 xiong2 xiang1 chi2 ji1 bu4 fa1 ， yi2 zhu4 shu1 xian1 zhi4 xiang1 ya4 。
- tui4 shou3 jie1 yu2 hu3 xue2 kong1 ， tong1 he2 bu4 ken3 hong2 gou1 ge1 。
- wei1 ping2 yi3 shu3 duo4 zeng4 li3 ， qiao3 shi4 zheng1 kan4 qiang2 nu3 mo4 。
- pi2 si1 hei1 hei1 gui3 shen2 ji4 ， mi4 yun4 mang2 mang2 tian1 di4 kuo4 。
- han4 ji1 chen4 dou4 bu4 xia2 zhou4 ， jun4 ma3 zheng1 chi2 ge4 wang4 mo4 。
- zeng1 qin2 pi4 ni4 yu4 gao1 ju3 ， ju1 tu4 mi2 li2 si1 yuan3 tuo1 。
- si3 zhong1 qiu2 sheng1 bei4 shui3 zhen4 ， hui1 leng3 fu4 fen2 yu2 zhu2 ba2 。
- bai2 deng1 shu1 bao4 pei4 gong1 zou3 ， e4 yu3 e2 wen2 zhao4 shi1 huo2 。
- bang4 guan1 hai4 fu2 suan4 ru4 miao4 ， dui4 ju2 xu1 jiao1 qi4 fang1 duo2 。
- ren2 sheng1 sheng4 fu4 he2 ke3 qi1 ， sheng1 da2 nan2 qi1 si3 zhu1 ge3 。
- tui1 ping2 yi2 xiao4 pai1 lan2 gan1 ， man3 xiu4 song1 feng1 liang2 po1 po1 。

## 注释

## 译文

## 赏析
