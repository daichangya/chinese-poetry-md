---
id: ai-xing-fu-zhu-gong-fu-dong-yuan-xiong-tong-que-yan-shen-kua-yu-du-bu-ran-ran-su-ch-9eb21676
title: 诸公赋东园兄铜雀砚甚夸余独不然然苏长公诗铭梅都官长句皆尔如谓举世争称邺瓦坚一枚不换百金颁不及鸳鸯飞乃有科斗情入用固为贵论古难与并之类是已敢并为之反骚
titlePinyin: zhu1 gong1 fu4 dong1 yuan2 xiong1 tong2 que4 yan4 shen4 kua1 yu2 du2 bu4 ran2 ran2 su1 chang2 gong1 shi1 ming2 mei2 dou1 guan1 zhang3 ju4 jie1 er3 ru2 wei4 ju3 shi4 zheng1 cheng1 ye4 wa3 jian1 yi4 mei2 bu2 huan4 bai3 jin1 ban1 bu4 ji2 yuan1 yang1 fei1 nai3 you3 ke1 dou4 qing2 ru4 yong4 gu4 wei4 gui4 lun4 gu3 nan2 yu3 bing4 zhi1 lei4 shi4 yi3 gan3 bing4 wei4 zhi1 fan3 sao1
titleSlug: zhu-gong-fu-dong-yuan-xiong-tong-que-yan-shen-kua-yu-du-bu-ran-ran-su-ch-9eb21676
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 临洮健儿衷甲衣，曹家养儿乘祸机。
- 匹夫妄作九锡梦，鬼蜮敢学神龙飞。
- 负鼎而趍不遄死，筑台尚欲储歌舞。
- 但知铜雀望西陵，不觉妖狐叫墟墓。
- 分香卖履吁可怜，所志止在儿女前。
- 竟令山阳奉稚子，出尔反尔宁无天。
- 陈留作宾向司马，包羞更出山阳下。
- 国亡台废天厌之，何事人犹拾残瓦。
- 古来观物当观人，虞琴周鼎绝世珍。
- 区区陶甓出汉贼，矧可使与斯文亲。
- 歙溪龙尾夸子石，端州鸲眼真苍璧。
- 好奇不惜买千金，首恶宁容污寸墨。
- 书生落笔驱风雷，要学鲁史诛奸回。
- 请君唾去勿复用，铜雀犹在吾当摧。

## 拼音
- lin2 tao2 jian4 er2 zhong1 jia3 yi1 ， cao2 jia1 yang3 er2 cheng2 huo4 ji1 。
- pi3 fu1 wang4 zuo4 jiu3 xi1 meng4 ， gui3 yu4 gan3 xue2 shen2 long2 fei1 。
- fu4 ding3 er2 qu1 bu4 chuan2 si3 ， zhu4 tai2 shang4 yu4 chu3 ge1 wu3 。
- dan4 zhi1 tong2 que4 wang4 xi1 ling2 ， bu4 jue2 yao1 hu2 jiao4 xu1 mu4 。
- fen1 xiang1 mai4 lü3 xu1 ke3 lian2 ， suo3 zhi4 zhi3 zai4 er2 nü3 qian2 。
- jing4 ling4 shan1 yang2 feng4 zhi4 zi3 ， chu1 er3 fan3 er3 ning2 wu2 tian1 。
- chen2 liu2 zuo4 bin1 xiang4 si1 ma3 ， bao1 xiu1 geng4 chu1 shan1 yang2 xia4 。
- guo2 wang2 tai2 fei4 tian1 yan4 zhi1 ， he2 shi4 ren2 you2 shi2 can2 wa3 。
- gu3 lai2 guan1 wu4 dang1 guan1 ren2 ， yu2 qin2 zhou1 ding3 jue2 shi4 zhen1 。
- qu1 qu1 tao2 pi4 chu1 han4 zei2 ， shen3 ke3 shi3 yu3 si1 wen2 qin1 。
- xi1 xi1 long2 wei3 kua1 zi3 shi2 ， duan1 zhou1 qu2 yan3 zhen1 cang1 bi4 。
- hao4 qi2 bu4 xi1 mai3 qian1 jin1 ， shou3 e4 ning2 rong2 wu1 cun4 mo4 。
- shu1 sheng1 luo4 bi3 qu1 feng1 lei2 ， yao4 xue2 lu3 shi3 zhu1 jian1 hui2 。
- qing3 jun1 tuo4 qu4 wu4 fu4 yong4 ， tong2 que4 you2 zai4 wu2 dang1 cui1 。

## 注释

## 译文

## 赏析
