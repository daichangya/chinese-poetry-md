---
id: ai-xing-fu-ti-chen-suo-weng-wei-ye-ban-yin-zuo-quan-long-yao-tong-fu
title: 题陈所翁为叶半隠作全龙邀同赋
titlePinyin: ti2 chen2 suo3 weng1 wei4 ye4 ban4 yin3 zuo4 quan2 long2 yao1 tong2 fu4
titleSlug: ti-chen-suo-weng-wei-ye-ban-yin-zuo-quan-long-yao-tong-fu
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸱夷饮江共晓汲，麈尾拂屏翻墨汁。
- 密云黯黯扶天来，黑风冥冥吹海立。
- 涛奔浪骇恣神怪，惊起苍龙九渊蛰。
- 须髯怒插霜戟寒，鳞甲光摇春雨湿。
- 身蟠远势欲万里，吻渴沧溟归一吸。
- 僧繇汗背叶公走，祇合庸奴事供给。
- 所翁湖海陈元龙，小傍皇华在原隰。
- 酒酣作画特余事，大手能旋倚天笠。
- 只恐通神风雨急，抉破天门夜飞入，明日山翁倚屏泣。

## 拼音
- chi1 yi2 yin3 jiang1 gong4 xiao3 ji2 ， zhu3 wei3 fu2 ping2 fan1 mo4 zhi1 。
- mi4 yun2 an4 an4 fu2 tian1 lai2 ， hei1 feng1 ming2 ming2 chui1 hai3 li4 。
- tao1 ben1 lang4 hai4 zi4 shen2 guai4 ， jing1 qi3 cang1 long2 jiu3 yuan1 zhe2 。
- xu1 ran2 nu4 cha1 shuang1 ji3 han2 ， lin2 jia3 guang1 yao2 chun1 yu3 shi1 。
- shen1 pan2 yuan3 shi4 yu4 wan4 li3 ， wen3 ke3 cang1 ming2 gui1 yi1 xi1 。
- seng1 yao2 han4 bei4 ye4 gong1 zou3 ， qi2 he2 yong1 nu2 shi4 gong1 ji3 。
- suo3 weng1 hu2 hai3 chen2 yuan2 long2 ， xiao3 bang4 huang2 hua2 zai4 yuan2 xi2 。
- jiu3 han1 zuo4 hua4 te4 yu2 shi4 ， da4 shou3 neng2 xuan2 yi3 tian1 li4 。
- zhi1 kong3 tong1 shen2 feng1 yu3 ji2 ， jue2 po4 tian1 men2 ye4 fei1 ru4 ， ming2 ri4 shan1 weng1 yi3 ping2 qi4 。

## 注释

## 译文

## 赏析
