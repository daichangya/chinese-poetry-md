---
id: jiao-ran-tiao-xi-cao-tang-zi-da-li-san-nian-xia-xin-ying-ji-qiu-ji-chun-mi-jue-ji-c1f1d1ba
title: 苕溪草堂自大历三年夏新营洎秋及春弥觉境胜因纪其事简潘丞述汤评事衡四十三韵
titlePinyin: tiao2 xi1 cao3 tang2 zi4 da4 li4 san1 nian2 xia4 xin1 ying2 ji4 qiu1 ji2 chun1 mi2 jue2 jing4 sheng4 yin1 ji4 qi2 shi4 jian3 pan1 cheng2 shu4 tang1 ping2 shi4 heng2 si4 shi2 san1 yun4
titleSlug: tiao-xi-cao-tang-zi-da-li-san-nian-xia-xin-ying-ji-qiu-ji-chun-mi-jue-ji-c1f1d1ba
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 万虑皆可遗，爱山情不易。
- 自从东溪住，始与人群隔。
- 应物非宿心，遗身是吾策。
- 先民崆峒子，沦景事金液。
- 绮里犹近名，于陵未泯迹。
- 吾师逆流教，禅隐殊古昔。
- 洗足临潺湲，销声寄松柏。
- 缃荷采堪服，柔草持可席。
- 道心制野猨，法语授幽客。
- 境净万象真，寄目皆有益。
- 原上无情花，山中听经石。
- 竹生自萧散，云性常洁白。
- 却见羇世人，远高摩霄翮。
- 达贤观此意，烦想遂冰蘖。
- 伊予战苦胜，览境情不溺。
- 智以动念昏，功由无心积。
- 形骸尔何有，生死谁所戚。
- 为与胜悟冥，不忧颓龄迫。
- 春风自骀荡，禅地常阒寂。
- 掷札成柳枝，溉瓶养泉脉。
- 道人知止足，盥漱聊自适。
- 学外见古贤，颇令我心惕。
- 眇绵云官世，梦幻羽陵籍。
- 鬼箓徒相矜，九原谁家宅。
- 俗情对浅近，至理昧尧跖。
- 蹈善嗟沈冥，履仁伤堙阨。
- 匠心圣亦尤，攻异天见责。
- 试以慧眼观，斯言谅可觌。
- 外事非吾道，忘缘倦所历。
- 中宵废耳目，形静神不役。
- 色天夜清迥，花漏时滴沥。
- 东风吹杉梧，幽月到石壁。
- 此中一悟心，可与千载敌。
- 故交徒好我，筐中无咫尺。
- 潘生入空门，祖师传秘赜。
- 汤子自天德，精诣功不僻。
- 放世与成名，两图在所择。
- 吾高鸱夷子，身退无瑕摘。
- 吾嘉鲁仲连，功成弃珪璧。
- 二贤兼彼才，晚节何感激。
- 不然作山计，改服我下泽。
- 君隳元亮冠，我脱潜师屐。
- 倚卧高松根，共逃金闺籍。

## 拼音
- wan4 lü4 jie1 ke3 yi2 ， ai4 shan1 qing2 bu2 yi4 。
- zi4 cong2 dong1 xi1 zhu4 ， shi3 yu3 ren2 qun2 ge2 。
- ying4 wu4 fei1 su4 xin1 ， yi2 shen1 shi4 wu2 ce4 。
- xian1 min2 kong1 tong2 zi3 ， lun2 jing3 shi4 jin1 ye4 。
- qi3 li3 you2 jin4 ming2 ， yu2 ling2 wei4 min3 ji4 。
- wu2 shi1 ni4 liu2 jiao4 ， chan2 yin3 shu1 gu3 xi1 。
- xi3 zu2 lin2 chan2 yuan2 ， xiao1 sheng1 ji4 song1 bai3 。
- xiang1 he2 cai3 kan1 fu2 ， rou2 cao3 chi2 ke3 xi2 。
- dao4 xin1 zhi4 ye3 yuan2 ， fa3 yu3 shou4 you1 ke4 。
- jing4 jing4 wan4 xiang4 zhen1 ， ji4 mu4 jie1 you3 yi4 。
- yuan2 shang4 wu2 qing2 hua1 ， shan1 zhong1 ting1 jing1 shi2 。
- zhu2 sheng1 zi4 xiao1 san4 ， yun2 xing4 chang2 jie2 bai2 。
- que4 jian4 ji1 shi4 ren2 ， yuan3 gao1 mo2 xiao1 he2 。
- da2 xian2 guan1 ci3 yi4 ， fan2 xiang3 sui4 bing1 nie4 。
- yi1 yu3 zhan4 ku3 sheng4 ， lan3 jing4 qing2 bu2 ni4 。
- zhi4 yi3 dong4 nian4 hun1 ， gong1 you2 wu2 xin1 ji1 。
- xing2 hai2 er3 he2 you3 ， sheng1 si3 shui2 suo3 qi1 。
- wei4 yu3 sheng4 wu4 ming2 ， bu4 you1 tui2 ling2 po4 。
- chun1 feng1 zi4 dai4 dang4 ， chan2 di4 chang2 qu4 ji4 。
- zhi4 zha2 cheng2 liu3 zhi1 ， gai4 ping2 yang3 quan2 mai4 。
- dao4 ren2 zhi1 zhi3 zu2 ， guan4 shu4 liao2 zi4 shi4 。
- xue2 wai4 jian4 gu3 xian2 ， po1 ling4 wo3 xin1 ti4 。
- miao3 mian2 yun2 guan1 shi4 ， meng4 huan4 yu3 ling2 ji2 。
- gui3 lu4 tu2 xiang1 jin1 ， jiu3 yuan2 shui2 jia1 zhai2 。
- su2 qing2 dui4 qian3 jin4 ， zhi4 li3 mei4 yao2 zhi2 。
- dao3 shan4 jie1 shen3 ming2 ， lü3 ren2 shang1 yin1 e4 。
- jiang4 xin1 sheng4 yi4 you2 ， gong1 yi4 tian1 jian4 ze2 。
- shi4 yi3 hui4 yan3 guan1 ， si1 yan2 liang4 ke3 di2 。
- wai4 shi4 fei1 wu2 dao4 ， wang4 yuan2 juan4 suo3 li4 。
- zhong1 xiao1 fei4 er3 mu4 ， xing2 jing4 shen2 bu2 yi4 。
- se4 tian1 ye4 qing1 jiong3 ， hua1 lou4 shi2 di1 li4 。
- dong1 feng1 chui1 shan1 wu2 ， you1 yue4 dao4 shi2 bi4 。
- ci3 zhong1 yi2 wu4 xin1 ， ke3 yu3 qian1 zai3 di2 。
- gu4 jiao1 tu2 hao3 wo3 ， kuang1 zhong1 wu2 zhi3 chi3 。
- pan1 sheng1 ru4 kong1 men2 ， zu3 shi1 chuan2 mi4 ze2 。
- tang1 zi3 zi4 tian1 de2 ， jing1 yi4 gong1 bu2 pi4 。
- fang4 shi4 yu3 cheng2 ming2 ， liang3 tu2 zai4 suo3 ze2 。
- wu2 gao1 chi1 yi2 zi3 ， shen1 tui4 wu2 xia2 zhai1 。
- wu2 jia1 lu3 zhong4 lian2 ， gong1 cheng2 qi4 gui1 bi4 。
- er4 xian2 jian1 bi3 cai2 ， wan3 jie2 he2 gan3 ji1 。
- bu4 ran2 zuo4 shan1 ji4 ， gai3 fu2 wo3 xia4 ze2 。
- jun1 hui1 yuan2 liang4 guan1 ， wo3 tuo1 qian2 shi1 ji1 。
- yi3 wo4 gao1 song1 gen1 ， gong4 tao2 jin1 gui1 ji2 。

## 注释

## 译文

## 赏析
