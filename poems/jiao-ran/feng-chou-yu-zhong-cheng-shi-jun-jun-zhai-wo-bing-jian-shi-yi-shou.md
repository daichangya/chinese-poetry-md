---
id: jiao-ran-feng-chou-yu-zhong-cheng-shi-jun-jun-zhai-wo-bing-jian-shi-yi-shou
title: 奉酬于中丞使君郡斋卧病见示一首
titlePinyin: feng4 chou2 yu2 zhong1 cheng2 shi3 jun1 jun4 zhai1 wo4 bing4 jian4 shi4 yi4 shou3
titleSlug: feng-chou-yu-zhong-cheng-shi-jun-jun-zhai-wo-bing-jian-shi-yi-shou
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宿昔祖师教，了空无不可。枯槁未死身，理心寄行坐。
- 仁公施春令，和风来泽我。生成一草木，大道无负荷。
- 论入空王室，明月开心胸。性起妙不染，心行寂无踪。
- 若非禅中侣，君为雷次宗。比闻朝端名，今贻郡斋作。
- 真思凝瑶瑟，高情属云鹤。抉得骊龙珠，光彩曜掌握。
- 若作诗中友，君为谢康乐。盘薄西山气，贮在君子衿。
- 澄澹秋水影，用为字人心。群物如凫鹥，游翱爱清深。
- 格居第一品，高步凌前躅。精义究天人，四坐听不足。
- 伊昔柳太守，曾赏汀洲苹。如何五百年，重见江南春。
- 公每省往事，咏歌怀昔辰。以兹得高卧，任物化自淳。
- 还因访禅隐，知有雪山人。

## 拼音
- su4 xi1 zu3 shi1 jiao4 ， liao3 kong1 wu2 bu4 ke3 。 ku1 gao3 wei4 si3 shen1 ， li3 xin1 ji4 xing2 zuo4 。
- ren2 gong1 shi1 chun1 ling4 ， he2 feng1 lai2 ze2 wo3 。 sheng1 cheng2 yi4 cao3 mu4 ， da4 dao4 wu2 fu4 he4 。
- lun4 ru4 kong1 wang2 shi4 ， ming2 yue4 kai1 xin1 xiong1 。 xing4 qi3 miao4 bu4 ran3 ， xin1 xing2 ji4 wu2 zong1 。
- ruo4 fei1 chan2 zhong1 lü3 ， jun1 wei4 lei2 ci4 zong1 。 bi3 wen2 chao2 duan1 ming2 ， jin1 yi2 jun4 zhai1 zuo4 。
- zhen1 si1 ning2 yao2 se4 ， gao1 qing2 shu3 yun2 he4 。 jue2 de2 li2 long2 zhu1 ， guang1 cai3 yao4 zhang3 wo4 。
- ruo4 zuo4 shi1 zhong1 you3 ， jun1 wei4 xie4 kang1 le4 。 pan2 bao2 xi1 shan1 qi4 ， zhu4 zai4 jun1 zi3 jin1 。
- cheng2 dan4 qiu1 shui3 ying3 ， yong4 wei4 zi4 ren2 xin1 。 qun2 wu4 ru2 fu2 yi1 ， you2 ao2 ai4 qing1 shen1 。
- ge2 ju1 di4 yi1 pin3 ， gao1 bu4 ling2 qian2 zhu2 。 jing1 yi4 jiu1 tian1 ren2 ， si4 zuo4 ting1 bu4 zu2 。
- yi1 xi1 liu3 tai4 shou3 ， ceng2 shang3 ting1 zhou1 ping2 。 ru2 he2 wu3 bai3 nian2 ， zhong4 jian4 jiang1 nan2 chun1 。
- gong1 mei3 sheng3 wang3 shi4 ， yong3 ge1 huai2 xi1 chen2 。 yi3 zi1 de2 gao1 wo4 ， ren4 wu4 hua4 zi4 chun2 。
- hai2 yin1 fang3 chan2 yin3 ， zhi1 you3 xue3 shan1 ren2 。

## 注释

## 译文

## 赏析
