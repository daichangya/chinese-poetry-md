---
id: jiao-ran-da-su-zhou-wei-ying-wu-lang-zhong
title: 答苏州韦应物郎中
titlePinyin: da2 su1 zhou1 wei2 ying4 wu4 lang2 zhong1
titleSlug: da-su-zhou-wei-ying-wu-lang-zhong
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 诗教殆沦缺，庸音互相倾。忽观风骚韵，会我夙昔情。
- 荡漾学海资，郁为诗人英。格将寒松高，气与秋江清。
- 何必邺中作，可为千载程。受辞分虎竹，万里临江城。
- 到日扫烦政，况今休黩兵。应怜禅家子，林下寂无营。
- 迹隳世上华，心得道中精。脱略文字累，免为外物撄。
- 书衣流埃积，砚石驳藓生。恨未识君子，空传手中琼。
- 安可诱我性，始愿愆素诚。为无𬸚𬸦音，继公云和笙。
- 吟之向禅薮，反愧幽松声。

## 拼音
- shi1 jiao4 dai4 lun2 que1 ， yong1 yin1 hu4 xiang1 qing1 。 hu1 guan1 feng1 sao1 yun4 ， hui4 wo3 su4 xi1 qing2 。
- dang4 yang4 xue2 hai3 zi1 ， yu4 wei4 shi1 ren2 ying1 。 ge2 jiang1 han2 song1 gao1 ， qi4 yu3 qiu1 jiang1 qing1 。
- he2 bi4 ye4 zhong1 zuo4 ， ke3 wei4 qian1 zai3 cheng2 。 shou4 ci2 fen1 hu3 zhu2 ， wan4 li3 lin2 jiang1 cheng2 。
- dao4 ri4 sao3 fan2 zheng4 ， kuang4 jin1 xiu1 du2 bing1 。 ying4 lian2 chan2 jia1 zi3 ， lin2 xia4 ji4 wu2 ying2 。
- ji4 hui1 shi4 shang4 hua2 ， xin1 de2 dao4 zhong1 jing1 。 tuo1 lüe4 wen2 zi4 lei4 ， mian3 wei4 wai4 wu4 ying1 。
- shu1 yi1 liu2 ai1 ji1 ， yan4 shi2 bo2 xian3 sheng1 。 hen4 wei4 shi2 jun1 zi3 ， kong1 chuan2 shou3 zhong1 qiong2 。
- an1 ke3 you4 wo3 xing4 ， shi3 yuan4 qian1 su4 cheng2 。 wei4 wu2 yue4 zhuo2 yin1 ， ji4 gong1 yun2 he2 sheng1 。
- yin2 zhi1 xiang4 chan2 sou3 ， fan3 kui4 you1 song1 sheng1 。

## 注释

## 译文

## 赏析
