---
id: jiao-ran-miao-xi-si-da-gong-chan-zhai-ji-li-si-zhi-gong-sun-fang-dou-cao-de-yu-co-45bc41e0
title: 妙喜寺达公禅斋寄李司直公孙房都曹德裕从事方舟颜武康士骋四十二韵
titlePinyin: miao4 xi3 si4 da2 gong1 chan2 zhai1 ji4 li3 si1 zhi2 gong1 sun1 fang2 dou1 cao2 de2 yu4 cong2 shi4 fang1 zhou1 yan2 wu3 kang1 shi4 cheng3 si4 shi2 er4 yun4
titleSlug: miao-xi-si-da-gong-chan-zhai-ji-li-si-zhi-gong-sun-fang-dou-cao-de-yu-co-45bc41e0
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我祖传六经，精义思朝彻。
- 方舟颇周览，逸书亦备阅。
- 墨家伤刻薄，儒氏知优劣。
- 弱植庶可雕，苦心未尝辍。
- 中年慕仙术，永愿传其诀。
- 岁驻若木景，日餐琼禾屑。
- 婵娟羡门子，斯语岂徒设。
- 天上生白榆，葳蕤信好折。
- 实可反柔颜，花堪养玄发。
- 求之性分外，业弃金亦竭。
- 药化成白云，形雕辞素穴。
- 一闻西天旨，初禅已无热。
- 涓子非我宗，然公有真诀。
- 却寻丘壑趣，始与缨绂别。
- 野饭敌膏粱，山楹代藻棁。
- 与君北岩侣，游寓日常昳。
- 静对春谷泉，晴披阳林雪。
- 境清觉神王，道胜知机灭。
- 诣寂长杳冥，忘归暂采撷。
- 物生岂有心，丽容俟予别。
- 桂子何蓂苓，琪葩亦皎洁。
- 此木生意高，亦与众芳列。
- 赏墨识屡换，省躬悟弥切。
- 微尚若不亏，足以全吾节。
- 北风吹蕙带，萧寥闻蜻蛚。
- 宿昔庐峰期，流芳已再歇。
- 不有清屏鉴，使我商弦绝。
- 愿寄千里心，月高不可掇。
- 优游邦之直，远矣踵前烈。
- 立俗忘毁誉，遇物遗巧拙。
- 真气独翛然，轩裳讵能绁。
- 都曹风韵整，纲纪信明决。
- 于交必倾写，立行岂矜伐。
- 政与清渭同，分流自澄澈。
- 裴侯资亮直，中诚岂徒说。
- 古人比明义，清士愿交结。
- 温温躬珪彩，终始声不缺。
- 颜生炯介士，有志不可越。
- 仗义冒险难，持操去淄湼。
- 世论高二贤，贤贤继前哲。
- 四子遭明盛，裒然皆秀杰。
- 理名虽殊迹，悟道宁异辙。
- 爱尔竹柏姿，为予寒不折。

## 拼音
- wo3 zu3 chuan2 liu4 jing1 ， jing1 yi4 si1 chao2 che4 。
- fang1 zhou1 po1 zhou1 lan3 ， yi4 shu1 yi4 bei4 yue4 。
- mo4 jia1 shang1 ke4 bo2 ， ru2 shi4 zhi1 you1 lie4 。
- ruo4 zhi2 shu4 ke3 diao1 ， ku3 xin1 wei4 chang2 chuo4 。
- zhong1 nian2 mu4 xian1 shu4 ， yong3 yuan4 chuan2 qi2 jue2 。
- sui4 zhu4 ruo4 mu4 jing3 ， ri4 can1 qiong2 he2 xie4 。
- chan2 juan1 xian4 men2 zi3 ， si1 yu3 qi3 tu2 she4 。
- tian1 shang4 sheng1 bai2 yu2 ， wei1 rui2 xin4 hao3 zhe2 。
- shi2 ke3 fan3 rou2 yan2 ， hua1 kan1 yang3 xuan2 fa1 。
- qiu2 zhi1 xing4 fen4 wai4 ， ye4 qi4 jin1 yi4 jie2 。
- yao4 hua4 cheng2 bai2 yun2 ， xing2 diao1 ci2 su4 xue2 。
- yi4 wen2 xi1 tian1 zhi3 ， chu1 chan2 yi3 wu2 re4 。
- juan1 zi3 fei1 wo3 zong1 ， ran2 gong1 you3 zhen1 jue2 。
- que4 xun2 qiu1 he4 qu4 ， shi3 yu3 ying1 fu2 bie2 。
- ye3 fan4 di2 gao1 liang2 ， shan1 ying2 dai4 zao3 zhuo1 。
- yu3 jun1 bei3 yan2 lü3 ， you2 yu4 ri4 chang2 yi4 。
- jing4 dui4 chun1 gu3 quan2 ， qing2 pi1 yang2 lin2 xue3 。
- jing4 qing1 jue2 shen2 wang2 ， dao4 sheng4 zhi1 ji1 mie4 。
- yi4 ji4 chang2 yao3 ming2 ， wang4 gui1 zan4 cai3 xie2 。
- wu4 sheng1 qi3 you3 xin1 ， li4 rong2 si4 yu3 bie2 。
- gui4 zi3 he2 mi4 ling2 ， qi2 pa1 yi4 jiao3 jie2 。
- ci3 mu4 sheng1 yi4 gao1 ， yi4 yu3 zhong4 fang1 lie4 。
- shang3 mo4 shi2 lü3 huan4 ， sheng3 gong1 wu4 mi2 qie4 。
- wei1 shang4 ruo4 bu4 kui1 ， zu2 yi3 quan2 wu2 jie2 。
- bei3 feng1 chui1 hui4 dai4 ， xiao1 liao2 wen2 qing1 lie4 。
- su4 xi1 lu2 feng1 qi1 ， liu2 fang1 yi3 zai4 xie1 。
- bu4 you3 qing1 ping2 jian4 ， shi3 wo3 shang1 xian2 jue2 。
- yuan4 ji4 qian1 li3 xin1 ， yue4 gao1 bu4 ke3 duo1 。
- you1 you2 bang1 zhi1 zhi2 ， yuan3 yi3 zhong3 qian2 lie4 。
- li4 su2 wang4 hui3 yu4 ， yu4 wu4 yi2 qiao3 zhuo1 。
- zhen1 qi4 du2 xiao1 ran2 ， xuan1 shang0 ju4 neng2 xie4 。
- dou1 cao2 feng1 yun4 zheng3 ， gang1 ji4 xin4 ming2 jue2 。
- yu2 jiao1 bi4 qing1 xie3 ， li4 xing2 qi3 jin1 fa2 。
- zheng4 yu3 qing1 wei4 tong2 ， fen1 liu2 zi4 cheng2 che4 。
- pei2 hou2 zi1 liang4 zhi2 ， zhong1 cheng2 qi3 tu2 shuo1 。
- gu3 ren2 bi3 ming2 yi4 ， qing1 shi4 yuan4 jiao1 jie2 。
- wen1 wen1 gong1 gui1 cai3 ， zhong1 shi3 sheng1 bu4 que1 。
- yan2 sheng1 jiong3 jie4 shi4 ， you3 zhi4 bu4 ke3 yue4 。
- zhang4 yi4 mao4 xian3 nan2 ， chi2 cao1 qu4 zi1 nie4 。
- shi4 lun4 gao1 er4 xian2 ， xian2 xian2 ji4 qian2 zhe2 。
- si4 zi3 zao1 ming2 sheng4 ， pou2 ran2 jie1 xiu4 jie2 。
- li3 ming2 sui1 shu1 ji4 ， wu4 dao4 ning2 yi4 zhe2 。
- ai4 er3 zhu2 bai3 zi1 ， wei4 yu3 han2 bu4 zhe2 。

## 注释

## 译文

## 赏析
