---
id: jiao-ran-du-zhang-qu-jiang-ji
title: 读张曲江集
titlePinyin: du2 zhang1 qu3 jiang1 ji2
titleSlug: du-zhang-qu-jiang-ji
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 相公乃天盖，人文佐生成。
- 立程正颓靡，绎思何纵横。
- 春杼弄缃绮，阳林敷玉英。
- 飘然飞动姿，邈矣高简情。
- 后辈惊失步，前修敢争衡。
- 始欣耳目远，再使机虑清。
- 体正力已全，理精识何妙。
- 昔年歌阳春，徒推郢中调。
- 今朝听鸾凤，岂独羡门啸。
- 帝命镇雄州，待济寄上流。
- 才兼荆衡秀，气助潇湘秋。
- 逸荡子山匹，经奇文畅俦。
- 沈吟未终卷，变态纷难数。
- 曜耳代明珰，袭衣同芳杜。
- 愔愔闻玉磬，寤寐在灵府。

## 拼音
- xiang4 gong0 nai3 tian1 gai4 ， ren2 wen2 zuo3 sheng1 cheng2 。
- li4 cheng2 zheng4 tui2 mi2 ， yi4 si1 he2 zong4 heng2 。
- chun1 zhu4 nong4 xiang1 qi3 ， yang2 lin2 fu1 yu4 ying1 。
- piao1 ran2 fei1 dong4 zi1 ， miao3 yi3 gao1 jian3 qing2 。
- hou4 bei4 jing1 shi1 bu4 ， qian2 xiu1 gan3 zheng1 heng2 。
- shi3 xin1 er3 mu4 yuan3 ， zai4 shi3 ji1 lü4 qing1 。
- ti3 zheng4 li4 yi3 quan2 ， li3 jing1 shi2 he2 miao4 。
- xi1 nian2 ge1 yang2 chun1 ， tu2 tui1 ying3 zhong1 tiao2 。
- jin1 chao2 ting1 luan2 feng4 ， qi3 du2 xian4 men2 xiao4 。
- di4 ming4 zhen4 xiong2 zhou1 ， dai4 ji4 ji4 shang4 liu2 。
- cai2 jian1 jing1 heng2 xiu4 ， qi4 zhu4 xiao1 xiang1 qiu1 。
- yi4 dang4 zi3 shan1 pi3 ， jing1 qi2 wen2 chang4 chou2 。
- shen3 yin2 wei4 zhong1 juan4 ， bian4 tai4 fen1 nan2 shu4 。
- yao4 er3 dai4 ming2 dang1 ， xi2 yi1 tong2 fang1 du4 。
- yin1 yin1 wen2 yu4 qing4 ， wu4 mei4 zai4 ling2 fu3 。

## 注释

## 译文

## 赏析
