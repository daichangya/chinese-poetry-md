---
id: jiao-ran-da-li-shi-cao-li-sheng-qian-shi-yue-hou-zhi-chu
title: 答黎士曹黎生前适越后之楚
titlePinyin: da2 li2 shi4 cao2 li2 sheng1 qian2 shi4 yue4 hou4 zhi1 chu3
titleSlug: da-li-shi-cao-li-sheng-qian-shi-yue-hou-zhi-chu
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楚木纷如麻，高松自孤直。愿得苦寒枝，与君比颜色。
- 故乡眇天末，羁旅沧江隅。委质在忠信，苦心无变渝。
- 何繇表名义，赠君金辘轳。何以美知才，投我悬黎珠。
- 遽为千里别，南风思越绝。爱君随海鸥，倚棹宿沙月。
- 不栖恶木上，肯蹈巴蛇穴。一上萧然峰，拟踪幽人辙。
- 晨兴独西望，郢水期溯沿。夜到洞庭月，秋经云梦天。
- 黎生知吾道，此地不潸然。欲寄楚人住，学拏渔子船。
- 奈何北风至，搅我窗中弦。游子动归思，江蓠亦绵绵。
- 箧中封禅书，欲献无由缘。岂乏晨风翼，翻飞到日边。

## 拼音
- chu3 mu4 fen1 ru2 ma2 ， gao1 song1 zi4 gu1 zhi2 。 yuan4 de2 ku3 han2 zhi1 ， yu3 jun1 bi3 yan2 se4 。
- gu4 xiang1 miao3 tian1 mo4 ， ji1 lü3 cang1 jiang1 yu2 。 wei3 zhi4 zai4 zhong1 xin4 ， ku3 xin1 wu2 bian4 yu2 。
- he2 yao2 biao3 ming2 yi4 ， zeng4 jun1 jin1 lu4 lu2 。 he2 yi3 mei3 zhi1 cai2 ， tou2 wo3 xuan2 li2 zhu1 。
- ju4 wei4 qian1 li3 bie2 ， nan2 feng1 si1 yue4 jue2 。 ai4 jun1 sui2 hai3 ou1 ， yi3 zhao4 su4 sha1 yue4 。
- bu4 qi1 e4 mu4 shang4 ， ken3 dao3 ba1 she2 xue2 。 yi2 shang4 xiao1 ran2 feng1 ， ni3 zong1 you1 ren2 zhe2 。
- chen2 xing1 du2 xi1 wang4 ， ying3 shui3 qi1 su4 yan2 。 ye4 dao4 dong4 ting2 yue4 ， qiu1 jing1 yun2 meng4 tian1 。
- li2 sheng1 zhi1 wu2 dao4 ， ci3 di4 bu4 shan1 ran2 。 yu4 ji4 chu3 ren2 zhu4 ， xue2 na2 yu2 zi3 chuan2 。
- nai4 he2 bei3 feng1 zhi4 ， jiao3 wo3 chuang1 zhong1 xian2 。 you2 zi3 dong4 gui1 si1 ， jiang1 li2 yi4 mian2 mian2 。
- qie4 zhong1 feng1 chan2 shu1 ， yu4 xian4 wu2 you2 yuan2 。 qi3 fa2 chen2 feng1 yi4 ， fan1 fei1 dao4 ri4 bian1 。

## 注释

## 译文

## 赏析
