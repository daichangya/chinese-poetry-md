---
id: jiao-ran-bing-hou-zao-chun-deng-gu-zhang-nan-lou-wang-kun-shan-si-bai-he-guan-shi-232d5b14
title: 兵后早春登故鄣南楼望昆山寺白鹤观示清道人幷沈道士
titlePinyin: bing1 hou4 zao3 chun1 deng1 gu4 zhang1 nan2 lou2 wang4 kun1 shan1 si4 bai2 he4 guan1 shi4 qing1 dao4 ren2 bing4 shen3 dao4 shi4
titleSlug: bing-hou-zao-chun-deng-gu-zhang-nan-lou-wang-kun-shan-si-bai-he-guan-shi-232d5b14
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 新阳故楼上，眇眇伤遐睠。
- 违世情易忘，羇时得无倦。
- 春归华柳发，世故陵谷变。
- 扰扰陌上心，悠悠梦中见。
- 苍林有灵境，杳映遥可羡。
- 春日倚东峰，华泉落西甸。
- 钟声在空碧，幡影摇葱蒨。
- 缅想山中人，神期如会面。
- 别离芳月积，岐路浮云徧。
- 正□入空门，仙君依苦县。
- 隳形舍簪绂，烹玉思精炼。
- 事外宜我心，人间岂予恋。
- 身遗世自薄，道胜名必贱。
- 耳目何所娱，白云与黄卷。

## 拼音
- xin1 yang2 gu4 lou2 shang4 ， miao3 miao3 shang1 xia2 juan4 。
- wei2 shi4 qing2 yi4 wang4 ， ji1 shi2 de2 wu2 juan4 。
- chun1 gui1 hua2 liu3 fa1 ， shi4 gu4 ling2 gu3 bian4 。
- rao3 rao3 mo4 shang4 xin1 ， you1 you1 meng4 zhong1 jian4 。
- cang1 lin2 you3 ling2 jing4 ， yao3 ying4 yao2 ke3 xian4 。
- chun1 ri4 yi3 dong1 feng1 ， hua2 quan2 luo4 xi1 dian4 。
- zhong1 sheng1 zai4 kong1 bi4 ， fan1 ying3 yao2 cong1 qian4 。
- mian3 xiang3 shan1 zhong1 ren2 ， shen2 qi1 ru2 hui4 mian4 。
- bie2 li2 fang1 yue4 ji1 ， qi2 lu4 fu2 yun2 bian4 。
- zheng4 □ ru4 kong1 men2 ， xian1 jun1 yi1 ku3 xian4 。
- hui1 xing2 she4 zan1 fu2 ， peng1 yu4 si1 jing1 lian4 。
- shi4 wai4 yi2 wo3 xin1 ， ren2 jian1 qi3 yu3 lian4 。
- shen1 yi2 shi4 zi4 bao2 ， dao4 sheng4 ming2 bi4 jian4 。
- er3 mu4 he2 suo3 yu2 ， bai2 yun2 yu3 huang2 juan4 。

## 注释

## 译文

## 赏析
