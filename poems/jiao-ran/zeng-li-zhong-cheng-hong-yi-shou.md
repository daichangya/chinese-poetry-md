---
id: jiao-ran-zeng-li-zhong-cheng-hong-yi-shou
title: 赠李中丞洪一首
titlePinyin: zeng4 li3 zhong1 cheng2 hong2 yi4 shou3
titleSlug: zeng-li-zhong-cheng-hong-yi-shou
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 深沈阃外略，奕世当荣寄。地裂大将封，家传介珪瑞。
- 至今漳河俗，犹受仁人赐。公初镇惟邢，决胜无精兵。
- 重围逼大敌，六月守孤城。政用仁恕立，恩由赏罚明。
- 遂令麾下士，感德不顾生。于时闻王师，诸将兵颇黩。
- 天子狩南汉，烟尘满函谷。纯臣独耿介，下士多反复。
- 明公仗忠节，一言感万夫。物性如蒺藜，化作春兰敷。
- 见说金被烁，终期玉有瑜。移官万里道，君子情何如。
- 伊昔避事心，乃是方袍客。顿了空王旨，仍高致君策。
- 安知七十年，一朝值宗伯。言如及清风，醒然开我怀。
- 宴息与游乐，不将衣褐乖。海底取明月，鲸波不可度。
- 上有巨蟒吞，下有毒龙护。一与吾师言，乃于中心悟。
- 咄哉冥冥子，胡为自尘污。

## 拼音
- shen1 shen3 kun3 wai4 lüe4 ， yi4 shi4 dang1 rong2 ji4 。 di4 lie4 da4 jiang4 feng1 ， jia1 chuan2 jie4 gui1 rui4 。
- zhi4 jin1 zhang1 he2 su2 ， you2 shou4 ren2 ren2 ci4 。 gong1 chu1 zhen4 wei2 xing2 ， jue2 sheng4 wu2 jing1 bing1 。
- chong2 wei2 bi1 da4 di2 ， liu4 yue4 shou3 gu1 cheng2 。 zheng4 yong4 ren2 shu4 li4 ， en1 you2 shang3 fa2 ming2 。
- sui4 ling4 hui1 xia4 shi4 ， gan3 de2 bu2 gu4 sheng1 。 yu2 shi2 wen2 wang2 shi1 ， zhu1 jiang1 bing1 po1 du2 。
- tian1 zi3 shou4 nan2 han4 ， yan1 chen2 man3 han2 gu3 。 chun2 chen2 du2 geng3 jie4 ， xia4 shi4 duo1 fan3 fu4 。
- ming2 gong1 zhang4 zhong1 jie2 ， yi4 yan2 gan3 wan4 fu1 。 wu4 xing4 ru2 ji2 li2 ， hua4 zuo4 chun1 lan2 fu1 。
- jian4 shuo1 jin1 bei4 shuo4 ， zhong1 qi1 yu4 you3 yu2 。 yi2 guan1 wan4 li3 dao4 ， jun1 zi3 qing2 he2 ru2 。
- yi1 xi1 bi4 shi4 xin1 ， nai3 shi4 fang1 pao2 ke4 。 dun4 le0 kong1 wang2 zhi3 ， reng2 gao1 zhi4 jun1 ce4 。
- an1 zhi1 qi1 shi2 nian2 ， yi4 chao2 zhi2 zong1 bo2 。 yan2 ru2 ji2 qing1 feng1 ， xing3 ran2 kai1 wo3 huai2 。
- yan4 xi1 yu3 you2 le4 ， bu4 jiang1 yi1 he4 guai1 。 hai3 di3 qu3 ming2 yue4 ， jing1 bo1 bu4 ke3 du4 。
- shang4 you3 ju4 mang3 tun1 ， xia4 you3 du2 long2 hu4 。 yi4 yu3 wu2 shi1 yan2 ， nai3 yu2 zhong1 xin1 wu4 。
- duo1 zai1 ming2 ming2 zi3 ， hu2 wei4 zi4 chen2 wu1 。

## 注释

## 译文

## 赏析
