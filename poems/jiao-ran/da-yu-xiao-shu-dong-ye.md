---
id: jiao-ran-da-yu-xiao-shu-dong-ye
title: 答俞校书冬夜
titlePinyin: da2 yu2 xiao4 shu1 dong1 ye4
titleSlug: da-yu-xiao-shu-dong-ye
author: 皎然
authorPinyin: jiao3 ran2
authorSlug: jiao-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夜闲禅用精，空界亦清迥。
- 子真仙曹吏，好我如宗炳。
- 一宿觌幽胜，形清烦虑屏。
- 新声殊激楚，丽句同歌郢。
- 遗此感予怀，沈吟忘夕永。
- 月彩散瑶碧，示君禅中境。
- 真思在杳冥，浮念寄形影。
- 遥得四明心，何须蹈岑岭。
- 诗情聊作用，空性惟寂静。
- 若许林下期，看君辞簿领。

## 拼音
- ye4 xian2 chan2 yong4 jing1 ， kong1 jie4 yi4 qing1 jiong3 。
- zi3 zhen1 xian1 cao2 li4 ， hao3 wo3 ru2 zong1 bing3 。
- yi2 su4 di2 you1 sheng4 ， xing2 qing1 fan2 lü4 ping2 。
- xin1 sheng1 shu1 ji1 chu3 ， li4 ju4 tong2 ge1 ying3 。
- yi2 ci3 gan3 yu3 huai2 ， shen3 yin2 wang4 xi1 yong3 。
- yue4 cai3 san4 yao2 bi4 ， shi4 jun1 chan2 zhong1 jing4 。
- zhen1 si1 zai4 yao3 ming2 ， fu2 nian4 ji4 xing2 ying3 。
- yao2 de2 si4 ming2 xin1 ， he2 xu1 dao3 cen2 ling3 。
- shi1 qing2 liao2 zuo4 yong4 ， kong1 xing4 wei2 ji4 jing4 。
- ruo4 xu3 lin2 xia4 qi1 ， kan4 jun1 ci2 bo2 ling3 。

## 注释

## 译文

## 赏析
