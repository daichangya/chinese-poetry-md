---
id: shi-bo-qiang-song-xi-yan-yu-pei-tang-qing
title: 送歙砚与裴唐卿
titlePinyin: song4 xi1 yan4 yu3 pei2 tang2 qing1
titleSlug: song-xi-yan-yu-pei-tang-qing
author: 史伯强
authorPinyin: shi3 bo2 qiang2
authorSlug: shi-bo-qiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生足迹遍九州，知子笔端回万牛。
- 歙砚故持赠，夜光非暗投。
- 兹实旧坑子坑尾，远胜洮州绿鸭头。
- 清淑之德隠于石，珉中玉表非其俦。
- 惨淡风漪生，葱茏云气浮。
- 故人初赠我，千金未为酬。
- 久磨土灰实砚耻，况拙辞章为砚羞。
- 奇宝岂可穷士收，定为神夺鬼所偷，物得其托复何求。
- 所以椟而致，贱子不敢留。
- 摛藻可以丽春华，学书亦足森银钩。
- 百氏之学资芟修，六经之文资校雠。
- 虽然吾不愿子以之属文如曹刘，吾不愿子以之奏赋如枚邹。
- 愿子提携与之登瀛洲，献可替否近冕旒。
- 力陈治安活国谋，以宽吾君宵旰忧。

## 拼音
- ping2 sheng1 zu2 ji4 bian4 jiu3 zhou1 ， zhi1 zi3 bi3 duan1 hui2 wan4 niu2 。
- xi1 yan4 gu4 chi2 zeng4 ， ye4 guang1 fei1 an4 tou2 。
- zi1 shi2 jiu4 keng1 zi3 keng1 wei3 ， yuan3 sheng4 tao2 zhou1 lü4 ya1 tou2 。
- qing1 shu1 zhi1 de2 yin3 yu2 shi2 ， min2 zhong1 yu4 biao3 fei1 qi2 chou2 。
- can3 dan4 feng1 yi1 sheng1 ， cong1 long2 yun2 qi4 fu2 。
- gu4 ren2 chu1 zeng4 wo3 ， qian1 jin1 wei4 wei4 chou2 。
- jiu3 mo2 tu3 hui1 shi2 yan4 chi3 ， kuang4 zhuo1 ci2 zhang1 wei4 yan4 xiu1 。
- qi2 bao3 qi3 ke3 qiong2 shi4 shou1 ， ding4 wei4 shen2 duo2 gui3 suo3 tou1 ， wu4 de2 qi2 tuo1 fu4 he2 qiu2 。
- suo3 yi3 du2 er2 zhi4 ， jian4 zi3 bu4 gan3 liu2 。
- chi1 zao3 ke3 yi3 li4 chun1 hua2 ， xue2 shu1 yi4 zu2 sen1 yin2 gou1 。
- bai3 shi4 zhi1 xue2 zi1 shan1 xiu1 ， liu4 jing1 zhi1 wen2 zi1 xiao4 chou2 。
- sui1 ran2 wu2 bu2 yuan4 zi3 yi3 zhi1 shu3 wen2 ru2 cao2 liu2 ， wu2 bu2 yuan4 zi3 yi3 zhi1 zou4 fu4 ru2 mei2 zou1 。
- yuan4 zi3 ti2 xie2 yu3 zhi1 deng1 ying2 zhou1 ， xian4 ke3 ti4 fou3 jin4 mian3 liu2 。
- li4 chen2 zhi4 an1 huo2 guo2 mou2 ， yi3 kuan1 wu2 jun1 xiao1 gan4 you1 。

## 注释

## 译文

## 赏析
