---
id: peng-ru-li-zai-yong-qian-yun-qi-yi
title: 再用前韵  其一
titlePinyin: zai4 yong4 qian2 yun4     qi2 yi1
titleSlug: zai-yong-qian-yun-qi-yi
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝日薰酣晨露洗，中林入夜幽香起。
- 烛与花明月影中，月和烛照花阴里。
- 光华混杂不可认，刻画虽工难比似。
- 烛偏月下花亦别，疏影横从俱可喜。
- 使君白头衰久矣，空惜流年去如水。
- 作诗与花雪羞耻，多材自属佳公子。
- 青春九十今能几，不当祇作常时比。
- 莫令俗事一关心，可厌浩歌频到耳。

## 拼音
- chao2 ri4 xun1 han1 chen2 lu4 xi3 ， zhong1 lin2 ru4 ye4 you1 xiang1 qi3 。
- zhu2 yu3 hua1 ming2 yue4 ying3 zhong1 ， yue4 he2 zhu2 zhao4 hua1 yin1 li3 。
- guang1 hua2 hun4 za2 bu4 ke3 ren4 ， ke4 hua4 sui1 gong1 nan2 bi3 si4 。
- zhu2 pian1 yue4 xia4 hua1 yi4 bie2 ， shu1 ying3 heng2 cong2 ju4 ke3 xi3 。
- shi3 jun1 bai2 tou2 shuai1 jiu3 yi3 ， kong1 xi1 liu2 nian2 qu4 ru2 shui3 。
- zuo4 shi1 yu3 hua1 xue3 xiu1 chi3 ， duo1 cai2 zi4 shu3 jia1 gong1 zi3 。
- qing1 chun1 jiu3 shi2 jin1 neng2 ji3 ， bu4 dang1 qi2 zuo4 chang2 shi2 bi3 。
- mo4 ling4 su2 shi4 yi4 guan1 xin1 ， ke3 yan4 hao4 ge1 pin2 dao4 er3 。

## 注释

## 译文

## 赏析
