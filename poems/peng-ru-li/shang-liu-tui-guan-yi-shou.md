---
id: peng-ru-li-shang-liu-tui-guan-yi-shou
title: 上刘推官一首
titlePinyin: shang4 liu2 tui1 guan1 yi4 shou3
titleSlug: shang-liu-tui-guan-yi-shou
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛旦登高第，青衫偃壮图。
- 兰台收硕德，莲幙得真儒。
- 江左风流敝，鄱阳习俗污。
- 晨昏丛狱讼，利病倚谋谟。
- 郡政颓纲整，都民旧瘼苏。
- 英声传士庶，清议满江湖。
- 事业人之表，机筹帝所需。
- 大臣交荐擢，荣召计须臾。
- 有客材无似，谋身计大迂。
- 志憎时态薄，道欲古人俱。
- 寓迹文章苑，栖魂典籍郛。
- 倾螺思测海，擿埴强求涂。
- 不见孔之卓，安知柴也愚。
- 驽踪谁警策，弱质寡持扶。
- 与物睽违甚，惟公顾盼殊。
- 滞顽真瓦砾，拂拭过璠玙。
- 陋学惭无状，浮名出不虞。
- 见知虽鲍叔，蒙遇岂夷吾。
- 朽木依刀尺，坚金属范模。
- 会须终盛赐，俾得望亨衢。

## 拼音
- sheng4 dan4 deng1 gao1 di4 ， qing1 shan1 yan3 zhuang4 tu2 。
- lan2 tai2 shou1 shuo4 de2 ， lian2 mu4 de2 zhen1 ru2 。
- jiang1 zuo3 feng1 liu2 bi4 ， po2 yang2 xi2 su2 wu1 。
- chen2 hun1 cong2 yu4 song4 ， li4 bing4 yi3 mou2 mo2 。
- jun4 zheng4 tui2 gang1 zheng3 ， dou1 min2 jiu4 mo4 su1 。
- ying1 sheng1 chuan2 shi4 shu4 ， qing1 yi4 man3 jiang1 hu2 。
- shi4 ye4 ren2 zhi1 biao3 ， ji1 chou2 di4 suo3 xu1 。
- da4 chen2 jiao1 jian4 zhuo2 ， rong2 zhao4 ji4 xu1 yu2 。
- you3 ke4 cai2 wu2 si4 ， mou2 shen1 ji4 da4 yu1 。
- zhi4 zeng1 shi2 tai4 bao2 ， dao4 yu4 gu3 ren2 ju4 。
- yu4 ji4 wen2 zhang1 yuan4 ， qi1 hun2 dian3 ji2 fu2 。
- qing1 luo2 si1 ce4 hai3 ， ti1 zhi2 qiang3 qiu2 tu2 。
- bu2 jian4 kong3 zhi1 zhuo2 ， an1 zhi1 chai2 ye3 yu2 。
- nu2 zong1 shui2 jing3 ce4 ， ruo4 zhi4 gua3 chi2 fu2 。
- yu3 wu4 kui2 wei2 shen4 ， wei2 gong1 gu4 pan4 shu1 。
- zhi4 wan2 zhen1 wa3 li4 ， fu2 shi4 guo4 fan2 yu2 。
- lou4 xue2 can2 wu2 zhuang4 ， fu2 ming2 chu1 bu4 yu2 。
- jian4 zhi1 sui1 bao4 shu1 ， meng2 yu4 qi3 yi2 wu2 。
- xiu3 mu4 yi1 dao1 chi3 ， jian1 jin1 shu3 fan4 mo2 。
- hui4 xu1 zhong1 sheng4 ci4 ， bi3 de2 wang4 heng1 qu2 。

## 注释

## 译文

## 赏析
