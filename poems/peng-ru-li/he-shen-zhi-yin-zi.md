---
id: peng-ru-li-he-shen-zhi-yin-zi
title: 和深之饮字
titlePinyin: he2 shen1 zhi1 yin3 zi4
titleSlug: he-shen-zhi-yin-zi
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷阴方欲归，故故作凝凛。
- 乾坤几日雪，昼作宵还甚。
- 寒威镇氛沴，和气生丰稔。
- 君子有酒食，健啖亦豪饮。
- 虀盐本吾味，笑此已多品。
- 芬芳臭如兰，烂熳文似锦。
- 夜阑烛花低，更转鸟声噤。
- 私饮乐已湛，情话言尤审。
- 驽才负荷重，终夕无安寝。
- 楼头钟几声，展转屡欹枕。

## 拼音
- qiong2 yin1 fang1 yu4 gui1 ， gu4 gu4 zuo4 ning2 lin3 。
- qian2 kun1 ji3 ri4 xue3 ， zhou4 zuo4 xiao1 hai2 shen4 。
- han2 wei1 zhen4 fen1 li4 ， he2 qi4 sheng1 feng1 ren3 。
- jun1 zi3 you3 jiu3 shi2 ， jian4 dan4 yi4 hao2 yin3 。
- ji1 yan2 ben3 wu2 wei4 ， xiao4 ci3 yi3 duo1 pin3 。
- fen1 fang1 chou4 ru2 lan2 ， lan4 man4 wen2 si4 jin3 。
- ye4 lan2 zhu2 hua1 di1 ， geng4 zhuan3 niao3 sheng1 jin4 。
- si1 yin3 le4 yi3 zhan4 ， qing2 hua4 yan2 you2 shen3 。
- nu2 cai2 fu4 he4 zhong4 ， zhong1 xi1 wu2 an1 qin3 。
- lou2 tou2 zhong1 ji3 sheng1 ， zhan3 zhuan3 lü3 qi1 zhen3 。

## 注释

## 译文

## 赏析
