---
id: peng-ru-li-qi-men-yan
title: 七门堰
titlePinyin: qi1 men2 yan4
titleSlug: qi-men-yan
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人材大心亦公，忧乐每与天下同。
- 谋功虑事不草草，欲与天地为无穷。
- 我来舒城道三堰，行看利入东南徧。
- 渔樵处处乐太平，稻粱岁岁收余羡。
- 江淮旱涝相缀联，舒城独自为丰年。
- 人知今日乐其土，不知古人为尔天。
- 二刘未必真奇伟，谋虑及民乃如此。
- 俗儒文多实已亡，洋洋大论言羲皇。
- 心欲为功害辄胜，医庸未足平膏肓。
- 纷纷予亦何为者，爱古伤今空涕洒。
- 题诗倚立寄西风，不知材力非骚雅。

## 拼音
- gu3 ren2 cai2 da4 xin1 yi4 gong1 ， you1 le4 mei3 yu3 tian1 xia4 tong2 。
- mou2 gong1 lü4 shi4 bu4 cao3 cao3 ， yu4 yu3 tian1 di4 wei4 wu2 qiong2 。
- wo3 lai2 shu1 cheng2 dao4 san1 yan4 ， xing2 kan4 li4 ru4 dong1 nan2 bian4 。
- yu2 qiao2 chu4 chu4 le4 tai4 ping2 ， dao4 liang2 sui4 sui4 shou1 yu2 xian4 。
- jiang1 huai2 han4 lao4 xiang1 zhui4 lian2 ， shu1 cheng2 du2 zi4 wei4 feng1 nian2 。
- ren2 zhi1 jin1 ri4 le4 qi2 tu3 ， bu4 zhi1 gu3 ren2 wei2 er3 tian1 。
- er4 liu2 wei4 bi4 zhen1 qi2 wei3 ， mou2 lü4 ji2 min2 nai3 ru2 ci3 。
- su2 ru2 wen2 duo1 shi2 yi3 wang2 ， yang2 yang2 da4 lun4 yan2 xi1 huang2 。
- xin1 yu4 wei4 gong1 hai4 zhe2 sheng4 ， yi1 yong1 wei4 zu2 ping2 gao1 huang1 。
- fen1 fen1 yu3 yi4 he2 wei4 zhe3 ， ai4 gu3 shang1 jin1 kong1 ti4 sa3 。
- ti2 shi1 yi3 li4 ji4 xi1 feng1 ， bu4 zhi1 cai2 li4 fei1 sao1 ya3 。

## 注释

## 译文

## 赏析
