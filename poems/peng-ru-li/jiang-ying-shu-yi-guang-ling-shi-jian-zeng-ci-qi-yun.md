---
id: peng-ru-li-jiang-ying-shu-yi-guang-ling-shi-jian-zeng-ci-qi-yun
title: 蒋颖叔以广陵诗见赠次其韵
titlePinyin: jiang3 ying3 shu1 yi3 guang3 ling2 shi1 jian4 zeng4 ci4 qi2 yun4
titleSlug: jiang-ying-shu-yi-guang-ling-shi-jian-zeng-ci-qi-yun
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久病乘秋足寒热，欲巢高木藏营窟。
- 衰迟不是富贵人，便合买田投印绂。
- 荆溪大士简我诗，坐觉暗室阴云披。
- 垢尽清明入两目，忧忘喜乐生中脾。
- 缄縢扃𫔎欲自私，不知半夜扬清辉。
- 儿童怪骇私问我，谓予蕴玉藏珠颗。
- 𬨎车近说足遐观，烟霞日夜生毫端。
- 楼台缥缈云中寺，众马不前君独至。
- 却跻双林跋提水，更登百丈大雄山。
- 游淮已擅中秋夜，落帽须分九日天。
- 茱萸准拟楼头会，终朝把酒千峰对。
- 杖藜徙倚望八荒，孤鸿飞出青云外。

## 拼音
- jiu3 bing4 cheng2 qiu1 zu2 han2 re4 ， yu4 chao2 gao1 mu4 cang2 ying2 ku1 。
- shuai1 chi2 bu2 shi4 fu4 gui4 ren2 ， bian4 he2 mai3 tian2 tou2 yin4 fu2 。
- jing1 xi1 da4 shi4 jian3 wo3 shi1 ， zuo4 jue2 an4 shi4 yin1 yun2 pi1 。
- gou4 jin4 qing1 ming2 ru4 liang3 mu4 ， you1 wang4 xi3 le4 sheng1 zhong1 pi2 。
- jian1 teng2 jiong1 jue2 yu4 zi4 si1 ， bu4 zhi1 ban4 ye4 yang2 qing1 hui1 。
- er2 tong2 guai4 hai4 si1 wen4 wo3 ， wei4 yu3 yun4 yu4 cang2 zhu1 ke1 。
- you2 che1 jin4 shuo1 zu2 xia2 guan1 ， yan1 xia2 ri4 ye4 sheng1 hao2 duan1 。
- lou2 tai2 piao1 miao3 yun2 zhong1 si4 ， zhong4 ma3 bu4 qian2 jun1 du2 zhi4 。
- que4 ji1 shuang1 lin2 ba2 ti2 shui3 ， geng4 deng1 bai3 zhang4 da4 xiong2 shan1 。
- you2 huai2 yi3 shan4 zhong1 qiu1 ye4 ， luo4 mao4 xu1 fen1 jiu3 ri4 tian1 。
- zhu1 yu2 zhun3 ni3 lou2 tou2 hui4 ， zhong1 chao2 ba3 jiu3 qian1 feng1 dui4 。
- zhang4 li2 xi3 yi3 wang4 ba1 huang1 ， gu1 hong2 fei1 chu1 qing1 yun2 wai4 。

## 注释

## 译文

## 赏析
