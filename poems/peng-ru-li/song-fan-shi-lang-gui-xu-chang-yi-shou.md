---
id: peng-ru-li-song-fan-shi-lang-gui-xu-chang-yi-shou
title: 送范侍郎归许昌一首
titlePinyin: song4 fan4 shi4 lang2 gui1 xu3 chang1 yi4 shou3
titleSlug: song-fan-shi-lang-gui-xu-chang-yi-shou
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤鸟跄跄，其羽仪仪。
- 其集伊何，梧桐之枝。
- 鸿飞冥冥，其翼差差。
- 其止伊何，清泠之池。
- 朝廷于公，夫岂不知。
- 国有大疑，爰度爰咨。
- 公虽家居，如在庙堂。
- 国之大经，论讨靡忘。
- 徐徐公车，在汴之郊。
- 薄言追之，以永今朝。
- 泛泛公舟，在河之阴。
- 薄言维之，以慰我心。
- 公赐我言，我斯藏之。
- 何以报之，羔羊素丝，秉德不遗。
- 公饮我酒，我斯酬之。
- 何以祝之，秀发庞眉，受福无期。

## 拼音
- feng4 niao3 qiang4 qiang4 ， qi2 yu3 yi2 yi2 。
- qi2 ji2 yi1 he2 ， wu2 tong2 zhi1 zhi1 。
- hong2 fei1 ming2 ming2 ， qi2 yi4 cha4 cha4 。
- qi2 zhi3 yi1 he2 ， qing1 ling2 zhi1 chi2 。
- chao2 ting2 yu2 gong1 ， fu1 qi3 bu4 zhi1 。
- guo2 you3 da4 yi2 ， yuan2 du4 yuan2 zi1 。
- gong1 sui1 jia1 ju1 ， ru2 zai4 miao4 tang2 。
- guo2 zhi1 da4 jing1 ， lun4 tao3 mi2 wang4 。
- xu2 xu2 gong1 che1 ， zai4 bian4 zhi1 jiao1 。
- bao2 yan2 zhui1 zhi1 ， yi3 yong3 jin1 chao2 。
- fan4 fan4 gong1 zhou1 ， zai4 he2 zhi1 yin1 。
- bao2 yan2 wei2 zhi1 ， yi3 wei4 wo3 xin1 。
- gong1 ci4 wo3 yan2 ， wo3 si1 cang2 zhi1 。
- he2 yi3 bao4 zhi1 ， gao1 yang2 su4 si1 ， bing3 de2 bu4 yi2 。
- gong1 yin3 wo3 jiu3 ， wo3 si1 chou2 zhi1 。
- he2 yi3 zhu4 zhi1 ， xiu4 fa1 pang2 mei2 ， shou4 fu2 wu2 qi1 。

## 注释

## 译文

## 赏析
