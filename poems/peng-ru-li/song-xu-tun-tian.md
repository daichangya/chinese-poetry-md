---
id: peng-ru-li-song-xu-tun-tian
title: 送许屯田
titlePinyin: song4 xu3 tun2 tian2
titleSlug: song-xu-tun-tian
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君尝治浮梁，德爱均父母。
- 黎明令一出，百里无敢侮。
- 黠吏窜狐鼠，惠爱沾农亩。
- 浮梁巧烧瓷，颜色比琼玖。
- 因官射利疾，众喜君独不。
- 父老争叹息，此事古未有。
- 君尝速我饮，漓薄祇村酒。
- 君举长满觞，我畏不濡口。
- 京师晚相值，相笑俱老丑。
- 我欲提君名，四方为奔走。
- 君立掉头去，自谢吾无取。
- 移舟去都门，待水三月久。
- 不一诣权贵，挂席随南斗。
- 庐陵据艰险，狱讼成渊薮。
- 君以一目视，无恶亦无苟。
- 三年最课上，坐冠江西部。
- 我来君及瓜，欲荐嗟掣肘。
- 有才使如君，未见终不售。
- 即听宣室诏，莫爱潮阳守。

## 拼音
- jun1 chang2 zhi4 fu2 liang2 ， de2 ai4 jun1 fu4 mu3 。
- li2 ming2 ling4 yi4 chu1 ， bai3 li3 wu2 gan3 wu3 。
- xia2 li4 cuan4 hu2 shu3 ， hui4 ai4 zhan1 nong2 mu3 。
- fu2 liang2 qiao3 shao1 ci2 ， yan2 se4 bi3 qiong2 jiu3 。
- yin1 guan1 she4 li4 ji2 ， zhong4 xi3 jun1 du2 bu4 。
- fu4 lao3 zheng1 tan4 xi1 ， ci3 shi4 gu3 wei4 you3 。
- jun1 chang2 su4 wo3 yin3 ， li2 bao2 qi2 cun1 jiu3 。
- jun1 ju3 chang2 man3 shang1 ， wo3 wei4 bu4 ru2 kou3 。
- jing1 shi1 wan3 xiang1 zhi2 ， xiang1 xiao4 ju4 lao3 chou3 。
- wo3 yu4 ti2 jun1 ming2 ， si4 fang1 wei4 ben1 zou3 。
- jun1 li4 diao4 tou2 qu4 ， zi4 xie4 wu2 wu2 qu3 。
- yi2 zhou1 qu4 dou1 men2 ， dai4 shui3 san1 yue4 jiu3 。
- bu4 yi2 yi4 quan2 gui4 ， gua4 xi2 sui2 nan2 dou4 。
- lu2 ling2 ju4 jian1 xian3 ， yu4 song4 cheng2 yuan1 sou3 。
- jun1 yi3 yi2 mu4 shi4 ， wu2 e4 yi4 wu2 gou3 。
- san1 nian2 zui4 ke4 shang4 ， zuo4 guan1 jiang1 xi1 bu4 。
- wo3 lai2 jun1 ji2 gua1 ， yu4 jian4 jie1 che4 zhou3 。
- you3 cai2 shi3 ru2 jun1 ， wei4 jian4 zhong1 bu2 shou4 。
- ji2 ting1 xuan1 shi4 zhao4 ， mo4 ai4 chao2 yang2 shou3 。

## 注释

## 译文

## 赏析
