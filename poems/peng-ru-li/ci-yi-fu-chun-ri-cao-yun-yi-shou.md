---
id: peng-ru-li-ci-yi-fu-chun-ri-cao-yun-yi-shou
title: 次仪父春日草韵一首
titlePinyin: ci4 yi2 fu4 chun1 ri4 cao3 yun4 yi4 shou3
titleSlug: ci-yi-fu-chun-ri-cao-yun-yi-shou
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一室浮尘外，重门翠岭坳。
- 愧非南土秀，辄继竹林交。
- 共喜逢佳节，狂游过碧郊。
- 绿垂溪柳线，红舞野花梢。
- 历乱禽相语，芊茸草渐包。
- 赏心须载酒，席地不诛茆。
- 野眺幽欢入，羁穷旧恨抛。
- 川原真胜境，鸡黍亦嘉肴。
- 清唱溪泉激，虚谈佩玉敲。
- 醉肠波浩荡，锐气虎炰烋。
- 天子今尧舜，吾门岂许巢。
- 亨途行决矣，何必俟占爻。

## 拼音
- yi2 shi4 fu2 chen2 wai4 ， zhong4 men2 cui4 ling3 ao4 。
- kui4 fei1 nan2 tu3 xiu4 ， zhe2 ji4 zhu2 lin2 jiao1 。
- gong4 xi3 feng2 jia1 jie2 ， kuang2 you2 guo4 bi4 jiao1 。
- lü4 chui2 xi1 liu3 xian4 ， hong2 wu3 ye3 hua1 shao1 。
- li4 luan4 qin2 xiang1 yu3 ， qian1 rong2 cao3 jian4 bao1 。
- shang3 xin1 xu1 zai3 jiu3 ， xi2 di4 bu4 zhu1 mao2 。
- ye3 tiao4 you1 huan1 ru4 ， ji1 qiong2 jiu4 hen4 pao1 。
- chuan1 yuan2 zhen1 sheng4 jing4 ， ji1 shu3 yi4 jia1 yao2 。
- qing1 chang4 xi1 quan2 ji1 ， xu1 tan2 pei4 yu4 qiao1 。
- zui4 chang2 bo1 hao4 dang4 ， rui4 qi4 hu3 pao2 xiao1 。
- tian1 zi3 jin1 yao2 shun4 ， wu2 men2 qi3 xu3 chao2 。
- heng1 tu2 xing2 jue2 yi3 ， he2 bi4 si4 zhan4 yao2 。

## 注释

## 译文

## 赏析
