---
id: peng-ru-li-song-wu-zi-zheng-fu-zhao
title: 送吴子正赴召
titlePinyin: song4 wu2 zi3 zheng4 fu4 zhao4
titleSlug: song-wu-zi-zheng-fu-zhao
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 主上登前烈，宗丞用老儒。
- 饮冰宵去楚，衣锦昼归吴。
- 饯别成游寺，乘欢更泛湖。
- 固难逢邂逅，能复惜踟蹰。
- 道路春初好，山原日未晡。
- 云中山隠约，野外水萦纡。
- 洒落倾贤范，荒淫看伯图。
- 故园余壮观，遗址入荒芜。
- 桧柏高千尺，松杉耸万株。
- 轻风花散漫，细雨草沾濡。
- 簿领容休暇，形骸外絷拘。
- 纵横棋有力，礼乐酒无逾。
- 一鹗冲高汉，双轮上坦途。
- 道途留绝咏，宣室得明谟。
- 自昔行犹蹇，于今用可需。
- 愿言思本末，无用较锱铢。
- 仕路诚相照，年家契自殊。
- 几成嵇叔懒，敢谓孟轲迂。
- 陋学真胶柱，危踪近跋胡。
- 应须寄珠玉，方愿刻肌肤。

## 拼音
- zhu3 shang4 deng1 qian2 lie4 ， zong1 cheng2 yong4 lao3 ru2 。
- yin3 bing1 xiao1 qu4 chu3 ， yi1 jin3 zhou4 gui1 wu2 。
- jian4 bie2 cheng2 you2 si4 ， cheng2 huan1 geng4 fan4 hu2 。
- gu4 nan2 feng2 xie4 hou4 ， neng2 fu4 xi1 chi2 chu2 。
- dao4 lu4 chun1 chu1 hao3 ， shan1 yuan2 ri4 wei4 bu1 。
- yun2 zhong1 shan1 yin3 yue1 ， ye3 wai4 shui3 ying2 yu1 。
- sa3 luo4 qing1 xian2 fan4 ， huang1 yin2 kan4 bo2 tu2 。
- gu4 yuan2 yu2 zhuang4 guan1 ， yi2 zhi3 ru4 huang1 wu2 。
- gui4 bai3 gao1 qian1 chi3 ， song1 shan1 song3 wan4 zhu1 。
- qing1 feng1 hua1 san3 man4 ， xi4 yu3 cao3 zhan1 ru2 。
- bo2 ling3 rong2 xiu1 xia2 ， xing2 hai2 wai4 zhi2 ju1 。
- zong4 heng2 qi2 you3 li4 ， li3 yue4 jiu3 wu2 yu2 。
- yi2 e4 chong1 gao1 han4 ， shuang1 lun2 shang4 tan3 tu2 。
- dao4 tu2 liu2 jue2 yong3 ， xuan1 shi4 de2 ming2 mo2 。
- zi4 xi1 xing2 you2 jian3 ， yu2 jin1 yong4 ke3 xu1 。
- yuan4 yan2 si1 ben3 mo4 ， wu2 yong4 jiao4 zi1 zhu1 。
- shi4 lu4 cheng2 xiang1 zhao4 ， nian2 jia1 qi4 zi4 shu1 。
- ji3 cheng2 ji1 shu1 lan3 ， gan3 wei4 meng4 ke1 yu1 。
- lou4 xue2 zhen1 jiao1 zhu4 ， wei1 zong1 jin4 ba2 hu2 。
- ying4 xu1 ji4 zhu1 yu4 ， fang1 yuan4 ke4 ji1 fu1 。

## 注释

## 译文

## 赏析
