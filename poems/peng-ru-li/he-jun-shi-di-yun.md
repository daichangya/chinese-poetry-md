---
id: peng-ru-li-he-jun-shi-di-yun
title: 和君时弟韵
titlePinyin: he2 jun1 shi2 di4 yun4
titleSlug: he-jun-shi-di-yun
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 流火退缩金盛强，郊原日夜生寒凉。
- 梨垂栗皱橙柚香，田家笑语炊黄粱。
- 山水秀彻摇秋光，重岩细菊斑斑黄。
- 万象呈露无遯藏，时和岁丰辰亦良。
- 脂车与子游上方，吐论纵横气轩昂。
- 书帙罗列图画张，睥睨孔孟窥虞唐。
- 偃息道奥缘禅床，苒苒定看移星霜。

## 拼音
- liu2 huo3 tui4 suo1 jin1 sheng4 qiang2 ， jiao1 yuan2 ri4 ye4 sheng1 han2 liang2 。
- li2 chui2 li4 zhou4 cheng2 you4 xiang1 ， tian2 jia1 xiao4 yu3 chui1 huang2 liang2 。
- shan1 shui3 xiu4 che4 yao2 qiu1 guang1 ， zhong4 yan2 xi4 ju2 ban1 ban1 huang2 。
- wan4 xiang4 cheng2 lu4 wu2 dun4 cang2 ， shi2 he2 sui4 feng1 chen2 yi4 liang2 。
- zhi1 che1 yu3 zi3 you2 shang4 fang1 ， tu3 lun4 zong4 heng2 qi4 xuan1 ang2 。
- shu1 zhi4 luo2 lie4 tu2 hua4 zhang1 ， pi4 ni4 kong3 meng4 kui1 yu2 tang2 。
- yan3 xi1 dao4 ao4 yuan2 chan2 chuang2 ， ran3 ran3 ding4 kan4 yi2 xing1 shuang1 。

## 注释

## 译文

## 赏析
