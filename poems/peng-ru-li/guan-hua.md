---
id: peng-ru-li-guan-hua
title: 观画
titlePinyin: guan1 hua4
titleSlug: guan-hua
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时驰驱走四方，马足遍踏无边疆。
- 北逾崦嵫薄扶桑，远陟羊肠上太行。
- 历参涉昴扪亢房，荡舟溟渤浮河潢。
- 五湖彭蠡窥沅湘，蛟龙出没鳞鬣苍。
- 大浪震叠钟鼓撞，怒蜃结搆珠瑶光。
- 游鱼鲦鲿鳣鲔鲂，㶉𫛶沉浮旅𫛤鸧。
- 大鹏一飞凌鹔鹴，中林荃蕙杂兰菖。
- 妖红曼绿艳靓粧，回溪曲覆秀筼筜。
- 老松怪柏号风霜，桂丹枫赤橘柚黄。
- 阆风仙人醉琼浆，前旆虹蜺骑凤皇。
- 云台曲璧络奇璜，缥缈天乐非宫商。
- 我欲从之匪暇遑，昨朝图画纷开张。
- 睥睨旧游心惚慌，南岭赤日西玄霜。
- 愁云不开雨雪雱，变化倏忽无经常。
- 隆楼杰阁鬰相望，远峰截嵲插雕梁。
- 商人骑马儿牧羊，牛车鱼艇浮纤芒。
- 苍鹅无声浴沧浪，熟视却顾疑腾骧。
- 骅骝奚为弃路傍，骨骼虽老终轩昂。
- 重阳篱菊开煌煌，怪见桃杏争芬芳。
- 梅花一枝忽自折，半篱仿佛闻幽香。
- 文陛网户绿绮窗，中有美人岂媖媓。
- 流珠蛱蝶金鸳鸯，一盼少年犹断肠。
- 蓬莱宫中日月长，世界凡阅几炎凉。
- 悠悠彼乐未遽央，棋局未知谁子强。
- 庞眉老僧坐道场，手捉拂子据绳床。
- 似达至理言虑亡，惟我知彼真荒唐。
- 乃知画工匪其良，倒置高下玩阴阳。
- 鬼神丑怪不能藏，咫尺千里无准量。
- 屈折海岱留缣缃，物象涕泣愁斧戕。
- 贵家欲得心奔忙，背锦轴玉红绨囊。
- 君亦爱之未能忘，苟不溺心奚所妨。
- 我今与公陟高冈，坐视四海超八荒。
- 图史罗列耀文章，前有唐虞上羲皇。
- 左右孔孟从庄扬，朝莫见之心肃庄。
- 议论兴废评否臧，卑陋不肯数汉唐。
- 广莫之野无何乡，我与子乐奚其将。

## 拼音
- shao3 shi2 chi2 qu1 zou3 si4 fang1 ， ma3 zu2 bian4 ta4 wu2 bian1 jiang1 。
- bei3 yu2 yan1 zi1 bao2 fu2 sang1 ， yuan3 zhi4 yang2 chang2 shang4 tai4 hang2 。
- li4 can1 she4 mao3 men2 kang4 fang2 ， dang4 zhou1 ming2 bo2 fu2 he2 huang2 。
- wu3 hu2 peng2 li2 kui1 yuan2 xiang1 ， jiao1 long2 chu1 mo4 lin2 lie4 cang1 。
- da4 lang4 zhen4 die2 zhong1 gu3 zhuang4 ， nu4 shen4 jie2 gou4 zhu1 yao2 guang1 。
- you2 yu2 tiao2 chang2 zhan1 wei3 fang2 ， 㶉 𫛶 chen2 fu2 lü3 𫛤 cang1 。
- da4 peng2 yi4 fei1 ling2 su4 shuang1 ， zhong1 lin2 quan2 hui4 za2 lan2 chang1 。
- yao1 hong2 man4 lü4 yan4 liang4 zhuang1 ， hui2 xi1 qu3 fu4 xiu4 yun2 dang1 。
- lao3 song1 guai4 bai3 hao4 feng1 shuang1 ， gui4 dan1 feng1 chi4 ju2 you4 huang2 。
- lang2 feng1 xian1 ren2 zui4 qiong2 jiang1 ， qian2 pei4 hong2 ni2 qi2 feng4 huang2 。
- yun2 tai2 qu3 bi4 luo4 qi2 huang2 ， piao1 miao3 tian1 le4 fei1 gong1 shang1 。
- wo3 yu4 cong2 zhi1 fei3 xia2 huang2 ， zuo2 chao2 tu2 hua4 fen1 kai1 zhang1 。
- pi4 ni4 jiu4 you2 xin1 hu1 huang1 ， nan2 ling3 chi4 ri4 xi1 xuan2 shuang1 。
- chou2 yun2 bu4 kai1 yu3 xue3 pang1 ， bian4 hua4 shu1 hu1 wu2 jing1 chang2 。
- long2 lou2 jie2 ge2 yu4 xiang1 wang4 ， yuan3 feng1 jie2 nie4 cha1 diao1 liang2 。
- shang1 ren2 qi2 ma3 er2 mu4 yang2 ， niu2 che1 yu2 ting3 fu2 xian1 mang2 。
- cang1 e2 wu2 sheng1 yu4 cang1 lang4 ， shu2 shi4 que4 gu4 yi2 teng2 xiang1 。
- hua2 liu2 xi1 wei4 qi4 lu4 bang4 ， gu3 ge2 sui1 lao3 zhong1 xuan1 ang2 。
- chong2 yang2 li2 ju2 kai1 huang2 huang2 ， guai4 jian4 tao2 xing4 zheng1 fen1 fang1 。
- mei2 hua1 yi4 zhi1 hu1 zi4 zhe2 ， ban4 li2 fang3 fu2 wen2 you1 xiang1 。
- wen2 bi4 wang3 hu4 lü4 qi3 chuang1 ， zhong1 you3 mei3 ren2 qi3 ying1 huang2 。
- liu2 zhu1 jia2 die2 jin1 yuan1 yang1 ， yi2 pan4 shao4 nian2 you2 duan4 chang2 。
- peng2 lai2 gong1 zhong1 ri4 yue4 chang2 ， shi4 jie4 fan2 yue4 ji3 yan2 liang2 。
- you1 you1 bi3 le4 wei4 ju4 yang1 ， qi2 ju2 wei4 zhi1 shui2 zi3 qiang2 。
- pang2 mei2 lao3 seng1 zuo4 dao4 chang3 ， shou3 zhuo1 fu2 zi3 ju4 sheng2 chuang2 。
- si4 da2 zhi4 li3 yan2 lü4 wang2 ， wei2 wo3 zhi1 bi3 zhen1 huang1 tang2 。
- nai3 zhi1 hua4 gong1 fei3 qi2 liang2 ， dao3 zhi4 gao1 xia4 wan2 yin1 yang2 。
- gui3 shen2 chou3 guai4 bu4 neng2 cang2 ， zhi3 chi3 qian1 li3 wu2 zhun3 liang2 。
- qu1 zhe2 hai3 dai4 liu2 jian1 xiang1 ， wu4 xiang4 ti4 qi4 chou2 fu3 qiang1 。
- gui4 jia1 yu4 de2 xin1 ben1 mang2 ， bei4 jin3 zhou2 yu4 hong2 ti2 nang2 。
- jun1 yi4 ai4 zhi1 wei4 neng2 wang4 ， gou3 bu2 ni4 xin1 xi1 suo3 fang2 。
- wo3 jin1 yu3 gong1 zhi4 gao1 gang1 ， zuo4 shi4 si4 hai3 chao1 ba1 huang1 。
- tu2 shi3 luo2 lie4 yao4 wen2 zhang1 ， qian2 you3 tang2 yu2 shang4 xi1 huang2 。
- zuo3 you4 kong3 meng4 cong2 zhuang1 yang2 ， chao2 mo4 jian4 zhi1 xin1 su4 zhuang1 。
- yi4 lun4 xing1 fei4 ping2 fou3 zang1 ， bei1 lou4 bu4 ken3 shu4 han4 tang2 。
- guang3 mo4 zhi1 ye3 wu2 he2 xiang1 ， wo3 yu3 zi3 le4 xi1 qi2 jiang1 。

## 注释

## 译文

## 赏析
