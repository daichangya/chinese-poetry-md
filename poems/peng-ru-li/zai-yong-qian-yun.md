---
id: peng-ru-li-zai-yong-qian-yun
title: 再用前韵
titlePinyin: zai4 yong4 qian2 yun4
titleSlug: zai-yong-qian-yun
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 从公饮辄醉，醉德非醉酒。
- 噬肯易子教，义应容拜母。
- 歌声清以长，发若金石叩。
- 予非多闻者，或似直谅友。
- 身世飘流并，神形条达偶。
- 万事实一梦，奚亡亦奚有。
- 是非可姑置，试俟千载后。
- 但愿酒不空，何庸印如斗。

## 拼音
- cong2 gong1 yin3 zhe2 zui4 ， zui4 de2 fei1 zui4 jiu3 。
- shi4 ken3 yi4 zi3 jiao4 ， yi4 ying4 rong2 bai4 mu3 。
- ge1 sheng1 qing1 yi3 chang2 ， fa1 ruo4 jin1 shi2 kou4 。
- yu3 fei1 duo1 wen2 zhe3 ， huo4 si4 zhi2 liang4 you3 。
- shen1 shi4 piao1 liu2 bing4 ， shen2 xing2 tiao2 da2 ou3 。
- wan4 shi4 shi2 yi2 meng4 ， xi1 wang2 yi4 xi1 you3 。
- shi4 fei1 ke3 gu1 zhi4 ， shi4 si4 qian1 zai3 hou4 。
- dan4 yuan4 jiu3 bu4 kong1 ， he2 yong1 yin4 ru2 dou4 。

## 注释

## 译文

## 赏析
