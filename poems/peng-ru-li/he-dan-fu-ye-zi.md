---
id: peng-ru-li-he-dan-fu-ye-zi
title: 和亶甫夜字
titlePinyin: he2 dan3 fu3 ye4 zi4
titleSlug: he-dan-fu-ye-zi
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪轻不自持，风急更相借。
- 仙人集蓬岛，鸿鹄云中下。
- 飞腾障空虚，细碎穿隙罅。
- 光明入幽室，晃耀不知夜。
- 苦寒为公饮，酒尽解貂贳。
- 盘蔬起乡思，披绵问鹅鲊。
- 浮生夙何缘，今昔同官舍。
- 才调稍迫促，每羡公优暇。
- 草玄入幽微，曾不解嘲骂。
- 文衡委轻重，事亦宗伯亚。
- 我愚实未称，得友还自诧。
- 两骖万里心，双璧连城价。
- 尘土难淹留，云霄看高跨。

## 拼音
- xue3 qing1 bu2 zi4 chi2 ， feng1 ji2 geng4 xiang1 jie4 。
- xian1 ren2 ji2 peng2 dao3 ， hong2 hu2 yun2 zhong1 xia4 。
- fei1 teng2 zhang4 kong1 xu1 ， xi4 sui4 chuan1 xi4 xia4 。
- guang1 ming2 ru4 you1 shi4 ， huang4 yao4 bu4 zhi1 ye4 。
- ku3 han2 wei4 gong1 yin3 ， jiu3 jin4 jie3 diao1 shi4 。
- pan2 shu1 qi3 xiang1 si1 ， pi1 mian2 wen4 e2 zha3 。
- fu2 sheng1 su4 he2 yuan2 ， jin1 xi1 tong2 guan1 she4 。
- cai2 tiao2 shao1 po4 cu4 ， mei3 xian4 gong1 you1 xia2 。
- cao3 xuan2 ru4 you1 wei1 ， ceng2 bu4 jie3 chao2 ma4 。
- wen2 heng2 wei3 qing1 zhong4 ， shi4 yi4 zong1 bo2 ya4 。
- wo3 yu2 shi2 wei4 cheng1 ， de2 you3 hai2 zi4 cha4 。
- liang3 can1 wan4 li3 xin1 ， shuang1 bi4 lian2 cheng2 jia4 。
- chen2 tu3 nan2 yan1 liu2 ， yun2 xiao1 kan4 gao1 kua4 。

## 注释

## 译文

## 赏析
