---
id: peng-ru-li-zi-xie
title: 自谢
titlePinyin: zi4 xie4
titleSlug: zi-xie
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瘠田历水旱，畎亩多荒芜。
- 良农为锄耰，不岁成膏腴。
- 瘦木僵风雪，枝干皆蟠迂。
- 良工试刻斲，不日成盘盂。
- 在人虽不肖，蒙教当自殊。
- 重念贱子庸，仅同流俗愚。
- 学不达本原，行行无廉隅。
- 九思失孔戒，三省忘曾模。
- 背道而妄行，轻言以招辜。
- 一身旅焚巢，众目睽张弧。
- 奔驰今逝矣，玷圭可磨乎。
- 昼寝过甚微，圣门斥弗诛。
- 于今底荒唐，较彼尤昏逾。
- 尚頼君子仁，为包小人蒙。
- 未即远方屏，止于鸣鼓攻。
- 过愆苟不涤，忧虑环无穷。
- 归来讼丑迹，自欲鞭微躬。
- 父母遣汝来，期尔才德丰。
- 亲友壮尔行，思尔事业充。
- 不沿仁义流，反扇偷惰风。
- 固宜众人归，讵可多雷同。
- 犹愿追已往，从此图令终。
- 庶几谢颜子，自誓规缪公。
- 敢期白日光，重照幽谷中。
- 驱除困蒙吝，震荡迷复凶。
- 作诗代负荆，鄙诚实悾悾。

## 拼音
- ji2 tian2 li4 shui3 han4 ， quan3 mu3 duo1 huang1 wu2 。
- liang2 nong2 wei4 chu2 you1 ， bu2 sui4 cheng2 gao1 yu2 。
- shou4 mu4 jiang1 feng1 xue3 ， zhi1 gan4 jie1 pan2 yu1 。
- liang2 gong1 shi4 ke4 zhuo2 ， bu2 ri4 cheng2 pan2 yu2 。
- zai4 ren2 sui1 bu2 xiao4 ， meng2 jiao4 dang1 zi4 shu1 。
- zhong4 nian4 jian4 zi3 yong1 ， jin3 tong2 liu2 su2 yu2 。
- xue2 bu4 da2 ben3 yuan2 ， xing2 xing2 wu2 lian2 yu2 。
- jiu3 si1 shi1 kong3 jie4 ， san1 sheng3 wang4 ceng2 mo2 。
- bei4 dao4 er2 wang4 xing2 ， qing1 yan2 yi3 zhao1 gu1 。
- yi4 shen1 lü3 fen2 chao2 ， zhong4 mu4 kui2 zhang1 hu2 。
- ben1 chi2 jin1 shi4 yi3 ， dian4 gui1 ke3 mo2 hu1 。
- zhou4 qin3 guo4 shen4 wei1 ， sheng4 men2 chi4 fu2 zhu1 。
- yu2 jin1 di3 huang1 tang2 ， jiao4 bi3 you2 hun1 yu2 。
- shang4 lai4 jun1 zi3 ren2 ， wei4 bao1 xiao3 ren2 meng2 。
- wei4 ji2 yuan3 fang1 ping2 ， zhi3 yu2 ming2 gu3 gong1 。
- guo4 qian1 gou3 bu4 di2 ， you1 lü4 huan2 wu2 qiong2 。
- gui1 lai2 song4 chou3 ji4 ， zi4 yu4 bian1 wei1 gong1 。
- fu4 mu3 qian3 ru3 lai2 ， qi1 er3 cai2 de2 feng1 。
- qin1 you3 zhuang4 er3 xing2 ， si1 er3 shi4 ye4 chong1 。
- bu4 yan2 ren2 yi4 liu2 ， fan3 shan4 tou1 duo4 feng1 。
- gu4 yi2 zhong4 ren2 gui1 ， ju4 ke3 duo1 lei2 tong2 。
- you2 yuan4 zhui1 yi3 wang3 ， cong2 ci3 tu2 ling4 zhong1 。
- shu4 ji1 xie4 yan2 zi3 ， zi4 shi4 gui1 miu4 gong1 。
- gan3 qi1 bai2 ri4 guang1 ， zhong4 zhao4 you1 gu3 zhong1 。
- qu1 chu2 kun4 meng2 lin4 ， zhen4 dang4 mi2 fu4 xiong1 。
- zuo4 shi1 dai4 fu4 jing1 ， bi3 cheng2 shi2 kong1 kong1 。

## 注释

## 译文

## 赏析
