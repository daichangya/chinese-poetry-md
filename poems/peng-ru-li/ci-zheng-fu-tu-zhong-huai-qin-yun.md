---
id: peng-ru-li-ci-zheng-fu-tu-zhong-huai-qin-yun
title: 次正夫途中怀亲韵
titlePinyin: ci4 zheng4 fu1 tu2 zhong1 huai2 qin1 yun4
titleSlug: ci-zheng-fu-tu-zhong-huai-qin-yun
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 动静非两途，久劳逸更好。
- 开门看白云，婉婉出山峤。
- 身闲亦已乐，言念亲及耄。
- 岂无青精饭，每食终不饱。
- 镜中发如漆，一夜成素葆。
- 言归采其兰，堂北种萱草。
- 日以五鼎食，不如彩衣老。
- 我今无此乐，感泣形已槁。
- 日夜思故乡，欹眠梦郊堡。

## 拼音
- dong4 jing4 fei1 liang3 tu2 ， jiu3 lao2 yi4 geng4 hao3 。
- kai1 men2 kan4 bai2 yun2 ， wan3 wan3 chu1 shan1 qiao2 。
- shen1 xian2 yi4 yi3 le4 ， yan2 nian4 qin1 ji2 mao4 。
- qi3 wu2 qing1 jing1 fan4 ， mei3 shi2 zhong1 bu4 bao3 。
- jing4 zhong1 fa1 ru2 qi1 ， yi2 ye4 cheng2 su4 bao3 。
- yan2 gui1 cai3 qi2 lan2 ， tang2 bei3 zhong3 xuan1 cao3 。
- ri4 yi3 wu3 ding3 shi2 ， bu4 ru2 cai3 yi1 lao3 。
- wo3 jin1 wu2 ci3 le4 ， gan3 qi4 xing2 yi3 gao3 。
- ri4 ye4 si1 gu4 xiang1 ， qi1 mian2 meng4 jiao1 bao3 。

## 注释

## 译文

## 赏析
