---
id: peng-ru-li-cheng-dong-xing-shi-qu-li-jian-fu-shen-er-ke-yi-bu-jian-er-ju-you-wang-f-f079ffff
title: 城东行事去李简夫甚迩可以卜见而俱有往返之禁因戏为歌驰寄
titlePinyin: cheng2 dong1 xing2 shi4 qu4 li3 jian3 fu1 shen4 er3 ke3 yi3 bu3 jian4 er2 ju4 you3 wang3 fan3 zhi1 jin4 yin1 xi4 wei4 ge1 chi2 ji4
titleSlug: cheng-dong-xing-shi-qu-li-jian-fu-shen-er-ke-yi-bu-jian-er-ju-you-wang-f-f079ffff
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人咫尺水东头，我欲见之心悠悠。
- 有足欲往不自由，形骸静对鶑花留。
- 我思肥陵昔之游，云雾密锁城上楼。
- 把酒待月生海陬，月到行午醉未休。
- 濡须南池水中洲，脱帽散发寻渔舟。
- 夕阳扶栏持钓钩，白苹风起寒飕飗。
- 别来纷纷几春秋，彼此待尽栖林丘。
- 滴泪落水东争流，肺肝虽大不容忧。
- 残息乃复如悬疣，得官相望真如囚。
- 李夫子，借使复得把酒与子饮，其乐还如昔时不。
- 我今鬓发已丝志已偷，力不能前钝如牛。
- 泡浪亦悟吾生浮，尚壮欲以华簪投。
- 日月逐逐同传邮，何用自与身为矛。
- 我歌草草子须酬，欲读子歌销我愁。

## 拼音
- gu4 ren2 zhi3 chi3 shui3 dong1 tou2 ， wo3 yu4 jian4 zhi1 xin1 you1 you1 。
- you3 zu2 yu4 wang3 bu2 zi4 you2 ， xing2 hai2 jing4 dui4 ying1 hua1 liu2 。
- wo3 si1 fei2 ling2 xi1 zhi1 you2 ， yun2 wu4 mi4 suo3 cheng2 shang4 lou2 。
- ba3 jiu3 dai4 yue4 sheng1 hai3 zou1 ， yue4 dao4 xing2 wu3 zui4 wei4 xiu1 。
- ru2 xu1 nan2 chi2 shui3 zhong1 zhou1 ， tuo1 mao4 san4 fa1 xun2 yu2 zhou1 。
- xi1 yang2 fu2 lan2 chi2 diao4 gou1 ， bai2 ping2 feng1 qi3 han2 sou1 liu2 。
- bie2 lai2 fen1 fen1 ji3 chun1 qiu1 ， bi3 ci3 dai4 jin4 qi1 lin2 qiu1 。
- di1 lei4 luo4 shui3 dong1 zheng1 liu2 ， fei4 gan1 sui1 da4 bu4 rong2 you1 。
- can2 xi1 nai3 fu4 ru2 xuan2 you2 ， de2 guan1 xiang1 wang4 zhen1 ru2 qiu2 。
- li3 fu1 zi3 ， jie4 shi3 fu4 de2 ba3 jiu3 yu3 zi3 yin3 ， qi2 le4 hai2 ru2 xi1 shi2 bu4 。
- wo3 jin1 bin4 fa4 yi3 si1 zhi4 yi3 tou1 ， li4 bu4 neng2 qian2 dun4 ru2 niu2 。
- pao4 lang4 yi4 wu4 wu2 sheng1 fu2 ， shang4 zhuang4 yu4 yi3 hua2 zan1 tou2 。
- ri4 yue4 zhu2 zhu2 tong2 chuan2 you2 ， he2 yong4 zi4 yu3 shen1 wei4 mao2 。
- wo3 ge1 cao3 cao3 zi3 xu1 chou2 ， yu4 du2 zi3 ge1 xiao1 wo3 chou2 。

## 注释

## 译文

## 赏析
