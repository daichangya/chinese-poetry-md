---
id: peng-ru-li-shang-liu-shou-shi-du-sheng-chen
title: 上留守侍读生辰
titlePinyin: shang4 liu2 shou3 shi4 du2 sheng1 chen2
titleSlug: shang-liu-shou-shi-du-sheng-chen
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 素节于今杰，青春此日生。
- 地还坤德重，天给露华清。
- 鸿鹄飞昭旷，骐𬴊瑞太平。
- 云浮朱槛细，星入画图明。
- 簪绂师先进，旒𫄧望老成。
- 千龄逢盛际，万里起修程。
- 客献南山颂，人期北户荣。
- 学高才称副，仁厚福兼并。
- 香荐芝兰秀，诗言犬马诚。
- 祝公比松柏，早晚席台衡。

## 拼音
- su4 jie2 yu2 jin1 jie2 ， qing1 chun1 ci3 ri4 sheng1 。
- di4 hai2 kun1 de2 zhong4 ， tian1 gei3 lu4 hua2 qing1 。
- hong2 hu2 fei1 zhao1 kuang4 ， qi2 lin2 rui4 tai4 ping2 。
- yun2 fu2 zhu1 kan3 xi4 ， xing1 ru4 hua4 tu2 ming2 。
- zan1 fu2 shi1 xian1 jin4 ， liu2 yan2 wang4 lao3 cheng2 。
- qian1 ling2 feng2 sheng4 ji4 ， wan4 li3 qi3 xiu1 cheng2 。
- ke4 xian4 nan2 shan1 song4 ， ren2 qi1 bei3 hu4 rong2 。
- xue2 gao1 cai2 cheng1 fu4 ， ren2 hou4 fu2 jian1 bing4 。
- xiang1 jian4 zhi1 lan2 xiu4 ， shi1 yan2 quan3 ma3 cheng2 。
- zhu4 gong1 bi3 song1 bai3 ， zao3 wan3 xi2 tai2 heng2 。

## 注释

## 译文

## 赏析
