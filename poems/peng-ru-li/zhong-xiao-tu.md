---
id: peng-ru-li-zhong-xiao-tu
title: 忠孝图
titlePinyin: zhong1 xiao4 tu2
titleSlug: zhong-xiao-tu
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君亲等乾坤，恩义俱罔极。
- 浮生一毫发，尽出覆载力。
- 我思古之人，节义有遗则。
- 以身托万事，糜殒终无啬。
- 名教落编简，不与日月蚀。
- 世薄道亦微，纲常堕荆棘。
- 想像不可追，徘徊意凄恻。
- 燕卿真士雄，绘素见颜色。
- 谋惟引深思，摩揣穷多识。
- 金朱宠纯懿，斧钺诛奸慝。
- 欲将春秋法，转徙示九域。
- 肥陵泮宫庭，收拾在四壁。
- 千年土中身，精神回翰墨。
- 峥嵘列星辰，奴隶生叹息。
- 已死疑可求，欲语嗟复默。
- 清风飒冰霜，直气森剑戟。
- 富贵喜图画，蓄聚穷千亿。
- 丹青彼虽工，龟鉴吾自得。
- 愿言同此心，论世师盛德。
- 当使忠孝风，自家刑邦国。

## 拼音
- jun1 qin1 deng3 qian2 kun1 ， en1 yi4 ju4 wang3 ji2 。
- fu2 sheng1 yi4 hao2 fa1 ， jin4 chu1 fu4 zai3 li4 。
- wo3 si1 gu3 zhi1 ren2 ， jie2 yi4 you3 yi2 ze2 。
- yi3 shen1 tuo1 wan4 shi4 ， mi2 yun3 zhong1 wu2 se4 。
- ming2 jiao4 luo4 bian1 jian3 ， bu4 yu3 ri4 yue4 shi2 。
- shi4 bao2 dao4 yi4 wei1 ， gang1 chang2 duo4 jing1 ji2 。
- xiang3 xiang4 bu4 ke3 zhui1 ， pai2 huai2 yi4 qi1 ce4 。
- yan4 qing1 zhen1 shi4 xiong2 ， hui4 su4 jian4 yan2 se4 。
- mou2 wei2 yin3 shen1 si1 ， mo2 chuai1 qiong2 duo1 shi2 。
- jin1 zhu1 chong3 chun2 yi4 ， fu3 yue4 zhu1 jian1 te4 。
- yu4 jiang1 chun1 qiu1 fa3 ， zhuan3 xi3 shi4 jiu3 yu4 。
- fei2 ling2 pan4 gong1 ting2 ， shou1 shi2 zai4 si4 bi4 。
- qian1 nian2 tu3 zhong1 shen1 ， jing1 shen2 hui2 han4 mo4 。
- zheng1 rong2 lie4 xing1 chen2 ， nu2 li4 sheng1 tan4 xi1 。
- yi3 si3 yi2 ke3 qiu2 ， yu4 yu3 jie1 fu4 mo4 。
- qing1 feng1 sa4 bing1 shuang1 ， zhi2 qi4 sen1 jian4 ji3 。
- fu4 gui4 xi3 tu2 hua4 ， xu4 ju4 qiong2 qian1 yi4 。
- dan1 qing1 bi3 sui1 gong1 ， gui1 jian4 wu2 zi4 de2 。
- yuan4 yan2 tong2 ci3 xin1 ， lun4 shi4 shi1 sheng4 de2 。
- dang1 shi3 zhong1 xiao4 feng1 ， zi4 jia1 xing2 bang1 guo2 。

## 注释

## 译文

## 赏析
