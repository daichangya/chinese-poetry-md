---
id: peng-ru-li-he-zhi-zhong-you-shan
title: 和执中游山
titlePinyin: he2 zhi2 zhong1 you2 shan1
titleSlug: he-zhi-zhong-you-shan
author: 彭汝砺
authorPinyin: peng2 ru3 li4
authorSlug: peng-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峨峨楚山前，屹屹樊堞后。
- 汗漫清汉左，蜿蜒大堤右。
- 雷霆沸波澜，龙虎卧冈阜。
- 春风无偏陂，润泽到藜莠。
- 日月有底急，匆匆似奔走。
- 乐哉城南游，矧复得智叟。
- 横逾路东头，纵踏山北口。
- 逶迤陟嵚崟，莽苍度林薮。
- 巍亭立青冥，隠几见十部。
- 崖石险欲落，参差露妍丑。
- 沉深开殿阁，阙穴得圈臼。
- 尚或埋泥涂，谁能斩薪槱。
- 法海惟我泛，禅关与君叩。
- 清泉给醍醐，一饮失尘垢。
- 丹凤杳不来，瞻想更搔首。
- 潭潭谷中寺，花木照堂坳。
- 楼阁守岧峣，敧危贴星斗。
- 白云杂香雾，终日在户牖。
- 有沼旱不枯，金莲岂凡偶。
- 不见白马至，似闻苍龙吼。
- 一雨作丰年，欢愉逮鸡狗。
- 税车高阳池，遗事问黄耉。
- 叹息当世士，所怀自非苟。
- 方醉白接䍠，宁贵朱组绶。
- 拭目堕泪碑，徘徊想忠厚。
- 河内借寇恂，南阳祠杜母。
- 彼惟一纯诚，名等天地久。
- 爱君所志远，尧舜望高后。
- 谈经破小辩，独自持纲纽。
- 德爱在章贡，甘棠不枯朽。
- 邅回久荆楚，白发嗟未偶。
- 轩昂更自拔，怵惕非人咎。
- 宁甘冻饥死，不一变厥守。
- 吾惟人间世，所遇皆所授。
- 生死等梦幻，可能憬然否。
- 譬犹二人奕，日夜竞胜负。
- 纷纷置黑白，毕竟一何有。
- 但愿山下水，尽作杯中酒。
- 时时与君醉，独与造化友。
- 忠臣不忘君，不问在畎亩。

## 拼音
- e2 e2 chu3 shan1 qian2 ， yi4 yi4 fan2 die2 hou4 。
- han4 man4 qing1 han4 zuo3 ， wan1 yan2 da4 di1 you4 。
- lei2 ting2 fei4 bo1 lan2 ， long2 hu3 wo4 gang1 fu4 。
- chun1 feng1 wu2 pian1 bei1 ， run4 ze2 dao4 li2 you3 。
- ri4 yue4 you3 di3 ji2 ， cong1 cong1 si4 ben1 zou3 。
- le4 zai1 cheng2 nan2 you2 ， shen3 fu4 de2 zhi4 sou3 。
- heng2 yu2 lu4 dong1 tou2 ， zong4 ta4 shan1 bei3 kou3 。
- wei1 yi2 zhi4 qin1 yin2 ， mang3 cang1 du4 lin2 sou3 。
- wei1 ting2 li4 qing1 ming2 ， yin3 ji3 jian4 shi2 bu4 。
- ya2 shi2 xian3 yu4 luo4 ， cen1 ci1 lu4 yan2 chou3 。
- chen2 shen1 kai1 dian4 ge2 ， que1 xue2 de2 quan1 jiu4 。
- shang4 huo4 mai2 ni2 tu2 ， shui2 neng2 zhan3 xin1 you3 。
- fa3 hai3 wei2 wo3 fan4 ， chan2 guan1 yu3 jun1 kou4 。
- qing1 quan2 gei3 ti2 hu2 ， yi4 yin3 shi1 chen2 gou4 。
- dan1 feng4 yao3 bu4 lai2 ， zhan1 xiang3 geng4 sao1 shou3 。
- tan2 tan2 gu3 zhong1 si4 ， hua1 mu4 zhao4 tang2 ao4 。
- lou2 ge2 shou3 tiao2 yao2 ， qi1 wei1 tie1 xing1 dou4 。
- bai2 yun2 za2 xiang1 wu4 ， zhong1 ri4 zai4 hu4 you3 。
- you3 zhao3 han4 bu4 ku1 ， jin1 lian2 qi3 fan2 ou3 。
- bu2 jian4 bai2 ma3 zhi4 ， si4 wen2 cang1 long2 hou3 。
- yi4 yu3 zuo4 feng1 nian2 ， huan1 yu2 dai3 ji1 gou3 。
- shui4 che1 gao1 yang2 chi2 ， yi2 shi4 wen4 huang2 gou3 。
- tan4 xi1 dang1 shi4 shi4 ， suo3 huai2 zi4 fei1 gou3 。
- fang1 zui4 bai2 jie1 䍠 ， ning2 gui4 zhu1 zu3 shou4 。
- shi4 mu4 duo4 lei4 bei1 ， pai2 huai2 xiang3 zhong1 hou4 。
- he2 nei4 jie4 kou4 xun2 ， nan2 yang2 ci2 du4 mu3 。
- bi3 wei2 yi4 chun2 cheng2 ， ming2 deng3 tian1 di4 jiu3 。
- ai4 jun1 suo3 zhi4 yuan3 ， yao2 shun4 wang4 gao1 hou4 。
- tan2 jing1 po4 xiao3 bian4 ， du2 zi4 chi2 gang1 niu3 。
- de2 ai4 zai4 zhang1 gong4 ， gan1 tang2 bu4 ku1 xiu3 。
- zhan1 hui2 jiu3 jing1 chu3 ， bai2 fa4 jie1 wei4 ou3 。
- xuan1 ang2 geng4 zi4 ba2 ， chu4 ti4 fei1 ren2 jiu4 。
- ning2 gan1 dong4 ji1 si3 ， bu4 yi2 bian4 jue2 shou3 。
- wu2 wei2 ren2 jian1 shi4 ， suo3 yu4 jie1 suo3 shou4 。
- sheng1 si3 deng3 meng4 huan4 ， ke3 neng2 jing3 ran2 fou3 。
- pi4 you2 er4 ren2 yi4 ， ri4 ye4 jing4 sheng4 fu4 。
- fen1 fen1 zhi4 hei1 bai2 ， bi4 jing4 yi4 he2 you3 。
- dan4 yuan4 shan1 xia4 shui3 ， jin4 zuo4 bei1 zhong1 jiu3 。
- shi2 shi2 yu3 jun1 zui4 ， du2 yu3 zao4 hua4 you3 。
- zhong1 chen2 bu2 wang4 jun1 ， bu2 wen4 zai4 quan3 mu3 。

## 注释

## 译文

## 赏析
