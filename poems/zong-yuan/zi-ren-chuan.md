---
id: zong-yuan-zi-ren-chuan
title: 梓人传
titlePinyin: zi3 ren2 chuan2
titleSlug: zi-ren-chuan
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 裴封叔之第，在光德里。有梓人款其门，愿佣隙宇而处焉。所职，寻、引、规、矩、绳、墨，家不居砻斫之器。问其能，曰：“吾善度材，视栋宇之制，高深圆方短长之宜，吾指使而群工役焉。舍我，众莫能就一宇。故食于官府，吾受禄三倍；作于私家，吾收其直太半焉。”他日，入其室，其床阙足而不能理，曰：“将求他工。”余甚笑之，谓其无能而贪禄嗜货者。
- 其后京兆尹将饰官署，余往过焉。委群材，会群工，或执斧斤，或执刀锯，皆环立。向之梓人左持引，右执杖，而中处焉。量栋宇之任，视木之能举，挥其杖，曰“斧！”彼执斧者奔而右；顾而指曰：“锯！”彼执锯者趋而左。俄而，斤者斫，刀者削，皆视其色，俟其言，莫敢自断者。其不胜任者，怒而退之，亦莫敢愠焉。画宫于堵，盈尺而曲尽其制，计其毫厘而构大厦，无进退焉。既成，书于上栋曰：“某年、某月、某日、某建”。则其姓字也。凡执用之工不在列。余圜视大骇，然后知其术之工大矣。
- 继而叹曰：彼将舍其手艺，专其心智，而能知体要者欤！吾闻劳心者役人，劳力者役于人。彼其劳心者欤！能者用而智者谋，彼其智者欤！是足为佐天子，相天下法矣。物莫近乎此也。彼为天下者本于人。其执役者为徒隶，为乡师、里胥；其上为下士；又其上为中士，为上士；又其上为大夫，为卿，为公。离而为六职，判而为百役。外薄四海，有方伯、连率。郡有守，邑有宰，皆有佐政；其下有胥吏，又其下皆有啬夫、版尹以就役焉，犹众工之各有执伎以食力也。
- 彼佐天子相天下者，举而加焉，指而使焉，条其纲纪而盈缩焉，齐其法制而整顿焉；犹梓人之有规、矩、绳、墨以定制也。择天下之士，使称其职；居天下之人，使安其业。视都知野，视野知国，视国知天下，其远迩细大，可手据其图而究焉，犹梓人画宫于堵，而绩于成也。能者进而由之，使无所德；不能者退而休之，亦莫敢愠。不炫能，不矜名，不亲小劳，不侵众官，日与天下之英才，讨论其大经，犹梓人之善运众工而不伐艺也。夫然后相道得而万国理矣。
- 相道既得，万国既理，天下举首而望曰：「吾相之功也！」后之人循迹而慕曰：「彼相之才也！」士或谈殷、周之理者，曰：「伊、傅、周、召。」其百执事之勤劳，而不得纪焉；犹梓人自名其功，而执用者不列也。大哉相乎！通是道者，所谓相而已矣。其不知体要者反此；以恪勤为公，以簿书为尊，炫能矜名，亲小劳，侵众官，窃取六职、百役之事，听听于府庭，而遗其大者远者焉，所谓不通是道者也。犹梓人而不知绳墨之曲直，规矩之方圆，寻引之短长，姑夺众工之斧斤刀锯以佐其艺，又不能备其工，以至败绩，用而无所成也，不亦谬欤！
- 或曰：「彼主为室者，傥或发其私智，牵制梓人之虑，夺其世守，而道谋是用。虽不能成功，岂其罪耶？亦在任之而已！」
- 余曰：「不然！夫绳墨诚陈，规矩诚设，高者不可抑而下也，狭者不可张而广也。由我则固，不由我则圮。彼将乐去固而就圮也，则卷其术，默其智，悠尔而去。不屈吾道，是诚良梓人耳！其或嗜其货利，忍而不能舍也，丧其制量，屈而不能守也，栋桡屋坏，则曰：『非我罪也』！可乎哉？可乎哉？」
- 余谓梓人之道类于相，故书而藏之。梓人，盖古之审曲面势者，今谓之「都料匠」云。余所遇者，杨氏，潜其名。

## 拼音
- pei2 feng1 shu1 zhi1 di4 ， zai4 guang1 de2 li3 。 you3 zi3 ren2 kuan3 qi2 men2 ， yuan4 yong1 xi4 yu3 er2 chu4 yan1 。 suo3 zhi2 ， xun2 、 yin3 、 gui1 、 ju3 、 sheng2 、 mo4 ， jia1 bu4 ju1 long2 zhuo2 zhi1 qi4 。 wen4 qi2 neng2 ， yue1 ： “ wu2 shan4 du4 cai2 ， shi4 dong4 yu3 zhi1 zhi4 ， gao1 shen1 yuan2 fang1 duan3 chang2 zhi1 yi2 ， wu2 zhi3 shi3 er2 qun2 gong1 yi4 yan1 。 she4 wo3 ， zhong4 mo4 neng2 jiu4 yi4 yu3 。 gu4 shi2 yu2 guan1 fu3 ， wu2 shou4 lu4 san1 bei4 ； zuo4 yu2 si1 jia1 ， wu2 shou1 qi2 zhi2 tai4 ban4 yan1 。 ” ta1 ri4 ， ru4 qi2 shi4 ， qi2 chuang2 que1 zu2 er2 bu4 neng2 li3 ， yue1 ： “ jiang1 qiu2 ta1 gong1 。 ” yu2 shen4 xiao4 zhi1 ， wei4 qi2 wu2 neng2 er2 tan1 lu4 shi4 huo4 zhe3 。
- qi2 hou4 jing1 zhao4 yin3 jiang1 shi4 guan1 shu3 ， yu2 wang3 guo4 yan1 。 wei3 qun2 cai2 ， hui4 qun2 gong1 ， huo4 zhi2 fu3 jin1 ， huo4 zhi2 dao1 ju4 ， jie1 huan2 li4 。 xiang4 zhi1 zi3 ren2 zuo3 chi2 yin3 ， you4 zhi2 zhang4 ， er2 zhong1 chu4 yan1 。 liang2 dong4 yu3 zhi1 ren4 ， shi4 mu4 zhi1 neng2 ju3 ， hui1 qi2 zhang4 ， yue1 “ fu3 ！ ” bi3 zhi2 fu3 zhe3 ben1 er2 you4 ； gu4 er2 zhi3 yue1 ： “ ju4 ！ ” bi3 zhi2 ju4 zhe3 qu1 er2 zuo3 。 e2 er2 ， jin1 zhe3 zhuo2 ， dao1 zhe3 xiao1 ， jie1 shi4 qi2 se4 ， si4 qi2 yan2 ， mo4 gan3 zi4 duan4 zhe3 。 qi2 bu2 sheng4 ren4 zhe3 ， nu4 er2 tui4 zhi1 ， yi4 mo4 gan3 yun4 yan1 。 hua4 gong1 yu2 du3 ， ying2 chi3 er2 qu3 jin4 qi2 zhi4 ， ji4 qi2 hao2 li2 er2 gou4 da4 sha4 ， wu2 jin4 tui4 yan1 。 ji4 cheng2 ， shu1 yu2 shang4 dong4 yue1 ： “ mou3 nian2 、 mou3 yue4 、 mou3 ri4 、 mou3 jian4 ” 。 ze2 qi2 xing4 zi4 ye3 。 fan2 zhi2 yong4 zhi1 gong1 bu2 zai4 lie4 。 yu2 huan2 shi4 da4 hai4 ， ran2 hou4 zhi1 qi2 shu4 zhi1 gong1 da4 yi3 。
- ji4 er2 tan4 yue1 ： bi3 jiang1 she4 qi2 shou3 yi4 ， zhuan1 qi2 xin1 zhi4 ， er2 neng2 zhi1 ti3 yao4 zhe3 yu2 ！ wu2 wen2 lao2 xin1 zhe3 yi4 ren2 ， lao2 li4 zhe3 yi4 yu2 ren2 。 bi3 qi2 lao2 xin1 zhe3 yu2 ！ neng2 zhe3 yong4 er2 zhi4 zhe3 mou2 ， bi3 qi2 zhi4 zhe3 yu2 ！ shi4 zu2 wei4 zuo3 tian1 zi3 ， xiang1 tian1 xia4 fa3 yi3 。 wu4 mo4 jin4 hu1 ci3 ye3 。 bi3 wei4 tian1 xia4 zhe3 ben3 yu2 ren2 。 qi2 zhi2 yi4 zhe3 wei4 tu2 li4 ， wei4 xiang1 shi1 、 li3 xu1 ； qi2 shang4 wei4 xia4 shi4 ； you4 qi2 shang4 wei4 zhong1 shi4 ， wei4 shang4 shi4 ； you4 qi2 shang4 wei4 dai4 fu0 ， wei4 qing1 ， wei4 gong1 。 li2 er2 wei4 liu4 zhi2 ， pan4 er2 wei4 bai3 yi4 。 wai4 bao2 si4 hai3 ， you3 fang1 bo2 、 lian2 lü4 。 jun4 you3 shou3 ， yi4 you3 zai3 ， jie1 you3 zuo3 zheng4 ； qi2 xia4 you3 xu1 li4 ， you4 qi2 xia4 jie1 you3 se4 fu1 、 ban3 yin3 yi3 jiu4 yi4 yan1 ， you2 zhong4 gong1 zhi1 ge4 you3 zhi2 ji4 yi3 shi2 li4 ye3 。
- bi3 zuo3 tian1 zi3 xiang1 tian1 xia4 zhe3 ， ju3 er2 jia1 yan1 ， zhi3 er2 shi3 yan1 ， tiao2 qi2 gang1 ji4 er2 ying2 suo1 yan1 ， qi2 qi2 fa3 zhi4 er2 zheng3 dun4 yan1 ； you2 zi3 ren2 zhi1 you3 gui1 、 ju3 、 sheng2 、 mo4 yi3 ding4 zhi4 ye3 。 ze2 tian1 xia4 zhi1 shi4 ， shi3 cheng1 qi2 zhi2 ； ju1 tian1 xia4 zhi1 ren2 ， shi3 an1 qi2 ye4 。 shi4 dou1 zhi1 ye3 ， shi4 ye3 zhi1 guo2 ， shi4 guo2 zhi1 tian1 xia4 ， qi2 yuan3 er3 xi4 da4 ， ke3 shou3 ju4 qi2 tu2 er2 jiu1 yan1 ， you2 zi3 ren2 hua4 gong1 yu2 du3 ， er2 ji4 yu2 cheng2 ye3 。 neng2 zhe3 jin4 er2 you2 zhi1 ， shi3 wu2 suo3 de2 ； bu4 neng2 zhe3 tui4 er2 xiu1 zhi1 ， yi4 mo4 gan3 yun4 。 bu2 xuan4 neng2 ， bu4 jin1 ming2 ， bu4 qin1 xiao3 lao2 ， bu4 qin1 zhong4 guan1 ， ri4 yu3 tian1 xia4 zhi1 ying1 cai2 ， tao3 lun4 qi2 da4 jing1 ， you2 zi3 ren2 zhi1 shan4 yun4 zhong4 gong1 er2 bu4 fa2 yi4 ye3 。 fu1 ran2 hou4 xiang1 dao4 de2 er2 wan4 guo2 li3 yi3 。
- xiang1 dao4 ji4 de2 ， wan4 guo2 ji4 li3 ， tian1 xia4 ju3 shou3 er2 wang4 yue1 ： 「 wu2 xiang1 zhi1 gong1 ye3 ！ 」 hou4 zhi1 ren2 xun2 ji4 er2 mu4 yue1 ： 「 bi3 xiang1 zhi1 cai2 ye3 ！ 」 shi4 huo4 tan2 yin1 、 zhou1 zhi1 li3 zhe3 ， yue1 ： 「 yi1 、 fu4 、 zhou1 、 zhao4 。 」 qi2 bai3 zhi2 shi4 zhi1 qin2 lao2 ， er2 bu4 de2 ji4 yan1 ； you2 zi3 ren2 zi4 ming2 qi2 gong1 ， er2 zhi2 yong4 zhe3 bu2 lie4 ye3 。 da4 zai1 xiang1 hu1 ！ tong1 shi4 dao4 zhe3 ， suo3 wei4 xiang1 er2 yi3 yi3 。 qi2 bu4 zhi1 ti3 yao4 zhe3 fan3 ci3 ； yi3 ke4 qin2 wei4 gong1 ， yi3 bo2 shu1 wei4 zun1 ， xuan4 neng2 jin1 ming2 ， qin1 xiao3 lao2 ， qin1 zhong4 guan1 ， qie4 qu3 liu4 zhi2 、 bai3 yi4 zhi1 shi4 ， ting1 ting1 yu2 fu3 ting2 ， er2 yi2 qi2 da4 zhe3 yuan3 zhe3 yan1 ， suo3 wei4 bu4 tong1 shi4 dao4 zhe3 ye3 。 you2 zi3 ren2 er2 bu4 zhi1 sheng2 mo4 zhi1 qu1 zhi2 ， gui1 ju3 zhi1 fang1 yuan2 ， xun2 yin3 zhi1 duan3 chang2 ， gu1 duo2 zhong4 gong1 zhi1 fu3 jin1 dao1 ju4 yi3 zuo3 qi2 yi4 ， you4 bu4 neng2 bei4 qi2 gong1 ， yi3 zhi4 bai4 ji4 ， yong4 er2 wu2 suo3 cheng2 ye3 ， bu2 yi4 miu4 yu2 ！
- huo4 yue1 ： 「 bi3 zhu3 wei4 shi4 zhe3 ， tang3 huo4 fa1 qi2 si1 zhi4 ， qian1 zhi4 zi3 ren2 zhi1 lü4 ， duo2 qi2 shi4 shou3 ， er2 dao4 mou2 shi4 yong4 。 sui1 bu4 neng2 cheng2 gong1 ， qi3 qi2 zui4 ye1 ？ yi4 zai4 ren4 zhi1 er2 yi3 ！ 」
- yu2 yue1 ： 「 bu4 ran2 ！ fu1 sheng2 mo4 cheng2 chen2 ， gui1 ju3 cheng2 she4 ， gao1 zhe3 bu4 ke3 yi4 er2 xia4 ye3 ， xia2 zhe3 bu4 ke3 zhang1 er2 guang3 ye3 。 you2 wo3 ze2 gu4 ， bu4 you2 wo3 ze2 pi3 。 bi3 jiang1 le4 qu4 gu4 er2 jiu4 pi3 ye3 ， ze2 juan4 qi2 shu4 ， mo4 qi2 zhi4 ， you1 er3 er2 qu4 。 bu4 qu1 wu2 dao4 ， shi4 cheng2 liang2 zi3 ren2 er3 ！ qi2 huo4 shi4 qi2 huo4 li4 ， ren3 er2 bu4 neng2 she4 ye3 ， sang4 qi2 zhi4 liang2 ， qu1 er2 bu4 neng2 shou3 ye3 ， dong4 rao2 wu1 huai4 ， ze2 yue1 ： 『 fei1 wo3 zui4 ye3 』 ！ ke3 hu1 zai1 ？ ke3 hu1 zai1 ？ 」
- yu2 wei4 zi3 ren2 zhi1 dao4 lei4 yu2 xiang1 ， gu4 shu1 er2 cang2 zhi1 。 zi3 ren2 ， gai4 gu3 zhi1 shen3 qu3 mian4 shi4 zhe3 ， jin1 wei4 zhi1 「 dou1 liao4 jiang4 」 yun2 。 yu2 suo3 yu4 zhe3 ， yang2 shi4 ， qian2 qi2 ming2 。

## 注释

## 译文

## 赏析
