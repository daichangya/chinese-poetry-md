---
id: zong-yuan-tong-ye-feng-di-bian
title: 桐叶封弟辨
titlePinyin: tong2 ye4 feng1 di4 bian4
titleSlug: tong-ye-feng-di-bian
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 古之传者有言：成王以桐叶与小弱弟戏，曰：“以封汝。”周公入贺。王曰：“戏也。”周公曰：“天子不可戏。”乃封小弱弟于唐。
- 吾意不然。王之弟当封邪，周公宜以时言于王，不待其戏而贺以成之也。不当封邪，周公乃成其不中之戏，以地以人与小弱者为之主，其得为圣乎？且周公以王之言不可苟焉而已，必从而成之邪？设有不幸，王以桐叶戏妇寺，亦将举而从之乎？凡王者之德，在行之何若。设未得其当，虽十易之不为病；要于其当，不可使易也，而况以其戏乎！若戏而必行之，是周公教王遂过也。
- 吾意周公辅成王，宜以道，从容优乐，要归之大中而已，必不逢其失而为之辞。又不当束缚之，驰骤之，使若牛马然，急则败矣。且家人父子尚不能以此自克，况号为君臣者邪！是直小丈夫缺缺者之事，非周公所宜用，故不可信。
- 或曰：封唐叔，史佚成之。

## 拼音
- gu3 zhi1 chuan2 zhe3 you3 yan2 ： cheng2 wang2 yi3 tong2 ye4 yu3 xiao3 ruo4 di4 xi4 ， yue1 ： “ yi3 feng1 ru3 。 ” zhou1 gong1 ru4 he4 。 wang2 yue1 ： “ xi4 ye3 。 ” zhou1 gong1 yue1 ： “ tian1 zi3 bu4 ke3 xi4 。 ” nai3 feng1 xiao3 ruo4 di4 yu2 tang2 。
- wu2 yi4 bu4 ran2 。 wang2 zhi1 di4 dang1 feng1 xie2 ， zhou1 gong1 yi2 yi3 shi2 yan2 yu2 wang2 ， bu2 dai4 qi2 xi4 er2 he4 yi3 cheng2 zhi1 ye3 。 bu4 dang1 feng1 xie2 ， zhou1 gong1 nai3 cheng2 qi2 bu4 zhong1 zhi1 xi4 ， yi3 di4 yi3 ren2 yu3 xiao3 ruo4 zhe3 wei4 zhi1 zhu3 ， qi2 de2 wei4 sheng4 hu1 ？ qie3 zhou1 gong1 yi3 wang2 zhi1 yan2 bu4 ke3 gou3 yan1 er2 yi3 ， bi4 cong2 er2 cheng2 zhi1 xie2 ？ she4 you3 bu2 xing4 ， wang2 yi3 tong2 ye4 xi4 fu4 si4 ， yi4 jiang1 ju3 er2 cong2 zhi1 hu1 ？ fan2 wang2 zhe3 zhi1 de2 ， zai4 hang2 zhi1 he2 ruo4 。 she4 wei4 de2 qi2 dang1 ， sui1 shi2 yi4 zhi1 bu2 wei4 bing4 ； yao4 yu2 qi2 dang1 ， bu4 ke3 shi3 yi4 ye3 ， er2 kuang4 yi3 qi2 xi4 hu1 ！ ruo4 xi4 er2 bi4 xing2 zhi1 ， shi4 zhou1 gong1 jiao4 wang2 sui4 guo4 ye3 。
- wu2 yi4 zhou1 gong1 fu3 cheng2 wang2 ， yi2 yi3 dao4 ， cong2 rong2 you1 le4 ， yao4 gui1 zhi1 da4 zhong1 er2 yi3 ， bi4 bu4 feng2 qi2 shi1 er2 wei4 zhi1 ci2 。 you4 bu4 dang1 shu4 fu4 zhi1 ， chi2 zhou4 zhi1 ， shi3 ruo4 niu2 ma3 ran2 ， ji2 ze2 bai4 yi3 。 qie3 jia1 ren2 fu4 zi3 shang4 bu4 neng2 yi3 ci3 zi4 ke4 ， kuang4 hao4 wei4 jun1 chen2 zhe3 xie2 ！ shi4 zhi2 xiao3 zhang4 fu0 que1 que1 zhe3 zhi1 shi4 ， fei1 zhou1 gong1 suo3 yi2 yong4 ， gu4 bu4 ke3 xin4 。
- huo4 yue1 ： feng1 tang2 shu1 ， shi3 yi4 cheng2 zhi1 。

## 注释

## 译文

## 赏析
