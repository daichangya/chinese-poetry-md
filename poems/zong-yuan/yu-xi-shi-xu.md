---
id: zong-yuan-yu-xi-shi-xu
title: 愚溪诗序
titlePinyin: yu2 xi1 shi1 xu4
titleSlug: yu-xi-shi-xu
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 灌水之阳有溪焉，东流入于潇水。或曰：冉氏尝居也，故姓是溪为冉溪。或曰：可以染也，名之以其能，故谓之染溪。予以愚触罪，谪潇水上。爱是溪，入二三里，得其尤绝者家焉。古有愚公谷，今予家是溪，而名莫能定，士之居者，犹龂龂然，不可以不更也，故更之为愚溪。
- 愚溪之上，买小丘，为愚丘。自愚丘东北行六十步，得泉焉，又买居之，为愚泉。愚泉凡六穴，皆出山下平地，盖上出也。合流屈曲而南，为愚沟。遂负土累石，塞其隘，为愚池。愚池之东为愚堂。其南为愚亭。池之中为愚岛。嘉木异石错置，皆山水之奇者，以予故，咸以愚辱焉。
- 夫水，智者乐也。今是溪独见辱于愚，何哉？盖其流甚下，不可以溉灌。又峻急多坻石，大舟不可入也。幽邃浅狭，蛟龙不屑，不能兴云雨，无以利世，而适类于予，然则虽辱而愚之，可也。
- 宁武子“邦无道则愚”，智而为愚者也；颜子“终日不违如愚”，睿而为愚者也。皆不得为真愚。今予遭有道而违于理，悖于事，故凡为愚者，莫我若也。夫然，则天下莫能争是溪，予得专而名焉。
- 溪虽莫利于世，而善鉴万类，清莹秀澈，锵鸣金石，能使愚者喜笑眷慕，乐而不能去也。予虽不合于俗，亦颇以文墨自慰，漱涤万物，牢笼百态，而无所避之。以愚辞歌愚溪，则茫然而不违，昏然而同归，超鸿蒙，混希夷，寂寥而莫我知也。于是作《八愚诗》，纪于溪石上。

## 拼音
- guan4 shui3 zhi1 yang2 you3 xi1 yan1 ， dong1 liu2 ru4 yu2 xiao1 shui3 。 huo4 yue1 ： ran3 shi4 chang2 ju1 ye3 ， gu4 xing4 shi4 xi1 wei4 ran3 xi1 。 huo4 yue1 ： ke3 yi3 ran3 ye3 ， ming2 zhi1 yi3 qi2 neng2 ， gu4 wei4 zhi1 ran3 xi1 。 yu3 yi3 yu2 chu4 zui4 ， zhe2 xiao1 shui3 shang4 。 ai4 shi4 xi1 ， ru4 er4 san1 li3 ， de2 qi2 you2 jue2 zhe3 jia1 yan1 。 gu3 you3 yu2 gong1 gu3 ， jin1 yu3 jia1 shi4 xi1 ， er2 ming2 mo4 neng2 ding4 ， shi4 zhi1 ju1 zhe3 ， you2 yin2 yin2 ran2 ， bu4 ke3 yi3 bu2 geng4 ye3 ， gu4 geng4 zhi1 wei4 yu2 xi1 。
- yu2 xi1 zhi1 shang4 ， mai3 xiao3 qiu1 ， wei4 yu2 qiu1 。 zi4 yu2 qiu1 dong1 bei3 xing2 liu4 shi2 bu4 ， de2 quan2 yan1 ， you4 mai3 ju1 zhi1 ， wei4 yu2 quan2 。 yu2 quan2 fan2 liu4 xue2 ， jie1 chu1 shan1 xia4 ping2 di4 ， gai4 shang4 chu1 ye3 。 he2 liu2 qu1 qu3 er2 nan2 ， wei4 yu2 gou1 。 sui4 fu4 tu3 lei4 shi2 ， sai1 qi2 ai4 ， wei4 yu2 chi2 。 yu2 chi2 zhi1 dong1 wei4 yu2 tang2 。 qi2 nan2 wei4 yu2 ting2 。 chi2 zhi1 zhong1 wei4 yu2 dao3 。 jia1 mu4 yi4 shi2 cuo4 zhi4 ， jie1 shan1 shui3 zhi1 qi2 zhe3 ， yi3 yu3 gu4 ， xian2 yi3 yu2 ru3 yan1 。
- fu1 shui3 ， zhi4 zhe3 le4 ye3 。 jin1 shi4 xi1 du2 jian4 ru3 yu2 yu2 ， he2 zai1 ？ gai4 qi2 liu2 shen4 xia4 ， bu4 ke3 yi3 gai4 guan4 。 you4 jun4 ji2 duo1 di3 shi2 ， da4 zhou1 bu4 ke3 ru4 ye3 。 you1 sui4 qian3 xia2 ， jiao1 long2 bu2 xie4 ， bu4 neng2 xing1 yun2 yu3 ， wu2 yi3 li4 shi4 ， er2 shi4 lei4 yu2 yu3 ， ran2 ze2 sui1 ru3 er2 yu2 zhi1 ， ke3 ye3 。
- ning2 wu3 zi3 “ bang1 wu2 dao4 ze2 yu2 ” ， zhi4 er2 wei4 yu2 zhe3 ye3 ； yan2 zi3 “ zhong1 ri4 bu4 wei2 ru2 yu2 ” ， rui4 er2 wei4 yu2 zhe3 ye3 。 jie1 bu4 de2 wei4 zhen1 yu2 。 jin1 yu3 zao1 you3 dao4 er2 wei2 yu2 li3 ， bei4 yu2 shi4 ， gu4 fan2 wei4 yu2 zhe3 ， mo4 wo3 ruo4 ye3 。 fu1 ran2 ， ze2 tian1 xia4 mo4 neng2 zheng1 shi4 xi1 ， yu3 de2 zhuan1 er2 ming2 yan1 。
- xi1 sui1 mo4 li4 yu2 shi4 ， er2 shan4 jian4 wan4 lei4 ， qing1 ying2 xiu4 che4 ， qiang1 ming2 jin1 shi2 ， neng2 shi3 yu2 zhe3 xi3 xiao4 juan4 mu4 ， le4 er2 bu4 neng2 qu4 ye3 。 yu3 sui1 bu4 he2 yu2 su2 ， yi4 po1 yi3 wen2 mo4 zi4 wei4 ， shu4 di2 wan4 wu4 ， lao2 long2 bai3 tai4 ， er2 wu2 suo3 bi4 zhi1 。 yi3 yu2 ci2 ge1 yu2 xi1 ， ze2 mang2 ran2 er2 bu4 wei2 ， hun1 ran2 er2 tong2 gui1 ， chao1 hong2 meng2 ， hun4 xi1 yi2 ， ji4 liao2 er2 mo4 wo3 zhi1 ye3 。 yu2 shi4 zuo4 《 ba1 yu2 shi1 》 ， ji4 yu2 xi1 shi2 shang4 。

## 注释

## 译文

## 赏析
