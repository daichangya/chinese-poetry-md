---
id: zong-yuan-bo-fu-chou-yi
title: 驳复仇议
titlePinyin: bo2 fu4 chou2 yi4
titleSlug: bo-fu-chou-yi
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 臣伏见天后时，有同州下邽人徐元庆者，父爽为县吏赵师韫所杀，卒能手刃父仇，束身归罪。当时谏臣陈子昂建议诛之而旌其闾；且请“编之于令，永为国典”。臣窃独过之。
- 臣闻礼之大本，以防乱也。若曰无为贼虐，凡为子者杀无赦。刑之大本，亦以防乱也。若曰无为贼虐，凡为理者杀无赦。其本则合，其用则异，旌与诛莫得而并焉。诛其可旌，兹谓滥；黩刑甚矣。旌其可诛，兹谓僭；坏礼甚矣。果以是示于天下，传于后代，趋义者不知所向，违害者不知所立，以是为典可乎？盖圣人之制，穷理以定赏罚，本情以正褒贬，统于一而已矣。
- 向使刺谳其诚伪，考正其曲直，原始而求其端，则刑礼之用，判然离矣。何者？若元庆之父，不陷于公罪，师韫之诛，独以其私怨，奋其吏气，虐于非辜，州牧不知罪，刑官不知问，上下蒙冒，吁号不闻；而元庆能以戴天为大耻，枕戈为得礼，处心积虑，以冲仇人之胸，介然自克，即死无憾，是守礼而行义也。执事者宜有惭色，将谢之不暇，而又何诛焉？
- 其或元庆之父，不免于罪，师韫之诛，不愆于法，是非死于吏也，是死于法也。法其可仇乎？仇天子之法，而戕奉法之吏，是悖骜而凌上也。执而诛之，所以正邦典，而又何旌焉？
- 且其议曰：“人必有子，子必有亲，亲亲相仇，其乱谁救？”是惑于礼也甚矣。礼之所谓仇者，盖其冤抑沉痛而号无告也；非谓抵罪触法，陷于大戮。而曰“彼杀之，我乃杀之”。不议曲直，暴寡胁弱而已。其非经背圣，不亦甚哉！
- 《周礼》：“调人，掌司万人之仇。凡杀人而义者，令勿仇；仇之则死。有反杀者，邦国交仇之。”又安得亲亲相仇也？《春秋公羊传》曰：“父不受诛，子复仇可也。父受诛，子复仇，此推刃之道，复仇不除害。”今若取此以断两下相杀，则合于礼矣。且夫不忘仇，孝也；不爱死，义也。元庆能不越于礼，服孝死义，是必达理而闻道者也。夫达理闻道之人，岂其以王法为敌仇者哉？议者反以为戮，黩刑坏礼，其不可以为典，明矣。
- 请下臣议附于令。有断斯狱者，不宜以前议从事。谨议。

## 拼音
- chen2 fu2 jian4 tian1 hou4 shi2 ， you3 tong2 zhou1 xia4 gui1 ren2 xu2 yuan2 qing4 zhe3 ， fu4 shuang3 wei4 xian4 li4 zhao4 shi1 yun4 suo3 sha1 ， zu2 neng2 shou3 ren4 fu4 chou2 ， shu4 shen1 gui1 zui4 。 dang1 shi2 jian4 chen2 chen2 zi3 ang2 jian4 yi4 zhu1 zhi1 er2 jing1 qi2 lü2 ； qie3 qing3 “ bian1 zhi1 yu2 ling4 ， yong3 wei4 guo2 dian3 ” 。 chen2 qie4 du2 guo4 zhi1 。
- chen2 wen2 li3 zhi1 da4 ben3 ， yi3 fang2 luan4 ye3 。 ruo4 yue1 wu2 wei2 zei2 nüe4 ， fan2 wei4 zi3 zhe3 sha1 wu2 she4 。 xing2 zhi1 da4 ben3 ， yi4 yi3 fang2 luan4 ye3 。 ruo4 yue1 wu2 wei2 zei2 nüe4 ， fan2 wei4 li3 zhe3 sha1 wu2 she4 。 qi2 ben3 ze2 he2 ， qi2 yong4 ze2 yi4 ， jing1 yu3 zhu1 mo4 de2 er2 bing4 yan1 。 zhu1 qi2 ke3 jing1 ， zi1 wei4 lan4 ； du2 xing2 shen4 yi3 。 jing1 qi2 ke3 zhu1 ， zi1 wei4 jian4 ； huai4 li3 shen4 yi3 。 guo3 yi3 shi4 shi4 yu2 tian1 xia4 ， chuan2 yu2 hou4 dai4 ， qu1 yi4 zhe3 bu4 zhi1 suo3 xiang4 ， wei2 hai4 zhe3 bu4 zhi1 suo3 li4 ， yi3 shi4 wei4 dian3 ke3 hu1 ？ gai4 sheng4 ren2 zhi1 zhi4 ， qiong2 li3 yi3 ding4 shang3 fa2 ， ben3 qing2 yi3 zheng4 bao1 bian3 ， tong3 yu2 yi1 er2 yi3 yi3 。
- xiang4 shi3 ci4 yan4 qi2 cheng2 wei3 ， kao3 zheng4 qi2 qu1 zhi2 ， yuan2 shi3 er2 qiu2 qi2 duan1 ， ze2 xing2 li3 zhi1 yong4 ， pan4 ran2 li2 yi3 。 he2 zhe3 ？ ruo4 yuan2 qing4 zhi1 fu4 ， bu2 xian4 yu2 gong1 zui4 ， shi1 yun4 zhi1 zhu1 ， du2 yi3 qi2 si1 yuan4 ， fen4 qi2 li4 qi4 ， nüe4 yu2 fei1 gu1 ， zhou1 mu4 bu4 zhi1 zui4 ， xing2 guan1 bu4 zhi1 wen4 ， shang4 xia4 meng2 mao4 ， xu1 hao4 bu4 wen2 ； er2 yuan2 qing4 neng2 yi3 dai4 tian1 wei4 da4 chi3 ， zhen3 ge1 wei4 de2 li3 ， chu4 xin1 ji1 lü4 ， yi3 chong1 chou2 ren2 zhi1 xiong1 ， jie4 ran2 zi4 ke4 ， ji2 si3 wu2 han4 ， shi4 shou3 li3 er2 xing2 yi4 ye3 。 zhi2 shi4 zhe3 yi2 you3 can2 se4 ， jiang1 xie4 zhi1 bu4 xia2 ， er2 you4 he2 zhu1 yan1 ？
- qi2 huo4 yuan2 qing4 zhi1 fu4 ， bu4 mian3 yu2 zui4 ， shi1 yun4 zhi1 zhu1 ， bu4 qian1 yu2 fa3 ， shi4 fei1 si3 yu2 li4 ye3 ， shi4 si3 yu2 fa3 ye3 。 fa3 qi2 ke3 chou2 hu1 ？ chou2 tian1 zi3 zhi1 fa3 ， er2 qiang1 feng4 fa3 zhi1 li4 ， shi4 bei4 ao4 er2 ling2 shang4 ye3 。 zhi2 er2 zhu1 zhi1 ， suo3 yi3 zheng4 bang1 dian3 ， er2 you4 he2 jing1 yan1 ？
- qie3 qi2 yi4 yue1 ： “ ren2 bi4 you3 zi3 ， zi3 bi4 you3 qin1 ， qin1 qin1 xiang1 chou2 ， qi2 luan4 shui2 jiu4 ？ ” shi4 huo4 yu2 li3 ye3 shen4 yi3 。 li3 zhi1 suo3 wei4 chou2 zhe3 ， gai4 qi2 yuan1 yi4 chen2 tong4 er2 hao4 wu2 gao4 ye3 ； fei1 wei4 di3 zui4 chu4 fa3 ， xian4 yu2 da4 lu4 。 er2 yue1 “ bi3 sha1 zhi1 ， wo3 nai3 sha1 zhi1 ” 。 bu2 yi4 qu1 zhi2 ， bao4 gua3 xie2 ruo4 er2 yi3 。 qi2 fei1 jing1 bei4 sheng4 ， bu2 yi4 shen4 zai1 ！
- 《 zhou1 li3 》 ： “ diao4 ren2 ， zhang3 si1 wan4 ren2 zhi1 chou2 。 fan2 sha1 ren2 er2 yi4 zhe3 ， ling4 wu4 chou2 ； chou2 zhi1 ze2 si3 。 you3 fan3 sha1 zhe3 ， bang1 guo2 jiao1 chou2 zhi1 。 ” you4 an1 de2 qin1 qin1 xiang1 chou2 ye3 ？ 《 chun1 qiu1 gong1 yang2 chuan2 》 yue1 ： “ fu4 bu2 shou4 zhu1 ， zi3 fu4 chou2 ke3 ye3 。 fu4 shou4 zhu1 ， zi3 fu4 chou2 ， ci3 tui1 ren4 zhi1 dao4 ， fu4 chou2 bu4 chu2 hai4 。 ” jin1 ruo4 qu3 ci3 yi3 duan4 liang3 xia4 xiang1 sha1 ， ze2 he2 yu2 li3 yi3 。 qie3 fu1 bu2 wang4 chou2 ， xiao4 ye3 ； bu2 ai4 si3 ， yi4 ye3 。 yuan2 qing4 neng2 bu2 yue4 yu2 li3 ， fu2 xiao4 si3 yi4 ， shi4 bi4 da2 li3 er2 wen2 dao4 zhe3 ye3 。 fu1 da2 li3 wen2 dao4 zhi1 ren2 ， qi3 qi2 yi3 wang2 fa3 wei4 di2 chou2 zhe3 zai1 ？ yi4 zhe3 fan3 yi3 wei2 lu4 ， du2 xing2 huai4 li3 ， qi2 bu4 ke3 yi3 wei2 dian3 ， ming2 yi3 。
- qing3 xia4 chen2 yi4 fu4 yu2 ling4 。 you3 duan4 si1 yu4 zhe3 ， bu4 yi2 yi3 qian2 yi4 cong2 shi4 。 jin3 yi4 。

## 注释

## 译文

## 赏析
