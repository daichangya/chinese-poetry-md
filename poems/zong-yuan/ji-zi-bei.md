---
id: zong-yuan-ji-zi-bei
title: 箕子碑
titlePinyin: ji1 zi3 bei1
titleSlug: ji-zi-bei
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 凡大人之道有三：一曰正蒙难，二曰法授圣，三曰化及民。殷有仁人曰箕子，实具兹道以立于世，故孔子述六经之旨，尤殷勤焉。
- 当纣之时，大道悖乱，天威之动不能戒，圣人之言无所用。进死以并命，诚仁矣，无益吾祀，故不为。委身以存祀，诚仁矣，与亡吾国，故不忍。具是二道，有行之者矣。是用保其明哲，与之俯仰；晦是谟范，辱于囚奴；昏而无邪，𬯎而不息；故在易曰“箕子之明夷”，正蒙难也。及天命既改，生人以正，乃出大法，用为圣师。周人得以序彝伦而立大典；故在书曰“以箕子归作《洪范》”，法授圣也。及封朝鲜，推道训俗，惟德无陋，惟人无远，用广殷祀，俾夷为华，化及民也。率是大道，丛于厥躬，天地变化，我得其正，其大人欤？
- 呜乎！当其周时未至，殷祀未殄，比干已死，微子已去，向使纣恶未稔而自毙，武庚念乱以图存，国无其人，谁与兴理？是固人事之或然者也。然则先生隐忍而为此，其有志于斯乎？
- 唐某年，作庙汲郡，岁时致祀，嘉先生独列于易象，作是颂云：
- 蒙难以正，授圣以谟。宗祀用繁，夷民其苏。宪宪大人，显晦不渝。圣人之仁，道合隆污。明哲在躬，不陋为奴。冲让居礼，不盈称孤。高而无危，卑不可逾。非死非去，有怀故都。时诎而伸，卒为世模。易象是列，文王为徒。大明宣昭，崇祀式孚。古阙颂辞，继在后儒。

## 拼音
- fan2 da4 ren2 zhi1 dao4 you3 san1 ： yi4 yue1 zheng4 meng2 nan2 ， er4 yue1 fa3 shou4 sheng4 ， san1 yue1 hua4 ji2 min2 。 yin1 you3 ren2 ren2 yue1 ji1 zi3 ， shi2 ju4 zi1 dao4 yi3 li4 yu2 shi4 ， gu4 kong3 zi3 shu4 liu4 jing1 zhi1 zhi3 ， you2 yin1 qin2 yan1 。
- dang1 zhou4 zhi1 shi2 ， da4 dao4 bei4 luan4 ， tian1 wei1 zhi1 dong4 bu4 neng2 jie4 ， sheng4 ren2 zhi1 yan2 wu2 suo3 yong4 。 jin4 si3 yi3 bing4 ming4 ， cheng2 ren2 yi3 ， wu2 yi4 wu2 si4 ， gu4 bu2 wei4 。 wei3 shen1 yi3 cun2 si4 ， cheng2 ren2 yi3 ， yu3 wang2 wu2 guo2 ， gu4 bu4 ren3 。 ju4 shi4 er4 dao4 ， you3 xing2 zhi1 zhe3 yi3 。 shi4 yong4 bao3 qi2 ming2 zhe2 ， yu3 zhi1 fu3 yang3 ； hui4 shi4 mo2 fan4 ， ru3 yu2 qiu2 nu2 ； hun1 er2 wu2 xie2 ， tui2 er2 bu4 xi1 ； gu4 zai4 yi4 yue1 “ ji1 zi3 zhi1 ming2 yi2 ” ， zheng4 meng2 nan2 ye3 。 ji2 tian1 ming4 ji4 gai3 ， sheng1 ren2 yi3 zheng4 ， nai3 chu1 da4 fa3 ， yong4 wei4 sheng4 shi1 。 zhou1 ren2 de2 yi3 xu4 yi2 lun2 er2 li4 da4 dian3 ； gu4 zai4 shu1 yue1 “ yi3 ji1 zi3 gui1 zuo4 《 hong2 fan4 》 ” ， fa3 shou4 sheng4 ye3 。 ji2 feng1 chao2 xian1 ， tui1 dao4 xun4 su2 ， wei2 de2 wu2 lou4 ， wei2 ren2 wu2 yuan3 ， yong4 guang3 yin1 si4 ， bi3 yi2 wei4 hua2 ， hua4 ji2 min2 ye3 。 lü4 shi4 da4 dao4 ， cong2 yu2 jue2 gong1 ， tian1 di4 bian4 hua4 ， wo3 de2 qi2 zheng4 ， qi2 da4 ren2 yu2 ？
- wu1 hu1 ！ dang1 qi2 zhou1 shi2 wei4 zhi4 ， yin1 si4 wei4 tian3 ， bi3 gan1 yi3 si3 ， wei1 zi3 yi3 qu4 ， xiang4 shi3 zhou4 e4 wei4 ren3 er2 zi4 bi4 ， wu3 geng1 nian4 luan4 yi3 tu2 cun2 ， guo2 wu2 qi2 ren2 ， shui2 yu3 xing1 li3 ？ shi4 gu4 ren2 shi4 zhi1 huo4 ran2 zhe3 ye3 。 ran2 ze2 xian1 sheng1 yin3 ren3 er2 wei4 ci3 ， qi2 you3 zhi4 yu2 si1 hu1 ？
- tang2 mou3 nian2 ， zuo4 miao4 ji2 jun4 ， sui4 shi2 zhi4 si4 ， jia1 xian1 sheng1 du2 lie4 yu2 yi4 xiang4 ， zuo4 shi4 song4 yun2 ：
- meng2 nan2 yi3 zheng4 ， shou4 sheng4 yi3 mo2 。 zong1 si4 yong4 fan2 ， yi2 min2 qi2 su1 。 xian4 xian4 da4 ren2 ， xian3 hui4 bu4 yu2 。 sheng4 ren2 zhi1 ren2 ， dao4 he2 long2 wu1 。 ming2 zhe2 zai4 gong1 ， bu2 lou4 wei4 nu2 。 chong1 rang4 ju1 li3 ， bu4 ying2 cheng1 gu1 。 gao1 er2 wu2 wei1 ， bei1 bu4 ke3 yu2 。 fei1 si3 fei1 qu4 ， you3 huai2 gu4 du1 。 shi2 qu1 er2 shen1 ， zu2 wei4 shi4 mo2 。 yi4 xiang4 shi4 lie4 ， wen2 wang2 wei4 tu2 。 da4 ming2 xuan1 zhao1 ， chong2 si4 shi4 fu2 。 gu3 que1 song4 ci2 ， ji4 zai4 hou4 ru2 。

## 注释

## 译文

## 赏析
