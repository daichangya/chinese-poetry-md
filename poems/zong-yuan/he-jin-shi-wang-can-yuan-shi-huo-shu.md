---
id: zong-yuan-he-jin-shi-wang-can-yuan-shi-huo-shu
title: 贺进士王参元失火书
titlePinyin: he4 jin4 shi4 wang2 can1 yuan2 shi1 huo3 shu1
titleSlug: he-jin-shi-wang-can-yuan-shi-huo-shu
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 得杨八书，知足下遇火灾，家无余储。仆始闻而骇，中而疑，终乃大喜。盖将吊而更以贺也。道远言略，犹未能究知其状，若果荡焉泯焉而悉无有，乃吾所以尤贺者也。
- 足下勤奉养，乐朝夕，惟恬安无事是望也。今乃有焚炀赫烈之虞，以震骇左右，而脂膏滫瀡之具，或以不给，吾是以始而骇也。凡人之言皆曰，盈虚倚伏，去来之不可常。或将大有为也，乃始厄困震悸，于是有水火之孽，有群小之愠。劳苦变动，而后能光明，古之人皆然。斯道辽阔诞漫，虽圣人不能以是必信，是故中而疑也。
- 以足下读古人书，为文章，善小学，其为多能若是，而进不能出群士之上，以取显贵者，盖无他焉。京城人多言足下家有积货，士之好廉名者，皆畏忌，不敢道足下之善，独自得之心，蓄之衔忍，而不能出诸口。以公道之难明，而世之多嫌也。一出口，则嗤嗤者以为得重赂。仆自贞元十五年，见足下之文章，蓄之者盖六七年未尝言。是仆私一身而负公道久矣，非特负足下也。及为御史尚书郎，自以幸为天子近臣，得奋其舌，思以发明足下之郁塞。然时称道于行列，犹有顾视而窃笑者。仆良恨修己之不亮，素誉之不立，而为世嫌之所加，常与孟几道言而痛之。乃今幸为天火之所涤荡，凡众之疑虑，举为灰埃。黔其庐，赭其垣，以示其无有。而足下之才能，乃可以显白而不污，其实出矣。是祝融、回禄之相吾子也。则仆与几道十年之相知，不若兹火一夕之为足下誉也。宥而彰之，使夫蓄于心者，咸得开其喙；发策决科者，授子而不栗。虽欲如向之蓄缩受侮，其可得乎？于兹吾有望于子，是以终乃大喜也。
- 古者列国有灾，同位者皆相吊。许不吊灾，君子恶之。今吾之所陈若是，有以异乎古，故将吊而更以贺也。颜、曾之养，其为乐也大矣，又何阙焉？
- 足下前章要仆文章古书，极不忘，候得数十篇乃并往耳。吴二十一武陵来，言足下为《醉赋》及《对问》，大善，可寄一本。仆近亦好作文，与在京城时颇异，思与足下辈言之，桎梏甚固，未可得也。因人南来，致书访死生。不悉。宗元白。

## 拼音
- de2 yang2 ba1 shu1 ， zhi1 zu2 xia4 yu4 huo3 zai1 ， jia1 wu2 yu2 chu3 。 pu2 shi3 wen2 er2 hai4 ， zhong1 er2 yi2 ， zhong1 nai3 da4 xi3 。 gai4 jiang1 diao4 er2 geng4 yi3 he4 ye3 。 dao4 yuan3 yan2 lüe4 ， you2 wei4 neng2 jiu1 zhi1 qi2 zhuang4 ， ruo4 guo3 dang4 yan1 min3 yan1 er2 xi1 wu2 you3 ， nai3 wu2 suo3 yi3 you2 he4 zhe3 ye3 。
- zu2 xia4 qin2 feng4 yang3 ， le4 zhao1 xi1 ， wei2 tian2 an1 wu2 shi4 shi4 wang4 ye3 。 jin1 nai3 you3 fen2 yang2 he4 lie4 zhi1 yu2 ， yi3 zhen4 hai4 zuo3 you4 ， er2 zhi1 gao1 xiu3 sui3 zhi1 ju4 ， huo4 yi3 bu4 gei3 ， wu2 shi4 yi3 shi3 er2 hai4 ye3 。 fan2 ren2 zhi1 yan2 jie1 yue1 ， ying2 xu1 yi3 fu2 ， qu4 lai2 zhi1 bu4 ke3 chang2 。 huo4 jiang1 da4 you3 wei4 ye3 ， nai3 shi3 e4 kun4 zhen4 ji4 ， yu2 shi4 you3 shui3 huo3 zhi1 nie4 ， you3 qun2 xiao3 zhi1 yun4 。 lao2 ku3 bian4 dong4 ， er2 hou4 neng2 guang1 ming2 ， gu3 zhi1 ren2 jie1 ran2 。 si1 dao4 liao2 kuo4 dan4 man4 ， sui1 sheng4 ren2 bu4 neng2 yi3 shi4 bi4 xin4 ， shi4 gu4 zhong1 er2 yi2 ye3 。
- yi3 zu2 xia4 du2 gu3 ren2 shu1 ， wei4 wen2 zhang1 ， shan4 xiao3 xue2 ， qi2 wei4 duo1 neng2 ruo4 shi4 ， er2 jin4 bu4 neng2 chu1 qun2 shi4 zhi1 shang4 ， yi3 qu3 xian3 gui4 zhe3 ， gai4 wu2 ta1 yan1 。 jing1 cheng2 ren2 duo1 yan2 zu2 xia4 jia1 you3 ji1 huo4 ， shi4 zhi1 hao3 lian2 ming2 zhe3 ， jie1 wei4 ji4 ， bu4 gan3 dao4 zu2 xia4 zhi1 shan4 ， du2 zi4 de2 zhi1 xin1 ， xu4 zhi1 xian2 ren3 ， er2 bu4 neng2 chu1 zhu1 kou3 。 yi3 gong1 dao4 zhi1 nan2 ming2 ， er2 shi4 zhi1 duo1 xian2 ye3 。 yi4 chu1 kou3 ， ze2 chi1 chi1 zhe3 yi3 wei2 de2 zhong4 lu4 。 pu2 zi4 zhen1 yuan2 shi2 wu3 nian2 ， jian4 zu2 xia4 zhi1 wen2 zhang1 ， xu4 zhi1 zhe3 gai4 liu4 qi1 nian2 wei4 chang2 yan2 。 shi4 pu2 si1 yi4 shen1 er2 fu4 gong1 dao4 jiu3 yi3 ， fei1 te4 fu4 zu2 xia4 ye3 。 ji2 wei4 yu4 shi3 shang4 shu1 lang2 ， zi4 yi3 xing4 wei4 tian1 zi3 jin4 chen2 ， de2 fen4 qi2 she2 ， si1 yi3 fa1 ming2 zu2 xia4 zhi1 yu4 sai1 。 ran2 shi2 cheng1 dao4 yu2 hang2 lie4 ， you2 you3 gu4 shi4 er2 qie4 xiao4 zhe3 。 pu2 liang2 hen4 xiu1 ji3 zhi1 bu2 liang4 ， su4 yu4 zhi1 bu2 li4 ， er2 wei4 shi4 xian2 zhi1 suo3 jia1 ， chang2 yu3 meng4 ji3 dao4 yan2 er2 tong4 zhi1 。 nai3 jin1 xing4 wei4 tian1 huo3 zhi1 suo3 di2 dang4 ， fan2 zhong4 zhi1 yi2 lü4 ， ju3 wei4 hui1 ai1 。 qian2 qi2 lu2 ， zhe3 qi2 yuan2 ， yi3 shi4 qi2 wu2 you3 。 er2 zu2 xia4 zhi1 cai2 neng2 ， nai3 ke3 yi3 xian3 bai2 er2 bu4 wu1 ， qi2 shi2 chu1 yi3 。 shi4 zhu4 rong2 、 hui2 lu4 zhi1 xiang1 wu2 zi3 ye3 。 ze2 pu2 yu3 ji3 dao4 shi2 nian2 zhi1 xiang1 zhi1 ， bu2 ruo4 zi1 huo3 yi4 xi1 zhi1 wei4 zu2 xia4 yu4 ye3 。 you4 er2 zhang1 zhi1 ， shi3 fu1 xu4 yu2 xin1 zhe3 ， xian2 de2 kai1 qi2 hui4 ； fa1 ce4 jue2 ke1 zhe3 ， shou4 zi3 er2 bu2 li4 。 sui1 yu4 ru2 xiang4 zhi1 xu4 suo1 shou4 wu3 ， qi2 ke3 de2 hu1 ？ yu2 zi1 wu2 you3 wang4 yu2 zi3 ， shi4 yi3 zhong1 nai3 da4 xi3 ye3 。
- gu3 zhe3 lie4 guo2 you3 zai1 ， tong2 wei4 zhe3 jie1 xiang1 diao4 。 xu3 bu2 diao4 zai1 ， jun1 zi3 e4 zhi1 。 jin1 wu2 zhi1 suo3 chen2 ruo4 shi4 ， you3 yi3 yi4 hu1 gu3 ， gu4 jiang1 diao4 er2 geng4 yi3 he4 ye3 。 yan2 、 ceng2 zhi1 yang3 ， qi2 wei4 le4 ye3 da4 yi3 ， you4 he2 que1 yan1 ？
- zu2 xia4 qian2 zhang1 yao4 pu2 wen2 zhang1 gu3 shu1 ， ji2 bu2 wang4 ， hou4 de2 shu4 shi2 pian1 nai3 bing4 wang3 er3 。 wu2 er4 shi2 yi1 wu3 ling2 lai2 ， yan2 zu2 xia4 wei4 《 zui4 fu4 》 ji2 《 dui4 wen4 》 ， da4 shan4 ， ke3 ji4 yi4 ben3 。 pu2 jin4 yi4 hao3 zuo4 wen2 ， yu3 zai4 jing1 cheng2 shi2 po1 yi4 ， si1 yu3 zu2 xia4 bei4 yan2 zhi1 ， zhi4 gu4 shen4 gu4 ， wei4 ke3 de2 ye3 。 yin1 ren2 nan2 lai2 ， zhi4 shu1 fang3 si3 sheng1 。 bu4 xi1 。 zong1 yuan2 bai2 。

## 注释

## 译文

## 赏析
