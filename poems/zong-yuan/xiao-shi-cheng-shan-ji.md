---
id: zong-yuan-xiao-shi-cheng-shan-ji
title: 小石城山记
titlePinyin: xiao3 shi2 cheng2 shan1 ji4
titleSlug: xiao-shi-cheng-shan-ji
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 自西山道口径北，逾黄茅岭而下，有二道：其一西出，寻之无所得；其一少北而东，不过四十丈，土断而川分，有积石横当其垠。其上为睥睨、梁𪲔之形，其旁出堡坞，有若门焉。窥之正黑，投以小石，洞然有水声，其响之激越，良久乃已。环之可上，望甚远，无土壤而生嘉树美箭，益奇而坚，其疏数偃仰，类智者所施设也。
- 噫！吾疑造物者之有无久矣。及是，愈以为诚有。又怪其不为之中州，而列是夷狄，更千百年不得一售其伎，是固劳而无用。神者傥不宜如是，则其果无乎？或曰：“以慰夫贤而辱于此者。”或曰：“其气之灵，不为伟人,而独为是物，故楚之南少人而多石。”是二者，余未信之。

## 拼音
- zi4 xi1 shan1 dao4 kou3 jing4 bei3 ， yu2 huang2 mao2 ling3 er2 xia4 ， you3 er4 dao4 ： qi2 yi1 xi1 chu1 ， xun2 zhi1 wu2 suo3 de2 ； qi2 yi1 shao3 bei3 er2 dong1 ， bu2 guo4 si4 shi2 zhang4 ， tu3 duan4 er2 chuan1 fen1 ， you3 ji1 shi2 heng2 dang1 qi2 yin2 。 qi2 shang4 wei4 pi4 ni4 、 liang2 𪲔 zhi1 xing2 ， qi2 pang2 chu1 bao3 wu4 ， you3 ruo4 men2 yan1 。 kui1 zhi1 zheng4 hei1 ， tou2 yi3 xiao3 shi2 ， dong4 ran2 you3 shui3 sheng1 ， qi2 xiang3 zhi1 ji1 yue4 ， liang2 jiu3 nai3 yi3 。 huan2 zhi1 ke3 shang4 ， wang4 shen4 yuan3 ， wu2 tu3 rang3 er2 sheng1 jia1 shu4 mei3 jian4 ， yi4 qi2 er2 jian1 ， qi2 shu1 shu4 yan3 yang3 ， lei4 zhi4 zhe3 suo3 shi1 she4 ye3 。
- yi1 ！ wu2 yi2 zao4 wu4 zhe3 zhi1 you3 wu2 jiu3 yi3 。 ji2 shi4 ， yu4 yi3 wei2 cheng2 you3 。 you4 guai4 qi2 bu2 wei4 zhi1 zhong1 zhou1 ， er2 lie4 shi4 yi2 di2 ， geng4 qian1 bai3 nian2 bu4 de2 yi2 shou4 qi2 ji4 ， shi4 gu4 lao2 er2 wu2 yong4 。 shen2 zhe3 tang3 bu4 yi2 ru2 shi4 ， ze2 qi2 guo3 wu2 hu1 ？ huo4 yue1 ： “ yi3 wei4 fu1 xian2 er2 ru3 yu2 ci3 zhe3 。 ” huo4 yue1 ： “ qi2 qi4 zhi1 ling2 ， bu2 wei4 wei3 ren2 , er2 du2 wei4 shi4 wu4 ， gu4 chu3 zhi1 nan2 shao3 ren2 er2 duo1 shi2 。 ” shi4 er4 zhe3 ， yu2 wei4 xin4 zhi1 。

## 注释

## 译文

## 赏析
