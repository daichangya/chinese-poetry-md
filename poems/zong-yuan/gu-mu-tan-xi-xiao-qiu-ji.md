---
id: zong-yuan-gu-mu-tan-xi-xiao-qiu-ji
title: "钴\U0002CB41潭西小丘记"
titlePinyin: gu3 mu3 tan2 xi1 xiao3 qiu1 ji4
titleSlug: gu-mu-tan-xi-xiao-qiu-ji
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 得西山后八日，寻山口西北道二百步，又得钴𬭁潭。西二十五步，当湍而浚者为鱼梁。梁之上有丘焉，生竹树。其石之突怒偃蹇，负土而出，争为奇状者，殆不可数。其嵚然相累而下者，若牛马之饮于溪；其冲然角列而上者，若熊罴之登于山。
- 丘之小不能一亩，可以笼而有之。问其主，曰：“唐氏之弃地，货而不售。”问其价，曰：“止四百。”余怜而售之。李深源、元克己时同游，皆大喜，出自意外。即更取器用，铲刈秽草，伐去恶木，烈火而焚之。嘉木立，美竹露，奇石显。由其中以望，则山之高，云之浮，溪之流，鸟兽之遨游，举熙熙然回巧献技，以效兹丘之下。枕席而卧，则清泠之状与目谋，瀯瀯之声与耳谋，悠然而虚者与神谋，渊然而静者与心谋。不匝旬而得异地者二，虽古好事之士，或未能至焉。
- 噫！以兹丘之胜，致之沣、镐、鄠、杜，则贵游之士争买者，日增千金而愈不可得。今弃是州也，农夫渔父，过而陋之，贾四百，连岁不能售。而我与深源、克己独喜得之，是其果有遭乎！书于石，所以贺兹丘之遭也。

## 拼音
- de2 xi1 shan1 hou4 ba1 ri4 ， xun2 shan1 kou3 xi1 bei3 dao4 er4 bai3 bu4 ， you4 de2 gu3 mu3 tan2 。 xi1 er4 shi2 wu3 bu4 ， dang1 tuan1 er2 jun4 zhe3 wei4 yu2 liang2 。 liang2 zhi1 shang4 you3 qiu1 yan1 ， sheng1 zhu2 shu4 。 qi2 shi2 zhi1 tu1 nu4 yan3 jian3 ， fu4 tu3 er2 chu1 ， zheng1 wei4 qi2 zhuang4 zhe3 ， dai4 bu4 ke3 shu4 。 qi2 qin1 ran2 xiang1 lei4 er2 xia4 zhe3 ， ruo4 niu2 ma3 zhi1 yin3 yu2 xi1 ； qi2 chong1 ran2 jiao3 lie4 er2 shang4 zhe3 ， ruo4 xiong2 pi2 zhi1 deng1 yu2 shan1 。
- qiu1 zhi1 xiao3 bu4 neng2 yi4 mu3 ， ke3 yi3 long2 er2 you3 zhi1 。 wen4 qi2 zhu3 ， yue1 ： “ tang2 shi4 zhi1 qi4 di4 ， huo4 er2 bu2 shou4 。 ” wen4 qi2 jia4 ， yue1 ： “ zhi3 si4 bai3 。 ” yu2 lian2 er2 shou4 zhi1 。 li3 shen1 yuan2 、 yuan2 ke4 ji3 shi2 tong2 you2 ， jie1 da4 xi3 ， chu1 zi4 yi4 wai4 。 ji2 geng4 qu3 qi4 yong4 ， chan3 yi4 hui4 cao3 ， fa2 qu4 e4 mu4 ， lie4 huo3 er2 fen2 zhi1 。 jia1 mu4 li4 ， mei3 zhu2 lu4 ， qi2 shi2 xian3 。 you2 qi2 zhong1 yi3 wang4 ， ze2 shan1 zhi1 gao1 ， yun2 zhi1 fu2 ， xi1 zhi1 liu2 ， niao3 shou4 zhi1 ao2 you2 ， ju3 xi1 xi1 ran2 hui2 qiao3 xian4 ji4 ， yi3 xiao4 zi1 qiu1 zhi1 xia4 。 zhen3 xi2 er2 wo4 ， ze2 qing1 ling2 zhi1 zhuang4 yu3 mu4 mou2 ， ying2 ying2 zhi1 sheng1 yu3 er3 mou2 ， you1 ran2 er2 xu1 zhe3 yu3 shen2 mou2 ， yuan1 ran2 er2 jing4 zhe3 yu3 xin1 mou2 。 bu4 za1 xun2 er2 de2 yi4 di4 zhe3 er4 ， sui1 gu3 hao3 shi4 zhi1 shi4 ， huo4 wei4 neng2 zhi4 yan1 。
- yi1 ！ yi3 zi1 qiu1 zhi1 sheng4 ， zhi4 zhi1 feng1 、 hao4 、 hu4 、 du4 ， ze2 gui4 you2 zhi1 shi4 zheng1 mai3 zhe3 ， ri4 zeng1 qian1 jin1 er2 yu4 bu4 ke3 de2 。 jin1 qi4 shi4 zhou1 ye3 ， nong2 fu1 yu2 fu4 ， guo4 er2 lou4 zhi1 ， jia3 si4 bai3 ， lian2 sui4 bu4 neng2 shou4 。 er2 wo3 yu3 shen1 yuan2 、 ke4 ji3 du2 xi3 de2 zhi1 ， shi4 qi2 guo3 you3 zao1 hu1 ！ shu1 yu2 shi2 ， suo3 yi3 he4 zi1 qiu1 zhi1 zao1 ye3 。

## 注释

## 译文

## 赏析
