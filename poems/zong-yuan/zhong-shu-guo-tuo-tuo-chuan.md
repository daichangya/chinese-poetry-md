---
id: zong-yuan-zhong-shu-guo-tuo-tuo-chuan
title: 种树郭橐驼传
titlePinyin: zhong4 shu4 guo1 tuo2 tuo2 chuan2
titleSlug: zhong-shu-guo-tuo-tuo-chuan
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 郭橐驼，不知始何名。病偻，隆然伏行，有类橐驼者，故乡人号之“驼”。驼闻之，曰：“甚善。名我固当。”因舍其名，亦自谓橐驼云。
- 其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活，且硕茂，早实以蕃。他植者虽窥伺效慕，莫能如也。
- 有问之，对曰：“橐驼非能使木寿且孳也，能顺木之天，以致其性焉尔。凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳也若子，其置也若弃，则其天者全而其性得矣。故吾不害其长而已，非有能硕茂之也；不抑耗其实而已，非有能早而蕃之也。他植者则不然，根拳而土易，其培之也，若不过焉则不及。苟有能反是者，则又爱之太恩，忧之太勤，旦视而暮抚，已去而复顾，甚者爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之，故不我若也。吾又何能为哉！”
- 问者曰：“以子之道，移之官理，可乎？”驼曰：“我知种树而已，官理，非吾业也。然吾居乡，见长人者好烦其令，若甚怜焉，而卒以祸。旦暮吏来而呼曰：‘官命促尔耕，勖尔植，督尔获，早缫而绪，早织而缕，字而幼孩，遂而鸡豚。’鸣鼓而聚之，击木而召之。吾小人辍飧饔以劳吏者，且不得暇，又何以蕃吾生而安吾性耶？故病且怠。若是，则与吾业者其亦有类乎？”
- 问者曰：“嘻，不亦善夫！吾问养树，得养人术。”传其事以为官戒。

## 拼音
- guo1 tuo2 tuo2 ， bu4 zhi1 shi3 he2 ming2 。 bing4 lü3 ， long2 ran2 fu2 xing2 ， you3 lei4 tuo2 tuo2 zhe3 ， gu4 xiang1 ren2 hao4 zhi1 “ tuo2 ” 。 tuo2 wen2 zhi1 ， yue1 ： “ shen4 shan4 。 ming2 wo3 gu4 dang1 。 ” yin1 she4 qi2 ming2 ， yi4 zi4 wei4 tuo2 tuo2 yun2 。
- qi2 xiang1 yue1 feng1 le4 xiang1 ， zai4 chang2 an1 xi1 。 tuo2 ye4 zhong4 shu4 ， fan2 chang2 an1 hao2 fu4 ren2 wei2 guan1 you2 ji2 mai4 guo3 zhe3 ， jie1 zheng1 ying2 qu3 yang3 。 shi4 tuo2 suo3 zhong4 shu4 ， huo4 yi2 xi3 ， wu2 bu4 huo2 ， qie3 shuo4 mao4 ， zao3 shi2 yi3 fan1 。 ta1 zhi2 zhe3 sui1 kui1 si4 xiao4 mu4 ， mo4 neng2 ru2 ye3 。
- you3 wen4 zhi1 ， dui4 yue1 ： “ tuo2 tuo2 fei1 neng2 shi3 mu4 shou4 qie3 zi1 ye3 ， neng2 shun4 mu4 zhi1 tian1 ， yi3 zhi4 qi2 xing4 yan1 er3 。 fan2 zhi2 mu4 zhi1 xing4 ， qi2 ben3 yu4 shu1 ， qi2 pei2 yu4 ping2 ， qi2 tu3 yu4 gu4 ， qi2 zhu4 yu4 mi4 。 ji4 ran2 yi3 ， wu4 dong4 wu4 lü4 ， qu4 bu2 fu4 gu4 。 qi2 shi4 ye3 ruo4 zi3 ， qi2 zhi4 ye3 ruo4 qi4 ， ze2 qi2 tian1 zhe3 quan2 er2 qi2 xing4 de2 yi3 。 gu4 wu2 bu2 hai4 qi2 chang2 er2 yi3 ， fei1 you3 neng2 shuo4 mao4 zhi1 ye3 ； bu2 yi4 hao4 qi2 shi2 er2 yi3 ， fei1 you3 neng2 zao3 er2 fan1 zhi1 ye3 。 ta1 zhi2 zhe3 ze2 bu4 ran2 ， gen1 quan2 er2 tu3 yi4 ， qi2 pei2 zhi1 ye3 ， ruo4 bu2 guo4 yan1 ze2 bu4 ji2 。 gou3 you3 neng2 fan3 shi4 zhe3 ， ze2 you4 ai4 zhi1 tai4 en1 ， you1 zhi1 tai4 qin2 ， dan4 shi4 er2 mu4 fu3 ， yi3 qu4 er2 fu4 gu4 ， shen4 zhe3 zhua3 qi2 fu1 yi3 yan4 qi2 sheng1 ku1 ， yao2 qi2 ben3 yi3 guan1 qi2 shu1 mi4 ， er2 mu4 zhi1 xing4 ri4 yi3 li2 yi3 。 sui1 yue1 ai4 zhi1 ， qi2 shi2 hai4 zhi1 ； sui1 yue1 you1 zhi1 ， qi2 shi2 chou2 zhi1 ， gu4 bu4 wo3 ruo4 ye3 。 wu2 you4 he2 neng2 wei4 zai1 ！ ”
- wen4 zhe3 yue1 ： “ yi3 zi3 zhi1 dao4 ， yi2 zhi1 guan1 li3 ， ke3 hu1 ？ ” tuo2 yue1 ： “ wo3 zhi1 zhong3 shu4 er2 yi3 ， guan1 li3 ， fei1 wu2 ye4 ye3 。 ran2 wu2 ju1 xiang1 ， jian4 chang2 ren2 zhe3 hao3 fan2 qi2 ling4 ， ruo4 shen4 lian2 yan1 ， er2 zu2 yi3 huo4 。 dan4 mu4 li4 lai2 er2 hu1 yue1 ： ‘ guan1 ming4 cu4 er3 geng1 ， xu4 er3 zhi2 ， du1 er3 huo4 ， zao3 sao1 er2 xu4 ， zao3 zhi1 er2 lü3 ， zi4 er2 you4 hai2 ， sui4 er2 ji1 tun2 。 ’ ming2 gu3 er2 ju4 zhi1 ， ji1 mu4 er2 zhao4 zhi1 。 wu2 xiao3 ren2 chuo4 sun1 yong1 yi3 lao2 li4 zhe3 ， qie3 bu4 de2 xia2 ， you4 he2 yi3 fan1 wu2 sheng1 er2 an1 wu2 xing4 ye1 ？ gu4 bing4 qie3 dai4 。 ruo4 shi4 ， ze2 yu3 wu2 ye4 zhe3 qi2 yi4 you3 lei4 hu1 ？ ”
- wen4 zhe3 yue1 ： “ xi1 ， bu2 yi4 shan4 fu1 ！ wu2 wen4 yang3 shu4 ， de2 yang3 ren2 shu4 。 ” chuan2 qi2 shi4 yi3 wei2 guan1 jie4 。

## 注释

## 译文

## 赏析
