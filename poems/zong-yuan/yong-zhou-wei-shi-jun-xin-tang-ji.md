---
id: zong-yuan-yong-zhou-wei-shi-jun-xin-tang-ji
title: 永州韦使君新堂记
titlePinyin: yong3 zhou1 wei2 shi3 jun1 xin1 tang2 ji4
titleSlug: yong-zhou-wei-shi-jun-xin-tang-ji
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 将为穹谷嵁岩渊池于郊邑之中，则必辇山石，沟涧壑，陵绝险阻，疲极人力，乃可以有为也。然而求天作地生之状，咸无得焉。逸其人，因其地，全其天，昔之所难，今于是乎在。
- 永州实惟九疑之麓。其始度土者，环山为城。有石焉，翳于奥草；有泉焉，伏于土涂。蛇虺之所蟠，狸鼠之所游。茂树恶木，嘉葩毒卉，乱杂而争植，号为秽墟。
- 韦公之来，既逾月，理甚无事。望其地，且异之。始命芟其芜，行其涂。积之丘如，蠲之浏如。既焚既酾，奇势迭出。清浊辨质，美恶异位。视其植，则清秀敷舒；视其蓄，则溶漾纡余。怪石森然，周于四隅。或列或跪，或立或仆，窍穴逶邃，堆阜突怒。乃作栋宇，以为观游。凡其物类，无不合形辅势，效伎于堂庑之下。外之连山高原，林麓之崖，间厕隐显。迩延野绿，远混天碧，咸会于谯门之内。
- 已乃延客入观，继以宴娱。或赞且贺曰：“见公之作，知公之志。公之因土而得胜，岂不欲因俗以成化？公之择恶而取美，岂不欲除残而佑仁？公之蠲浊而流清，岂不欲废贪而立廉？公之居高以望远，岂不欲家抚而户晓？夫然，则是堂也，岂独草木土石水泉之适欤？山原林麓之观欤？将使继公之理者，视其细知其大也。”宗元请志诸石，措诸壁，编以为二千石楷法。

## 拼音
- jiang1 wei4 qiong2 gu3 kan1 yan2 yuan1 chi2 yu2 jiao1 yi4 zhi1 zhong1 ， ze2 bi4 nian3 shan1 shi2 ， gou1 jian4 he4 ， ling2 jue2 xian3 zu3 ， pi2 ji2 ren2 li4 ， nai3 ke3 yi3 you3 wei4 ye3 。 ran2 er2 qiu2 tian1 zuo4 di4 sheng1 zhi1 zhuang4 ， xian2 wu2 de2 yan1 。 yi4 qi2 ren2 ， yin1 qi2 di4 ， quan2 qi2 tian1 ， xi1 zhi1 suo3 nan2 ， jin1 yu2 shi4 hu1 zai4 。
- yong3 zhou1 shi2 wei2 jiu3 yi2 zhi1 lu4 。 qi2 shi3 du4 tu3 zhe3 ， huan2 shan1 wei4 cheng2 。 you3 shi2 yan1 ， yi4 yu2 ao4 cao3 ； you3 quan2 yan1 ， fu2 yu2 tu3 tu2 。 she2 hui1 zhi1 suo3 pan2 ， li2 shu3 zhi1 suo3 you2 。 mao4 shu4 e4 mu4 ， jia1 pa1 du2 hui4 ， luan4 za2 er2 zheng1 zhi2 ， hao4 wei4 hui4 xu1 。
- wei2 gong1 zhi1 lai2 ， ji4 yu2 yue4 ， li3 shen4 wu2 shi4 。 wang4 qi2 di4 ， qie3 yi4 zhi1 。 shi3 ming4 shan1 qi2 wu2 ， xing2 qi2 tu2 。 ji1 zhi1 qiu1 ru2 ， juan1 zhi1 liu2 ru2 。 ji4 fen2 ji4 shai1 ， qi2 shi4 die2 chu1 。 qing1 zhuo2 bian4 zhi4 ， mei3 e4 yi4 wei4 。 shi4 qi2 zhi2 ， ze2 qing1 xiu4 fu1 shu1 ； shi4 qi2 xu4 ， ze2 rong2 yang4 yu1 yu2 。 guai4 shi2 sen1 ran2 ， zhou1 yu2 si4 yu2 。 huo4 lie4 huo4 gui4 ， huo4 li4 huo4 pu2 ， qiao4 xue2 wei1 sui4 ， dui1 fu4 tu1 nu4 。 nai3 zuo4 dong4 yu3 ， yi3 wei2 guan1 you2 。 fan2 qi2 wu4 lei4 ， wu2 bu4 he2 xing2 fu3 shi4 ， xiao4 ji4 yu2 tang2 wu3 zhi1 xia4 。 wai4 zhi1 lian2 shan1 gao1 yuan2 ， lin2 lu4 zhi1 ya2 ， jian1 ce4 yin3 xian3 。 er3 yan2 ye3 lü4 ， yuan3 hun4 tian1 bi4 ， xian2 hui4 yu2 qiao2 men2 zhi1 nei4 。
- yi3 nai3 yan2 ke4 ru4 guan1 ， ji4 yi3 yan4 yu2 。 huo4 zan4 qie3 he4 yue1 ： “ jian4 gong1 zhi1 zuo4 ， zhi1 gong1 zhi1 zhi4 。 gong1 zhi1 yin1 tu3 er2 de2 sheng4 ， qi3 bu2 yu4 yin1 su2 yi3 cheng2 hua4 ？ gong1 zhi1 ze2 e4 er2 qu3 mei3 ， qi3 bu2 yu4 chu2 can2 er2 you4 ren2 ？ gong1 zhi1 juan1 zhuo2 er2 liu2 qing1 ， qi3 bu2 yu4 fei4 tan1 er2 li4 lian2 ？ gong1 zhi1 ju1 gao1 yi3 wang4 yuan3 ， qi3 bu2 yu4 jia1 fu3 er2 hu4 xiao3 ？ fu1 ran2 ， ze2 shi4 tang2 ye3 ， qi3 du2 cao3 mu4 tu3 shi2 shui3 quan2 zhi1 shi4 yu2 ？ shan1 yuan2 lin2 lu4 zhi1 guan1 yu2 ？ jiang1 shi3 ji4 gong1 zhi1 li3 zhe3 ， shi4 qi2 xi4 zhi1 qi2 da4 ye3 。 ” zong1 yuan2 qing3 zhi4 zhu1 shi2 ， cuo4 zhu1 bi4 ， bian1 yi3 wei2 er4 qian1 shi2 kai3 fa3 。

## 注释

## 译文

## 赏析
