---
id: zong-yuan-bu-she-zhe-shuo
title: 捕蛇者说
titlePinyin: bu3 she2 zhe3 shuo1
titleSlug: bu-she-zhe-shuo
author: 宗元
authorPinyin: zong1 yuan2
authorSlug: zong-yuan
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷九・唐宋文
---
## 正文
- 永州之野产异蛇：黑质而白章，触草木尽死；以啮人，无御之者。然得而腊之以为饵，可以已大风、挛踠、瘘疠，去死肌，杀三虫。其始太医以王命聚之，岁赋其二。募有能捕之者，当其租入。永之人争奔走焉。
- 有蒋氏者，专其利三世矣。问之，则曰：“吾祖死于是，吾父死于是，今吾嗣为之十二年，几死者数矣。”言之貌若甚戚者。余悲之，且曰：“若毒之乎？余将告于莅事者，更若役，复若赋，则何如？”蒋氏大戚，汪然出涕，曰：“君将哀而生之乎？则吾斯役之不幸，未若复吾赋不幸之甚也。向吾不为斯役，则久已病矣。自吾氏三世居是乡，积于今六十岁矣。而乡邻之生日蹙，殚其地之出，竭其庐之入。号呼而转徙，饥渴而顿踣。触风雨，犯寒暑，呼嘘毒疠，往往而死者，相藉也。曩与吾祖居者，今其室十无一焉。与吾父居者，今其室十无二三焉。与吾居十二年者，今其室十无四五焉。非死则徙尔，而吾以捕蛇独存。悍吏之来吾乡，叫嚣乎东西，隳突乎南北；哗然而骇者，虽鸡狗不得宁焉。吾恂恂而起，视其缶，而吾蛇尚存，则弛然而卧。谨食之，时而献焉。退而甘食其土之有，以尽吾齿。盖一岁之犯死者二焉，其余则熙熙而乐，岂若吾乡邻之旦旦有是哉。今虽死乎此，比吾乡邻之死则已后矣，又安敢毒耶？”
- 余闻而愈悲，孔子曰：“苛政猛于虎也！”吾尝疑乎是，今以蒋氏观之，犹信。呜呼！孰知赋敛之毒有甚是蛇者乎！故为之说，以俟夫观人风者得焉。
- （饥渴而顿踣 一作：饿渴）

## 拼音
- yong3 zhou1 zhi1 ye3 chan3 yi4 she2 ： hei1 zhi4 er2 bai2 zhang1 ， chu4 cao3 mu4 jin4 si3 ； yi3 nie4 ren2 ， wu2 yu4 zhi1 zhe3 。 ran2 de2 er2 la4 zhi1 yi3 wei2 er3 ， ke3 yi3 yi3 da4 feng1 、 luan2 wan3 、 lou4 li4 ， qu4 si3 ji1 ， sha1 san1 chong2 。 qi2 shi3 tai4 yi1 yi3 wang2 ming4 ju4 zhi1 ， sui4 fu4 qi2 er4 。 mu4 you3 neng2 bu3 zhi1 zhe3 ， dang1 qi2 zu1 ru4 。 yong3 zhi1 ren2 zheng1 ben1 zou3 yan1 。
- you3 jiang3 shi4 zhe3 ， zhuan1 qi2 li4 san1 shi4 yi3 。 wen4 zhi1 ， ze2 yue1 ： “ wu2 zu3 si3 yu2 shi4 ， wu2 fu4 si3 yu2 shi4 ， jin1 wu2 si4 wei4 zhi1 shi2 er4 nian2 ， ji3 si3 zhe3 shu4 yi3 。 ” yan2 zhi1 mao4 ruo4 shen4 qi1 zhe3 。 yu2 bei1 zhi1 ， qie3 yue1 ： “ ruo4 du2 zhi1 hu1 ？ yu2 jiang1 gao4 yu2 li4 shi4 zhe3 ， geng4 ruo4 yi4 ， fu4 ruo4 fu4 ， ze2 he2 ru2 ？ ” jiang3 shi4 da4 qi1 ， wang1 ran2 chu1 ti4 ， yue1 ： “ jun1 jiang1 ai1 er2 sheng1 zhi1 hu1 ？ ze2 wu2 si1 yi4 zhi1 bu2 xing4 ， wei4 ruo4 fu4 wu2 fu4 bu2 xing4 zhi1 shen4 ye3 。 xiang4 wu2 bu2 wei4 si1 yi4 ， ze2 jiu3 yi3 bing4 yi3 。 zi4 wu2 shi4 san1 shi4 ju1 shi4 xiang1 ， ji1 yu2 jin1 liu4 shi2 sui4 yi3 。 er2 xiang1 lin2 zhi1 sheng1 ri4 cu4 ， dan1 qi2 di4 zhi1 chu1 ， jie2 qi2 lu2 zhi1 ru4 。 hao4 hu1 er2 zhuan3 xi3 ， ji1 ke3 er2 dun4 bo2 。 chu4 feng1 yu3 ， fan4 han2 shu3 ， hu1 xu1 du2 li4 ， wang3 wang3 er2 si3 zhe3 ， xiang1 jie4 ye3 。 nang3 yu3 wu2 zu3 ju1 zhe3 ， jin1 qi2 shi4 shi2 wu2 yi4 yan1 。 yu3 wu2 fu4 ju1 zhe3 ， jin1 qi2 shi4 shi2 wu2 er4 san1 yan1 。 yu3 wu2 ju1 shi2 er4 nian2 zhe3 ， jin1 qi2 shi4 shi2 wu2 si4 wu3 yan1 。 fei1 si3 ze2 xi3 er3 ， er2 wu2 yi3 bu3 she2 du2 cun2 。 han4 li4 zhi1 lai2 wu2 xiang1 ， jiao4 ao2 hu1 dong1 xi1 ， hui1 tu1 hu1 nan2 bei3 ； hua2 ran2 er2 hai4 zhe3 ， sui1 ji1 gou3 bu4 de2 ning2 yan1 。 wu2 xun2 xun2 er2 qi3 ， shi4 qi2 fou3 ， er2 wu2 she2 shang4 cun2 ， ze2 chi2 ran2 er2 wo4 。 jin3 shi2 zhi1 ， shi2 er2 xian4 yan1 。 tui4 er2 gan1 shi2 qi2 tu3 zhi1 you3 ， yi3 jin4 wu2 chi3 。 gai4 yi2 sui4 zhi1 fan4 si3 zhe3 er4 yan1 ， qi2 yu2 ze2 xi1 xi1 er2 le4 ， qi3 ruo4 wu2 xiang1 lin2 zhi1 dan4 dan4 you3 shi4 zai1 。 jin1 sui1 si3 hu1 ci3 ， bi3 wu2 xiang1 lin2 zhi1 si3 ze2 yi3 hou4 yi3 ， you4 an1 gan3 du2 ye1 ？ ”
- yu2 wen2 er2 yu4 bei1 ， kong3 zi3 yue1 ： “ ke1 zheng4 meng3 yu2 hu3 ye3 ！ ” wu2 chang2 yi2 hu1 shi4 ， jin1 yi3 jiang3 shi4 guan1 zhi1 ， you2 xin4 。 wu1 hu1 ！ shu2 zhi1 fu4 lian3 zhi1 du2 you3 shen4 shi4 she2 zhe3 hu1 ！ gu4 wei4 zhi1 shuo1 ， yi3 si4 fu1 guan1 ren2 feng1 zhe3 de2 yan1 。
- （ ji1 ke3 er2 dun4 bo2   yi2 zuo4 ： e4 ke3 ）

## 注释

## 译文

## 赏析
