---
id: wang-an-guo-ti-wu-chang-wen-de-lan-ting-kang-xiang-mu-yan-lu-gong-duan-bei
title: 题吴长文得兰亭康相墓颜鲁公断碑
titlePinyin: ti2 wu2 chang2 wen2 de2 lan2 ting2 kang1 xiang1 mu4 yan2 lu3 gong1 duan4 bei1
titleSlug: ti-wu-chang-wen-de-lan-ting-kang-xiang-mu-yan-lu-gong-duan-bei
author: 王安国
authorPinyin: wang2 an1 guo2
authorSlug: wang-an-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲁公之忠旷世无，吾爱斯人何必书。
- 九原寥寥不可诘，笔法仿佛精神余。
- 况公于艺自天纵，一字宜用千金摹。
- 想当挥洒笑谈际，不复靳惜唯所须。
- 山砠水险勇镵刻，照耀楚越连秦吴。
- 百年兵火变陵谷，万里玉石埋榛芜。
- 时平好事搜遗迹，穷极南北缘崎岖。
- 耳闻目见略已尽，疑有断裂留樵渔。
- 那知数尺翳尘土，洗涤近出都城居。
- 松煤到纸觉飞动，气象磊落超钟虞。
- 吴卿获此喜惊坐，朝昏把玩过明珠。
- 携来赠客客为赋，爽迈远并前贤驱。
- 自云感激得妙理，学入胜处繇勤劬。
- 余闻书史羸蟠礴，意匠不为形骸拘。
- 能将声利瓦砾弃，点画应手成璠玙。
- 公遭乱世生死俱，见危授命真丈夫。
- 俯仰兵刃犹簪裾，毫端妍丑骨睢盱。
- 试怀局缩较精粗，体势岂暇烟云舒。
- 区区技巧尚乃尔，欲鸣道德宜何如。
- 嗟哉荒烟几日月，豪俊忽徙临庭除。
- 由来始弃终见取，鉴裁谁敢欺锱铢。
- 物微显晦亦有待，人生通塞无巧愚。
- 寄谢纷纷驰骛徒，真伪枉以好恶诬。

## 拼音
- lu3 gong1 zhi1 zhong1 kuang4 shi4 wu2 ， wu2 ai4 si1 ren2 he2 bi4 shu1 。
- jiu3 yuan2 liao2 liao2 bu4 ke3 jie2 ， bi3 fa3 fang3 fu2 jing1 shen2 yu2 。
- kuang4 gong1 yu2 yi4 zi4 tian1 zong4 ， yi2 zi4 yi2 yong4 qian1 jin1 mo2 。
- xiang3 dang1 hui1 sa3 xiao4 tan2 ji4 ， bu2 fu4 jin4 xi1 wei2 suo3 xu1 。
- shan1 ju1 shui3 xian3 yong3 chan2 ke4 ， zhao4 yao4 chu3 yue4 lian2 qin2 wu2 。
- bai3 nian2 bing1 huo3 bian4 ling2 gu3 ， wan4 li3 yu4 shi2 mai2 zhen1 wu2 。
- shi2 ping2 hao3 shi4 sou1 yi2 ji4 ， qiong2 ji2 nan2 bei3 yuan2 qi2 qu1 。
- er3 wen2 mu4 jian4 lüe4 yi3 jin4 ， yi2 you3 duan4 lie4 liu2 qiao2 yu2 。
- na4 zhi1 shu4 chi3 yi4 chen2 tu3 ， xi3 di2 jin4 chu1 du1 cheng2 ju1 。
- song1 mei2 dao4 zhi3 jue2 fei1 dong4 ， qi4 xiang4 lei3 luo4 chao1 zhong1 yu2 。
- wu2 qing1 huo4 ci3 xi3 jing1 zuo4 ， chao2 hun1 ba3 wan2 guo4 ming2 zhu1 。
- xie2 lai2 zeng4 ke4 ke4 wei4 fu4 ， shuang3 mai4 yuan3 bing4 qian2 xian2 qu1 。
- zi4 yun2 gan3 ji1 de2 miao4 li3 ， xue2 ru4 sheng4 chu4 yao2 qin2 qu2 。
- yu2 wen2 shu1 shi3 lei2 pan2 bo2 ， yi4 jiang4 bu2 wei4 xing2 hai2 ju1 。
- neng2 jiang1 sheng1 li4 wa3 li4 qi4 ， dian3 hua4 ying4 shou3 cheng2 fan2 yu2 。
- gong1 zao1 luan4 shi4 sheng1 si3 ju4 ， jian4 wei1 shou4 ming4 zhen1 zhang4 fu0 。
- fu3 yang3 bing1 ren4 you2 zan1 ju1 ， hao2 duan1 yan2 chou3 gu3 sui1 xu1 。
- shi4 huai2 ju2 suo1 jiao4 jing1 cu1 ， ti3 shi4 qi3 xia2 yan1 yun2 shu1 。
- qu1 qu1 ji4 qiao3 shang4 nai3 er3 ， yu4 ming2 dao4 de2 yi2 he2 ru2 。
- jie1 zai1 huang1 yan1 ji3 ri4 yue4 ， hao2 jun4 hu1 xi3 lin2 ting2 chu2 。
- you2 lai2 shi3 qi4 zhong1 jian4 qu3 ， jian4 cai2 shui2 gan3 qi1 zi1 zhu1 。
- wu4 wei1 xian3 hui4 yi4 you3 dai4 ， ren2 sheng1 tong1 sai1 wu2 qiao3 yu2 。
- ji4 xie4 fen1 fen1 chi2 wu4 tu2 ， zhen1 wei3 wang3 yi3 hao4 wu4 wu1 。

## 注释

## 译文

## 赏析
