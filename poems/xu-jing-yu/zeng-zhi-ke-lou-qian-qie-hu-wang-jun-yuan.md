---
id: xu-jing-yu-zeng-zhi-ke-lou-qian-qie-hu-wang-jun-yuan
title: 赠制刻漏前挈壶王君囦
titlePinyin: zeng4 zhi4 ke4 lou4 qian2 qie4 hu2 wang2 jun1 yuan1
titleSlug: zeng-zhi-ke-lou-qian-qie-hu-wang-jun-yuan
author: 许景迂
authorPinyin: xu3 jing3 yu1
authorSlug: xu-jing-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蛩吟秋方来，鹤鸣夜参半。
- 山中无历日，荣悴知节换。
- 王君太多事，丝杪察昏旦。
- 辛苦穷河源，把彼注罂罐。
- 线溜来不停，会见白石烂。
- 旁有减水壶，节水使之缓。
- 傥无乘除法，巧历安得算。
- 反求诸吾身，自有子午观。
- 百刻呼吸调，勿使魂去干。
- 冤哉张寿王，课最密于汉。
- 信史不足征，徒兴千载叹。
- 抱筹付木仙，试判此公案。

## 拼音
- qiong2 yin2 qiu1 fang1 lai2 ， he4 ming2 ye4 can1 ban4 。
- shan1 zhong1 wu2 li4 ri4 ， rong2 cui4 zhi1 jie2 huan4 。
- wang2 jun1 tai4 duo1 shi4 ， si1 miao3 cha2 hun1 dan4 。
- xin1 ku3 qiong2 he2 yuan2 ， ba3 bi3 zhu4 ying1 guan4 。
- xian4 liu1 lai2 bu4 ting2 ， hui4 jian4 bai2 shi2 lan4 。
- pang2 you3 jian3 shui3 hu2 ， jie2 shui3 shi3 zhi1 huan3 。
- tang3 wu2 cheng2 chu2 fa3 ， qiao3 li4 an1 de2 suan4 。
- fan3 qiu2 zhu1 wu2 shen1 ， zi4 you3 zi3 wu3 guan1 。
- bai3 ke4 hu1 xi1 tiao2 ， wu4 shi3 hun2 qu4 gan1 。
- yuan1 zai1 zhang1 shou4 wang2 ， ke4 zui4 mi4 yu2 han4 。
- xin4 shi3 bu4 zu2 zheng1 ， tu2 xing1 qian1 zai3 tan4 。
- bao4 chou2 fu4 mu4 xian1 ， shi4 pan4 ci3 gong1 an4 。

## 注释

## 译文

## 赏析
