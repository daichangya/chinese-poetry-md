---
id: yu-lie-ti-dong-shan
title: 题东山
titlePinyin: ti2 dong1 shan1
titleSlug: ti-dong-shan
author: 俞烈
authorPinyin: yu2 lie4
authorSlug: yu-lie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文会得吾党，浄居清昼长。
- 平生爱山僻，暇日聊徜徉。
- 风流谢康乐，肥遯计亦良。
- 钟鼎成淹留，江湖晚相望。
- 山色青未改，山名久愈彰。
- 松风度晚曲，岩花弄晨妆。
- 尚疑缥缈人，髻鬟下鸣珰。
- 凄凉怀古恨，野水涵方塘。
- 功名不作难，出处何可忘。
- 人自草木腐，看渠日争光。
- 香消酒力微，缘阴听圆吭。
- 悠然发遐想，莞尔还成章。
- 归途有清泚，濯缨咏沧浪。

## 拼音
- wen2 hui4 de2 wu2 dang3 ， jing4 ju1 qing1 zhou4 chang2 。
- ping2 sheng1 ai4 shan1 pi4 ， xia2 ri4 liao2 chang2 yang2 。
- feng1 liu2 xie4 kang1 le4 ， fei2 dun4 ji4 yi4 liang2 。
- zhong1 ding3 cheng2 yan1 liu2 ， jiang1 hu2 wan3 xiang1 wang4 。
- shan1 se4 qing1 wei4 gai3 ， shan1 ming2 jiu3 yu4 zhang1 。
- song1 feng1 du4 wan3 qu3 ， yan2 hua1 nong4 chen2 zhuang1 。
- shang4 yi2 piao1 miao3 ren2 ， ji4 huan2 xia4 ming2 dang1 。
- qi1 liang2 huai2 gu3 hen4 ， ye3 shui3 han2 fang1 tang2 。
- gong1 ming2 bu2 zuo4 nan2 ， chu1 chu4 he2 ke3 wang4 。
- ren2 zi4 cao3 mu4 fu3 ， kan4 qu2 ri4 zheng1 guang1 。
- xiang1 xiao1 jiu3 li4 wei1 ， yuan2 yin1 ting1 yuan2 keng1 。
- you1 ran2 fa1 xia2 xiang3 ， wan3 er3 hai2 cheng2 zhang1 。
- gui1 tu2 you3 qing1 ci3 ， zhuo2 ying1 yong3 cang1 lang4 。

## 注释

## 译文

## 赏析
