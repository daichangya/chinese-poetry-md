---
id: shi-zhi-yuan-song-xia-zi-qian
title: 松下自遣
titlePinyin: song1 xia4 zi4 qian3
titleSlug: song-xia-zi-qian
author: 释智圆
authorPinyin: shi4 zhi4 yuan2
authorSlug: shi-zhi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 聚气成此身，假缘暂寄世。
- 可怜自在性，本无烦恼系。
- 傍水与登山，翛然有深诣。
- 日在林下游，暮在林下宿。
- 供饮岩畔泉，充庖槛前菊。
- 半月一剃髪，半年一洗浴。
- 但得恣疏懒，何曾有荣辱。
- 新秋雨初霁，圆月照我屋。
- 扶病起看月，坐久偶成曲。
- 人生天地间，性分各自足。
- 捧檄何必喜，途穷何必哭。
- 容彭不为长，颜杨不为促。
- 四者俱如梦，何为自羁束。
- 彼笑我太狂，我笑彼太俗。
- 彼我更相笑，是非无实录。
- 不如长默默，恬淡过昏旭。
- 渊鱼与林鸟，各得随所欲。
- 举头谁是友，风月与松竹。

## 拼音
- ju4 qi4 cheng2 ci3 shen1 ， jia3 yuan2 zan4 ji4 shi4 。
- ke3 lian2 zi4 zai4 xing4 ， ben3 wu2 fan2 nao3 xi4 。
- bang4 shui3 yu3 deng1 shan1 ， xiao1 ran2 you3 shen1 yi4 。
- ri4 zai4 lin2 xia4 you2 ， mu4 zai4 lin2 xia4 su4 。
- gong4 yin3 yan2 pan4 quan2 ， chong1 pao2 kan3 qian2 ju2 。
- ban4 yue4 yi1 ti4 fa4 ， ban4 nian2 yi4 xi3 yu4 。
- dan4 de2 zi4 shu1 lan3 ， he2 ceng2 you3 rong2 ru3 。
- xin1 qiu1 yu3 chu1 ji4 ， yuan2 yue4 zhao4 wo3 wu1 。
- fu2 bing4 qi3 kan4 yue4 ， zuo4 jiu3 ou3 cheng2 qu3 。
- ren2 sheng1 tian1 di4 jian1 ， xing4 fen1 ge4 zi4 zu2 。
- peng3 xi2 he2 bi4 xi3 ， tu2 qiong2 he2 bi4 ku1 。
- rong2 peng2 bu2 wei4 chang2 ， yan2 yang2 bu2 wei4 cu4 。
- si4 zhe3 ju4 ru2 meng4 ， he2 wei4 zi4 ji1 shu4 。
- bi3 xiao4 wo3 tai4 kuang2 ， wo3 xiao4 bi3 tai4 su2 。
- bi3 wo3 geng4 xiang1 xiao4 ， shi4 fei1 wu2 shi2 lu4 。
- bu4 ru2 chang2 mo4 mo4 ， tian2 dan4 guo4 hun1 xu4 。
- yuan1 yu2 yu3 lin2 niao3 ， ge4 de2 sui2 suo3 yu4 。
- ju3 tou2 shui2 shi4 you3 ， feng1 yue4 yu3 song1 zhu2 。

## 注释

## 译文

## 赏析
