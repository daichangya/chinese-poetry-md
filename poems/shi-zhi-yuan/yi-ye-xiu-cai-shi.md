---
id: shi-zhi-yuan-yi-ye-xiu-cai-shi
title: 贻叶秀才诗
titlePinyin: yi2 ye4 xiu4 cai2 shi1
titleSlug: yi-ye-xiu-cai-shi
author: 释智圆
authorPinyin: shi4 zhi4 yuan2
authorSlug: shi-zhi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 松柏异众木，岁寒陵严霜。
- 兰茝异众草，林深发幽香。
- 须知君子道，不为穷困伤。
- 须知君子言，唯为仁义彰。
- 夫君真儒者，言行何优长。
- 文宗轲兼雄，志嫉墨与杨。
- 攘袂叱浮伪，百感生刚肠。
- 峨冠事礼容，群小畏矜庄。
- 去年游霅溪，相逢秋气凉。
- 倾盖既如旧，寄宿林间房。
- 开怀黜二霸，议道归三王。
- 月席屡更仆，风轩时飘霜。
- 相遇分既洽，相别情弥伤。
- 今年住孤山，夫君又来杭。
- 泛舟频相寻，道旧皆夕阳。
- 君惟儒家流，才术况汪洋。
- 终期正礼乐，勿事和尘光。
- 青云即奋飞，庶见儒风扬。

## 拼音
- song1 bai3 yi4 zhong4 mu4 ， sui4 han2 ling2 yan2 shuang1 。
- lan2 chai3 yi4 zhong4 cao3 ， lin2 shen1 fa1 you1 xiang1 。
- xu1 zhi1 jun1 zi3 dao4 ， bu2 wei4 qiong2 kun4 shang1 。
- xu1 zhi1 jun1 zi3 yan2 ， wei2 wei4 ren2 yi4 zhang1 。
- fu1 jun1 zhen1 ru2 zhe3 ， yan2 xing2 he2 you1 chang2 。
- wen2 zong1 ke1 jian1 xiong2 ， zhi4 ji2 mo4 yu3 yang2 。
- rang3 mei4 chi4 fu2 wei3 ， bai3 gan3 sheng1 gang1 chang2 。
- e2 guan1 shi4 li3 rong2 ， qun2 xiao3 wei4 jin1 zhuang1 。
- qu4 nian2 you2 zha4 xi1 ， xiang1 feng2 qiu1 qi4 liang2 。
- qing1 gai4 ji4 ru2 jiu4 ， ji4 su4 lin2 jian1 fang2 。
- kai1 huai2 chu4 er4 ba4 ， yi4 dao4 gui1 san1 wang2 。
- yue4 xi2 lü3 geng4 pu2 ， feng1 xuan1 shi2 piao1 shuang1 。
- xiang1 yu4 fen1 ji4 qia4 ， xiang1 bie2 qing2 mi2 shang1 。
- jin1 nian2 zhu4 gu1 shan1 ， fu1 jun1 you4 lai2 hang2 。
- fan4 zhou1 pin2 xiang1 xun2 ， dao4 jiu4 jie1 xi1 yang2 。
- jun1 wei2 ru2 jia1 liu2 ， cai2 shu4 kuang4 wang1 yang2 。
- zhong1 qi1 zheng4 li3 yue4 ， wu4 shi4 he2 chen2 guang1 。
- qing1 yun2 ji2 fen4 fei1 ， shu4 jian4 ru2 feng1 yang2 。

## 注释

## 译文

## 赏析
