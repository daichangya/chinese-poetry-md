---
id: shi-zhi-yuan-dai-shu-ji-feng-chan-shang-ren
title: 代书寄奉蟾上人
titlePinyin: dai4 shu1 ji4 feng4 chan2 shang4 ren2
titleSlug: dai-shu-ji-feng-chan-shang-ren
author: 释智圆
authorPinyin: shi4 zhi4 yuan2
authorSlug: shi-zhi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君居武康山，昔年我曾游。
- 崎岖松径寒，冷落竹房秋。
- 握手既欢笑，拂榻且相留。
- 一驻十旬余，旦夕乐清幽。
- 因话净名事，涤砚勉操修。
- 蛮香𦶟古篆，山茶分越瓯。
- 看雪同拥炉，乘月共浮舟。
- 喻心指太虚，视世类浮沤。
- 明春我归去，湖上隐林丘。
- 杜门过五载，脾疾日少瘳。
- 闲宵坐月下，往事来心头。
- 书之将寄君，路远水悠悠。

## 拼音
- jun1 ju1 wu3 kang1 shan1 ， xi1 nian2 wo3 ceng2 you2 。
- qi2 qu1 song1 jing4 han2 ， leng3 luo4 zhu2 fang2 qiu1 。
- wo4 shou3 ji4 huan1 xiao4 ， fu2 ta4 qie3 xiang1 liu2 。
- yi2 zhu4 shi2 xun2 yu2 ， dan4 xi1 le4 qing1 you1 。
- yin1 hua4 jing4 ming2 shi4 ， di2 yan4 mian3 cao1 xiu1 。
- man2 xiang1 𦶟 gu3 zhuan4 ， shan1 cha2 fen1 yue4 ou1 。
- kan4 xue3 tong2 yong1 lu2 ， cheng2 yue4 gong4 fu2 zhou1 。
- yu4 xin1 zhi3 tai4 xu1 ， shi4 shi4 lei4 fu2 ou1 。
- ming2 chun1 wo3 gui1 qu4 ， hu2 shang4 yin3 lin2 qiu1 。
- du4 men2 guo4 wu3 zai3 ， pi2 ji2 ri4 shao3 chou1 。
- xian2 xiao1 zuo4 yue4 xia4 ， wang3 shi4 lai2 xin1 tou2 。
- shu1 zhi1 jiang1 ji4 jun1 ， lu4 yuan3 shui3 you1 you1 。

## 注释

## 译文

## 赏析
