---
id: shi-zhi-yuan-bing-qi-zi-xu
title: 病起自叙
titlePinyin: bing4 qi3 zi4 xu4
titleSlug: bing-qi-zi-xu
author: 释智圆
authorPinyin: shi4 zhi4 yuan2
authorSlug: shi-zhi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盗跖死牖下，伯牛遭恶疾。
- 报应似无征，苍苍意难悉。
- 乃考竺干教，其旨明逾日。
- 业以三世论，事匪二生讫。
- 伊余本好道，执善长虑失。
- 无端六腑病，每苦我形质。
- 百骸失调畅，四时少安逸。
- 今岁夏云满，秋熟如火室。
- 脾疾因兹生，顿觉减寝食。
- 无何误服药，到泻苦非一。
- 过客为忧惶，儿童亦战栗。
- 吾心暗且喜，浮生从此毕。
- 发言嘱后学，此事汝无恤。
- 吾年四十五，去矣非短屈。
- 至理无去来，妄想分凶吉。
- 我先凿山窟，汝宜即藏密。
- 不用报亲朋，无学世哭泣。
- 四时为送葬，庶物甚充给。
- 遗文三百卷，空言或可习。
- 见恶如探汤，见善如不及。
- 湛湛无生源，深浅当自挹。
- 嘱之语方终，忽觉病小醒。
- 扶几起暂坐，渐渐四体轻。
- 又过三五日，倚杖登危亭。
- 俯首视群物，仰面观太清。
- 秋山叠叠翠，夜月圆圆明。
- 岂意今之日，犹存危脆形。
- 凭栏不忍归，聊适我心情。
- 虚幻三界中，旅泊非久停。

## 拼音
- dao4 zhi2 si3 you3 xia4 ， bo2 niu2 zao1 e4 ji2 。
- bao4 ying4 si4 wu2 zheng1 ， cang1 cang1 yi4 nan2 xi1 。
- nai3 kao3 zhu2 gan1 jiao4 ， qi2 zhi3 ming2 yu2 ri4 。
- ye4 yi3 san1 shi4 lun4 ， shi4 fei3 er4 sheng1 qi4 。
- yi1 yu2 ben3 hao3 dao4 ， zhi2 shan4 chang2 lü4 shi1 。
- wu2 duan1 liu4 fu3 bing4 ， mei3 ku3 wo3 xing2 zhi4 。
- bai3 hai2 shi1 tiao2 chang4 ， si4 shi2 shao3 an1 yi4 。
- jin1 sui4 xia4 yun2 man3 ， qiu1 shu2 ru2 huo3 shi4 。
- pi2 ji2 yin1 zi1 sheng1 ， dun4 jue2 jian3 qin3 shi2 。
- wu2 he2 wu4 fu2 yao4 ， dao4 xie4 ku3 fei1 yi1 。
- guo4 ke4 wei4 you1 huang2 ， er2 tong2 yi4 zhan4 li4 。
- wu2 xin1 an4 qie3 xi3 ， fu2 sheng1 cong2 ci3 bi4 。
- fa1 yan2 zhu3 hou4 xue2 ， ci3 shi4 ru3 wu2 xu4 。
- wu2 nian2 si4 shi2 wu3 ， qu4 yi3 fei1 duan3 qu1 。
- zhi4 li3 wu2 qu4 lai2 ， wang4 xiang3 fen1 xiong1 ji2 。
- wo3 xian1 zao2 shan1 ku1 ， ru3 yi2 ji2 cang2 mi4 。
- bu2 yong4 bao4 qin1 peng2 ， wu2 xue2 shi4 ku1 qi4 。
- si4 shi2 wei4 song4 zang4 ， shu4 wu4 shen4 chong1 gei3 。
- yi2 wen2 san1 bai3 juan4 ， kong1 yan2 huo4 ke3 xi2 。
- jian4 e4 ru2 tan4 tang1 ， jian4 shan4 ru2 bu4 ji2 。
- zhan4 zhan4 wu2 sheng1 yuan2 ， shen1 qian3 dang1 zi4 yi4 。
- zhu3 zhi1 yu3 fang1 zhong1 ， hu1 jue2 bing4 xiao3 xing3 。
- fu2 ji3 qi3 zan4 zuo4 ， jian4 jian4 si4 ti3 qing1 。
- you4 guo4 san1 wu3 ri4 ， yi3 zhang4 deng1 wei1 ting2 。
- fu3 shou3 shi4 qun2 wu4 ， yang3 mian4 guan1 tai4 qing1 。
- qiu1 shan1 die2 die2 cui4 ， ye4 yue4 yuan2 yuan2 ming2 。
- qi3 yi4 jin1 zhi1 ri4 ， you2 cun2 wei1 cui4 xing2 。
- ping2 lan2 bu4 ren3 gui1 ， liao2 shi4 wo3 xin1 qing2 。
- xu1 huan4 san1 jie4 zhong1 ， lü3 bo2 fei1 jiu3 ting2 。

## 注释

## 译文

## 赏析
