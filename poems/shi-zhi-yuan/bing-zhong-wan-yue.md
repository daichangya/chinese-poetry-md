---
id: shi-zhi-yuan-bing-zhong-wan-yue
title: 病中玩月
titlePinyin: bing4 zhong1 wan2 yue4
titleSlug: bing-zhong-wan-yue
author: 释智圆
authorPinyin: shi4 zhi4 yuan2
authorSlug: shi-zhi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁岁中秋夜，玩月泛平湖。
- 今为病所侵，伏枕此约辜。
- 辗转席蓐间，四体如松枯。
- 辛酸滋味加，闲况适兴徂。
- 入夜月渐高，晃晃照廊庑。
- 冷色射轩窗，爽气袭庭芜。
- 泽畔唳孤鹤，声声若相呼。
- 是时披衣起，顿觉病魂稣。
- 倚杖来前轩，竹榻教人铺。
- 与月相对坐，欢玩如同徒。
- 流睇及群物，光彩一何殊。
- 遥山列银屏，空潭开玉壶。
- 楼台饰琼瑶，阶除若冰敷。
- 寄语求仙辈，何必去玄都。
- 逡巡月西落，𥩟立更踟蹰。
- 一别又一年，明年知在无。

## 拼音
- sui4 sui4 zhong1 qiu1 ye4 ， wan2 yue4 fan4 ping2 hu2 。
- jin1 wei4 bing4 suo3 qin1 ， fu2 zhen3 ci3 yue1 gu1 。
- nian3 zhuan3 xi2 ru4 jian1 ， si4 ti3 ru2 song1 ku1 。
- xin1 suan1 zi1 wei4 jia1 ， xian2 kuang4 shi4 xing1 cu2 。
- ru4 ye4 yue4 jian4 gao1 ， huang4 huang4 zhao4 lang2 wu3 。
- leng3 se4 she4 xuan1 chuang1 ， shuang3 qi4 xi2 ting2 wu2 。
- ze2 pan4 li4 gu1 he4 ， sheng1 sheng1 ruo4 xiang1 hu1 。
- shi4 shi2 pi1 yi1 qi3 ， dun4 jue2 bing4 hun2 su1 。
- yi3 zhang4 lai2 qian2 xuan1 ， zhu2 ta4 jiao4 ren2 pu4 。
- yu3 yue4 xiang4 dui4 zuo4 ， huan1 wan2 ru2 tong2 tu2 。
- liu2 di4 ji2 qun2 wu4 ， guang1 cai3 yi4 he2 shu1 。
- yao2 shan1 lie4 yin2 ping2 ， kong1 tan2 kai1 yu4 hu2 。
- lou2 tai2 shi4 qiong2 yao2 ， jie1 chu2 ruo4 bing1 fu1 。
- ji4 yu3 qiu2 xian1 bei4 ， he2 bi4 qu4 xuan2 dou1 。
- qun1 xun2 yue4 xi1 luo4 ， 𥩟 li4 geng4 chi2 chu2 。
- yi4 bie2 you4 yi4 nian2 ， ming2 nian2 zhi1 zai4 wu2 。

## 注释

## 译文

## 赏析
