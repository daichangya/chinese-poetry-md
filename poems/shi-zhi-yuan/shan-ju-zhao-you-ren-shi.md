---
id: shi-zhi-yuan-shan-ju-zhao-you-ren-shi
title: 山居招友人诗
titlePinyin: shan1 ju1 zhao1 you3 ren2 shi1
titleSlug: shan-ju-zhao-you-ren-shi
author: 释智圆
authorPinyin: shi4 zhi4 yuan2
authorSlug: shi-zhi-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结宇平湖滨，放意且闲逸。
- 陵峰时采药，服饵蠲故疾。
- 藜藿可供餐，茆茨可容膝。
- 浮生贵适性，何须次奢佚。
- 清景况在目，万事安能恤。
- 水天争冷落，林峦共盘鬰。
- 有时泛舟归，闲门晒残日。
- 径荒人迹绝，庭静精怪出。
- 春羹漾紫莼，冬盘列黄橘。
- 坎井亦已乐，尺蠖谁云屈。
- 外境莫我惑，贞心长抱一。
- 涅槃终极典，虚堂每谈述。
- 不顾知者希，庶欲己无失。
- 齐物鄙庄周，见性师妙吉。
- 翛然混生佛，湛尔无虚实。
- 知音来不来，时时扫幽室。

## 拼音
- jie2 yu3 ping2 hu2 bin1 ， fang4 yi4 qie3 xian2 yi4 。
- ling2 feng1 shi2 cai3 yao4 ， fu2 er3 juan1 gu4 ji2 。
- li2 huo4 ke3 gong4 can1 ， mao2 ci2 ke3 rong2 xi1 。
- fu2 sheng1 gui4 shi4 xing4 ， he2 xu1 ci4 she1 yi4 。
- qing1 jing3 kuang4 zai4 mu4 ， wan4 shi4 an1 neng2 xu4 。
- shui3 tian1 zheng1 leng3 luo4 ， lin2 luan2 gong4 pan2 yu4 。
- you3 shi2 fan4 zhou1 gui1 ， xian2 men2 shai4 can2 ri4 。
- jing4 huang1 ren2 ji4 jue2 ， ting2 jing4 jing1 guai4 chu1 。
- chun1 geng1 yang4 zi3 chun2 ， dong1 pan2 lie4 huang2 ju2 。
- kan3 jing3 yi4 yi3 le4 ， chi3 huo4 shui2 yun2 qu1 。
- wai4 jing4 mo4 wo3 huo4 ， zhen1 xin1 chang2 bao4 yi1 。
- nie4 pan2 zhong1 ji2 dian3 ， xu1 tang2 mei3 tan2 shu4 。
- bu2 gu4 zhi1 zhe3 xi1 ， shu4 yu4 ji3 wu2 shi1 。
- qi2 wu4 bi3 zhuang1 zhou1 ， jian4 xing4 shi1 miao4 ji2 。
- xiao1 ran2 hun4 sheng1 fo2 ， zhan4 er3 wu2 xu1 shi2 。
- zhi1 yin1 lai2 bu0 lai2 ， shi2 shi2 sao3 you1 shi4 。

## 注释

## 译文

## 赏析
