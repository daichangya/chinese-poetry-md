---
id: chen-bi-fu-chun-ri-xie-you-xiang-ying-shan-guan-pu-quan-yin-shu-yu-ting-shang-fen-f-639e8b58
title: 春日偕游响应山观瀑泉饮漱玉亭上分复磴拥危泉赋磴韵十四
titlePinyin: chun1 ri4 xie2 you2 xiang3 ying4 shan1 guan1 pu4 quan2 yin3 shu4 yu4 ting2 shang4 fen1 fu4 deng4 yong1 wei1 quan2 fu4 deng4 yun4 shi2 si4
titleSlug: chun-ri-xie-you-xiang-ying-shan-guan-pu-quan-yin-shu-yu-ting-shang-fen-f-639e8b58
author: 陈必复
authorPinyin: chen2 bi4 fu4
authorSlug: chen-bi-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪山晴色妍，桃李春意賸。
- 野服乌角巾，郊游偶乘兴。
- 同行皆好宾，乐此境物胜。
- 古寺临清潭，鸣泉落危磴。
- 孤亭上云雨，木末渺难认。
- 林深行渐迷，谷虚语相应。
- 阴壑号悲风，悬萝碍飞镫。
- 扫花坐寒石，意与幽事称。
- 崖巅记曾游，藓湿墨痕凝。
- 登高浩怀古，岁月如堕甑。
- 百年几朝昏，今昔一长凭。
- 道人苦将迎，颇亦厌车乘。
- 他时营菟裘，隙地傥可赠。
- 举杯酌山灵，兹语为我证。

## 拼音
- xi1 shan1 qing2 se4 yan2 ， tao2 li3 chun1 yi4 sheng4 。
- ye3 fu2 wu1 jiao3 jin1 ， jiao1 you2 ou3 cheng2 xing4 。
- tong2 hang2 jie1 hao3 bin1 ， le4 ci3 jing4 wu4 sheng4 。
- gu3 si4 lin2 qing1 tan2 ， ming2 quan2 luo4 wei1 deng4 。
- gu1 ting2 shang4 yun2 yu3 ， mu4 mo4 miao3 nan2 ren4 。
- lin2 shen1 xing2 jian4 mi2 ， gu3 xu1 yu3 xiang1 ying4 。
- yin1 he4 hao4 bei1 feng1 ， xuan2 luo2 ai4 fei1 deng1 。
- sao3 hua1 zuo4 han2 shi2 ， yi4 yu3 you1 shi4 cheng1 。
- ya2 dian1 ji4 ceng2 you2 ， xian3 shi1 mo4 hen2 ning2 。
- deng1 gao1 hao4 huai2 gu3 ， sui4 yue4 ru2 duo4 zeng4 。
- bai3 nian2 ji3 chao2 hun1 ， jin1 xi1 yi4 chang2 ping2 。
- dao4 ren2 ku3 jiang1 ying2 ， po1 yi4 yan4 che1 cheng2 。
- ta1 shi2 ying2 tu2 qiu2 ， xi4 di4 tang3 ke3 zeng4 。
- ju3 bei1 zhuo2 shan1 ling2 ， zi1 yu3 wei4 wo3 zheng4 。

## 注释

## 译文

## 赏析
