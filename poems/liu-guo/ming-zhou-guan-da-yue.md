---
id: liu-guo-ming-zhou-guan-da-yue
title: 明州观大阅
titlePinyin: ming2 zhou1 guan1 da4 yue4
titleSlug: ming-zhou-guan-da-yue
author: 刘过
authorPinyin: liu2 guo4
authorSlug: liu-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书生灯窗困毛锥，说著刀剑何时持。
- 忽闻殷殷金鼓震，惊起块坐筋骸衰。
- 国朝右武重秋狝，列郡敢不张其威。
- 万家骈首遮道看，我亦役逐人后随。
- 武夫櫜鞬陈整整，虎豹拏攫旌旗麾。
- 人言吴儿尽脆弱，身发文断勇未知。
- 不见拔山昔项羽，何必燕赵士始奇。
- 军容灿灿生光辉，悲风惨淡杀气怒，对此忽作边头思。
- 熊罴不哗晓争出，万骑驰突寒打围。
- 纷纷血毛腥原野，箭竹正堕惊鸿飞。
- 将军仰笑兵军贺，金帛填委深沟池。
- 十年文穷坐百拙，感慨一赋从军诗。

## 拼音
- shu1 sheng1 deng1 chuang1 kun4 mao2 zhui1 ， shuo1 zhu4 dao1 jian4 he2 shi2 chi2 。
- hu1 wen2 yin1 yin1 jin1 gu3 zhen4 ， jing1 qi3 kuai4 zuo4 jin1 hai2 shuai1 。
- guo2 chao2 you4 wu3 zhong4 qiu1 xian3 ， lie4 jun4 gan3 bu4 zhang1 qi2 wei1 。
- wan4 jia1 pian2 shou3 zhe1 dao4 kan4 ， wo3 yi4 yi4 zhu2 ren2 hou4 sui2 。
- wu3 fu1 gao1 jian1 chen2 zheng3 zheng3 ， hu3 bao4 na2 jue2 jing1 qi2 hui1 。
- ren2 yan2 wu2 er2 jin4 cui4 ruo4 ， shen1 fa1 wen2 duan4 yong3 wei4 zhi1 。
- bu2 jian4 ba2 shan1 xi1 xiang4 yu3 ， he2 bi4 yan1 zhao4 shi4 shi3 qi2 。
- jun1 rong2 can4 can4 sheng1 guang1 hui1 ， bei1 feng1 can3 dan4 sha1 qi4 nu4 ， dui4 ci3 hu1 zuo4 bian1 tou2 si1 。
- xiong2 pi2 bu4 hua2 xiao3 zheng1 chu1 ， wan4 qi2 chi2 tu1 han2 da3 wei2 。
- fen1 fen1 xue4 mao2 xing1 yuan2 ye3 ， jian4 zhu2 zheng4 duo4 jing1 hong2 fei1 。
- jiang1 jun1 yang3 xiao4 bing1 jun1 he4 ， jin1 bo2 tian2 wei3 shen1 gou1 chi2 。
- shi2 nian2 wen2 qiong2 zuo4 bai3 zhuo1 ， gan3 kai3 yi2 fu4 cong2 jun1 shi1 。

## 注释

## 译文

## 赏析
