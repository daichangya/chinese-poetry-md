---
id: liu-guo-liu-zhou-ge-tou
title: 六州歌头
titlePinyin: liu4 zhou1 ge1 tou2
titleSlug: liu-zhou-ge-tou
author: 刘过
authorPinyin: liu2 guo4
authorSlug: liu-guo
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 六州歌头
---
## 正文
- 镇长淮，一都会，古扬州。
- 升平日，珠帘十里春风、小红楼。
- 谁知艰难去，边尘暗，胡马扰，笙歌散，衣冠渡，使人愁。
- 屈指细思，血战成何事，万户封侯。
- 但琼花无恙，开落几经秋。
- 故垒荒丘。
- 似含羞。
- 怅望金陵宅，丹阳郡，山不断绸缪。
- 兴亡梦，荣枯泪，水东流。
- 甚时休。
- 野灶炊烟里，依然是，宿貔貅。
- 叹灯火，今萧索，尚淹留。
- 莫上醉翁亭，看蒙蒙雨、杨柳丝柔。
- 笑书生无用，富贵拙身谋。
- 骑鹤东游。

## 拼音
- zhen4 zhang3 huai2 ， yi4 dou1 hui4 ， gu3 yang2 zhou1 。
- sheng1 ping2 ri4 ， zhu1 lian2 shi2 li3 chun1 feng1 、 xiao3 hong2 lou2 。
- shui2 zhi1 jian1 nan2 qu4 ， bian1 chen2 an4 ， hu2 ma3 rao3 ， sheng1 ge1 san4 ， yi1 guan1 du4 ， shi3 ren2 chou2 。
- qu1 zhi3 xi4 si1 ， xue4 zhan4 cheng2 he2 shi4 ， wan4 hu4 feng1 hou2 。
- dan4 qiong2 hua1 wu2 yang4 ， kai1 luo4 ji3 jing1 qiu1 。
- gu4 lei3 huang1 qiu1 。
- si4 han2 xiu1 。
- chang4 wang4 jin1 ling2 zhai2 ， dan1 yang2 jun4 ， shan1 bu2 duan4 chou2 mou2 。
- xing1 wang2 meng4 ， rong2 ku1 lei4 ， shui3 dong1 liu2 。
- shen4 shi2 xiu1 。
- ye3 zao4 chui1 yan1 li3 ， yi1 ran2 shi4 ， su4 pi2 xiu1 。
- tan4 deng1 huo3 ， jin1 xiao1 suo3 ， shang4 yan1 liu2 。
- mo4 shang4 zui4 weng1 ting2 ， kan4 meng2 meng2 yu3 、 yang2 liu3 si1 rou2 。
- xiao4 shu1 sheng1 wu2 yong4 ， fu4 gui4 zhuo1 shen1 mou2 。
- qi2 he4 dong1 you2 。

## 注释

## 译文

## 赏析
