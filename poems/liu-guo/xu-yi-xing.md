---
id: liu-guo-xu-yi-xing
title: 盱眙行
titlePinyin: xu1 yi2 xing2
titleSlug: xu-yi-xing
author: 刘过
authorPinyin: liu2 guo4
authorSlug: liu-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 车徐行，马后驰，天寒游子来盱眙。
- 功名邂逅未可知，生身毕竟要何为。
- 既不起草黄金闺，又不侍宴白玉墀。
- 何不夜投将军飞，劝上征伐鞭四夷。
- 沧海可填山可移，男儿志气当如斯。
- 安能生死困毛锥，八韵作赋五字诗。
- 金牌郎君黄头儿，有眼不忍重见之。
- 志大才疎浩无期，逢人举似人笑嬉。
- 谓之痴人未必痴，唤作奇士何能奇。

## 拼音
- che1 xu2 xing2 ， ma3 hou4 chi2 ， tian1 han2 you2 zi3 lai2 xu1 yi2 。
- gong1 ming2 xie4 hou4 wei4 ke3 zhi1 ， sheng1 shen1 bi4 jing4 yao4 he2 wei4 。
- ji4 bu4 qi3 cao3 huang2 jin1 gui1 ， you4 bu2 shi4 yan4 bai2 yu4 chi2 。
- he2 bu2 ye4 tou2 jiang1 jun1 fei1 ， quan4 shang4 zheng1 fa2 bian1 si4 yi2 。
- cang1 hai3 ke3 tian2 shan1 ke3 yi2 ， nan2 er2 zhi4 qi4 dang1 ru2 si1 。
- an1 neng2 sheng1 si3 kun4 mao2 zhui1 ， ba1 yun4 zuo4 fu4 wu3 zi4 shi1 。
- jin1 pai2 lang2 jun1 huang2 tou2 er0 ， you3 yan3 bu4 ren3 zhong4 jian4 zhi1 。
- zhi4 da4 cai2 shu1 hao4 wu2 qi1 ， feng2 ren2 ju3 si4 ren2 xiao4 xi1 。
- wei4 zhi1 chi1 ren2 wei4 bi4 chi1 ， huan4 zuo4 qi2 shi4 he2 neng2 qi2 。

## 注释

## 译文

## 赏析
