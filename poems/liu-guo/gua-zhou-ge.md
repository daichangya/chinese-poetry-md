---
id: liu-guo-gua-zhou-ge
title: 瓜州歌
titlePinyin: gua1 zhou1 ge1
titleSlug: gua-zhou-ge
author: 刘过
authorPinyin: liu2 guo4
authorSlug: liu-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年城保寨，明年城瓜州。
- 寇来不能御，贼去欲自囚。
- 伟哉淮南镇，禹贡之扬州。
- 念昔蕞尔虏，马箠轻江流。
- 翠华离金陵，人有李郭不。
- 幸被帐下儿，一箭毙其酋。
- 帝羓有遗臭，鲜血粘髑髅。
- 败军惨无主，蛇豕散莫收。
- 势当截归路，尽与俘馘休。
- 甲兵洗黄河，境土尽白沟。
- 天予弃不取，区区乃人谋。
- 金帛输东南，礼事昆夷优。
- 参差女墙月，深夜照敌楼。
- 泊船运河口，颇为执事羞。

## 拼音
- jin1 nian2 cheng2 bao3 zhai4 ， ming2 nian2 cheng2 gua1 zhou1 。
- kou4 lai2 bu4 neng2 yu4 ， zei2 qu4 yu4 zi4 qiu2 。
- wei3 zai1 huai2 nan2 zhen4 ， yu3 gong4 zhi1 yang2 zhou1 。
- nian4 xi1 zui4 er3 lu3 ， ma3 chui2 qing1 jiang1 liu2 。
- cui4 hua2 li2 jin1 ling2 ， ren2 you3 li3 guo1 bu4 。
- xing4 bei4 zhang4 xia4 er2 ， yi2 jian4 bi4 qi2 qiu2 。
- di4 ba1 you3 yi2 chou4 ， xian1 xue4 nian2 du2 lou2 。
- bai4 jun1 can3 wu2 zhu3 ， she2 shi3 san4 mo4 shou1 。
- shi4 dang1 jie2 gui1 lu4 ， jin4 yu3 fu2 guo2 xiu1 。
- jia3 bing1 xi3 huang2 he2 ， jing4 tu3 jin4 bai2 gou1 。
- tian1 yu3 qi4 bu4 qu3 ， qu1 qu1 nai3 ren2 mou2 。
- jin1 bo2 shu1 dong1 nan2 ， li3 shi4 kun1 yi2 you1 。
- cen1 ci1 nü3 qiang2 yue4 ， shen1 ye4 zhao4 di2 lou2 。
- bo2 chuan2 yun4 he2 kou3 ， po1 wei4 zhi2 shi4 xiu1 。

## 注释

## 译文

## 赏析
