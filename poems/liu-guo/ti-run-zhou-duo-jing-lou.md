---
id: liu-guo-ti-run-zhou-duo-jing-lou
title: 题润州多景楼
titlePinyin: ti2 run4 zhou1 duo1 jing3 lou2
titleSlug: ti-run-zhou-duo-jing-lou
author: 刘过
authorPinyin: liu2 guo4
authorSlug: liu-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金山焦山相对起，挹尽东流大江水。
- 一楼坐断水中央，收拾淮南数千里。
- 西风把酒闲来游，木叶渐脱人间秋。
- 烟尘茫茫路渺渺，神京不见双泪流。
- 君不见王勃才名今盖世，当时未遇庸人尔。
- 琴书落魄豫章城，滕王阁中悲帝子。
- 又不见李白才思真天然，时人未省为谪仙。
- 一朝放浪金陵去，凤凰台上望长安。
- 我今四海行将遍，东历苏杭西汉沔。
- 第一江山最上头，天下无人独登览。
- 楼高思远愁绪多，楼乎楼乎奈汝何。
- 安得李白与王勃，名与此楼长突兀。

## 拼音
- jin1 shan1 jiao1 shan1 xiang1 dui4 qi3 ， yi4 jin4 dong1 liu2 da4 jiang1 shui3 。
- yi1 lou2 zuo4 duan4 shui3 zhong1 yang1 ， shou1 shi2 huai2 nan2 shu4 qian1 li3 。
- xi1 feng1 ba3 jiu3 xian2 lai2 you2 ， mu4 ye4 jian4 tuo1 ren2 jian1 qiu1 。
- yan1 chen2 mang2 mang2 lu4 miao3 miao3 ， shen2 jing1 bu2 jian4 shuang1 lei4 liu2 。
- jun1 bu2 jian4 wang2 bo2 cai2 ming2 jin1 gai4 shi4 ， dang1 shi2 wei4 yu4 yong1 ren2 er3 。
- qin2 shu1 luo4 po4 yu4 zhang1 cheng2 ， teng2 wang2 ge2 zhong1 bei1 di4 zi3 。
- you4 bu2 jian4 li3 bai2 cai2 si1 zhen1 tian1 ran2 ， shi2 ren2 wei4 sheng3 wei4 zhe2 xian1 。
- yi4 chao2 fang4 lang4 jin1 ling2 qu4 ， feng4 huang2 tai2 shang4 wang4 chang2 an1 。
- wo3 jin1 si4 hai3 xing2 jiang1 bian4 ， dong1 li4 su1 hang2 xi1 han4 mian3 。
- di4 yi1 jiang1 shan1 zui4 shang4 tou2 ， tian1 xia4 wu2 ren2 du2 deng1 lan3 。
- lou2 gao1 si1 yuan3 chou2 xu4 duo1 ， lou2 hu1 lou2 hu1 nai4 ru3 he2 。
- an1 de2 li3 bai2 yu3 wang2 bo2 ， ming2 yu3 ci3 lou2 chang2 tu1 wu4 。

## 注释

## 译文

## 赏析
