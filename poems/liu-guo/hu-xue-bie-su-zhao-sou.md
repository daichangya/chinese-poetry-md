---
id: liu-guo-hu-xue-bie-su-zhao-sou
title: 湖学别苏召叟
titlePinyin: hu2 xue2 bie2 su1 zhao4 sou3
titleSlug: hu-xue-bie-su-zhao-sou
author: 刘过
authorPinyin: liu2 guo4
authorSlug: liu-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 失学老无成，宁不心自慊。
- 子卿生吾后，逸俊眼未见。
- 委身入罏锤，顾此金百炼。
- 有如顽钝质，岂可便磨刬。
- 看君说经旨，不异瓴水建。
- 小诗虽有技，风味亦不浅。
- 我途未易穷，本自安眠饭。
- 俯仰道德光，耳目自濡染。
- 凉风忽秋思，一夜窗纸飐。
- 平生湖海梦，高兴动淮沔。
- 追思狂踪迹，失处不可掩。
- 醉搥黄鹤楼，一掷赌百万。
- 只今觉衰甚，四海游已倦。
- 所余习气在，未了一第欠。
- 师友贵隆亲，古学当自反。
- 小夫事机械，心甚山川险。
- 半生客吴粤，生死交情见。
- 谁知尘土中，得君初识面。
- 何时束装来，草草衾裘办。
- 密迩恋轩诚，功名期岁晚。

## 拼音
- shi1 xue2 lao3 wu2 cheng2 ， ning2 bu4 xin1 zi4 qie4 。
- zi3 qing1 sheng1 wu2 hou4 ， yi4 jun4 yan3 wei4 jian4 。
- wei3 shen1 ru4 lu2 chui2 ， gu4 ci3 jin1 bai3 lian4 。
- you3 ru2 wan2 dun4 zhi4 ， qi3 ke3 bian4 mo2 chan3 。
- kan4 jun1 shuo1 jing1 zhi3 ， bu2 yi4 ling2 shui3 jian4 。
- xiao3 shi1 sui1 you3 ji4 ， feng1 wei4 yi4 bu4 qian3 。
- wo3 tu2 wei4 yi4 qiong2 ， ben3 zi4 an1 mian2 fan4 。
- fu3 yang3 dao4 de2 guang1 ， er3 mu4 zi4 ru2 ran3 。
- liang2 feng1 hu1 qiu1 si1 ， yi2 ye4 chuang1 zhi3 zhan3 。
- ping2 sheng1 hu2 hai3 meng4 ， gao1 xing4 dong4 huai2 mian3 。
- zhui1 si1 kuang2 zong1 ji4 ， shi1 chu4 bu4 ke3 yan3 。
- zui4 chui2 huang2 he4 lou2 ， yi2 zhi4 du3 bai3 wan4 。
- zhi1 jin1 jue2 shuai1 shen4 ， si4 hai3 you2 yi3 juan4 。
- suo3 yu2 xi2 qi4 zai4 ， wei4 liao3 yi2 di4 qian4 。
- shi1 you3 gui4 long2 qin1 ， gu3 xue2 dang1 zi4 fan3 。
- xiao3 fu1 shi4 ji1 xie4 ， xin1 shen4 shan1 chuan1 xian3 。
- ban4 sheng1 ke4 wu2 yue4 ， sheng1 si3 jiao1 qing2 jian4 。
- shui2 zhi1 chen2 tu3 zhong1 ， de2 jun1 chu1 shi2 mian4 。
- he2 shi2 shu4 zhuang1 lai2 ， cao3 cao3 qin1 qiu2 ban4 。
- mi4 er3 lian4 xuan1 cheng2 ， gong1 ming2 qi1 sui4 wan3 。

## 注释

## 译文

## 赏析
