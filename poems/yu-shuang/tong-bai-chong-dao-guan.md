---
id: yu-shuang-tong-bai-chong-dao-guan
title: 桐柏崇道观
titlePinyin: tong2 bai3 chong2 dao4 guan4
titleSlug: tong-bai-chong-dao-guan
author: 余爽
authorPinyin: yu2 shuang3
authorSlug: yu-shuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乘风御云气，来访真人家。
- 玉阙散朝景，琼台焕晨霞。
- 高临太元天，下眄赤水涯。
- 阴魄位霜采，阳精发丹华。
- 桐君奉玄书，姥女弄绛纱。
- 祥虹混五色，神芝秀三葩。
- 煌煌王母居，飘飘紫皇车。
- 飙轮动无迹，风马去亦赊。
- 矫首揖浮丘，蹑屐追皇娲。
- 珠宫俯台斗，石梁碍流槎。
- 操持却日鞭，跨踏食月蛙。
- 龙旗拂烟雾，鹤袂策云斜。
- 清都隠虚无，金庭鬰嵯峨。
- 横霄杂美气，空界流浩波。
- 囊籥劳吹嘘，吐纳烦羲和。
- 倏尔度灰劫，超然绝尘罗。
- 灵箫步何徐，玉斧鬓已皤。
- 飞驾逐凤吹，斑𬴊奏鸾歌。
- 宁留饭青精，幸我栽胡麻。
- 交梨莹肝胆，火枣醒齿牙。
- 咽潄华池津，咀嚼碧柰花。
- 有待越三井，思虑无由邪。

## 拼音
- cheng2 feng1 yu4 yun2 qi4 ， lai2 fang3 zhen1 ren2 jia1 。
- yu4 que1 san4 chao2 jing3 ， qiong2 tai2 huan4 chen2 xia2 。
- gao1 lin2 tai4 yuan2 tian1 ， xia4 mian3 chi4 shui3 ya2 。
- yin1 po4 wei4 shuang1 cai3 ， yang2 jing1 fa1 dan1 hua2 。
- tong2 jun1 feng4 xuan2 shu1 ， lao3 nü3 nong4 jiang4 sha1 。
- xiang2 hong2 hun4 wu3 se4 ， shen2 zhi1 xiu4 san1 pa1 。
- huang2 huang2 wang2 mu3 ju1 ， piao1 piao1 zi3 huang2 che1 。
- biao1 lun2 dong4 wu2 ji4 ， feng1 ma3 qu4 yi4 she1 。
- jiao3 shou3 yi1 fu2 qiu1 ， nie4 ji1 zhui1 huang2 wa1 。
- zhu1 gong1 fu3 tai2 dou4 ， shi2 liang2 ai4 liu2 cha2 。
- cao1 chi2 que4 ri4 bian1 ， kua4 ta4 shi2 yue4 wa1 。
- long2 qi2 fu2 yan1 wu4 ， he4 mei4 ce4 yun2 xie2 。
- qing1 dou1 yin3 xu1 wu2 ， jin1 ting2 yu4 cuo2 e2 。
- heng2 xiao1 za2 mei3 qi4 ， kong1 jie4 liu2 hao4 bo1 。
- nang2 yue4 lao2 chui1 xu1 ， tu3 na4 fan2 xi1 he2 。
- shu1 er3 du4 hui1 jie2 ， chao1 ran2 jue2 chen2 luo2 。
- ling2 xiao1 bu4 he2 xu2 ， yu4 fu3 bin4 yi3 po2 。
- fei1 jia4 zhu2 feng4 chui1 ， ban1 lin2 zou4 luan2 ge1 。
- ning2 liu2 fan4 qing1 jing1 ， xing4 wo3 zai1 hu2 ma2 。
- jiao1 li2 ying2 gan1 dan3 ， huo3 zao3 xing3 chi3 ya2 。
- yan4 shu4 hua2 chi2 jin1 ， ju3 jue2 bi4 nai4 hua1 。
- you3 dai4 yue4 san1 jing3 ， si1 lü4 wu2 you2 xie2 。

## 注释

## 译文

## 赏析
