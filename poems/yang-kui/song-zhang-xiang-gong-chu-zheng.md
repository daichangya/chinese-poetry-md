---
id: yang-kui-song-zhang-xiang-gong-chu-zheng
title: 送张相公出征
titlePinyin: song4 zhang1 xiang4 gong0 chu1 zheng1
titleSlug: song-zhang-xiang-gong-chu-zheng
author: 杨夔
authorPinyin: yang2 kui2
authorSlug: yang-kui
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 得意在当年，登坛秉国权。
- 汉推周勃重，晋让赵宣贤。
- 儒德尼丘降，兵钤太白传。
- 援毫飞凤藻，发匣吼龙泉。
- 历火金难耗，零霜桂益坚。
- 从来称玉洁，此更让朱妍。
- 鸳鹭臻门下，貔貅拥帐前。
- 去知清朔漠，行不费陶甄。
- 献画符中旨，推诚契上玄。
- 愿将班固笔，书颂勒燕然。

## 拼音
- de2 yi4 zai4 dang1 nian2 ， deng1 tan2 bing3 guo2 quan2 。
- han4 tui1 zhou1 bo2 zhong4 ， jin4 rang4 zhao4 xuan1 xian2 。
- ru2 de2 ni2 qiu1 jiang4 ， bing1 qian2 tai4 bai2 chuan2 。
- yuan2 hao2 fei1 feng4 zao3 ， fa1 xia2 hou3 long2 quan2 。
- li4 huo3 jin1 nan2 hao4 ， ling2 shuang1 gui4 yi4 jian1 。
- cong2 lai2 cheng1 yu4 jie2 ， ci3 geng4 rang4 zhu1 yan2 。
- yuan1 lu4 zhen1 men2 xia4 ， pi2 xiu1 yong1 zhang4 qian2 。
- qu4 zhi1 qing1 shuo4 mo4 ， xing2 bu2 fei4 tao2 zhen1 。
- xian4 hua4 fu2 zhong1 zhi3 ， tui1 cheng2 qi4 shang4 xuan2 。
- yuan4 jiang1 ban1 gu4 bi3 ， shu1 song4 le4 yan4 ran2 。

## 注释

## 译文

## 赏析
