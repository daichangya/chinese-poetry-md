---
id: si-ma-you-qian-qing-shan-qi-san
title: 千顷山  其三
titlePinyin: qian1 qing3 shan1     qi2 san1
titleSlug: qian-qing-shan-qi-san
author: 司马槱
authorPinyin: si1 ma3 you3
authorSlug: si-ma-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欲为龙池游，束装戒蓐食。
- 鸡鸣天未曙，呼儿重蜡屐。
- 萦回溯寒溪，确荦疲乱石。
- 迢迢万丈岭，宛转苍龙脊。
- 山高吐朝气，恍不辨咫尺。
- 俯听雷雨声，仰逐猿猱迹。
- 委蛇度花坞，绿静草可席。
- 喜如出笼槛，身轻飞鸟掷。
- 不辞双足茧，远探蛟龙客。
- 传闻此山顶，旧有沧海色。
- 尔来三十年，潭湫变枯荻。
- 至今应江潮，尚浮鸥鹭集。
- 至理竟未解，对之空太息。
- 不如西湖游，挥篙泛瑶碧。

## 拼音
- yu4 wei4 long2 chi2 you2 ， shu4 zhuang1 jie4 ru4 shi2 。
- ji1 ming2 tian1 wei4 shu3 ， hu1 er2 zhong4 la4 ji1 。
- ying2 hui2 su4 han2 xi1 ， que4 luo4 pi2 luan4 shi2 。
- tiao2 tiao2 wan4 zhang4 ling3 ， wan3 zhuan3 cang1 long2 ji3 。
- shan1 gao1 tu3 zhao1 qi4 ， huang3 bu2 bian4 zhi3 chi3 。
- fu3 ting1 lei2 yu3 sheng1 ， yang3 zhu2 yuan2 nao2 ji4 。
- wei3 she2 du4 hua1 wu4 ， lü4 jing4 cao3 ke3 xi2 。
- xi3 ru2 chu1 long2 kan3 ， shen1 qing1 fei1 niao3 zhi4 。
- bu4 ci2 shuang1 zu2 jian3 ， yuan3 tan4 jiao1 long2 ke4 。
- chuan2 wen2 ci3 shan1 ding3 ， jiu4 you3 cang1 hai3 se4 。
- er3 lai2 san1 shi2 nian2 ， tan2 qiu1 bian4 ku1 di2 。
- zhi4 jin1 ying4 jiang1 chao2 ， shang4 fu2 ou1 lu4 ji2 。
- zhi4 li3 jing4 wei4 jie3 ， dui4 zhi1 kong1 tai4 xi1 。
- bu4 ru2 xi1 hu2 you2 ， hui1 gao1 fan4 yao2 bi4 。

## 注释

## 译文

## 赏析
