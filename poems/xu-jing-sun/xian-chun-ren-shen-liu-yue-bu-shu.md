---
id: xu-jing-sun-xian-chun-ren-shen-liu-yue-bu-shu
title: 咸淳壬申六月不暑
titlePinyin: xian2 chun2 ren2 shen1 liu4 yue4 bu4 shu3
titleSlug: xian-chun-ren-shen-liu-yue-bu-shu
author: 徐经孙
authorPinyin: xu2 jing1 sun1
authorSlug: xu-jing-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常年六月六，暑气何其酷。
- 犬有吐舌烦，猫得负背燠。
- 今日胡不然，萧然凉气足。
- 阳乌潜其辉，小雨时霡霂。
- 重袂犹未温，浴了肌起粟。
- 老病固宜然，壮者亦不浴。
- 短至未及间，秋阴如许毒。
- 本朝王火德，德与尧运续。
- 文明耀四海，年世不待卜。
- 吾君干六龙，刚健粹如玉。
- 吾相泰九二，夬夬出苋陆。
- 君臣德既同，讵有此阴伏。
- 吾闻氛气恶，杀气盛西北。
- 襄城既失守，生灵烂鱼肉。
- 匹夫尚怀忧，知此妄屠戮。
- 臣固告上天，忍泪不敢哭。
- 愿言扫阴邪，日月舜耳目。
- 中国盛阳明，从今调玉烛。

## 拼音
- chang2 nian2 liu4 yue4 liu4 ， shu3 qi4 he2 qi2 ku4 。
- quan3 you3 tu3 she2 fan2 ， mao1 de2 fu4 bei4 yu4 。
- jin1 ri4 hu2 bu4 ran2 ， xiao1 ran2 liang2 qi4 zu2 。
- yang2 wu1 qian2 qi2 hui1 ， xiao3 yu3 shi2 mai4 mu4 。
- zhong4 mei4 you2 wei4 wen1 ， yu4 le0 ji1 qi3 su4 。
- lao3 bing4 gu4 yi2 ran2 ， zhuang4 zhe3 yi4 bu2 yu4 。
- duan3 zhi4 wei4 ji2 jian1 ， qiu1 yin1 ru2 xu3 du2 。
- ben3 chao2 wang2 huo3 de2 ， de2 yu3 yao2 yun4 xu4 。
- wen2 ming2 yao4 si4 hai3 ， nian2 shi4 bu2 dai4 bu3 。
- wu2 jun1 gan1 liu4 long2 ， gang1 jian4 cui4 ru2 yu4 。
- wu2 xiang1 tai4 jiu3 er4 ， guai4 guai4 chu1 xian4 lu4 。
- jun1 chen2 de2 ji4 tong2 ， ju4 you3 ci3 yin1 fu2 。
- wu2 wen2 fen1 qi4 e4 ， sha1 qi4 sheng4 xi1 bei3 。
- xiang1 cheng2 ji4 shi1 shou3 ， sheng1 ling2 lan4 yu2 rou4 。
- pi3 fu1 shang4 huai2 you1 ， zhi1 ci3 wang4 tu2 lu4 。
- chen2 gu4 gao4 shang4 tian1 ， ren3 lei4 bu4 gan3 ku1 。
- yuan4 yan2 sao3 yin1 xie2 ， ri4 yue4 shun4 er3 mu4 。
- zhong1 guo2 sheng4 yang2 ming2 ， cong2 jin1 tiao2 yu4 zhu2 。

## 注释

## 译文

## 赏析
