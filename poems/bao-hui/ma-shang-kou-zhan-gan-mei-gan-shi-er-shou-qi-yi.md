---
id: bao-hui-ma-shang-kou-zhan-gan-mei-gan-shi-er-shou-qi-yi
title: 马上口占感梅感事二首  其一
titlePinyin: ma3 shang4 kou3 zhan4 gan3 mei2 gan3 shi4 er4 shou3     qi2 yi1
titleSlug: ma-shang-kou-zhan-gan-mei-gan-shi-er-shou-qi-yi
author: 包恢
authorPinyin: bao1 hui1
authorSlug: bao-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梅兄随遇处，在水涯山巅。
- 或有近行路，不惹人爱怜。
- 俨如敬而远，惟恐迫我前。
- 或有近人居，不傍门户边。
- 仍多向贫家，不为华屋牵。
- 香不祈人闻，芳不取世妍。
- 似此性孤洁，秋毫绝萦缠。
- 彼有不知者，乃谓花莫先。
- 折之贮玉瓶，已是伤其天。
- 更大开苑囿，和根以之迁。
- 反指荣得地，带露泪自涟。
- 浸违山林意，岂其本性然。
- 和羹尚不愿，其余安足言。
- 但愿复反本，同盟松竹坚。
- 西湖之孤山，犹嫌朝市喧。
- 上对玉辉山，下临珠媚渊。
- 外此唯雪月，往来许周旋。
- 三友共一笑，岁寒同百年。
- 虽与世落落，自分安其偏。

## 拼音
- mei2 xiong1 sui2 yu4 chu4 ， zai4 shui3 ya2 shan1 dian1 。
- huo4 you3 jin4 xing2 lu4 ， bu4 re3 ren2 ai4 lian2 。
- yan3 ru2 jing4 er2 yuan3 ， wei2 kong3 po4 wo3 qian2 。
- huo4 you3 jin4 ren2 ju1 ， bu2 bang4 men2 hu4 bian1 。
- reng2 duo1 xiang4 pin2 jia1 ， bu2 wei4 hua2 wu1 qian1 。
- xiang1 bu4 qi2 ren2 wen2 ， fang1 bu4 qu3 shi4 yan2 。
- si4 ci3 xing4 gu1 jie2 ， qiu1 hao2 jue2 ying2 chan2 。
- bi3 you3 bu4 zhi1 zhe3 ， nai3 wei4 hua1 mo4 xian1 。
- zhe2 zhi1 zhu4 yu4 ping2 ， yi3 shi4 shang1 qi2 tian1 。
- geng4 da4 kai1 yuan4 you4 ， he2 gen1 yi3 zhi1 qian1 。
- fan3 zhi3 rong2 de2 di4 ， dai4 lu4 lei4 zi4 lian2 。
- jin4 wei2 shan1 lin2 yi4 ， qi3 qi2 ben3 xing4 ran2 。
- he2 geng1 shang4 bu2 yuan4 ， qi2 yu2 an1 zu2 yan2 。
- dan4 yuan4 fu4 fan3 ben3 ， tong2 meng2 song1 zhu2 jian1 。
- xi1 hu2 zhi1 gu1 shan1 ， you2 xian2 chao2 shi4 xuan1 。
- shang4 dui4 yu4 hui1 shan1 ， xia4 lin2 zhu1 mei4 yuan1 。
- wai4 ci3 wei2 xue3 yue4 ， wang3 lai2 xu3 zhou1 xuan2 。
- san1 you3 gong4 yi2 xiao4 ， sui4 han2 tong2 bai3 nian2 。
- sui1 yu3 shi4 luo4 luo4 ， zi4 fen1 an1 qi2 pian1 。

## 注释

## 译文

## 赏析
