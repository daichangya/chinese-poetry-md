---
id: bao-hui-bing-zhong-kou-zhan
title: 病中口占
titlePinyin: bing4 zhong1 kou3 zhan4
titleSlug: bing-zhong-kou-zhan
author: 包恢
authorPinyin: bao1 hui1
authorSlug: bao-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人于不病时，岂知病时恶。
- 重如加刀锯，轻亦急束缚。
- 寒如大冬冰，热则盛夏铄。
- 四肢外犹解，五脏内似剥。
- 石卧身经难，木瘦气削弱。
- 痛苦千万端，坚忍力不角。
- 贵势富强身，不能与我博。
- 若非祸自求，安受外气虐。
- 一息秋毫间，不来不可度。
- 百忧一不兴，百念一不作。
- 万事不到胸，万卷束高阁。
- 学在身外者，无一可倚托。
- 坎中维寸心，不乱犹独觉。
- 清明尚如在，志气神自握。
- 如围城未陷，主帅守弥确。
- 如敝屋未颠，主翁立尤卓。
- 或悠然以游，何惧以何怍。
- 人能处未病，如病乃良药。
- 生本自忧患，死反由安乐。
- 恃吾身安强，气马恣奔薄。
- 精炎火焚林，物溺水赴壑。
- 𬪩醉酒池竭，姣淫欲海涸。
- 魄坏魂何存，神去气宜索。
- 盛年已衰翁，槁形止虚壳。
- 如饮鸩自毒，如操刀自斫。
- 病殒何怨尤，孽非天殒落。
- 病中因苦口，戒以命为谑。
- 我幸非此证，不似彼舛错。
- 惟震雷巽风，二者相击搏。
- 平生一泓水，洗手双赤脚。
- 何为攻之惨，欲庇无智略。
- 欲进不得前，欲退不得却。
- 如竟不可瘳，废弃真刖若。
- 无复行世间，岂更步可学。
- 借曰病未死，饿死可云莫。
- 安之若天命，天命非冥寞。

## 拼音
- ren2 yu2 bu2 bing4 shi2 ， qi3 zhi1 bing4 shi2 e4 。
- zhong4 ru2 jia1 dao1 ju4 ， qing1 yi4 ji2 shu4 fu4 。
- han2 ru2 da4 dong1 bing1 ， re4 ze2 sheng4 xia4 shuo4 。
- si4 zhi1 wai4 you2 jie3 ， wu3 zang1 nei4 si4 bao1 。
- shi2 wo4 shen1 jing1 nan2 ， mu4 shou4 qi4 xue1 ruo4 。
- tong4 ku3 qian1 wan4 duan1 ， jian1 ren3 li4 bu4 jiao3 。
- gui4 shi4 fu4 qiang2 shen1 ， bu4 neng2 yu3 wo3 bo2 。
- ruo4 fei1 huo4 zi4 qiu2 ， an1 shou4 wai4 qi4 nüe4 。
- yi4 xi1 qiu1 hao2 jian1 ， bu4 lai2 bu4 ke3 du4 。
- bai3 you1 yi2 bu4 xing1 ， bai3 nian4 yi2 bu2 zuo4 。
- wan4 shi4 bu2 dao4 xiong1 ， wan4 juan4 shu4 gao1 ge2 。
- xue2 zai4 shen1 wai4 zhe3 ， wu2 yi4 ke3 yi3 tuo1 。
- kan3 zhong1 wei2 cun4 xin1 ， bu2 luan4 you2 du2 jue2 。
- qing1 ming2 shang4 ru2 zai4 ， zhi4 qi4 shen2 zi4 wo4 。
- ru2 wei2 cheng2 wei4 xian4 ， zhu3 shuai4 shou3 mi2 que4 。
- ru2 bi4 wu1 wei4 dian1 ， zhu3 weng1 li4 you2 zhuo2 。
- huo4 you1 ran2 yi3 you2 ， he2 ju4 yi3 he2 zuo4 。
- ren2 neng2 chu4 wei4 bing4 ， ru2 bing4 nai3 liang2 yao4 。
- sheng1 ben3 zi4 you1 huan4 ， si3 fan3 you2 an1 le4 。
- shi4 wu2 shen1 an1 qiang2 ， qi4 ma3 zi4 ben1 bao2 。
- jing1 yan2 huo3 fen2 lin2 ， wu4 ni4 shui3 fu4 he4 。
- nong2 zui4 jiu3 chi2 jie2 ， jiao1 yin2 yu4 hai3 he2 。
- po4 huai4 hun2 he2 cun2 ， shen2 qu4 qi4 yi2 suo3 。
- sheng4 nian2 yi3 shuai1 weng1 ， gao3 xing2 zhi3 xu1 ke2 。
- ru2 yin3 zhen4 zi4 du2 ， ru2 cao1 dao1 zi4 zhuo2 。
- bing4 yun3 he2 yuan4 you2 ， nie4 fei1 tian1 yun3 luo4 。
- bing4 zhong1 yin1 ku3 kou3 ， jie4 yi3 ming4 wei4 xue4 。
- wo3 xing4 fei1 ci3 zheng4 ， bu2 si4 bi3 chuan3 cuo4 。
- wei2 zhen4 lei2 xun4 feng1 ， er4 zhe3 xiang1 ji1 bo2 。
- ping2 sheng1 yi4 hong2 shui3 ， xi3 shou3 shuang1 chi4 jiao3 。
- he2 wei4 gong1 zhi1 can3 ， yu4 bi4 wu2 zhi4 lüe4 。
- yu4 jin4 bu4 de2 qian2 ， yu4 tui4 bu4 de2 que4 。
- ru2 jing4 bu4 ke3 chou1 ， fei4 qi4 zhen1 yue4 ruo4 。
- wu2 fu4 xing2 shi4 jian1 ， qi3 geng4 bu4 ke3 xue2 。
- jie4 yue1 bing4 wei4 si3 ， e4 si3 ke3 yun2 mo4 。
- an1 zhi1 ruo4 tian1 ming4 ， tian1 ming4 fei1 ming2 mo4 。

## 注释

## 译文

## 赏析
