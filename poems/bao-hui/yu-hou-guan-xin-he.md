---
id: bao-hui-yu-hou-guan-xin-he
title: 雨后观新荷
titlePinyin: yu3 hou4 guan1 xin1 he2
titleSlug: yu-hou-guan-xin-he
author: 包恢
authorPinyin: bao1 hui1
authorSlug: bao-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中夜平旦尔，浄把天宇洗。
- 此时气之清，隠映如有体。
- 挹之莫可得，挥之不能靡。
- 外不隔毛发，内透彻心髓。
- 轻清孰为天，天也不离此。
- 因行过东湖，荷叶恰新美。
- 柔茎柄圆盖，嫩绿出清泚。
- 下承之浮萍，铺锦杂青紫。
- 洒洒无一尘，生意正济济。
- 欲辩已忘言，无声臭至矣。

## 拼音
- zhong1 ye4 ping2 dan4 er3 ， jing4 ba3 tian1 yu3 xi3 。
- ci3 shi2 qi4 zhi1 qing1 ， yin3 ying4 ru2 you3 ti3 。
- yi4 zhi1 mo4 ke3 de2 ， hui1 zhi1 bu4 neng2 mi2 。
- wai4 bu4 ge2 mao2 fa4 ， nei4 tou4 che4 xin1 sui3 。
- qing1 qing1 shu2 wei4 tian1 ， tian1 ye3 bu4 li2 ci3 。
- yin1 xing2 guo4 dong1 hu2 ， he2 ye4 qia4 xin1 mei3 。
- rou2 jing1 bing3 yuan2 gai4 ， nen4 lü4 chu1 qing1 ci3 。
- xia4 cheng2 zhi1 fu2 ping2 ， pu4 jin3 za2 qing1 zi3 。
- sa3 sa3 wu2 yi4 chen2 ， sheng1 yi4 zheng4 ji4 ji4 。
- yu4 bian4 yi3 wang4 yan2 ， wu2 sheng1 chou4 zhi4 yi3 。

## 注释

## 译文

## 赏析
