---
id: bao-hui-song-meng-zhai-fu-zhao-liu-shou-qi-wu
title: 送蒙斋赴召六首  其五
titlePinyin: song4 meng2 zhai1 fu4 zhao4 liu4 shou3     qi2 wu3
titleSlug: song-meng-zhai-fu-zhao-liu-shou-qi-wu
author: 包恢
authorPinyin: bao1 hui1
authorSlug: bao-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻魏仲英，谓仕欲行志。
- 后宫权豪等，损去志乃遂。
- 如云皆不可，隠身是为智。
- 此志虽可称，一节非道备。
- 不闻政适人，格心第一义。
- 如未可与权，当道岂易致。
- 齐王好货色，孟子不少刺。
- 导之百姓同，王道真易易。
- 自实学不明，言与实难离。
- 何能格一非，适以滋众伪。
- 最是讲说多，虚文只成赘。
- 经或不如史，祸福可趋避。
- 下至不害伯，犹能救时弊。
- 此可观世变，言之横涕泪。
- 道本无不通，君子当不器。

## 拼音
- chang2 wen2 wei4 zhong4 ying1 ， wei4 shi4 yu4 xing2 zhi4 。
- hou4 gong1 quan2 hao2 deng3 ， sun3 qu4 zhi4 nai3 sui4 。
- ru2 yun2 jie1 bu4 ke3 ， yin3 shen1 shi4 wei4 zhi4 。
- ci3 zhi4 sui1 ke3 cheng1 ， yi4 jie2 fei1 dao4 bei4 。
- bu4 wen2 zheng4 shi4 ren2 ， ge2 xin1 di4 yi1 yi4 。
- ru2 wei4 ke3 yu3 quan2 ， dang1 dao4 qi3 yi4 zhi4 。
- qi2 wang2 hao3 huo4 se4 ， meng4 zi3 bu4 shao3 ci4 。
- dao3 zhi1 bai3 xing4 tong2 ， wang2 dao4 zhen1 yi4 yi4 。
- zi4 shi2 xue2 bu4 ming2 ， yan2 yu3 shi2 nan2 li2 。
- he2 neng2 ge2 yi4 fei1 ， shi4 yi3 zi1 zhong4 wei3 。
- zui4 shi4 jiang3 shuo1 duo1 ， xu1 wen2 zhi1 cheng2 zhui4 。
- jing1 huo4 bu4 ru2 shi3 ， huo4 fu2 ke3 qu1 bi4 。
- xia4 zhi4 bu2 hai4 bo2 ， you2 neng2 jiu4 shi2 bi4 。
- ci3 ke3 guan1 shi4 bian4 ， yan2 zhi1 heng2 ti4 lei4 。
- dao4 ben3 wu2 bu4 tong1 ， jun1 zi3 dang1 bu2 qi4 。

## 注释

## 译文

## 赏析
