---
id: bao-hui-lin-jiang-he-zao-li-zhong-zhang-yi-sheng-xuan-qiu-shi
title: 临江合皂李仲章以省轩求诗
titlePinyin: lin2 jiang1 he2 zao4 li3 zhong4 zhang1 yi3 sheng3 xuan1 qiu2 shi1
titleSlug: lin-jiang-he-zao-li-zhong-zhang-yi-sheng-xuan-qiu-shi
author: 包恢
authorPinyin: bao1 hui1
authorSlug: bao-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 心之精明，不远伊迩。
- 胸中若正，瞭焉眸子。
- 举目有证，莫切于视。
- 孰名曰省，少目取义。
- 目当少时，湛湛精睟。
- 其光神全，其见专致。
- 老目为耆，则与少异。
- 非徒以目，而分老稚。
- 惟目如少，有可取譬。
- 实省在心，省当如是。
- 如开双明，洞见万类。
- 心难常存，省不可替。
- 心难常觉，省不可离。
- 心本善者，孰非纯懿。
- 心不善者，孰非私利。
- 省与不省，善恶关系。
- 省者如醒，不省如醉。
- 省者如寝，不省如寐。
- 省者如活，不省如毙。
- 果能自省，卓然奋励。
- 暗室不欺，屋漏不愧。
- 如目万象，无有掩蔽。
- 一不自省，冥然罔记。
- 外物交引，内无纷炽。
- 如目老昏，无非障翳。
- 二者相远，宜知敬忌。
- 聂君少年，有目可贵。
- 以省名轩，轩豁无滞。
- 惟道无穷，要在远诣。
- 惟言多穷，要履实地。
- 惟难有常，勉无失坠。

## 拼音
- xin1 zhi1 jing1 ming2 ， bu4 yuan3 yi1 er3 。
- xiong1 zhong1 ruo4 zheng4 ， liao4 yan1 mou2 zi3 。
- ju3 mu4 you3 zheng4 ， mo4 qie4 yu2 shi4 。
- shu2 ming2 yue1 sheng3 ， shao3 mu4 qu3 yi4 。
- mu4 dang1 shao3 shi2 ， zhan4 zhan4 jing1 sui4 。
- qi2 guang1 shen2 quan2 ， qi2 jian4 zhuan1 zhi4 。
- lao3 mu4 wei4 qi2 ， ze2 yu3 shao3 yi4 。
- fei1 tu2 yi3 mu4 ， er2 fen1 lao3 zhi4 。
- wei2 mu4 ru2 shao3 ， you3 ke3 qu3 pi4 。
- shi2 sheng3 zai4 xin1 ， sheng3 dang1 ru2 shi4 。
- ru2 kai1 shuang1 ming2 ， dong4 jian4 wan4 lei4 。
- xin1 nan2 chang2 cun2 ， sheng3 bu4 ke3 ti4 。
- xin1 nan2 chang2 jue2 ， sheng3 bu4 ke3 li2 。
- xin1 ben3 shan4 zhe3 ， shu2 fei1 chun2 yi4 。
- xin1 bu2 shan4 zhe3 ， shu2 fei1 si1 li4 。
- sheng3 yu3 bu4 sheng3 ， shan4 e4 guan1 xi4 。
- sheng3 zhe3 ru2 xing3 ， bu4 sheng3 ru2 zui4 。
- sheng3 zhe3 ru2 qin3 ， bu4 sheng3 ru2 mei4 。
- sheng3 zhe3 ru2 huo2 ， bu4 sheng3 ru2 bi4 。
- guo3 neng2 zi4 xing3 ， zhuo2 ran2 fen4 li4 。
- an4 shi4 bu4 qi1 ， wu1 lou4 bu2 kui4 。
- ru2 mu4 wan4 xiang4 ， wu2 you3 yan3 bi4 。
- yi2 bu2 zi4 xing3 ， ming2 ran2 wang3 ji4 。
- wai4 wu4 jiao1 yin3 ， nei4 wu2 fen1 chi4 。
- ru2 mu4 lao3 hun1 ， wu2 fei1 zhang4 yi4 。
- er4 zhe3 xiang1 yuan3 ， yi2 zhi1 jing4 ji4 。
- nie4 jun1 shao4 nian2 ， you3 mu4 ke3 gui4 。
- yi3 sheng3 ming2 xuan1 ， xuan1 huo1 wu2 zhi4 。
- wei2 dao4 wu2 qiong2 ， yao4 zai4 yuan3 yi4 。
- wei2 yan2 duo1 qiong2 ， yao4 lü3 shi2 di4 。
- wei2 nan2 you3 chang2 ， mian3 wu2 shi1 zhui4 。

## 注释

## 译文

## 赏析
