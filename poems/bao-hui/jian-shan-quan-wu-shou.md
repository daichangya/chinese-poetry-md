---
id: bao-hui-jian-shan-quan-wu-shou
title: 饯山泉吴守
titlePinyin: jian4 shan1 quan2 wu2 shou3
titleSlug: jian-shan-quan-wu-shou
author: 包恢
authorPinyin: bao1 hui1
authorSlug: bao-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泉从九江来，发自庐山趾。
- 不啻如渭清，时出到旴水。
- 渊渊媚如珠，甘饮足千里。
- 何妨遇山下，一时险而止。
- 不碍以亨行，果行险自弭。
- 真利用御寇，上下顺而理。
- 方当执热中，以濯豁有喜。
- 且当正渴时，得饮快如洗。
- 旴人望膏润，恋恋正未已。
- 顾如岁大旱，用汝甘霖比。
- 不容私一方，宇内并倾企。
- 盈科放四海，有本如是耳。
- 安得长流旴，混混以终始。
- 河南已治平，河内难留矣。
- 好将世俗污，尽洗入清泚。
- 溥博泽周流，功成大如此。
- 却归山泉间，育德德孰拟。
- 作圣以为期，善养功更伟。

## 拼音
- quan2 cong2 jiu3 jiang1 lai2 ， fa1 zi4 lu2 shan1 zhi3 。
- bu2 chi4 ru2 wei4 qing1 ， shi2 chu1 dao4 xu1 shui3 。
- yuan1 yuan1 mei4 ru2 zhu1 ， gan1 yin3 zu2 qian1 li3 。
- he2 fang2 yu4 shan1 xia4 ， yi4 shi2 xian3 er2 zhi3 。
- bu2 ai4 yi3 heng1 xing2 ， guo3 xing2 xian3 zi4 mi3 。
- zhen1 li4 yong4 yu4 kou4 ， shang4 xia4 shun4 er2 li3 。
- fang1 dang1 zhi2 re4 zhong1 ， yi3 zhuo2 huo1 you3 xi3 。
- qie3 dang1 zheng4 ke3 shi2 ， de2 yin3 kuai4 ru2 xi3 。
- xu1 ren2 wang4 gao1 run4 ， lian4 lian4 zheng4 wei4 yi3 。
- gu4 ru2 sui4 da4 han4 ， yong4 ru3 gan1 lin2 bi3 。
- bu4 rong2 si1 yi4 fang1 ， yu3 nei4 bing4 qing1 qi3 。
- ying2 ke1 fang4 si4 hai3 ， you3 ben3 ru2 shi4 er3 。
- an1 de2 chang2 liu2 xu1 ， hun4 hun4 yi3 zhong1 shi3 。
- he2 nan2 yi3 zhi4 ping2 ， he2 nei4 nan2 liu2 yi3 。
- hao3 jiang1 shi4 su2 wu1 ， jin4 xi3 ru4 qing1 ci3 。
- pu3 bo2 ze2 zhou1 liu2 ， gong1 cheng2 da4 ru2 ci3 。
- que4 gui1 shan1 quan2 jian1 ， yu4 de2 de2 shu2 ni3 。
- zuo4 sheng4 yi3 wei2 qi1 ， shan4 yang3 gong1 geng4 wei3 。

## 注释

## 译文

## 赏析
