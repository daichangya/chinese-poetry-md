---
id: yuan-guan-hong-men-xing
title: 鸿门行
titlePinyin: hong2 men2 xing2
titleSlug: hong-men-xing
author: 袁瓘
authorPinyin: yuan2 guan4
authorSlug: yuan-guan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少年买意气，百金不辞费。学剑西入秦，结交北游魏。
- 秦魏多豪人，与代亦殊伦。由来不相识，皆是暗相亲。
- 宝马青丝辔，狐裘貂鼠服。晨过剧孟游，暮投咸阳宿。
- 然诺本云云，诸侯莫不闻。犹思百战术，更逐李将军。
- 始从灞陵下，遥遥度朔野。北风闻楚歌，南庭见胡马。
- 胡马秋正肥，相邀夜合围。战酣烽火灭，路断救兵稀。
- 白刃纵横逼，黄尘飞不息。虏骑血洒衣，单于泪沾臆。
- 献凯云台中，自言塞上雄。将军行失势，部曲遂无功。
- 新人不如旧，旧人不相救。万里长飘飖，十年计不就。
- 弃置难重论，驱马度鸿门。行看楚汉事，不觉风尘昏。
- 宝剑中夜抚，悲歌聊自舞。此曲不可终，曲终泪如雨。

## 拼音
- shao4 nian2 mai3 yi4 qi4 ， bai3 jin1 bu4 ci2 fei4 。 xue2 jian4 xi1 ru4 qin2 ， jie2 jiao1 bei3 you2 wei4 。
- qin2 wei4 duo1 hao2 ren2 ， yu3 dai4 yi4 shu1 lun2 。 you2 lai2 bu4 xiang1 shi2 ， jie1 shi4 an4 xiang1 qin1 。
- bao3 ma3 qing1 si1 pei4 ， hu2 qiu2 diao1 shu3 fu2 。 chen2 guo4 ju4 meng4 you2 ， mu4 tou2 xian2 yang2 su4 。
- ran2 nuo4 ben3 yun2 yun2 ， zhu1 hou2 mo4 bu4 wen2 。 you2 si1 bai3 zhan4 shu4 ， geng4 zhu2 li3 jiang1 jun1 。
- shi3 cong2 ba4 ling2 xia4 ， yao2 yao2 du4 shuo4 ye3 。 bei3 feng1 wen2 chu3 ge1 ， nan2 ting2 jian4 hu2 ma3 。
- hu2 ma3 qiu1 zheng4 fei2 ， xiang1 yao1 ye4 he2 wei2 。 zhan4 han1 feng1 huo3 mie4 ， lu4 duan4 jiu4 bing1 xi1 。
- bai2 ren4 zong4 heng2 bi1 ， huang2 chen2 fei1 bu4 xi1 。 lu3 qi2 xue4 sa3 yi1 ， chan2 yu2 lei4 zhan1 yi4 。
- xian4 kai3 yun2 tai2 zhong1 ， zi4 yan2 sai4 shang4 xiong2 。 jiang1 jun1 xing2 shi1 shi4 ， bu4 qu3 sui4 wu2 gong1 。
- xin1 ren2 bu4 ru2 jiu4 ， jiu4 ren2 bu4 xiang1 jiu4 。 wan4 li3 chang2 piao1 yao2 ， shi2 nian2 ji4 bu2 jiu4 。
- qi4 zhi4 nan2 zhong4 lun4 ， qu1 ma3 du4 hong2 men2 。 xing2 kan4 chu3 han4 shi4 ， bu4 jue2 feng1 chen2 hun1 。
- bao3 jian4 zhong1 ye4 fu3 ， bei1 ge1 liao2 zi4 wu3 。 ci3 qu3 bu4 ke3 zhong1 ， qu3 zhong1 lei4 ru2 yu3 。

## 注释

## 译文

## 赏析
