---
id: xu-liang-zuo-cheng-xu-ting
title: 澄虚亭
titlePinyin: cheng2 xu1 ting2
titleSlug: cheng-xu-ting
author: 徐良佐
authorPinyin: xu2 liang2 zuo3
authorSlug: xu-liang-zuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一溪水浸群峰绿，潋滟长湖澄数曲。
- 波光如练映危亭，倚槛最宜凝远目。
- 亭前日日舟人行，千里万里风帆轻。
- 长汀回首望不尽，接天岚气何其清。
- 隔溪南下乾元路，古松峭拔藏禅宇。
- 余不祠前千尺潭，昔有灵龟曾左顾。
- 时迁岁改名独存，德清从此民俗淳。
- 山奇水秀冠南国，是处疑有桃花源。
- 过桥稍转十余步，家家相向开朱户。
- 大都川泽气多寒，时时猛点菰蒲雨。
- 晚来忽霁凉意新，一片两片归岩云。
- 惆怅王维不在世，把笔欲画今无人。
- 老夫歌诗久不作，对此吟情岂宜薄。
- 簿书推去试新吟，眼前好景难道著。
- 城中美酒斗十千，浦口鱼肥卖得钱。
- 夜深却羡渔翁乐，醉饱溪心明月眠。

## 拼音
- yi4 xi1 shui3 jin4 qun2 feng1 lü4 ， lian4 yan4 chang2 hu2 cheng2 shu4 qu3 。
- bo1 guang1 ru2 lian4 ying4 wei1 ting2 ， yi3 kan3 zui4 yi2 ning2 yuan3 mu4 。
- ting2 qian2 ri4 ri4 zhou1 ren2 xing2 ， qian1 li3 wan4 li3 feng1 fan1 qing1 。
- chang2 ting1 hui2 shou3 wang4 bu2 jin4 ， jie1 tian1 lan2 qi4 he2 qi2 qing1 。
- ge2 xi1 nan2 xia4 qian2 yuan2 lu4 ， gu3 song1 qiao4 ba2 cang2 chan2 yu3 。
- yu2 bu4 ci2 qian2 qian1 chi3 tan2 ， xi1 you3 ling2 gui1 ceng2 zuo3 gu4 。
- shi2 qian1 sui4 gai3 ming2 du2 cun2 ， de2 qing1 cong2 ci3 min2 su2 chun2 。
- shan1 qi2 shui3 xiu4 guan1 nan2 guo2 ， shi4 chu4 yi2 you3 tao2 hua1 yuan2 。
- guo4 qiao2 shao1 zhuan3 shi2 yu2 bu4 ， jia1 jia1 xiang1 xiang4 kai1 zhu1 hu4 。
- da4 dou1 chuan1 ze2 qi4 duo1 han2 ， shi2 shi2 meng3 dian3 gu1 pu2 yu3 。
- wan3 lai2 hu1 ji4 liang2 yi4 xin1 ， yi2 pian4 liang3 pian4 gui1 yan2 yun2 。
- chou2 chang4 wang2 wei2 bu2 zai4 shi4 ， ba3 bi3 yu4 hua4 jin1 wu2 ren2 。
- lao3 fu1 ge1 shi1 jiu3 bu2 zuo4 ， dui4 ci3 yin2 qing2 qi3 yi2 bao2 。
- bo2 shu1 tui1 qu4 shi4 xin1 yin2 ， yan3 qian2 hao3 jing3 nan2 dao4 zhu4 。
- cheng2 zhong1 mei3 jiu3 dou4 shi2 qian1 ， pu3 kou3 yu2 fei2 mai4 de2 qian2 。
- ye4 shen1 que4 xian4 yu2 weng1 le4 ， zui4 bao3 xi1 xin1 ming2 yue4 mian2 。

## 注释

## 译文

## 赏析
