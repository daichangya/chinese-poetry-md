---
title: 释昙华
---
释昙华（一一○三～一一六三），号应庵，俗姓江，蕲州黄梅（今属安徽）人。年十七于东禅寺去发。首依随州水南遂禅师。历谒湖南北、江东西诸老宿。至云居，礼圆悟禅师。入蜀，往见彰教绍隆，侍隆移虎丘。辞游诸方，初分座于处州连云寺，继住处州妙严寺。历住衢州桐山明果寺，蕲州德章安国寺，饶州报恩光孝寺、荐福寺、宝应寺，婺州宝林寺、报恩光孝寺，江州东林太平兴隆寺，建康府蒋山太平兴国寺，平江府报恩光孝寺，两住南康归宗寺，末住明州天童山景德寺。孝宗隆兴改元卒，年六十一。为南岳下十六世，虎丘绍隆禅师法嗣。有宋守铨等编《应庵昙华禅师语录》，收入《续藏经》。事见《语录》及所附宋李浩撰《塔铭》，《嘉泰普灯录》卷一九、《五灯会元》卷二○有传。　昙华诗，以辑自《语录》卷一至卷六之诗编为卷一，以见于《语录》卷一○之诗为卷二。辑自他书者附于卷末。
