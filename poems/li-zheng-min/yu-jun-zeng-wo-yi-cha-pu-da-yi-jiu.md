---
id: li-zheng-min-yu-jun-zeng-wo-yi-cha-pu-da-yi-jiu
title: 余君赠我以茶仆答以酒
titlePinyin: yu2 jun1 zeng4 wo3 yi3 cha2 pu2 da2 yi3 jiu3
titleSlug: yu-jun-zeng-wo-yi-cha-pu-da-yi-jiu
author: 李正民
authorPinyin: li3 zheng4 min2
authorSlug: li-zheng-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 投我以建溪北焙之新茶，报君以乌程若下之醇酒。
- 茶称瑞草世所珍，酒为美禄天之有。
- 碾碎龙团乳满瓯，倾来竹叶香盈卣。
- 涤烦疗热气味长，消忧破闷醺酣久。
- 君不见竟陵陆羽号狂生，细烟小鼎亲煎烹。
- 扁舟短棹江湖上，茶炉钓具常随行。
- 又不见沛国刘伶称达士，捧罂衔杯忘世累。
- 无思无虑乐陶陶，席地幕天聊快意。
- 欲醉则饮酒，欲醒则烹茶。
- 酒狂但酩酊，茶癖无咨嗟。
- 古今二者皆灵物，荡涤肺腑无纷华。
- 清风明月雅相得，君心自此思无邪。

## 拼音
- tou2 wo3 yi3 jian4 xi1 bei3 bei4 zhi1 xin1 cha2 ， bao4 jun1 yi3 wu1 cheng2 ruo4 xia4 zhi1 chun2 jiu3 。
- cha2 cheng1 rui4 cao3 shi4 suo3 zhen1 ， jiu3 wei4 mei3 lu4 tian1 zhi1 you3 。
- nian3 sui4 long2 tuan2 ru3 man3 ou1 ， qing1 lai2 zhu2 ye4 xiang1 ying2 you3 。
- di2 fan2 liao2 re4 qi4 wei4 chang2 ， xiao1 you1 po4 men1 xun1 han1 jiu3 。
- jun1 bu2 jian4 jing4 ling2 lu4 yu3 hao4 kuang2 sheng1 ， xi4 yan1 xiao3 ding3 qin1 jian1 peng1 。
- pian1 zhou1 duan3 zhao4 jiang1 hu2 shang4 ， cha2 lu2 diao4 ju4 chang2 sui2 xing2 。
- you4 bu2 jian4 pei4 guo2 liu2 ling2 cheng1 da2 shi4 ， peng3 ying1 xian2 bei1 wang4 shi4 lei4 。
- wu2 si1 wu2 lü4 le4 tao2 tao2 ， xi2 di4 mu4 tian1 liao2 kuai4 yi4 。
- yu4 zui4 ze2 yin3 jiu3 ， yu4 xing3 ze2 peng1 cha2 。
- jiu3 kuang2 dan4 ming3 ding1 ， cha2 pi3 wu2 zi1 jie1 。
- gu3 jin1 er4 zhe3 jie1 ling2 wu4 ， dang4 di2 fei4 fu3 wu2 fen1 hua2 。
- qing1 feng1 ming2 yue4 ya3 xiang1 de2 ， jun1 xin1 zi4 ci3 si1 wu2 xie2 。

## 注释

## 译文

## 赏析
