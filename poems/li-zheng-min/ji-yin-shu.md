---
id: li-zheng-min-ji-yin-shu
title: 寄尹叔
titlePinyin: ji4 yin3 shu1
titleSlug: ji-yin-shu
author: 李正民
authorPinyin: li3 zheng4 min2
authorSlug: li-zheng-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太湖三万六千顷，中有长桥堕虹影。
- 茅屋渔舟数百家，谯门打鼓官为令。
- 往来舟楫何纷纷，拜揖将迎皆要人。
- 自从兵兴急供亿，千枪万槊如鱼鳞。
- 又有强宗并大姓，索课催租惟所命。
- 忽然平地起风波，造谤兴谗喧众听。
- 岁前官家欲移跸，苇席茅茨千百室。
- 科敷比户与僧坊，髙下等差皆普及。
- 一时应办姑求备，啧有烦言长官罪。
- 差官密切来体量，三尺深文想难避。
- 君不见海盐令尹祝夫子，去年蒙恩当百里。
- 催科急迫不忍言，鞭挞黎民非所喜。
- 一朝解印谢疲民，至今豪强犹切齿。
- 国讐未雪兵未休，安得斯民无疮痏。
- 但愿中兴功业成，尽锁剑戟充耘耔。

## 拼音
- tai4 hu2 san1 wan4 liu4 qian1 qing3 ， zhong1 you3 chang2 qiao2 duo4 hong2 ying3 。
- mao2 wu1 yu2 zhou1 shu4 bai3 jia1 ， qiao2 men2 da3 gu3 guan1 wei4 ling4 。
- wang3 lai2 zhou1 ji2 he2 fen1 fen1 ， bai4 yi1 jiang1 ying2 jie1 yao4 ren2 。
- zi4 cong2 bing1 xing1 ji2 gong4 yi4 ， qian1 qiang1 wan4 shuo4 ru2 yu2 lin2 。
- you4 you3 qiang2 zong1 bing4 da4 xing4 ， suo3 ke4 cui1 zu1 wei2 suo3 ming4 。
- hu1 ran2 ping2 di4 qi3 feng1 bo1 ， zao4 bang4 xing1 chan2 xuan1 zhong4 ting1 。
- sui4 qian2 guan1 jia1 yu4 yi2 bi4 ， wei3 xi2 mao2 ci2 qian1 bai3 shi4 。
- ke1 fu1 bi3 hu4 yu3 seng1 fang1 ， gao1 xia4 deng3 cha4 jie1 pu3 ji2 。
- yi4 shi2 ying4 ban4 gu1 qiu2 bei4 ， ze2 you3 fan2 yan2 zhang3 guan1 zui4 。
- chai1 guan1 mi4 qie4 lai2 ti3 liang4 ， san1 chi3 shen1 wen2 xiang3 nan2 bi4 。
- jun1 bu2 jian4 hai3 yan2 ling4 yin3 zhu4 fu1 zi3 ， qu4 nian2 meng2 en1 dang1 bai3 li3 。
- cui1 ke1 ji2 po4 bu4 ren3 yan2 ， bian1 ta4 li2 min2 fei1 suo3 xi3 。
- yi4 chao2 jie3 yin4 xie4 pi2 min2 ， zhi4 jin1 hao2 qiang2 you2 qie4 chi3 。
- guo2 chou2 wei4 xue3 bing1 wei4 xiu1 ， an1 de2 si1 min2 wu2 chuang1 wei3 。
- dan4 yuan4 zhong1 xing1 gong1 ye4 cheng2 ， jin4 suo3 jian4 ji3 chong1 yun2 zi3 。

## 注释

## 译文

## 赏析
