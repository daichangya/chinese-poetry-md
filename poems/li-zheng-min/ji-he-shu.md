---
id: li-zheng-min-ji-he-shu
title: 寄和叔
titlePinyin: ji4 he2 shu1
titleSlug: ji-he-shu
author: 李正民
authorPinyin: li3 zheng4 min2
authorSlug: li-zheng-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 踪迹飘然寄海隅，往来宁复论亲疏。
- 风烟冷落渔樵市，钟磬萧条释梵居。
- 卜筑拟为常侍赋，干时休奉子公书。
- 泰亨乃见能连茹，剥极安知不得舆。
- 蹭蹬且同栖枥马，𪡋喁真类失波鱼。
- 男儿所患无能尔，穷达终应有命与。
- 战伐干戈诛猰貐，急难兄弟困雝渠。
- 敢忘越石思枭虏，终学陶潜自荷锄。
- 婢膝奴颜焉敢比，蜡言栀貌亦羞予。
- 嵇康岂肯为尸祝，杨意何能荐子虚。
- 流落丹心徒许国，衰迟华髪渐盈梳。
- 勿惊岁晚多怀感，处顺安排乐有余。

## 拼音
- zong1 ji4 piao1 ran2 ji4 hai3 yu2 ， wang3 lai2 ning2 fu4 lun4 qin1 shu1 。
- feng1 yan1 leng3 luo4 yu2 qiao2 shi4 ， zhong1 qing4 xiao1 tiao2 shi4 fan4 ju1 。
- bu3 zhu4 ni3 wei4 chang2 shi4 fu4 ， gan1 shi2 xiu1 feng4 zi3 gong1 shu1 。
- tai4 heng1 nai3 jian4 neng2 lian2 ru2 ， bao1 ji2 an1 zhi1 bu4 de2 yu2 。
- ceng4 deng1 qie3 tong2 qi1 li4 ma3 ， 𪡋 yong2 zhen1 lei4 shi1 bo1 yu2 。
- nan2 er2 suo3 huan4 wu2 neng2 er3 ， qiong2 da2 zhong1 ying1 you3 ming4 yu3 。
- zhan4 fa2 gan1 ge1 zhu1 ya4 yu3 ， ji2 nan2 xiong1 di4 kun4 yong1 qu2 。
- gan3 wang4 yue4 shi2 si1 xiao1 lu3 ， zhong1 xue2 tao2 qian2 zi4 he2 chu2 。
- bi4 xi1 nu2 yan2 yan1 gan3 bi3 ， la4 yan2 zhi1 mao4 yi4 xiu1 yu3 。
- ji1 kang1 qi3 ken3 wei4 shi1 zhu4 ， yang2 yi4 he2 neng2 jian4 zi3 xu1 。
- liu2 luo4 dan1 xin1 tu2 xu3 guo2 ， shuai1 chi2 hua2 fa4 jian4 ying2 shu1 。
- wu4 jing1 sui4 wan3 duo1 huai2 gan3 ， chu4 shun4 an1 pai2 le4 you3 yu2 。

## 注释

## 译文

## 赏析
