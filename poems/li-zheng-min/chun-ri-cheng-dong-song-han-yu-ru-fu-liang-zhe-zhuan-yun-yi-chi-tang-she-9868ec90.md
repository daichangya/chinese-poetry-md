---
id: li-zheng-min-chun-ri-cheng-dong-song-han-yu-ru-fu-liang-zhe-zhuan-yun-yi-chi-tang-she-9868ec90
title: 春日城东送韩玉汝赴两浙转运以池塘生春草园柳变鸣禽为韵分得生字
titlePinyin: chun1 ri4 cheng2 dong1 song4 han2 yu4 ru3 fu4 liang3 zhe4 zhuan3 yun4 yi3 chi2 tang2 sheng1 chun1 cao3 yuan2 liu3 bian4 ming2 qin2 wei4 yun4 fen1 de0 sheng1 zi4
titleSlug: chun-ri-cheng-dong-song-han-yu-ru-fu-liang-zhe-zhuan-yun-yi-chi-tang-she-9868ec90
author: 李正民
authorPinyin: li3 zheng4 min2
authorSlug: li-zheng-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野岸涨流水，名园纷杂英。
- 旭景冠盖集，清谈尊酒倾。
- 重此台省秀，驾言江海行。
- 已喜怀抱粹，况推材实精。
- 众许极髙远，时方藉经营。
- 讵止富中廪，固将泽东氓。
- 还当本朝用，不待芳岁更。
- 功名自兹始，勿叹华髪生。

## 拼音
- ye3 an4 zhang3 liu2 shui3 ， ming2 yuan2 fen1 za2 ying1 。
- xu4 jing3 guan1 gai4 ji2 ， qing1 tan2 zun1 jiu3 qing1 。
- zhong4 ci3 tai2 sheng3 xiu4 ， jia4 yan2 jiang1 hai3 xing2 。
- yi3 xi3 huai2 bao4 cui4 ， kuang4 tui1 cai2 shi2 jing1 。
- zhong4 xu3 ji2 gao1 yuan3 ， shi2 fang1 jie4 jing1 ying2 。
- ju4 zhi3 fu4 zhong1 lin3 ， gu4 jiang1 ze2 dong1 mang2 。
- hai2 dang1 ben3 chao2 yong4 ， bu2 dai4 fang1 sui4 geng4 。
- gong1 ming2 zi4 zi1 shi3 ， wu4 tan4 hua2 fa4 sheng1 。

## 注释

## 译文

## 赏析
