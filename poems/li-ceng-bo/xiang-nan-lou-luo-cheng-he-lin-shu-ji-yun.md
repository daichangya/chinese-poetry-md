---
id: li-ceng-bo-xiang-nan-lou-luo-cheng-he-lin-shu-ji-yun
title: 湘南楼落成和林书记韵
titlePinyin: xiang1 nan2 lou2 luo4 cheng2 he2 lin2 shu1 ji4 yun4
titleSlug: xiang-nan-lou-luo-cheng-he-lin-shu-ji-yun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乐郊从昔推南州，今控西鄙犹心喉。
- 碧虚境界富登览，前贤故址存风流。
- 斯楼枕江屹雉堞，俯瞰寒碧潜蟠虬。
- 夕佳朝爽在几席，岸巾拄笏供遨头。
- 迩年胡雏肆狙伺，南北不间风马牛。
- 经营墉壑备亭障，旗鼓讙亮雄谯楼。
- 岿然东壁乃头角，适与壤会将谁修。
- 斯何时也事斯役，或者食肉非良谋。
- 缅怀昨梦阅十载，不谓白首重来游。
- 虽然左腹证日急，类舍剑栈窥江油。
- 视兹罅漏弗补葺，毋乃闲暇忘绸缪。
- 梓人余力建重屋，吾意正岂舒吾眸。
- 三湘百粤类砥柱，金城頟頟江浮浮。
- 黄茅薰炙鸢堕水，不费矢镞空群酋。
- 畴其载笔纪崖右，落成且也陈觥筹。
- 筑惟甲戌继费誓，城沂亦倣书春秋。
- 吾皇神武光四表，自此丑类岂复能虔刘。
- 佳哉此诗幕中彦，孤凰一鸣惊群啾。
- 带𥮾梅雪久绝响，眼前有景君兼收。
- 谩搜枯腹欲貂续，祗觉颜汗包骍羞。

## 拼音
- le4 jiao1 cong2 xi1 tui1 nan2 zhou1 ， jin1 kong4 xi1 bi3 you2 xin1 hou2 。
- bi4 xu1 jing4 jie4 fu4 deng1 lan3 ， qian2 xian2 gu4 zhi3 cun2 feng1 liu2 。
- si1 lou2 zhen3 jiang1 yi4 zhi4 die2 ， fu3 kan4 han2 bi4 qian2 pan2 qiu2 。
- xi1 jia1 chao2 shuang3 zai4 ji3 xi2 ， an4 jin1 zhu3 hu4 gong4 ao2 tou2 。
- er3 nian2 hu2 chu2 si4 ju1 si4 ， nan2 bei3 bu4 jian1 feng1 ma3 niu2 。
- jing1 ying2 yong1 he4 bei4 ting2 zhang4 ， qi2 gu3 huan1 liang4 xiong2 qiao2 lou2 。
- kui1 ran2 dong1 bi4 nai3 tou2 jiao3 ， shi4 yu3 rang3 hui4 jiang1 shui2 xiu1 。
- si1 he2 shi2 ye3 shi4 si1 yi4 ， huo4 zhe3 shi2 rou4 fei1 liang2 mou2 。
- mian3 huai2 zuo2 meng4 yue4 shi2 zai3 ， bu2 wei4 bai2 shou3 chong2 lai2 you2 。
- sui1 ran2 zuo3 fu4 zheng4 ri4 ji2 ， lei4 she4 jian4 zhan4 kui1 jiang1 you2 。
- shi4 zi1 xia4 lou4 fu2 bu3 qi4 ， wu2 nai3 xian2 xia2 wang4 chou2 mou2 。
- zi3 ren2 yu2 li4 jian4 zhong4 wu1 ， wu2 yi4 zheng4 qi3 shu1 wu2 mou2 。
- san1 xiang1 bai3 yue4 lei4 di3 zhu4 ， jin1 cheng2 e2 e2 jiang1 fu2 fu2 。
- huang2 mao2 xun1 zhi4 yuan1 duo4 shui3 ， bu2 fei4 shi3 zu2 kong1 qun2 qiu2 。
- chou2 qi2 zai3 bi3 ji4 ya2 you4 ， luo4 cheng2 qie3 ye3 chen2 gong1 chou2 。
- zhu4 wei2 jia3 xu1 ji4 fei4 shi4 ， cheng2 yi2 yi4 fang3 shu1 chun1 qiu1 。
- wu2 huang2 shen2 wu3 guang1 si4 biao3 ， zi4 ci3 chou3 lei4 qi3 fu4 neng2 qian2 liu2 。
- jia1 zai1 ci3 shi1 mu4 zhong1 yan4 ， gu1 huang2 yi4 ming2 jing1 qun2 jiu1 。
- dai4 𥮾 mei2 xue3 jiu3 jue2 xiang3 ， yan3 qian2 you3 jing3 jun1 jian1 shou1 。
- man4 sou1 ku1 fu4 yu4 diao1 xu4 ， zhi1 jue2 yan2 han4 bao1 xing1 xiu1 。

## 注释

## 译文

## 赏析
