---
id: li-ceng-bo-shou-xiang-kun
title: 寿襄阃
titlePinyin: shou4 xiang1 kun3
titleSlug: shou-xiang-kun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南三月春事浓，人间处处熙东风。
- 山阴亭下羽觞举，长安水边箫鼓从。
- 衣冠酣燕太平久，干戈浸钝铁钺朽。
- 神州风景虽慷慨，已付新亭一杯酒。
- 皇天佑宋当此时，乃眷畴作邦家基。
- 水晶宫里毓奇瑞，翼日生此神仙姿。
- 平时功业在学术，治道边防讲明出。
- 遂将姬旦勤劳心，一洗吴人侈奢习。
- 襄阳自昔天下雄，形势今处常蛇中。
- 彤弓玈矢自临牧，轻裘缓带惟从容。
- 鸡鸣而起夜无寐，切切安危以身系。
- 四维盘石罔遗虑，千里毫厘尚深计。
- 一民未饱公足食，一兵尚寒公以衣。
- 苍颜皓鬓已若瘠，黄童白叟人其嬉。
- 瞻言二十三郡国，根本其蕃頼封植。
- 农知奠枕士超距，岂但边人戒生隙。
- 几番河檄动汉关，折冲随出精神间。
- 平淮既敌江汉盛，救邢况尽春秋难。
- 往时国未一兴役，动以千金大农给。
- 自公边用足幕府，不费中朝一毫力。
- 往时餽饷识调师，粟殆不及朞年支。
- 自公留屯上方略，粒米狼戾如京坻。
- 规模宏大有如此，古犹其难况今撽。
- 朝廷宿望四海重，中外先生一人耳。
- 我闻文正腹有百万兵，西贼闻之心胆惊。
- 胸中武库今十倍，一尘宜弗轒辒侵。
- 忠定昔年镇全益，一信五年方做得。
- 况今终始一勤字，十年之间未尝息。
- 噫嘻楚人申讨无日休，越人生聚几岁周。
- 规摹止俟机会至，社稷固頼封疆谋。
- 史毋比公仅羊杜，雅毋咏公止申甫。
- 昌唐安得十元吉，平蔡惟须一裴度。
- 黄扉紫闼深帝思，衮衣赤舄行公归。
- 愿公寿躬寿王国，牛马下走亦作寿域之黔黎。

## 拼音
- jiang1 nan2 san1 yue4 chun1 shi4 nong2 ， ren2 jian1 chu4 chu4 xi1 dong1 feng1 。
- shan1 yin1 ting2 xia4 yu3 shang1 ju3 ， chang2 an1 shui3 bian1 xiao1 gu3 cong2 。
- yi1 guan1 han1 yan4 tai4 ping2 jiu3 ， gan1 ge1 jin4 dun4 tie3 yue4 xiu3 。
- shen2 zhou1 feng1 jing3 sui1 kang1 kai3 ， yi3 fu4 xin1 ting2 yi4 bei1 jiu3 。
- huang2 tian1 you4 song4 dang1 ci3 shi2 ， nai3 juan4 chou2 zuo4 bang1 jia1 ji1 。
- shui3 jing1 gong1 li3 yu4 qi2 rui4 ， yi4 ri4 sheng1 ci3 shen2 xian1 zi1 。
- ping2 shi2 gong1 ye4 zai4 xue2 shu4 ， zhi4 dao4 bian1 fang2 jiang3 ming2 chu1 。
- sui4 jiang1 ji1 dan4 qin2 lao2 xin1 ， yi4 xi3 wu2 ren2 chi3 she1 xi2 。
- xiang1 yang2 zi4 xi1 tian1 xia4 xiong2 ， xing2 shi4 jin1 chu4 chang2 she2 zhong1 。
- tong2 gong1 lu2 shi3 zi4 lin2 mu4 ， qing1 qiu2 huan3 dai4 wei2 cong2 rong2 。
- ji1 ming2 er2 qi3 ye4 wu2 mei4 ， qie4 qie4 an1 wei1 yi3 shen1 xi4 。
- si4 wei2 pan2 shi2 wang3 yi2 lü4 ， qian1 li3 hao2 li2 shang4 shen1 ji4 。
- yi4 min2 wei4 bao3 gong1 zu2 shi2 ， yi4 bing1 shang4 han2 gong1 yi3 yi1 。
- cang1 yan2 hao4 bin4 yi3 ruo4 ji2 ， huang2 tong2 bai2 sou3 ren2 qi2 xi1 。
- zhan1 yan2 er4 shi2 san1 jun4 guo2 ， gen1 ben3 qi2 fan1 lai4 feng1 zhi2 。
- nong2 zhi1 dian4 zhen3 shi4 chao1 ju4 ， qi3 dan4 bian1 ren2 jie4 sheng1 xi4 。
- ji3 fan1 he2 xi2 dong4 han4 guan1 ， zhe2 chong1 sui2 chu1 jing1 shen2 jian1 。
- ping2 huai2 ji4 di2 jiang1 han4 sheng4 ， jiu4 xing2 kuang4 jin4 chun1 qiu1 nan2 。
- wang3 shi2 guo2 wei4 yi4 xing1 yi4 ， dong4 yi3 qian1 jin1 da4 nong2 gei3 。
- zi4 gong1 bian1 yong4 zu2 mu4 fu3 ， bu2 fei4 zhong1 chao2 yi4 hao2 li4 。
- wang3 shi2 kui4 xiang3 shi2 tiao2 shi1 ， su4 dai4 bu4 ji2 ji1 nian2 zhi1 。
- zi4 gong1 liu2 tun2 shang4 fang1 lüe4 ， li4 mi3 lang2 li4 ru2 jing1 di3 。
- gui1 mo2 hong2 da4 you3 ru2 ci3 ， gu3 you2 qi2 nan2 kuang4 jin1 qiao4 。
- chao2 ting2 su4 wang4 si4 hai3 zhong4 ， zhong1 wai4 xian1 sheng1 yi4 ren2 er3 。
- wo3 wen2 wen2 zheng4 fu4 you3 bai3 wan4 bing1 ， xi1 zei2 wen2 zhi1 xin1 dan3 jing1 。
- xiong1 zhong1 wu3 ku4 jin1 shi2 bei4 ， yi4 chen2 yi2 fu2 fen2 wen1 qin1 。
- zhong1 ding4 xi1 nian2 zhen4 quan2 yi4 ， yi2 xin4 wu3 nian2 fang1 zuo4 de2 。
- kuang4 jin1 zhong1 shi3 yi4 qin2 zi4 ， shi2 nian2 zhi1 jian1 wei4 chang2 xi1 。
- yi1 xi1 chu3 ren2 shen1 tao3 wu2 ri4 xiu1 ， yue4 ren2 sheng1 ju4 ji3 sui4 zhou1 。
- gui1 mo2 zhi3 si4 ji1 hui4 zhi4 ， she4 ji4 gu4 lai4 feng1 jiang1 mou2 。
- shi3 wu2 bi3 gong1 jin3 yang2 du4 ， ya3 wu2 yong3 gong1 zhi3 shen1 fu3 。
- chang1 tang2 an1 de2 shi2 yuan2 ji2 ， ping2 cai4 wei2 xu1 yi4 pei2 du4 。
- huang2 fei1 zi3 ta4 shen1 di4 si1 ， gun3 yi1 chi4 xi4 xing2 gong1 gui1 。
- yuan4 gong1 shou4 gong1 shou4 wang2 guo2 ， niu2 ma3 xia4 zou3 yi4 zuo4 shou4 yu4 zhi1 qian2 li2 。

## 注释

## 译文

## 赏析
