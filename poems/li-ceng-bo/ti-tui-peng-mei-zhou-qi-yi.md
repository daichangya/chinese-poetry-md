---
id: li-ceng-bo-ti-tui-peng-mei-zhou-qi-yi
title: 题推篷梅轴  其一
titlePinyin: ti2 tui1 peng2 mei2 zhou2     qi2 yi1
titleSlug: ti-tui-peng-mei-zhou-qi-yi
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉奴梳洗罢，半面露新妆。
- 江岸数枝影，篷窗一罅香。
- 横披含晓色，卧对压春芳。
- 庾岭几多力，剡溪方寸长。
- 萧然临水月，即之贯冰霜。
- 老出墨池手，清入诗人肠。
- 孤梢亚篱落，全树嗤玉堂。
- 故旧解后见，隽永约略尝。
- 熏羞篆鼎供，醉梦纸帐傍。
- 頼君润色工，著我怀袖藏。
- 太繁厌易启，所取廉毋伤。
- 谁为语逋逊，持此同相羊。

## 拼音
- yu4 nu2 shu1 xi3 ba4 ， ban4 mian4 lu4 xin1 zhuang1 。
- jiang1 an4 shu4 zhi1 ying3 ， peng2 chuang1 yi2 xia4 xiang1 。
- heng2 pi1 han2 xiao3 se4 ， wo4 dui4 ya1 chun1 fang1 。
- yu3 ling3 ji3 duo1 li4 ， yan3 xi1 fang1 cun4 chang2 。
- xiao1 ran2 lin2 shui3 yue4 ， ji2 zhi1 guan4 bing1 shuang1 。
- lao3 chu1 mo4 chi2 shou3 ， qing1 ru4 shi1 ren2 chang2 。
- gu1 shao1 ya4 li2 luo4 ， quan2 shu4 chi1 yu4 tang2 。
- gu4 jiu4 jie3 hou4 jian4 ， juan4 yong3 yue1 lüe4 chang2 。
- xun1 xiu1 zhuan4 ding3 gong4 ， zui4 meng4 zhi3 zhang4 bang4 。
- lai4 jun1 run4 se4 gong1 ， zhu4 wo3 huai2 xiu4 cang2 。
- tai4 fan2 yan4 yi4 qi3 ， suo3 qu3 lian2 wu2 shang1 。
- shui2 wei4 yu3 bu1 xun4 ， chi2 ci3 tong2 xiang1 yang2 。

## 注释

## 译文

## 赏析
