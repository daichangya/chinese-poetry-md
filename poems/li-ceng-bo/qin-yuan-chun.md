---
id: li-ceng-bo-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 沁园春
---
## 正文
- 六十衰翁，更加二龄，此何等时。
- 不退寻岩壑，相安耕钓，重来岭峤，犹事驱驰。
- 绝类文渊，当年矍铄，上马据鞍奚所为。
- 偏怜处，是难堪潦雾，水际鸢飞。
- 云台铜柱空题。
- 奈床下伊人心素疑。
- 自古来如此，只须付酒，风光纵好，勿复言诗。
- 莼菜美时，桂花香里，所愿少须臾乐之。
- 西风外，喜羽书夜静，即是归期。

## 拼音
- liu4 shi2 shuai1 weng1 ， geng4 jia1 er4 ling2 ， ci3 he2 deng3 shi2 。
- bu2 tui4 xun2 yan2 he4 ， xiang1 an1 geng1 diao4 ， chong2 lai2 ling3 qiao2 ， you2 shi4 qu1 chi2 。
- jue2 lei4 wen2 yuan1 ， dang1 nian2 jue2 shuo4 ， shang4 ma3 ju4 an1 xi1 suo3 wei4 。
- pian1 lian2 chu4 ， shi4 nan2 kan1 liao2 wu4 ， shui3 ji4 yuan1 fei1 。
- yun2 tai2 tong2 zhu4 kong1 ti2 。
- nai4 chuang2 xia4 yi1 ren2 xin1 su4 yi2 。
- zi4 gu3 lai2 ru2 ci3 ， zhi1 xu1 fu4 jiu3 ， feng1 guang1 zong4 hao3 ， wu4 fu4 yan2 shi1 。
- chun2 cai4 mei3 shi2 ， gui4 hua1 xiang1 li3 ， suo3 yuan4 shao3 xu1 yu2 le4 zhi1 。
- xi1 feng1 wai4 ， xi3 yu3 shu1 ye4 jing4 ， ji2 shi4 gui1 qi1 。

## 注释

## 译文

## 赏析
