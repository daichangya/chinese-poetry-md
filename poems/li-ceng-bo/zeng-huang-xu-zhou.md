---
id: li-ceng-bo-zeng-huang-xu-zhou
title: 赠黄虚舟
titlePinyin: zeng4 huang2 xu1 zhou1
titleSlug: zeng-huang-xu-zhou
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见君家知命今师日，白衫骑馿人不识。
- 当时画作梁园图，惟有龙眠老仙笔。
- 又不见异时知命离戎州，终身愿学陶朱游。
- 能令太史为著语，此比西子同扁舟。
- 君今名在嫡孙行，数载浮家渚宫上。
- 秋风细起鲈鱼钓，落日驮成院花样。
- 孤篷短辔成两奇，一朝复见江南诗。
- 风流信是古难继，亦有轩轾谁为之。
- 我知长耳困皂枥，突市冲篱久狂蹶。
- 逢京兆节仅免辱，入华阴门几遭诘。
- 不如小艇枫荻洲，水天碧处盟沙鸥。
- 凌波三叹洛妃恨，招魂一洗湘累愁。
- 骑馿不下竟为惑，纵苇所之乐何极。
- 与今坐上嘲子瑜，争似舟中怀李白。
- 奚庸二亩藜苋图，足归一枕黄粱娱。
- 持竿鼓枻贵适我，解鞍截镫无从渠。
- 厥今龙眠麟笔不可复，太史鸾胶尚堪续。
- 我亦苕溪渔隠徒，亦有水调遗子以一曲。

## 拼音
- jun1 bu2 jian4 jun1 jia1 zhi1 ming4 jin1 shi1 ri4 ， bai2 shan1 qi2 lu2 ren2 bu4 shi2 。
- dang1 shi2 hua4 zuo4 liang2 yuan2 tu2 ， wei2 you3 long2 mian2 lao3 xian1 bi3 。
- you4 bu2 jian4 yi4 shi2 zhi1 ming4 li2 rong2 zhou1 ， zhong1 shen1 yuan4 xue2 tao2 zhu1 you2 。
- neng2 ling4 tai4 shi3 wei4 zhu4 yu3 ， ci3 bi3 xi1 zi3 tong2 pian1 zhou1 。
- jun1 jin1 ming2 zai4 di2 sun1 xing2 ， shu4 zai3 fu2 jia1 zhu3 gong1 shang4 。
- qiu1 feng1 xi4 qi3 lu2 yu2 diao4 ， luo4 ri4 tuo2 cheng2 yuan4 hua1 yang4 。
- gu1 peng2 duan3 pei4 cheng2 liang3 qi2 ， yi4 chao2 fu4 jian4 jiang1 nan2 shi1 。
- feng1 liu2 xin4 shi4 gu3 nan2 ji4 ， yi4 you3 xuan1 zhi4 shui2 wei4 zhi1 。
- wo3 zhi1 chang2 er3 kun4 zao4 li4 ， tu1 shi4 chong1 li2 jiu3 kuang2 jue3 。
- feng2 jing1 zhao4 jie2 jin3 mian3 ru3 ， ru4 hua2 yin1 men2 ji3 zao1 jie2 。
- bu4 ru2 xiao3 ting3 feng1 di2 zhou1 ， shui3 tian1 bi4 chu4 meng2 sha1 ou1 。
- ling2 bo1 san1 tan4 luo4 fei1 hen4 ， zhao1 hun2 yi4 xi3 xiang1 lei4 chou2 。
- qi2 lu2 bu2 xia4 jing4 wei4 huo4 ， zong4 wei3 suo3 zhi1 le4 he2 ji2 。
- yu3 jin1 zuo4 shang4 chao2 zi3 yu2 ， zheng1 si4 zhou1 zhong1 huai2 li3 bai2 。
- xi1 yong1 er4 mu3 li2 xian4 tu2 ， zu2 gui1 yi1 zhen3 huang2 liang2 yu2 。
- chi2 gan1 gu3 yi4 gui4 shi4 wo3 ， jie3 an1 jie2 deng1 wu2 cong2 qu2 。
- jue2 jin1 long2 mian2 lin2 bi3 bu4 ke3 fu4 ， tai4 shi3 luan2 jiao1 shang4 kan1 xu4 。
- wo3 yi4 tiao2 xi1 yu2 yin3 tu2 ， yi4 you3 shui3 tiao2 yi2 zi3 yi3 yi4 qu3 。

## 注释

## 译文

## 赏析
