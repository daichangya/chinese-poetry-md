---
id: li-ceng-bo-song-guan-ji-heng-fu-sheng
title: 送管季衡赴省
titlePinyin: song4 guan3 ji4 heng2 fu4 sheng3
titleSlug: song-guan-ji-heng-fu-sheng
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 酌君以江南腊酿之酒，祝君以古戎秋芳之兰。
- 饯君以慈恩千佛之笔，赠君以洪𬬻九转之丹。
- 酒呼美禄壮行色，兰取賸馥香人寰。
- 笔将披腹写今古，丹可换骨超仙凡。
- 霜晴水瘦过滟滪，春和花发登长安。
- 妙龄翰墨富摛藻，肯堂源委从巍冠。
- 珊瑚文采世所贵，玉树潇洒人争看。
- 出门西笑著鞭去，郄林许我高枝攀。
- 湘灵诗成看神助，论秦赋汉从容间。
- 大对尧阶丹地前，细陈蜀道青天难。
- 已然遄往证屡恶，方来未艾忧多端。
- 当思头目我吴楚，罔忽腹背皆夷蛮。
- 粒珠束桂楮烂贱，鱼頳难赭嗟维艰。
- 马老伏枥筋力尽，剑新出匣锋铓寒。
- 维国大宝一个信，维民司命一分宽。
- 挽回线脉冀天鉴，生意庶可岷峨还。
- 直须建策迈晁董，无愧名第联欧韩。
- 胪传可卜庆云见，会见喜色盈天颜。
- 宫袍新赐鹖弁弃，昼锦归博庭闱欢。
- 乡闾相贺宝坊又一瑞，益使天下钦湘山。

## 拼音
- zhuo2 jun1 yi3 jiang1 nan2 la4 niang4 zhi1 jiu3 ， zhu4 jun1 yi3 gu3 rong2 qiu1 fang1 zhi1 lan2 。
- jian4 jun1 yi3 ci2 en1 qian1 fo2 zhi1 bi3 ， zeng4 jun1 yi3 hong2 lu2 jiu3 zhuan3 zhi1 dan1 。
- jiu3 hu1 mei3 lu4 zhuang4 xing2 se4 ， lan2 qu3 sheng4 fu4 xiang1 ren2 huan2 。
- bi3 jiang1 pi1 fu4 xie3 jin1 gu3 ， dan1 ke3 huan4 gu3 chao1 xian1 fan2 。
- shuang1 qing2 shui3 shou4 guo4 yan4 yu4 ， chun1 he2 hua1 fa1 deng1 chang2 an1 。
- miao4 ling2 han4 mo4 fu4 chi1 zao3 ， ken3 tang2 yuan2 wei3 cong2 wei1 guan1 。
- shan1 hu2 wen2 cai3 shi4 suo3 gui4 ， yu4 shu4 xiao1 sa3 ren2 zheng1 kan4 。
- chu1 men2 xi1 xiao4 zhu4 bian1 qu4 ， xi4 lin2 xu3 wo3 gao1 zhi1 pan1 。
- xiang1 ling2 shi1 cheng2 kan4 shen2 zhu4 ， lun4 qin2 fu4 han4 cong2 rong2 jian1 。
- da4 dui4 yao2 jie1 dan1 di4 qian2 ， xi4 chen2 shu3 dao4 qing1 tian1 nan2 。
- yi3 ran2 chuan2 wang3 zheng4 lü3 e4 ， fang1 lai2 wei4 ai4 you1 duo1 duan1 。
- dang1 si1 tou2 mu4 wo3 wu2 chu3 ， wang3 hu1 fu4 bei4 jie1 yi2 man2 。
- li4 zhu1 shu4 gui4 chu3 lan4 jian4 ， yu2 cheng1 nan2 zhe3 jie1 wei2 jian1 。
- ma3 lao3 fu2 li4 jin1 li4 jin4 ， jian4 xin1 chu1 xia2 feng1 mang2 han2 。
- wei2 guo2 da4 bao3 yi2 ge4 xin4 ， wei2 min2 si1 ming4 yi4 fen1 kuan1 。
- wan3 hui2 xian4 mai4 ji4 tian1 jian4 ， sheng1 yi4 shu4 ke3 min2 e2 hai2 。
- zhi2 xu1 jian4 ce4 mai4 chao2 dong3 ， wu2 kui4 ming2 di4 lian2 ou1 han2 。
- lu2 chuan2 ke3 bu3 qing4 yun2 jian4 ， hui4 jian4 xi3 se4 ying2 tian1 yan2 。
- gong1 pao2 xin1 ci4 he2 bian4 qi4 ， zhou4 jin3 gui1 bo2 ting2 wei2 huan1 。
- xiang1 lü2 xiang1 he4 bao3 fang1 you4 yi2 rui4 ， yi4 shi3 tian1 xia4 qin1 xiang1 shan1 。

## 注释

## 译文

## 赏析
