---
id: li-ceng-bo-ding-hai-ji-shu-bai-yun
title: 丁亥纪蜀百韵
titlePinyin: ding1 hai4 ji4 shu3 bai3 yun4
titleSlug: ding-hai-ji-shu-bai-yun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太岁在娵觜，羲驭正东陆。
- 羽书西边来，胡骑报南牧。
- 仓茫星火急，飘忽风雨速。
- 凭陵我封疆，剽掠我孳畜。
- 一越摩云险，已污岩岷俗。
- 再度峰贴隘，重为武阶毒。
- 胡儿忽令名，见谓鞑靼属。
- 或疑女真诈，颇讶叠州族。
- 衣毛不知帛，饮酪非茹粟。
- 劲弓骨为面，健马铁裹足。
- 驾言取金夏，其锋不可触。
- 如竹迎刃解，犹雪以汤沃。
- 先声张虚疑，我师遽蓄缩。
- 心已执檄迷，手为望风束。
- 策昧战为守，计乏奇与伏。
- 西和久间断，文南暂蹢躅。
- 将利仅小退，凯音误陆续。
- 兰臯要寸功，良将半丧衂。
- 败书丙夜闻，前矛石门宿。
- 亟令控三关，谨毋费一镞。
- 鱼梁闭仙原，武林护午谷。
- 七方对垒持，相戒前辙覆。
- 县官塞蹊径，战士据林麓。
- 由是关以外，民皆弃庐屋。
- 西康至天水，患不翅蛇蝮。
- 凤集一炬余，地已付麋鹿。
- 河池本无虞，百里祸尤酷。
- 群盗沸于鼎，流民凑如辐。
- 母悲爱子死，夫没嫠妇哭。
- 城市委焚荡，道路纷怨讟。
- 于时益昌民，十室空五六。
- 牙樯嘉陵来，舳舻尾联属。
- 十乘随启行，驿书转加促。
- 鼓吹喧后部，旌旗蔽前矗。
- 两劳使者车，三分元戎纛。
- 重以溃卒徒，跳梁满山谷。
- 声言诛不平，未知不平孰。
- 人情往伤弓，未免惊曲木。
- 土著避乡井，游手伺风烛。
- 嗟哉是日也，性命龟未卜。
- 事机正诪张，天时幸炎燠。
- 晋边死季龙，周翰奋方叔。
- 不闻武侯败，街亭诛马谡。
- 犹有孟明在，焚舟报秦穆。
- 不待斩楼兰，闻已事薰粥。
- 搢绅屐欲折，意气喜可掬。
- 中有山西人，慊若国深辱。
- 问之何所云，首疾已频𫖹。
- 大言往者悔，几已溃心腹。
- 尚为来者忧，不知护头目。
- 厥今敌虽去，乡道渠已熟。
- 三关固天险，五都恐日蹙。
- 不见关以外，处处空杼柚。
- 朝廷无事时，司农积边谷。
- 一朝弃粪土，知几十万斛。
- 民力哀何辜，边人罪难赎。
- 色虽帷幄喜，骨尚原野暴。
- 未旌平凉家，方起邹阳狱。
- 辛苦在貔貅，恩赏归雁鹜。
- 几效先轸死，不及介推禄。
- 魏师付乳臭，汉校起奴仆。
- 平时好糜烂，深刑痛敲朴。
- 于时在劳来，仍忍逞诛剭。
- 颇闻富窖藏，悉已发麦菽。
- 边无一人耕，食能几日蓄。
- 田里思反业，原堡未修筑。
- 了无金城图，酣事铜鞮曲。
- 朽索驾虚舟，空奁著亡局。
- 纵君不惩艾，而我为惭恧。
- 我闻报中朝，四境已清肃。
- 一人万人心，可欺宁可服。
- 当时屹如山，一二臣可录。
- 凡此保蜀功，两和李公独。
- 赵公继一出，颇慰沔人欲。
- 益昌所毋动，饷臣尼其毂。
- 公论虽未泯，天幸不可复。
- 安得如绍兴，魏公任都督。
- 以口伐可汗，我恨匪元璹。
- 徒能效曹刿，远谋鄙食肉。
- 言之貌愈切，至此泪几簌。
- 客既闻斯言，稽首拜且祝。
- 九庙宗社灵，百城耄倪福。
- 德泽在天下，人心久渗漉。
- 徒以成败论，公等皆碌碌。
- 伯比议莫敖，𫇭贾知子玉。
- 春秋过责备，小事书简牍。
- 子其钳尔舌，毋取斧锧戮。
- 汉人悔雁门，唐师老鸭绿。
- 有道守四夷，初何事穷黩。
- 不战屈人兵，正岂待驱逐。
- 吾皇天地心，万国囿春育。
- 畴咨元帅功，非夕则在夙。
- 出命宣黄麻，入相赓绿竹。
- 除书从天来，恩礼方隆渥。
- 三公应鼎象，相与运坤轴。
- 小夷置蚊蝱，壮志寄鸿鹄。
- 分无万户印，莞尔一杯醁。
- 熟慰豪杰心，有诏不盈轴。
- 尧门万里天，意者未亲瞩。
- 君相勤外忧，必有宁我蜀。

## 拼音
- tai4 sui4 zai4 ju1 zi1 ， xi1 yu4 zheng4 dong1 lu4 。
- yu3 shu1 xi1 bian1 lai2 ， hu2 qi2 bao4 nan2 mu4 。
- cang1 mang2 xing1 huo3 ji2 ， piao1 hu1 feng1 yu3 su4 。
- ping2 ling2 wo3 feng1 jiang1 ， piao1 lüe4 wo3 zi1 chu4 。
- yi2 yue4 mo2 yun2 xian3 ， yi3 wu1 yan2 min2 su2 。
- zai4 du4 feng1 tie1 ai4 ， zhong4 wei4 wu3 jie1 du2 。
- hu2 er2 hu1 ling4 ming2 ， jian4 wei4 da2 da2 shu3 。
- huo4 yi2 nü3 zhen1 zha4 ， po1 ya4 die2 zhou1 zu2 。
- yi1 mao2 bu4 zhi1 bo2 ， yin3 lao4 fei1 ru2 su4 。
- jin4 gong1 gu3 wei4 mian4 ， jian4 ma3 tie3 guo3 zu2 。
- jia4 yan2 qu3 jin1 xia4 ， qi2 feng1 bu4 ke3 chu4 。
- ru2 zhu2 ying2 ren4 jie3 ， you2 xue3 yi3 tang1 wo4 。
- xian1 sheng1 zhang1 xu1 yi2 ， wo3 shi1 ju4 xu4 suo1 。
- xin1 yi3 zhi2 xi2 mi2 ， shou3 wei4 wang4 feng1 shu4 。
- ce4 mei4 zhan4 wei4 shou3 ， ji4 fa2 qi2 yu3 fu2 。
- xi1 he2 jiu3 jian4 duan4 ， wen2 nan2 zan4 di2 zhu2 。
- jiang1 li4 jin3 xiao3 tui4 ， kai3 yin1 wu4 lu4 xu4 。
- lan2 gao1 yao4 cun4 gong1 ， liang2 jiang4 ban4 sang4 nü4 。
- bai4 shu1 bing3 ye4 wen2 ， qian2 mao2 shi2 men2 su4 。
- ji2 ling4 kong4 san1 guan1 ， jin3 wu2 fei4 yi4 zu2 。
- yu2 liang2 bi4 xian1 yuan2 ， wu3 lin2 hu4 wu3 gu3 。
- qi1 fang1 dui4 lei3 chi2 ， xiang1 jie4 qian2 zhe2 fu4 。
- xian4 guan1 sai1 qi1 jing4 ， zhan4 shi4 ju4 lin2 lu4 。
- you2 shi4 guan1 yi3 wai4 ， min2 jie1 qi4 lu2 wu1 。
- xi1 kang1 zhi4 tian1 shui3 ， huan4 bu2 chi4 she2 fu4 。
- feng4 ji2 yi2 ju4 yu2 ， di4 yi3 fu4 mi2 lu4 。
- he2 chi2 ben3 wu2 yu2 ， bai3 li3 huo4 you2 ku4 。
- qun2 dao4 fei4 yu2 ding3 ， liu2 min2 cou4 ru2 fu2 。
- mu3 bei1 ai4 zi3 si3 ， fu1 mei2 li2 fu4 ku1 。
- cheng2 shi4 wei3 fen2 dang4 ， dao4 lu4 fen1 yuan4 du2 。
- yu2 shi2 yi4 chang1 min2 ， shi2 shi4 kong1 wu3 liu4 。
- ya2 qiang2 jia1 ling2 lai2 ， zhu2 lu2 wei3 lian2 shu3 。
- shi2 cheng2 sui2 qi3 xing2 ， yi4 shu1 zhuan3 jia1 cu4 。
- gu3 chui1 xuan1 hou4 bu4 ， jing1 qi2 bi4 qian2 chu4 。
- liang3 lao2 shi3 zhe3 che1 ， san1 fen1 yuan2 rong2 dao4 。
- zhong4 yi3 kui4 zu2 tu2 ， tiao4 liang2 man3 shan1 gu3 。
- sheng1 yan2 zhu1 bu4 ping2 ， wei4 zhi1 bu4 ping2 shu2 。
- ren2 qing2 wang3 shang1 gong1 ， wei4 mian3 jing1 qu3 mu4 。
- tu3 zhu4 bi4 xiang1 jing3 ， you2 shou3 si4 feng1 zhu2 。
- jie1 zai1 shi4 ri4 ye3 ， xing4 ming4 gui1 wei4 bu3 。
- shi4 ji1 zheng4 zhou1 zhang1 ， tian1 shi2 xing4 yan2 yu4 。
- jin4 bian1 si3 ji4 long2 ， zhou1 han4 fen4 fang1 shu1 。
- bu4 wen2 wu3 hou2 bai4 ， jie1 ting2 zhu1 ma3 su4 。
- you2 you3 meng4 ming2 zai4 ， fen2 zhou1 bao4 qin2 mu4 。
- bu2 dai4 zhan3 lou2 lan2 ， wen2 yi3 shi4 xun1 zhou1 。
- jin4 shen1 ji1 yu4 zhe2 ， yi4 qi4 xi3 ke3 ju1 。
- zhong1 you3 shan1 xi1 ren2 ， qie4 ruo4 guo2 shen1 ru3 。
- wen4 zhi1 he2 suo3 yun2 ， shou3 ji2 yi3 pin2 𫖹 。
- da4 yan2 wang3 zhe3 hui3 ， ji3 yi3 kui4 xin1 fu4 。
- shang4 wei4 lai2 zhe3 you1 ， bu4 zhi1 hu4 tou2 mu4 。
- jue2 jin1 di2 sui1 qu4 ， xiang1 dao4 qu2 yi3 shu2 。
- san1 guan1 gu4 tian1 xian3 ， wu3 dou1 kong3 ri4 cu4 。
- bu2 jian4 guan1 yi3 wai4 ， chu4 chu4 kong1 zhu4 you4 。
- chao2 ting2 wu2 shi4 shi2 ， si1 nong2 ji1 bian1 gu3 。
- yi4 chao2 qi4 fen4 tu3 ， zhi1 ji3 shi2 wan4 hu2 。
- min2 li4 ai1 he2 gu1 ， bian1 ren2 zui4 nan2 shu2 。
- se4 sui1 wei2 wo4 xi3 ， gu3 shang4 yuan2 ye3 bao4 。
- wei4 jing1 ping2 liang2 jia1 ， fang1 qi3 zou1 yang2 yu4 。
- xin1 ku3 zai4 pi2 xiu1 ， en1 shang3 gui1 yan4 wu4 。
- ji3 xiao4 xian1 zhen3 si3 ， bu4 ji2 jie4 tui1 lu4 。
- wei4 shi1 fu4 ru3 chou4 ， han4 xiao4 qi3 nu2 pu2 。
- ping2 shi2 hao3 mi2 lan4 ， shen1 xing2 tong4 qiao1 pu3 。
- yu2 shi2 zai4 lao2 lai2 ， reng2 ren3 cheng3 zhu1 wu1 。
- po1 wen2 fu4 jiao4 cang2 ， xi1 yi3 fa1 mai4 shu1 。
- bian1 wu2 yi4 ren2 geng1 ， shi2 neng2 ji3 ri4 xu4 。
- tian2 li3 si1 fan3 ye4 ， yuan2 bao3 wei4 xiu1 zhu4 。
- liao3 wu2 jin1 cheng2 tu2 ， han1 shi4 tong2 di1 qu3 。
- xiu3 suo3 jia4 xu1 zhou1 ， kong1 lian2 zhu4 wang2 ju2 。
- zong4 jun1 bu4 cheng2 ai4 ， er2 wo3 wei4 can2 nü4 。
- wo3 wen2 bao4 zhong1 chao2 ， si4 jing4 yi3 qing1 su4 。
- yi4 ren2 wan4 ren2 xin1 ， ke3 qi1 ning4 ke3 fu2 。
- dang1 shi2 yi4 ru2 shan1 ， yi1 er4 chen2 ke3 lu4 。
- fan2 ci3 bao3 shu3 gong1 ， liang3 he2 li3 gong1 du2 。
- zhao4 gong1 ji4 yi4 chu1 ， po1 wei4 mian3 ren2 yu4 。
- yi4 chang1 suo3 wu2 dong4 ， xiang3 chen2 ni2 qi2 gu1 。
- gong1 lun4 sui1 wei4 min3 ， tian1 xing4 bu4 ke3 fu4 。
- an1 de2 ru2 shao4 xing1 ， wei4 gong1 ren4 du1 du0 。
- yi3 kou3 fa2 ke4 han2 ， wo3 hen4 fei3 yuan2 shu2 。
- tu2 neng2 xiao4 cao2 gui4 ， yuan3 mou2 bi3 shi2 rou4 。
- yan2 zhi1 mao4 yu4 qie4 ， zhi4 ci3 lei4 ji3 su4 。
- ke4 ji4 wen2 si1 yan2 ， qi3 shou3 bai4 qie3 zhu4 。
- jiu3 miao4 zong1 she4 ling2 ， bai3 cheng2 mao4 ni2 fu2 。
- de2 ze2 zai4 tian1 xia4 ， ren2 xin1 jiu3 shen4 lu4 。
- tu2 yi3 cheng2 bai4 lun4 ， gong1 deng3 jie1 lu4 lu4 。
- bo2 bi3 yi4 mo4 ao2 ， wei3 jia3 zhi1 zi3 yu4 。
- chun1 qiu1 guo4 ze2 bei4 ， xiao3 shi4 shu1 jian3 du2 。
- zi3 qi2 qian2 er3 she2 ， wu2 qu3 fu3 zhi4 lu4 。
- han4 ren2 hui3 yan4 men2 ， tang2 shi1 lao3 ya1 lü4 。
- you3 dao4 shou3 si4 yi2 ， chu1 he2 shi4 qiong2 du2 。
- bu2 zhan4 qu1 ren2 bing1 ， zheng4 qi3 dai4 qu1 zhu2 。
- wu2 huang2 tian1 di4 xin1 ， wan4 guo2 you4 chun1 yu4 。
- chou2 zi1 yuan2 shuai4 gong1 ， fei1 xi1 ze2 zai4 su4 。
- chu1 ming4 xuan1 huang2 ma2 ， ru4 xiang1 geng1 lü4 zhu2 。
- chu2 shu1 cong2 tian1 lai2 ， en1 li3 fang1 long2 wo4 。
- san1 gong1 ying4 ding3 xiang4 ， xiang1 yu3 yun4 kun1 zhou2 。
- xiao3 yi2 zhi4 wen2 meng2 ， zhuang4 zhi4 ji4 hong2 hu2 。
- fen1 wu2 wan4 hu4 yin4 ， wan3 er3 yi4 bei1 lu4 。
- shu2 wei4 hao2 jie2 xin1 ， you3 zhao4 bu4 ying2 zhou2 。
- yao2 men2 wan4 li3 tian1 ， yi4 zhe3 wei4 qin1 zhu3 。
- jun1 xiang1 qin2 wai4 you1 ， bi4 you3 ning2 wo3 shu3 。

## 注释

## 译文

## 赏析
