---
id: li-ceng-bo-ye-nan-yue
title: 谒南岳
titlePinyin: ye4 nan2 yue4
titleSlug: ye-nan-yue
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 来谒衡岳山，未穷衡岳境。
- 𦶟香赤帝殿，恭祈国寿永。
- 婆娑禹指山，仅窥虬龙影。
- 分枝万派别，功与天地准。
- 悦亭万竹间，倚丘甫俄顷。
- 披云挹苍翠，俗虑须苏醒。
- 王事属有程，山容看难尽。
- 归来短篷底，梦断青松径。
- 云开为韩子，雪霁朱张咏。
- 必如三先生，人与此山称。
- 我生等培𪣻，安敢乔岳并。
- 好峰七十二，讵可一朝竟。
- 男儿万里眼，长啸付一瞬。
- 终朝摘星斗，寘身祝融顶。

## 拼音
- lai2 ye4 heng2 yue4 shan1 ， wei4 qiong2 heng2 yue4 jing4 。
- 𦶟 xiang1 chi4 di4 dian4 ， gong1 qi2 guo2 shou4 yong3 。
- po2 suo1 yu3 zhi3 shan1 ， jin3 kui1 qiu2 long2 ying3 。
- fen1 zhi1 wan4 pai4 bie2 ， gong1 yu3 tian1 di4 zhun3 。
- yue4 ting2 wan4 zhu2 jian1 ， yi3 qiu1 fu3 e2 qing3 。
- pi1 yun2 yi4 cang1 cui4 ， su2 lü4 xu1 su1 xing3 。
- wang2 shi4 shu3 you3 cheng2 ， shan1 rong2 kan4 nan2 jin4 。
- gui1 lai2 duan3 peng2 di3 ， meng4 duan4 qing1 song1 jing4 。
- yun2 kai1 wei4 han2 zi3 ， xue3 ji4 zhu1 zhang1 yong3 。
- bi4 ru2 san1 xian1 sheng1 ， ren2 yu3 ci3 shan1 cheng1 。
- wo3 sheng1 deng3 pei2 lou2 ， an1 gan3 qiao2 yue4 bing4 。
- hao3 feng1 qi1 shi2 er4 ， ju4 ke3 yi4 chao2 jing4 。
- nan2 er2 wan4 li3 yan3 ， chang2 xiao4 fu4 yi2 shun4 。
- zhong1 chao2 zhai1 xing1 dou4 ， zhi4 shen1 zhu4 rong2 ding3 。

## 注释

## 译文

## 赏析
