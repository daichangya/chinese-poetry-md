---
id: li-ceng-bo-guo-fu-zhou-huai-yi-chuan-fu-weng-liang-xian-sheng
title: 过涪州怀伊川涪翁两先生
titlePinyin: guo4 fu2 zhou1 huai2 yi1 chuan1 fu2 weng1 liang3 xian1 sheng1
titleSlug: guo-fu-zhou-huai-yi-chuan-fu-weng-liang-xian-sheng
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昌黎昔作潮州游，潮人百世称名州。
- 又闻柳州柳子厚，柳人至今爱其柳。
- 二公皆以文鸣唐，所至不偶为异常。
- 卒今江海流落地，化作文物声名乡。
- 涪南僻在巴子国，地绝中州少人物。
- 天将儒道淑是邦，曾向先朝处羁客。
- 河南夫子间世贤，山谷老叟人间仙。
- 一时辙迹相继至，顿使光价增山川。
- 尝嗟道从孟轲死，一贯谁能接原委。
- 又嗟诗自杜甫亡，四海谁能造诗垒。
- 幸生伊洛续圣传，鸢鱼遂复穷天渊。
- 从而江右振余响，清庙又得存遗弦。
- 今逾元祐二百载，草木涪人尚知爱。
- 文章性命虽匪幸，气象风流久皆在。
- 惜乎两公生盛时，下与屈贾同驱驰。
- 涪人则幸公不幸，天下应怨涪人私。

## 拼音
- chang1 li2 xi1 zuo4 chao2 zhou1 you2 ， chao2 ren2 bai3 shi4 cheng1 ming2 zhou1 。
- you4 wen2 liu3 zhou1 liu3 zi3 hou4 ， liu3 ren2 zhi4 jin1 ai4 qi2 liu3 。
- er4 gong1 jie1 yi3 wen2 ming2 tang2 ， suo3 zhi4 bu4 ou3 wei4 yi4 chang2 。
- zu2 jin1 jiang1 hai3 liu2 luo4 di4 ， hua4 zuo4 wen2 wu4 sheng1 ming2 xiang1 。
- fu2 nan2 pi4 zai4 ba1 zi3 guo2 ， di4 jue2 zhong1 zhou1 shao3 ren2 wu4 。
- tian1 jiang1 ru2 dao4 shu1 shi4 bang1 ， ceng2 xiang4 xian1 chao2 chu4 ji1 ke4 。
- he2 nan2 fu1 zi3 jian1 shi4 xian2 ， shan1 gu3 lao3 sou3 ren2 jian1 xian1 。
- yi4 shi2 zhe2 ji4 xiang1 ji4 zhi4 ， dun4 shi3 guang1 jia4 zeng1 shan1 chuan1 。
- chang2 jie1 dao4 cong2 meng4 ke1 si3 ， yi2 guan4 shui2 neng2 jie1 yuan2 wei3 。
- you4 jie1 shi1 zi4 du4 fu3 wang2 ， si4 hai3 shui2 neng2 zao4 shi1 lei3 。
- xing4 sheng1 yi1 luo4 xu4 sheng4 chuan2 ， yuan1 yu2 sui4 fu4 qiong2 tian1 yuan1 。
- cong2 er2 jiang1 you4 zhen4 yu2 xiang3 ， qing1 miao4 you4 de2 cun2 yi2 xian2 。
- jin1 yu2 yuan2 you4 er4 bai3 zai3 ， cao3 mu4 fu2 ren2 shang4 zhi1 ai4 。
- wen2 zhang1 xing4 ming4 sui1 fei3 xing4 ， qi4 xiang4 feng1 liu2 jiu3 jie1 zai4 。
- xi1 hu1 liang3 gong1 sheng1 sheng4 shi2 ， xia4 yu3 qu1 jia3 tong2 qu1 chi2 。
- fu2 ren2 ze2 xing4 gong1 bu2 xing4 ， tian1 xia4 ying4 yuan4 fu2 ren2 si1 。

## 注释

## 译文

## 赏析
