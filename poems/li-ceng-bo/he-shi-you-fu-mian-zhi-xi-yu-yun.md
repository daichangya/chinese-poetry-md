---
id: li-ceng-bo-he-shi-you-fu-mian-zhi-xi-yu-yun
title: 和士友傅勉之喜雨韵
titlePinyin: he2 shi4 you3 fu4 mian3 zhi1 xi3 yu3 yun4
titleSlug: he-shi-you-fu-mian-zhi-xi-yu-yun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老生本不学军旅，来护荆州国门户。
- 惭无善政格休征，未能雨十与风五。
- 今年甫幸登麦喜，入夏又以槁苗苦。
- 骄阳杲杲地欲赤，身愿为骍措无所。
- 瓣香惟有老天告，难以中心共人语。
- 当知岁计国计关，不但区区饱吾楚。
- 我持皇穹不绝物，宁忍赤子失其乳。
- 弥旬果尔三沛泽，靡间西郊与南亩。
- 灌园遂省桔槹力，行道奚忧豆箪呼。
- 农皆眉间有色喜，士亦胸中以奇吐。
- 炎埃万里一洗空，手扇为之却纨羽。
- 我愿天地朝野和，常若渊泉以时溥。
- 多谢丰隆屏翳已奏功，毋使吾民复咨雨。

## 拼音
- lao3 sheng1 ben3 bu4 xue2 jun1 lü3 ， lai2 hu4 jing1 zhou1 guo2 men2 hu4 。
- can2 wu2 shan4 zheng4 ge2 xiu1 zheng1 ， wei4 neng2 yu3 shi2 yu3 feng1 wu3 。
- jin1 nian2 fu3 xing4 deng1 mai4 xi3 ， ru4 xia4 you4 yi3 gao3 miao2 ku3 。
- jiao1 yang2 gao3 gao3 di4 yu4 chi4 ， shen1 yuan4 wei4 xing1 cuo4 wu2 suo3 。
- ban4 xiang1 wei2 you3 lao3 tian1 gao4 ， nan2 yi3 zhong1 xin1 gong4 ren2 yu3 。
- dang1 zhi1 sui4 ji4 guo2 ji4 guan1 ， bu2 dan4 qu1 qu1 bao3 wu2 chu3 。
- wo3 chi2 huang2 qiong2 bu4 jue2 wu4 ， ning2 ren3 chi4 zi3 shi1 qi2 ru3 。
- mi2 xun2 guo3 er3 san1 pei4 ze2 ， mi2 jian1 xi1 jiao1 yu3 nan2 mu3 。
- guan4 yuan2 sui4 sheng3 ju2 gao1 li4 ， hang2 dao4 xi1 you1 dou4 dan1 hu1 。
- nong2 jie1 mei2 jian1 you3 se4 xi3 ， shi4 yi4 xiong1 zhong1 yi3 qi2 tu3 。
- yan2 ai1 wan4 li3 yi4 xi3 kong1 ， shou3 shan4 wei4 zhi1 que4 wan2 yu3 。
- wo3 yuan4 tian1 di4 chao2 ye3 he2 ， chang2 ruo4 yuan1 quan2 yi3 shi2 pu3 。
- duo1 xie4 feng1 long2 ping2 yi4 yi3 zou4 gong1 ， wu2 shi3 wu2 min2 fu4 zi1 yu3 。

## 注释

## 译文

## 赏析
