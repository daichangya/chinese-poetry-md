---
id: li-ceng-bo-zu-feng-tai-hu-sha-tang-gang
title: 阻风太湖沙塘港
titlePinyin: zu3 feng1 tai4 hu2 sha1 tang2 gang3
titleSlug: zu-feng-tai-hu-sha-tang-gang
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归程雪边来，四旬六千里。
- 瞿唐过滟滪，洞庭至彭蠡。
- 涉历天下险，心有如此水。
- 朅来太湖滨，到家步才跬。
- 胡贻蜚廉怒，相挟冯夷氏。
- 惊飚昼而作，骇浪暮不已。
- 令人向洋叹，可望不可迩。
- 组练前陈扼，银屋平地起。
- 逡巡问维楫，飘泊委芦苇。
- 归心苦何遽，短棹姑小𫇢。
- 尝闻强则避，事当顺而理。
- 平明迟解缆，天宇果新霁。
- 金乌甫生东，鱼龙首俱弭。
- 上下大圆镜，四面平如砥。
- 天公翻覆手，风后吹嘘是。
- 巽转而之坤，帆去随所指。
- 出湖且入港，曾不片时尔。
- 前津问锡麓，弗远尺有咫。
- 舟人顾相贺，昨忧变今喜。
- 我生客江湖，噫嘻嗟老矣。
- 可以速则速，时当止则止。
- 岂惟行舟然，世事只如此。
- 由兹石塘出，此去皆坦履。
- 归来荷圣恩，全家頼天赐。
- 息阴亟休影，杜门以却轨。

## 拼音
- gui1 cheng2 xue3 bian1 lai2 ， si4 xun2 liu4 qian1 li3 。
- qu2 tang2 guo4 yan4 yu4 ， dong4 ting2 zhi4 peng2 li2 。
- she4 li4 tian1 xia4 xian3 ， xin1 you3 ru2 ci3 shui3 。
- qie4 lai2 tai4 hu2 bin1 ， dao4 jia1 bu4 cai2 kui3 。
- hu2 yi2 fei1 lian2 nu4 ， xiang1 xie2 feng2 yi2 shi4 。
- jing1 biao1 zhou4 er2 zuo4 ， hai4 lang4 mu4 bu4 yi3 。
- ling4 ren2 xiang4 yang2 tan4 ， ke3 wang4 bu4 ke3 er3 。
- zu3 lian4 qian2 chen2 e4 ， yin2 wu1 ping2 di4 qi3 。
- qun1 xun2 wen4 wei2 ji2 ， piao1 bo2 wei3 lu2 wei3 。
- gui1 xin1 ku3 he2 ju4 ， duan3 zhao4 gu1 xiao3 𫇢 。
- chang2 wen2 qiang2 ze2 bi4 ， shi4 dang1 shun4 er2 li3 。
- ping2 ming2 chi2 jie3 lan3 ， tian1 yu3 guo3 xin1 ji4 。
- jin1 wu1 fu3 sheng1 dong1 ， yu2 long2 shou3 ju4 mi3 。
- shang4 xia4 da4 yuan2 jing4 ， si4 mian4 ping2 ru2 di3 。
- tian1 gong1 fan1 fu4 shou3 ， feng1 hou4 chui1 xu1 shi4 。
- xun4 zhuan3 er2 zhi1 kun1 ， fan1 qu4 sui2 suo3 zhi3 。
- chu1 hu2 qie3 ru4 gang3 ， ceng2 bu2 pian4 shi2 er3 。
- qian2 jin1 wen4 xi1 lu4 ， fu2 yuan3 chi3 you3 zhi3 。
- zhou1 ren2 gu4 xiang1 he4 ， zuo2 you1 bian4 jin1 xi3 。
- wo3 sheng1 ke4 jiang1 hu2 ， yi1 xi1 jie1 lao3 yi3 。
- ke3 yi3 su4 ze2 su4 ， shi2 dang1 zhi3 ze2 zhi3 。
- qi3 wei2 xing2 zhou1 ran2 ， shi4 shi4 zhi1 ru2 ci3 。
- you2 zi1 shi2 tang2 chu1 ， ci3 qu4 jie1 tan3 lü3 。
- gui1 lai2 he2 sheng4 en1 ， quan2 jia1 lai4 tian1 ci4 。
- xi1 yin1 ji2 xiu1 ying3 ， du4 men2 yi3 que4 gui3 。

## 注释

## 译文

## 赏析
