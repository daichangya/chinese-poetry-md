---
id: li-ceng-bo-guan-shun-fu-yi-xiang-zhu-wei-qing-nu-er-kuang-wei-ming-xiang-fu-ren-fu--19567dfb
title: 管顺甫以湘竹为青奴儿贶为名湘夫人赋以谢之
titlePinyin: guan3 shun4 fu3 yi3 xiang1 zhu2 wei4 qing1 nu2 er2 kuang4 wei4 ming2 xiang1 fu1 ren2 fu4 yi3 xie4 zhi1
titleSlug: guan-shun-fu-yi-xiang-zhu-wei-qing-nu-er-kuang-wei-ming-xiang-fu-ren-fu--19567dfb
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妾家淇园北封君，厥祖慈事宗苍筼。
- 子孙异代贞节闻，枝分一派从南巡。
- 千古流落湘江滨，几番雨露敷新荣。
- 斑斑不改啼红痕，膏煎漆伐悔自矜。
- 卒以取祸罹斧斤，工巧斲削资它人。
- 管城夫子出意新，作俑取义何其云。
- 致之千里充吾庭，命以汤沐虞嫔名。
- 仿佛太伯之文身，虚中直外圆且明。
- 不丝不谷不受尘，一笑不用捐千金。
- 曲眉丰颊从杂陈，虽有多喙无一嗔。
- 晨夕荐我眠风櫺，曲肱时复呼真真。
- 骨虽非玉肌似冰，蝶梦不到巫山云。
- 白家蛮素卿自卿，老我祝尔毋忘盟。
- 以便吾体全吾神，招魂共读离骚经。
- 推枕同作华胥民，只虞一夜秋气清。
- 犹筐中扇墙角檠，盍为青奴亦作白头吟。

## 拼音
- qie4 jia1 qi2 yuan2 bei3 feng1 jun1 ， jue2 zu3 ci2 shi4 zong1 cang1 yun2 。
- zi3 sun1 yi4 dai4 zhen1 jie2 wen2 ， zhi1 fen1 yi2 pai4 cong2 nan2 xun2 。
- qian1 gu3 liu2 luo4 xiang1 jiang1 bin1 ， ji3 fan1 yu3 lu4 fu1 xin1 rong2 。
- ban1 ban1 bu4 gai3 ti2 hong2 hen2 ， gao1 jian1 qi1 fa2 hui3 zi4 jin1 。
- zu2 yi3 qu3 huo4 li2 fu3 jin1 ， gong1 qiao3 zhuo2 xiao1 zi1 ta1 ren2 。
- guan3 cheng2 fu1 zi3 chu1 yi4 xin1 ， zuo4 yong3 qu3 yi4 he2 qi2 yun2 。
- zhi4 zhi1 qian1 li3 chong1 wu2 ting2 ， ming4 yi3 tang1 mu4 yu2 pin2 ming2 。
- fang3 fu2 tai4 bo2 zhi1 wen2 shen1 ， xu1 zhong1 zhi2 wai4 yuan2 qie3 ming2 。
- bu4 si1 bu4 gu3 bu2 shou4 chen2 ， yi2 xiao4 bu2 yong4 juan1 qian1 jin1 。
- qu3 mei2 feng1 jia2 cong2 za2 chen2 ， sui1 you3 duo1 hui4 wu2 yi4 chen1 。
- chen2 xi1 jian4 wo3 mian2 feng1 ling2 ， qu1 gong1 shi2 fu4 hu1 zhen1 zhen1 。
- gu3 sui1 fei1 yu4 ji1 si4 bing1 ， die2 meng4 bu2 dao4 wu1 shan1 yun2 。
- bai2 jia1 man2 su4 qing1 zi4 qing1 ， lao3 wo3 zhu4 er3 wu2 wang4 meng2 。
- yi3 bian4 wu2 ti3 quan2 wu2 shen2 ， zhao1 hun2 gong4 du2 li2 sao1 jing1 。
- tui1 zhen3 tong2 zuo4 hua2 xu1 min2 ， zhi1 yu2 yi2 ye4 qiu1 qi4 qing1 。
- you2 kuang1 zhong1 shan4 qiang2 jiao3 qing2 ， he2 wei4 qing1 nu2 yi4 zuo4 bai2 tou2 yin2 。

## 注释

## 译文

## 赏析
