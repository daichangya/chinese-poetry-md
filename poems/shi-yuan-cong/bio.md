---
title: 释元聪
---
释元聪（一一三六～一二○九），字蒙叟，号蒙庵，赐号佛智，福州长乐（今属福建）人。俗姓朱。年十九去儒入释，从龟峰僧璘游。璘殁，从晦庵慧光学。慧光殁，往见密庵咸杰于焉居，见且庵守仁于长芦，见瞎堂慧远于灵隠，见水庵宗一于浄慈，见谁庵宗演于高亭，见佛照德光于光孝，见复庵可宗于保安，以证其所得。密庵迁径山，元聪为第一座，声名益起。年四十，自光孝开堂，为晦庵嗣。后住庐山云居九年。又历住长芦、雪峰、径山。宁宗嘉定二年卒，年七十四。事见《后乐集》卷一八《径山蒙庵佛智禅师塔铭》。今录诗九首。
