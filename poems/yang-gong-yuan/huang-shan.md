---
id: yang-gong-yuan-huang-shan
title: 黄山
titlePinyin: huang2 shan1
titleSlug: huang-shan
author: 杨公远
authorPinyin: yang2 gong1 yuan3
authorSlug: yang-gong-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古今墨客兼骚客，推许黄山甲众山。
- 三十六峰层汉外，百千万岫乱云间。
- 炼丹帝往名长在，捣药仙归臼已闲。
- 叶落花开人寂寂，雄鸣雌和鸟关关。
- 瀑湍岩罅常飞沫，砂现崖巅未带殷。
- 水畔青牛眠正稳，源头白鹿去仍还。
- 清潭易见鱼翻锦，幽洞难窥豹露斑。
- 著罢棋枰留嶂顶，流来桃片点溪湾。
- 鸾翔弄影非无侣，鹤唳冲天岂类鹇。
- 空谷伐柯樵父远，平川唤犊牧儿顽。
- 石缾倾注泉那竭，瑶草敷荣地匪悭。
- 老桧络藤缠夭矫，苍苔蚀径遶回环。
- 遥知衲子明空苦，应笑贪夫竞触蛮。
- 断续小桥艰跋涉，崎岖绝磴费跻攀。
- 枝头果熟猿争取，树杪梢枯鹊为删。
- 虎踞风前疑啸吼，龙潜潭底想盘跧。
- 水帘珠贯何曾卷，石室云封底用𣡬。
- 对峙容浮高耸峭，合流曹院响湲潺。
- 汤泉浴起能轻骨，药鼎餐遗可驻颜。
- 胜概不穷吟不尽，一时模写在人寰。

## 拼音
- gu3 jin1 mo4 ke4 jian1 sao1 ke4 ， tui1 xu3 huang2 shan1 jia3 zhong4 shan1 。
- san1 shi2 liu4 feng1 ceng2 han4 wai4 ， bai3 qian1 wan4 xiu4 luan4 yun2 jian1 。
- lian4 dan1 di4 wang3 ming2 chang2 zai4 ， dao3 yao4 xian1 gui1 jiu4 yi3 xian2 。
- ye4 luo4 hua1 kai1 ren2 ji4 ji4 ， xiong2 ming2 ci2 he2 niao3 guan1 guan1 。
- pu4 tuan1 yan2 xia4 chang2 fei1 mo4 ， sha1 xian4 ya2 dian1 wei4 dai4 yin1 。
- shui3 pan4 qing1 niu2 mian2 zheng4 wen3 ， yuan2 tou2 bai2 lu4 qu4 reng2 hai2 。
- qing1 tan2 yi4 jian4 yu2 fan1 jin3 ， you1 dong4 nan2 kui1 bao4 lu4 ban1 。
- zhu4 ba4 qi2 ping2 liu2 zhang4 ding3 ， liu2 lai2 tao2 pian4 dian3 xi1 wan1 。
- luan2 xiang2 nong4 ying3 fei1 wu2 lü3 ， he4 li4 chong1 tian1 qi3 lei4 xian2 。
- kong1 gu3 fa2 ke1 qiao2 fu4 yuan3 ， ping2 chuan1 huan4 du2 mu4 er2 wan2 。
- shi2 ping2 qing1 zhu4 quan2 na4 jie2 ， yao2 cao3 fu1 rong2 di4 fei3 qian1 。
- lao3 gui4 luo4 teng2 chan2 yao1 jiao3 ， cang1 tai2 shi2 jing4 rao4 hui2 huan2 。
- yao2 zhi1 na4 zi3 ming2 kong1 ku3 ， ying4 xiao4 tan1 fu1 jing4 chu4 man2 。
- duan4 xu4 xiao3 qiao2 jian1 ba2 she4 ， qi2 qu1 jue2 deng4 fei4 ji1 pan1 。
- zhi1 tou2 guo3 shu2 yuan2 zheng1 qu3 ， shu4 miao3 shao1 ku1 que4 wei4 shan1 。
- hu3 ju4 feng1 qian2 yi2 xiao4 hou3 ， long2 qian2 tan2 di3 xiang3 pan2 quan2 。
- shui3 lian2 zhu1 guan4 he2 ceng2 juan4 ， shi2 shi4 yun2 feng1 di3 yong4 𣡬 。
- dui4 zhi4 rong2 fu2 gao1 song3 qiao4 ， he2 liu2 cao2 yuan4 xiang3 yuan2 chan2 。
- tang1 quan2 yu4 qi3 neng2 qing1 gu3 ， yao4 ding3 can1 yi2 ke3 zhu4 yan2 。
- sheng4 gai4 bu4 qiong2 yin2 bu2 jin4 ， yi4 shi2 mo2 xie3 zai4 ren2 huan2 。

## 注释

## 译文

## 赏析
