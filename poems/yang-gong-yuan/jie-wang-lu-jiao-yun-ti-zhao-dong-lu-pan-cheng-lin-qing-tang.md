---
id: yang-gong-yuan-jie-wang-lu-jiao-yun-ti-zhao-dong-lu-pan-cheng-lin-qing-tang
title: 借汪路教韵题赵东麓判丞临清堂
titlePinyin: jie4 wang1 lu4 jiao4 yun4 ti2 zhao4 dong1 lu4 pan4 cheng2 lin2 qing1 tang2
titleSlug: jie-wang-lu-jiao-yun-ti-zhao-dong-lu-pan-cheng-lin-qing-tang
author: 杨公远
authorPinyin: yang2 gong1 yuan3
authorSlug: yang-gong-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结屋俯清溪，萧然迥出奇。
- 书藏千万卷，梅浸两三枝。
- 入竹风声细，移花日影迟。
- 乐山仍乐水，何虑复何思。
- 菊有陶潜逸，兰无屈子悲。
- 娱情琴上操，遣兴局间棋。
- 对客频倾酒，临流賸赋诗。
- 要将闲度日，只恐道关时。
- 触目多幽致，留题总色丝。
- 细吟增敬羡，貂续匪佳辞。

## 拼音
- jie2 wu1 fu3 qing1 xi1 ， xiao1 ran2 jiong3 chu1 qi2 。
- shu1 cang2 qian1 wan4 juan4 ， mei2 jin4 liang3 san1 zhi1 。
- ru4 zhu2 feng1 sheng1 xi4 ， yi2 hua1 ri4 ying3 chi2 。
- le4 shan1 reng2 le4 shui3 ， he2 lü4 fu4 he2 si1 。
- ju2 you3 tao2 qian2 yi4 ， lan2 wu2 qu1 zi3 bei1 。
- yu2 qing2 qin2 shang4 cao1 ， qian3 xing1 ju2 jian1 qi2 。
- dui4 ke4 pin2 qing1 jiu3 ， lin2 liu2 sheng4 fu4 shi1 。
- yao4 jiang1 xian2 du4 ri4 ， zhi1 kong3 dao4 guan1 shi2 。
- chu4 mu4 duo1 you1 zhi4 ， liu2 ti2 zong3 se4 si1 。
- xi4 yin2 zeng1 jing4 xian4 ， diao1 xu4 fei3 jia1 ci2 。

## 注释

## 译文

## 赏析
