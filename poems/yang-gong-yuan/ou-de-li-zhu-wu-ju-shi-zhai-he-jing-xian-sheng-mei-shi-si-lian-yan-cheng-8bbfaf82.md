---
id: yang-gong-yuan-ou-de-li-zhu-wu-ju-shi-zhai-he-jing-xian-sheng-mei-shi-si-lian-yan-cheng-8bbfaf82
title: 偶得李竹屋居士摘和靖先生梅诗四联演成八韵句工而韵险似难继和愧不自揣僭敢续貂珠玉在傍觉我形秽  其三
titlePinyin: ou3 de2 li3 zhu2 wu1 ju1 shi4 zhai1 he2 jing4 xian1 sheng1 mei2 shi1 si4 lian2 yan3 cheng2 ba1 yun4 ju4 gong1 er2 yun4 xian3 si4 nan2 ji4 he2 kui4 bu2 zi4 chuai1 jian4 gan3 xu4 diao1 zhu1 yu4 zai4 bang4 jue2 wo3 xing2 hui4     qi2 san1
titleSlug: ou-de-li-zhu-wu-ju-shi-zhai-he-jing-xian-sheng-mei-shi-si-lian-yan-cheng-8bbfaf82
author: 杨公远
authorPinyin: yang2 gong1 yuan3
authorSlug: yang-gong-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪后园林才半树，支筇细认孤山路。
- 云顽未敛风更严，木冻且僵天欲莫。
- 冷蕊依稀无处寻，清香髣髴暗中度。
- 翻思立马老坡翁，月上黄昏方得句。

## 拼音
- xue3 hou4 yuan2 lin2 cai2 ban4 shu4 ， zhi1 qiong2 xi4 ren4 gu1 shan1 lu4 。
- yun2 wan2 wei4 lian3 feng1 geng4 yan2 ， mu4 dong4 qie3 jiang1 tian1 yu4 mo4 。
- leng3 rui3 yi1 xi1 wu2 chu4 xun2 ， qing1 xiang1 fang3 fu2 an4 zhong1 du4 。
- fan1 si1 li4 ma3 lao3 po1 weng1 ， yue4 shang4 huang2 hun1 fang1 de2 ju4 。

## 注释

## 译文

## 赏析
