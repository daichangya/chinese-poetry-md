---
id: ye-zhu-ti-xing-dao-yuan-lan-guang-xuan
title: 题兴道院蓝光轩
titlePinyin: ti2 xing1 dao4 yuan4 lan2 guang1 xuan1
titleSlug: ti-xing-dao-yuan-lan-guang-xuan
author: 叶翥
authorPinyin: ye4 zhu4
authorSlug: ye-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出郭才咫尺，便觉山意幽。
- 招提立绝顶，宝塔凌空浮。
- 小轩足娱客，下有清溪流。
- 翠岫供远眺，直欲明双眸。
- 平芜草肥软，饱饲眠吴牛。
- 沙头水色静，飞上驯白鸥。
- 人稀日亭午，野渡横孤舟。
- 坐久意逾爽，吹袂风飕飕。
- 想当三伏天，凛然如素秋。
- 簿书丛里来，恍若脱羁囚。
- 乘兴偶登览，不谓成胜游。
- 平生志所愿，一壑与一邱。
- 脚力到佳处，须作信宿留。
- 南峰只在眼，不必劳冥搜。
- 当时辋川图，景物有此不。
- 学贵守所见，出处各异谋。
- 渊明亦高哉，未肯屈督邮。

## 拼音
- chu1 guo1 cai2 zhi3 chi3 ， bian4 jue2 shan1 yi4 you1 。
- zhao1 ti2 li4 jue2 ding3 ， bao3 ta3 ling2 kong1 fu2 。
- xiao3 xuan1 zu2 yu2 ke4 ， xia4 you3 qing1 xi1 liu2 。
- cui4 xiu4 gong4 yuan3 tiao4 ， zhi2 yu4 ming2 shuang1 mou2 。
- ping2 wu2 cao3 fei2 ruan3 ， bao3 si4 mian2 wu2 niu2 。
- sha1 tou2 shui3 se4 jing4 ， fei1 shang4 xun4 bai2 ou1 。
- ren2 xi1 ri4 ting2 wu3 ， ye3 du4 heng2 gu1 zhou1 。
- zuo4 jiu3 yi4 yu2 shuang3 ， chui1 mei4 feng1 sou1 sou1 。
- xiang3 dang1 san1 fu2 tian1 ， lin3 ran2 ru2 su4 qiu1 。
- bo2 shu1 cong2 li3 lai2 ， huang3 ruo4 tuo1 ji1 qiu2 。
- cheng2 xing4 ou3 deng1 lan3 ， bu2 wei4 cheng2 sheng4 you2 。
- ping2 sheng1 zhi4 suo3 yuan4 ， yi2 he4 yu3 yi4 qiu1 。
- jiao3 li4 dao4 jia1 chu4 ， xu1 zuo4 xin4 su4 liu2 。
- nan2 feng1 zhi1 zai4 yan3 ， bu2 bi4 lao2 ming2 sou1 。
- dang1 shi2 wang3 chuan1 tu2 ， jing3 wu4 you3 ci3 bu4 。
- xue2 gui4 shou3 suo3 jian4 ， chu1 chu4 ge4 yi4 mou2 。
- yuan1 ming2 yi4 gao1 zai1 ， wei4 ken3 qu1 du1 you2 。

## 注释

## 译文

## 赏析
