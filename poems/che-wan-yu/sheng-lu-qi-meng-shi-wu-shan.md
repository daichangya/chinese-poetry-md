---
id: che-wan-yu-sheng-lu-qi-meng-shi-wu-shan
title: 声律启蒙·十五 删
titlePinyin: sheng1 lü4 qi3 meng2 · shi2 wu3   shan1
titleSlug: sheng-lu-qi-meng-shi-wu-shan
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 兴对废，附对攀，露草对霜菅，歌廉对借寇，习孔对希颜。山垒垒，水潺潺，奉壁对探镮。礼由公旦作，诗本仲尼删。驴困客方经灞水，鸡鸣人已出函关。几夜霜飞，已有苍鸿辞北塞；数朝雾暗，岂无玄豹隐南山。
- 犹对尚，侈对悭，雾髻对烟鬟。莺啼对鹊噪，独鹤对双鹇。黄牛峡，金马山，结草对衔环。昆山惟玉集，合浦有珠还。阮籍旧能为眼白，老莱新爱着衣斑。栖迟避世人，草衣木食；窈窕倾城女，云鬓花颜。
- 姚对宋，柳对颜，赏善对惩奸。愁中对梦里，巧慧对痴顽。孔北海，谢东山，使越对征蛮，淫声闻濮上，离曲听阳关。骁将袍披仁贵白，小儿衣着老莱斑。茅舍无人，难却尘埃生榻上；竹亭有客，尚留风月在窗间。

## 拼音
- xing1 dui4 fei4 ， fu4 dui4 pan1 ， lu4 cao3 dui4 shuang1 jian1 ， ge1 lian2 dui4 jie4 kou4 ， xi2 kong3 dui4 xi1 yan2 。 shan1 lei3 lei3 ， shui3 chan2 chan2 ， feng4 bi4 dui4 tan4 huan2 。 li3 you2 gong1 dan4 zuo4 ， shi1 ben3 zhong4 ni2 shan1 。 lü2 kun4 ke4 fang1 jing1 ba4 shui3 ， ji1 ming2 ren2 yi3 chu1 han2 guan1 。 ji3 ye4 shuang1 fei1 ， yi3 you3 cang1 hong2 ci2 bei3 sai1 ； shu4 chao2 wu4 an4 ， qi3 wu2 xuan2 bao4 yin3 nan2 shan1 。
- you2 dui4 shang4 ， chi3 dui4 qian1 ， wu4 ji4 dui4 yan1 huan2 。 ying1 ti2 dui4 que4 zao4 ， du2 he4 dui4 shuang1 xian2 。 huang2 niu2 xia2 ， jin1 ma3 shan1 ， jie2 cao3 dui4 xian2 huan2 。 kun1 shan1 wei2 yu4 ji2 ， he2 pu3 you3 zhu1 hai2 。 ruan3 ji2 jiu4 neng2 wei4 yan3 bai2 ， lao3 lai2 xin1 ai4 zhe0 yi1 ban1 。 qi1 chi2 bi4 shi4 ren2 ， cao3 yi1 mu4 shi2 ； yao3 tiao3 qing1 cheng2 nü3 ， yun2 bin4 hua1 yan2 。
- yao2 dui4 song4 ， liu3 dui4 yan2 ， shang3 shan4 dui4 cheng2 jian1 。 chou2 zhong1 dui4 meng4 li3 ， qiao3 hui4 dui4 chi1 wan2 。 kong3 bei3 hai3 ， xie4 dong1 shan1 ， shi3 yue4 dui4 zheng1 man2 ， yin2 sheng1 wen2 pu2 shang4 ， li2 qu3 ting1 yang2 guan1 。 xiao1 jiang4 pao2 pi1 ren2 gui4 bai2 ， xiao3 er2 yi1 zhuo2 lao3 lai2 ban1 。 mao2 she4 wu2 ren2 ， nan2 que4 chen2 ai1 sheng1 ta4 shang4 ； zhu2 ting2 you3 ke4 ， shang4 liu2 feng1 yue4 zai4 chuang1 jian1 。

## 注释

## 译文

## 赏析
