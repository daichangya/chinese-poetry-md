---
id: che-wan-yu-sheng-lu-qi-meng-shi-yi-zhen
title: 声律启蒙·十一 真
titlePinyin: sheng1 lü4 qi3 meng2 · shi2 yi1   zhen1
titleSlug: sheng-lu-qi-meng-shi-yi-zhen
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 邪对正，假对真，獬豸对麒麟。韩卢对苏雁，陆橘对庄椿。韩五鬼，李三人，北魏对西秦。蝉鸣哀暮夏，莺啭怨残春。野烧焰腾红烁烁，溪流波皱碧粼粼。行无踪，居无庐，颂成酒德；动有时，藏有节，论著钱神。
- 哀对乐，富对贫，好友对嘉宾。弹冠对结绶，白日对青春。金翡翠，玉麒麟，虎爪对龙麟。柳塘生细浪，花径起香尘。闲爱登山穿谢屐，醉思漉酒脱陶巾。雪冷霜严，倚槛松筠同傲岁；日迟风暖，满园花柳各争春。
- 香对火，炭对薪，日观对天津。禅心对道眼，野妇对宫嫔。仁无敌，德有邻，万石对千钧。滔滔三峡水，冉冉一溪冰。充国功名当画阁，子张言行贵书绅。笃志诗书，思入圣贤绝域；忘情官爵，羞沾名利纤尘。

## 拼音
- xie2 dui4 zheng4 ， jia3 dui4 zhen1 ， xie4 zhi4 dui4 qi2 lin2 。 han2 lu2 dui4 su1 yan4 ， lu4 ju2 dui4 zhuang1 chun1 。 han2 wu3 gui3 ， li3 san1 ren2 ， bei3 wei4 dui4 xi1 qin2 。 chan2 ming2 ai1 mu4 xia4 ， ying1 zhuan4 yuan4 can2 chun1 。 ye3 shao1 yan4 teng2 hong2 shuo4 shuo4 ， xi1 liu2 bo1 zhou4 bi4 lin2 lin2 。 xing2 wu2 zong1 ， ju1 wu2 lu2 ， song4 cheng2 jiu3 de2 ； dong4 you3 shi2 ， cang2 you3 jie2 ， lun4 zhu4 qian2 shen2 。
- ai1 dui4 le4 ， fu4 dui4 pin2 ， hao3 you3 dui4 jia1 bin1 。 tan2 guan1 dui4 jie2 shou4 ， bai2 ri4 dui4 qing1 chun1 。 jin1 fei3 cui4 ， yu4 qi2 lin2 ， hu3 zhua3 dui4 long2 lin2 。 liu3 tang2 sheng1 xi4 lang4 ， hua1 jing4 qi3 xiang1 chen2 。 xian2 ai4 deng1 shan1 chuan1 xie4 ji1 ， zui4 si1 lu4 jiu3 tuo1 tao2 jin1 。 xue3 leng3 shuang1 yan2 ， yi3 kan3 song1 yun2 tong2 ao4 sui4 ； ri4 chi2 feng1 nuan3 ， man3 yuan2 hua1 liu3 ge4 zheng1 chun1 。
- xiang1 dui4 huo3 ， tan4 dui4 xin1 ， ri4 guan1 dui4 tian1 jin1 。 chan2 xin1 dui4 dao4 yan3 ， ye3 fu4 dui4 gong1 pin2 。 ren2 wu2 di2 ， de2 you3 lin2 ， wan4 shi2 dui4 qian1 jun1 。 tao1 tao1 san1 xia2 shui3 ， ran3 ran3 yi4 xi1 bing1 。 chong1 guo2 gong1 ming2 dang1 hua4 ge2 ， zi3 zhang1 yan2 xing2 gui4 shu1 shen1 。 du3 zhi4 shi1 shu1 ， si1 ru4 sheng4 xian2 jue2 yu4 ； wang4 qing2 guan1 jue2 ， xiu1 zhan1 ming2 li4 xian1 chen2 。

## 注释

## 译文

## 赏析
