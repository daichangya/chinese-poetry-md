---
id: che-wan-yu-sheng-lu-qi-meng-ba-qi
title: 声律启蒙·八 齐
titlePinyin: sheng1 lü4 qi3 meng2 · ba1   qi2
titleSlug: sheng-lu-qi-meng-ba-qi
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 岩对岫，涧对溪，远岸对危堤。鹤长对凫短，水雁对山鸡。星拱北，月流西，汉露对汤霓。桃林牛已放，虞阪马长嘶。叔侄去官闻广受，弟兄让国有夷齐。三月春浓，芍药丛中蝴蝶舞；五更天晓，海棠枝上子规啼。
- 云对雨，水对泥，白璧对玄圭。献瓜对投李，禁鼓对征鼙。徐稚榻，鲁班梯，凤翥对鸾栖，有官清似水，无客醉如泥。截发惟闻陶侃母，断机只有乐羊妻。秋望佳人，目送楼头千里雁；早行远客，梦惊枕上五更鸡。
- 熊对虎，象对犀，霹雳对虹霓。杜鹃对孔雀，桂岭对梅溪。萧史凤，宋宗鸡，远近对高低。水寒鱼不跃，林茂鸟频栖。杨柳和烟彭泽县，桃花流水武陵溪。公子追欢，闲骤玉骢游绮陌；佳人倦绣，闷欹珊枕掩香闺。

## 拼音
- yan2 dui4 xiu4 ， jian4 dui4 xi1 ， yuan3 an4 dui4 wei1 di1 。 he4 chang2 dui4 fu2 duan3 ， shui3 yan4 dui4 shan1 ji1 。 xing1 gong3 bei3 ， yue4 liu2 xi1 ， han4 lu4 dui4 tang1 ni2 。 tao2 lin2 niu2 yi3 fang4 ， yu2 ban3 ma3 chang2 si1 。 shu1 zhi2 qu4 guan1 wen2 guang3 shou4 ， di4 xiong0 rang4 guo2 you3 yi2 qi2 。 san1 yue4 chun1 nong2 ， shao2 yao4 cong2 zhong1 hu2 die2 wu3 ； wu3 geng1 tian1 xiao3 ， hai3 tang2 zhi1 shang4 zi3 gui1 ti2 。
- yun2 dui4 yu3 ， shui3 dui4 ni2 ， bai2 bi4 dui4 xuan2 gui1 。 xian4 gua1 dui4 tou2 li3 ， jin4 gu3 dui4 zheng1 pi2 。 xu2 zhi4 ta4 ， lu3 ban1 ti1 ， feng4 zhu4 dui4 luan2 qi1 ， you3 guan1 qing1 si4 shui3 ， wu2 ke4 zui4 ru2 ni2 。 jie2 fa1 wei2 wen2 tao2 kan3 mu3 ， duan4 ji1 zhi3 you3 le4 yang2 qi1 。 qiu1 wang4 jia1 ren2 ， mu4 song4 lou2 tou2 qian1 li3 yan4 ； zao3 xing2 yuan3 ke4 ， meng4 jing1 zhen3 shang4 wu3 geng1 ji1 。
- xiong2 dui4 hu3 ， xiang4 dui4 xi1 ， pi1 li4 dui4 hong2 ni2 。 du4 juan1 dui4 kong3 que4 ， gui4 ling3 dui4 mei2 xi1 。 xiao1 shi3 feng4 ， song4 zong1 ji1 ， yuan3 jin4 dui4 gao1 di1 。 shui3 han2 yu2 bu2 yue4 ， lin2 mao4 niao3 pin2 qi1 。 yang2 liu3 he2 yan1 peng2 ze2 xian4 ， tao2 hua1 liu2 shui3 wu3 ling2 xi1 。 gong1 zi3 zhui1 huan1 ， xian2 zhou4 yu4 cong1 you2 qi3 mo4 ； jia1 ren2 juan4 xiu4 ， men1 qi1 shan1 zhen3 yan3 xiang1 gui1 。

## 注释

## 译文

## 赏析
