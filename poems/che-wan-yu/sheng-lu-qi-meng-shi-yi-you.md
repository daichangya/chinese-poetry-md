---
id: che-wan-yu-sheng-lu-qi-meng-shi-yi-you
title: 声律启蒙·十一 尤
titlePinyin: sheng1 lü4 qi3 meng2 · shi2 yi1   you2
titleSlug: sheng-lu-qi-meng-shi-yi-you
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 荣对辱，喜对忧，夜宴对春游。燕关对楚水，蜀犬对吴牛。茶敌睡，酒消愁，青眼对白头。马迁修史记，孔子作春秋。适兴子猷常泛棹，思归王粲强登楼。窗下佳人，妆罢重将金插鬓；筵前舞妓，曲终还要锦缠头。
- 唇对齿，角对头，策马对骑牛。毫尖对笔底，绮阁对雕镂。杨柳岸，荻芦洲，语燕对啼鸠。客乘金络马，人泛木兰舟。绿野耕夫春举耜，碧池渔父晚垂钩。波浪千层，喜见蛟龙得水；云霄万里，惊看雕鹗横秋。
- 庵对寺，殿对楼，酒艇对渔舟。金龙对彩凤，豮豕对童牛。王郎帽，苏子裘，四季对三秋。峰峦扶地秀，江汉接天流。一湾绿水渔村小，万里青山佛寺幽。龙马呈河，羲皇阐微而画卦；神龟出洛，禹王取法以陈畴。

## 拼音
- rong2 dui4 ru3 ， xi3 dui4 you1 ， ye4 yan4 dui4 chun1 you2 。 yan4 guan1 dui4 chu3 shui3 ， shu3 quan3 dui4 wu2 niu2 。 cha2 di2 shui4 ， jiu3 xiao1 chou2 ， qing1 yan3 dui4 bai2 tou2 。 ma3 qian1 xiu1 shi3 ji4 ， kong3 zi3 zuo4 chun1 qiu1 。 shi4 xing1 zi3 you2 chang2 fan4 zhao4 ， si1 gui1 wang2 can4 qiang2 deng1 lou2 。 chuang1 xia4 jia1 ren2 ， zhuang1 ba4 zhong4 jiang1 jin1 cha1 bin4 ； yan2 qian2 wu3 ji4 ， qu3 zhong1 hai2 yao4 jin3 chan2 tou2 。
- chun2 dui4 chi3 ， jiao3 dui4 tou2 ， ce4 ma3 dui4 qi2 niu2 。 hao2 jian1 dui4 bi3 di3 ， qi3 ge2 dui4 diao1 lou4 。 yang2 liu3 an4 ， di2 lu2 zhou1 ， yu3 yan4 dui4 ti2 jiu1 。 ke4 cheng2 jin1 luo4 ma3 ， ren2 fan4 mu4 lan2 zhou1 。 lü4 ye3 geng1 fu1 chun1 ju3 si4 ， bi4 chi2 yu2 fu4 wan3 chui2 gou1 。 bo1 lang4 qian1 ceng2 ， xi3 jian4 jiao1 long2 de2 shui3 ； yun2 xiao1 wan4 li3 ， jing1 kan4 diao1 e4 heng2 qiu1 。
- an1 dui4 si4 ， dian4 dui4 lou2 ， jiu3 ting3 dui4 yu2 zhou1 。 jin1 long2 dui4 cai3 feng4 ， fen2 shi3 dui4 tong2 niu2 。 wang2 lang2 mao4 ， su1 zi3 qiu2 ， si4 ji4 dui4 san1 qiu1 。 feng1 luan2 fu2 di4 xiu4 ， jiang1 han4 jie1 tian1 liu2 。 yi4 wan1 lü4 shui3 yu2 cun1 xiao3 ， wan4 li3 qing1 shan1 fo2 si4 you1 。 long2 ma3 cheng2 he2 ， xi1 huang2 chan3 wei1 er2 hua4 gua4 ； shen2 gui1 chu1 luo4 ， yu3 wang2 qu3 fa3 yi3 chen2 chou2 。

## 注释

## 译文

## 赏析
