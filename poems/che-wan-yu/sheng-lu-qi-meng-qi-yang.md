---
id: che-wan-yu-sheng-lu-qi-meng-qi-yang
title: 声律启蒙·七 阳
titlePinyin: sheng1 lü4 qi3 meng2 · qi1   yang2
titleSlug: sheng-lu-qi-meng-qi-yang
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 高对下，短对长，柳影对花香。词人对赋客，五帝对三王。深院落，小池塘，晚眺对晨妆。绛霄唐帝殿，绿野晋公堂。寒集谢庄衣上雪，秋添潘岳鬓边霜。人浴兰汤，事不忘于端午；客斟菊酒，兴常记于重阳。
- 尧对舜，禹对汤，晋宋对隋唐。奇花对异卉，夏日对秋霜。八叉手，九回肠，地久对天长。一堤杨柳绿，三径菊花黄。闻鼓塞兵方战斗，听钟宫女正梳妆。春饮方归，纱帽半淹邻舍酒；早朝初退，衮衣微惹御炉香。
- 荀对孟，老对庄，亸柳对垂杨。仙宫对梵宇，小阁对长廊。风月窟，水云乡，蟋蟀对螳螂。暖烟香霭霭，寒烛影煌煌。伍子欲酬渔父剑，韩生尝窃贾公香。三月韶光，常忆花明柳媚；一年好景，难忘橘绿橙黄。

## 拼音
- gao1 dui4 xia4 ， duan3 dui4 chang2 ， liu3 ying3 dui4 hua1 xiang1 。 ci2 ren2 dui4 fu4 ke4 ， wu3 di4 dui4 san1 wang2 。 shen1 yuan4 luo4 ， xiao3 chi2 tang2 ， wan3 tiao4 dui4 chen2 zhuang1 。 jiang4 xiao1 tang2 di4 dian4 ， lü4 ye3 jin4 gong1 tang2 。 han2 ji2 xie4 zhuang1 yi1 shang4 xue3 ， qiu1 tian1 pan1 yue4 bin4 bian1 shuang1 。 ren2 yu4 lan2 tang1 ， shi4 bu2 wang4 yu2 duan1 wu3 ； ke4 zhen1 ju2 jiu3 ， xing1 chang2 ji4 yu2 chong2 yang2 。
- yao2 dui4 shun4 ， yu3 dui4 tang1 ， jin4 song4 dui4 sui2 tang2 。 qi2 hua1 dui4 yi4 hui4 ， xia4 ri4 dui4 qiu1 shuang1 。 ba1 cha1 shou3 ， jiu3 hui2 chang2 ， di4 jiu3 dui4 tian1 chang2 。 yi4 di1 yang2 liu3 lü4 ， san1 jing4 ju2 hua1 huang2 。 wen2 gu3 sai1 bing1 fang1 zhan4 dou4 ， ting1 zhong1 gong1 nü3 zheng4 shu1 zhuang1 。 chun1 yin3 fang1 gui1 ， sha1 mao4 ban4 yan1 lin2 she4 jiu3 ； zao3 chao2 chu1 tui4 ， gun3 yi1 wei1 re3 yu4 lu2 xiang1 。
- xun2 dui4 meng4 ， lao3 dui4 zhuang1 ， duo3 liu3 dui4 chui2 yang2 。 xian1 gong1 dui4 fan4 yu3 ， xiao3 ge2 dui4 chang2 lang2 。 feng1 yue4 ku1 ， shui3 yun2 xiang1 ， xi1 shuai4 dui4 tang2 lang2 。 nuan3 yan1 xiang1 ai3 ai3 ， han2 zhu2 ying3 huang2 huang2 。 wu3 zi3 yu4 chou2 yu2 fu4 jian4 ， han2 sheng1 chang2 qie4 jia3 gong1 xiang1 。 san1 yue4 shao2 guang1 ， chang2 yi4 hua1 ming2 liu3 mei4 ； yi4 nian2 hao3 jing3 ， nan2 wang4 ju2 lü4 cheng2 huang2 。

## 注释

## 译文

## 赏析
