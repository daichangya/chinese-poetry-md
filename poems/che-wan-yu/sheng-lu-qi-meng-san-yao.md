---
id: che-wan-yu-sheng-lu-qi-meng-san-yao
title: 声律启蒙·三 肴
titlePinyin: sheng1 lü4 qi3 meng2 · san1   yao2
titleSlug: sheng-lu-qi-meng-san-yao
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 风对雅，象对爻，巨蟒对长蛟。天文对地理，蟋蟀对螵蛸。龙生矫，虎咆哮，北学对东胶。筑台须垒土，成屋必诛茅。潘岳不忘秋兴赋，边韶常被昼眠嘲。抚养群黎，已见国家隆治；滋生万物，方知天地泰交。
- 蛇对虺，蜃对蛟，麟薮对鹊巢。风声对月色，麦穗对桑苞。何妥难，子云嘲，楚甸对商郊。五音惟耳听，万虑在心包。葛被汤征因仇饷，楚遭齐伐责包茅。高矣若天，洵是圣人大道；淡而如水，实为君子神交。
- 牛对马，犬对猫，旨酒对嘉肴。桃红对柳绿，竹叶对松梢，藜杖叟，布衣樵，北野对东郊。白驹形皎皎，黄鸟语交交。花圃春残无客到，柴门夜永有僧敲。墙畔佳人，飘扬竞把秋千舞；楼前公子，笑语争将蹴踘抛。

## 拼音
- feng1 dui4 ya3 ， xiang4 dui4 yao2 ， ju4 mang3 dui4 chang2 jiao1 。 tian1 wen2 dui4 di4 li3 ， xi1 shuai4 dui4 piao1 shao1 。 long2 sheng1 jiao3 ， hu3 pao2 xiao4 ， bei3 xue2 dui4 dong1 jiao1 。 zhu4 tai2 xu1 lei3 tu3 ， cheng2 wu1 bi4 zhu1 mao2 。 pan1 yue4 bu2 wang4 qiu1 xing1 fu4 ， bian1 shao2 chang2 bei4 zhou4 mian2 chao2 。 fu3 yang3 qun2 li2 ， yi3 jian4 guo2 jia1 long2 zhi4 ； zi1 sheng1 wan4 wu4 ， fang1 zhi1 tian1 di4 tai4 jiao1 。
- she2 dui4 hui1 ， shen4 dui4 jiao1 ， lin2 sou3 dui4 que4 chao2 。 feng1 sheng1 dui4 yue4 se4 ， mai4 sui4 dui4 sang1 bao1 。 he2 tuo3 nan2 ， zi3 yun2 chao2 ， chu3 dian4 dui4 shang1 jiao1 。 wu3 yin1 wei2 er3 ting1 ， wan4 lü4 zai4 xin1 bao1 。 ge3 bei4 tang1 zheng1 yin1 chou2 xiang3 ， chu3 zao1 qi2 fa2 ze2 bao1 mao2 。 gao1 yi3 ruo4 tian1 ， xun2 shi4 sheng4 ren2 da4 dao4 ； dan4 er2 ru2 shui3 ， shi2 wei4 jun1 zi3 shen2 jiao1 。
- niu2 dui4 ma3 ， quan3 dui4 mao1 ， zhi3 jiu3 dui4 jia1 yao2 。 tao2 hong2 dui4 liu3 lü4 ， zhu2 ye4 dui4 song1 shao1 ， li2 zhang4 sou3 ， bu4 yi1 qiao2 ， bei3 ye3 dui4 dong1 jiao1 。 bai2 ju1 xing2 jiao3 jiao3 ， huang2 niao3 yu3 jiao1 jiao1 。 hua1 pu3 chun1 can2 wu2 ke4 dao4 ， chai2 men2 ye4 yong3 you3 seng1 qiao1 。 qiang2 pan4 jia1 ren2 ， piao1 yang2 jing4 ba3 qiu1 qian1 wu3 ； lou2 qian2 gong1 zi3 ， xiao4 yu3 zheng1 jiang1 cu4 ju1 pao1 。

## 注释

## 译文

## 赏析
