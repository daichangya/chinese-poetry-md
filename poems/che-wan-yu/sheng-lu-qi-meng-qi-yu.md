---
id: che-wan-yu-sheng-lu-qi-meng-qi-yu
title: 声律启蒙·七 虞
titlePinyin: sheng1 lü4 qi3 meng2 · qi1   yu2
titleSlug: sheng-lu-qi-meng-qi-yu
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 金对玉，宝对珠，玉兔对金乌。孤舟对短棹，一雁对双凫。横醉眼，捻吟须，李白对杨朱。秋霜多过雁，夜月有啼乌。日暧园林花易赏，雪寒村舍酒难沽。人处岭南，善探巨象口中齿；客居江右，偶夺骊龙颔下珠。
- 贤对圣，智对愚，傅粉对施朱。名缰对利锁，挈榼对提壶。鸠哺子，燕调雏，石帐对郇厨。烟轻笼岸柳，风急撼庭梧。鸜眼一方端石砚，龙涎三炷博山垆。曲沼鱼多，可使渔人结网；平田兔少，漫劳耕者守株。
- 秦对赵，越对吴，钓客对耕夫。箕裘对杖履，杞梓对桑榆。天欲晓，日将晡，狡兔对妖狐。读书甘刺股，煮粥惜焚须。韩信武能平四海，左思文足赋三都。嘉遁幽人，适志竹篱茅舍；胜游公子，玩情柳陌花衢。

## 拼音
- jin1 dui4 yu4 ， bao3 dui4 zhu1 ， yu4 tu4 dui4 jin1 wu1 。 gu1 zhou1 dui4 duan3 zhao4 ， yi2 yan4 dui4 shuang1 fu2 。 heng2 zui4 yan3 ， nian3 yin2 xu1 ， li3 bai2 dui4 yang2 zhu1 。 qiu1 shuang1 duo1 guo4 yan4 ， ye4 yue4 you3 ti2 wu1 。 ri4 ai4 yuan2 lin2 hua1 yi4 shang3 ， xue3 han2 cun1 she4 jiu3 nan2 gu1 。 ren2 chu4 ling3 nan2 ， shan4 tan4 ju4 xiang4 kou3 zhong1 chi3 ； ke4 ju1 jiang1 you4 ， ou3 duo2 li2 long2 han4 xia4 zhu1 。
- xian2 dui4 sheng4 ， zhi4 dui4 yu2 ， fu4 fen3 dui4 shi1 zhu1 。 ming2 jiang1 dui4 li4 suo3 ， qie4 ke1 dui4 ti2 hu2 。 jiu1 bu3 zi3 ， yan4 tiao2 chu2 ， shi2 zhang4 dui4 huan2 chu2 。 yan1 qing1 long2 an4 liu3 ， feng1 ji2 han4 ting2 wu2 。 qu2 yan3 yi4 fang1 duan1 shi2 yan4 ， long2 xian2 san1 zhu4 bo2 shan1 lu2 。 qu3 zhao3 yu2 duo1 ， ke3 shi3 yu2 ren2 jie2 wang3 ； ping2 tian2 tu4 shao3 ， man4 lao2 geng1 zhe3 shou3 zhu1 。
- qin2 dui4 zhao4 ， yue4 dui4 wu2 ， diao4 ke4 dui4 geng1 fu1 。 ji1 qiu2 dui4 zhang4 lü3 ， qi3 zi3 dui4 sang1 yu2 。 tian1 yu4 xiao3 ， ri4 jiang1 bu1 ， jiao3 tu4 dui4 yao1 hu2 。 du2 shu1 gan1 ci4 gu3 ， zhu3 zhou1 xi1 fen2 xu1 。 han2 xin4 wu3 neng2 ping2 si4 hai3 ， zuo3 si1 wen2 zu2 fu4 san1 dou1 。 jia1 dun4 you1 ren2 ， shi4 zhi4 zhu2 li2 mao2 she4 ； sheng4 you2 gong1 zi3 ， wan2 qing2 liu3 mo4 hua1 qu2 。

## 注释

## 译文

## 赏析
