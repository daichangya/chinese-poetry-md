---
id: che-wan-yu-sheng-lu-qi-meng-jiu-qing
title: 声律启蒙·九 青
titlePinyin: sheng1 lü4 qi3 meng2 · jiu3   qing1
titleSlug: sheng-lu-qi-meng-jiu-qing
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 红对紫，白对青，渔火对禅灯。唐诗对汉史，释典对仙经。龟曳尾，鹤梳翎，月榭对风亭。一轮秋夜月，几点晓天星。晋士只知山简醉，楚人谁识屈原醒。绣倦佳人，慵把鸳鸯文作枕；吮毫画者，思将孔雀写为屏。
- 行对坐，醉对醒，佩紫对纡青。棋枰对笔架，雨雪对雷霆。狂蛱蝶，小蜻蜓，水岸对沙汀。天台孙绰赋，剑阁孟阳铭。传信子卿千里雁，照书车胤一囊萤。冉冉白云，夜半高遮千里月；澄澄碧水，宵中寒映一天星。
- 书对史，传对经，鹦鹉对鹡鸰。黄茅对白荻，绿草对青萍。风绕铎，雨淋铃，水阁对山亭。渚莲千朵白，岸柳两行青。汉代宫中生秀柞，尧时阶畔长祥蓂。一枰决胜，棋子分黑白；半幅通灵，画色间丹青。

## 拼音
- hong2 dui4 zi3 ， bai2 dui4 qing1 ， yu2 huo3 dui4 chan2 deng1 。 tang2 shi1 dui4 han4 shi3 ， shi4 dian3 dui4 xian1 jing1 。 gui1 ye4 wei3 ， he4 shu1 ling2 ， yue4 xie4 dui4 feng1 ting2 。 yi4 lun2 qiu1 ye4 yue4 ， ji3 dian3 xiao3 tian1 xing1 。 jin4 shi4 zhi1 zhi1 shan1 jian3 zui4 ， chu3 ren2 shui2 shi2 qu1 yuan2 xing3 。 xiu4 juan4 jia1 ren2 ， yong1 ba3 yuan1 yang1 wen2 zuo4 zhen3 ； shun3 hao2 hua4 zhe3 ， si1 jiang1 kong3 que4 xie3 wei4 ping2 。
- xing2 dui4 zuo4 ， zui4 dui4 xing3 ， pei4 zi3 dui4 yu1 qing1 。 qi2 ping2 dui4 bi3 jia4 ， yu3 xue3 dui4 lei2 ting2 。 kuang2 jia2 die2 ， xiao3 qing1 ting2 ， shui3 an4 dui4 sha1 ting1 。 tian1 tai2 sun1 chuo4 fu4 ， jian4 ge2 meng4 yang2 ming2 。 chuan2 xin4 zi3 qing1 qian1 li3 yan4 ， zhao4 shu1 che1 yin4 yi4 nang2 ying2 。 ran3 ran3 bai2 yun2 ， ye4 ban4 gao1 zhe1 qian1 li3 yue4 ； cheng2 cheng2 bi4 shui3 ， xiao1 zhong1 han2 ying4 yi4 tian1 xing1 。
- shu1 dui4 shi3 ， chuan2 dui4 jing1 ， ying1 wu3 dui4 ji2 ling2 。 huang2 mao2 dui4 bai2 di2 ， lü4 cao3 dui4 qing1 ping2 。 feng1 rao4 duo2 ， yu3 lin2 ling2 ， shui3 ge2 dui4 shan1 ting2 。 zhu3 lian2 qian1 duo3 bai2 ， an4 liu3 liang3 hang2 qing1 。 han4 dai4 gong1 zhong1 sheng1 xiu4 zha4 ， yao2 shi2 jie1 pan4 chang2 xiang2 mi4 。 yi4 ping2 jue2 sheng4 ， qi2 zi3 fen1 hei1 bai2 ； ban4 fu2 tong1 ling2 ， hua4 se4 jian1 dan1 qing1 。

## 注释

## 译文

## 赏析
