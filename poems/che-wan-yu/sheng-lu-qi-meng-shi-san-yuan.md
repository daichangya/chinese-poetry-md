---
id: che-wan-yu-sheng-lu-qi-meng-shi-san-yuan
title: 声律启蒙·十三 元
titlePinyin: sheng1 lü4 qi3 meng2 · shi2 san1   yuan2
titleSlug: sheng-lu-qi-meng-shi-san-yuan
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 幽对显，寂对喧，柳岸对桃源。莺朋对燕友，早暮对寒暄。鱼跃沼，鹤乘轩，醉胆对吟魂。轻尘生范甑，积雪拥袁门。缕缕轻烟芳草渡，丝丝微雨杏花村。诣阙王通，献太平十二策；出关老子，著道德五千言。
- 儿对女，子对孙，药圃对花村。高楼对邃阁，赤豹对玄猿。妃子骑，夫人轩，旷野对平原。匏巴能鼓瑟，伯氏善吹埙。馥馥早梅思驿使，萋萋芳草怨王孙。秋夕月明，苏子黄岗游绝壁；春朝花发，石家金谷启芳园。
- 歌对舞，德对恩，犬马对鸡豚。龙池对凤沼，雨骤对云屯。刘向阁，李膺门，唳鹤对啼猿。柳摇春白昼，梅弄月黄昏，岁冷松筠皆有节，春喧桃李本无言。噪晚齐蝉，岁岁秋来泣恨；啼宵蜀鸟，年年春去伤魂。

## 拼音
- you1 dui4 xian3 ， ji4 dui4 xuan1 ， liu3 an4 dui4 tao2 yuan2 。 ying1 peng2 dui4 yan4 you3 ， zao3 mu4 dui4 han2 xuan1 。 yu2 yue4 zhao3 ， he4 cheng2 xuan1 ， zui4 dan3 dui4 yin2 hun2 。 qing1 chen2 sheng1 fan4 zeng4 ， ji1 xue3 yong1 yuan2 men2 。 lü3 lü3 qing1 yan1 fang1 cao3 du4 ， si1 si1 wei1 yu3 xing4 hua1 cun1 。 yi4 que1 wang2 tong1 ， xian4 tai4 ping2 shi2 er4 ce4 ； chu1 guan1 lao3 zi3 ， zhu4 dao4 de2 wu3 qian1 yan2 。
- er2 dui4 nü3 ， zi3 dui4 sun1 ， yao4 pu3 dui4 hua1 cun1 。 gao1 lou2 dui4 sui4 ge2 ， chi4 bao4 dui4 xuan2 yuan2 。 fei1 zi0 qi2 ， fu1 ren2 xuan1 ， kuang4 ye3 dui4 ping2 yuan2 。 pao2 ba1 neng2 gu3 se4 ， bo2 shi4 shan4 chui1 xun1 。 fu4 fu4 zao3 mei2 si1 yi4 shi3 ， qi1 qi1 fang1 cao3 yuan4 wang2 sun1 。 qiu1 xi1 yue4 ming2 ， su1 zi3 huang2 gang3 you2 jue2 bi4 ； chun1 chao2 hua1 fa1 ， shi2 jia1 jin1 gu3 qi3 fang1 yuan2 。
- ge1 dui4 wu3 ， de2 dui4 en1 ， quan3 ma3 dui4 ji1 tun2 。 long2 chi2 dui4 feng4 zhao3 ， yu3 zhou4 dui4 yun2 tun2 。 liu2 xiang4 ge2 ， li3 ying1 men2 ， li4 he4 dui4 ti2 yuan2 。 liu3 yao2 chun1 bai2 zhou4 ， mei2 nong4 yue4 huang2 hun1 ， sui4 leng3 song1 yun2 jie1 you3 jie2 ， chun1 xuan1 tao2 li3 ben3 wu2 yan2 。 zao4 wan3 qi2 chan2 ， sui4 sui4 qiu1 lai2 qi4 hen4 ； ti2 xiao1 shu3 niao3 ， nian2 nian2 chun1 qu4 shang1 hun2 。

## 注释

## 译文

## 赏析
