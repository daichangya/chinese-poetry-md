---
id: che-wan-yu-sheng-lu-qi-meng-shi-er-wen
title: 声律启蒙·十二 文
titlePinyin: sheng1 lü4 qi3 meng2 · shi2 er4   wen2
titleSlug: sheng-lu-qi-meng-shi-er-wen
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 家对国，武对文，四辅对三军。九经对三史，菊馥对兰芬。歌北鄙，咏南薰，迩听对遥闻。召公周太保，李广汉将军。闻化蜀民皆草偃，争权晋土已瓜分。巫峡夜深，猿啸苦哀巴地月；衡峰秋早，雁飞高贴楚天云。
- 欹对正，见对闻，偃武对修文。羊车对鹤驾，朝旭对晚曛。花有艳，竹成文，马燧对羊欣。山中梁宰相，树下汉将军。施帐解围嘉道韫，当垆沽酒叹文君。好景有期，北岭几枝梅似雪；丰年先兆，西郊千顷稼如云。
- 尧对舜，夏对殷，蔡惠对刘蕡。山明对水秀，五典对三坟。唐李杜，晋机云，事父对忠君。雨晴鸠唤妇，霜冷雁呼群。酒量洪深周仆射，诗才俊逸鲍参军。鸟翼长随，凤兮洵众禽长；狐威不假，虎也真百兽尊。

## 拼音
- jia1 dui4 guo2 ， wu3 dui4 wen2 ， si4 fu3 dui4 san1 jun1 。 jiu3 jing1 dui4 san1 shi3 ， ju2 fu4 dui4 lan2 fen1 。 ge1 bei3 bi3 ， yong3 nan2 xun1 ， er3 ting1 dui4 yao2 wen2 。 zhao4 gong1 zhou1 tai4 bao3 ， li3 guang3 han4 jiang1 jun1 。 wen2 hua4 shu3 min2 jie1 cao3 yan3 ， zheng1 quan2 jin4 tu3 yi3 gua1 fen1 。 wu1 xia2 ye4 shen1 ， yuan2 xiao4 ku3 ai1 ba1 di4 yue4 ； heng2 feng1 qiu1 zao3 ， yan4 fei1 gao1 tie1 chu3 tian1 yun2 。
- qi1 dui4 zheng4 ， jian4 dui4 wen2 ， yan3 wu3 dui4 xiu1 wen2 。 yang2 che1 dui4 he4 jia4 ， chao2 xu4 dui4 wan3 xun1 。 hua1 you3 yan4 ， zhu2 cheng2 wen2 ， ma3 sui4 dui4 yang2 xin1 。 shan1 zhong1 liang2 zai3 xiang4 ， shu4 xia4 han4 jiang1 jun1 。 shi1 zhang4 jie3 wei2 jia1 dao4 yun4 ， dang1 lu2 gu1 jiu3 tan4 wen2 jun1 。 hao3 jing3 you3 qi1 ， bei3 ling3 ji3 zhi1 mei2 si4 xue3 ； feng1 nian2 xian1 zhao4 ， xi1 jiao1 qian1 qing3 jia4 ru2 yun2 。
- yao2 dui4 shun4 ， xia4 dui4 yin1 ， cai4 hui4 dui4 liu2 fen2 。 shan1 ming2 dui4 shui3 xiu4 ， wu3 dian3 dui4 san1 fen2 。 tang2 li3 du4 ， jin4 ji1 yun2 ， shi4 fu4 dui4 zhong1 jun1 。 yu3 qing2 jiu1 huan4 fu4 ， shuang1 leng3 yan4 hu1 qun2 。 jiu3 liang4 hong2 shen1 zhou1 pu2 she4 ， shi1 cai2 jun4 yi4 bao4 can1 jun1 。 niao3 yi4 chang2 sui2 ， feng4 xi1 xun2 zhong4 qin2 chang2 ； hu2 wei1 bu4 jia3 ， hu3 ye3 zhen1 bai3 shou4 zun1 。

## 注释

## 译文

## 赏析
