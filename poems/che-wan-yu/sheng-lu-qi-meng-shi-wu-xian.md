---
id: che-wan-yu-sheng-lu-qi-meng-shi-wu-xian
title: 声律启蒙·十五 咸
titlePinyin: sheng1 lü4 qi3 meng2 · shi2 wu3   xian2
titleSlug: sheng-lu-qi-meng-shi-wu-xian
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 清对浊，苦对咸，一启对三缄。烟蓑对雨笠，月榜对风帆。莺𪾢睆，燕呢喃，柳杞对松杉。情深悲素扇，泪痛湿青衫。汉室既能分四姓，周朝何用叛三监。破的而探牛心，豪矜王济；竖竿以挂犊鼻，贫笑阮咸。
- 能对否，圣对贤，卫瓘对浑瑊。雀罗对鱼网，翠𪩘对苍岩。红罗帐，白布衫，笔格对书函。蕊香蜂竞采，泥软燕争衔。凶孽誓清闻祖逖，王家能义有巫咸。溪叟新居，渔舍清幽临水岸；山僧久隐，梵宫寂寞倚云岩。
- 冠对带，帽对衫，议鲠对言谗。行舟对御马，俗弊对民岩。鼠且硕，兔多毚，史册对书缄。塞城闻奏角，江浦认归帆。河水一源形弥弥，泰山万仞势岩岩。郑为武公，赋缁衣而美德；周因巷伯，歌贝锦以伤谗。

## 拼音
- qing1 dui4 zhuo2 ， ku3 dui4 xian2 ， yi4 qi3 dui4 san1 jian1 。 yan1 suo1 dui4 yu3 li4 ， yue4 bang3 dui4 feng1 fan1 。 ying1 xian4 huan4 ， yan4 ni2 nan2 ， liu3 qi3 dui4 song1 shan1 。 qing2 shen1 bei1 su4 shan4 ， lei4 tong4 shi1 qing1 shan1 。 han4 shi4 ji4 neng2 fen1 si4 xing4 ， zhou1 chao2 he2 yong4 pan4 san1 jian1 。 po4 de0 er2 tan4 niu2 xin1 ， hao2 jin1 wang2 ji4 ； shu4 gan1 yi3 gua4 du2 bi2 ， pin2 xiao4 ruan3 xian2 。
- neng2 dui4 fou3 ， sheng4 dui4 xian2 ， wei4 guan4 dui4 hun2 jian1 。 que4 luo2 dui4 yu2 wang3 ， cui4 yan3 dui4 cang1 yan2 。 hong2 luo2 zhang4 ， bai2 bu4 shan1 ， bi3 ge2 dui4 shu1 han2 。 rui3 xiang1 feng1 jing4 cai3 ， ni2 ruan3 yan4 zheng1 xian2 。 xiong1 nie4 shi4 qing1 wen2 zu3 ti4 ， wang2 jia1 neng2 yi4 you3 wu1 xian2 。 xi1 sou3 xin1 ju1 ， yu2 she4 qing1 you1 lin2 shui3 an4 ； shan1 seng1 jiu3 yin3 ， fan4 gong1 ji4 mo4 yi3 yun2 yan2 。
- guan1 dui4 dai4 ， mao4 dui4 shan1 ， yi4 geng3 dui4 yan2 chan2 。 xing2 zhou1 dui4 yu4 ma3 ， su2 bi4 dui4 min2 yan2 。 shu3 qie3 shuo4 ， tu4 duo1 chan2 ， shi3 ce4 dui4 shu1 jian1 。 sai1 cheng2 wen2 zou4 jiao3 ， jiang1 pu3 ren4 gui1 fan1 。 he2 shui3 yi4 yuan2 xing2 mi2 mi2 ， tai4 shan1 wan4 ren4 shi4 yan2 yan2 。 zheng4 wei4 wu3 gong1 ， fu4 zi1 yi1 er2 mei3 de2 ； zhou1 yin1 xiang4 bo2 ， ge1 bei4 jin3 yi3 shang1 chan2 。

## 注释

## 译文

## 赏析
