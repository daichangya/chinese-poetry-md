---
id: che-wan-yu-sheng-lu-qi-meng-wu-ge
title: 声律启蒙·五 歌
titlePinyin: sheng1 lü4 qi3 meng2 · wu3   ge1
titleSlug: sheng-lu-qi-meng-wu-ge
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 山对水，海对河，雪竹对烟萝。新欢对旧恨，痛饮对高歌。琴再抚，剑重磨，媚柳对枯荷。荷盘从雨洗，柳线任风搓。饮酒岂知欹醉帽，观棋不觉烂樵柯。山寺清幽，直踞千寻云岭；江楼宏敞，遥临万顷烟波。
- 繁对简，少对多，里咏对途歌。宦情对旅况，银鹿对铜驼。刺史鸭，将军鹅，玉律对金科。古堤垂亸柳，曲沼长新荷。命驾吕因思叔夜，引车蔺为避廉颇。千尺水帘，今古无人能手卷；一轮月镜，乾坤何匠用功磨。
- 霜对露，浪对波，径菊对池荷。酒阑对歌罢，日暖对风和。梁父咏，楚狂歌，放鹤对观鹅。史才推永叔，刀笔仰萧何。种橘犹嫌千树少，寄梅谁信一枝多。林下风生，黄发村童推牧笠；江头日出，皓眉溪叟晒渔蓑。

## 拼音
- shan1 dui4 shui3 ， hai3 dui4 he2 ， xue3 zhu2 dui4 yan1 luo2 。 xin1 huan1 dui4 jiu4 hen4 ， tong4 yin3 dui4 gao1 ge1 。 qin2 zai4 fu3 ， jian4 zhong4 mo2 ， mei4 liu3 dui4 ku1 he2 。 he2 pan2 cong2 yu3 xi3 ， liu3 xian4 ren4 feng1 cuo1 。 yin3 jiu3 qi3 zhi1 qi1 zui4 mao4 ， guan1 qi2 bu4 jue2 lan4 qiao2 ke1 。 shan1 si4 qing1 you1 ， zhi2 ju4 qian1 xun2 yun2 ling3 ； jiang1 lou2 hong2 chang3 ， yao2 lin2 wan4 qing3 yan1 bo1 。
- fan2 dui4 jian3 ， shao3 dui4 duo1 ， li3 yong3 dui4 tu2 ge1 。 huan4 qing2 dui4 lü3 kuang4 ， yin2 lu4 dui4 tong2 tuo2 。 ci4 shi3 ya1 ， jiang1 jun1 e2 ， yu4 lü4 dui4 jin1 ke1 。 gu3 di1 chui2 duo3 liu3 ， qu3 zhao3 chang2 xin1 he2 。 ming4 jia4 lü3 yin1 si1 shu1 ye4 ， yin3 che1 lin4 wei4 bi4 lian2 po1 。 qian1 chi3 shui3 lian2 ， jin1 gu3 wu2 ren2 neng2 shou3 juan4 ； yi4 lun2 yue4 jing4 ， qian2 kun1 he2 jiang4 yong4 gong1 mo2 。
- shuang1 dui4 lu4 ， lang4 dui4 bo1 ， jing4 ju2 dui4 chi2 he2 。 jiu3 lan2 dui4 ge1 ba4 ， ri4 nuan3 dui4 feng1 he2 。 liang2 fu4 yong3 ， chu3 kuang2 ge1 ， fang4 he4 dui4 guan1 e2 。 shi3 cai2 tui1 yong3 shu1 ， dao1 bi3 yang3 xiao1 he2 。 zhong3 ju2 you2 xian2 qian1 shu4 shao3 ， ji4 mei2 shui2 xin4 yi4 zhi1 duo1 。 lin2 xia4 feng1 sheng1 ， huang2 fa1 cun1 tong2 tui1 mu4 li4 ； jiang1 tou2 ri4 chu1 ， hao4 mei2 xi1 sou3 shai4 yu2 suo1 。

## 注释

## 译文

## 赏析
