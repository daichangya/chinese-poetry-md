---
id: che-wan-yu-sheng-lu-qi-meng-er-dong
title: 声律启蒙·二 冬
titlePinyin: sheng1 lü4 qi3 meng2 · er4   dong1
titleSlug: sheng-lu-qi-meng-er-dong
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 春对夏，秋对冬，暮鼓对晨钟。观山对玩水，绿竹对苍松。冯妇虎，叶公龙，舞蝶对鸣蛩。衔泥双紫燕，课蜜几黄蜂。春日园中莺恰恰，秋天塞外雁雍雍。秦岭云横，迢递八千远路；巫山雨洗，嵯峨十二危峰。
- 明对暗，淡对浓，上智对中庸。镜奁对衣笥，野杵对村舂。花灼烁，草蒙茸，九夏对三冬。台高名戏马，斋小号蟠龙。手擘蟹螯从毕卓，身披鹤氅自王恭。五老峰高，秀插云霄如玉笔；三姑石大，响传风雨若金镛。
- 仁对义，让对恭，禹舜对羲农。雪花对云叶，芍药对芙蓉。陈后主，汉中宗，绣虎对雕龙。柳塘风淡淡，花圃月浓浓。春日正宜朝看蝶，秋风那更夜闻蛩。战士邀功，必借干戈成勇武；逸民适志，须凭诗酒养疏慵。

## 拼音
- chun1 dui4 xia4 ， qiu1 dui4 dong1 ， mu4 gu3 dui4 chen2 zhong1 。 guan1 shan1 dui4 wan2 shui3 ， lü4 zhu2 dui4 cang1 song1 。 feng2 fu4 hu3 ， ye4 gong1 long2 ， wu3 die2 dui4 ming2 qiong2 。 xian2 ni2 shuang1 zi3 yan4 ， ke4 mi4 ji3 huang2 feng1 。 chun1 ri4 yuan2 zhong1 ying1 qia4 qia4 ， qiu1 tian1 sai4 wai4 yan4 yong1 yong1 。 qin2 ling3 yun2 heng2 ， tiao2 di4 ba1 qian1 yuan3 lu4 ； wu1 shan1 yu3 xi3 ， cuo2 e2 shi2 er4 wei1 feng1 。
- ming2 dui4 an4 ， dan4 dui4 nong2 ， shang4 zhi4 dui4 zhong1 yong1 。 jing4 lian2 dui4 yi1 si4 ， ye3 chu3 dui4 cun1 chong1 。 hua1 zhuo2 shuo4 ， cao3 meng2 rong2 ， jiu3 xia4 dui4 san1 dong1 。 tai2 gao1 ming2 xi4 ma3 ， zhai1 xiao3 hao4 pan2 long2 。 shou3 bo4 xie4 ao2 cong2 bi4 zhuo2 ， shen1 pi1 he4 chang3 zi4 wang2 gong1 。 wu3 lao3 feng1 gao1 ， xiu4 cha1 yun2 xiao1 ru2 yu4 bi3 ； san1 gu1 shi2 da4 ， xiang3 chuan2 feng1 yu3 ruo4 jin1 yong1 。
- ren2 dui4 yi4 ， rang4 dui4 gong1 ， yu3 shun4 dui4 xi1 nong2 。 xue3 hua1 dui4 yun2 ye4 ， shao2 yao4 dui4 fu2 rong2 。 chen2 hou4 zhu3 ， han4 zhong1 zong1 ， xiu4 hu3 dui4 diao1 long2 。 liu3 tang2 feng1 dan4 dan4 ， hua1 pu3 yue4 nong2 nong2 。 chun1 ri4 zheng4 yi2 chao2 kan4 die2 ， qiu1 feng1 na4 geng4 ye4 wen2 qiong2 。 zhan4 shi4 yao1 gong1 ， bi4 jie4 gan1 ge1 cheng2 yong3 wu3 ； yi4 min2 shi4 zhi4 ， xu1 ping2 shi1 jiu3 yang3 shu1 yong1 。

## 注释

## 译文

## 赏析
