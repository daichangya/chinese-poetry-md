---
id: che-wan-yu-sheng-lu-qi-meng-si-hao
title: 声律启蒙·四 豪
titlePinyin: sheng1 lü4 qi3 meng2 · si4   hao2
titleSlug: sheng-lu-qi-meng-si-hao
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 琴对瑟，剑对刀，地迥对天高。峨冠对博带，紫绶对绯袍。煎异茗，酌香醪，虎兕对猿猱。武夫攻骑射，野妇务蚕缫。秋雨一川淇澳竹，春风两岸武陵桃。螺髻青浓，楼外晚山千仞；鸭头绿腻，溪中春水半篙。
- 刑对赏，贬对褒，破斧对征袍。梧桐对橘柚，枳棘对蓬蒿。雷焕剑，吕虔刀，橄榄对葡萄。一椽书舍小，百尺酒楼高。李白能诗时秉笔，刘伶爱酒每馎糟。礼别尊卑，拱北众星常灿灿；势分高下，朝东万水自滔滔。
- 瓜对果，李对桃，犬子对羊羔。春分对夏至，谷水对山涛。双凤翼，九牛毛，主逸对臣劳。水流无限阔，山耸有余高。雨打村童新牧笠，尘生边将旧征袍。俊士居官，荣引鹓鸿之序；忠臣报国，誓殚犬马之劳。

## 拼音
- qin2 dui4 se4 ， jian4 dui4 dao1 ， di4 jiong3 dui4 tian1 gao1 。 e2 guan1 dui4 bo2 dai4 ， zi3 shou4 dui4 fei1 pao2 。 jian1 yi4 ming2 ， zhuo2 xiang1 lao2 ， hu3 si4 dui4 yuan2 nao2 。 wu3 fu1 gong1 qi2 she4 ， ye3 fu4 wu4 can2 sao1 。 qiu1 yu3 yi4 chuan1 qi2 ao4 zhu2 ， chun1 feng1 liang3 an4 wu3 ling2 tao2 。 luo2 ji4 qing1 nong2 ， lou2 wai4 wan3 shan1 qian1 ren4 ； ya1 tou2 lü4 ni4 ， xi1 zhong1 chun1 shui3 ban4 gao1 。
- xing2 dui4 shang3 ， bian3 dui4 bao1 ， po4 fu3 dui4 zheng1 pao2 。 wu2 tong2 dui4 ju2 you4 ， zhi3 ji2 dui4 peng2 hao1 。 lei2 huan4 jian4 ， lü3 qian2 dao1 ， gan3 lan3 dui4 pu2 tao2 。 yi4 chuan2 shu1 she4 xiao3 ， bai3 chi3 jiu3 lou2 gao1 。 li3 bai2 neng2 shi1 shi2 bing3 bi3 ， liu2 ling2 ai4 jiu3 mei3 bo2 zao1 。 li3 bie2 zun1 bei1 ， gong3 bei3 zhong4 xing1 chang2 can4 can4 ； shi4 fen1 gao1 xia4 ， chao2 dong1 wan4 shui3 zi4 tao1 tao1 。
- gua1 dui4 guo3 ， li3 dui4 tao2 ， quan3 zi3 dui4 yang2 gao1 。 chun1 fen1 dui4 xia4 zhi4 ， gu3 shui3 dui4 shan1 tao1 。 shuang1 feng4 yi4 ， jiu3 niu2 mao2 ， zhu3 yi4 dui4 chen2 lao2 。 shui3 liu2 wu2 xian4 kuo4 ， shan1 song3 you3 yu2 gao1 。 yu3 da3 cun1 tong2 xin1 mu4 li4 ， chen2 sheng1 bian1 jiang1 jiu4 zheng1 pao2 。 jun4 shi4 ju1 guan1 ， rong2 yin3 yuan1 hong2 zhi1 xu4 ； zhong1 chen2 bao4 guo2 ， shi4 dan1 quan3 ma3 zhi1 lao2 。

## 注释

## 译文

## 赏析
