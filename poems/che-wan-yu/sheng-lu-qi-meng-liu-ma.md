---
id: che-wan-yu-sheng-lu-qi-meng-liu-ma
title: 声律启蒙·六 麻
titlePinyin: sheng1 lü4 qi3 meng2 · liu4   ma2
titleSlug: sheng-lu-qi-meng-liu-ma
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 松对柏，缕对麻，蚁阵对蜂衙。頳鳞对白鹭，冻雀对昏鸦，白堕酒，碧沉茶，品笛对吹笳。秋凉梧堕叶，春暖杏开花。雨长苔痕侵壁砌，月移梅影上窗纱。飒飒秋风，度城头之筚篥；迟迟晚照，动江上之琵琶。
- 优对劣，凸对凹，翠竹对黄花。松杉对杞梓，菽麦对桑麻。山不断，水无涯，煮酒对烹茶。鱼游池面水，鹭立岸头沙。百亩风翻陶令秫，一畦雨熟邵平瓜。闲捧竹根，饮李白一壶之酒；偶擎桐叶，啜卢仝七碗之茶。
- 吴对楚，蜀对巴，落日对流霞。酒钱对诗债，柏叶对松花。驰驿骑，泛仙槎，碧玉对丹砂。设桥偏送笋，开道竟还瓜。楚国大夫沉汨水，洛阳才子谪长沙。书箧琴囊，乃士流活计；药炉茶鼎，实闲客生涯。

## 拼音
- song1 dui4 bai3 ， lü3 dui4 ma2 ， yi3 zhen4 dui4 feng1 ya2 。 cheng1 lin2 dui4 bai2 lu4 ， dong4 que4 dui4 hun1 ya1 ， bai2 duo4 jiu3 ， bi4 chen2 cha2 ， pin3 di2 dui4 chui1 jia1 。 qiu1 liang2 wu2 duo4 ye4 ， chun1 nuan3 xing4 kai1 hua1 。 yu3 chang2 tai2 hen2 qin1 bi4 qi4 ， yue4 yi2 mei2 ying3 shang4 chuang1 sha1 。 sa4 sa4 qiu1 feng1 ， du4 cheng2 tou2 zhi1 bi4 li4 ； chi2 chi2 wan3 zhao4 ， dong4 jiang1 shang4 zhi1 pi2 pa0 。
- you1 dui4 lie4 ， tu1 dui4 ao1 ， cui4 zhu2 dui4 huang2 hua1 。 song1 shan1 dui4 qi3 zi3 ， shu1 mai4 dui4 sang1 ma2 。 shan1 bu2 duan4 ， shui3 wu2 ya2 ， zhu3 jiu3 dui4 peng1 cha2 。 yu2 you2 chi2 mian4 shui3 ， lu4 li4 an4 tou2 sha1 。 bai3 mu3 feng1 fan1 tao2 ling4 shu2 ， yi4 qi2 yu3 shu2 shao4 ping2 gua1 。 xian2 peng3 zhu2 gen1 ， yin3 li3 bai2 yi4 hu2 zhi1 jiu3 ； ou3 qing2 tong2 ye4 ， chuo4 lu2 tong2 qi1 wan3 zhi1 cha2 。
- wu2 dui4 chu3 ， shu3 dui4 ba1 ， luo4 ri4 dui4 liu2 xia2 。 jiu3 qian2 dui4 shi1 zhai4 ， bai3 ye4 dui4 song1 hua1 。 chi2 yi4 qi2 ， fan4 xian1 cha2 ， bi4 yu4 dui4 dan1 sha1 。 she4 qiao2 pian1 song4 sun3 ， kai1 dao4 jing4 hai2 gua1 。 chu3 guo2 dai4 fu0 chen2 mi4 shui3 ， luo4 yang2 cai2 zi3 zhe2 chang2 sha1 。 shu1 qie4 qin2 nang2 ， nai3 shi4 liu2 huo2 ji4 ； yao4 lu2 cha2 ding3 ， shi2 xian2 ke4 sheng1 ya2 。

## 注释

## 译文

## 赏析
