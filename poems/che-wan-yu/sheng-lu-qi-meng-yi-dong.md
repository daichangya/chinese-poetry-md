---
id: che-wan-yu-sheng-lu-qi-meng-yi-dong
title: 声律启蒙·一 东
titlePinyin: sheng1 lü4 qi3 meng2 · yi1   dong1
titleSlug: sheng-lu-qi-meng-yi-dong
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 云对雨，雪对风，晚照对晴空。来鸿对去燕，宿鸟对鸣虫。三尺剑，六钧弓，岭北对江东。人间清暑殿，天上广寒宫。两岸晓烟杨柳绿，一园春雨杏花红。两鬓风霜，途次早行之客；一蓑烟雨，溪边晚钓之翁。
- 沿对革，异对同，白叟对黄童。江风对海雾，牧子对渔翁。颜巷陋，阮途穷，冀北对辽东。池中濯足水，门外打头风。梁帝讲经同泰寺，汉皇置酒未央宫。尘虑萦心，懒抚七弦绿绮；霜华满鬓，羞看百炼青铜。
- 贫对富，塞对通，野叟对溪童。鬓皤对眉绿，齿皓对唇红。天浩浩，日融融，佩剑对弯弓。半溪流水绿，千树落花红。野渡燕穿杨柳雨，芳池鱼戏芰荷风。女子眉纤，额下现一弯新月；男儿气壮，胸中吐万丈长虹。

## 拼音
- yun2 dui4 yu3 ， xue3 dui4 feng1 ， wan3 zhao4 dui4 qing2 kong1 。 lai2 hong2 dui4 qu4 yan4 ， su4 niao3 dui4 ming2 chong2 。 san1 chi3 jian4 ， liu4 jun1 gong1 ， ling3 bei3 dui4 jiang1 dong1 。 ren2 jian1 qing1 shu3 dian4 ， tian1 shang4 guang3 han2 gong1 。 liang3 an4 xiao3 yan1 yang2 liu3 lü4 ， yi4 yuan2 chun1 yu3 xing4 hua1 hong2 。 liang3 bin4 feng1 shuang1 ， tu2 ci4 zao3 xing2 zhi1 ke4 ； yi4 suo1 yan1 yu3 ， xi1 bian1 wan3 diao4 zhi1 weng1 。
- yan2 dui4 ge2 ， yi4 dui4 tong2 ， bai2 sou3 dui4 huang2 tong2 。 jiang1 feng1 dui4 hai3 wu4 ， mu4 zi3 dui4 yu2 weng1 。 yan2 xiang4 lou4 ， ruan3 tu2 qiong2 ， ji4 bei3 dui4 liao2 dong1 。 chi2 zhong1 zhuo2 zu2 shui3 ， men2 wai4 da3 tou2 feng1 。 liang2 di4 jiang3 jing1 tong2 tai4 si4 ， han4 huang2 zhi4 jiu3 wei4 yang1 gong1 。 chen2 lü4 ying2 xin1 ， lan3 fu3 qi1 xian2 lü4 qi3 ； shuang1 hua2 man3 bin4 ， xiu1 kan4 bai3 lian4 qing1 tong2 。
- pin2 dui4 fu4 ， sai1 dui4 tong1 ， ye3 sou3 dui4 xi1 tong2 。 bin4 po2 dui4 mei2 lü4 ， chi3 hao4 dui4 chun2 hong2 。 tian1 hao4 hao4 ， ri4 rong2 rong2 ， pei4 jian4 dui4 wan1 gong1 。 ban4 xi1 liu2 shui3 lü4 ， qian1 shu4 luo4 hua1 hong2 。 ye3 du4 yan4 chuan1 yang2 liu3 yu3 ， fang1 chi2 yu2 xi4 ji4 he2 feng1 。 nü3 zi3 mei2 xian1 ， e2 xia4 xian4 yi4 wan1 xin1 yue4 ； nan2 er2 qi4 zhuang4 ， xiong1 zhong1 tu3 wan4 zhang4 chang2 hong2 。

## 注释

## 译文

## 赏析
