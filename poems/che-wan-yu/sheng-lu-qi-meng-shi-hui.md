---
id: che-wan-yu-sheng-lu-qi-meng-shi-hui
title: 声律启蒙·十 灰
titlePinyin: sheng1 lü4 qi3 meng2 · shi2   hui1
titleSlug: sheng-lu-qi-meng-shi-hui
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 增对损，闭对开，碧草对苍苔。书签对笔架，两曜对三台。周召虎，宋桓魋，阆苑对蓬莱。薰风生殿阁，皓月照楼台。却马汉文思罢献，吞蝗唐太冀移灾。照耀八荒，赫赫丽天秋日；震惊百里，轰轰出地春雷。
- 沙对水，火对灰，雨雪对风雷。书淫对传癖，水浒对岩隈。歌旧曲，酿新醅，舞馆对歌台。春棠经雨放，秋菊傲霜开。作酒固难忘曲蘖，调羹必要用盐梅。月满庾楼，据胡床而可玩；花开唐苑，轰羯鼓以奚催。
- 休对咎，福对灾，象箸对犀杯。宫花对御柳，峻阁对高台。花蓓蕾，草根荄，剔藓对剜苔。雨前庭蚁闹，霜后阵鸿哀。元亮南窗今日傲，孙弘东阁几时开。平展青茵，野外茸茸软草；高张翠幄，庭前郁郁凉槐。

## 拼音
- zeng1 dui4 sun3 ， bi4 dui4 kai1 ， bi4 cao3 dui4 cang1 tai2 。 shu1 qian1 dui4 bi3 jia4 ， liang3 yao4 dui4 san1 tai2 。 zhou1 zhao4 hu3 ， song4 huan2 tui2 ， lang2 yuan4 dui4 peng2 lai2 。 xun1 feng1 sheng1 dian4 ge2 ， hao4 yue4 zhao4 lou2 tai2 。 que4 ma3 han4 wen2 si1 ba4 xian4 ， tun1 huang2 tang2 tai4 ji4 yi2 zai1 。 zhao4 yao4 ba1 huang1 ， he4 he4 li4 tian1 qiu1 ri4 ； zhen4 jing1 bai3 li3 ， hong1 hong1 chu1 di4 chun1 lei2 。
- sha1 dui4 shui3 ， huo3 dui4 hui1 ， yu3 xue3 dui4 feng1 lei2 。 shu1 yin2 dui4 chuan2 pi3 ， shui3 hu3 dui4 yan2 wei1 。 ge1 jiu4 qu3 ， niang4 xin1 pei1 ， wu3 guan3 dui4 ge1 tai2 。 chun1 tang2 jing1 yu3 fang4 ， qiu1 ju2 ao4 shuang1 kai1 。 zuo4 jiu3 gu4 nan2 wang4 qu3 nie4 ， tiao2 geng1 bi4 yao4 yong4 yan2 mei2 。 yue4 man3 yu3 lou2 ， ju4 hu2 chuang2 er2 ke3 wan2 ； hua1 kai1 tang2 yuan4 ， hong1 jie2 gu3 yi3 xi1 cui1 。
- xiu1 dui4 jiu4 ， fu2 dui4 zai1 ， xiang4 zhu4 dui4 xi1 bei1 。 gong1 hua1 dui4 yu4 liu3 ， jun4 ge2 dui4 gao1 tai2 。 hua1 bei4 lei3 ， cao3 gen1 gai1 ， ti1 xian3 dui4 wan1 tai2 。 yu3 qian2 ting2 yi3 nao4 ， shuang1 hou4 zhen4 hong2 ai1 。 yuan2 liang4 nan2 chuang1 jin1 ri4 ao4 ， sun1 hong2 dong1 ge2 ji3 shi2 kai1 。 ping2 zhan3 qing1 yin1 ， ye3 wai4 rong2 rong2 ruan3 cao3 ； gao1 zhang1 cui4 wo4 ， ting2 qian2 yu4 yu4 liang2 huai2 。

## 注释

## 译文

## 赏析
