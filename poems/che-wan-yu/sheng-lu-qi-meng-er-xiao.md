---
id: che-wan-yu-sheng-lu-qi-meng-er-xiao
title: 声律启蒙·二 萧
titlePinyin: sheng1 lü4 qi3 meng2 · er4   xiao1
titleSlug: sheng-lu-qi-meng-er-xiao
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 恭对慢，吝对骄，水远对山遥。松轩对竹槛，雪赋对风谣。乘五马，贯双雕，烛灭对香消。明蟾常彻夜，骤雨不终朝。楼阁天凉风飒飒，关河地隔雨潇潇。几点鹭鸶，日暮常飞红蓼岸；一双㶉𫛶，春朝频泛绿杨桥。
- 开对落，暗对昭，赵瑟对虞韶。轺车对驿骑，锦绣对琼瑶。羞攘臂，懒折腰，范甑对颜瓢。寒天鸳帐酒，夜月凤台箫。舞女腰肢杨柳软，佳人颜貌海棠娇。豪客寻春，南陌草青香阵阵；闲人避暑，东堂蕉绿影摇摇。
- 班对马，董对晁，夏昼对春宵。雷声对电影，麦穗对禾苗。八千路，廿四桥，总角对垂髫。露桃匀嫩脸，风柳舞纤腰。贾谊赋成伤𫛳鸟，周公诗就托鸱鸮。幽寺寻僧，逸兴岂知俄尔尽；长亭送客，离魂不觉黯然消。

## 拼音
- gong1 dui4 man4 ， lin4 dui4 jiao1 ， shui3 yuan3 dui4 shan1 yao2 。 song1 xuan1 dui4 zhu2 kan3 ， xue3 fu4 dui4 feng1 yao2 。 cheng2 wu3 ma3 ， guan4 shuang1 diao1 ， zhu2 mie4 dui4 xiang1 xiao1 。 ming2 chan2 chang2 che4 ye4 ， zhou4 yu3 bu4 zhong1 chao2 。 lou2 ge2 tian1 liang2 feng1 sa4 sa4 ， guan1 he2 di4 ge2 yu3 xiao1 xiao1 。 ji3 dian3 lu4 si1 ， ri4 mu4 chang2 fei1 hong2 liao3 an4 ； yi4 shuang1 㶉 𫛶 ， chun1 chao2 pin2 fan4 lü4 yang2 qiao2 。
- kai1 dui4 luo4 ， an4 dui4 zhao1 ， zhao4 se4 dui4 yu2 shao2 。 yao2 che1 dui4 yi4 qi2 ， jin3 xiu4 dui4 qiong2 yao2 。 xiu1 rang3 bi4 ， lan3 zhe2 yao1 ， fan4 zeng4 dui4 yan2 piao2 。 han2 tian1 yuan1 zhang4 jiu3 ， ye4 yue4 feng4 tai2 xiao1 。 wu3 nü3 yao1 zhi1 yang2 liu3 ruan3 ， jia1 ren2 yan2 mao4 hai3 tang2 jiao1 。 hao2 ke4 xun2 chun1 ， nan2 mo4 cao3 qing1 xiang1 zhen4 zhen4 ； xian2 ren2 bi4 shu3 ， dong1 tang2 jiao1 lü4 ying3 yao2 yao2 。
- ban1 dui4 ma3 ， dong3 dui4 chao2 ， xia4 zhou4 dui4 chun1 xiao1 。 lei2 sheng1 dui4 dian4 ying3 ， mai4 sui4 dui4 he2 miao2 。 ba1 qian1 lu4 ， nian4 si4 qiao2 ， zong3 jiao3 dui4 chui2 tiao2 。 lu4 tao2 yun2 nen4 lian3 ， feng1 liu3 wu3 xian1 yao1 。 jia3 yi4 fu4 cheng2 shang1 𫛳 niao3 ， zhou1 gong1 shi1 jiu4 tuo1 chi1 xiao1 。 you1 si4 xun2 seng1 ， yi4 xing1 qi3 zhi1 e2 er3 jin4 ； chang2 ting2 song4 ke4 ， li2 hun2 bu4 jue2 an4 ran2 xiao1 。

## 注释

## 译文

## 赏析
