---
id: che-wan-yu-sheng-lu-qi-meng-ba-geng
title: 声律启蒙·八 庚
titlePinyin: sheng1 lü4 qi3 meng2 · ba1   geng1
titleSlug: sheng-lu-qi-meng-ba-geng
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 深对浅，重对轻，有影对无声。蜂腰对蝶翅，宿醉对余酲。天北缺，日东生，独卧对同行。寒冰三尺厚，秋月十分明。万卷书容闲客览，一樽酒待故人倾。心侈唐玄，厌看霓裳之曲；意骄陈主，饱闻玉树之赓。
- 虚对实，送对迎，后甲对先庚。鼓琴对舍瑟，搏虎对骑鲸。金匼匝，玉𪻐琤，玉宇对金茎。花间双粉蝶，柳内几黄莺。贫里每甘藜藿味，醉中厌听管弦声。肠断秋闺，凉吹已侵重被冷；梦惊晓枕，残蟾犹照半窗明。
- 渔对猎，钓对耕，玉振对金声。雉城对雁塞，柳袅对葵倾。吹玉笛，弄银笙，阮杖对桓筝。墨呼松处士，纸号楮先生。露浥好花潘岳县，风搓细柳亚夫营。抚动琴弦，遽觉座中风雨至；哦成诗句，应知窗外鬼神惊。

## 拼音
- shen1 dui4 qian3 ， zhong4 dui4 qing1 ， you3 ying3 dui4 wu2 sheng1 。 feng1 yao1 dui4 die2 chi4 ， su4 zui4 dui4 yu2 cheng2 。 tian1 bei3 que1 ， ri4 dong1 sheng1 ， du2 wo4 dui4 tong2 hang2 。 han2 bing1 san1 chi3 hou4 ， qiu1 yue4 shi2 fen1 ming2 。 wan4 juan4 shu1 rong2 xian2 ke4 lan3 ， yi4 zun1 jiu3 dai4 gu4 ren2 qing1 。 xin1 chi3 tang2 xuan2 ， yan4 kan4 ni2 chang2 zhi1 qu3 ； yi4 jiao1 chen2 zhu3 ， bao3 wen2 yu4 shu4 zhi1 geng1 。
- xu1 dui4 shi2 ， song4 dui4 ying2 ， hou4 jia3 dui4 xian1 geng1 。 gu3 qin2 dui4 she4 se4 ， bo2 hu3 dui4 qi2 jing1 。 jin1 ke1 za1 ， yu4 𪻐 cheng1 ， yu4 yu3 dui4 jin1 jing1 。 hua1 jian1 shuang1 fen3 die2 ， liu3 nei4 ji3 huang2 ying1 。 pin2 li3 mei3 gan1 li2 huo4 wei4 ， zui4 zhong1 yan4 ting1 guan3 xian2 sheng1 。 chang2 duan4 qiu1 gui1 ， liang2 chui1 yi3 qin1 zhong4 bei4 leng3 ； meng4 jing1 xiao3 zhen3 ， can2 chan2 you2 zhao4 ban4 chuang1 ming2 。
- yu2 dui4 lie4 ， diao4 dui4 geng1 ， yu4 zhen4 dui4 jin1 sheng1 。 zhi4 cheng2 dui4 yan4 sai1 ， liu3 niao3 dui4 kui2 qing1 。 chui1 yu4 di2 ， nong4 yin2 sheng1 ， ruan3 zhang4 dui4 huan2 zheng1 。 mo4 hu1 song1 chu3 shi4 ， zhi3 hao4 chu3 xian1 sheng1 。 lu4 yi4 hao3 hua1 pan1 yue4 xian4 ， feng1 cuo1 xi4 liu3 ya4 fu1 ying2 。 fu3 dong4 qin2 xian2 ， ju4 jue2 zuo4 zhong4 feng1 yu3 zhi4 ； o4 cheng2 shi1 ju4 ， ying4 zhi1 chuang1 wai4 gui3 shen2 jing1 。

## 注释

## 译文

## 赏析
