---
id: che-wan-yu-sheng-lu-qi-meng-shi-er-qin
title: 声律启蒙·十二 侵
titlePinyin: sheng1 lü4 qi3 meng2 · shi2 er4   qin1
titleSlug: sheng-lu-qi-meng-shi-er-qin
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 眉对目，口对心，锦瑟对瑶琴。晓耕对寒钓，晚笛对秋砧。松郁郁，竹森森，闵损对曾参。秦王亲击缶，虞帝自挥琴。三献卞和尝泣玉，四知杨震固辞金。寂寂秋朝，庭叶因霜摧嫩色；沉沉春夜，砌花随月转清阴。
- 前对后，古对今，野兽对山禽。犍牛对牝马，水浅对山深。曾点瑟，戴逵琴，璞玉对浑金。艳红花弄色，浓绿柳敷阴。不雨汤王方剪爪，有风楚子正披襟。书生惜壮岁韶华，寸阴尺璧；游子爱良宵光景，一刻千金。
- 丝对竹，剑对琴，素志对丹心。千愁对一醉，虎啸对龙吟。子罕玉，不疑金，往古对来今。天寒邹吹律，岁旱傅为霖。渠说子规为帝魄，侬知孔雀是家禽。屈子沉江，处处舟中争系粽；牛郎渡渚，家家台上竞穿针。

## 拼音
- mei2 dui4 mu4 ， kou3 dui4 xin1 ， jin3 se4 dui4 yao2 qin2 。 xiao3 geng1 dui4 han2 diao4 ， wan3 di2 dui4 qiu1 zhen1 。 song1 yu4 yu4 ， zhu2 sen1 sen1 ， min3 sun3 dui4 ceng2 can1 。 qin2 wang2 qin1 ji1 fou3 ， yu2 di4 zi4 hui1 qin2 。 san1 xian4 bian4 he2 chang2 qi4 yu4 ， si4 zhi1 yang2 zhen4 gu4 ci2 jin1 。 ji4 ji4 qiu1 chao2 ， ting2 ye4 yin1 shuang1 cui1 nen4 se4 ； chen2 chen2 chun1 ye4 ， qi4 hua1 sui2 yue4 zhuan3 qing1 yin1 。
- qian2 dui4 hou4 ， gu3 dui4 jin1 ， ye3 shou4 dui4 shan1 qin2 。 jian1 niu2 dui4 pin4 ma3 ， shui3 qian3 dui4 shan1 shen1 。 ceng2 dian3 se4 ， dai4 kui2 qin2 ， pu2 yu4 dui4 hun2 jin1 。 yan4 hong2 hua1 nong4 se4 ， nong2 lü4 liu3 fu1 yin1 。 bu4 yu3 tang1 wang2 fang1 jian3 zhua3 ， you3 feng1 chu3 zi3 zheng4 pi1 jin1 。 shu1 sheng1 xi1 zhuang4 sui4 shao2 hua2 ， cun4 yin1 chi3 bi4 ； you2 zi3 ai4 liang2 xiao1 guang1 jing3 ， yi2 ke4 qian1 jin1 。
- si1 dui4 zhu2 ， jian4 dui4 qin2 ， su4 zhi4 dui4 dan1 xin1 。 qian1 chou2 dui4 yi2 zui4 ， hu3 xiao4 dui4 long2 yin2 。 zi3 han3 yu4 ， bu4 yi2 jin1 ， wang3 gu3 dui4 lai2 jin1 。 tian1 han2 zou1 chui1 lü4 ， sui4 han4 fu4 wei4 lin2 。 qu2 shuo1 zi3 gui1 wei4 di4 po4 ， nong2 zhi1 kong3 que4 shi4 jia1 qin2 。 qu1 zi3 chen2 jiang1 ， chu4 chu4 zhou1 zhong1 zheng1 xi4 zong4 ； niu2 lang2 du4 zhu3 ， jia1 jia1 tai2 shang4 jing4 chuan1 zhen1 。

## 注释

## 译文

## 赏析
