---
id: che-wan-yu-sheng-lu-qi-meng-yi-xian
title: 声律启蒙·一 先
titlePinyin: sheng1 lü4 qi3 meng2 · yi1   xian1
titleSlug: sheng-lu-qi-meng-yi-xian
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 晴对雨，地对天，天地对山川。山川对草木，赤壁对青田。郏鄏鼎，武城弦，木笔对苔钱。金城三月柳，玉井九秋莲。何处春朝风景好，谁家秋夜月华圆。珠缀花梢，千点蔷薇香露；练横树杪，几丝杨柳残烟。
- 前对后，后对先，众丑对孤妍。莺簧对蝶板，虎穴对龙渊。击石磬，观韦编，鼠目对鸢肩。春园花柳地，秋沼芰荷天。白羽频挥闲客坐，乌纱半坠醉翁眠。野店几家，羊角风摇沽酒旆；长川一带，鸭头波泛卖鱼船。
- 离对坎，震对干，一日对千年，尧天对舜日，蜀水对秦川。苏武节，郑虔毡，涧壑对林泉。挥戈能退日，持管莫窥天。寒食芳辰花烂熳，中秋佳节月婵娟。梦里荣华，飘忽枕中之客；壶中日月，安闲市上之仙。

## 拼音
- qing2 dui4 yu3 ， di4 dui4 tian1 ， tian1 di4 dui4 shan1 chuan1 。 shan1 chuan1 dui4 cao3 mu4 ， chi4 bi4 dui4 qing1 tian2 。 jia2 ru3 ding3 ， wu3 cheng2 xian2 ， mu4 bi3 dui4 tai2 qian2 。 jin1 cheng2 san1 yue4 liu3 ， yu4 jing3 jiu3 qiu1 lian2 。 he2 chu4 chun1 chao2 feng1 jing3 hao3 ， shui2 jia1 qiu1 ye4 yue4 hua2 yuan2 。 zhu1 zhui4 hua1 shao1 ， qian1 dian3 qiang2 wei1 xiang1 lu4 ； lian4 heng2 shu4 miao3 ， ji3 si1 yang2 liu3 can2 yan1 。
- qian2 dui4 hou4 ， hou4 dui4 xian1 ， zhong4 chou3 dui4 gu1 yan2 。 ying1 huang2 dui4 die2 ban3 ， hu3 xue2 dui4 long2 yuan1 。 ji1 shi2 qing4 ， guan1 wei2 bian1 ， shu3 mu4 dui4 yuan1 jian1 。 chun1 yuan2 hua1 liu3 di4 ， qiu1 zhao3 ji4 he2 tian1 。 bai2 yu3 pin2 hui1 xian2 ke4 zuo4 ， wu1 sha1 ban4 zhui4 zui4 weng1 mian2 。 ye3 dian4 ji3 jia1 ， yang2 jiao3 feng1 yao2 gu1 jiu3 pei4 ； chang2 chuan1 yi2 dai4 ， ya1 tou2 bo1 fan4 mai4 yu2 chuan2 。
- li2 dui4 kan3 ， zhen4 dui4 gan1 ， yi2 ri4 dui4 qian1 nian2 ， yao2 tian1 dui4 shun4 ri4 ， shu3 shui3 dui4 qin2 chuan1 。 su1 wu3 jie2 ， zheng4 qian2 zhan1 ， jian4 he4 dui4 lin2 quan2 。 hui1 ge1 neng2 tui4 ri4 ， chi2 guan3 mo4 kui1 tian1 。 han2 shi2 fang1 chen2 hua1 lan4 man4 ， zhong1 qiu1 jia1 jie2 yue4 chan2 juan1 。 meng4 li3 rong2 hua2 ， piao1 hu1 zhen3 zhong1 zhi1 ke4 ； hu2 zhong1 ri4 yue4 ， an1 xian2 shi4 shang4 zhi1 xian1 。

## 注释

## 译文

## 赏析
