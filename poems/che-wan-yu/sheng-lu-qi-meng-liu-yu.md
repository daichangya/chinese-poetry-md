---
id: che-wan-yu-sheng-lu-qi-meng-liu-yu
title: 声律启蒙·六 鱼
titlePinyin: sheng1 lü4 qi3 meng2 · liu4   yu2
titleSlug: sheng-lu-qi-meng-liu-yu
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 无对有，实对虚，作赋对观书。绿窗对朱户，宝马对香车。伯乐马，浩然驴，弋雁对求鱼。分金齐鲍叔，奉璧蔺相如。掷地金声孙绰赋，回文锦字窦滔书。未遇殷宗，胥靡困傅岩之筑；既逢周后，太公舍渭水之渔。
- 终对始，疾对徐，短褐对华裾。六朝对三国，天禄对石渠。千字策，八行书，有若对相如。花残无戏蝶，藻密有潜鱼。落叶舞风高复下，小荷浮水卷还舒。爱见人长，共服宣尼休假盖；恐彰己吝，谁知阮裕竟焚车。
- 麟对凤，鳖对鱼，内史对中书。犁锄对耒耜，畎浍对郊墟。犀角带，象牙梳，驷马对安车。青衣能报赦，黄耳解传书。庭畔有人持短剑，门前无客曳长裾。波浪拍船，骇舟人之水宿；峰峦绕舍，乐隐者之山居。

## 拼音
- wu2 dui4 you3 ， shi2 dui4 xu1 ， zuo4 fu4 dui4 guan1 shu1 。 lü4 chuang1 dui4 zhu1 hu4 ， bao3 ma3 dui4 xiang1 che1 。 bo2 le4 ma3 ， hao4 ran2 lü2 ， yi4 yan4 dui4 qiu2 yu2 。 fen1 jin1 qi2 bao4 shu1 ， feng4 bi4 lin4 xiang1 ru2 。 zhi4 di4 jin1 sheng1 sun1 chuo4 fu4 ， hui2 wen2 jin3 zi4 dou4 tao1 shu1 。 wei4 yu4 yin1 zong1 ， xu1 mi2 kun4 fu4 yan2 zhi1 zhu4 ； ji4 feng2 zhou1 hou4 ， tai4 gong1 she4 wei4 shui3 zhi1 yu2 。
- zhong1 dui4 shi3 ， ji2 dui4 xu2 ， duan3 he4 dui4 hua2 ju1 。 liu4 chao2 dui4 san1 guo2 ， tian1 lu4 dui4 shi2 qu2 。 qian1 zi4 ce4 ， ba1 hang2 shu1 ， you3 ruo4 dui4 xiang1 ru2 。 hua1 can2 wu2 xi4 die2 ， zao3 mi4 you3 qian2 yu2 。 luo4 ye4 wu3 feng1 gao1 fu4 xia4 ， xiao3 he2 fu2 shui3 juan4 hai2 shu1 。 ai4 jian4 ren2 chang2 ， gong4 fu2 xuan1 ni2 xiu1 jia4 gai4 ； kong3 zhang1 ji3 lin4 ， shui2 zhi1 ruan3 yu4 jing4 fen2 che1 。
- lin2 dui4 feng4 ， bie1 dui4 yu2 ， nei4 shi3 dui4 zhong1 shu1 。 li2 chu2 dui4 lei3 si4 ， quan3 hui4 dui4 jiao1 xu1 。 xi1 jiao3 dai4 ， xiang4 ya2 shu1 ， si4 ma3 dui4 an1 che1 。 qing1 yi1 neng2 bao4 she4 ， huang2 er3 jie3 chuan2 shu1 。 ting2 pan4 you3 ren2 chi2 duan3 jian4 ， men2 qian2 wu2 ke4 ye4 chang2 ju1 。 bo1 lang4 pai1 chuan2 ， hai4 zhou1 ren2 zhi1 shui3 su4 ； feng1 luan2 rao4 she4 ， le4 yin3 zhe3 zhi1 shan1 ju1 。

## 注释

## 译文

## 赏析
