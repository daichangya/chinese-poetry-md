---
id: che-wan-yu-sheng-lu-qi-meng-jiu-jia
title: 声律启蒙·九 佳
titlePinyin: sheng1 lü4 qi3 meng2 · jiu3   jia1
titleSlug: sheng-lu-qi-meng-jiu-jia
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 河对海，汉对淮，赤岸对朱崖。鹭飞对鱼跃，宝钿对金钗。鱼圉圉，鸟喈喈，草履对芒鞋。古贤尝笃厚，时辈喜诙谐。孟训文公谈性善，颜师孔子问心斋。缓抚琴弦，像流莺而并语；斜排筝柱。类过雁之相挨。
- 丰对俭，等对差，布袄对荆钗。雁行对鱼阵，榆塞对兰崖。挑荠女，采莲娃，菊径对苔阶。诗成六义备，乐奏八音谐。造律吏哀秦法酷，知音人说郑声哇。天欲飞霜，塞上有鸿行已过；云将作雨，庭前多蚁阵先排。
- 城对市，巷对街，破屋对空阶。桃枝对桂叶，砌蚓对墙蜗。梅可望，橘堪怀，季路对高柴。花藏沽酒市，竹映读书斋。马首不容孤竹扣，车轮终就洛阳埋。朝宰锦衣，贵束乌犀之带；宫人宝髻，宜簪白燕之钗。

## 拼音
- he2 dui4 hai3 ， han4 dui4 huai2 ， chi4 an4 dui4 zhu1 ya2 。 lu4 fei1 dui4 yu2 yue4 ， bao3 dian4 dui4 jin1 chai1 。 yu2 yu3 yu3 ， niao3 jie1 jie1 ， cao3 lü3 dui4 mang2 xie2 。 gu3 xian2 chang2 du3 hou4 ， shi2 bei4 xi3 hui1 xie2 。 meng4 xun4 wen2 gong1 tan2 xing4 shan4 ， yan2 shi1 kong3 zi3 wen4 xin1 zhai1 。 huan3 fu3 qin2 xian2 ， xiang4 liu2 ying1 er2 bing4 yu3 ； xie2 pai2 zheng1 zhu4 。 lei4 guo4 yan4 zhi1 xiang1 ai1 。
- feng1 dui4 jian3 ， deng3 dui4 cha4 ， bu4 ao3 dui4 jing1 chai1 。 yan4 xing2 dui4 yu2 zhen4 ， yu2 sai1 dui4 lan2 ya2 。 tiao1 qi2 nü3 ， cai3 lian2 wa2 ， ju2 jing4 dui4 tai2 jie1 。 shi1 cheng2 liu4 yi4 bei4 ， le4 zou4 ba1 yin1 xie2 。 zao4 lü4 li4 ai1 qin2 fa3 ku4 ， zhi1 yin1 ren2 shuo1 zheng4 sheng1 wa1 。 tian1 yu4 fei1 shuang1 ， sai4 shang4 you3 hong2 xing2 yi3 guo4 ； yun2 jiang1 zuo4 yu3 ， ting2 qian2 duo1 yi3 zhen4 xian1 pai2 。
- cheng2 dui4 shi4 ， xiang4 dui4 jie1 ， po4 wu1 dui4 kong1 jie1 。 tao2 zhi1 dui4 gui4 ye4 ， qi4 yin3 dui4 qiang2 wo1 。 mei2 ke3 wang4 ， ju2 kan1 huai2 ， ji4 lu4 dui4 gao1 chai2 。 hua1 cang2 gu1 jiu3 shi4 ， zhu2 ying4 du2 shu1 zhai1 。 ma3 shou3 bu4 rong2 gu1 zhu2 kou4 ， che1 lun2 zhong1 jiu4 luo4 yang2 mai2 。 chao2 zai3 jin3 yi1 ， gui4 shu4 wu1 xi1 zhi1 dai4 ； gong1 ren2 bao3 ji4 ， yi2 zan1 bai2 yan4 zhi1 chai1 。

## 注释

## 译文

## 赏析
