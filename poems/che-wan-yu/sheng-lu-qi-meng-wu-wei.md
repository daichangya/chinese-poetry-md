---
id: che-wan-yu-sheng-lu-qi-meng-wu-wei
title: 声律启蒙·五 微
titlePinyin: sheng1 lü4 qi3 meng2 · wu3   wei1
titleSlug: sheng-lu-qi-meng-wu-wei
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 来对往，密对稀，燕舞对莺飞。风清对月朗，露重对烟微。霜菊瘦，雨梅肥，客路对渔矶。晚霞舒锦绣，朝露缀珠玑。夏暑客思欹石枕，秋寒妇念寄边衣。春水才深，青草岸边渔父去；夕阳半落，绿莎原上牧童归。
- 宽对猛，是对非，服美对乘肥。珊瑚对玳瑁，锦绣对珠玑。桃灼灼，柳依依，绿暗对红稀。窗前莺并语，帘外燕双飞。汉致太平三尺剑，周臻大定一戎衣。吟成赏月之诗，只愁月堕；斟满送春之酒，惟憾春归。
- 声对色，饱对饥，虎节对龙旗。杨花对桂叶，白简对朱衣。尨也吠，燕于飞，荡荡对巍巍。春暄资日气，秋冷借霜威。出使振威冯奉世，治民异等尹翁归。燕我弟兄，载咏棣棠韡韡；命伊将帅，为歌杨柳依依。

## 拼音
- lai2 dui4 wang3 ， mi4 dui4 xi1 ， yan4 wu3 dui4 ying1 fei1 。 feng1 qing1 dui4 yue4 lang3 ， lu4 zhong4 dui4 yan1 wei1 。 shuang1 ju2 shou4 ， yu3 mei2 fei2 ， ke4 lu4 dui4 yu2 ji1 。 wan3 xia2 shu1 jin3 xiu4 ， chao2 lu4 zhui4 zhu1 ji1 。 xia4 shu3 ke4 si1 qi1 shi2 zhen3 ， qiu1 han2 fu4 nian4 ji4 bian1 yi1 。 chun1 shui3 cai2 shen1 ， qing1 cao3 an4 bian1 yu2 fu4 qu4 ； xi1 yang2 ban4 luo4 ， lü4 sha1 yuan2 shang4 mu4 tong2 gui1 。
- kuan1 dui4 meng3 ， shi4 dui4 fei1 ， fu2 mei3 dui4 cheng2 fei2 。 shan1 hu2 dui4 dai4 mao4 ， jin3 xiu4 dui4 zhu1 ji1 。 tao2 zhuo2 zhuo2 ， liu3 yi1 yi1 ， lü4 an4 dui4 hong2 xi1 。 chuang1 qian2 ying1 bing4 yu3 ， lian2 wai4 yan4 shuang1 fei1 。 han4 zhi4 tai4 ping2 san1 chi3 jian4 ， zhou1 zhen1 da4 ding4 yi4 rong2 yi1 。 yin2 cheng2 shang3 yue4 zhi1 shi1 ， zhi1 chou2 yue4 duo4 ； zhen1 man3 song4 chun1 zhi1 jiu3 ， wei2 han4 chun1 gui1 。
- sheng1 dui4 se4 ， bao3 dui4 ji1 ， hu3 jie2 dui4 long2 qi2 。 yang2 hua1 dui4 gui4 ye4 ， bai2 jian3 dui4 zhu1 yi1 。 meng2 ye3 fei4 ， yan4 yu2 fei1 ， dang4 dang4 dui4 wei1 wei1 。 chun1 xuan1 zi1 ri4 qi4 ， qiu1 leng3 jie4 shuang1 wei1 。 chu1 shi3 zhen4 wei1 feng2 feng4 shi4 ， zhi4 min2 yi4 deng3 yin3 weng1 gui1 。 yan4 wo3 di4 xiong0 ， zai3 yong3 di4 tang2 wei3 wei3 ； ming4 yi1 jiang4 shuai4 ， wei4 ge1 yang2 liu3 yi1 yi1 。

## 注释

## 译文

## 赏析
