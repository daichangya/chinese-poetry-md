---
id: che-wan-yu-sheng-lu-qi-meng-shi-san-qin
title: 声律启蒙·十三 覃
titlePinyin: sheng1 lü4 qi3 meng2 · shi2 san1   qin2
titleSlug: sheng-lu-qi-meng-shi-san-qin
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 千对百，两对三，地北对天南。佛堂对仙洞，道院对禅庵。山泼黛，水浮蓝，雪岭对云潭。凤飞方翙翙，虎视已眈眈。窗下书生时讽咏，筵前酒客日耽酣。白草满郊，秋日牧征人之马；绿桑盈亩，春时供农妇之蚕。
- 将对欲，可对堪，德被对恩覃。权衡对尺度，雪寺对云庵。安邑枣，洞庭柑，不愧对无惭。魏征能直谏，王衍善清谈。紫梨摘去从山北，丹荔传来自海南。攘鸡非君子所为，但当月一；养狙是山公之智，止用朝三。
- 中对外，北对南，贝母对宜男。移山对浚井，谏苦对言甘。千取百，二为三，魏尚对周堪。海门翻夕浪，山市拥晴岚。新缔直投公子纻，旧交犹脱馆人骖。文达淹通，已咏冰兮寒过水；永和博雅，可知青者胜于蓝。

## 拼音
- qian1 dui4 bai3 ， liang3 dui4 san1 ， di4 bei3 dui4 tian1 nan2 。 fo2 tang2 dui4 xian1 dong4 ， dao4 yuan4 dui4 chan2 an1 。 shan1 po1 dai4 ， shui3 fu2 lan2 ， xue3 ling3 dui4 yun2 tan2 。 feng4 fei1 fang1 hui4 hui4 ， hu3 shi4 yi3 dan1 dan1 。 chuang1 xia4 shu1 sheng1 shi2 feng3 yong3 ， yan2 qian2 jiu3 ke4 ri4 dan1 han1 。 bai2 cao3 man3 jiao1 ， qiu1 ri4 mu4 zheng1 ren2 zhi1 ma3 ； lü4 sang1 ying2 mu3 ， chun1 shi2 gong4 nong2 fu4 zhi1 can2 。
- jiang1 dui4 yu4 ， ke3 dui4 kan1 ， de2 bei4 dui4 en1 qin2 。 quan2 heng2 dui4 chi3 du4 ， xue3 si4 dui4 yun2 an1 。 an1 yi4 zao3 ， dong4 ting2 gan1 ， bu2 kui4 dui4 wu2 can2 。 wei4 zheng1 neng2 zhi2 jian4 ， wang2 yan3 shan4 qing1 tan2 。 zi3 li2 zhai1 qu4 cong2 shan1 bei3 ， dan1 li4 chuan2 lai2 zi4 hai3 nan2 。 rang3 ji1 fei1 jun1 zi3 suo3 wei4 ， dan4 dang1 yue4 yi1 ； yang3 ju1 shi4 shan1 gong1 zhi1 zhi4 ， zhi3 yong4 chao2 san1 。
- zhong1 dui4 wai4 ， bei3 dui4 nan2 ， bei4 mu3 dui4 yi2 nan2 。 yi2 shan1 dui4 jun4 jing3 ， jian4 ku3 dui4 yan2 gan1 。 qian1 qu3 bai3 ， er4 wei4 san1 ， wei4 shang4 dui4 zhou1 kan1 。 hai3 men2 fan1 xi1 lang4 ， shan1 shi4 yong1 qing2 lan2 。 xin1 di4 zhi2 tou2 gong1 zi3 zhu4 ， jiu4 jiao1 you2 tuo1 guan3 ren2 can1 。 wen2 da2 yan1 tong1 ， yi3 yong3 bing1 xi1 han2 guo4 shui3 ； yong3 he2 bo2 ya3 ， ke3 zhi1 qing1 zhe3 sheng4 yu2 lan2 。

## 注释

## 译文

## 赏析
