---
id: che-wan-yu-sheng-lu-qi-meng-shi-si-han
title: 声律启蒙·十四 寒
titlePinyin: sheng1 lü4 qi3 meng2 · shi2 si4   han2
titleSlug: sheng-lu-qi-meng-shi-si-han
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 多对少，易对难，虎踞对龙蟠。龙舟对凤辇，白鹤对青鸾。风淅淅，露漙漙，绣毂对雕鞍。鱼游荷叶沼，鹭立蓼花滩。有酒阮貂奚用解，无鱼冯铗必须弹。丁固梦松，柯叶忽然生腹上；文郎画竹，枝梢倏尔长毫端。
- 寒对暑，湿对干，鲁隐对齐桓。寒毡对暖席，夜饮对晨餐。叔子带，仲由冠，郏鄏对邯郸。嘉禾忧夏旱，衰柳耐秋寒。杨柳绿遮元亮宅，杏花红映仲尼坛。江水流长，环绕似青罗带；海蟾轮满，澄明如白玉盘。
- 横对竖，窄对宽，黑志对弹丸。朱帘对画栋，彩槛对雕栏。春既老，夜将阑，百辟对千官。怀仁称足足，抱义美般般。好马君王曾市骨，食猪处士仅思肝。世仰双仙，元礼舟中携郭泰，人称连壁，夏侯车上并潘安。

## 拼音
- duo1 dui4 shao3 ， yi4 dui4 nan2 ， hu3 ju4 dui4 long2 pan2 。 long2 zhou1 dui4 feng4 nian3 ， bai2 he4 dui4 qing1 luan2 。 feng1 xi1 xi1 ， lu4 tuan2 tuan2 ， xiu4 gu1 dui4 diao1 an1 。 yu2 you2 he2 ye4 zhao3 ， lu4 li4 liao3 hua1 tan1 。 you3 jiu3 ruan3 diao1 xi1 yong4 jie3 ， wu2 yu2 feng2 jia2 bi4 xu1 tan2 。 ding1 gu4 meng4 song1 ， ke1 ye4 hu1 ran2 sheng1 fu4 shang4 ； wen2 lang2 hua4 zhu2 ， zhi1 shao1 shu1 er3 chang2 hao2 duan1 。
- han2 dui4 shu3 ， shi1 dui4 gan1 ， lu3 yin3 dui4 qi2 huan2 。 han2 zhan1 dui4 nuan3 xi2 ， ye4 yin3 dui4 chen2 can1 。 shu1 zi3 dai4 ， zhong4 you2 guan1 ， jia2 ru3 dui4 han2 dan1 。 jia1 he2 you1 xia4 han4 ， shuai1 liu3 nai4 qiu1 han2 。 yang2 liu3 lü4 zhe1 yuan2 liang4 zhai2 ， xing4 hua1 hong2 ying4 zhong4 ni2 tan2 。 jiang1 shui3 liu2 chang2 ， huan2 rao4 si4 qing1 luo2 dai4 ； hai3 chan2 lun2 man3 ， cheng2 ming2 ru2 bai2 yu4 pan2 。
- heng2 dui4 shu4 ， zhai3 dui4 kuan1 ， hei1 zhi4 dui4 dan4 wan2 。 zhu1 lian2 dui4 hua4 dong4 ， cai3 kan3 dui4 diao1 lan2 。 chun1 ji4 lao3 ， ye4 jiang1 lan2 ， bai3 pi4 dui4 qian1 guan1 。 huai2 ren2 cheng1 zu2 zu2 ， bao4 yi4 mei3 ban1 ban1 。 hao3 ma3 jun1 wang2 ceng2 shi4 gu3 ， shi2 zhu1 chu3 shi4 jin3 si1 gan1 。 shi4 yang3 shuang1 xian1 ， yuan2 li3 zhou1 zhong1 xie2 guo1 tai4 ， ren2 cheng1 lian2 bi4 ， xia4 hou2 che1 shang4 bing4 pan1 an1 。

## 注释

## 译文

## 赏析
