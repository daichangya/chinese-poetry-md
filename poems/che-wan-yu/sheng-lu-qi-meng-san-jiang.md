---
id: che-wan-yu-sheng-lu-qi-meng-san-jiang
title: 声律启蒙·三 江
titlePinyin: sheng1 lü4 qi3 meng2 · san1   jiang1
titleSlug: sheng-lu-qi-meng-san-jiang
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 楼对阁，户对窗，巨海对长江。蓉裳对蕙帐，玉斝对银釭。青布幔，碧油幢，宝剑对金缸。忠心安社稷，利口覆家邦。世祖中兴延马武，桀王失道杀龙逄。秋雨潇潇，漫烂黄花都满径；春风袅袅，扶疏绿竹正盈窗。
- 旌对旆，盖对幢，故国对他邦。千山对万水，九泽对三江。山岌岌，水淙淙，鼓振对钟撞。清风生酒舍，皓月照书窗。阵上倒戈辛纣战，道旁系剑子婴降。夏日池塘，出没浴波鸥对对；春风帘幕，往来营垒燕双双。
- 铢对两，只对双，华岳对湘江。朝车对禁鼓，宿火对寒缸。青琐闼，碧纱窗，汉社对周邦。笙箫鸣细细，钟鼓响𪭢𪭢。主簿栖鸾名有览，治中展骥姓惟庞。苏武牧羊，雪屡餐于北海；庄周活鲋，水必决于西江。

## 拼音
- lou2 dui4 ge2 ， hu4 dui4 chuang1 ， ju4 hai3 dui4 chang2 jiang1 。 rong2 shang0 dui4 hui4 zhang4 ， yu4 jia3 dui4 yin2 gang1 。 qing1 bu4 man4 ， bi4 you2 zhuang4 ， bao3 jian4 dui4 jin1 gang1 。 zhong1 xin1 an1 she4 ji4 ， li4 kou3 fu4 jia1 bang1 。 shi4 zu3 zhong1 xing1 yan2 ma3 wu3 ， jie2 wang2 shi1 dao4 sha1 long2 pang2 。 qiu1 yu3 xiao1 xiao1 ， man4 lan4 huang2 hua1 dou1 man3 jing4 ； chun1 feng1 niao3 niao3 ， fu2 shu1 lü4 zhu2 zheng4 ying2 chuang1 。
- jing1 dui4 pei4 ， gai4 dui4 zhuang4 ， gu4 guo2 dui4 ta1 bang1 。 qian1 shan1 dui4 wan4 shui3 ， jiu3 ze2 dui4 san1 jiang1 。 shan1 ji2 ji2 ， shui3 cong2 cong2 ， gu3 zhen4 dui4 zhong1 zhuang4 。 qing1 feng1 sheng1 jiu3 she4 ， hao4 yue4 zhao4 shu1 chuang1 。 zhen4 shang4 dao3 ge1 xin1 zhou4 zhan4 ， dao4 pang2 xi4 jian4 zi3 ying1 jiang4 。 xia4 ri4 chi2 tang2 ， chu1 mo4 yu4 bo1 ou1 dui4 dui4 ； chun1 feng1 lian2 mu4 ， wang3 lai2 ying2 lei3 yan4 shuang1 shuang1 。
- zhu1 dui4 liang3 ， zhi1 dui4 shuang1 ， hua2 yue4 dui4 xiang1 jiang1 。 chao2 che1 dui4 jin4 gu3 ， su4 huo3 dui4 han2 gang1 。 qing1 suo3 ta4 ， bi4 sha1 chuang1 ， han4 she4 dui4 zhou1 bang1 。 sheng1 xiao1 ming2 xi4 xi4 ， zhong1 gu3 xiang3 𪭢 𪭢 。 zhu3 bo2 qi1 luan2 ming2 you3 lan3 ， zhi4 zhong1 zhan3 ji4 xing4 wei2 pang2 。 su1 wu3 mu4 yang2 ， xue3 lü3 can1 yu2 bei3 hai3 ； zhuang1 zhou1 huo2 fu4 ， shui3 bi4 jue2 yu2 xi1 jiang1 。

## 注释

## 译文

## 赏析
