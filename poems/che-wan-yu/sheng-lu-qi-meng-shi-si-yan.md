---
id: che-wan-yu-sheng-lu-qi-meng-shi-si-yan
title: 声律启蒙·十四 盐
titlePinyin: sheng1 lü4 qi3 meng2 · shi2 si4   yan2
titleSlug: sheng-lu-qi-meng-shi-si-yan
author: 车万育
authorPinyin: che1 wan4 yu4
authorSlug: che-wan-yu
dynasty: 清代
dynastyPinyin: qing1
dynastySlug: qing
tags:
  - 蒙学
---
## 正文
- 悲对乐，爱对嫌，玉兔对银蟾。醉侯对诗史，眼底对眉尖。风飁飁，雨绵绵，李苦对瓜甜。画堂施锦帐，酒市舞青帘。横槊赋诗传孟德，引壶酌酒尚陶潜。两曜迭明，日东生而月西出；五行式序，水下润而火上炎。
- 如对似，减对添，绣幕对朱帘。探珠对献玉，鹭立对鱼潜。玉屑饭，水晶盐，手剑对腰镰。燕巢依邃阁，蛛网挂虚檐。夺槊至三唐敬德，弈棋第一晋王恬。南浦客归，湛湛春波千顷净；西楼人悄，弯弯夜月一钩纤。
- 逢对遇，仰对瞻，市井对闾阎。投簪对结绶，握发对掀髯。张绣幕，卷珠帘，石碏对江淹。宵征方肃肃，夜饮已厌厌。心褊小人长戚戚，礼多君子屡谦谦。美刺殊文，备三百五篇诗咏；吉凶异画，变六十四卦爻占。

## 拼音
- bei1 dui4 le4 ， ai4 dui4 xian2 ， yu4 tu4 dui4 yin2 chan2 。 zui4 hou2 dui4 shi1 shi3 ， yan3 di3 dui4 mei2 jian1 。 feng1 xi2 xi2 ， yu3 mian2 mian2 ， li3 ku3 dui4 gua1 tian2 。 hua4 tang2 shi1 jin3 zhang4 ， jiu3 shi4 wu3 qing1 lian2 。 heng2 shuo4 fu4 shi1 chuan2 meng4 de2 ， yin3 hu2 zhuo2 jiu3 shang4 tao2 qian2 。 liang3 yao4 die2 ming2 ， ri4 dong1 sheng1 er2 yue4 xi1 chu1 ； wu3 hang2 shi4 xu4 ， shui3 xia4 run4 er2 huo3 shang4 yan2 。
- ru2 dui4 si4 ， jian3 dui4 tian1 ， xiu4 mu4 dui4 zhu1 lian2 。 tan4 zhu1 dui4 xian4 yu4 ， lu4 li4 dui4 yu2 qian2 。 yu4 xie4 fan4 ， shui3 jing1 yan2 ， shou3 jian4 dui4 yao1 lian2 。 yan4 chao2 yi1 sui4 ge2 ， zhu1 wang3 gua4 xu1 yan2 。 duo2 shuo4 zhi4 san1 tang2 jing4 de2 ， yi4 qi2 di4 yi1 jin4 wang2 tian2 。 nan2 pu3 ke4 gui1 ， zhan4 zhan4 chun1 bo1 qian1 qing3 jing4 ； xi1 lou2 ren2 qiao1 ， wan1 wan1 ye4 yue4 yi1 gou1 xian1 。
- feng2 dui4 yu4 ， yang3 dui4 zhan1 ， shi4 jing3 dui4 lü2 yan2 。 tou2 zan1 dui4 jie2 shou4 ， wo4 fa1 dui4 xian1 ran2 。 zhang1 xiu4 mu4 ， juan4 zhu1 lian2 ， shi2 que4 dui4 jiang1 yan1 。 xiao1 zheng1 fang1 su4 su4 ， ye4 yin3 yi3 yan4 yan4 。 xin1 bian3 xiao3 ren2 chang2 qi1 qi1 ， li3 duo1 jun1 zi3 lü3 qian1 qian1 。 mei3 ci4 shu1 wen2 ， bei4 san1 bai3 wu3 pian1 shi1 yong3 ； ji2 xiong1 yi4 hua4 ， bian4 liu4 shi2 si4 gua4 yao2 zhan4 。

## 注释

## 译文

## 赏析
