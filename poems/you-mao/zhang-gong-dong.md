---
id: you-mao-zhang-gong-dong
title: 张公洞
titlePinyin: zhang1 gong1 dong4
titleSlug: zhang-gong-dong
author: 尤袤
authorPinyin: you2 mao4
authorSlug: you-mao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻荆溪南，有地僊所宅。
- 十年劳梦想，今日著脚历。
- 扁舟下湖㳇，水涨没砂碛。
- 结缆小桥傍，杖藜从所适。
- 平冈面坡陁，叠嶂堆襞积。
- 行行三两里，夹道乔木植。
- 其末几合抱，其高乃千尺。
- 风生万壑响，日照四山赤。
- 时摇树林抄，忽见屋宇脊。
- 宫门何峥嵘，南路颇修直。
- 长廊景曀曀，崩殿人寂寂。
- 寥落昔贤题，摩挲壁间墨。
- 扪萝上层岭，俯瞰得深窟。
- 危梯交枝撑，鸟道穿诘屈。
- 投身乍宽纵，跼步仍逼窄。
- 攀援愁颠跻，傲睨惊险僻。
- 悬崖朵颏颔，乱石拱剑戟。
- 白云何时横，乳溢或自滴。
- 中空正澒洞，了不见天隙。
- 冥行迷近远，伛偻犹擿埴。
- 巉岩岂人工，隠轸入地脉。
- 穷幽或篝火，俯跪仅容席。
- 仙坛尚故处，丹灶俨遗迹。
- 山虫鸣咿嚘，野鼠声啧唶。
- 传闻老父语，以往深莫测。
- 中有白玉堂，横绝巨石塞。
- 傍连洞庭野，欲去不可极。
- 潜窥目先旋，纵走膝无力。
- 邅回步西径，突兀出峭壁。
- 枞风高枝樛，藤蔓青阴羃。
- 芳草何芊绵，丹花亦狼籍。
- 踌躇古亭上，𫖯仰幽涧碧。
- 丁当下流水，磊磈欲落石。
- 虽云培𪣻高，气与嵩华敌。
- 其南有空穴，澹瀩殷幽黑。
- 阴风互吞吐，冷气森喷逼。
- 蛟龙久伏藏，金玉閟简册。
- 灵踪信茫昧，幻怪纷惨戚。
- 将无神物守，欲与世壤隔。
- 平生丘壑念，蚤岁泉石癖。
- 岂不思三山，所恨无六翮。
- 乐哉兹辰游，逸兴潜有激。
- 仙翁在何许，绿发尚如昔。
- 髣髴笙箫声，徘徊鸾鹤翼。
- 俗缘磨不尽，梦境坐形役。
- 何阶筑衡茅，幽讨穷日夕。
- 风云西北起，天地忽改色。
- 仓皇促归斾，造物岂戏剧。
- 良游易乖悟，真赏难再得。
- 寄语山中人，重来傥相识。

## 拼音
- wu2 wen2 jing1 xi1 nan2 ， you3 di4 xian1 suo3 zhai2 。
- shi2 nian2 lao2 meng4 xiang3 ， jin1 ri4 zhu4 jiao3 li4 。
- pian1 zhou1 xia4 hu2 fu4 ， shui3 zhang3 mei2 sha1 qi4 。
- jie2 lan3 xiao3 qiao2 bang4 ， zhang4 li2 cong2 suo3 shi4 。
- ping2 gang1 mian4 po1 tuo2 ， die2 zhang4 dui1 bi4 ji1 。
- xing2 xing2 san1 liang3 li3 ， jia1 dao4 qiao2 mu4 zhi2 。
- qi2 mo4 ji3 he2 bao4 ， qi2 gao1 nai3 qian1 chi3 。
- feng1 sheng1 wan4 he4 xiang3 ， ri4 zhao4 si4 shan1 chi4 。
- shi2 yao2 shu4 lin2 chao1 ， hu1 jian4 wu1 yu3 ji3 。
- gong1 men2 he2 zheng1 rong2 ， nan2 lu4 po1 xiu1 zhi2 。
- chang2 lang2 jing3 yi4 yi4 ， beng1 dian4 ren2 ji4 ji4 。
- liao2 luo4 xi1 xian2 ti2 ， mo2 suo1 bi4 jian1 mo4 。
- men2 luo2 shang4 ceng2 ling3 ， fu3 kan4 de2 shen1 ku1 。
- wei1 ti1 jiao1 zhi1 cheng1 ， niao3 dao4 chuan1 jie2 qu1 。
- tou2 shen1 zha4 kuan1 zong4 ， ju2 bu4 reng2 bi1 zhai3 。
- pan1 yuan2 chou2 dian1 ji1 ， ao4 ni4 jing1 xian3 pi4 。
- xuan2 ya2 duo3 ke1 han4 ， luan4 shi2 gong3 jian4 ji3 。
- bai2 yun2 he2 shi2 heng2 ， ru3 yi4 huo4 zi4 di1 。
- zhong1 kong1 zheng4 hong4 dong4 ， liao3 bu2 jian4 tian1 xi4 。
- ming2 xing2 mi2 jin4 yuan3 ， yu3 lü3 you2 ti1 zhi2 。
- chan2 yan2 qi3 ren2 gong1 ， yin3 zhen3 ru4 di4 mai4 。
- qiong2 you1 huo4 gou1 huo3 ， fu3 gui4 jin3 rong2 xi2 。
- xian1 tan2 shang4 gu4 chu4 ， dan1 zao4 yan3 yi2 ji4 。
- shan1 chong2 ming2 yi1 you1 ， ye3 shu3 sheng1 ze2 jie4 。
- chuan2 wen2 lao3 fu4 yu3 ， yi3 wang3 shen1 mo4 ce4 。
- zhong1 you3 bai2 yu4 tang2 ， heng2 jue2 ju4 shi2 sai1 。
- bang4 lian2 dong4 ting2 ye3 ， yu4 qu4 bu4 ke3 ji2 。
- qian2 kui1 mu4 xian1 xuan2 ， zong4 zou3 xi1 wu2 li4 。
- zhan1 hui2 bu4 xi1 jing4 ， tu1 wu4 chu1 qiao4 bi4 。
- cong1 feng1 gao1 zhi1 jiu1 ， teng2 wan4 qing1 yin1 mi4 。
- fang1 cao3 he2 qian1 mian2 ， dan1 hua1 yi4 lang2 ji2 。
- chou2 chu2 gu3 ting2 shang4 ， fu3 yang3 you1 jian4 bi4 。
- ding1 dang1 xia4 liu2 shui3 ， lei3 wei3 yu4 luo4 shi2 。
- sui1 yun2 pei2 lou2 gao1 ， qi4 yu3 song1 hua2 di2 。
- qi2 nan2 you3 kong1 xue2 ， dan4 dui4 yin1 you1 hei1 。
- yin1 feng1 hu4 tun1 tu3 ， leng3 qi4 sen1 pen1 bi1 。
- jiao1 long2 jiu3 fu2 cang2 ， jin1 yu4 bi4 jian3 ce4 。
- ling2 zong1 xin4 mang2 mei4 ， huan4 guai4 fen1 can3 qi1 。
- jiang1 wu2 shen2 wu4 shou3 ， yu4 yu3 shi4 rang3 ge2 。
- ping2 sheng1 qiu1 he4 nian4 ， zao3 sui4 quan2 shi2 pi3 。
- qi3 bu4 si1 san1 shan1 ， suo3 hen4 wu2 liu4 he2 。
- le4 zai1 zi1 chen2 you2 ， yi4 xing1 qian2 you3 ji1 。
- xian1 weng1 zai4 he2 xu3 ， lü4 fa1 shang4 ru2 xi1 。
- fang3 fu2 sheng1 xiao1 sheng1 ， pai2 huai2 luan2 he4 yi4 。
- su2 yuan2 mo2 bu2 jin4 ， meng4 jing4 zuo4 xing2 yi4 。
- he2 jie1 zhu4 heng2 mao2 ， you1 tao3 qiong2 ri4 xi1 。
- feng1 yun2 xi1 bei3 qi3 ， tian1 di4 hu1 gai3 se4 。
- cang1 huang2 cu4 gui1 pei4 ， zao4 wu4 qi3 xi4 ju4 。
- liang2 you2 yi4 guai1 wu4 ， zhen1 shang3 nan2 zai4 de2 。
- ji4 yu3 shan1 zhong1 ren2 ， chong2 lai2 tang3 xiang1 shi2 。

## 注释

## 译文

## 赏析
