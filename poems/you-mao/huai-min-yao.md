---
id: you-mao-huai-min-yao
title: 淮民谣
titlePinyin: huai2 min2 yao2
titleSlug: huai-min-yao
author: 尤袤
authorPinyin: you2 mao4
authorSlug: you-mao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东府买舟船，西府买器械。
- 问侬欲何为，团结山水寨。
- 寨长过我庐，意气甚雄粗。
- 青衫两承局，暮夜连勾呼。
- 勾呼且未已，椎剥到鸡豕。
- 供应稍不如，向前受笞箠。
- 驱东复驱西，弃却锄与犁。
- 无钱买刀剑，典尽浑家衣。
- 去年江南荒，趁熟过江北。
- 江北不可往，江南归未得。
- 父母生我时，教我学耕桑。
- 不识官府严，安能事戎行。
- 执枪不解刺，执弓不能射。
- 团结我何为，徒劳定无益。
- 流离重流离，忍冻复忍饥。
- 谁谓天地宽，一身无所依。
- 淮南丧乱后，安集亦未久。
- 死者积如麻，生者能几口。
- 荒村日西斜，破屋两三家。
- 抚摩力不足，将奈此扰何。

## 拼音
- dong1 fu3 mai3 zhou1 chuan2 ， xi1 fu3 mai3 qi4 xie4 。
- wen4 nong2 yu4 he2 wei4 ， tuan2 jie2 shan1 shui3 zhai4 。
- zhai4 chang2 guo4 wo3 lu2 ， yi4 qi4 shen4 xiong2 cu1 。
- qing1 shan1 liang3 cheng2 ju2 ， mu4 ye4 lian2 gou1 hu1 。
- gou1 hu1 qie3 wei4 yi3 ， zhui1 bao1 dao4 ji1 shi3 。
- gong1 ying4 shao1 bu4 ru2 ， xiang4 qian2 shou4 chi1 chui2 。
- qu1 dong1 fu4 qu1 xi1 ， qi4 que4 chu2 yu3 li2 。
- wu2 qian2 mai3 dao1 jian4 ， dian3 jin4 hun2 jia1 yi1 。
- qu4 nian2 jiang1 nan2 huang1 ， chen4 shu2 guo4 jiang1 bei3 。
- jiang1 bei3 bu4 ke3 wang3 ， jiang1 nan2 gui1 wei4 de2 。
- fu4 mu3 sheng1 wo3 shi2 ， jiao4 wo3 xue2 geng1 sang1 。
- bu4 shi2 guan1 fu3 yan2 ， an1 neng2 shi4 rong2 xing2 。
- zhi2 qiang1 bu4 jie3 ci4 ， zhi2 gong1 bu4 neng2 she4 。
- tuan2 jie2 wo3 he2 wei4 ， tu2 lao2 ding4 wu2 yi4 。
- liu2 li2 zhong4 liu2 li2 ， ren3 dong4 fu4 ren3 ji1 。
- shui2 wei4 tian1 di4 kuan1 ， yi4 shen1 wu2 suo3 yi1 。
- huai2 nan2 sang1 luan4 hou4 ， an1 ji2 yi4 wei4 jiu3 。
- si3 zhe3 ji1 ru2 ma2 ， sheng1 zhe3 neng2 ji3 kou3 。
- huang1 cun1 ri4 xi1 xie2 ， po4 wu1 liang3 san1 jia1 。
- fu3 mo2 li4 bu4 zu2 ， jiang1 nai4 ci3 rao3 he2 。

## 注释

## 译文

## 赏析
