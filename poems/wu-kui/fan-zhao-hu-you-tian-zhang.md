---
id: wu-kui-fan-zhao-hu-you-tian-zhang
title: 泛照湖游天章
titlePinyin: fan4 zhao4 hu2 you2 tian1 zhang1
titleSlug: fan-zhao-hu-you-tian-zhang
author: 吴奎
authorPinyin: wu2 kui2
authorSlug: wu-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 愁霖不肯已，阴结弥二旬。
- 吾游欲及时，秉烛出城门。
- 泛泛一舫航，密坐环亲宾。
- 爽气忽侵袂，重云稍逡巡。
- 俄顷万里晴，鬼魅伏清晨。
- 日光溜水态，照灼无涯垠。
- 轻烟缅以没，微风飚然振。
- 菰蒲动幽响，拨刺惊潜鳞。
- 浮沈戏鸥鹭，荡漾开萍苹。
- 榜人发櫂歌，渔翁理罾缗。
- 激越自成态，潇洒何其真。
- 清辉不可状，野思徒纷纭。
- 弭棹山之阿，行行问吾民。
- 莓苔粘侧迳，马足绝纤尘。
- 青谿曲折度，茅屋经过频。
- 川涂斗开阔，夷路夹松筠。
- 右转耸云构，广除砻翠珉。
- 佛殿烁金碧，标牓自玉宸。
- 修廊盘磴道，等级华堂新。
- 最后敞高阁，扃藏帝室珍。
- 冥心一薰拂，璨璨罗星辰。
- 大哉三圣笔，天纵妙入神。
- 名家数几百，较古谁为邻。
- 山头见塔影，树杪排嶙峋。
- 直上遽登造，爱奇忘艰辛。
- 秋容媚虚旷，蔼蔼扬奇芬。
- 群峰出圭角，万象皆缕陈。
- 森爽翠欲滴，苍茫寒袭人。
- 远心穷碧海，逸兴凌高旻。
- 踌躇下烟麓，盻眄行复询。
- 僧言王右军，遗迹永和春。
- 兰亭有曩基，墨池含漪沦。
- 书室閟灵像，五亭余圆囷。
- 次第与探历，毕景颐厥因。
- 简累脱纷滓，遗荣终幅巾。
- 逍遥自得场，此节固离伦。
- 愤耻以寄傲，则非吾所遵。
- 凉飚拂修竹，暮霭起长津。
- 缨佩顾为忝，城郭宜尔亲。
- 回首已遥碧，怳然尘世分。

## 拼音
- chou2 lin2 bu4 ken3 yi3 ， yin1 jie2 mi2 er4 xun2 。
- wu2 you2 yu4 ji2 shi2 ， bing3 zhu2 chu1 cheng2 men2 。
- fan4 fan4 yi4 fang3 hang2 ， mi4 zuo4 huan2 qin1 bin1 。
- shuang3 qi4 hu1 qin1 mei4 ， zhong4 yun2 shao1 qun1 xun2 。
- e2 qing3 wan4 li3 qing2 ， gui3 mei4 fu2 qing1 chen2 。
- ri4 guang1 liu1 shui3 tai4 ， zhao4 zhuo2 wu2 ya2 yin2 。
- qing1 yan1 mian3 yi3 mei2 ， wei1 feng1 biao1 ran2 zhen4 。
- gu1 pu2 dong4 you1 xiang3 ， bo1 ci4 jing1 qian2 lin2 。
- fu2 shen3 xi4 ou1 lu4 ， dang4 yang4 kai1 ping2 ping2 。
- bang3 ren2 fa1 zhao4 ge1 ， yu2 weng1 li3 zeng1 min2 。
- ji1 yue4 zi4 cheng2 tai4 ， xiao1 sa3 he2 qi2 zhen1 。
- qing1 hui1 bu4 ke3 zhuang4 ， ye3 si1 tu2 fen1 yun2 。
- mi3 zhao4 shan1 zhi1 a1 ， xing2 xing2 wen4 wu2 min2 。
- mei2 tai2 nian2 ce4 jing4 ， ma3 zu2 jue2 xian1 chen2 。
- qing1 xi1 qu1 zhe2 du4 ， mao2 wu1 jing1 guo4 pin2 。
- chuan1 tu2 dou4 kai1 kuo4 ， yi2 lu4 jia2 song1 yun2 。
- you4 zhuan3 song3 yun2 gou4 ， guang3 chu2 long2 cui4 min2 。
- fo2 dian4 shuo4 jin1 bi4 ， biao1 bang3 zi4 yu4 chen2 。
- xiu1 lang2 pan2 deng4 dao4 ， deng3 ji2 hua2 tang2 xin1 。
- zui4 hou4 chang3 gao1 ge2 ， jiong1 cang2 di4 shi4 zhen1 。
- ming2 xin1 yi4 xun1 fu2 ， can4 can4 luo2 xing1 chen2 。
- da4 zai1 san1 sheng4 bi3 ， tian1 zong4 miao4 ru4 shen2 。
- ming2 jia1 shu4 ji3 bai3 ， jiao4 gu3 shui2 wei4 lin2 。
- shan1 tou2 jian4 ta3 ying3 ， shu4 miao3 pai2 lin2 xun2 。
- zhi2 shang4 ju4 deng1 zao4 ， ai4 qi2 wang4 jian1 xin1 。
- qiu1 rong2 mei4 xu1 kuang4 ， ai3 ai3 yang2 qi2 fen1 。
- qun2 feng1 chu1 gui1 jiao3 ， wan4 xiang4 jie1 lü3 chen2 。
- sen1 shuang3 cui4 yu4 di1 ， cang1 mang2 han2 xi2 ren2 。
- yuan3 xin1 qiong2 bi4 hai3 ， yi4 xing1 ling2 gao1 min2 。
- chou2 chu2 xia4 yan1 lu4 ， xi4 mian3 xing2 fu4 xun2 。
- seng1 yan2 wang2 you4 jun1 ， yi2 ji4 yong3 he2 chun1 。
- lan2 ting2 you3 nang3 ji1 ， mo4 chi2 han2 yi1 lun2 。
- shu1 shi4 bi4 ling2 xiang4 ， wu3 ting2 yu2 yuan2 qun1 。
- ci4 di4 yu3 tan4 li4 ， bi4 jing3 yi2 jue2 yin1 。
- jian3 lei4 tuo1 fen1 zi3 ， yi2 rong2 zhong1 fu2 jin1 。
- xiao1 yao2 zi4 de2 chang3 ， ci3 jie2 gu4 li2 lun2 。
- fen4 chi3 yi3 ji4 ao4 ， ze2 fei1 wu2 suo3 zun1 。
- liang2 biao1 fu2 xiu1 zhu2 ， mu4 ai3 qi3 chang2 jin1 。
- ying1 pei4 gu4 wei4 tian3 ， cheng2 guo1 yi2 er3 qin1 。
- hui2 shou3 yi3 yao2 bi4 ， huang3 ran2 chen2 shi4 fen1 。

## 注释

## 译文

## 赏析
