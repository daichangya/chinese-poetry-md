---
id: ou-yang-zhan-li-ping-shi-gong-jin-shi-wen-ji-yin-zeng-zhi
title: 李评事公进示文集因赠之
titlePinyin: li3 ping2 shi4 gong1 jin4 shi4 wen2 ji2 yin1 zeng4 zhi1
titleSlug: li-ping-shi-gong-jin-shi-wen-ji-yin-zeng-zhi
author: 欧阳詹
authorPinyin: ou1 yang2 zhan1
authorSlug: ou-yang-zhan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 风雅不坠地，五言始君先。希微嘉会章，杳冥河梁篇。
- 理蔓语无枝，言一意则千。往来更后人，浇荡醨前源。
- 倾筐实不收，朴樕华争繁。大教护微旨，哲人生令孙。
- 高飙激颓波，坐使横流翻。昔日越重阻，侧聆沧海传。
- 逮兹觌清扬，幸睹青琅编。泠泠中山醇，片片昆丘璠。
- 一杯有余味，再览增光鲜。对宝人皆鉴，握鞶良自妍。
- 吾其告先师，六义今还全。

## 拼音
- feng1 ya3 bu2 zhui4 di4 ， wu3 yan2 shi3 jun1 xian1 。 xi1 wei1 jia1 hui4 zhang1 ， yao3 ming2 he2 liang2 pian1 。
- li3 man4 yu3 wu2 zhi1 ， yan2 yi2 yi4 ze2 qian1 。 wang3 lai2 geng4 hou4 ren2 ， jiao1 dang4 li2 qian2 yuan2 。
- qing1 kuang1 shi2 bu4 shou1 ， pu3 su4 hua2 zheng1 fan2 。 da4 jiao4 hu4 wei1 zhi3 ， zhe2 ren2 sheng1 ling4 sun1 。
- gao1 biao1 ji1 tui2 bo1 ， zuo4 shi3 heng2 liu2 fan1 。 xi1 ri4 yue4 zhong4 zu3 ， ce4 ling2 cang1 hai3 chuan2 。
- dai3 zi1 di2 qing1 yang2 ， xing4 du3 qing1 lang2 bian1 。 ling2 ling2 zhong1 shan1 chun2 ， pian4 pian4 kun1 qiu1 fan2 。
- yi4 bei1 you3 yu2 wei4 ， zai4 lan3 zeng1 guang1 xian1 。 dui4 bao3 ren2 jie1 jian4 ， wo4 pan2 liang2 zi4 yan2 。
- wu2 qi2 gao4 xian1 shi1 ， liu4 yi4 jin1 hai2 quan2 。

## 注释

## 译文

## 赏析
