---
id: chen-jian-zhi-pei-shou-zhai-zhi-yu-hu-shu-yuan-zuo
title: 陪守斋至玉湖书院作
titlePinyin: pei2 shou3 zhai1 zhi4 yu4 hu2 shu1 yuan4 zuo4
titleSlug: pei-shou-zhai-zhi-yu-hu-shu-yuan-zuo
author: 陈鉴之
authorPinyin: chen2 jian4 zhi1
authorSlug: chen-jian-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天垂大溪碧，近树齐远山。
- 水气涵野色，缥缈亭数间。
- 维昔文节公，孤标凛群奸。
- 飘然两屐齿，云岩遍跻攀。
- 此地足佳致，差不远市阛。
- 寿峰顾而喜，筑屋娱亲颜。
- 吴兴富台榭，往往携歌鬟。
- 公独抱书来，小舟破潺湲。
- 花澹水纹丽，鸟啼人意闲。
- 读易发妙蕴，不惟评马班。
- 著述五百卷，星芒照人寰。
- 天街几绣鞍，蹀躞趋豹关。
- 河来砥柱立，一老菰蒲湾。
- 守斋领客游，秋风韵枯菅。
- 我诵壁间文，徙倚藓石斑。
- 德人不可见，月白渔舟还。

## 拼音
- tian1 chui2 da4 xi1 bi4 ， jin4 shu4 qi2 yuan3 shan1 。
- shui3 qi4 han2 ye3 se4 ， piao1 miao3 ting2 shu4 jian1 。
- wei2 xi1 wen2 jie2 gong1 ， gu1 biao1 lin3 qun2 jian1 。
- piao1 ran2 liang3 ji1 chi3 ， yun2 yan2 bian4 ji1 pan1 。
- ci3 di4 zu2 jia1 zhi4 ， cha4 bu4 yuan3 shi4 huan2 。
- shou4 feng1 gu4 er2 xi3 ， zhu4 wu1 yu2 qin1 yan2 。
- wu2 xing1 fu4 tai2 xie4 ， wang3 wang3 xie2 ge1 huan2 。
- gong1 du2 bao4 shu1 lai2 ， xiao3 zhou1 po4 chan2 yuan2 。
- hua1 dan4 shui3 wen2 li4 ， niao3 ti2 ren2 yi4 xian2 。
- du2 yi4 fa1 miao4 yun4 ， bu4 wei2 ping2 ma3 ban1 。
- zhu4 shu4 wu3 bai3 juan4 ， xing1 mang2 zhao4 ren2 huan2 。
- tian1 jie1 ji3 xiu4 an1 ， die2 xie4 qu1 bao4 guan1 。
- he2 lai2 di3 zhu4 li4 ， yi4 lao3 gu1 pu2 wan1 。
- shou3 zhai1 ling3 ke4 you2 ， qiu1 feng1 yun4 ku1 jian1 。
- wo3 song4 bi4 jian1 wen2 ， xi3 yi3 xian3 shi2 ban1 。
- de2 ren2 bu4 ke3 jian4 ， yue4 bai2 yu2 zhou1 hai2 。

## 注释

## 译文

## 赏析
