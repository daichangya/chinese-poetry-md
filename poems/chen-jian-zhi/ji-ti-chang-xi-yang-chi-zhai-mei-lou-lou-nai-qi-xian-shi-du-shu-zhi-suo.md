---
id: chen-jian-zhi-ji-ti-chang-xi-yang-chi-zhai-mei-lou-lou-nai-qi-xian-shi-du-shu-zhi-suo
title: 寄题长溪杨耻斋梅楼楼乃其先世读书之所
titlePinyin: ji4 ti2 chang2 xi1 yang2 chi3 zhai1 mei2 lou2 lou2 nai3 qi2 xian1 shi4 du2 shu1 zhi1 suo3
titleSlug: ji-ti-chang-xi-yang-chi-zhai-mei-lou-lou-nai-qi-xian-shi-du-shu-zhi-suo
author: 陈鉴之
authorPinyin: chen2 jian4 zhi1
authorSlug: chen-jian-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乃翁爱书书满楼，万轴插架堪汗牛。
- 乃翁爱梅梅绕楼，千年老干如苍虬。
- 梅护群书俗尘绝，书对梅梢滋味别。
- 有时掩卷静倚阑，檐角一枝擎淡月。
- 雁行编简相从久，笔砚收功竟无负。
- 儿孙登楼凛生敬，谓此梅花乃先友。
- 一新丹雘焕枅栱，黄卷依然对姬孔。
- 汲泉不是灌梅花，培养君家读书种。
- 袍香青紫云路同，盛事何翅继乃翁。
- 后来应有跨灶者，百花头上文正公。
- 吾知乃翁好梅意，不独区区为名第。
- 霜飚天地惨无色，谁得东皇第一义。
- 惟梅气禀独超卓，首送春风入书幄。
- 对之心地悟理学，此是天民尹先觉。

## 拼音
- nai3 weng1 ai4 shu1 shu1 man3 lou2 ， wan4 zhou2 cha1 jia4 kan1 han4 niu2 。
- nai3 weng1 ai4 mei2 mei2 rao4 lou2 ， qian1 nian2 lao3 gan1 ru2 cang1 qiu2 。
- mei2 hu4 qun2 shu1 su2 chen2 jue2 ， shu1 dui4 mei2 shao1 zi1 wei4 bie2 。
- you3 shi2 yan3 juan4 jing4 yi3 lan2 ， yan2 jiao3 yi4 zhi1 qing2 dan4 yue4 。
- yan4 xing2 bian1 jian3 xiang1 cong2 jiu3 ， bi3 yan4 shou1 gong1 jing4 wu2 fu4 。
- er2 sun1 deng1 lou2 lin3 sheng1 jing4 ， wei4 ci3 mei2 hua1 nai3 xian1 you3 。
- yi4 xin1 dan1 huo4 huan4 ji1 gong3 ， huang2 juan4 yi1 ran2 dui4 ji1 kong3 。
- ji2 quan2 bu2 shi4 guan4 mei2 hua1 ， pei2 yang3 jun1 jia1 du2 shu1 zhong3 。
- pao2 xiang1 qing1 zi3 yun2 lu4 tong2 ， sheng4 shi4 he2 chi4 ji4 nai3 weng1 。
- hou4 lai2 ying1 you3 kua4 zao4 zhe3 ， bai3 hua1 tou2 shang4 wen2 zheng4 gong1 。
- wu2 zhi1 nai3 weng1 hao3 mei2 yi4 ， bu4 du2 qu1 qu1 wei4 ming2 di4 。
- shuang1 biao1 tian1 di4 can3 wu2 se4 ， shui2 de2 dong1 huang2 di4 yi1 yi4 。
- wei2 mei2 qi4 bing3 du2 chao1 zhuo2 ， shou3 song4 chun1 feng1 ru4 shu1 wo4 。
- dui4 zhi1 xin1 di4 wu4 li3 xue2 ， ci3 shi4 tian1 min2 yin3 xian1 jue2 。

## 注释

## 译文

## 赏析
