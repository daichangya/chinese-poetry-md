---
id: jiang-kui-cheng-xu-tong-zhong-jian-jian-zhong-xi-tong-zhong-yu-cheng-zhai-wei-xian-2cca387d
title: 呈徐通仲兼简仲锡通仲与诚斋为乡人近来赴调而诚斋去国又通仲久与千岩有苕霅之约而未至余挽通仲欲与同归千岩故末章及之
titlePinyin: cheng2 xu2 tong1 zhong4 jian1 jian3 zhong4 xi1 tong1 zhong4 yu3 cheng2 zhai1 wei4 xiang1 ren2 jin4 lai2 fu4 tiao2 er2 cheng2 zhai1 qu4 guo2 you4 tong1 zhong4 jiu3 yu3 qian1 yan2 you3 tiao2 zha4 zhi1 yue1 er2 wei4 zhi4 yu2 wan3 tong1 zhong4 yu4 yu3 tong2 gui1 qian1 yan2 gu4 mo4 zhang1 ji2 zhi1
titleSlug: cheng-xu-tong-zhong-jian-jian-zhong-xi-tong-zhong-yu-cheng-zhai-wei-xian-2cca387d
author: 姜夔
authorPinyin: jiang1 kui2
authorSlug: jiang-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斯文准乾坤，作者难屈指。
- 我从李郎游，知有徐孺子。
- 春风橘洲前，白月太湖尾。
- 怀哉来无期，玉唾炯在纸。
- 去年识仲氏，何啻空谷喜。
- 合并忽自天，倾倒见底里。
- 维君天下士，竹箭东南美。
- 胡不在石渠，诸公当料理。
- 千岩今林宗，泉石助风轨。
- 示疾不下堂，有句高八米。
- 此老笔砚交，诚斋古元礼。
- 毫端洒秋露，去国词愈伟。
- 属闻都门别，回首即桑梓。
- 独怜苕溪上，垂榻俟行李。
- 烟波肯寻盟，归棹为君舣。

## 拼音
- si1 wen2 zhun3 qian2 kun1 ， zuo4 zhe3 nan2 qu1 zhi3 。
- wo3 cong2 li3 lang2 you2 ， zhi1 you3 xu2 ru2 zi3 。
- chun1 feng1 ju2 zhou1 qian2 ， bai2 yue4 tai4 hu2 wei3 。
- huai2 zai1 lai2 wu2 qi1 ， yu4 tuo4 jiong3 zai4 zhi3 。
- qu4 nian2 shi2 zhong4 shi4 ， he2 chi4 kong1 gu3 xi3 。
- he2 bing4 hu1 zi4 tian1 ， qing1 dao3 jian4 di3 li3 。
- wei2 jun1 tian1 xia4 shi4 ， zhu2 jian4 dong1 nan2 mei3 。
- hu2 bu2 zai4 shi2 qu2 ， zhu1 gong1 dang1 liao4 li3 。
- qian1 yan2 jin1 lin2 zong1 ， quan2 shi2 zhu4 feng1 gui3 。
- shi4 ji2 bu2 xia4 tang2 ， you3 ju4 gao1 ba1 mi3 。
- ci3 lao3 bi3 yan4 jiao1 ， cheng2 zhai1 gu3 yuan2 li3 。
- hao2 duan1 sa3 qiu1 lu4 ， qu4 guo2 ci2 yu4 wei3 。
- shu3 wen2 dou1 men2 bie2 ， hui2 shou3 ji2 sang1 zi3 。
- du2 lian2 tiao2 xi1 shang4 ， chui2 ta4 si4 xing2 li0 。
- yan1 bo1 ken3 xun2 meng2 ， gui1 zhao4 wei4 jun1 yi3 。

## 注释

## 译文

## 赏析
