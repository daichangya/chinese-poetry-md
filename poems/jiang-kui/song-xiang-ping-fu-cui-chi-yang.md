---
id: jiang-kui-song-xiang-ping-fu-cui-chi-yang
title: 送项平甫倅池阳
titlePinyin: song4 xiang4 ping2 fu3 cui4 chi2 yang2
titleSlug: song-xiang-ping-fu-cui-chi-yang
author: 姜夔
authorPinyin: jiang1 kui2
authorSlug: jiang-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 项侯声名天宇窄，与君俱是荆湖客。
- 向来相闻不相值，长安城中乃相识。
- 论文要得文中天，邯郸学步终不然。
- 知君笔墨与性合，妙处突过苏李前。
- 我如切切秋虫语，自诡平生用心苦。
- 神凝或与元气接，屡举似君君亦许。
- 西湖一曲古墙阴，清坐论诗夜向深。
- 见谓人间有公等，不知来者不如今。
- 乾坤虽大知者少，君不见古人拙处今人巧。
- 我徂山林口挂壁，如君合救狂澜倒。
- 石渠春水绿泱泱，阁下无人白日长。
- 万里江湖入归梦，子云不愿校书郎。
- 九华山色梅根渡，半日风帆即秋浦。
- 六条察吏安用许，幸有千岩作诗侣。

## 拼音
- xiang4 hou2 sheng1 ming2 tian1 yu3 zhai3 ， yu3 jun1 ju4 shi4 jing1 hu2 ke4 。
- xiang4 lai2 xiang1 wen2 bu4 xiang1 zhi2 ， chang2 an1 cheng2 zhong1 nai3 xiang1 shi2 。
- lun4 wen2 yao4 de2 wen2 zhong1 tian1 ， han2 dan1 xue2 bu4 zhong1 bu4 ran2 。
- zhi1 jun1 bi3 mo4 yu3 xing4 he2 ， miao4 chu4 tu1 guo4 su1 li3 qian2 。
- wo3 ru2 qie4 qie4 qiu1 chong2 yu3 ， zi4 gui3 ping2 sheng1 yong4 xin1 ku3 。
- shen2 ning2 huo4 yu3 yuan2 qi4 jie1 ， lü3 ju3 si4 jun1 jun1 yi4 xu3 。
- xi1 hu2 yi4 qu3 gu3 qiang2 yin1 ， qing1 zuo4 lun4 shi1 ye4 xiang4 shen1 。
- jian4 wei4 ren2 jian1 you3 gong1 deng3 ， bu4 zhi1 lai2 zhe3 bu4 ru2 jin1 。
- qian2 kun1 sui1 da4 zhi1 zhe3 shao3 ， jun1 bu2 jian4 gu3 ren2 zhuo1 chu4 jin1 ren2 qiao3 。
- wo3 cu2 shan1 lin2 kou3 gua4 bi4 ， ru2 jun1 he2 jiu4 kuang2 lan2 dao3 。
- shi2 qu2 chun1 shui3 lü4 yang1 yang1 ， ge2 xia4 wu2 ren2 bai2 ri4 chang2 。
- wan4 li3 jiang1 hu2 ru4 gui1 meng4 ， zi3 yun2 bu2 yuan4 xiao4 shu1 lang2 。
- jiu3 hua4 shan1 se4 mei2 gen1 du4 ， ban4 ri4 feng1 fan1 ji2 qiu1 pu3 。
- liu4 tiao2 cha2 li4 an1 yong4 xu3 ， xing4 you3 qian1 yan2 zuo4 shi1 lü3 。

## 注释

## 译文

## 赏析
