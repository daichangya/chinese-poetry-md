---
id: jiang-kui-xi-you-shi-qi-ba
title: 昔游诗  其八
titlePinyin: xi1 you2 shi1     qi2 ba1
titleSlug: xi-you-shi-qi-ba
author: 姜夔
authorPinyin: jiang1 kui2
authorSlug: jiang-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青草长沙境，洞庭渺相连。
- 洞庭西北角，云梦更无边。
- 复有白湖沌，渺莽里数千。
- 岂惟大盗窟，神龙所盘旋。
- 白湖辛巳岁，忽堕死蜿蜒。
- 一鳞大如箕，一髯大如椽。
- 白身青鬐鬛，两角上梢天。
- 半体卧沙上，半体犹沉渊。
- 里正闻之官，官使吏致虔。
- 作斋为禳禬，观者足阗阗。
- 歛席覆其体，数里闻腥膻。
- 一夕雷雨过，此物忽已迁。
- 遗迹陷成川，中可行大船。
- 是年虏亮至，送死江之壖。
- 或云祖龙谶，诡异非偶然。
- 近日山阳人，采菱不知还。
- 望见三龙浮，目若电火燃。
- 见龙多见尾，少见四体全。
- 一龙已为异，三者亦罕传。
- 又因渔湖侧，水中忽生烟。
- 烟中一馿出，绕身步蹁跹。
- 俄随霹雳去，欲诘无由缘。
- 我闻语此事，乘舟往观焉。
- 径往枯葭浦，白鹭争相先。
- 湖有刘备庙，实司浩渺权。
- 裴回无所见，归棹月明前。

## 拼音
- qing1 cao3 chang2 sha1 jing4 ， dong4 ting2 miao3 xiang1 lian2 。
- dong4 ting2 xi1 bei3 jiao3 ， yun2 meng4 geng4 wu2 bian1 。
- fu4 you3 bai2 hu2 dun4 ， miao3 mang3 li3 shu4 qian1 。
- qi3 wei2 da4 dao4 ku1 ， shen2 long2 suo3 pan2 xuan2 。
- bai2 hu2 xin1 si4 sui4 ， hu1 duo4 si3 wan1 yan2 。
- yi4 lin2 da4 ru2 ji1 ， yi4 ran2 da4 ru2 chuan2 。
- bai2 shen1 qing1 qi2 lie4 ， liang3 jiao3 shang4 shao1 tian1 。
- ban4 ti3 wo4 sha1 shang4 ， ban4 ti3 you2 chen2 yuan1 。
- li3 zheng4 wen2 zhi1 guan1 ， guan1 shi3 li4 zhi4 qian2 。
- zuo4 zhai1 wei4 rang2 gui4 ， guan1 zhe3 zu2 tian2 tian2 。
- lian3 xi2 fu4 qi2 ti3 ， shu4 li3 wen2 xing1 shan1 。
- yi4 xi1 lei2 yu3 guo4 ， ci3 wu4 hu1 yi3 qian1 。
- yi2 ji4 xian4 cheng2 chuan1 ， zhong1 ke3 xing2 da4 chuan2 。
- shi4 nian2 lu3 liang4 zhi4 ， song4 si3 jiang1 zhi1 ruan2 。
- huo4 yun2 zu3 long2 chen4 ， gui3 yi4 fei1 ou3 ran2 。
- jin4 ri4 shan1 yang2 ren2 ， cai3 ling2 bu4 zhi1 hai2 。
- wang4 jian4 san1 long2 fu2 ， mu4 ruo4 dian4 huo3 ran2 。
- jian4 long2 duo1 jian4 wei3 ， shao3 jian4 si4 ti3 quan2 。
- yi4 long2 yi3 wei4 yi4 ， san1 zhe3 yi4 han3 chuan2 。
- you4 yin1 yu2 hu2 ce4 ， shui3 zhong1 hu1 sheng1 yan1 。
- yan1 zhong1 yi4 lu2 chu1 ， rao4 shen1 bu4 pian2 xian1 。
- e2 sui2 pi1 li4 qu4 ， yu4 jie2 wu2 you2 yuan2 。
- wo3 wen2 yu3 ci3 shi4 ， cheng2 zhou1 wang3 guan1 yan1 。
- jing4 wang3 ku1 jia1 pu3 ， bai2 lu4 zheng1 xiang1 xian1 。
- hu2 you3 liu2 bei4 miao4 ， shi2 si1 hao4 miao3 quan2 。
- pei2 hui2 wu2 suo3 jian4 ， gui1 zhao4 yue4 ming2 qian2 。

## 注释

## 译文

## 赏析
