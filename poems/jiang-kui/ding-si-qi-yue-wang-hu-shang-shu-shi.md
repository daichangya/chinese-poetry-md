---
id: jiang-kui-ding-si-qi-yue-wang-hu-shang-shu-shi
title: 丁巳七月望湖上书事
titlePinyin: ding1 si4 qi1 yue4 wang4 hu2 shang4 shu1 shi4
titleSlug: ding-si-qi-yue-wang-hu-shang-shu-shi
author: 姜夔
authorPinyin: jiang1 kui2
authorSlug: jiang-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白天碎碎如析绵，黑天昧昧如陈玄。
- 白黑破处青天出，海月飞来光尚湿。
- 是夜太史奏月蚀，三家各自矜算术。
- 或云七分或食既，或云食昼不在夕。
- 上令御史登吴山，下视海门监月出。
- 年来历失无人修，三家之说谁为优。
- 乍如破镜光炯炯，渐若小儿初食餠。
- 时方下令严禁铜，破镜何为来海东。
- 天边有餠不可食，闻说饥民满淮北。
- 是镜是餠且勿论，须臾还我黄金盆。
- 金盆当空四山静，平波倒浸云天影。
- 下连八表共此光，上接银河通一冷。
- 御史归家太史眠，人间不闻钟鼓传。
- 白石道人呼钓船，一瓢欲酌湖中天。
- 荷叶摆头君睡去，西风急送敲窗句。

## 拼音
- bai2 tian1 sui4 sui4 ru2 xi1 mian2 ， hei1 tian1 mei4 mei4 ru2 chen2 xuan2 。
- bai2 hei1 po4 chu4 qing1 tian1 chu1 ， hai3 yue4 fei1 lai2 guang1 shang4 shi1 。
- shi4 ye4 tai4 shi3 zou4 yue4 shi2 ， san1 jia1 ge4 zi4 jin1 suan4 shu4 。
- huo4 yun2 qi1 fen1 huo4 shi2 ji4 ， huo4 yun2 shi2 zhou4 bu2 zai4 xi1 。
- shang4 ling4 yu4 shi3 deng1 wu2 shan1 ， xia4 shi4 hai3 men2 jian1 yue4 chu1 。
- nian2 lai2 li4 shi1 wu2 ren2 xiu1 ， san1 jia1 zhi1 shuo1 shui2 wei4 you1 。
- zha4 ru2 po4 jing4 guang1 jiong3 jiong3 ， jian4 ruo4 xiao3 er2 chu1 shi2 bing3 。
- shi2 fang1 xia4 ling4 yan2 jin4 tong2 ， po4 jing4 he2 wei4 lai2 hai3 dong1 。
- tian1 bian1 you3 bing3 bu4 ke3 shi2 ， wen2 shuo1 ji1 min2 man3 huai2 bei3 。
- shi4 jing4 shi4 bing3 qie3 wu4 lun4 ， xu1 yu2 hai2 wo3 huang2 jin1 pen2 。
- jin1 pen2 dang1 kong1 si4 shan1 jing4 ， ping2 bo1 dao3 jin4 yun2 tian1 ying3 。
- xia4 lian2 ba1 biao3 gong4 ci3 guang1 ， shang4 jie1 yin2 he2 tong1 yi4 leng3 。
- yu4 shi3 gui1 jia1 tai4 shi3 mian2 ， ren2 jian1 bu4 wen2 zhong1 gu3 chuan2 。
- bai2 shi2 dao4 ren2 hu1 diao4 chuan2 ， yi4 piao2 yu4 zhuo2 hu2 zhong1 tian1 。
- he2 ye4 bai3 tou2 jun1 shui4 qu4 ， xi1 feng1 ji2 song4 qiao1 chuang1 ju4 。

## 注释

## 译文

## 赏析
