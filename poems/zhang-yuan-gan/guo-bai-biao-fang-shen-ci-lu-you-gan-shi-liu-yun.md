---
id: zhang-yuan-gan-guo-bai-biao-fang-shen-ci-lu-you-gan-shi-liu-yun
title: 过白彪访沈次律有感十六韵
titlePinyin: guo4 bai2 biao1 fang3 shen3 ci4 lü4 you3 gan3 shi2 liu4 yun4
titleSlug: guo-bai-biao-fang-shen-ci-lu-you-gan-shi-liu-yun
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天骄毒中原，国势苦日削。
- 一为虚声摇，颠沛几失脚。
- 翠华栖海隅，此戯亦太虐。
- 忽闻哀痛诏，迸泪向寥寞。
- 何当速悔祸，四海安耕凿。
- 乃者浙西帅，望风先即却。
- 坐令临安城，开关犹白著。
- 只今锋镝余，寃鬼号冥漠。
- 赏罚二大柄，倒持示微弱。
- 岂无英雄人，戴宋心未薄。
- 有如沈使君，忠义等筹略。
- 始终誓复仇，志愿久已确。
- 浮家来水村，避乱畏矰缴。
- 行矣收功名，远过麒麟阁。
- 气投平生欢，事付今夕噱。
- 吾衰世无用，鼓勇徒矍铄。

## 拼音
- tian1 jiao1 du2 zhong1 yuan2 ， guo2 shi4 ku3 ri4 xiao1 。
- yi2 wei4 xu1 sheng1 yao2 ， dian1 pei4 ji3 shi1 jiao3 。
- cui4 hua2 qi1 hai3 yu2 ， ci3 xi4 yi4 tai4 nüe4 。
- hu1 wen2 ai1 tong4 zhao4 ， beng4 lei4 xiang4 liao2 mo4 。
- he2 dang1 su4 hui3 huo4 ， si4 hai3 an1 geng1 zao2 。
- nai3 zhe3 zhe4 xi1 shuai4 ， wang4 feng1 xian1 ji2 que4 。
- zuo4 ling4 lin2 an1 cheng2 ， kai1 guan1 you2 bai2 zhu4 。
- zhi1 jin1 feng1 di2 yu2 ， yuan1 gui3 hao4 ming2 mo4 。
- shang3 fa2 er4 da4 bing3 ， dao3 chi2 shi4 wei1 ruo4 。
- qi3 wu2 ying1 xiong2 ren2 ， dai4 song4 xin1 wei4 bao2 。
- you3 ru2 shen3 shi3 jun1 ， zhong1 yi4 deng3 chou2 lüe4 。
- shi3 zhong1 shi4 fu4 chou2 ， zhi4 yuan4 jiu3 yi3 que4 。
- fu2 jia1 lai2 shui3 cun1 ， bi4 luan4 wei4 zeng1 jiao3 。
- xing2 yi3 shou1 gong1 ming2 ， yuan3 guo4 qi2 lin2 ge2 。
- qi4 tou2 ping2 sheng1 huan1 ， shi4 fu4 jin1 xi1 jue2 。
- wu2 shuai1 shi4 wu2 yong4 ， gu3 yong3 tu2 jue2 shuo4 。

## 注释

## 译文

## 赏析
