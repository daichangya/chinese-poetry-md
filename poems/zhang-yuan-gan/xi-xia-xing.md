---
id: zhang-yuan-gan-xi-xia-xing
title: 西峡行
titlePinyin: xi1 xia2 xing2
titleSlug: xi-xia-xing
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西峡门东晚潮上，涛头驾风高数丈。
- 绝江艇子更扬帆，风水相吞两岸壮。
- 中流荡潏思虑深，欲济未竟愁夕阴。
- 贾客胡商数航海，忍死射利诚何心。
- 不如遵陆困舆皂，九折羊肠复相恼。
- 下临湍濑千仞渊，胥靡轻生履危道。
- 我曹过计常私忧，垂堂之戒宁自尤。
- 经营一饱亦细事，世乱畏涂归罢休。
- 少年新进真儿剧，浪喜功名不量力。
- 杀身无补误朝廷，天下英雄古难得。

## 拼音
- xi1 xia2 men2 dong1 wan3 chao2 shang4 ， tao1 tou2 jia4 feng1 gao1 shu4 zhang4 。
- jue2 jiang1 ting3 zi3 geng4 yang2 fan1 ， feng1 shui3 xiang1 tun1 liang3 an4 zhuang4 。
- zhong1 liu2 dang4 yu4 si1 lü4 shen1 ， yu4 ji4 wei4 jing4 chou2 xi1 yin1 。
- jia3 ke4 hu2 shang1 shu4 hang2 hai3 ， ren3 si3 she4 li4 cheng2 he2 xin1 。
- bu4 ru2 zun1 lu4 kun4 yu2 zao4 ， jiu3 zhe2 yang2 chang2 fu4 xiang1 nao3 。
- xia4 lin2 tuan1 lai4 qian1 ren4 yuan1 ， xu1 mi2 qing1 sheng1 lü3 wei1 dao4 。
- wo3 cao2 guo4 ji4 chang2 si1 you1 ， chui2 tang2 zhi1 jie4 ning2 zi4 you2 。
- jing1 ying2 yi4 bao3 yi4 xi4 shi4 ， shi4 luan4 wei4 tu2 gui1 ba4 xiu1 。
- shao4 nian2 xin1 jin4 zhen1 er2 ju4 ， lang4 xi3 gong1 ming2 bu4 liang4 li4 。
- sha1 shen1 wu2 bu3 wu4 chao2 ting2 ， tian1 xia4 ying1 xiong2 gu3 nan2 de2 。

## 注释

## 译文

## 赏析
