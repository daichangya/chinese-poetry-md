---
id: zhang-yuan-gan-feng-song-zhen-xie-chan-shi-wang-zhu-a-yu-shan-jian-jian-huang-bo-yun-fe-867a6894
title: 奉送真歇禅师往住阿育山兼简黄檗云峰诸老
titlePinyin: feng4 song4 zhen1 xie1 chan2 shi1 wang3 zhu4 a1 yu4 shan1 jian1 jian3 huang2 bo4 yun2 feng1 zhu1 lao3
titleSlug: feng-song-zhen-xie-chan-shi-wang-zhu-a-yu-shan-jian-jian-huang-bo-yun-fe-867a6894
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时流罕识真，特立取众忌。
- 不有明眼人，谁止万口沸。
- 古今冠盖场，毁誉固一致。
- 胡为空门中，生灭亦滋炽。
- 更怜晚学徒，遍参反谀媚。
- 妄将宗派分，未必尽师志。
- 要是鹰犬姿，乃出蛇鼠计。
- 堂堂真歇师，的的示大意。
- 所向古道场，衲子悉倾至。
- 往年入吴闽，宴坐走檀施。
- 继踵几尊宿，建立各超诣。
- 南方祖令行，山川久增气。
- 乃知群魔怖，不乐佛住世。
- 休歇云卧庵，谤焰息氛翳。
- 欻然天门开，黄纸书广利。
- 万态复现前，颇似厌权势。
- 去来初何心，缘感本自契。
- 悯兹象众衰，愿力救深弊。
- 维师法梁栋，世道贵相济。
- 露风吹海云，瘴岭发岩桂。
- 欲挽衣裓留，意已万里外。
- 我老卜后期，夜话炯不寐。

## 拼音
- shi2 liu2 han3 shi2 zhen1 ， te4 li4 qu3 zhong4 ji4 。
- bu4 you3 ming2 yan3 ren2 ， shui2 zhi3 wan4 kou3 fei4 。
- gu3 jin1 guan1 gai4 chang3 ， hui3 yu4 gu4 yi2 zhi4 。
- hu2 wei4 kong1 men2 zhong1 ， sheng1 mie4 yi4 zi1 chi4 。
- geng4 lian2 wan3 xue2 tu2 ， bian4 can1 fan3 yu2 mei4 。
- wang4 jiang1 zong1 pai4 fen1 ， wei4 bi4 jin4 shi1 zhi4 。
- yao4 shi0 ying1 quan3 zi1 ， nai3 chu1 she2 shu3 ji4 。
- tang2 tang2 zhen1 xie1 shi1 ， de0 de0 shi4 da4 yi4 。
- suo3 xiang4 gu3 dao4 chang3 ， na4 zi3 xi1 qing1 zhi4 。
- wang3 nian2 ru4 wu2 min3 ， yan4 zuo4 zou3 tan2 shi1 。
- ji4 zhong3 ji3 zun1 su4 ， jian4 li4 ge4 chao1 yi4 。
- nan2 fang1 zu3 ling4 xing2 ， shan1 chuan1 jiu3 zeng1 qi4 。
- nai3 zhi1 qun2 mo2 bu4 ， bu2 le4 fo2 zhu4 shi4 。
- xiu1 xie1 yun2 wo4 an1 ， bang4 yan4 xi1 fen1 yi4 。
- chua1 ran2 tian1 men2 kai1 ， huang2 zhi3 shu1 guang3 li4 。
- wan4 tai4 fu4 xian4 qian2 ， po1 si4 yan4 quan2 shi4 。
- qu4 lai2 chu1 he2 xin1 ， yuan2 gan3 ben3 zi4 qi4 。
- min3 zi1 xiang4 zhong4 shuai1 ， yuan4 li4 jiu4 shen1 bi4 。
- wei2 shi1 fa3 liang2 dong4 ， shi4 dao4 gui4 xiang1 ji4 。
- lu4 feng1 chui1 hai3 yun2 ， zhang4 ling3 fa1 yan2 gui4 。
- yu4 wan3 yi1 jie1 liu2 ， yi4 yi3 wan4 li3 wai4 。
- wo3 lao3 bu3 hou4 qi1 ， ye4 hua4 jiong3 bu2 mei4 。

## 注释

## 译文

## 赏析
