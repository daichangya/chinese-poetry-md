---
id: zhang-yuan-gan-zhang-cheng-xiang-sheng-chao-er-shi-yun
title: 张丞相生朝二十韵
titlePinyin: zhang1 cheng2 xiang4 sheng1 chao2 er4 shi2 yun4
titleSlug: zhang-cheng-xiang-sheng-chao-er-shi-yun
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤历推炎德，宗臣系重轻。
- 神开丹扆梦，人向紫岩生。
- 昴宿秋旻迥，坤维玉露清。
- 风云符感遇，草木畏威名。
- 不有三灵助，宁无四海惊。
- 大江元帝渡，细柳亚夫营。
- 劲气吞妖孽，深谋厉甲兵。
- 天旋黄屋正，日转赤墀明。
- 茅土宜班数，山河旧著盟。
- 济时登衮职，命世属阿衡。
- 社稷扶持了，乾坤整顿成。
- 勋庸多部曲，陶冶遍公卿。
- 牙帐罗旌棨，萱堂合鼓笙。
- 诞辰尊寿母，善颂及难兄。
- 庆积基墉固，源长福禄并。
- 欲知貂珥贵，倍觉彩衣荣。
- 象阙锋车召，沙堤相印迎。
- 指麾烽燧静，翊戴泰阶平。
- 老鹤三千岁，飞鹏九万程。
- 百川浮巨斝，快饮吸长鲸。

## 拼音
- feng4 li4 tui1 yan2 de2 ， zong1 chen2 xi4 zhong4 qing1 。
- shen2 kai1 dan1 yi3 meng4 ， ren2 xiang4 zi3 yan2 sheng1 。
- mao3 su4 qiu1 min2 jiong3 ， kun1 wei2 yu4 lu4 qing1 。
- feng1 yun2 fu2 gan3 yu4 ， cao3 mu4 wei4 wei1 ming2 。
- bu4 you3 san1 ling2 zhu4 ， ning2 wu2 si4 hai3 jing1 。
- da4 jiang1 yuan2 di4 du4 ， xi4 liu3 ya4 fu1 ying2 。
- jin4 qi4 tun1 yao1 nie4 ， shen1 mou2 li4 jia3 bing1 。
- tian1 xuan2 huang2 wu1 zheng4 ， ri4 zhuan3 chi4 chi2 ming2 。
- mao2 tu3 yi2 ban1 shu4 ， shan1 he2 jiu4 zhu4 meng2 。
- ji4 shi2 deng1 gun3 zhi2 ， ming4 shi4 shu3 a1 heng2 。
- she4 ji4 fu2 chi2 le0 ， qian2 kun1 zheng3 dun4 cheng2 。
- xun1 yong1 duo1 bu4 qu3 ， tao2 ye3 bian4 gong1 qing1 。
- ya2 zhang4 luo2 jing1 qi3 ， xuan1 tang2 he2 gu3 sheng1 。
- dan4 chen2 zun1 shou4 mu3 ， shan4 song4 ji2 nan2 xiong1 。
- qing4 ji1 ji1 yong1 gu4 ， yuan2 chang2 fu2 lu4 bing4 。
- yu4 zhi1 diao1 er3 gui4 ， bei4 jue2 cai3 yi1 rong2 。
- xiang4 que1 feng1 che1 zhao4 ， sha1 di1 xiang1 yin4 ying2 。
- zhi3 hui1 feng1 sui4 jing4 ， yi4 dai4 tai4 jie1 ping2 。
- lao3 he4 san1 qian1 sui4 ， fei1 peng2 jiu3 wan4 cheng2 。
- bai3 chuan1 fu2 ju4 jia3 ， kuai4 yin3 xi1 chang2 jing1 。

## 注释

## 译文

## 赏析
