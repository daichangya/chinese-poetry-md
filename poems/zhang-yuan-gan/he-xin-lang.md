---
id: zhang-yuan-gan-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 贺新郎
---
## 正文
- 梦绕神州路。
- 怅秋风、连营画角，故宫离黍。
- 底事昆仑倾砥柱。
- 九地黄流乱注。
- 聚万落、千村狐兔。
- 天意从来高难问，况人情、老易悲如许。
- 更南浦，送君去。
- 凉生岸柳催残暑。
- 耿斜河、疏星淡月，断云微度。
- 万里江山知何处。
- 回首对床夜语。
- 雁不到、书成谁与。
- 目尽青天怀今古，肯儿曹、恩怨相尔汝。
- 举大白，听金缕。

## 拼音
- meng4 rao4 shen2 zhou1 lu4 。
- chang4 qiu1 feng1 、 lian2 ying2 hua4 jiao3 ， gu4 gong1 li2 shu3 。
- di3 shi4 kun1 lun2 qing1 di3 zhu4 。
- jiu3 di4 huang2 liu2 luan4 zhu4 。
- ju4 wan4 luo4 、 qian1 cun1 hu2 tu4 。
- tian1 yi4 cong2 lai2 gao1 nan2 wen4 ， kuang4 ren2 qing2 、 lao3 yi4 bei1 ru2 xu3 。
- geng4 nan2 pu3 ， song4 jun1 qu4 。
- liang2 sheng1 an4 liu3 cui1 can2 shu3 。
- geng3 xie2 he2 、 shu1 xing1 dan4 yue4 ， duan4 yun2 wei1 du4 。
- wan4 li3 jiang1 shan1 zhi1 he2 chu4 。
- hui2 shou3 dui4 chuang2 ye4 yu3 。
- yan4 bu2 dao4 、 shu1 cheng2 shui2 yu3 。
- mu4 jin4 qing1 tian1 huai2 jin1 gu3 ， ken3 er2 cao2 、 en1 yuan4 xiang1 er3 ru3 。
- ju3 da4 bai2 ， ting1 jin1 lü3 。

## 注释

## 译文

## 赏析
