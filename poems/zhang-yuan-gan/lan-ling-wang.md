---
id: zhang-yuan-gan-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 兰陵王
---
## 正文
- 绮霞散。
- 空碧留晴向晚。
- 东风里，天气困人，时节秋千闭深院。
- 帘旌翠波飐。
- 窗影残红一线。
- 春光巧，花脸柳腰，勾引芳菲闹莺燕。
- 闲愁费消遣。
- 想娥绿轻晕，鸾鉴新怨。
- 单衣欲试寒犹浅。
- 羞衾凤空展，塞鸿难托，谁问潜宽旧带眼。
- 念人似天远。
- 迷恋。
- 画堂宴。
- 看最乐王孙，浓艳争劝。
- 兰膏宝篆春宵短。
- 拥檀板底唱，玉杯重暖。
- 众中先醉，谩倚栏、早梦见。

## 拼音
- qi3 xia2 san4 。
- kong1 bi4 liu2 qing2 xiang4 wan3 。
- dong1 feng1 li3 ， tian1 qi4 kun4 ren2 ， shi2 jie2 qiu1 qian1 bi4 shen1 yuan4 。
- lian2 jing1 cui4 bo1 zhan3 。
- chuang1 ying3 can2 hong2 yi2 xian4 。
- chun1 guang1 qiao3 ， hua1 lian3 liu3 yao1 ， gou1 yin3 fang1 fei1 nao4 ying1 yan4 。
- xian2 chou2 fei4 xiao1 qian3 。
- xiang3 e2 lü4 qing1 yun1 ， luan2 jian4 xin1 yuan4 。
- dan1 yi1 yu4 shi4 han2 you2 qian3 。
- xiu1 qin1 feng4 kong1 zhan3 ， sai1 hong2 nan2 tuo1 ， shui2 wen4 qian2 kuan1 jiu4 dai4 yan3 。
- nian4 ren2 si4 tian1 yuan3 。
- mi2 lian4 。
- hua4 tang2 yan4 。
- kan4 zui4 le4 wang2 sun1 ， nong2 yan4 zheng1 quan4 。
- lan2 gao1 bao3 zhuan4 chun1 xiao1 duan3 。
- yong1 tan2 ban3 di3 chang4 ， yu4 bei1 zhong4 nuan3 。
- zhong4 zhong1 xian1 zui4 ， man4 yi3 lan2 、 zao3 meng4 jian4 。

## 注释

## 译文

## 赏析
