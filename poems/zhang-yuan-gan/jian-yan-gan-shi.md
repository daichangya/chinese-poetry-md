---
id: zhang-yuan-gan-jian-yan-gan-shi
title: 建炎感事
titlePinyin: jian4 yan2 gan3 shi4
titleSlug: jian-yan-gan-shi
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乾坤忽震荡，土宇遂分裂。
- 杀气西北来，遗毒成僭窃。
- 议和其祸胎，割地亦覆辙。
- 傥从种将军，用武寨再劫。
- 不放匹马回，安得两宫说。
- 巍巍开国初，真宰创鸿业。
- 一统包八荒，受降临观阙。
- 并州稍稽命，骈头亟膏钺。
- 于今何势殊，天王狩明越。
- 诸镇本藩翰，楚破阖城血。
- 翠舆欲东巡，蹈海计愈切。
- 诏下散百司，恩许保妻妾。
- 瞻彼廉陛尊，孰与壮班列。
- 肉食知谋身，未省肯死节。
- 检校舆地图，宁复见施设。
- 三吴素轻浮，伤弓更心折。
- 四顾皆惊波，苍黄共呜咽。
- 维兹艰危秋，贫士转疏拙。
- 明年谷增贵，贤愚罔分别。
- 何处置我家，患在建午月。
- 故山盍早归，岂忧践霜雪。
- 作意海边来，初非事干谒。
- 责我卖屋金，流言尚为孽。
- 汪公德甚大，游说情激烈。
- 力救归装贫，一洗肝肺热。
- 如公趋急难，正似古豪侠。
- 行藏道甚明，亲养志先决。
- 去矣茅三间，无问衣百结。
- 他时期卜邻，此日尤惜别。
- 请以兄事公，尺书未宜缀。

## 拼音
- qian2 kun1 hu1 zhen4 dang4 ， tu3 yu3 sui4 fen1 lie4 。
- sha1 qi4 xi1 bei3 lai2 ， yi2 du2 cheng2 jian4 qie4 。
- yi4 he2 qi2 huo4 tai1 ， ge1 di4 yi4 fu4 zhe2 。
- tang3 cong2 zhong3 jiang1 jun1 ， yong4 wu3 zhai4 zai4 jie2 。
- bu2 fang4 pi3 ma3 hui2 ， an1 de2 liang3 gong1 shuo1 。
- wei1 wei1 kai1 guo2 chu1 ， zhen1 zai3 chuang4 hong2 ye4 。
- yi4 tong3 bao1 ba1 huang1 ， shou4 xiang2 lin2 guan1 que1 。
- bing1 zhou1 shao1 ji1 ming4 ， pian2 tou2 ji2 gao1 yue4 。
- yu2 jin1 he2 shi4 shu1 ， tian1 wang2 shou4 ming2 yue4 。
- zhu1 zhen4 ben3 fan1 han4 ， chu3 po4 he2 cheng2 xue4 。
- cui4 yu2 yu4 dong1 xun2 ， dao3 hai3 ji4 yu4 qie4 。
- zhao4 xia4 san4 bai3 si1 ， en1 xu3 bao3 qi1 qie4 。
- zhan1 bi3 lian2 bi4 zun1 ， shu2 yu3 zhuang4 ban1 lie4 。
- rou4 shi2 zhi1 mou2 shen1 ， wei4 sheng3 ken3 si3 jie2 。
- jian3 xiao4 yu2 di4 tu2 ， ning2 fu4 jian4 shi1 she4 。
- san1 wu2 su4 qing1 fu2 ， shang1 gong1 geng4 xin1 zhe2 。
- si4 gu4 jie1 jing1 bo1 ， cang1 huang2 gong4 wu1 yan4 。
- wei2 zi1 jian1 wei1 qiu1 ， pin2 shi4 zhuan3 shu1 zhuo1 。
- ming2 nian2 gu3 zeng1 gui4 ， xian2 yu2 wang3 fen1 bie2 。
- he2 chu3 zhi4 wo3 jia1 ， huan4 zai4 jian4 wu3 yue4 。
- gu4 shan1 he2 zao3 gui1 ， qi3 you1 jian4 shuang1 xue3 。
- zuo4 yi4 hai3 bian1 lai2 ， chu1 fei1 shi4 gan1 ye4 。
- ze2 wo3 mai4 wu1 jin1 ， liu2 yan2 shang4 wei4 nie4 。
- wang1 gong1 de2 shen4 da4 ， you2 shui4 qing2 ji1 lie4 。
- li4 jiu4 gui1 zhuang1 pin2 ， yi4 xi3 gan1 fei4 re4 。
- ru2 gong1 qu1 ji2 nan2 ， zheng4 si4 gu3 hao2 xia2 。
- xing2 cang2 dao4 shen4 ming2 ， qin1 yang3 zhi4 xian1 jue2 。
- qu4 yi3 mao2 san1 jian1 ， wu2 wen4 yi1 bai3 jie2 。
- ta1 shi2 qi1 bu3 lin2 ， ci3 ri4 you2 xi1 bie2 。
- qing3 yi3 xiong1 shi4 gong1 ， chi3 shu1 wei4 yi2 zhui4 。

## 注释

## 译文

## 赏析
