---
id: zhang-yuan-gan-feng-tong-huang-bo-hui-gong-xiu-feng-chang-gong-ding-si-shang-yuan-ri-fa-14ad7a41
title: 奉同黄檗慧公秀峰昌公丁巳上元日访鼓山珪公游临沧亭为赋十四韵
titlePinyin: feng4 tong2 huang2 bo4 hui4 gong1 xiu4 feng1 chang1 gong1 ding1 si4 shang4 yuan2 ri4 fang3 gu3 shan1 gui1 gong1 you2 lin2 cang1 ting2 wei4 fu4 shi2 si4 yun4
titleSlug: feng-tong-huang-bo-hui-gong-xiu-feng-chang-gong-ding-si-shang-yuan-ri-fa-14ad7a41
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤云乘天风，飞入海上山。
- 松声发鼓吹，导我登层峦。
- 平生烟霞想，政在岩壑间。
- 及兹百事懒，作意三日闲。
- 聊将烧灯夜，付与儿辈看。
- 来陪老禅伯，杖履同跻攀。
- 曲折几藓磴，竹引春斓斑。
- 窦口咽细泉，崖腹鸣飞澜。
- 足疲眼界远，语乐心地安。
- 倒景射西崦，晃荡云海宽。
- 十年戎马后，集此兰若难。
- 未必支许游，能尽宾主欢。
- 暝色到峰顶，月光散林端。
- 摩挲忘归石，告以幽遐观。

## 拼音
- gu1 yun2 cheng2 tian1 feng1 ， fei1 ru4 hai3 shang4 shan1 。
- song1 sheng1 fa1 gu3 chui1 ， dao3 wo3 deng1 ceng2 luan2 。
- ping2 sheng1 yan1 xia2 xiang3 ， zheng4 zai4 yan2 he4 jian1 。
- ji2 zi1 bai3 shi4 lan3 ， zuo4 yi4 san1 ri4 xian2 。
- liao2 jiang1 shao1 deng1 ye4 ， fu4 yu3 er2 bei4 kan4 。
- lai2 pei2 lao3 chan2 bo2 ， zhang4 lü3 tong2 ji1 pan1 。
- qu1 zhe2 ji3 xian3 deng4 ， zhu2 yin3 chun1 lan2 ban1 。
- dou4 kou3 yan4 xi4 quan2 ， ya2 fu4 ming2 fei1 lan2 。
- zu2 pi2 yan3 jie4 yuan3 ， yu3 le4 xin1 di4 an1 。
- dao3 jing3 she4 xi1 yan1 ， huang4 dang0 yun2 hai3 kuan1 。
- shi2 nian2 rong2 ma3 hou4 ， ji2 ci3 lan2 ruo4 nan2 。
- wei4 bi4 zhi1 xu3 you2 ， neng2 jin4 bin1 zhu3 huan1 。
- ming2 se4 dao4 feng1 ding3 ， yue4 guang1 san4 lin2 duan1 。
- mo2 suo1 wang4 gui1 shi2 ， gao4 yi3 you1 xia2 guan1 。

## 注释

## 译文

## 赏析
