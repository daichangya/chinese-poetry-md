---
id: zhang-yuan-gan-fang-zhou-yuan-ju-jing-shan-yin-ju
title: 访周元举菁山隐居
titlePinyin: fang3 zhou1 yuan2 ju3 jing1 shan1 yin3 ju1
titleSlug: fang-zhou-yuan-ju-jing-shan-yin-ju
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胸次饱丘壑，乃觉轩裳轻。
- 举世沈湎时，勇退公早醒。
- 十年烟雨蓑，手种松杉成。
- 苍根鬰寒雾，老色入户庭。
- 栖心不争地，似欲毕此生。
- 那知戎马际，亦使山房惊。
- 四海方荡潏，积骸盈破城。
- 公岂失策者，独留枯槁形。
- 贼舟会稍远，请复安柴荆。
- 暗泉杂夜雨，稚笋肥晨烹。
- 起予归去来，故山今可行。
- 胡为困羁旅，浩叹常吞声。

## 拼音
- xiong1 ci4 bao3 qiu1 he4 ， nai3 jue2 xuan1 shang0 qing1 。
- ju3 shi4 shen3 mian3 shi2 ， yong3 tui4 gong1 zao3 xing3 。
- shi2 nian2 yan1 yu3 suo1 ， shou3 zhong3 song1 shan1 cheng2 。
- cang1 gen1 yu4 han2 wu4 ， lao3 se4 ru4 hu4 ting2 。
- qi1 xin1 bu4 zheng1 di4 ， si4 yu4 bi4 ci3 sheng1 。
- na4 zhi1 rong2 ma3 ji4 ， yi4 shi3 shan1 fang2 jing1 。
- si4 hai3 fang1 dang4 yu4 ， ji1 hai2 ying2 po4 cheng2 。
- gong1 qi3 shi1 ce4 zhe3 ， du2 liu2 ku1 gao3 xing2 。
- zei2 zhou1 hui4 shao1 yuan3 ， qing3 fu4 an1 chai2 jing1 。
- an4 quan2 za2 ye4 yu3 ， zhi4 sun3 fei2 chen2 peng1 。
- qi3 yu3 gui1 qu4 lai2 ， gu4 shan1 jin1 ke3 xing2 。
- hu2 wei4 kun4 ji1 lü3 ， hao4 tan4 chang2 tun1 sheng1 。

## 注释

## 译文

## 赏析
