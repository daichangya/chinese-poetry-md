---
id: zhang-yuan-gan-song-yan-shang-ren-wang-jian-jing-shan-lao-shi-si-yun
title: 送言上人往见径山老十四韵
titlePinyin: song4 yan2 shang4 ren2 wang3 jian4 jing4 shan1 lao3 shi2 si4 yun4
titleSlug: song-yan-shang-ren-wang-jian-jing-shan-lao-shi-si-yun
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忽辞鼓山行，便作径山去。
- 道人孤飞云，腰包咄嗟具。
- 两边兄弟间，杨岐一条路。
- 禅许众人参，院要大家住。
- 无是亦无非，何喜复何怒。
- 同粥鼓斋钟，等灯笼露柱。
- 佛眼接竹庵，云门透圆悟。
- 尔则有师承，心共成佛祖。
- 可笑世上儿，妄念分毁誉。
- 石火电光中，毕竟什么处。
- 所得能几多，造业不知数。
- 生死到头来，请问末后句。
- 穷汉未必穷，富汉岂真富。
- 入门相见时，此话莫错举。

## 拼音
- hu1 ci2 gu3 shan1 xing2 ， bian4 zuo4 jing4 shan1 qu4 。
- dao4 ren2 gu1 fei1 yun2 ， yao1 bao1 duo1 jie1 ju4 。
- liang3 bian1 xiong1 di4 jian1 ， yang2 qi2 yi4 tiao2 lu4 。
- chan2 xu3 zhong4 ren2 shen1 ， yuan4 yao4 da4 jia1 zhu4 。
- wu2 shi4 yi4 wu2 fei1 ， he2 xi3 fu4 he2 nu4 。
- tong2 zhou1 gu3 zhai1 zhong1 ， deng3 deng1 long0 lu4 zhu4 。
- fo2 yan3 jie1 zhu2 an1 ， yun2 men2 tou4 yuan2 wu4 。
- er3 ze2 you3 shi1 cheng2 ， xin1 gong4 cheng2 fo2 zu3 。
- ke3 xiao4 shi4 shang4 er2 ， wang4 nian4 fen1 hui3 yu4 。
- shi2 huo3 dian4 guang1 zhong1 ， bi4 jing4 shen2 me0 chu4 。
- suo3 de2 neng2 ji3 duo1 ， zao4 ye4 bu4 zhi1 shu4 。
- sheng1 si3 dao4 tou2 lai2 ， qing3 wen4 mo4 hou4 ju4 。
- qiong2 han4 wei4 bi4 qiong2 ， fu4 han4 qi3 zhen1 fu4 。
- ru4 men2 xiang1 jian4 shi2 ， ci3 hua4 mo4 cuo4 ju3 。

## 注释

## 译文

## 赏析
