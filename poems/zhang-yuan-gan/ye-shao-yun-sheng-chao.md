---
id: zhang-yuan-gan-ye-shao-yun-sheng-chao
title: 叶少蕴生朝
titlePinyin: ye4 shao3 yun4 sheng1 chao2
titleSlug: ye-shao-yun-sheng-chao
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生早贵当天升，文章尔雅传六经。
- 腹包万卷书纵横，玉堂草制群公惊。
- 绣鞯绿发趋承明，意气已向沙堤行。
- 出入四纪更宠荣，声华摩空鬰峥嵘。
- 坐啸十郡历九卿，视公进退为重轻。
- 圣神天子开延英，丞辖政地思仪型。
- 中开香火祠殊庭，石林高卧忧苍生。
- 五载筦钥司陪京，貔貅百万环屯营。
- 大江千里依长城，控制勍敌坚其盟。
- 诏书移镇来旆旌，山川草木知威名。
- 潢池桴鼓令不鸣，尽归戏下息鬬争。
- 维师鹰扬宇宙清，指顾号令驱风霆。
- 小试擒纵孰敢撄，部曲爱戴如父兄。
- 太阿龙泉发新硎，逆顺之势如建瓴。
- 纶巾羽扇宽作程，韬略堂堂时俗评。
- 乞师未用牛酒迎，胸次自有堂上兵。
- 奸宄革面输忠诚，碧海不复鳄鲵腥。
- 细数前辈存典刑，烂烂伴月唯长庚。
- 岁时建巳岳降灵，三奇天运乙丙丁。
- 良辰乐事非难并，香凝燕寝合鼓笙。
- 舞翻流雪歌啭莺，儿孙遶膝奉兕觥。
- 安舆彩服寿且宁，五福共应南极星。
- 庞眉鹤骨超篯铿，清都绛阙吞蓬瀛。
- 明年正拜居阿衡，炉锤造化推至诚。
- 黼藻王度重丹青，云龙会遇真千龄。
- 羲和日驭无亏盈，永佐火德辉炎精。

## 拼音
- xian1 sheng1 zao3 gui4 dang1 tian1 sheng1 ， wen2 zhang1 er3 ya3 chuan2 liu4 jing1 。
- fu4 bao1 wan4 juan4 shu1 zong4 heng2 ， yu4 tang2 cao3 zhi4 qun2 gong1 jing1 。
- xiu4 jian1 lü4 fa1 qu1 cheng2 ming2 ， yi4 qi4 yi3 xiang4 sha1 di1 xing2 。
- chu1 ru4 si4 ji4 geng4 chong3 rong2 ， sheng1 hua2 mo2 kong1 yu4 zheng1 rong2 。
- zuo4 xiao4 shi2 jun4 li4 jiu3 qing1 ， shi4 gong1 jin4 tui4 wei4 zhong4 qing1 。
- sheng4 shen2 tian1 zi3 kai1 yan2 ying1 ， cheng2 xia2 zheng4 di4 si1 yi2 xing2 。
- zhong1 kai1 xiang1 huo3 ci2 shu1 ting2 ， shi2 lin2 gao1 wo4 you1 cang1 sheng1 。
- wu3 zai3 guan3 yao4 si1 pei2 jing1 ， pi2 xiu1 bai3 wan4 huan2 tun2 ying2 。
- da4 jiang1 qian1 li3 yi1 chang2 cheng2 ， kong4 zhi4 qing2 di2 jian1 qi2 meng2 。
- zhao4 shu1 yi2 zhen4 lai2 pei4 jing1 ， shan1 chuan1 cao3 mu4 zhi1 wei1 ming2 。
- huang2 chi2 fu2 gu3 ling4 bu4 ming2 ， jin4 gui1 xi4 xia4 xi1 dou4 zheng1 。
- wei2 shi1 ying1 yang2 yu3 zhou4 qing1 ， zhi3 gu4 hao4 ling4 qu1 feng1 ting2 。
- xiao3 shi4 qin2 zong4 shu2 gan3 ying1 ， bu4 qu3 ai4 dai4 ru2 fu4 xiong1 。
- tai4 a1 long2 quan2 fa1 xin1 xing2 ， ni4 shun4 zhi1 shi4 ru2 jian4 ling2 。
- lun2 jin1 yu3 shan4 kuan1 zuo4 cheng2 ， tao1 lüe4 tang2 tang2 shi2 su2 ping2 。
- qi3 shi1 wei4 yong4 niu2 jiu3 ying2 ， xiong1 ci4 zi4 you3 tang2 shang4 bing1 。
- jian1 gui3 ge2 mian4 shu1 zhong1 cheng2 ， bi4 hai3 bu2 fu4 e4 ni2 xing1 。
- xi4 shu4 qian2 bei4 cun2 dian3 xing2 ， lan4 lan4 ban4 yue4 wei2 chang2 geng1 。
- sui4 shi2 jian4 si4 yue4 jiang4 ling2 ， san1 qi2 tian1 yun4 yi3 bing3 ding1 。
- liang2 chen2 le4 shi4 fei1 nan2 bing4 ， xiang1 ning2 yan4 qin3 he2 gu3 sheng1 。
- wu3 fan1 liu2 xue3 ge1 zhuan4 ying1 ， er2 sun1 rao4 xi1 feng4 si4 gong1 。
- an1 yu2 cai3 fu2 shou4 qie3 ning2 ， wu3 fu2 gong4 ying4 nan2 ji2 xing1 。
- pang2 mei2 he4 gu3 chao1 jian3 keng1 ， qing1 dou1 jiang4 que4 tun1 peng2 ying2 。
- ming2 nian2 zheng4 bai4 ju1 a1 heng2 ， lu2 chui2 zao4 hua4 tui1 zhi4 cheng2 。
- fu3 zao3 wang2 du4 zhong4 dan1 qing1 ， yun2 long2 hui4 yu4 zhen1 qian1 ling2 。
- xi1 he2 ri4 yu4 wu2 kui1 ying2 ， yong3 zuo3 huo3 de2 hui1 yan2 jing1 。

## 注释

## 译文

## 赏析
