---
id: zhang-yuan-gan-feng-chou-chen-duan-zhong-ming-fu-chang-yun
title: 奉酬陈端中明府长韵
titlePinyin: feng4 chou2 chen2 duan1 zhong1 ming2 fu3 chang2 yun4
titleSlug: feng-chou-chen-duan-zhong-ming-fu-chang-yun
author: 张元干
authorPinyin: zhang1 yuan2 gan1
authorSlug: zhang-yuan-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往在识公日，我与儿曹俱。
- 八龄初问字，双钩略摹朱。
- 知为太学生，夙仰君子儒。
- 契阔三十载，邂逅天一隅。
- 追数半鬼录，宰上空美楰。
- 所存复陆沉，隙中惊过驹。
- 长者类太丘，祖风如魏謩。
- 兵火已无屋，蓬蒿仍不锄。
- 善藏武城刀，息驾王乔凫。
- 功名有要路，矢石思捐躯。
- 常挥铁如意，欲碎玉唾壶。
- 书生无浪语，天骄今既诛。
- 下如鸱夷子，扁舟归五湖。
- 安用金谷园，坠楼烦绿珠。
- 相国起刀笔，将军拔屠沽。
- 但封寝丘地，莫料秦王须。
- 隐居九畹兰，活计千木奴。
- 客至径设醴，诗来或操觚。
- 游戏百家衣，剧谈五杂俎。
- 涉世虽历落，安命良支梧。

## 拼音
- wang3 zai4 shi2 gong1 ri4 ， wo3 yu3 er2 cao2 ju4 。
- ba1 ling2 chu1 wen4 zi4 ， shuang1 gou1 lüe4 mo2 zhu1 。
- zhi1 wei4 tai4 xue2 sheng1 ， su4 yang3 jun1 zi3 ru2 。
- qi4 kuo4 san1 shi2 zai3 ， xie4 hou4 tian1 yi4 yu2 。
- zhui1 shu4 ban4 gui3 lu4 ， zai3 shang4 kong1 mei3 yu2 。
- suo3 cun2 fu4 lu4 chen2 ， xi4 zhong1 jing1 guo4 ju1 。
- zhang3 zhe3 lei4 tai4 qiu1 ， zu3 feng1 ru2 wei4 mo2 。
- bing1 huo3 yi3 wu2 wu1 ， peng2 hao1 reng2 bu4 chu2 。
- shan4 cang2 wu3 cheng2 dao1 ， xi1 jia4 wang2 qiao2 fu2 。
- gong1 ming2 you3 yao4 lu4 ， shi3 shi2 si1 juan1 qu1 。
- chang2 hui1 tie3 ru2 yi4 ， yu4 sui4 yu4 tuo4 hu2 。
- shu1 sheng1 wu2 lang4 yu3 ， tian1 jiao1 jin1 ji4 zhu1 。
- xia4 ru2 chi1 yi2 zi3 ， pian1 zhou1 gui1 wu3 hu2 。
- an1 yong4 jin1 gu3 yuan2 ， zhui4 lou2 fan2 lü4 zhu1 。
- xiang4 guo2 qi3 dao1 bi3 ， jiang1 jun1 ba2 tu2 gu1 。
- dan4 feng1 qin3 qiu1 di4 ， mo4 liao4 qin2 wang2 xu1 。
- yin3 ju1 jiu3 wan3 lan2 ， huo2 ji4 qian1 mu4 nu2 。
- ke4 zhi4 jing4 she4 li3 ， shi1 lai2 huo4 cao1 gu1 。
- you2 xi4 bai3 jia1 yi1 ， ju4 tan2 wu3 za2 zu3 。
- she4 shi4 sui1 li4 luo4 ， an1 ming4 liang2 zhi1 wu2 。

## 注释

## 译文

## 赏析
