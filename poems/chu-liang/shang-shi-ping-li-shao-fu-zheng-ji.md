---
id: chu-liang-shang-shi-ping-li-shao-fu-zheng-ji
title: 伤始平李少府正己
titlePinyin: shang1 shi3 ping2 li3 shao4 fu3 zheng4 ji3
titleSlug: shang-shi-ping-li-shao-fu-zheng-ji
author: 褚亮
authorPinyin: chu3 liang4
authorSlug: chu-liang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 劳息本相循，悲欢理自均。
- 谁能免玄夜，惜尔正青春。
- 迈德惟家宝，生才谅国珍。
- 高文缀翡翠，茂学掩麒麟。
- 述作纷无已，言谈妙入神。
- 断肠虽累月，分手未盈旬。
- 辅嗣俄长往，颜生即短辰。
- 声华满昭代，形影委穷尘。
- 禅草回中使，生刍引吊宾。
- 同游秘府日，方驾直城𬮱。
- 并拜黄图右，分曹清渭滨。
- 风期嵇吕好，存殁范张亲。
- 虚座怜王述，遗篇恸景纯。
- 精灵与毫翰，千祀寿何人。

## 拼音
- lao2 xi1 ben3 xiang4 xun2 ， bei1 huan1 li3 zi4 jun1 。
- shui2 neng2 mian3 xuan2 ye4 ， xi1 er3 zheng4 qing1 chun1 。
- mai4 de2 wei2 jia1 bao3 ， sheng1 cai2 liang4 guo2 zhen1 。
- gao1 wen2 zhui4 fei3 cui4 ， mao4 xue2 yan3 qi2 lin2 。
- shu4 zuo4 fen1 wu2 yi3 ， yan2 tan2 miao4 ru4 shen2 。
- duan4 chang2 sui1 lei4 yue4 ， fen1 shou3 wei4 ying2 xun2 。
- fu3 si4 e2 chang2 wang3 ， yan2 sheng1 ji2 duan3 chen2 。
- sheng1 hua2 man3 zhao1 dai4 ， xing2 ying3 wei3 qiong2 chen2 。
- chan2 cao3 hui2 zhong1 shi3 ， sheng1 chu2 yin3 diao4 bin1 。
- tong2 you2 mi4 fu3 ri4 ， fang1 jia4 zhi2 cheng2 yin1 。
- bing4 bai4 huang2 tu2 you4 ， fen1 cao2 qing1 wei4 bin1 。
- feng1 qi1 ji1 lü3 hao3 ， cun2 mo4 fan4 zhang1 qin1 。
- xu1 zuo4 lian2 wang2 shu4 ， yi2 pian1 tong4 jing3 chun2 。
- jing1 ling2 yu3 hao2 han4 ， qian1 si4 shou4 he2 ren2 。

## 注释

## 译文

## 赏析
