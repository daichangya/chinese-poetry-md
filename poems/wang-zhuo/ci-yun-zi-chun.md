---
id: wang-zhuo-ci-yun-zi-chun
title: 次韵子春
titlePinyin: ci4 yun4 zi3 chun1
titleSlug: ci-yun-zi-chun
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 微风度疏竹，青灯照孤影。
- 起寻千载书，坐对一夕永。
- 念昔走京师，噉蔗入佳境。
- 注传拟杜癖，说诗配康鼎。
- 讵识豹雾深，但爱虎文炳。
- 荐绅满朱紫，人物称袖领。
- 经义有寸长，富贵在食顷。
- 弹冠欲慕贡，洗耳宁思颍。
- 自从铁林骑，来污金华省。
- 几年强求活，百事付幽屏。
- 慵便麈柄闲，病怯牛衣冷。
- 借书试探讨，掩关谢驰骋。
- 新闻渺无得，旧学粗可整。
- 铅笔伴曹褒，虮虱欺王猛。
- 自怜亡奇者，才拙乃素禀。
- 誓为漫浪叟，毕此须臾景。
- 升沉岂殊致，行止贵深省。
- 嘉言谁起予，虚心期一请。

## 拼音
- wei1 feng1 du4 shu1 zhu2 ， qing1 deng1 zhao4 gu1 ying3 。
- qi3 xun2 qian1 zai3 shu1 ， zuo4 dui4 yi4 xi1 yong3 。
- nian4 xi1 zou3 jing1 shi1 ， dan4 zhe4 ru4 jia1 jing4 。
- zhu4 chuan2 ni3 du4 pi3 ， shuo1 shi1 pei4 kang1 ding3 。
- ju4 shi2 bao4 wu4 shen1 ， dan4 ai4 hu3 wen2 bing3 。
- jian4 shen1 man3 zhu1 zi3 ， ren2 wu4 cheng1 xiu4 ling3 。
- jing1 yi4 you3 cun4 chang2 ， fu4 gui4 zai4 shi2 qing3 。
- tan2 guan1 yu4 mu4 gong4 ， xi3 er3 ning2 si1 ying3 。
- zi4 cong2 tie3 lin2 qi2 ， lai2 wu1 jin1 hua2 sheng3 。
- ji3 nian2 qiang3 qiu2 huo2 ， bai3 shi4 fu4 you1 ping2 。
- yong1 bian4 zhu3 bing3 xian2 ， bing4 qie4 niu2 yi1 leng3 。
- jie4 shu1 shi4 tan4 tao3 ， yan3 guan1 xie4 chi2 cheng3 。
- xin1 wen2 miao3 wu2 de2 ， jiu4 xue2 cu1 ke3 zheng3 。
- qian1 bi3 ban4 cao2 bao1 ， ji3 shi1 qi1 wang2 meng3 。
- zi4 lian2 wang2 qi2 zhe3 ， cai2 zhuo1 nai3 su4 bing3 。
- shi4 wei4 man4 lang4 sou3 ， bi4 ci3 xu1 yu2 jing3 。
- sheng1 chen2 qi3 shu1 zhi4 ， xing2 zhi3 gui4 shen1 sheng3 。
- jia1 yan2 shui2 qi3 yu3 ， xu1 xin1 qi1 yi4 qing3 。

## 注释

## 译文

## 赏析
