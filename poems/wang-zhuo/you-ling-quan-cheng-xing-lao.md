---
id: wang-zhuo-you-ling-quan-cheng-xing-lao
title: 游灵泉呈性老
titlePinyin: you2 ling2 quan2 cheng2 xing4 lao3
titleSlug: you-ling-quan-cheng-xing-lao
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓发云灵山，午憩灵泉山。
- 两山信有灵，相对各开颜。
- 阿师达磨孙，文字昔所删。
- 戏出香积供，怜我半生孱。
- 时维春物老，余花见班班。
- 杜宇闹蒙密，胡蝶舞清闲。
- 大似师说法，奥路辟重关。
- 市区巧攘夺，日中谁先还。
- 请以一枝筇，从师两山间。

## 拼音
- xiao3 fa1 yun2 ling2 shan1 ， wu3 qi4 ling2 quan2 shan1 。
- liang3 shan1 xin4 you3 ling2 ， xiang1 dui4 ge4 kai1 yan2 。
- a1 shi1 da2 mo2 sun1 ， wen2 zi4 xi1 suo3 shan1 。
- xi4 chu1 xiang1 ji1 gong4 ， lian2 wo3 ban4 sheng1 chan2 。
- shi2 wei2 chun1 wu4 lao3 ， yu2 hua1 jian4 ban1 ban1 。
- du4 yu3 nao4 meng2 mi4 ， hu2 die2 wu3 qing1 xian2 。
- da4 si4 shi1 shuo1 fa3 ， ao4 lu4 pi4 zhong4 guan1 。
- shi4 qu1 qiao3 rang3 duo2 ， ri4 zhong1 shui2 xian1 hai2 。
- qing3 yi3 yi4 zhi1 qiong2 ， cong2 shi1 liang3 shan1 jian1 。

## 注释

## 译文

## 赏析
