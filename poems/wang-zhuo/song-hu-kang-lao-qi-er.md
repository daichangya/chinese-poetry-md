---
id: wang-zhuo-song-hu-kang-lao-qi-er
title: 送胡康老  其二
titlePinyin: song4 hu2 kang1 lao3     qi2 er4
titleSlug: song-hu-kang-lao-qi-er
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北人事鞍马，笑夸太行高。
- 岂知相风色，孤帆寄江涛。
- 雄图搅方寸，不惮舟师劳。
- 一见武功天，腾踏当有遭。
- 皇纲余丝发，海宇半弓刀。
- 谁人念恢复，此事付英髦。
- 莼羹伴鲈脍，酒船载蟹螯。
- 何如噉羊酪，春醅泼蒲萄。
- 愿言云路稳，勿使闲豹韬。
- 功成傥乞身，故园剪蓬蒿。

## 拼音
- bei3 ren2 shi4 an1 ma3 ， xiao4 kua1 tai4 hang2 gao1 。
- qi3 zhi1 xiang1 feng1 se4 ， gu1 fan1 ji4 jiang1 tao1 。
- xiong2 tu2 jiao3 fang1 cun4 ， bu2 dan4 zhou1 shi1 lao2 。
- yi2 jian4 wu3 gong1 tian1 ， teng2 ta4 dang1 you3 zao1 。
- huang2 gang1 yu2 si1 fa1 ， hai3 yu3 ban4 gong1 dao1 。
- shui2 ren2 nian4 hui1 fu4 ， ci3 shi4 fu4 ying1 mao2 。
- chun2 geng1 ban4 lu2 kuai4 ， jiu3 chuan2 zai3 xie4 ao2 。
- he2 ru2 dan4 yang2 lao4 ， chun1 pei1 po1 pu2 tao2 。
- yuan4 yan2 yun2 lu4 wen3 ， wu4 shi3 xian2 bao4 tao1 。
- gong1 cheng2 tang3 qi3 shen1 ， gu4 yuan2 jian3 peng2 hao1 。

## 注释

## 译文

## 赏析
