---
id: wang-zhuo-zai-you-yun-ling
title: 再游云灵
titlePinyin: zai4 you2 yun2 ling2
titleSlug: zai-you-yun-ling
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生缘堕城市，日与尘坱俱。
- 岂无青霞志，不得闲须臾。
- 李君实吾党，半岁相招呼。
- 今晨始能来，羞汗先沾濡。
- 奇峰出天半，虎据东一隅。
- 绝顶所见异，众山巧奔趋。
- 危坐送落日，万象争环铺。
- 隐公老益壮，我亦穷而迂。
- 同行二三友，文采得自娱。
- 少待月波上，归骑当徐驱。
- 醉中语黄冠，此心何时刳。

## 拼音
- sheng1 yuan2 duo4 cheng2 shi4 ， ri4 yu3 chen2 yang3 ju4 。
- qi3 wu2 qing1 xia2 zhi4 ， bu4 de2 xian2 xu1 yu2 。
- li3 jun1 shi2 wu2 dang3 ， ban4 sui4 xiang1 zhao1 hu1 。
- jin1 chen2 shi3 neng2 lai2 ， xiu1 han4 xian1 zhan1 ru2 。
- qi2 feng1 chu1 tian1 ban4 ， hu3 ju4 dong1 yi4 yu2 。
- jue2 ding3 suo3 jian4 yi4 ， zhong4 shan1 qiao3 ben1 qu1 。
- wei1 zuo4 song4 luo4 ri4 ， wan4 xiang4 zheng1 huan2 pu4 。
- yin3 gong1 lao3 yi4 zhuang4 ， wo3 yi4 qiong2 er2 yu1 。
- tong2 hang2 er4 san1 you3 ， wen2 cai3 de2 zi4 yu2 。
- shao3 dai4 yue4 bo1 shang4 ， gui1 qi2 dang1 xu2 qu1 。
- zui4 zhong1 yu3 huang2 guan1 ， ci3 xin1 he2 shi2 ku1 。

## 注释

## 译文

## 赏析
