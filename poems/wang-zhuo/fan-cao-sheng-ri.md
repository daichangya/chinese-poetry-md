---
id: wang-zhuo-fan-cao-sheng-ri
title: 范漕生日
titlePinyin: fan4 cao2 sheng1 ri4
titleSlug: fan-cao-sheng-ri
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 治忽本天运，贤哲岂浪出。
- 中兴信可期，帝为赉良弼。
- 崭崭岷峨山，西南著第一。
- 山灵借英气，成此垂云翼。
- 才多浩江海，道大迷畛域。
- 磊落万卷腹，斓斑五色笔。
- 曩参相君幙，谋入九地密。
- 复佩太守章，化行千里溢。
- 紫诏从东来，畀之使者节。
- 旋兼蜀大尹，绣衣拥雕戟。
- 谈笑百城耸，指顾万事集。
- 但恐被赐环，台衮辅王室。
- 有如老忠文，殊勋照简册。
- 佳时过重五，适当悬弧日。
- 远迩祈公寿，欢声共一律。
- 伶俜涪江生，独以文为业。
- 不敢严香火，不敢具芝术。
- 拂拭旧破砚，胸次先突兀。
- 公扫河朔尘，请飞聊城檄。
- 公蹀定襄血，请勒燕然石。
- 待公黄发年，几杖付闲逸。
- 从公绿野堂，哦诗继元白。

## 拼音
- zhi4 hu1 ben3 tian1 yun4 ， xian2 zhe2 qi3 lang4 chu1 。
- zhong1 xing1 xin4 ke3 qi1 ， di4 wei4 lai4 liang2 bi4 。
- zhan3 zhan3 min2 e2 shan1 ， xi1 nan2 zhu4 di4 yi1 。
- shan1 ling2 jie4 ying1 qi4 ， cheng2 ci3 chui2 yun2 yi4 。
- cai2 duo1 hao4 jiang1 hai3 ， dao4 da4 mi2 zhen3 yu4 。
- lei3 luo4 wan4 juan4 fu4 ， lan2 ban1 wu3 se4 bi3 。
- nang3 can1 xiang1 jun1 mu4 ， mou2 ru4 jiu3 di4 mi4 。
- fu4 pei4 tai4 shou3 zhang1 ， hua4 xing2 qian1 li3 yi4 。
- zi3 zhao4 cong2 dong1 lai2 ， bi4 zhi1 shi3 zhe3 jie2 。
- xuan2 jian1 shu3 da4 yin3 ， xiu4 yi1 yong1 diao1 ji3 。
- tan2 xiao4 bai3 cheng2 song3 ， zhi3 gu4 wan4 shi4 ji2 。
- dan4 kong3 bei4 ci4 huan2 ， tai2 gun3 fu3 wang2 shi4 。
- you3 ru2 lao3 zhong1 wen2 ， shu1 xun1 zhao4 jian3 ce4 。
- jia1 shi2 guo4 zhong4 wu3 ， shi4 dang4 xuan2 hu2 ri4 。
- yuan3 er3 qi2 gong1 shou4 ， huan1 sheng1 gong4 yi2 lü4 。
- ling2 ping1 fu2 jiang1 sheng1 ， du2 yi3 wen2 wei4 ye4 。
- bu4 gan3 yan2 xiang1 huo3 ， bu4 gan3 ju4 zhi1 shu4 。
- fu2 shi4 jiu4 po4 yan4 ， xiong1 ci4 xian1 tu1 wu4 。
- gong1 sao3 he2 shuo4 chen2 ， qing3 fei1 liao2 cheng2 xi2 。
- gong1 die2 ding4 xiang1 xue4 ， qing3 le4 yan4 ran2 shi2 。
- dai4 gong1 huang2 fa1 nian2 ， ji3 zhang4 fu4 xian2 yi4 。
- cong2 gong1 lü4 ye3 tang2 ， o4 shi1 ji4 yuan2 bai2 。

## 注释

## 译文

## 赏析
