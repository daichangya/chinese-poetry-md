---
id: wang-zhuo-li-yan-ze-cong-yu-qiu-wei-gong-bing-fa
title: 李彦泽从余求卫公兵法
titlePinyin: li3 yan4 ze2 cong2 yu2 qiu2 wei4 gong1 bing1 fa3
titleSlug: li-yan-ze-cong-yu-qiu-wei-gong-bing-fa
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卫公少时已知兵，坐谈压倒韩擒虎。
- 一朝委事虬须帝，南歼荆盗北锄虏。
- 出其绪余教君集，犹谓四夷莫予侮。
- 乃知机略妙无比，攻城破阵一仰俯。
- 当时传公挟异术，云祲孤虚自默数。
- 可怜痴儿尚诡怪，至作齐东野人语。
- 我家旧畜公遗书，片段飘零十得五。
- 开囊取拾送君读，想见明窗口如皷。
- 玉舆消息渺吴越，铁骑纵横暗江浦。
- 学成出去清胡尘，莫道儒生不能武。

## 拼音
- wei4 gong1 shao3 shi2 yi3 zhi1 bing1 ， zuo4 tan2 ya1 dao3 han2 qin2 hu3 。
- yi4 chao2 wei3 shi4 qiu2 xu1 di4 ， nan2 jian1 jing1 dao4 bei3 chu2 lu3 。
- chu1 qi2 xu4 yu2 jiao4 jun1 ji2 ， you2 wei4 si4 yi2 mo4 yu3 wu3 。
- nai3 zhi1 ji1 lüe4 miao4 wu2 bi3 ， gong1 cheng2 po4 zhen4 yi4 yang3 fu3 。
- dang1 shi2 chuan2 gong1 xie2 yi4 shu4 ， yun2 jin4 gu1 xu1 zi4 mo4 shu4 。
- ke3 lian2 chi1 er2 shang4 gui3 guai4 ， zhi4 zuo4 qi2 dong1 ye3 ren2 yu3 。
- wo3 jia1 jiu4 chu4 gong1 yi2 shu1 ， pian4 duan4 piao1 ling2 shi2 de2 wu3 。
- kai1 nang2 qu3 shi2 song4 jun1 du2 ， xiang3 jian4 ming2 chuang1 kou3 ru2 gu3 。
- yu4 yu2 xiao1 xi1 miao3 wu2 yue4 ， tie3 qi2 zong4 heng2 an4 jiang1 pu3 。
- xue2 cheng2 chu1 qu4 qing1 hu2 chen2 ， mo4 dao4 ru2 sheng1 bu4 neng2 wu3 。

## 注释

## 译文

## 赏析
