---
id: wang-zhuo-li-zhong-gao-shi-jun-tang
title: 李仲高石君堂
titlePinyin: li3 zhong4 gao1 shi2 jun1 tang2
titleSlug: li-zhong-gao-shi-jun-tang
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三吴黑风吹地拆，太湖浪高一千尺。
- 龟鼋两山压湖心，岁岁飞涛恣冲射。
- 山骨虽坚亦破碎，穴穿根断瑰奇出。
- 古来石品称上首，罗浮天竺乃其乙。
- 吴蜀相望天东西，而从何处得此石。
- 初逢颇惊丑怪状，徐视不见镌镵迹。
- 月暗烟昏鬼神怒，沙平草短狻猊掷。
- 或云王孟窃据时，曾是宣华苑中物。
- 奸雄败灭化为土，独此顽然苍玉立。
- 流落几家到李氏，命名以君相主客。
- 为君榜堂诧乡人，爱赏不啻连城璧。
- 金珰中官来奉使，一时气燄手可炙。
- 利诱威胁拟夺去，仲高誓死君之侧。
- 先世所宝吾敢坠，贵人缩首三叹息。
- 会昌丞相乃远祖，嗜好夙有烟霞癖。
- 平泉山居付梦想，石上刻字空照日。
- 朱崖精爽虽可畏，洛阳群盗旋充斥。
- 故知幽胜岂易保，天公似向人间惜。
- 政须洒扫堂上下，置酒招我无难色。
- 酒阑气壮拂衣起，摩挲石君话畴昔。

## 拼音
- san1 wu2 hei1 feng1 chui1 di4 chai1 ， tai4 hu2 lang4 gao1 yi4 qian1 chi3 。
- gui1 yuan2 liang3 shan1 ya1 hu2 xin1 ， sui4 sui4 fei1 tao1 zi4 chong1 she4 。
- shan1 gu3 sui1 jian1 yi4 po4 sui4 ， xue2 chuan1 gen1 duan4 gui1 qi2 chu1 。
- gu3 lai2 shi2 pin3 cheng1 shang4 shou3 ， luo2 fu2 tian1 zhu2 nai3 qi2 yi3 。
- wu2 shu3 xiang1 wang4 tian1 dong1 xi1 ， er2 cong2 he2 chu4 de2 ci3 shi2 。
- chu1 feng2 po1 jing1 chou3 guai4 zhuang4 ， xu2 shi4 bu2 jian4 juan1 chan2 ji4 。
- yue4 an4 yan1 hun1 gui3 shen2 nu4 ， sha1 ping2 cao3 duan3 suan1 ni2 zhi4 。
- huo4 yun2 wang2 meng4 qie4 ju4 shi2 ， ceng2 shi4 xuan1 hua2 yuan4 zhong1 wu4 。
- jian1 xiong2 bai4 mie4 hua4 wei2 tu3 ， du2 ci3 wan2 ran2 cang1 yu4 li4 。
- liu2 luo4 ji3 jia1 dao4 li3 shi4 ， ming4 ming2 yi3 jun1 xiang1 zhu3 ke4 。
- wei4 jun1 bang3 tang2 cha4 xiang1 ren2 ， ai4 shang3 bu2 chi4 lian2 cheng2 bi4 。
- jin1 dang1 zhong1 guan1 lai2 feng4 shi3 ， yi4 shi2 qi4 yan4 shou3 ke3 zhi4 。
- li4 you4 wei1 xie2 ni3 duo2 qu4 ， zhong4 gao1 shi4 si3 jun1 zhi1 ce4 。
- xian1 shi4 suo3 bao3 wu2 gan3 zhui4 ， gui4 ren2 suo1 shou3 san1 tan4 xi1 。
- hui4 chang1 cheng2 xiang4 nai3 yuan3 zu3 ， shi4 hao4 su4 you3 yan1 xia2 pi3 。
- ping2 quan2 shan1 ju1 fu4 meng4 xiang3 ， shi2 shang4 ke4 zi4 kong1 zhao4 ri4 。
- zhu1 ya2 jing1 shuang3 sui1 ke3 wei4 ， luo4 yang2 qun2 dao4 xuan2 chong1 chi4 。
- gu4 zhi1 you1 sheng4 qi3 yi4 bao3 ， tian1 gong1 si4 xiang4 ren2 jian1 xi1 。
- zheng4 xu1 sa3 sao3 tang2 shang4 xia4 ， zhi4 jiu3 zhao1 wo3 wu2 nan2 se4 。
- jiu3 lan2 qi4 zhuang4 fu2 yi1 qi3 ， mo2 suo1 shi2 jun1 hua4 chou2 xi1 。

## 注释

## 译文

## 赏析
