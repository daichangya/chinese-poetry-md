---
id: wang-zhuo-tong-ma-ge
title: 铜马歌
titlePinyin: tong2 ma3 ge1
titleSlug: tong-ma-ge
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见武皇逸志凌九垓，追风蹑影思龙媒。
- 鲁班门外立铜马，天廐万匹皆尘埃。
- 又不见伏波将军破交贼，归来殿前献马式。
- 据鞍习气殊未衰，想见老子真矍铄。
- 两京翻覆知几秋，只有山河供客愁。
- 孤烟落日蚕丛国，出此神物于荒丘。
- 千年黄壤谁作主，犹把归心泣风雨。
- 但恐一朝去无踪，有似丰城宝剑化双龙。

## 拼音
- jun1 bu2 jian4 wu3 huang2 yi4 zhi4 ling2 jiu3 gai1 ， zhui1 feng1 nie4 ying3 si1 long2 mei2 。
- lu3 ban1 men2 wai4 li4 tong2 ma3 ， tian1 jiu4 wan4 pi3 jie1 chen2 ai1 。
- you4 bu2 jian4 fu2 bo1 jiang1 jun1 po4 jiao1 zei2 ， gui1 lai2 dian4 qian2 xian4 ma3 shi4 。
- ju4 an1 xi2 qi4 shu1 wei4 shuai1 ， xiang3 jian4 lao3 zi3 zhen1 jue2 shuo4 。
- liang3 jing1 fan1 fu4 zhi1 ji3 qiu1 ， zhi3 you3 shan1 he2 gong4 ke4 chou2 。
- gu1 yan1 luo4 ri4 can2 cong2 guo2 ， chu1 ci3 shen2 wu4 yu2 huang1 qiu1 。
- qian1 nian2 huang2 rang3 shui2 zuo4 zhu3 ， you2 ba3 gui1 xin1 qi4 feng1 yu3 。
- dan4 kong3 yi4 chao2 qu4 wu2 zong1 ， you3 si4 feng1 cheng2 bao3 jian4 hua4 shuang1 long2 。

## 注释

## 译文

## 赏析
