---
id: wang-zhuo-ci-yun-da-shou-deng-zheng-fa-ta-jian-liu-wang-er-ling
title: 次韵大受登正法塔见刘王二陵
titlePinyin: ci4 yun4 da4 shou4 deng1 zheng4 fa3 ta3 jian4 liu2 wang2 er4 ling2
titleSlug: ci-yun-da-shou-deng-zheng-fa-ta-jian-liu-wang-er-ling
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 试纵浮图目，闲纾客子情。
- 轩腾超世界，指点识乡程。
- 天大云欹野，江蒸气抱城。
- 长风饶振薄，落日倒光晶。
- 古色千年在，悲歌百虑盈。
- 战争初自苦，成败几堪惊。
- 狐兔穿蓬颗，珠玑入里氓。
- 剑关犹北向，巫峡只东倾。
- 往意增三叹，余踪付一瞠。
- 誓言逃俗网，碧海跨飞鲸。

## 拼音
- shi4 zong4 fu2 tu2 mu4 ， xian2 shu1 ke4 zi3 qing2 。
- xuan1 teng2 chao1 shi4 jie4 ， zhi3 dian3 shi2 xiang1 cheng2 。
- tian1 da4 yun2 qi1 ye3 ， jiang1 zheng1 qi4 bao4 cheng2 。
- chang2 feng1 rao2 zhen4 bao2 ， luo4 ri4 dao3 guang1 jing1 。
- gu3 se4 qian1 nian2 zai4 ， bei1 ge1 bai3 lü4 ying2 。
- zhan4 zheng1 chu1 zi4 ku3 ， cheng2 bai4 ji3 kan1 jing1 。
- hu2 tu4 chuan1 peng2 ke1 ， zhu1 ji1 ru4 li3 mang2 。
- jian4 guan1 you2 bei3 xiang4 ， wu1 xia2 zhi1 dong1 qing1 。
- wang3 yi4 zeng1 san1 tan4 ， yu2 zong1 fu4 yi4 cheng1 。
- shi4 yan2 tao2 su2 wang3 ， bi4 hai3 kua4 fei1 jing1 。

## 注释

## 译文

## 赏析
