---
id: wang-zhuo-you-kong-shan
title: 游空山
titlePinyin: you2 kong1 shan1
titleSlug: you-kong-shan
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阅遍平川至山足，投鞭下马缘山腹。
- 古柏屹如苍龙起，绝磴盘作长蛇曲。
- 气力已惫意未歇，市声不到境尤肃。
- 款门径谒紫金像，邃殿苒苒来香馥。
- 褰衣却上清虚阁，丛林障我千里目。
- 嘉名大榜起何人，来者先自叹烦促。
- 时于缺罅见一一，烟江黛嶂堆青绿。
- 先人昔此断还往，三年学古忘幽独。
- 当时诗板今无在，只余石刻记经轴。
- 拂尘再诵心欲折，世态万变流光速。
- 我方投迹随喧哄，文字堆床未尽读。
- 山中宴坐亦所愿，那得宽闲继前躅。
- 留连两日同僧饭，更念重来几凉燠。
- 作诗强写无穷悲，天风为我号寒木。

## 拼音
- yue4 bian4 ping2 chuan1 zhi4 shan1 zu2 ， tou2 bian1 xia4 ma3 yuan2 shan1 fu4 。
- gu3 bai3 yi4 ru2 cang1 long2 qi3 ， jue2 deng4 pan2 zuo4 chang2 she2 qu3 。
- qi4 li4 yi3 bei4 yi4 wei4 xie1 ， shi4 sheng1 bu2 dao4 jing4 you2 su4 。
- kuan3 men2 jing4 ye4 zi3 jin1 xiang4 ， sui4 dian4 ran3 ran3 lai2 xiang1 fu4 。
- qian1 yi1 que4 shang4 qing1 xu1 ge2 ， cong2 lin2 zhang4 wo3 qian1 li3 mu4 。
- jia1 ming2 da4 bang3 qi3 he2 ren2 ， lai2 zhe3 xian1 zi4 tan4 fan2 cu4 。
- shi2 yu2 que1 xia4 jian4 yi1 yi1 ， yan1 jiang1 dai4 zhang4 dui1 qing1 lü4 。
- xian1 ren2 xi1 ci3 duan4 hai2 wang3 ， san1 nian2 xue2 gu3 wang4 you1 du2 。
- dang1 shi2 shi1 ban3 jin1 wu2 zai4 ， zhi1 yu2 shi2 ke4 ji4 jing1 zhou2 。
- fu2 chen2 zai4 song4 xin1 yu4 zhe2 ， shi4 tai4 wan4 bian4 liu2 guang1 su4 。
- wo3 fang1 tou2 ji4 sui2 xuan1 hong3 ， wen2 zi4 dui1 chuang2 wei4 jin4 du2 。
- shan1 zhong1 yan4 zuo4 yi4 suo3 yuan4 ， na4 de2 kuan1 xian2 ji4 qian2 zhu2 。
- liu2 lian2 liang3 ri4 tong2 seng1 fan4 ， geng4 nian4 chong2 lai2 ji3 liang2 yu4 。
- zuo4 shi1 qiang2 xie3 wu2 qiong2 bei1 ， tian1 feng1 wei4 wo3 hao4 han2 mu4 。

## 注释

## 译文

## 赏析
