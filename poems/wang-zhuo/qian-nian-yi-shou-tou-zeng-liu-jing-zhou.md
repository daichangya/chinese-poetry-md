---
id: wang-zhuo-qian-nian-yi-shou-tou-zeng-liu-jing-zhou
title: 前年一首投赠刘荆州
titlePinyin: qian2 nian2 yi4 shou3 tou2 zeng4 liu2 jing1 zhou1
titleSlug: qian-nian-yi-shou-tou-zeng-liu-jing-zhou
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年别公东南驰，正当六騩还宫时。
- 都人欢传好消息，慈宁首问公何之。
- 毡裘不复恃军马，颍上一战中兴基。
- 青天白日呈万象，向来谗吻真成痴。
- 数从西府伺行李，枢筦政要人扶持。
- 吴江再见丹枫落，宁料我公犹在兹。
- 呼鹰台边闲鼓角，望沙楼上陈书诗。
- 夕烽平安置莫问，贤牧自当十万师。
- 维昔全荆号强国，近者贼火仍疮痍。
- 形胜之地勋名集，端使前辈相追随。
- 衰宗依刘有故事，自怜远去作儿嬉。
- 明朝烂醉沙头酒，不管春风吹鬓丝。

## 拼音
- qian2 nian2 bie2 gong1 dong1 nan2 chi2 ， zheng4 dang1 liu4 gui1 hai2 gong1 shi2 。
- dou1 ren2 huan1 chuan2 hao3 xiao1 xi1 ， ci2 ning2 shou3 wen4 gong1 he2 zhi1 。
- zhan1 qiu2 bu2 fu4 shi4 jun1 ma3 ， ying3 shang4 yi2 zhan4 zhong1 xing1 ji1 。
- qing1 tian1 bai2 ri4 cheng2 wan4 xiang4 ， xiang4 lai2 chan2 wen3 zhen1 cheng2 chi1 。
- shu4 cong2 xi1 fu3 si4 xing2 li0 ， shu1 guan3 zheng4 yao4 ren2 fu2 chi2 。
- wu2 jiang1 zai4 jian4 dan1 feng1 luo4 ， ning2 liao4 wo3 gong1 you2 zai4 zi1 。
- hu1 ying1 tai2 bian1 xian2 gu3 jiao3 ， wang4 sha1 lou2 shang4 chen2 shu1 shi1 。
- xi1 feng1 ping2 an1 zhi4 mo4 wen4 ， xian2 mu4 zi4 dang1 shi2 wan4 shi1 。
- wei2 xi1 quan2 jing1 hao4 qiang2 guo2 ， jin4 zhe3 zei2 huo3 reng2 chuang1 yi2 。
- xing2 sheng4 zhi1 di4 xun1 ming2 ji2 ， duan1 shi3 qian2 bei4 xiang1 zhui1 sui2 。
- shuai1 zong1 yi1 liu2 you3 gu4 shi4 ， zi4 lian2 yuan3 qu4 zuo4 er2 xi1 。
- ming2 chao2 lan4 zui4 sha1 tou2 jiu3 ， bu4 guan3 chun1 feng1 chui1 bin4 si1 。

## 注释

## 译文

## 赏析
