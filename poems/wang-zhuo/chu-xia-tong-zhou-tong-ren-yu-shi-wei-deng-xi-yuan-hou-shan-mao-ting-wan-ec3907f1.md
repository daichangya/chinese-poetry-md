---
id: wang-zhuo-chu-xia-tong-zhou-tong-ren-yu-shi-wei-deng-xi-yuan-hou-shan-mao-ting-wan-ec3907f1
title: 初夏同周同人与史尉登西园后山茅亭望远周君有赋依韵奉和兼呈少府
titlePinyin: chu1 xia4 tong2 zhou1 tong2 ren2 yu3 shi3 wei4 deng1 xi1 yuan2 hou4 shan1 mao2 ting2 wang4 yuan3 zhou1 jun1 you3 fu4 yi1 yun4 feng4 he2 jian1 cheng2 shao4 fu3
titleSlug: chu-xia-tong-zhou-tong-ren-yu-shi-wei-deng-xi-yuan-hou-shan-mao-ting-wan-ec3907f1
author: 汪晫
authorPinyin: wang1 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山一登啸，陡觉心胸别。
- 飘飘襟袖寒，恍若御风列。
- 汩没尘埃中，纷纷乱如蠛。
- 不期会佳人，成此两奇绝。
- 美哉周氏子，炯炯冰壶月。
- 倾盖便如故，何必素所惬。
- 磊落史少府，丰姿莹霜雪。
- 真如汗血驹，才名籍天阅。
- 抵掌同一笑，心悟口难说。
- 向晚雨初霁，高柳新蝉咽。
- 倚槛云去来，不悮巾角折。
- 挥翰有佳句，明珠眩双睫。
- 蹇予非少年，所作尽短拙。
- 万事等白鸥，波间自没灭。

## 拼音
- qing1 shan1 yi4 deng1 xiao4 ， dou3 jue2 xin1 xiong1 bie2 。
- piao1 piao1 jin1 xiu4 han2 ， huang3 ruo4 yu4 feng1 lie4 。
- gu3 mei2 chen2 ai1 zhong1 ， fen1 fen1 luan4 ru2 mie4 。
- bu4 qi1 hui4 jia1 ren2 ， cheng2 ci3 liang3 qi2 jue2 。
- mei3 zai1 zhou1 shi4 zi3 ， jiong3 jiong3 bing1 hu2 yue4 。
- qing1 gai4 bian4 ru2 gu4 ， he2 bi4 su4 suo3 qie4 。
- lei3 luo4 shi3 shao4 fu3 ， feng1 zi1 ying2 shuang1 xue3 。
- zhen1 ru2 han4 xue4 ju1 ， cai2 ming2 ji2 tian1 yue4 。
- di3 zhang3 tong2 yi2 xiao4 ， xin1 wu4 kou3 nan2 shuo1 。
- xiang4 wan3 yu3 chu1 ji4 ， gao1 liu3 xin1 chan2 yan4 。
- yi3 kan3 yun2 qu4 lai2 ， bu2 wu4 jin1 jiao3 zhe2 。
- hui1 han4 you3 jia1 ju4 ， ming2 zhu1 xuan4 shuang1 jie2 。
- jian3 yu3 fei1 shao4 nian2 ， suo3 zuo4 jin4 duan3 zhuo1 。
- wan4 shi4 deng3 bai2 ou1 ， bo1 jian1 zi4 mei2 mie4 。

## 注释

## 译文

## 赏析
