---
id: wang-zhuo-su-pi-sha-yuan-zhu-you-xiang-song
title: 宿毗沙院诸友相送
titlePinyin: su4 pi2 sha1 yuan4 zhu1 you3 xiang1 song4
titleSlug: su-pi-sha-yuan-zhu-you-xiang-song
author: 王灼
authorPinyin: wang2 zhuo2
authorSlug: wang-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出门风喧号，半道雨飘洒。
- 行役已堪厌，投宿小兰若。
- 葱笼林樾中，一径仅容马。
- 古屋数十椽，佛事走村社。
- 王赵两故人，清诗壁间写。
- 读徧已曛黑，尚有相送者。
- 见可逞雄辩，𫍢𫍢欲唇哆。
- 伯威弄长笛，哀音振原野。
- 子仁喜捷敏，德常号醇雅。
- 来共一夕寒，罇酒肯屡把。
- 明朝定西去，山路泥没踝。
- 此地当回首，想见烟苒惹。
- 平生受性僻，所至徒侣寡。
- 因诗记离忧，踟蹰孤灯下。

## 拼音
- chu1 men2 feng1 xuan1 hao4 ， ban4 dao4 yu3 piao1 sa3 。
- xing2 yi4 yi3 kan1 yan4 ， tou2 su4 xiao3 lan2 ruo4 。
- cong1 long2 lin2 yue4 zhong1 ， yi2 jing4 jin3 rong2 ma3 。
- gu3 wu1 shu4 shi2 chuan2 ， fo2 shi4 zou3 cun1 she4 。
- wang2 zhao4 liang3 gu4 ren2 ， qing1 shi1 bi4 jian1 xie3 。
- du2 bian4 yi3 xun1 hei1 ， shang4 you3 xiang1 song4 zhe3 。
- jian4 ke3 cheng3 xiong2 bian4 ， 𫍢 𫍢 yu4 chun2 duo1 。
- bo2 wei1 nong4 chang2 di2 ， ai1 yin1 zhen4 yuan2 ye3 。
- zi3 ren2 xi3 jie2 min3 ， de2 chang2 hao4 chun2 ya3 。
- lai2 gong4 yi4 xi1 han2 ， zun1 jiu3 ken3 lü3 ba3 。
- ming2 chao2 ding4 xi1 qu4 ， shan1 lu4 ni2 mei2 huai2 。
- ci3 di4 dang1 hui2 shou3 ， xiang3 jian4 yan1 ran3 re3 。
- ping2 sheng1 shou4 xing4 pi4 ， suo3 zhi4 tu2 lü3 gua3 。
- yin1 shi1 ji4 li2 you1 ， chi2 chu2 gu1 deng1 xia4 。

## 注释

## 译文

## 赏析
