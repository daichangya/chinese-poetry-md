---
id: du-gu-ji-feng-he-zhong-shu-chang-she-ren-wan-qiu-ji-xian-yuan-ji-shi-ji-zeng-xu-x-e63ee8a5
title: 奉和中书常舍人晚秋集贤院即事寄赠徐薛二侍御
titlePinyin: feng4 he2 zhong1 shu1 chang2 she4 ren2 wan3 qiu1 ji2 xian2 yuan4 ji2 shi4 ji4 zeng4 xu2 xue1 er4 shi4 yu4
titleSlug: feng-he-zhong-shu-chang-she-ren-wan-qiu-ji-xian-yuan-ji-shi-ji-zeng-xu-x-e63ee8a5
author: 独孤及
authorPinyin: du2 gu1 ji2
authorSlug: du-gu-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 汉家金马署，帝座紫微郎。
- 图籍凌群玉，歌诗冠柏梁。
- 阴阴万年树，肃肃五经堂。
- 挥翰忘朝食，研精待夕阳。
- 晴空露盘迥，秋月琐窗凉。
- 远兴生斑鬓，高情寄缥囊。
- 葳蕤双𬸚𬸦，夙昔并翱翔。
- 汲冢同刊谬，蓬山共补亡。
- 差池摧羽翮，流落限江湘。
- 禁省一分袂，昊天三雨霜。
- 石渠遗迹满，水国暮云长。
- 早晚朝宣室，归时道路光。

## 拼音
- han4 jia1 jin1 ma3 shu3 ， di4 zuo4 zi3 wei1 lang2 。
- tu2 ji2 ling2 qun2 yu4 ， ge1 shi1 guan1 bai3 liang2 。
- yin1 yin1 wan4 nian2 shu4 ， su4 su4 wu3 jing1 tang2 。
- hui1 han4 wang4 chao2 shi2 ， yan2 jing1 dai4 xi1 yang2 。
- qing2 kong1 lu4 pan2 jiong3 ， qiu1 yue4 suo3 chuang1 liang2 。
- yuan3 xing1 sheng1 ban1 bin4 ， gao1 qing2 ji4 piao3 nang2 。
- wei1 rui2 shuang1 yue4 zhuo2 ， su4 xi1 bing4 ao2 xiang2 。
- ji2 zhong3 tong2 kan1 miu4 ， peng2 shan1 gong4 bu3 wang2 。
- cha1 chi2 cui1 yu3 he2 ， liu2 luo4 xian4 jiang1 xiang1 。
- jin4 sheng3 yi4 fen1 mei4 ， hao4 tian1 san1 yu3 shuang1 。
- shi2 qu2 yi2 ji4 man3 ， shui3 guo2 mu4 yun2 chang2 。
- zao3 wan3 chao2 xuan1 shi4 ， gui1 shi2 dao4 lu4 guang1 。

## 注释

## 译文

## 赏析
