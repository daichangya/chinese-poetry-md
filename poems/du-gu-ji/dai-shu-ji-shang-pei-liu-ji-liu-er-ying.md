---
id: du-gu-ji-dai-shu-ji-shang-pei-liu-ji-liu-er-ying
title: 代书寄上裴六冀、刘二颍
titlePinyin: dai4 shu1 ji4 shang4 pei2 liu4 ji4 、 liu2 er4 ying3
titleSlug: dai-shu-ji-shang-pei-liu-ji-liu-er-ying
author: 独孤及
authorPinyin: du2 gu1 ji2
authorSlug: du-gu-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔余马首东，君在海北汭。尽屏簿领书，相与议岩穴。
- 载来诣佳境，每山有车辙。长啸林木动，高歌唾壶缺。
- 此辞月未周，虏马嘶绛阙。猛虎踞大道，九州当中裂。
- 闻君弃孤城，犹自握汉节。耻栖恶木影，忍与故山别。
- 脱舄挂岭云，冏然若鸟逝。唯留潺湲水，分付练溪月。
- 尔来大谷梨，白花再成雪。关梁限天险，欢乐竟两绝。
- 大盗近削平，三川今底宁。句芒布春令，屏翳收雷霆。
- 伊洛日夜涨，鸣皋兰杜青。𬸣𬸣两黄鹄，何处游青冥。
- 畴昔切玉刃，应如新发硎。及时当树勋，高悬景钟铭。
- 莫抱白云意，径往丹丘庭。功成傥长揖，然后谋沧溟。

## 拼音
- xi1 yu2 ma3 shou3 dong1 ， jun1 zai4 hai3 bei3 rui4 。 jin4 ping2 bo2 ling3 shu1 ， xiang1 yu3 yi4 yan2 xue2 。
- zai3 lai2 yi4 jia1 jing4 ， mei3 shan1 you3 che1 zhe2 。 chang2 xiao4 lin2 mu4 dong4 ， gao1 ge1 tuo4 hu2 que1 。
- ci3 ci2 yue4 wei4 zhou1 ， lu3 ma3 si1 jiang4 que1 。 meng3 hu3 ju4 da4 dao4 ， jiu3 zhou1 dang1 zhong1 lie4 。
- wen2 jun1 qi4 gu1 cheng2 ， you2 zi4 wo4 han4 jie2 。 chi3 qi1 e4 mu4 ying3 ， ren3 yu3 gu4 shan1 bie2 。
- tuo1 xi4 gua4 ling3 yun2 ， jiong3 ran2 ruo4 niao3 shi4 。 wei2 liu2 chan2 yuan2 shui3 ， fen1 fu4 lian4 xi1 yue4 。
- er3 lai2 da4 gu3 li2 ， bai2 hua1 zai4 cheng2 xue3 。 guan1 liang2 xian4 tian1 xian3 ， huan1 le4 jing4 liang3 jue2 。
- da4 dao4 jin4 xue1 ping2 ， san1 chuan1 jin1 di3 ning2 。 ju4 mang2 bu4 chun1 ling4 ， ping2 yi4 shou1 lei2 ting2 。
- yi1 luo4 ri4 ye4 zhang3 ， ming2 gao1 lan2 du4 qing1 。 xian1 xian1 liang3 huang2 hu2 ， he2 chu4 you2 qing1 ming2 。
- chou2 xi1 qie4 yu4 ren4 ， ying4 ru2 xin1 fa1 xing2 。 ji2 shi2 dang1 shu4 xun1 ， gao1 xuan2 jing3 zhong1 ming2 。
- mo4 bao4 bai2 yun2 yi4 ， jing4 wang3 dan1 qiu1 ting2 。 gong1 cheng2 tang3 chang2 yi1 ， ran2 hou4 mou2 cang1 ming2 。

## 注释

## 译文

## 赏析
