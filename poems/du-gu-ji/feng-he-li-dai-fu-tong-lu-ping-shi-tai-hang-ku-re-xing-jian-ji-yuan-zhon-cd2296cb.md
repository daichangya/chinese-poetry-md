---
id: du-gu-ji-feng-he-li-dai-fu-tong-lu-ping-shi-tai-hang-ku-re-xing-jian-ji-yuan-zhon-cd2296cb
title: 奉和李大夫同吕评事太行苦热行兼寄院中诸公
titlePinyin: feng4 he2 li3 dai4 fu0 tong2 lü3 ping2 shi4 tai4 hang2 ku3 re4 xing2 jian1 ji4 yuan4 zhong1 zhu1 gong1
titleSlug: feng-he-li-dai-fu-tong-lu-ping-shi-tai-hang-ku-re-xing-jian-ji-yuan-zhon-cd2296cb
author: 独孤及
authorPinyin: du2 gu1 ji2
authorSlug: du-gu-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 驷马上太行，修途亘辽碣。王程无留驾，日昃未遑歇。
- 请问此何时，恢台朱明月。长蛇稽天讨，上将方北伐。
- 明主命使臣，皇华得时杰。已忘羊肠险，岂惮湿风热。
- 摇策汗滂沧，登岸思纡结。炎云如烟火，溪谷将恐竭。
- 昼景赩可畏，凉飙何由发。山长飞鸟堕，目极行车绝。
- 赵魏方俶扰，安危俟明哲。归路岂不怀，饮冰有苦节。
- 会同传檄至，疑议立谈决。况有阮元瑜，翩翩秉书劄。
- 起予歌赤阪，永好逾白雪。谁念剖竹人，无因执羁絏。

## 拼音
- si4 ma3 shang4 tai4 hang2 ， xiu1 tu2 gen4 liao2 jie2 。 wang2 cheng2 wu2 liu2 jia4 ， ri4 ze4 wei4 huang2 xie1 。
- qing3 wen4 ci3 he2 shi2 ， hui1 tai2 zhu1 ming2 yue4 。 chang2 she2 ji1 tian1 tao3 ， shang4 jiang4 fang1 bei3 fa2 。
- ming2 zhu3 ming4 shi3 chen2 ， huang2 hua2 de2 shi2 jie2 。 yi3 wang4 yang2 chang2 xian3 ， qi3 dan4 shi1 feng1 re4 。
- yao2 ce4 han4 pang1 cang1 ， deng1 an4 si1 yu1 jie2 。 yan2 yun2 ru2 yan1 huo3 ， xi1 gu3 jiang1 kong3 jie2 。
- zhou4 jing3 xi4 ke3 wei4 ， liang2 biao1 he2 you2 fa1 。 shan1 chang2 fei1 niao3 duo4 ， mu4 ji2 xing2 che1 jue2 。
- zhao4 wei4 fang1 chu4 rao3 ， an1 wei1 si4 ming2 zhe2 。 gui1 lu4 qi3 bu4 huai2 ， yin3 bing1 you3 ku3 jie2 。
- hui4 tong2 chuan2 xi2 zhi4 ， yi2 yi4 li4 tan2 jue2 。 kuang4 you3 ruan3 yuan2 yu2 ， pian1 pian1 bing3 shu1 zha1 。
- qi3 yu3 ge1 chi4 ban3 ， yong3 hao3 yu2 bai2 xue3 。 shui2 nian4 pou1 zhu2 ren2 ， wu2 yin1 zhi2 ji1 xie4 。

## 注释

## 译文

## 赏析
