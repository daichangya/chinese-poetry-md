---
id: du-gu-ji-chou-liang-er-shi-song-zhong-suo-zeng-jian-liu-bie-liang-shao-fu
title: 酬梁二十宋中所赠兼留别梁少府
titlePinyin: chou2 liang2 er4 shi2 song4 zhong1 suo3 zeng4 jian1 liu2 bie2 liang2 shao4 fu3
titleSlug: chou-liang-er-shi-song-zhong-suo-zeng-jian-liu-bie-liang-shao-fu
author: 独孤及
authorPinyin: du2 gu1 ji2
authorSlug: du-gu-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少读黄帝书，肯不笑机事。意犹负深衷，未免名迹累。
- 厌贫学干禄，欲徇宾王利。甘为风波人，岂复江海意。
- 担簦平台下，是日饮羁思。逢君道寸心，暂喜一交臂。
- 绪言未及竟，离念已复至。宁陵望南丘，云雨成两地。
- 途殊迹方间，河广流且驶。暮帆望不及，览赠心欲醉。
- 爱君如金锡，昆弟皆茂异。奕赫连丝衣，荣养能锡类。
- 君子道未长，深藏青云器。巨鳞有纵时，今日不足议。
- 唯当加餐饭，好我袖中字。别离动经年，莫道分首易。

## 拼音
- shao3 du2 huang2 di4 shu1 ， ken3 bu2 xiao4 ji1 shi4 。 yi4 you2 fu4 shen1 zhong1 ， wei4 mian3 ming2 ji4 lei4 。
- yan4 pin2 xue2 gan1 lu4 ， yu4 xun4 bin1 wang2 li4 。 gan1 wei4 feng1 bo1 ren2 ， qi3 fu4 jiang1 hai3 yi4 。
- dan1 deng1 ping2 tai2 xia4 ， shi4 ri4 yin3 ji1 si1 。 feng2 jun1 dao4 cun4 xin1 ， zan4 xi3 yi4 jiao1 bi4 。
- xu4 yan2 wei4 ji2 jing4 ， li2 nian4 yi3 fu4 zhi4 。 ning2 ling2 wang4 nan2 qiu1 ， yun2 yu3 cheng2 liang3 di4 。
- tu2 shu1 ji4 fang1 jian1 ， he2 guang3 liu2 qie3 shi3 。 mu4 fan1 wang4 bu4 ji2 ， lan3 zeng4 xin1 yu4 zui4 。
- ai4 jun1 ru2 jin1 xi1 ， kun1 di4 jie1 mao4 yi4 。 yi4 he4 lian2 si1 yi1 ， rong2 yang3 neng2 xi1 lei4 。
- jun1 zi3 dao4 wei4 chang2 ， shen1 zang4 qing1 yun2 qi4 。 ju4 lin2 you3 zong4 shi2 ， jin1 ri4 bu4 zu2 yi4 。
- wei2 dang1 jia1 can1 fan4 ， hao3 wo3 xiu4 zhong1 zi4 。 bie2 li2 dong4 jing1 nian2 ， mo4 dao4 fen1 shou3 yi4 。

## 注释

## 译文

## 赏析
