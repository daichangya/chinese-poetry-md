---
id: du-gu-ji-xia-zhong-chou-yu-ti-bi-yao-wen-bing-jian-zeng
title: 夏中酬于逖毕耀问病见赠
titlePinyin: xia4 zhong1 chou2 yu2 ti4 bi4 yao4 wen4 bing4 jian4 zeng4
titleSlug: xia-zhong-chou-yu-ti-bi-yao-wen-bing-jian-zeng
author: 独孤及
authorPinyin: du2 gu1 ji2
authorSlug: du-gu-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 救物智所昧，学仙愿未从。行藏两乖角，蹭蹬风波中。
- 薄宦耻降志，卧疴非养蒙。闭关涉两旬，羁思浩无穷。
- 𬸚𬸦何处来，双舞下碧空。离别隔云雨，惠然此相逢。
- 把手贺疾间，举杯欣酒浓。新诗见久要，清论激深衷。
- 高馆舒夜簟，开门延微风。火云赫嵯峨，日暮千万峰。
- 遥指故山笑，相看抚号钟。声和由心清，事感知气同。
- 出处未易料，且歌缓愁容。愿君崇明德，岁暮如青松。

## 拼音
- jiu4 wu4 zhi4 suo3 mei4 ， xue2 xian1 yuan4 wei4 cong2 。 xing2 cang2 liang3 guai1 jiao3 ， ceng4 deng1 feng1 bo1 zhong1 。
- bao2 huan4 chi3 jiang4 zhi4 ， wo4 ke1 fei1 yang3 meng2 。 bi4 guan1 she4 liang3 xun2 ， ji1 si1 hao4 wu2 qiong2 。
- yue4 zhuo2 he2 chu4 lai2 ， shuang1 wu3 xia4 bi4 kong1 。 li2 bie2 ge2 yun2 yu3 ， hui4 ran2 ci3 xiang1 feng2 。
- ba3 shou3 he4 ji2 jian1 ， ju3 bei1 xin1 jiu3 nong2 。 xin1 shi1 jian4 jiu3 yao4 ， qing1 lun4 ji1 shen1 zhong1 。
- gao1 guan3 shu1 ye4 dian4 ， kai1 men2 yan2 wei1 feng1 。 huo3 yun2 he4 cuo2 e2 ， ri4 mu4 qian1 wan4 feng1 。
- yao2 zhi3 gu4 shan1 xiao4 ， xiang1 kan4 fu3 hao4 zhong1 。 sheng1 he2 you2 xin1 qing1 ， shi4 gan3 zhi1 qi4 tong2 。
- chu1 chu4 wei4 yi4 liao4 ， qie3 ge1 huan3 chou2 rong2 。 yuan4 jun1 chong2 ming2 de2 ， sui4 mu4 ru2 qing1 song1 。

## 注释

## 译文

## 赏析
