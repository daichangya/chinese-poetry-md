---
id: du-gu-ji-san-yue-san-ri-zi-jing-dao-hua-yin-yu-shui-ting-du-zhuo-ji-pei-liu-xue-ba
title: 三月三日，自京到华阴，于水亭独酌，寄裴六、薛八
titlePinyin: san1 yue4 san1 ri4 ， zi4 jing1 dao4 hua2 yin1 ， yu2 shui3 ting2 du2 zhuo2 ， ji4 pei2 liu4 、 xue1 ba1
titleSlug: san-yue-san-ri-zi-jing-dao-hua-yin-yu-shui-ting-du-zhuo-ji-pei-liu-xue-ba
author: 独孤及
authorPinyin: du2 gu1 ji2
authorSlug: du-gu-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 祗役匪遑息，经时客三秦。还家问节候，知到上巳辰。
- 山县何所有，高城闭青春。和风不吾欺，桃杏满四邻。
- 旧友适远别，谁当接欢欣。呼儿命长瓢，独酌湘吴醇。
- 一酌一朗咏，既酣意亦申。言筌暂两忘，霞月只相新。
- 裴子尘表物，薛侯席上珍。寄书二傲吏，何日同车茵。
- 讵肯使空名，终然羁此身。他年解桎梏，长作海上人。

## 拼音
- zhi1 yi4 fei3 huang2 xi1 ， jing1 shi2 ke4 san1 qin2 。 hai2 jia1 wen4 jie2 hou4 ， zhi1 dao4 shang4 si4 chen2 。
- shan1 xian4 he2 suo3 you3 ， gao1 cheng2 bi4 qing1 chun1 。 he2 feng1 bu4 wu2 qi1 ， tao2 xing4 man3 si4 lin2 。
- jiu4 you3 shi4 yuan3 bie2 ， shui2 dang1 jie1 huan1 xin1 。 hu1 er2 ming4 chang2 piao2 ， du2 zhuo2 xiang1 wu2 chun2 。
- yi4 zhuo2 yi4 lang3 yong3 ， ji4 han1 yi4 yi4 shen1 。 yan2 quan2 zan4 liang3 wang4 ， xia2 yue4 zhi1 xiang1 xin1 。
- pei2 zi3 chen2 biao3 wu4 ， xue1 hou2 xi2 shang4 zhen1 。 ji4 shu1 er4 ao4 li4 ， he2 ri4 tong2 che1 yin1 。
- ju4 ken3 shi3 kong1 ming2 ， zhong1 ran2 ji1 ci3 shen1 。 ta1 nian2 jie3 zhi4 gu4 ， chang2 zuo4 hai3 shang4 ren2 。

## 注释

## 译文

## 赏析
