---
id: xu-zhong-mou-liu-ti-pi-xian-xi-chan-yuan-gu-tiao-shi
title: 留题郫县西禅院古调诗
titlePinyin: liu2 ti2 pi2 xian4 xi1 chan2 yuan4 gu3 tiao2 shi1
titleSlug: liu-ti-pi-xian-xi-chan-yuan-gu-tiao-shi
author: 徐仲谋
authorPinyin: xu2 zhong4 mou2
authorSlug: xu-zhong-mou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郫县七十年，碁布于郊坰。
- 景德当道衢，宝塔腾青冥。
- 其间西禅院，地胜景物灵。
- 何以使索然，中有大藏经。
- 自从没官来，卷帙何零丁。
- 府民纳其直，将迁离梵庭。
- 奇哉陈氏子，覩此而涕零。
- 谓寺无九部，何以重佛僧。
- 如人去五脏，何以主神形。
- 舍财百万余，赎之俾安宁。
- 兰若皆修饰，具叶重芬馨。
- 签函列金玉，堂殿挥丹青。
- 永以镇福地，实可壮禅扃。
- 命僧开宝藏，煌煌如日星。
- 读诵香院里，音响何泠泠。
- 闻者与见者，如醉而得醒。
- 岂不获洪福，深远于沧溟。
- 凡人富金帛，安能延百龄。
- 唯有好善道，声誉喧雷霆。
- 高吟二百言，长使郫民听。

## 拼音
- pi2 xian4 qi1 shi2 nian2 ， qi2 bu4 yu2 jiao1 jiong1 。
- jing3 de2 dang1 dao4 qu2 ， bao3 ta3 teng2 qing1 ming2 。
- qi2 jian1 xi1 chan2 yuan4 ， di4 sheng4 jing3 wu4 ling2 。
- he2 yi3 shi3 suo3 ran2 ， zhong1 you3 da4 zang4 jing1 。
- zi4 cong2 mei2 guan1 lai2 ， juan4 zhi4 he2 ling2 ding1 。
- fu3 min2 na4 qi2 zhi2 ， jiang1 qian1 li2 fan4 ting2 。
- qi2 zai1 chen2 shi4 zi3 ， du3 ci3 er2 ti4 ling2 。
- wei4 si4 wu2 jiu3 bu4 ， he2 yi3 zhong4 fo2 seng1 。
- ru2 ren2 qu4 wu3 zang1 ， he2 yi3 zhu3 shen2 xing2 。
- she4 cai2 bai3 wan4 yu2 ， shu2 zhi1 bi3 an1 ning2 。
- lan2 ruo4 jie1 xiu1 shi4 ， ju4 ye4 zhong4 fen1 xin1 。
- qian1 han2 lie4 jin1 yu4 ， tang2 dian4 hui1 dan1 qing1 。
- yong3 yi3 zhen4 fu2 di4 ， shi2 ke3 zhuang4 chan2 jiong1 。
- ming4 seng1 kai1 bao3 zang4 ， huang2 huang2 ru2 ri4 xing1 。
- du2 song4 xiang1 yuan4 li3 ， yin1 xiang3 he2 ling2 ling2 。
- wen2 zhe3 yu3 jian4 zhe3 ， ru2 zui4 er2 de2 xing3 。
- qi3 bu2 huo4 hong2 fu2 ， shen1 yuan3 yu2 cang1 ming2 。
- fan2 ren2 fu4 jin1 bo2 ， an1 neng2 yan2 bai3 ling2 。
- wei2 you3 hao3 shan4 dao4 ， sheng1 yu4 xuan1 lei2 ting2 。
- gao1 yin2 er4 bai3 yan2 ， chang2 shi3 pi2 min2 ting1 。

## 注释

## 译文

## 赏析
