---
id: xu-ying-long-jian-wang-lang-zhong-fu-hu-nan-cang
title: 饯王郎中赴湖南仓
titlePinyin: jian4 wang2 lang2 zhong1 fu4 hu2 nan2 cang1
titleSlug: jian-wang-lang-zhong-fu-hu-nan-cang
author: 许应龙
authorPinyin: xu3 ying4 long2
authorSlug: xu-ying-long
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明明天子御丹扆，首择英贤将使指。
- 湖湘以南阙仓台，环顾在廷谁足倚。
- 蓬山兰省辍名流，礼乐光华共心企。
- 看看六辔载驰驱，爰度爰诹逮田里。
- 散财发廪苏阨穷，扬善举贤律贪鄙。
- 第恐崇台未突黔，趣上亨衢诏泥紫。
- 与君同齿复同寅，那更著庭绍英轨。
- 交情金石久益坚，人虽渐远心则迩。
- 衡阳鴈过可传书，时愿刘公贻一纸。

## 拼音
- ming2 ming2 tian1 zi3 yu4 dan1 yi3 ， shou3 ze2 ying1 xian2 jiang1 shi3 zhi3 。
- hu2 xiang1 yi3 nan2 que1 cang1 tai2 ， huan2 gu4 zai4 ting2 shui2 zu2 yi3 。
- peng2 shan1 lan2 sheng3 chuo4 ming2 liu2 ， li3 yue4 guang1 hua2 gong4 xin1 qi3 。
- kan4 kan4 liu4 pei4 zai3 chi2 qu1 ， yuan2 du4 yuan2 zou1 dai3 tian2 li3 。
- san4 cai2 fa1 lin3 su1 e4 qiong2 ， yang2 shan4 ju3 xian2 lü4 tan1 bi3 。
- di4 kong3 chong2 tai2 wei4 tu1 qian2 ， qu4 shang4 heng1 qu2 zhao4 ni2 zi3 。
- yu3 jun1 tong2 chi3 fu4 tong2 yin2 ， na4 geng4 zhu4 ting2 shao4 ying1 gui3 。
- jiao1 qing2 jin1 shi2 jiu3 yi4 jian1 ， ren2 sui1 jian4 yuan3 xin1 ze2 er3 。
- heng2 yang2 yan4 guo4 ke3 chuan2 shu1 ， shi2 yuan4 liu2 gong1 yi2 yi4 zhi3 。

## 注释

## 译文

## 赏析
