---
id: xu-ying-long-song-tian-tai-li-shou
title: 送天台李守
titlePinyin: song4 tian1 tai2 li3 shou3
titleSlug: song-tian-tai-li-shou
author: 许应龙
authorPinyin: xu3 ying4 long2
authorSlug: xu-ying-long
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天台罹洚水，平陆几成渊。
- 经理阅再禩，民瘼犹未痊。
- 将令田里安，须得牧守贤。
- 畴咨能俾乂，佥曰蓬莱仙。
- 君侯宽且明，履节金石坚。
- 吏事素精敏，公心无党偏。
- 分符膺重寄，为政将奚先。
- 租赋盍蠲减，狱讼无淹延。
- 奸黠须禁戢，阨穷当悯怜。
- 庶销愁叹声，播作谣颂传。
- 使华闻有命，丹书下日边。
- 复使兹郡民，鼓舞戴二天。
- 政成彻丹扆，驿召归甘泉。
- 嗟予十载间，稠叠同班联。
- 学馆暨郎省，昕夕相周旋。
- 喜君驾朱轓，恨我违英躔。
- 同寅举饯觞，佳句联华牋。
- 枯肠强搜索，缀缉仅成篇。

## 拼音
- tian1 tai2 li2 jiang4 shui3 ， ping2 lu4 ji3 cheng2 yuan1 。
- jing1 li3 yue4 zai4 si4 ， min2 mo4 you2 wei4 quan2 。
- jiang4 ling4 tian2 li3 an1 ， xu1 de2 mu4 shou3 xian2 。
- chou2 zi1 neng2 bi3 yi4 ， qian1 yue1 peng2 lai2 xian1 。
- jun1 hou2 kuan1 qie3 ming2 ， lü3 jie2 jin1 shi2 jian1 。
- li4 shi4 su4 jing1 min3 ， gong1 xin1 wu2 dang3 pian1 。
- fen1 fu2 ying1 zhong4 ji4 ， wei2 zheng4 jiang1 xi1 xian1 。
- zu1 fu4 he2 juan1 jian3 ， yu4 song4 wu2 yan1 yan2 。
- jian1 xia2 xu1 jin4 ji2 ， e4 qiong2 dang1 min3 lian2 。
- shu4 xiao1 chou2 tan4 sheng1 ， bo1 zuo4 yao2 song4 chuan2 。
- shi3 hua2 wen2 you3 ming4 ， dan1 shu1 xia4 ri4 bian1 。
- fu4 shi3 zi1 jun4 min2 ， gu3 wu3 dai4 er4 tian1 。
- zheng4 cheng2 che4 dan1 yi3 ， yi4 zhao4 gui1 gan1 quan2 。
- jie1 yu3 shi2 zai3 jian1 ， chou2 die2 tong2 ban1 lian2 。
- xue2 guan3 ji4 lang2 sheng3 ， xin1 xi1 xiang1 zhou1 xuan2 。
- xi3 jun1 jia4 zhu1 fan1 ， hen4 wo3 wei2 ying1 chan2 。
- tong2 yin2 ju3 jian4 shang1 ， jia1 ju4 lian2 hua2 jian1 。
- ku1 chang2 qiang2 sou1 suo3 ， zhui4 ji1 jin3 cheng2 pian1 。

## 注释

## 译文

## 赏析
