---
id: xu-ying-long-song-yang-lang-zhong-shou-jia-xing
title: 送杨郎中守嘉兴
titlePinyin: song4 yang2 lang2 zhong1 shou3 jia1 xing1
titleSlug: song-yang-lang-zhong-shou-jia-xing
author: 许应龙
authorPinyin: xu3 ying4 long2
authorSlug: xu-ying-long
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君昨倅嘉禾，施设皆儒者。
- 千里称廉平，六邑荷宽假。
- 海沂虽頼祥，宣室俄思贾。
- 召还甫再朞，出守荣五马。
- 旧治闻重来，懽呼溢田野。
- 正苦夏日炎，将沐秋霖洒。
- 君侯宽且明，义利审取舍。
- 愿推一片心，大作万间厦。
- 苛敛戒分肥，严刑去衣赭。
- 当令愁叹声，转作诗歌写。
- 如君梁栋才，一麾宁久把。
- 祇虞席未温，又赋公归雅。

## 拼音
- jun1 zuo2 cui4 jia1 he2 ， shi1 she4 jie1 ru2 zhe3 。
- qian1 li3 cheng1 lian2 ping2 ， liu4 yi4 he2 kuan1 jia3 。
- hai3 yi2 sui1 lai4 xiang2 ， xuan1 shi4 e2 si1 jia3 。
- zhao4 hai2 fu3 zai4 ji1 ， chu1 shou3 rong2 wu3 ma3 。
- jiu4 zhi4 wen2 chong2 lai2 ， huan1 hu1 yi4 tian2 ye3 。
- zheng4 ku3 xia4 ri4 yan2 ， jiang1 mu4 qiu1 lin2 sa3 。
- jun1 hou2 kuan1 qie3 ming2 ， yi4 li4 shen3 qu3 she3 。
- yuan4 tui1 yi2 pian4 xin1 ， da4 zuo4 wan4 jian1 sha4 。
- ke1 lian3 jie4 fen1 fei2 ， yan2 xing2 qu4 yi1 zhe3 。
- dang1 ling4 chou2 tan4 sheng1 ， zhuan3 zuo4 shi1 ge1 xie3 。
- ru2 jun1 liang2 dong4 cai2 ， yi4 hui1 ning2 jiu3 ba3 。
- qi2 yu2 xi2 wei4 wen1 ， you4 fu4 gong1 gui1 ya3 。

## 注释

## 译文

## 赏析
