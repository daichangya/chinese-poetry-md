---
id: xu-ying-long-he-tong-zhi-sheng-chen
title: 贺同知生辰
titlePinyin: he4 tong2 zhi1 sheng1 chen2
titleSlug: he-tong-zhi-sheng-chen
author: 许应龙
authorPinyin: xu3 ying4 long2
authorSlug: xu-ying-long
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 訾陬之月如阳春，君臣庆会应昌辰。
- 虹星牛渚将诞圣，崧高维岳先生申。
- 日角珠庭辉绿鬓，仙风道骨真宣靖。
- 才凌铁干四十围，量狭银潢三万顷。
- 端委枢庭赞化工，制胜谋谟谈笑中。
- 九扈告成村墅月，一尘不警戍楼风。
- 勋名元是青毡旧，衮衮名公谁出右。
- 黄麻昕夕下彤廷，玉带貂蝉辉衮绣。
- 曈眬瑞日上公槐，宣劝黄封天上来。
- 賸喜千秋佳节近，需云复宴凤凰台。
- 福禄固知公自有，不待占星问牛斗。
- 鲰生只备三千诗，留取年年祝公寿。

## 拼音
- zi1 zou1 zhi1 yue4 ru2 yang2 chun1 ， jun1 chen2 qing4 hui4 ying4 chang1 chen2 。
- hong2 xing1 niu2 zhu3 jiang1 dan4 sheng4 ， song1 gao1 wei2 yue4 xian1 sheng1 shen1 。
- ri4 jiao3 zhu1 ting2 hui1 lü4 bin4 ， xian1 feng1 dao4 gu3 zhen1 xuan1 jing4 。
- cai2 ling2 tie3 gan1 si4 shi2 wei2 ， liang2 xia2 yin2 huang2 san1 wan4 qing3 。
- duan1 wei3 shu1 ting2 zan4 hua4 gong1 ， zhi4 sheng4 mou2 mo2 tan2 xiao4 zhong1 。
- jiu3 hu4 gao4 cheng2 cun1 shu4 yue4 ， yi4 chen2 bu4 jing3 shu4 lou2 feng1 。
- xun1 ming2 yuan2 shi4 qing1 zhan1 jiu4 ， gun3 gun3 ming2 gong1 shui2 chu1 you4 。
- huang2 ma2 xin1 xi1 xia4 tong2 ting2 ， yu4 dai4 diao1 chan2 hui1 gun3 xiu4 。
- tong2 long2 rui4 ri4 shang4 gong1 huai2 ， xuan1 quan4 huang2 feng1 tian1 shang4 lai2 。
- sheng4 xi3 qian1 qiu1 jia1 jie2 jin4 ， xu1 yun2 fu4 yan4 feng4 huang2 tai2 。
- fu2 lu4 gu4 zhi1 gong1 zi4 you3 ， bu2 dai4 zhan1 xing1 wen4 niu2 dou4 。
- zou1 sheng1 zhi1 bei4 san1 qian1 shi1 ， liu2 qu3 nian2 nian2 zhu4 gong1 shou4 。

## 注释

## 译文

## 赏析
