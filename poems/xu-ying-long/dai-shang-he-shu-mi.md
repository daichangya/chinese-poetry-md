---
id: xu-ying-long-dai-shang-he-shu-mi
title: 代上何枢密
titlePinyin: dai4 shang4 he2 shu1 mi4
titleSlug: dai-shang-he-shu-mi
author: 许应龙
authorPinyin: xu3 ying4 long2
authorSlug: xu-ying-long
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宋元宪公王沂公，妙龄擢第魁南宫。
- 清华历徧升谏省，雍容二府亮天工。
- 却敛经纶来望郡，一镇天雄一镇郓。
- 政声洋溢彻宸聪，丹诏紫泥催入觐。
- 庙堂端委秉钧衡，致君尧舜风俗醇。
- 至今景祐皇祐治，振荡人耳如雷霆。
- 巍巍勋绩谁能继，三叹真贤生不世。
- 岂知今日元枢公，矫翼天衢更凌厉。
- 礼闱得隽冠群英，旋登言路撄龙鳞。
- 运筹帷幄参宥密，翻私雨露泽全闽。
- 生平出处总相契，左揆尚虚天有意。
- 宣麻指日下彤廷，整顿乾坤迈前美。
- 萱堂正富八十春，彩衣辉映衮衣新。
- 二公荣贵虽同辙，如此盛事真无伦。
- 先子姓名叨附骥，况复团司同典记。
- 遗簪堕履傥未捐，惠顾尚期逮孙子。
- 鲰生鼓箧趋贤关，朔风急劲修涂艰。
- 坱圠洪钧转一气，为借阳和先破寒。

## 拼音
- song4 yuan2 xian4 gong1 wang2 yi2 gong1 ， miao4 ling2 zhuo2 di4 kui2 nan2 gong1 。
- qing1 hua2 li4 bian4 sheng1 jian4 sheng3 ， yong1 rong2 er4 fu3 liang4 tian1 gong1 。
- que4 lian3 jing1 lun2 lai2 wang4 jun4 ， yi2 zhen4 tian1 xiong2 yi2 zhen4 yun4 。
- zheng4 sheng1 yang2 yi4 che4 chen2 cong1 ， dan1 zhao4 zi3 ni2 cui1 ru4 jin4 。
- miao4 tang2 duan1 wei3 bing3 jun1 heng2 ， zhi4 jun1 yao2 shun4 feng1 su2 chun2 。
- zhi4 jin1 jing3 you4 huang2 you4 zhi4 ， zhen4 dang4 ren2 er3 ru2 lei2 ting2 。
- wei1 wei1 xun1 ji4 shui2 neng2 ji4 ， san1 tan4 zhen1 xian2 sheng1 bu2 shi4 。
- qi3 zhi1 jin1 ri4 yuan2 shu1 gong1 ， jiao3 yi4 tian1 qu2 geng4 ling2 li4 。
- li3 wei2 de2 jun4 guan1 qun2 ying1 ， xuan2 deng1 yan2 lu4 ying1 long2 lin2 。
- yun4 chou2 wei2 wo4 can1 you4 mi4 ， fan1 si1 yu3 lu4 ze2 quan2 min3 。
- sheng1 ping2 chu1 chu4 zong3 xiang1 qi4 ， zuo3 kui2 shang4 xu1 tian1 you3 yi4 。
- xuan1 ma2 zhi3 ri4 xia4 tong2 ting2 ， zheng3 dun4 qian2 kun1 mai4 qian2 mei3 。
- xuan1 tang2 zheng4 fu4 ba1 shi2 chun1 ， cai3 yi1 hui1 ying4 gun3 yi1 xin1 。
- er4 gong1 rong2 gui4 sui1 tong2 zhe2 ， ru2 ci3 sheng4 shi4 zhen1 wu2 lun2 。
- xian1 zi3 xing4 ming2 dao1 fu4 ji4 ， kuang4 fu4 tuan2 si1 tong2 dian3 ji4 。
- yi2 zan1 duo4 lü3 tang3 wei4 juan1 ， hui4 gu4 shang4 qi1 dai3 sun1 zi0 。
- zou1 sheng1 gu3 qie4 qu1 xian2 guan1 ， shuo4 feng1 ji2 jin4 xiu1 tu2 jian1 。
- yang3 ya4 hong2 jun1 zhuan3 yi2 qi4 ， wei4 jie4 yang2 he2 xian1 po4 han2 。

## 注释

## 译文

## 赏析
