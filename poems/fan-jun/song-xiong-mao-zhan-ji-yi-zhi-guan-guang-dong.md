---
id: fan-jun-song-xiong-mao-zhan-ji-yi-zhi-guan-guang-dong
title: 送兄茂瞻机宜之官广东
titlePinyin: song4 xiong1 mao4 zhan1 ji1 yi2 zhi1 guan1 guang3 dong1
titleSlug: song-xiong-mao-zhan-ji-yi-zhi-guan-guang-dong
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄芦鬣鬣秋风肥，鬼雨洒草南山悲。
- 长涂客子动愁肺，往往扪辙多思归。
- 我兄岂不感时节，东床卷席将何之。
- 自言南州有元帅，标鉴本是阳秋皮。
- 荐绅奔走欲定价，一见许我奇男儿。
- 提撕表奏置戎幕，使我坐握官机宜。
- 高生所愧国士知，不辞触热向武威。
- 我今去路虽千里，敢以驱驰负知己。
- 南州最盛肩京都，昔人欲语停杯余。
- 地灵孕秀多异产，鼊皮蚺蟾如虫蛆。
- 旧闻民俗蛮顽甚，蜂屯蚁杂难爬梳。
- 圣朝神化与换骨，讵事草薙髠根株。
- 我兄智囊载大腹，抚俗自应才有余。
- 腰间长剑生铜吼，可脍蛮王快屠狗。
- 后当归路持旌麾，六印黄金大如斗。

## 拼音
- huang2 lu2 lie4 lie4 qiu1 feng1 fei2 ， gui3 yu3 sa3 cao3 nan2 shan1 bei1 。
- chang2 tu2 ke4 zi3 dong4 chou2 fei4 ， wang3 wang3 men2 zhe2 duo1 si1 gui1 。
- wo3 xiong1 qi3 bu4 gan3 shi2 jie2 ， dong1 chuang2 juan4 xi2 jiang1 he2 zhi1 。
- zi4 yan2 nan2 zhou1 you3 yuan2 shuai4 ， biao1 jian4 ben3 shi4 yang2 qiu1 pi2 。
- jian4 shen1 ben1 zou3 yu4 ding4 jia4 ， yi2 jian4 xu3 wo3 qi2 nan2 er2 。
- ti2 si1 biao3 zou4 zhi4 rong2 mu4 ， shi3 wo3 zuo4 wo4 guan1 ji1 yi2 。
- gao1 sheng1 suo3 kui4 guo2 shi4 zhi1 ， bu4 ci2 chu4 re4 xiang4 wu3 wei1 。
- wo3 jin1 qu4 lu4 sui1 qian1 li3 ， gan3 yi3 qu1 chi2 fu4 zhi1 ji3 。
- nan2 zhou1 zui4 sheng4 jian1 jing1 dou1 ， xi1 ren2 yu4 yu3 ting2 bei1 yu2 。
- di4 ling2 yun4 xiu4 duo1 yi4 chan3 ， bi4 pi2 ran2 chan2 ru2 chong2 qu1 。
- jiu4 wen2 min2 su2 man2 wan2 shen4 ， feng1 tun2 yi3 za2 nan2 pa2 shu1 。
- sheng4 chao2 shen2 hua4 yu3 huan4 gu3 ， ju4 shi4 cao3 ti4 kun1 gen1 zhu1 。
- wo3 xiong1 zhi4 nang2 zai3 da4 fu4 ， fu3 su2 zi4 ying4 cai2 you3 yu2 。
- yao1 jian1 chang2 jian4 sheng1 tong2 hou3 ， ke3 kuai4 man2 wang2 kuai4 tu2 gou3 。
- hou4 dang1 gui1 lu4 chi2 jing1 hui1 ， liu4 yin4 huang2 jin1 da4 ru2 dou4 。

## 注释

## 译文

## 赏析
