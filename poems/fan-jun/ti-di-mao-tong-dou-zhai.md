---
id: fan-jun-ti-di-mao-tong-dou-zhai
title: 题弟茂通斗斋
titlePinyin: ti2 di4 mao4 tong1 dou4 zhai1
titleSlug: ti-di-mao-tong-dou-zhai
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人骄豪自髫鬌，万里浪欲乘风破。
- 暮年志计转难量，眼看一州如斗大。
- 今君容膝能自安，高馆不与身相关。
- 作斋似斗意阔达，宇量宁妨广百间。
- 足明居世惟知足，宽窄在心非在屋。
- 莫言斋小碍人眉，清绝坐销愁万斛。
- 奉身那用有余为，身稳心安君自知。
- 软褥傍炉时枕肘，不须小帐更低垂。
- 也知丈室含无际，自有壶公容客地。
- 斗斋我已戏题诗，斗酒还当就君醉。

## 拼音
- xi1 ren2 jiao1 hao2 zi4 tiao2 tuo3 ， wan4 li3 lang4 yu4 cheng2 feng1 po4 。
- mu4 nian2 zhi4 ji4 zhuan3 nan2 liang2 ， yan3 kan4 yi4 zhou1 ru2 dou4 da4 。
- jin1 jun1 rong2 xi1 neng2 zi4 an1 ， gao1 guan3 bu4 yu3 shen1 xiang1 guan1 。
- zuo4 zhai1 si4 dou4 yi4 kuo4 da2 ， yu3 liang2 ning2 fang2 guang3 bai3 jian1 。
- zu2 ming2 ju1 shi4 wei2 zhi1 zu2 ， kuan1 zhai3 zai4 xin1 fei1 zai4 wu1 。
- mo4 yan2 zhai1 xiao3 ai4 ren2 mei2 ， qing1 jue2 zuo4 xiao1 chou2 wan4 hu2 。
- feng4 shen1 na4 yong4 you3 yu2 wei4 ， shen1 wen3 xin1 an1 jun1 zi4 zhi1 。
- ruan3 ru4 bang4 lu2 shi2 zhen3 zhou3 ， bu4 xu1 xiao3 zhang4 geng4 di1 chui2 。
- ye3 zhi1 zhang4 shi4 han2 wu2 ji4 ， zi4 you3 hu2 gong1 rong2 ke4 di4 。
- dou4 zhai1 wo3 yi3 xi4 ti2 shi1 ， dou4 jiu3 hai2 dang1 jiu4 jun1 zui4 。

## 注释

## 译文

## 赏析
