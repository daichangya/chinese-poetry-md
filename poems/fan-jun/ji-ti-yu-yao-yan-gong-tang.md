---
id: fan-jun-ji-ti-yu-yao-yan-gong-tang
title: 寄题余姚严公堂
titlePinyin: ji4 ti2 yu2 yao2 yan2 gong1 tang2
titleSlug: ji-ti-yu-yao-yan-gong-tang
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家蒲车邀客星，严公高举鸿冥冥。
- 故人作帝且不屈，肯复俯首趋群卿。
- 姚江知是公卿聚，乡人尚敬陈山墓。
- 宁须封鬣卧麒麟，古陇荒凉名自著。
- 徐侯健令聊弦歌，草鞠犴圄庭张罗。
- 作堂县圃得面势，正见列岫青峨峨。
- 堂名不为游观设，标榜严公仰前哲。
- 令方冰蘗事清修，日企陈山思砥节。
- 世人慕贵不足论，下马泣拜汾阳坟。
- 令今但望钓翁冢，好尚与俗真莸薰。
- 往闻范公当守睦，严濑奉祠初结屋。
- 至今压水抗轩楹，高椓簷牙映乔木。
- 此堂徐侯能始基，后来继者知为谁。
- 垩丹他日傥漫漶，补理勿废兹良规。

## 拼音
- han4 jia1 pu2 che1 yao1 ke4 xing1 ， yan2 gong1 gao1 ju3 hong2 ming2 ming2 。
- gu4 ren2 zuo4 di4 qie3 bu4 qu1 ， ken3 fu4 fu3 shou3 qu1 qun2 qing1 。
- yao2 jiang1 zhi1 shi4 gong1 qing1 ju4 ， xiang1 ren2 shang4 jing4 chen2 shan1 mu4 。
- ning2 xu1 feng1 lie4 wo4 qi2 lin2 ， gu3 long3 huang1 liang2 ming2 zi4 zhu4 。
- xu2 hou2 jian4 ling4 liao2 xian2 ge1 ， cao3 ju1 an4 yu3 ting2 zhang1 luo2 。
- zuo4 tang2 xian4 pu3 de2 mian4 shi4 ， zheng4 jian4 lie4 xiu4 qing1 e2 e2 。
- tang2 ming2 bu2 wei4 you2 guan1 she4 ， biao1 bang3 yan2 gong1 yang3 qian2 zhe2 。
- ling4 fang1 bing1 bo4 shi4 qing1 xiu1 ， ri4 qi3 chen2 shan1 si1 di3 jie2 。
- shi4 ren2 mu4 gui4 bu4 zu2 lun4 ， xia4 ma3 qi4 bai4 fen2 yang2 fen2 。
- ling4 jin1 dan4 wang4 diao4 weng1 zhong3 ， hao3 shang4 yu3 su2 zhen1 you2 xun1 。
- wang3 wen2 fan4 gong1 dang1 shou3 mu4 ， yan2 lai4 feng4 ci2 chu1 jie2 wu1 。
- zhi4 jin1 ya1 shui3 kang4 xuan1 ying2 ， gao1 zhuo2 yan2 ya2 ying4 qiao2 mu4 。
- ci3 tang2 xu2 hou2 neng2 shi3 ji1 ， hou4 lai2 ji4 zhe3 zhi1 wei4 shui2 。
- e4 dan1 ta1 ri4 tang3 man4 huan4 ， bu3 li3 wu4 fei4 zi1 liang2 gui1 。

## 注释

## 译文

## 赏析
