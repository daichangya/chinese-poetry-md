---
id: fan-jun-ci-yun-zhi-duan-chen-yu-qing-chu-jiao
title: 次韵姪端臣雨晴出郊
titlePinyin: ci4 yun4 zhi2 duan1 chen2 yu3 qing2 chu1 jiao1
titleSlug: ci-yun-zhi-duan-chen-yu-qing-chu-jiao
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨中烂熳睡，门径横林扉。
- 朝晖入瓮牖，起我聊伸眉。
- 良游眺江郊，揽袂风披披。
- 平瀛涨新绿，滟漾摇晴陂。
- 云峦霭空翠，烟树森华滋。
- 潭渔下罜䍡，陇种行楼犁。
- 贪穿康乐屐，更杖原思藜。
- 阿宜倦游还，心事嗟多违。
- 新功在琢句，非复吴下时。
- 渊明赋归来，今是知昨非。
- 君看古贤达，茹草甘长饥。
- 悠悠身外事，凛凛胸中奇。
- 因赓喜霁作，用代城南诗。

## 拼音
- yu3 zhong1 lan4 man4 shui4 ， men2 jing4 heng2 lin2 fei1 。
- chao2 hui1 ru4 weng4 you3 ， qi3 wo3 liao2 shen1 mei2 。
- liang2 you2 tiao4 jiang1 jiao1 ， lan3 mei4 feng1 pi1 pi1 。
- ping2 ying2 zhang3 xin1 lü4 ， yan4 yang4 yao2 qing2 bei1 。
- yun2 luan2 ai3 kong1 cui4 ， yan1 shu4 sen1 hua2 zi1 。
- tan2 yu2 xia4 zhu3 䍡 ， long3 zhong3 xing2 lou2 li2 。
- tan1 chuan1 kang1 le4 ji1 ， geng4 zhang4 yuan2 si1 li2 。
- a1 yi2 juan4 you2 hai2 ， xin1 shi4 jie1 duo1 wei2 。
- xin1 gong1 zai4 zhuo2 ju4 ， fei1 fu4 wu2 xia4 shi2 。
- yuan1 ming2 fu4 gui1 lai2 ， jin1 shi4 zhi1 zuo2 fei1 。
- jun1 kan4 gu3 xian2 da2 ， ru2 cao3 gan1 chang2 ji1 。
- you1 you1 shen1 wai4 shi4 ， lin3 lin3 xiong1 zhong1 qi2 。
- yin1 geng1 xi3 ji4 zuo4 ， yong4 dai4 cheng2 nan2 shi1 。

## 注释

## 译文

## 赏析
