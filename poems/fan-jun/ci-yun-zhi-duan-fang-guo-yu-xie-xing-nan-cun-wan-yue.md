---
id: fan-jun-ci-yun-zhi-duan-fang-guo-yu-xie-xing-nan-cun-wan-yue
title: 次韵姪端方过予偕行南村玩月
titlePinyin: ci4 yun4 zhi2 duan1 fang1 guo4 yu3 xie2 xing2 nan2 cun1 wan2 yue4
titleSlug: ci-yun-zhi-duan-fang-guo-yu-xie-xing-nan-cun-wan-yue
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 焚鱼共酌田家醴，欢酣递啸凉风起。
- 子谙懒叔故相携，指点村南聊纵履。
- 行行林影摇参差，拄杖扶我长过眉。
- 幽寻极眺不知倦，路转石角时钩衣。
- 泉声入耳淙琤玉，何许泠泠砧杵续。
- 悠然发兴见南山，林壑盘纡如岳麓。
- 喧卑迥隔区中缘，况复华月升东边。
- 明凝苔露正皎皎，浄映石濑弥娟娟。
- 方欣清景多幽事，扬𪸩莫遣浮云蔽。
- 绝怜萤影巧自持，却厌蛙讙苦无谓。
- 归来阿朗傍隅趋，示我长吟意有余。
- 明宵有月更相就，还看玉轮游舞云。

## 拼音
- fen2 yu2 gong4 zhuo2 tian2 jia1 li3 ， huan1 han1 di4 xiao4 liang2 feng1 qi3 。
- zi3 an1 lan3 shu1 gu4 xiang1 xie2 ， zhi3 dian3 cun1 nan2 liao2 zong4 lü3 。
- xing2 xing2 lin2 ying3 yao2 cen1 ci1 ， zhu3 zhang4 fu2 wo3 chang2 guo4 mei2 。
- you1 xun2 ji2 tiao4 bu4 zhi1 juan4 ， lu4 zhuan3 shi2 jiao3 shi2 gou1 yi1 。
- quan2 sheng1 ru4 er3 cong2 cheng1 yu4 ， he2 xu3 ling2 ling2 zhen1 chu3 xu4 。
- you1 ran2 fa1 xing1 jian4 nan2 shan1 ， lin2 he4 pan2 yu1 ru2 yue4 lu4 。
- xuan1 bei1 jiong3 ge2 qu1 zhong1 yuan2 ， kuang4 fu4 hua2 yue4 sheng1 dong1 bian1 。
- ming2 ning2 tai2 lu4 zheng4 jiao3 jiao3 ， jing4 ying4 shi2 lai4 mi2 juan1 juan1 。
- fang1 xin1 qing1 jing3 duo1 you1 shi4 ， yang2 𪸩 mo4 qian3 fu2 yun2 bi4 。
- jue2 lian2 ying2 ying3 qiao3 zi4 chi2 ， que4 yan4 wa1 huan1 ku3 wu2 wei4 。
- gui1 lai2 a1 lang3 bang4 yu2 qu1 ， shi4 wo3 chang2 yin2 yi4 you3 yu2 。
- ming2 xiao1 you3 yue4 geng4 xiang1 jiu4 ， hai2 kan4 yu4 lun2 you2 wu3 yun2 。

## 注释

## 译文

## 赏析
