---
id: fan-jun-you-lan-xi-ling-dong
title: 游兰谿灵洞
titlePinyin: you2 lan2 xi1 ling2 dong4
titleSlug: you-lan-xi-ling-dong
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝曦杲晴空，宿雾开纷披。
- 萦纡度墟曲，荦确行溪湄。
- 横桥转山腰，丹垩明招提。
- 豁谺觑阴洞，欲入愁途迷。
- 流泉暗淙琤，喷壑跳珠玑。
- 岩根石彩翠，映水光参差。
- 穷高上苍岑，支策行欹危。
- 林端出绀宇，兀与浮云齐。
- 曾来念旧事，历历经行时。
- 松长向如人，今已老十围。
- 我尚喜青鬓，还年未生丝。
- 偕游数君子，意拟探幽奇。
- 诸峰未历览，寒日还平西。
- 同携下前麓，却望兰阴归。
- 明年艳阳春，更约相追随。
- 当须各努力，补屐寻幽期。

## 拼音
- chao2 xi1 gao3 qing2 kong1 ， su4 wu4 kai1 fen1 pi1 。
- ying2 yu1 du4 xu1 qu3 ， luo4 que4 xing2 xi1 mei2 。
- heng2 qiao2 zhuan3 shan1 yao1 ， dan1 e4 ming2 zhao1 ti2 。
- huo1 xia1 qu4 yin1 dong4 ， yu4 ru4 chou2 tu2 mi2 。
- liu2 quan2 an4 cong2 cheng1 ， pen1 he4 tiao4 zhu1 ji1 。
- yan2 gen1 shi2 cai3 cui4 ， ying4 shui3 guang1 cen1 ci1 。
- qiong2 gao1 shang4 cang1 cen2 ， zhi1 ce4 xing2 qi1 wei1 。
- lin2 duan1 chu1 gan4 yu3 ， wu4 yu3 fu2 yun2 qi2 。
- ceng2 lai2 nian4 jiu4 shi4 ， li4 li4 jing1 xing2 shi2 。
- song1 chang2 xiang4 ru2 ren2 ， jin1 yi3 lao3 shi2 wei2 。
- wo3 shang4 xi3 qing1 bin4 ， hai2 nian2 wei4 sheng1 si1 。
- xie2 you2 shu4 jun1 zi3 ， yi4 ni3 tan4 you1 qi2 。
- zhu1 feng1 wei4 li4 lan3 ， han2 ri4 hai2 ping2 xi1 。
- tong2 xie2 xia4 qian2 lu4 ， que4 wang4 lan2 yin1 gui1 。
- ming2 nian2 yan4 yang2 chun1 ， geng4 yue1 xiang1 zhui1 sui2 。
- dang1 xu1 ge4 nu3 li4 ， bu3 ji1 xun2 you1 qi1 。

## 注释

## 译文

## 赏析
