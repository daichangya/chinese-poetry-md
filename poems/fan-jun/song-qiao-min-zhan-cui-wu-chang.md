---
id: fan-jun-song-qiao-min-zhan-cui-wu-chang
title: 送乔民瞻倅武昌
titlePinyin: song4 qiao2 min2 zhan1 cui4 wu3 chang1
titleSlug: song-qiao-min-zhan-cui-wu-chang
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风未绿江南草，春信腊前梅蕊早。
- 水村著处是南枝，想见君行被花恼。
- 如君久合上华途，胡为半刺犹题舆。
- 奉引未骑沙苑马，佐藩且食武昌鱼。
- 频年欣接游从乐，忽手别书空作恶。
- 江干跋马望行舻，日暮山寒云错莫。
- 往闻南纪百战场，腥风杀气吹湖湘。
- 只今江汉俱练静，棹讴杂发行连樯。
- 君从鹦鹉洲边去，历历遥看汉阳树。
- 莫言槌碎黄鹤楼，准拟书来寄佳句。

## 拼音
- chun1 feng1 wei4 lü4 jiang1 nan2 cao3 ， chun1 xin4 la4 qian2 mei2 rui3 zao3 。
- shui3 cun1 zhu4 chu4 shi4 nan2 zhi1 ， xiang3 jian4 jun1 xing2 bei4 hua1 nao3 。
- ru2 jun1 jiu3 he2 shang4 hua2 tu2 ， hu2 wei4 ban4 ci4 you2 ti2 yu2 。
- feng4 yin3 wei4 qi2 sha1 yuan4 ma3 ， zuo3 fan1 qie3 shi2 wu3 chang1 yu2 。
- pin2 nian2 xin1 jie1 you2 cong2 le4 ， hu1 shou3 bie2 shu1 kong1 zuo4 e4 。
- jiang1 gan1 ba2 ma3 wang4 xing2 lu2 ， ri4 mu4 shan1 han2 yun2 cuo4 mo4 。
- wang3 wen2 nan2 ji4 bai3 zhan4 chang3 ， xing1 feng1 sha1 qi4 chui1 hu2 xiang1 。
- zhi1 jin1 jiang1 han4 ju4 lian4 jing4 ， zhao4 ou1 za2 fa1 xing2 lian2 qiang2 。
- jun1 cong2 ying1 wu3 zhou1 bian1 qu4 ， li4 li4 yao2 kan4 han4 yang2 shu4 。
- mo4 yan2 chui2 sui4 huang2 he4 lou2 ， zhun3 ni3 shu1 lai2 ji4 jia1 ju4 。

## 注释

## 译文

## 赏析
