---
id: fan-jun-shi-you
title: 示友
titlePinyin: shi4 you3
titleSlug: shi-you
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忍过事堪喜，斯言良不欺。
- 当须去钳忌，佩服西门韦。
- 君看朋徒间，契濶多暌离。
- 胡不事久要，有酒欢乐之。
- 顾于毛发轻，溢恶相嗔嗤。
- 平生结情好，一旦成乖违。
- 讥呵起交攻，丑语剥面皮。
- 空贻两不快，呀喘如筒吹。
- 吾闻西山翁，弃恶怨用希。
- 男子固尚气，何以睚眦为。
- 请君谢犬尾，脱略除嫌疑。
- 自然邻曲交，耐久欢相持。
- 傥复不自慰，君当读吾诗。

## 拼音
- ren3 guo4 shi4 kan1 xi3 ， si1 yan2 liang2 bu4 qi1 。
- dang1 xu1 qu4 qian2 ji4 ， pei4 fu2 xi1 men2 wei2 。
- jun1 kan4 peng2 tu2 jian1 ， qi4 kuo4 duo1 kui2 li2 。
- hu2 bu2 shi4 jiu3 yao4 ， you3 jiu3 huan1 le4 zhi1 。
- gu4 yu2 mao2 fa4 qing1 ， yi4 e4 xiang1 chen1 chi1 。
- ping2 sheng1 jie2 qing2 hao3 ， yi2 dan4 cheng2 guai1 wei2 。
- ji1 he1 qi3 jiao1 gong1 ， chou3 yu3 bao1 mian4 pi2 。
- kong1 yi2 liang3 bu2 kuai4 ， ya0 chuan3 ru2 tong3 chui1 。
- wu2 wen2 xi1 shan1 weng1 ， qi4 e4 yuan4 yong4 xi1 。
- nan2 zi3 gu4 shang4 qi4 ， he2 yi3 ya2 zi4 wei4 。
- qing3 jun1 xie4 quan3 wei3 ， tuo1 lüe4 chu2 xian2 yi2 。
- zi4 ran2 lin2 qu3 jiao1 ， nai4 jiu3 huan1 xiang1 chi2 。
- tang3 fu4 bu2 zi4 wei4 ， jun1 dang1 du2 wu2 shi1 。

## 注释

## 译文

## 赏析
