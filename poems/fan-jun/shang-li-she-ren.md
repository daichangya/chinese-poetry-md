---
id: fan-jun-shang-li-she-ren
title: 上李舍人
titlePinyin: shang4 li3 she4 ren2
titleSlug: shang-li-she-ren
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李侯半天霞，绝俗几千丈。
- 平生有劲气，傲岸力高尚。
- 波涛驱笔底，万里一奔放。
- 清风凛须眉，挺拔舍人样。
- 蚤以鸳鹭姿，簉羽迩天仗。
- 拖绶奉朝请，论列专靡让。
- 言辞剧酸灼，贬窜辱伤谤。
- 官资如马足，曾不兴怊怅。
- 宴游长笑傲，忠鲠期自谅。
- 江山穷赏目，搜抉归吟唱。
- 于今富篇章，态度难悉况。
- 精清极孤高，丽雅略谈浪。
- 乘豪骋雄怪，句法时跌宕。
- 端如抚良琴，杳默变清亮。
- 连篇时讽咏，飧寝每辄忘。
- 我惭语俗下，有类牛鸣盎。
- 遽耳咸池音，吟魂惊沮丧。
- 闻之良匠氏，侏儒非冗长。
- 医师兼百药，马勃用或当。
- 微言出堂下，挈手烦叔向。
- 倘许揖戈鋋，愿奉诗坛将。

## 拼音
- li3 hou2 ban4 tian1 xia2 ， jue2 su2 ji3 qian1 zhang4 。
- ping2 sheng1 you3 jin4 qi4 ， ao4 an4 li4 gao1 shang4 。
- bo1 tao1 qu1 bi3 di3 ， wan4 li3 yi4 ben1 fang4 。
- qing1 feng1 lin3 xu1 mei2 ， ting3 ba2 she4 ren2 yang4 。
- zao3 yi3 yuan1 lu4 zi1 ， zao4 yu3 er3 tian1 zhang4 。
- tuo1 shou4 feng4 chao2 qing3 ， lun4 lie4 zhuan1 mi2 rang4 。
- yan2 ci2 ju4 suan1 zhuo2 ， bian3 cuan4 ru3 shang1 bang4 。
- guan1 zi1 ru2 ma3 zu2 ， ceng2 bu4 xing1 chao1 chang4 。
- yan4 you2 chang2 xiao4 ao4 ， zhong1 geng3 qi1 zi4 liang4 。
- jiang1 shan1 qiong2 shang3 mu4 ， sou1 jue2 gui1 yin2 chang4 。
- yu2 jin1 fu4 pian1 zhang1 ， tai4 du4 nan2 xi1 kuang4 。
- jing1 qing1 ji2 gu1 gao1 ， li4 ya3 lüe4 tan2 lang4 。
- cheng2 hao2 cheng3 xiong2 guai4 ， ju4 fa3 shi2 die1 dang4 。
- duan1 ru2 fu3 liang2 qin2 ， yao3 mo4 bian4 qing1 liang4 。
- lian2 pian1 shi2 feng3 yong3 ， sun1 qin3 mei3 zhe2 wang4 。
- wo3 can2 yu3 su2 xia4 ， you3 lei4 niu2 ming2 ang4 。
- ju4 er3 xian2 chi2 yin1 ， yin2 hun2 jing1 ju3 sang4 。
- wen2 zhi1 liang2 jiang4 shi4 ， zhu1 ru2 fei1 rong3 chang2 。
- yi1 shi1 jian1 bai3 yao4 ， ma3 bo2 yong4 huo4 dang1 。
- wei1 yan2 chu1 tang2 xia4 ， qie4 shou3 fan2 shu1 xiang4 。
- tang3 xu3 yi1 ge1 chan2 ， yuan4 feng4 shi1 tan2 jiang1 。

## 注释

## 译文

## 赏析
