---
id: fan-jun-tong-zhi-bo-tong-duan-gao-xiao-lu-tong-ti
title: 同姪伯通端杲效卢仝体
titlePinyin: tong2 zhi2 bo2 tong1 duan1 gao3 xiao4 lu2 tong2 ti3
titleSlug: tong-zhi-bo-tong-duan-gao-xiao-lu-tong-ti
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一春痴癖门长扃，两耳不闻𫛸鴂声。
- 不知东南风，扫尽红紫英。
- 行行点检桃李径，但见树子青冥冥。
- 门前水流渠，照灼须眉清。
- 科斗游其间，脚股各已生。
- 渠旁草鬰鬰，草底蚯蚓鸣。
- 韵如抽茧丝，幽咽得我听。
- 念此琐细物，随时变音形。
- 黄河赤鲤或点额，老骥塞默长羁缨，嗟嗟世路真难行。

## 拼音
- yi4 chun1 chi1 pi3 men2 chang2 jiong1 ， liang3 er3 bu4 wen2 𫛸 jue2 sheng1 。
- bu4 zhi1 dong1 nan2 feng1 ， sao3 jin4 hong2 zi3 ying1 。
- xing2 xing2 dian3 jian3 tao2 li3 jing4 ， dan4 jian4 shu4 zi3 qing1 ming2 ming2 。
- men2 qian2 shui3 liu2 qu2 ， zhao4 zhuo2 xu1 mei2 qing1 。
- ke1 dou4 you2 qi2 jian1 ， jiao3 gu3 ge4 yi3 sheng1 。
- qu2 pang2 cao3 yu4 yu4 ， cao3 di3 qiu1 yin3 ming2 。
- yun4 ru2 chou1 jian3 si1 ， you1 yan4 de2 wo3 ting1 。
- nian4 ci3 suo3 xi4 wu4 ， sui2 shi2 bian4 yin1 xing2 。
- huang2 he2 chi4 li3 huo4 dian3 e2 ， lao3 ji4 sai1 mo4 chang2 ji1 ying1 ， jie1 jie1 shi4 lu4 zhen1 nan2 xing2 。

## 注释

## 译文

## 赏析
