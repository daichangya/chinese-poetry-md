---
id: fan-jun-kuang-quan
title: 狂泉
titlePinyin: kuang2 quan2
titleSlug: kuang-quan
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔有大荒国，水以狂泉名。
- 国人皆饮泉，狂颠率无宁。
- 一者自穿汲，乃独能常醒。
- 国人既皆狂，反见不狂惊。
- 顾谓不狂人，无乃鬼物凭。
- 不然是狂疾，救疗当痊轻。
- 施针灼炷艾，肤肉无全平。
- 而彼不狂者，被虐楚不胜。
- 贲然走泉所，酌饮不敢停。
- 既饮即亦狂，万虑皆迷冥。
- 其狂与众一，众始欢相倾。
- 世事今亦然，嗟哉感诗鸣。
- 安得跨鹏背，独往游天溟。
- 寄谢彼狂子，酌泉吾不能。

## 拼音
- xi1 you3 da4 huang1 guo2 ， shui3 yi3 kuang2 quan2 ming2 。
- guo2 ren2 jie1 yin3 quan2 ， kuang2 dian1 lü4 wu2 ning2 。
- yi4 zhe3 zi4 chuan1 ji2 ， nai3 du2 neng2 chang2 xing3 。
- guo2 ren2 ji4 jie1 kuang2 ， fan3 jian4 bu4 kuang2 jing1 。
- gu4 wei4 bu4 kuang2 ren2 ， wu2 nai3 gui3 wu4 ping2 。
- bu4 ran2 shi4 kuang2 ji2 ， jiu4 liao2 dang1 quan2 qing1 。
- shi1 zhen1 zhuo2 zhu4 ai4 ， fu1 rou4 wu2 quan2 ping2 。
- er2 bi3 bu4 kuang2 zhe3 ， bei4 nüe4 chu3 bu2 sheng4 。
- ben1 ran2 zou3 quan2 suo3 ， zhuo2 yin3 bu4 gan3 ting2 。
- ji4 yin3 ji2 yi4 kuang2 ， wan4 lü4 jie1 mi2 ming2 。
- qi2 kuang2 yu3 zhong4 yi1 ， zhong4 shi3 huan1 xiang1 qing1 。
- shi4 shi4 jin1 yi4 ran2 ， jie1 zai1 gan3 shi1 ming2 。
- an1 de2 kua4 peng2 bei4 ， du2 wang3 you2 tian1 ming2 。
- ji4 xie4 bi3 kuang2 zi3 ， zhuo2 quan2 wu2 bu4 neng2 。

## 注释

## 译文

## 赏析
