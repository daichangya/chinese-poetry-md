---
id: fan-jun-ji-ti-qian-bo-mao-zhi-zheng-feng-yi-yao-bi-xuan
title: 寄题钱伯茂致政奉议遥碧轩
titlePinyin: ji4 ti2 qian2 bo2 mao4 zhi4 zheng4 feng4 yi4 yao2 bi4 xuan1
titleSlug: ji-ti-qian-bo-mao-zhi-zheng-feng-yi-yao-bi-xuan
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不闻汉时遗荣两大夫，群公祖道倾京都。
- 去尘寂寞绝继踵，但见画手空传图。
- 君今心事能超古，早束衣冠挂神武。
- 掉头不待迫悬车，广受视君知孰愈。
- 世人分著金笼头，或贪微名鱼中钩。
- 宁如君脱宦海去，饱看遥碧临清流。
- 似闻远目增明处，宛如画出城南句。
- 款门何日赴幽期，坐挹云岑为君赋。
- 想当遐瞩穷天垠，吟怜修眉浓绿新。
- 应嗤争利推车客，不惜青山碾作尘。

## 拼音
- jun1 bu4 wen2 han4 shi2 yi2 rong2 liang3 dai4 fu0 ， qun2 gong1 zu3 dao4 qing1 jing1 dou1 。
- qu4 chen2 ji4 mo4 jue2 ji4 zhong3 ， dan4 jian4 hua4 shou3 kong1 chuan2 tu2 。
- jun1 jin1 xin1 shi4 neng2 chao1 gu3 ， zao3 shu4 yi1 guan1 gua4 shen2 wu3 。
- diao4 tou2 bu2 dai4 po4 xuan2 che1 ， guang3 shou4 shi4 jun1 zhi1 shu2 yu4 。
- shi4 ren2 fen1 zhu4 jin1 long2 tou2 ， huo4 tan1 wei1 ming2 yu2 zhong1 gou1 。
- ning2 ru2 jun1 tuo1 huan4 hai3 qu4 ， bao3 kan4 yao2 bi4 lin2 qing1 liu2 。
- si4 wen2 yuan3 mu4 zeng1 ming2 chu4 ， wan3 ru2 hua4 chu1 cheng2 nan2 ju4 。
- kuan3 men2 he2 ri4 fu4 you1 qi1 ， zuo4 yi4 yun2 cen2 wei4 jun1 fu4 。
- xiang3 dang1 xia2 zhu3 qiong2 tian1 yin2 ， yin2 lian2 xiu1 mei2 nong2 lü4 xin1 。
- ying4 chi1 zheng1 li4 tui1 che1 ke4 ， bu4 xi1 qing1 shan1 nian3 zuo4 chen2 。

## 注释

## 译文

## 赏析
