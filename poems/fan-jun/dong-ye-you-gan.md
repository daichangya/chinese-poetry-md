---
id: fan-jun-dong-ye-you-gan
title: 冬夜有感
titlePinyin: dong1 ye4 you3 gan3
titleSlug: dong-ye-you-gan
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宵长倦观书，掩帙起微步。
- 徘徊簷隙月，点缀竹稍露。
- 寒空顽无风，寂历雁时度。
- 不知何处村，尚急野塘戽。
- 哀哉当丙夜，取水穷沮洳。
- 得无空鱼群，一举不复顾。
- 那知今竭泽，无复鱼可捕。
- 天公仁百物，暴殄天所怒。
- 褰裳欲从之，告以盍长虑。
- 浮云暗林野，恐堕荆棘路。
- 出门还入门，此意定谁喻。
- 遣兴强微吟，凄凉不能句。

## 拼音
- xiao1 chang2 juan4 guan1 shu1 ， yan3 zhi4 qi3 wei1 bu4 。
- pai2 huai2 yan2 xi4 yue4 ， dian3 zhui4 zhu2 shao1 lu4 。
- han2 kong1 wan2 wu2 feng1 ， ji4 li4 yan4 shi2 du4 。
- bu4 zhi1 he2 chu4 cun1 ， shang4 ji2 ye3 tang2 hu4 。
- ai1 zai1 dang1 bing3 ye4 ， qu3 shui3 qiong2 ju3 ru4 。
- de2 wu2 kong1 yu2 qun2 ， yi4 ju3 bu2 fu4 gu4 。
- na4 zhi1 jin1 jie2 ze2 ， wu2 fu4 yu2 ke3 bu3 。
- tian1 gong1 ren2 bai3 wu4 ， bao4 tian3 tian1 suo3 nu4 。
- qian1 shang0 yu4 cong2 zhi1 ， gao4 yi3 he2 chang2 lü4 。
- fu2 yun2 an4 lin2 ye3 ， kong3 duo4 jing1 ji2 lu4 。
- chu1 men2 hai2 ru4 men2 ， ci3 yi4 ding4 shui2 yu4 。
- qian3 xing1 qiang2 wei1 yin2 ， qi1 liang2 bu4 neng2 ju4 。

## 注释

## 译文

## 赏析
