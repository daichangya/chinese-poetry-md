---
id: fan-jun-ni-li-tai-bai-xiao-yi-hu
title: 拟李太白笑矣乎
titlePinyin: ni3 li3 tai4 bai2 xiao4 yi3 hu1
titleSlug: ni-li-tai-bai-xiao-yi-hu
author: 范浚
authorPinyin: fan4 jun4
authorSlug: fan-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笑矣乎，笑矣乎。
- 交情贫富古已殊，翟公底用门间书。
- 尔真自尔我自我，嚣然将奈吾何如。
- 笑矣乎，笑矣乎。
- 世人那得相贤愚，是非正用一理枢。
- 目光莫著牛背上，但付捧腹聊卢胡。
- 笑矣乎，笑矣乎。
- 是生百岁犹蘧庐，勿谩辛苦愁其躯。
- 丁年无事且须醉，可待华发伤头颅。
- 笑矣乎，笑矣乎。
- 冯讙悲歌食无鱼，少陵老跨东家馿。
- 宁如三高饱斫鲙，坐啸一舸凌烟湖。
- 笑矣乎，笑矣乎。
- 相随出关汉两疏，散资千万荀隠居。
- 彼皆弃置慕闲逸，得闲何乃翻区区。
- 君不见向来热手势莫俱，侧肩羹沸权门朱。
- 又不见元家胡椒八百斛，石家水碓三十区。
- 只今人骨久已朽，空余古冢号寒狐。

## 拼音
- xiao4 yi3 hu1 ， xiao4 yi3 hu1 。
- jiao1 qing2 pin2 fu4 gu3 yi3 shu1 ， zhai2 gong1 di3 yong4 men2 jian1 shu1 。
- er3 zhen1 zi4 er3 wo3 zi4 wo3 ， ao2 ran2 jiang1 nai4 wu2 he2 ru2 。
- xiao4 yi3 hu1 ， xiao4 yi3 hu1 。
- shi4 ren2 na4 de2 xiang1 xian2 yu2 ， shi4 fei1 zheng4 yong4 yi4 li3 shu1 。
- mu4 guang1 mo4 zhu4 niu2 bei4 shang4 ， dan4 fu4 peng3 fu4 liao2 lu2 hu2 。
- xiao4 yi3 hu1 ， xiao4 yi3 hu1 。
- shi4 sheng1 bai3 sui4 you2 qu2 lu2 ， wu4 man4 xin1 ku3 chou2 qi2 qu1 。
- ding1 nian2 wu2 shi4 qie3 xu1 zui4 ， ke3 dai4 hua2 fa4 shang1 tou2 lu2 。
- xiao4 yi3 hu1 ， xiao4 yi3 hu1 。
- feng2 huan1 bei1 ge1 shi2 wu2 yu2 ， shao3 ling2 lao3 kua4 dong1 jia1 lu2 。
- ning2 ru2 san1 gao1 bao3 zhuo2 kuai4 ， zuo4 xiao4 yi4 ge3 ling2 yan1 hu2 。
- xiao4 yi3 hu1 ， xiao4 yi3 hu1 。
- xiang1 sui2 chu1 guan1 han4 liang3 shu1 ， san4 zi1 qian1 wan4 xun2 yin3 ju1 。
- bi3 jie1 qi4 zhi4 mu4 xian2 yi4 ， de2 xian2 he2 nai3 fan1 qu1 qu1 。
- jun1 bu2 jian4 xiang4 lai2 re4 shou3 shi4 mo4 ju4 ， ce4 jian1 geng1 fei4 quan2 men2 zhu1 。
- you4 bu2 jian4 yuan2 jia1 hu2 jiao1 ba1 bai3 hu2 ， shi2 jia1 shui3 dui4 san1 shi2 qu1 。
- zhi1 jin1 ren2 gu3 jiu3 yi3 xiu3 ， kong4 yu2 gu3 zhong3 hao4 han2 hu2 。

## 注释

## 译文

## 赏析
