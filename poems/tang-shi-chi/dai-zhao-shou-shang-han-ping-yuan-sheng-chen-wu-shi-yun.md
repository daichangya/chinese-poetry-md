---
id: tang-shi-chi-dai-zhao-shou-shang-han-ping-yuan-sheng-chen-wu-shi-yun
title: 代赵守上韩平原生辰五十韵
titlePinyin: dai4 zhao4 shou3 shang4 han2 ping2 yuan2 sheng1 chen2 wu3 shi2 yun4
titleSlug: dai-zhao-shou-shang-han-ping-yuan-sheng-chen-wu-shi-yun
author: 唐士耻
authorPinyin: tang2 shi4 chi3
authorSlug: tang-shi-chi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天佑升平主，时生不世贤。
- 源流多柱石，勋业满云烟。
- 昔者谋深幄，今兹压细毡。
- 三登裨圣化，八表仰英躔。
- 初度光辉发，重侯鼎鼐传。
- 台符明炳炳，寿秩启绵绵。
- 良月初弦上，珍蓂八叶鲜。
- 门弧乔木茂，床笏庆枝连。
- 芝玉更麟凤，干戈杂豆笾。
- 食牛增气概，卜弁借腾𬸣。
- 会遇真神比，亨通正吉先。
- 龙翔云五色，璧合历千年。
- 密借留侯策，端同仲父权。
- 钺旄交粲烂，师揆却蝉联。
- 辇毂殊庭暇，圭茅锡祉坚。
- 图回无间隟，运用独周旋。
- 生息宁屯泽，才猷入大甄。
- 十年如一日，广照及重渊。
- 物在由仪咏，人怀颂德篇。
- 汗编深以刻，银笔大如椽。
- 庆历并元祐，商高若汉宣。
- 开禧仍酌古，尧舜欲无前。
- 几许弥缝力，初无缓急弦。
- 有年偏总总，束帛倍戋戋。
- 合副苍生望，高居赤舄筵。
- 白麻荣盛世，黄阁度群仙。
- 礼绝千官上，心驰四裔边。
- 伟谋殊磊落，汉碛定联翩。
- 又是韩扶赵，几何蓟且燕。
- 三宗时晦永，九帝版图全。
- 忆昨婴兼臼，应关地与天。
- 蚤开明圣祚，竟脱虎蛟涎。
- 献子存孤意，迁书振代铨。
- 云礽知有寄，似续更增妍。
- 每自殚葵向，那能惮手胼。
- 治平多节操，嘉祐浃渊泉。
- 人力端惟及，神谋信比专。
- 渥洼驹抹电，太华藕如船。
- 盘薄应钟岳，芬芳了合荃。
- 毡青浑白璧，题黑未华颠。
- 梅蘂南枝绽，鸿飞北塞穿。
- 澄空添浩荡，昱曜政蝉娟。
- 竹傲冰梢瘦，松坚宝盖圆。
- 恭祈龄算远，敢借物情延。
- 仆也叨乘障，心焉愿执鞭。
- 扫门情莫效，贺客履难骈。
- 吉亥真盈数，佳辰洽九干。
- 明良那偶尔，时节共欢然。
- 宣劝分荣露，恩涯吸巨川。
- 千秋金鉴录，不日却拳拳。

## 拼音
- tian1 you4 sheng1 ping2 zhu3 ， shi2 sheng1 bu2 shi4 xian2 。
- yuan2 liu2 duo1 zhu4 shi2 ， xun1 ye4 man3 yun2 yan1 。
- xi1 zhe3 mou2 shen1 wo4 ， jin1 zi1 ya1 xi4 zhan1 。
- san1 deng1 bi4 sheng4 hua4 ， ba1 biao3 yang3 ying1 chan2 。
- chu1 du4 guang1 hui1 fa1 ， zhong4 hou2 ding3 nai4 chuan2 。
- tai2 fu2 ming2 bing3 bing3 ， shou4 zhi4 qi3 mian2 mian2 。
- liang2 yue4 chu1 xian2 shang4 ， zhen1 mi4 ba1 ye4 xian1 。
- men2 hu2 qiao2 mu4 mao4 ， chuang2 hu4 qing4 zhi1 lian2 。
- zhi1 yu4 geng4 lin2 feng4 ， gan1 ge1 za2 dou4 bian1 。
- shi2 niu2 zeng1 qi4 gai4 ， bu3 bian4 jie4 teng2 xian1 。
- hui4 yu4 zhen1 shen2 bi3 ， heng1 tong1 zheng4 ji2 xian1 。
- long2 xiang2 yun2 wu3 se4 ， bi4 he2 li4 qian1 nian2 。
- mi4 jie4 liu2 hou2 ce4 ， duan1 tong2 zhong4 fu4 quan2 。
- yue4 mao2 jiao1 can4 lan4 ， shi1 kui2 que4 chan2 lian2 。
- nian3 gu1 shu1 ting2 xia2 ， gui1 mao2 xi1 zhi3 jian1 。
- tu2 hui2 wu2 jian4 xi4 ， yun4 yong4 du2 zhou1 xuan2 。
- sheng1 xi1 ning2 tun2 ze2 ， cai2 you2 ru4 da4 zhen1 。
- shi2 nian2 ru2 yi1 ri4 ， guang3 zhao4 ji2 zhong4 yuan1 。
- wu4 zai4 you2 yi2 yong3 ， ren2 huai2 song4 de2 pian1 。
- han4 bian1 shen1 yi3 ke4 ， yin2 bi3 da4 ru2 chuan2 。
- qing4 li4 bing4 yuan2 you4 ， shang1 gao1 ruo4 han4 xuan1 。
- kai1 xi3 reng2 zhuo2 gu3 ， yao2 shun4 yu4 wu2 qian2 。
- ji3 xu3 mi2 feng2 li4 ， chu1 wu2 huan3 ji2 xian2 。
- you3 nian2 pian1 zong3 zong3 ， shu4 bo2 bei4 jian1 jian1 。
- he2 fu4 cang1 sheng1 wang4 ， gao1 ju1 chi4 xi4 yan2 。
- bai2 ma2 rong2 sheng4 shi4 ， huang2 ge2 du4 qun2 xian1 。
- li3 jue2 qian1 guan1 shang4 ， xin1 chi2 si4 yi4 bian1 。
- wei3 mou2 shu1 lei3 luo4 ， han4 qi4 ding4 lian2 pian1 。
- you4 shi4 han2 fu2 zhao4 ， ji3 he2 ji4 qie3 yan4 。
- san1 zong1 shi2 hui4 yong3 ， jiu3 di4 ban3 tu2 quan2 。
- yi4 zuo2 ying1 jian1 jiu4 ， ying4 guan1 di4 yu3 tian1 。
- zao3 kai1 ming2 sheng4 zuo4 ， jing4 tuo1 hu3 jiao1 xian2 。
- xian4 zi3 cun2 gu1 yi4 ， qian1 shu1 zhen4 dai4 quan2 。
- yun2 reng2 zhi1 you3 ji4 ， si4 xu4 geng4 zeng1 yan2 。
- mei3 zi4 dan1 kui2 xiang4 ， na4 neng2 dan4 shou3 pian2 。
- zhi4 ping2 duo1 jie2 cao1 ， jia1 you4 jia1 yuan1 quan2 。
- ren2 li4 duan1 wei2 ji2 ， shen2 mou2 xin4 bi3 zhuan1 。
- wo4 wa1 ju1 mo3 dian4 ， tai4 hua2 ou3 ru2 chuan2 。
- pan2 bao2 ying4 zhong1 yue4 ， fen1 fang1 le0 he2 quan2 。
- zhan1 qing1 hun2 bai2 bi4 ， ti2 hei1 wei4 hua2 dian1 。
- mei2 rui3 nan2 zhi1 zhan4 ， hong2 fei1 bei3 sai1 chuan1 。
- cheng2 kong1 tian1 hao4 dang4 ， yu4 yao4 zheng4 chan2 juan1 。
- zhu2 ao4 bing1 shao1 shou4 ， song1 jian1 bao3 gai4 yuan2 。
- gong1 qi2 ling2 suan4 yuan3 ， gan3 jie4 wu4 qing2 yan2 。
- pu2 ye3 dao1 cheng2 zhang4 ， xin1 yan1 yuan4 zhi2 bian1 。
- sao3 men2 qing2 mo4 xiao4 ， he4 ke4 lü3 nan2 pian2 。
- ji2 hai4 zhen1 ying2 shu4 ， jia1 chen2 qia4 jiu3 gan1 。
- ming2 liang2 na4 ou3 er3 ， shi2 jie2 gong4 huan1 ran2 。
- xuan1 quan4 fen1 rong2 lu4 ， en1 ya2 xi1 ju4 chuan1 。
- qian1 qiu1 jin1 jian4 lu4 ， bu2 ri4 que4 quan2 quan2 。

## 注释

## 译文

## 赏析
