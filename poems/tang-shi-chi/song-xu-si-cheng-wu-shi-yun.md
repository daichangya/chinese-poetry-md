---
id: tang-shi-chi-song-xu-si-cheng-wu-shi-yun
title: 送许寺丞五十韵
titlePinyin: song4 xu3 si4 cheng2 wu3 shi2 yun4
titleSlug: song-xu-si-cheng-wu-shi-yun
author: 唐士耻
authorPinyin: tang2 shi4 chi3
authorSlug: tang-shi-chi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家循吏传，表表是龚黄。
- 奏最承恩宠，高才躐庙堂。
- 身随名不朽，功与赏相当。
- 汗简时逾久，攀辕事莫详。
- 何如身际幸，合有颂揄扬。
- 维古萧州上，腾精斗度旁。
- 国初新画壤，饷目旧如冈。
- 昨岁干仍潦，频年俭且霜。
- 几成炊易子，那恃黍登场。
- 饥馑连千屋，焦劳自一王。
- 深仁推恻隠，遴选及慈祥。
- 捐廪虽蒙泽，安贫亦振纲。
- 肠空朝息怒，骨立暮生光。
- 尽反三农业，交腾五袴章。
- 诚通俄顷刻，雩应不寻常。
- 原表犹多获，人间亟小康。
- 何门无囷积，有土尽金穰。
- 薄试为霖手，聊施活国方。
- 一丰能造次，再稔更芬芳。
- 将见红囷粟，全登白粲樯。
- 饬儒殚富教，考课冠循良。
- 出入操修并，渊源学问长。
- 躬修香寝旨，驩奉彩衣觞。
- 坐啸庭多暇，行轩乐未央。
- 孝心常翼翼，和气两洋洋。
- 帝扆畴三俊，民庸格九阊。
- 爰班少府节，属护左江乡。
- 风力先轺驷，光华袭镂钖。
- 衔余资煮摘，陈腐足仓箱。
- 使指星迟御，仙山剑削铓。
- 清诗真度越，胜地不凄凉。
- 更上然犀渚，还寻怨鹤坊。
- 练江殊泚泚，蠡汇特汪汪。
- 赐履驰驹隙，飞环振鹭行。
- 唐虞优广厦，臯稷佐垂裳。
- 北汉栖裘罽，西昆贡栗肪。
- 谋图心既远，经济术方彰。
- 此去真期运，于思谩感藏。
- 遥知均燕雀，何况在门墙。
- 并合时难再，趋承德叵量。
- 永言追雅颂，博采逮康庄。
- 笔墨嗟孱弱，辞华乏激昂。
- 勤拳频寘念，展转屡回肠。
- 乐古联羲禊，遗恩比召棠。
- 祇疑灵雨至，复作应龙骧。
- 涨浪连芳草，轻烟护绿杨。
- 迁鶑偏𪾢睆，归鴈远翺翔。
- 物色随时转，风光触处忙。
- 诏条春婉娩，祖帐酒淋浪。
- 阁皂非尘境，低眉似送将。

## 拼音
- han4 jia1 xun2 li4 chuan2 ， biao3 biao3 shi4 gong1 huang2 。
- zou4 zui4 cheng2 en1 chong3 ， gao1 cai2 lie4 miao4 tang2 。
- shen1 sui2 ming2 bu4 xiu3 ， gong1 yu3 shang3 xiang1 dang1 。
- han4 jian3 shi2 yu2 jiu3 ， pan1 yuan2 shi4 mo4 xiang2 。
- he2 ru2 shen1 ji4 xing4 ， he2 you3 song4 yu2 yang2 。
- wei2 gu3 xiao1 zhou1 shang4 ， teng2 jing1 dou4 du4 pang2 。
- guo2 chu1 xin1 hua4 rang3 ， xiang3 mu4 jiu4 ru2 gang1 。
- zuo2 sui4 gan1 reng2 liao2 ， pin2 nian2 jian3 qie3 shuang1 。
- ji3 cheng2 chui1 yi4 zi3 ， na4 shi4 shu3 deng1 chang3 。
- ji1 jin3 lian2 qian1 wu1 ， jiao1 lao2 zi4 yi4 wang2 。
- shen1 ren2 tui1 ce4 yin3 ， lin2 xuan3 ji2 ci2 xiang2 。
- juan1 lin3 sui1 meng2 ze2 ， an1 pin2 yi4 zhen4 gang1 。
- chang2 kong1 chao2 xi1 nu4 ， gu3 li4 mu4 sheng1 guang1 。
- jin4 fan3 san1 nong2 ye4 ， jiao1 teng2 wu3 ku4 zhang1 。
- cheng2 tong1 e2 qing3 ke4 ， yu2 ying4 bu4 xun2 chang2 。
- yuan2 biao3 you2 duo1 huo4 ， ren2 jian1 ji2 xiao3 kang1 。
- he2 men2 wu2 qun1 ji1 ， you3 tu3 jin4 jin1 rang2 。
- bao2 shi4 wei4 lin2 shou3 ， liao2 shi1 huo2 guo2 fang1 。
- yi4 feng1 neng2 zao4 ci4 ， zai4 ren3 geng4 fen1 fang1 。
- jiang1 jian4 hong2 qun1 su4 ， quan2 deng1 bai2 can4 qiang2 。
- chi4 ru2 dan1 fu4 jiao4 ， kao3 ke4 guan1 xun2 liang2 。
- chu1 ru4 cao1 xiu1 bing4 ， yuan1 yuan2 xue2 wen4 chang2 。
- gong1 xiu1 xiang1 qin3 zhi3 ， huan1 feng4 cai3 yi1 shang1 。
- zuo4 xiao4 ting2 duo1 xia2 ， xing2 xuan1 le4 wei4 yang1 。
- xiao4 xin1 chang2 yi4 yi4 ， he2 qi4 liang3 yang2 yang2 。
- di4 yi3 chou2 san1 jun4 ， min2 yong1 ge2 jiu3 chang1 。
- yuan2 ban1 shao4 fu3 jie2 ， shu3 hu4 zuo3 jiang1 xiang1 。
- feng1 li4 xian1 yao2 si4 ， guang1 hua2 xi2 lou4 yang2 。
- xian2 yu2 zi1 zhu3 zhai1 ， chen2 fu3 zu2 cang1 xiang1 。
- shi3 zhi3 xing1 chi2 yu4 ， xian1 shan1 jian4 xiao1 mang2 。
- qing1 shi1 zhen1 du4 yue4 ， sheng4 di4 bu4 qi1 liang2 。
- geng4 shang4 ran2 xi1 zhu3 ， hai2 xun2 yuan4 he4 fang1 。
- lian4 jiang1 shu1 ci3 ci3 ， li2 hui4 te4 wang1 wang1 。
- ci4 lü3 chi2 ju1 xi4 ， fei1 huan2 zhen4 lu4 xing2 。
- tang2 yu2 you1 guang3 sha4 ， gao1 ji4 zuo3 chui2 shang0 。
- bei3 han4 qi1 qiu2 ji4 ， xi1 kun1 gong4 li4 fang2 。
- mou2 tu2 xin1 ji4 yuan3 ， jing1 ji4 shu4 fang1 zhang1 。
- ci3 qu4 zhen1 qi1 yun4 ， yu2 si1 man4 gan3 cang2 。
- yao2 zhi1 jun1 yan4 que4 ， he2 kuang4 zai4 men2 qiang2 。
- bing4 he2 shi2 nan2 zai4 ， qu1 cheng2 de2 po3 liang2 。
- yong3 yan2 zhui1 ya3 song4 ， bo2 cai3 dai3 kang1 zhuang1 。
- bi3 mo4 jie1 chan2 ruo4 ， ci2 hua2 fa2 ji1 ang2 。
- qin2 quan2 pin2 zhi4 nian4 ， zhan3 zhuan3 lü3 hui2 chang2 。
- le4 gu3 lian2 xi1 xi4 ， yi2 en1 bi3 zhao4 tang2 。
- qi2 yi2 ling2 yu3 zhi4 ， fu4 zuo4 ying4 long2 xiang1 。
- zhang3 lang4 lian2 fang1 cao3 ， qing1 yan1 hu4 lü4 yang2 。
- qian1 ying1 pian1 xian4 huan4 ， gui1 yan4 yuan3 ao2 xiang2 。
- wu4 se4 sui2 shi2 zhuan3 ， feng1 guang1 chu4 chu4 mang2 。
- zhao4 tiao2 chun1 wan3 mian3 ， zu3 zhang4 jiu3 lin2 lang4 。
- ge2 zao4 fei1 chen2 jing4 ， di1 mei2 si4 song4 jiang1 。

## 注释

## 译文

## 赏析
