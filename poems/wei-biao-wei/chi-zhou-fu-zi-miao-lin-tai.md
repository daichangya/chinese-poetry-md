---
id: wei-biao-wei-chi-zhou-fu-zi-miao-lin-tai
title: 池州夫子庙麟台
titlePinyin: chi2 zhou1 fu1 zi3 miao4 lin2 tai2
titleSlug: chi-zhou-fu-zi-miao-lin-tai
author: 韦表微
authorPinyin: wei2 biao3 wei1
authorSlug: wei-biao-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 二仪既闭，三象乃乖。圣道埋郁，人心不开。
- 上无文武，下有定哀。吁嗟麟兮，孰为来哉。
- 周虽不纲，孔实嗣圣。诗书既删，礼乐大定。
- 劝善惩恶，奸邪乃正。吁嗟麟兮，克昭符命。
- 圣与时合，代行位尊。苟或乖戾，身穷道存。
- 于昭鲁邑，栖迟孔门。吁嗟麟兮，孰知其仁。
- 运极数残，德至时否。楚国浸广，秦封益侈。
- 墙仞迫厄，崎岖阙里。吁嗟麟兮，靡有攸止。
- 世治则麟，世乱则麇。出非其时，麋鹿同群。
- 孔不自圣，麟不自祥。吁嗟麟兮，天何所亡。

## 拼音
- er4 yi2 ji4 bi4 ， san1 xiang4 nai3 guai1 。 sheng4 dao4 mai2 yu4 ， ren2 xin1 bu4 kai1 。
- shang4 wu2 wen2 wu3 ， xia4 you3 ding4 ai1 。 xu1 jie1 lin2 xi1 ， shu2 wei4 lai2 zai1 。
- zhou1 sui1 bu4 gang1 ， kong3 shi2 si4 sheng4 。 shi1 shu1 ji4 shan1 ， li3 yue4 da4 ding4 。
- quan4 shan4 cheng2 e4 ， jian1 xie2 nai3 zheng4 。 xu1 jie1 lin2 xi1 ， ke4 zhao1 fu2 ming4 。
- sheng4 yu3 shi2 he2 ， dai4 xing2 wei4 zun1 。 gou3 huo4 guai1 li4 ， shen1 qiong2 dao4 cun2 。
- yu2 zhao1 lu3 yi4 ， qi1 chi2 kong3 men2 。 xu1 jie1 lin2 xi1 ， shu2 zhi1 qi2 ren2 。
- yun4 ji2 shu4 can2 ， de2 zhi4 shi2 fou3 。 chu3 guo2 jin4 guang3 ， qin2 feng1 yi4 chi3 。
- qiang2 ren4 po4 e4 ， qi2 qu1 que1 li3 。 xu1 jie1 lin2 xi1 ， mi2 you3 you1 zhi3 。
- shi4 zhi4 ze2 lin2 ， shi4 luan4 ze2 jun1 。 chu1 fei1 qi2 shi2 ， mi2 lu4 tong2 qun2 。
- kong3 bu2 zi4 sheng4 ， lin2 bu2 zi4 xiang2 。 xu1 jie1 lin2 xi1 ， tian1 he2 suo3 wang2 。

## 注释

## 译文

## 赏析
