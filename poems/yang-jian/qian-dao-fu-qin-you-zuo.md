---
id: yang-jian-qian-dao-fu-qin-you-zuo
title: 乾道抚琴有作
titlePinyin: qian2 dao4 fu3 qin2 you3 zuo4
titleSlug: qian-dao-fu-qin-you-zuo
author: 杨简
authorPinyin: yang2 jian3
authorSlug: yang-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧萧指下生秋风，渐渐幽响飕寒空。
- 月明夜气清入骨，何处仙佩摇丁东。
- 野鹤惊起舞，流水噎复鸣。
- 一唱三叹意未已，幽幽话出太古情。
- 龙吟虎啸遽神怪，千山万壑风雨晦。
- 海涛震荡林木响，乱撒金盘冰雹碎。
- 和气囘春阳，缥缈孤鸾翔。
- 三江五湖烟水阔，波声𫗋𫗋鸣渔榔。
- 悲猿临涧欲渡不敢渡，但闻涧下萧飒松风长。
- 闲云曳碧落，势去还囘薄。
- 神仙恍惚无定所，微吟似欲止所作。
- 御风一笑归蓬瀛，犹有余音遶寥廓。

## 拼音
- xiao1 xiao1 zhi3 xia4 sheng1 qiu1 feng1 ， jian4 jian4 you1 xiang3 sou1 han2 kong1 。
- yue4 ming2 ye4 qi4 qing1 ru4 gu3 ， he2 chu4 xian1 pei4 yao2 ding1 dong1 。
- ye3 he4 jing1 qi3 wu3 ， liu2 shui3 ye1 fu4 ming2 。
- yi2 chang4 san1 tan4 yi4 wei4 yi3 ， you1 you1 hua4 chu1 tai4 gu3 qing2 。
- long2 yin2 hu3 xiao4 ju4 shen2 guai4 ， qian1 shan1 wan4 he4 feng1 yu3 hui4 。
- hai3 tao1 zhen4 dang4 lin2 mu4 xiang3 ， luan4 sa1 jin1 pan2 bing1 bao2 sui4 。
- he2 qi4 hui2 chun1 yang2 ， piao1 miao3 gu1 luan2 xiang2 。
- san1 jiang1 wu3 hu2 yan1 shui3 kuo4 ， bo1 sheng1 𫗋 𫗋 ming2 yu2 lang2 。
- bei1 yuan2 lin2 jian4 yu4 du4 bu4 gan3 du4 ， dan4 wen2 jian4 xia4 xiao1 sa4 song1 feng1 chang2 。
- xian2 yun2 ye4 bi4 luo4 ， shi4 qu4 hai2 hui2 bao2 。
- shen2 xian1 huang3 hu1 wu2 ding4 suo3 ， wei1 yin2 si4 yu4 zhi3 suo3 zuo4 。
- yu4 feng1 yi2 xiao4 gui1 peng2 ying2 ， you2 you3 yu2 yin1 rao4 liao2 kuo4 。

## 注释

## 译文

## 赏析
