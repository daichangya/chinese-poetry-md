---
id: yang-jian-feng-xi-wang-ku-xiang-shan-fu-hui-zang-ji-gui-zi-jin-xi-liu-su-ben-xian--8ed705b3
title: 奉檄往哭象山复会葬及归自金溪留宿本县仙乐观归而作是诗  其二
titlePinyin: feng4 xi2 wang3 ku1 xiang4 shan1 fu4 hui4 zang4 ji2 gui1 zi4 jin1 xi1 liu2 su4 ben3 xian4 xian1 le4 guan1 gui1 er2 zuo4 shi4 shi1     qi2 er4
titleSlug: feng-xi-wang-ku-xiang-shan-fu-hui-zang-ji-gui-zi-jin-xi-liu-su-ben-xian--8ed705b3
author: 杨简
authorPinyin: yang2 jian3
authorSlug: yang-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道士清晨喜告余，昨朝膏露降濡濡。
- 夜来舆从留山观，此瑞端呈邑大夫。
- 我闻之言半疑信，踏破晓光上孤峻。
- 巍然古殿汉天师，水遶丹炉叶明润。
- 旁观复折取以前，连日祥应讵偶然。
- 我亦尝审甘如饴，是谁执此变化权。
- 益信人心自灵妙，莫执人神定名号。
- 此机不动万象沈，此机一发靡不到。
- 此机不属上下中，此机非西南北东。
- 此机无远亦无近，此机至正而大公。
- 此机夫人之所有，何不自贵自善守。
- 寸善微萌天地知，小恶开元祸随后。
- 皇天无亲亦无常，愿言孜孜兢兢悠久而无疆。

## 拼音
- dao4 shi4 qing1 chen2 xi3 gao4 yu2 ， zuo2 chao2 gao1 lu4 jiang4 ru2 ru2 。
- ye4 lai2 yu2 cong2 liu2 shan1 guan1 ， ci3 rui4 duan1 cheng2 yi4 dai4 fu0 。
- wo3 wen2 zhi1 yan2 ban4 yi2 xin4 ， ta4 po4 xiao3 guang1 shang4 gu1 jun4 。
- wei1 ran2 gu3 dian4 han4 tian1 shi1 ， shui3 rao4 dan1 lu2 ye4 ming2 run4 。
- pang2 guan1 fu4 zhe2 qu3 yi3 qian2 ， lian2 ri4 xiang2 ying4 ju4 ou3 ran2 。
- wo3 yi4 chang2 shen3 gan1 ru2 yi2 ， shi4 shui2 zhi2 ci3 bian4 hua4 quan2 。
- yi4 xin4 ren2 xin1 zi4 ling2 miao4 ， mo4 zhi2 ren2 shen2 ding4 ming2 hao4 。
- ci3 ji1 bu2 dong4 wan4 xiang4 shen3 ， ci3 ji1 yi4 fa1 mi2 bu2 dao4 。
- ci3 ji1 bu4 shu3 shang4 xia4 zhong1 ， ci3 ji1 fei1 xi1 nan2 bei3 dong1 。
- ci3 ji1 wu2 yuan3 yi4 wu2 jin4 ， ci3 ji1 zhi4 zheng4 er2 da4 gong1 。
- ci3 ji1 fu1 ren2 zhi1 suo3 you3 ， he2 bu2 zi4 gui4 zi4 shan4 shou3 。
- cun4 shan4 wei1 meng2 tian1 di4 zhi1 ， xiao3 e4 kai1 yuan2 huo4 sui2 hou4 。
- huang2 tian1 wu2 qin1 yi4 wu2 chang2 ， yuan4 yan2 zi1 zi1 jing1 jing1 you1 jiu3 er2 wu2 jiang1 。

## 注释

## 译文

## 赏析
