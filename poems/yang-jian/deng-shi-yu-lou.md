---
id: yang-jian-deng-shi-yu-lou
title: 登石鱼楼
titlePinyin: deng1 shi2 yu2 lou2
titleSlug: deng-shi-yu-lou
author: 杨简
authorPinyin: yang2 jian3
authorSlug: yang-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楼栏倚碧空，绿树正摇风。
- 我独来从容，笑歌于其中。
- 微凉吹我衣，碧袂纱玲珑。
- 诗成自长吟，宛转音和融。
- 此意无人会，只许清风同。
- 亦许空间云，悠然西又东。
- 亦许林间禽，幽啭声无踪。
- 亦许山间翁，笑语天机通。
- 前山对我吟，突兀青重重。
- 终日赓我歌，知音无瞽宗。
- 知音自古少，日月空临照。
- 天地终不秘，造化今未了。

## 拼音
- lou2 lan2 yi3 bi4 kong1 ， lü4 shu4 zheng4 yao2 feng1 。
- wo3 du2 lai2 cong2 rong2 ， xiao4 ge1 yu2 qi2 zhong1 。
- wei1 liang2 chui1 wo3 yi1 ， bi4 mei4 sha1 ling2 long2 。
- shi1 cheng2 zi4 chang2 yin2 ， wan3 zhuan3 yin1 he2 rong2 。
- ci3 yi4 wu2 ren2 hui4 ， zhi3 xu3 qing1 feng1 tong2 。
- yi4 xu3 kong1 jian1 yun2 ， you1 ran2 xi1 you4 dong1 。
- yi4 xu3 lin2 jian1 qin2 ， you1 zhuan4 sheng1 wu2 zong1 。
- yi4 xu3 shan1 jian1 weng1 ， xiao4 yu3 tian1 ji1 tong1 。
- qian2 shan1 dui4 wo3 yin2 ， tu1 wu4 qing1 chong2 chong2 。
- zhong1 ri4 geng1 wo3 ge1 ， zhi1 yin1 wu2 gu3 zong1 。
- zhi1 yin1 zi4 gu3 shao3 ， ri4 yue4 kong1 lin2 zhao4 。
- tian1 di4 zhong1 bu2 mi4 ， zao4 hua4 jin1 wei4 liao3 。

## 注释

## 译文

## 赏析
