---
id: yang-jian-nei-dan-ge
title: 内丹歌
titlePinyin: nei4 dan1 ge1
titleSlug: nei-dan-ge
author: 杨简
authorPinyin: yang2 jian3
authorSlug: yang-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 某闻内丹不可见，不待施工自成炼。
- 羲皇以上几春秋，何啻千千万万转。
- 到今昼夜流光涌，金乌夜照广寒殿。
- 余辉散发缀碧落，稀稠纷纠珠玉溅。
- 冲气祥精腾太虚，舒卷飞浮态累变。
- 映空晓景绿拖蓝，错绮晚凝红染茜。
- 有时震响轰冥蒙，有时熠燿盘飞线。
- 有时清润垂冰丝，有时怱舞琼花片。
- 其间秀结成山川，密木繁林飞鸟虫鱼次第现。
- 龙翔凤鸣宝藏兴，𬘡缊孕瑞生群英。
- 四明之麓鄞之曲，育神含和备五福。
- 中有祥光两派明，内虚外应无不烛。
- 能听能言能往复。
- 屈伸俯仰天然奇，不知手舞蹈与足。
- 二十年前忽转移，蓦过慈川天宝山之西。
- 翠微曲复烟霞深，变化游徙谁复知端倪。
- 石鱼楼阁云气低，比年往往暂此栖。
- 御风两渡浙河去，又寻归路从桃蹊。
- 桃源深处无人识，纵复经从当面迷。
- 天实秘此丹，所见惟童颜。
- 暂时一语露一班，不直知音又复还。

## 拼音
- mou3 wen2 nei4 dan1 bu4 ke3 jian4 ， bu2 dai4 shi1 gong1 zi4 cheng2 lian4 。
- xi1 huang2 yi3 shang4 ji3 chun1 qiu1 ， he2 chi4 qian1 qian1 wan4 wan4 zhuan3 。
- dao4 jin1 zhou4 ye4 liu2 guang1 yong3 ， jin1 wu1 ye4 zhao4 guang3 han2 dian4 。
- yu2 hui1 san4 fa1 zhui4 bi4 luo4 ， xi1 chou2 fen1 jiu1 zhu1 yu4 jian4 。
- chong1 qi4 xiang2 jing1 teng2 tai4 xu1 ， shu1 juan4 fei1 fu2 tai4 lei4 bian4 。
- ying4 kong1 xiao3 jing3 lü4 tuo1 lan2 ， cuo4 qi3 wan3 ning2 hong2 ran3 qian4 。
- you3 shi2 zhen4 xiang3 hong1 ming2 meng2 ， you3 shi2 yi4 yao4 pan2 fei1 xian4 。
- you3 shi2 qing1 run4 chui2 bing1 si1 ， you3 shi2 cong1 wu3 qiong2 hua1 pian4 。
- qi2 jian1 xiu4 jie2 cheng2 shan1 chuan1 ， mi4 mu4 fan2 lin2 fei1 niao3 chong2 yu2 ci4 di4 xian4 。
- long2 xiang2 feng4 ming2 bao3 zang4 xing1 ， yin1 wen1 yun4 rui4 sheng1 qun2 ying1 。
- si4 ming2 zhi1 lu4 yin2 zhi1 qu3 ， yu4 shen2 han2 he2 bei4 wu3 fu2 。
- zhong1 you3 xiang2 guang1 liang3 pai4 ming2 ， nei4 xu1 wai4 ying4 wu2 bu4 zhu2 。
- neng2 ting1 neng2 yan2 neng2 wang3 fu4 。
- qu1 shen1 fu3 yang3 tian1 ran2 qi2 ， bu4 zhi1 shou3 wu3 dao3 yu3 zu2 。
- er4 shi2 nian2 qian2 hu1 zhuan3 yi2 ， mo4 guo4 ci2 chuan1 tian1 bao3 shan1 zhi1 xi1 。
- cui4 wei1 qu3 fu4 yan1 xia2 shen1 ， bian4 hua4 you2 xi3 shui2 fu4 zhi1 duan1 ni2 。
- shi2 yu2 lou2 ge2 yun2 qi4 di1 ， bi3 nian2 wang3 wang3 zan4 ci3 qi1 。
- yu4 feng1 liang3 du4 zhe4 he2 qu4 ， you4 xun2 gui1 lu4 cong2 tao2 qi1 。
- tao2 yuan2 shen1 chu4 wu2 ren2 shi2 ， zong4 fu4 jing1 cong2 dang1 mian4 mi2 。
- tian1 shi2 mi4 ci3 dan1 ， suo3 jian4 wei2 tong2 yan2 。
- zan4 shi2 yi4 yu3 lu4 yi4 ban1 ， bu4 zhi2 zhi1 yin1 you4 fu4 hai2 。

## 注释

## 译文

## 赏析
