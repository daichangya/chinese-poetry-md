---
id: yang-jian-ming-tang-li-cheng-shi
title: 明堂礼成诗
titlePinyin: ming2 tang2 li3 cheng2 shi1
titleSlug: ming-tang-li-cheng-shi
author: 杨简
authorPinyin: yang2 jian3
authorSlug: yang-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去腊陈三劄，兹秋奉九筵。
- 群英俱有赋，孤迹敢无篇。
- 宗祀新隆礼，宸衷上格天。
- 虚明融寂寞，大化合敷宣。
- 近骇边烽急，前惊内寇连。
- 鬼神虽然佑，刑政谨将然。
- 咸谓公私杂，希聆宰相贤。
- 积深千万弊，任止二三年。
- 苟且姑循旧，嗟咨亦屡传。
- 旱蝗难熟视，殍殣惨相联。
- 寒后裘方索，薪间火已然。
- 冕旒几咫尺，轩陛隔天渊。
- 善颂无谀语，愚衷有至虔。
- 愿兢兢业业，安止出刚干。

## 拼音
- qu4 la4 chen2 san1 zha1 ， zi1 qiu1 feng4 jiu3 yan2 。
- qun2 ying1 ju4 you3 fu4 ， gu1 ji4 gan3 wu2 pian1 。
- zong1 si4 xin1 long2 li3 ， chen2 zhong1 shang4 ge2 tian1 。
- xu1 ming2 rong2 ji4 mo4 ， da4 hua4 he2 fu1 xuan1 。
- jin4 hai4 bian1 feng1 ji2 ， qian2 jing1 nei4 kou4 lian2 。
- gui3 shen2 sui1 ran2 you4 ， xing2 zheng4 jin3 jiang1 ran2 。
- xian2 wei4 gong1 si1 za2 ， xi1 ling2 zai3 xiang4 xian2 。
- ji1 shen1 qian1 wan4 bi4 ， ren4 zhi3 er4 san1 nian2 。
- gou3 qie3 gu1 xun2 jiu4 ， jie1 zi1 yi4 lü3 chuan2 。
- han4 huang2 nan2 shu2 shi4 ， piao3 jin4 can3 xiang1 lian2 。
- han2 hou4 qiu2 fang1 suo3 ， xin1 jian1 huo3 yi3 ran2 。
- mian3 liu2 ji3 zhi3 chi3 ， xuan1 bi4 ge2 tian1 yuan1 。
- shan4 song4 wu2 yu2 yu3 ， yu2 zhong1 you3 zhi4 qian2 。
- yuan4 jing1 jing1 ye4 ye4 ， an1 zhi3 chu1 gang1 gan1 。

## 注释

## 译文

## 赏析
