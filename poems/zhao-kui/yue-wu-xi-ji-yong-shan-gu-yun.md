---
id: zhao-kui-yue-wu-xi-ji-yong-shan-gu-yun
title: 阅浯溪集用山谷韵
titlePinyin: yue4 wu2 xi1 ji2 yong4 shan1 gu3 yun4
titleSlug: yue-wu-xi-ji-yong-shan-gu-yun
author: 赵戣
authorPinyin: zhao4 kui2
authorSlug: zhao-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花间小阁临清溪，绿窗坐阅三吾碑。
- 恍如登高俯绝壑，倚杖松阴挽兔丝。
- 幽寻胜赏客思奇，一声欵乃谁家儿。
- 浯溪映带湘东西，碧山曾看漫郎栖。
- 银钩玉筯苔藓古，神剜天画非人为。
- 忆昔储皇披舆图，白衣山人称帝师。
- 汾营老将智勇俱，阴霾四塞天戈挥。
- 至今老石励庸懦，野水亦解扶颠危。
- 后来吊古者为谁，涪翁清响车攻诗。
- 当时寡和孤白雪，我故欲尾春风辞。
- 恨不插羽西南飞，山前更著小艇随。
- 夜阑忽梦访遗址，月色惨淡猿声悲。

## 拼音
- hua1 jian1 xiao3 ge2 lin2 qing1 xi1 ， lü4 chuang1 zuo4 yue4 san1 wu2 bei1 。
- huang3 ru2 deng1 gao1 fu3 jue2 he4 ， yi3 zhang4 song1 yin1 wan3 tu4 si1 。
- you1 xun2 sheng4 shang3 ke4 si1 qi2 ， yi4 sheng1 kuan3 nai3 shui2 jia1 er2 。
- wu2 xi1 ying4 dai4 xiang1 dong1 xi1 ， bi4 shan1 ceng2 kan4 man4 lang2 qi1 。
- yin2 gou1 yu4 zhu4 tai2 xian3 gu3 ， shen2 wan1 tian1 hua4 fei1 ren2 wei2 。
- yi4 xi1 chu3 huang2 pi1 yu2 tu2 ， bai2 yi1 shan1 ren2 cheng1 di4 shi1 。
- fen2 ying2 lao3 jiang4 zhi4 yong3 ju4 ， yin1 mai2 si4 sai1 tian1 ge1 hui1 。
- zhi4 jin1 lao3 shi2 li4 yong1 nuo4 ， ye3 shui3 yi4 jie3 fu2 dian1 wei1 。
- hou4 lai2 diao4 gu3 zhe3 wei4 shui2 ， fu2 weng1 qing1 xiang3 che1 gong1 shi1 。
- dang1 shi2 gua3 he2 gu1 bai2 xue3 ， wo3 gu4 yu4 wei3 chun1 feng1 ci2 。
- hen4 bu4 cha1 yu3 xi1 nan2 fei1 ， shan1 qian2 geng4 zhu4 xiao3 ting3 sui2 。
- ye4 lan2 hu1 meng4 fang3 yi2 zhi3 ， yue4 se4 can3 dan4 yuan2 sheng1 bei1 。

## 注释

## 译文

## 赏析
