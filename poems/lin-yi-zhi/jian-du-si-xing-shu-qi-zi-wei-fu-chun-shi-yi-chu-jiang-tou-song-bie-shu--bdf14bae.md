---
id: lin-yi-zhi-jian-du-si-xing-shu-qi-zi-wei-fu-chun-shi-yi-chu-jiang-tou-song-bie-shu--bdf14bae
title: 见独斯行叔绮子为赴春试一出江头送别殊令牵怀聊为巴阑行一首以道此意云尔
titlePinyin: jian4 du2 si1 xing2 shu1 qi3 zi3 wei4 fu4 chun1 shi4 yi4 chu1 jiang1 tou2 song4 bie2 shu1 ling4 qian1 huai2 liao2 wei4 ba1 lan2 xing2 yi4 shou3 yi3 dao4 ci3 yi4 yun2 er3
titleSlug: jian-du-si-xing-shu-qi-zi-wei-fu-chun-shi-yi-chu-jiang-tou-song-bie-shu--bdf14bae
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巴阑独还岁月深，相送出门自沉吟。
- 十年交旧总如许，狂歌一曲伤人心。
- 今人读书如过客，壶飧只向市头索。
- 吾曹苦思肠几穿，安得相逢不索莫。
- 念我平生弄典坟，六月北窗长闭门。
- 雕肝篆肺得一句，旁人袖手评其文。
- 思量至此复一笑，如何跃马追年少。
- 我今闻说有场屋，两耳如聋怕听得。
- 网山山下月鱼亭，就船买鱼活煮羹。
- 何时挟册此来归，议论不到吾纵横。
- 故人年几今犹未，正好款门问知己。
- 时命相遭不用多，或在半言并片纸。
- 老人校书紫云楼，相见或问吾因由，为言索处海水头。
- 蓬莱方丈不可到，此心日夕徒生忧。

## 拼音
- ba1 lan2 du2 hai2 sui4 yue4 shen1 ， xiang1 song4 chu1 men2 zi4 chen2 yin2 。
- shi2 nian2 jiao1 jiu4 zong3 ru2 xu3 ， kuang2 ge1 yi4 qu3 shang1 ren2 xin1 。
- jin1 ren2 du2 shu1 ru2 guo4 ke4 ， hu2 sun1 zhi1 xiang4 shi4 tou2 suo3 。
- wu2 cao2 ku3 si1 chang2 ji3 chuan1 ， an1 de2 xiang1 feng2 bu4 suo3 mo4 。
- nian4 wo3 ping2 sheng1 nong4 dian3 fen2 ， liu4 yue4 bei3 chuang1 chang2 bi4 men2 。
- diao1 gan1 zhuan4 fei4 de2 yi2 ju4 ， pang2 ren2 xiu4 shou3 ping2 qi2 wen2 。
- si1 liang0 zhi4 ci3 fu4 yi2 xiao4 ， ru2 he2 yue4 ma3 zhui1 nian2 shao4 。
- wo3 jin1 wen2 shuo1 you3 chang3 wu1 ， liang3 er3 ru2 long2 pa4 ting1 de2 。
- wang3 shan1 shan1 xia4 yue4 yu2 ting2 ， jiu4 chuan2 mai3 yu2 huo2 zhu3 geng1 。
- he2 shi2 xie2 ce4 ci3 lai2 gui1 ， yi4 lun4 bu2 dao4 wu2 zong4 heng2 。
- gu4 ren2 nian2 ji3 jin1 you2 wei4 ， zheng4 hao3 kuan3 men2 wen4 zhi1 ji3 。
- shi2 ming4 xiang1 zao1 bu2 yong4 duo1 ， huo4 zai4 ban4 yan2 bing4 pian4 zhi3 。
- lao3 ren2 xiao4 shu1 zi3 yun2 lou2 ， xiang1 jian4 huo4 wen4 wu2 yin1 you2 ， wei4 yan2 suo3 chu4 hai3 shui3 tou2 。
- peng2 lai2 fang1 zhang4 bu4 ke3 dao4 ， ci3 xin1 ri4 xi1 tu2 sheng1 you1 。

## 注释

## 译文

## 赏析
