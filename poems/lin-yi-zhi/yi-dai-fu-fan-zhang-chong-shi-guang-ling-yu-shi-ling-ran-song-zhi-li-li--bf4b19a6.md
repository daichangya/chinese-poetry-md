---
id: lin-yi-zhi-yi-dai-fu-fan-zhang-chong-shi-guang-ling-yu-shi-ling-ran-song-zhi-li-li--bf4b19a6
title: 邑大夫范丈宠示广陵余事泠然诵之历历惨恻如在目中辄赋短篇纪所闻也
titlePinyin: yi4 dai4 fu0 fan4 zhang4 chong3 shi4 guang3 ling2 yu2 shi4 ling2 ran2 song4 zhi1 li4 li4 can3 ce4 ru2 zai4 mu4 zhong1 zhe2 fu4 duan3 pian1 ji4 suo3 wen2 ye3
titleSlug: yi-dai-fu-fan-zhang-chong-shi-guang-ling-yu-shi-ling-ran-song-zhi-li-li--bf4b19a6
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝阅淮南图，萧萧草屋少人居。
- 及读广陵集，恻恻我心欲垂泣。
- 吁嗟恋乡国，生死不肯去。
- 边笳才一动，杀几先此土。
- 可怜此土人，父子无白头。
- 不死于饥即死战，性命只在道旁沟。
- 更闻维扬有鬼市，铜钱须臾变为纸。
- 都缘白日杀人多，所以冤魂有如是。
- 君侯壮思凌云空，青衫匹马戎幕中。
- 当时辕门眼所见，长歌短歌泪如线。
- 少陵岖崎夔峡路，一切悲愁托诗句。
- 至今太史不足凭，惟有此诗为可据。
- 绍兴辛巳淮楚功，纷纷予夺或异同。
- 他年石渠访遗事，为说东阳有蔚宗。

## 拼音
- chang2 yue4 huai2 nan2 tu2 ， xiao1 xiao1 cao3 wu1 shao3 ren2 ju1 。
- ji2 du2 guang3 ling2 ji2 ， ce4 ce4 wo3 xin1 yu4 chui2 qi4 。
- xu1 jie1 lian4 xiang1 guo2 ， sheng1 si3 bu4 ken3 qu4 。
- bian1 jia1 cai2 yi2 dong4 ， sha1 ji3 xian1 ci3 tu3 。
- ke3 lian2 ci3 tu3 ren2 ， fu4 zi3 wu2 bai2 tou2 。
- bu4 si3 yu2 ji1 ji2 si3 zhan4 ， xing4 ming4 zhi1 zai4 dao4 pang2 gou1 。
- geng4 wen2 wei2 yang2 you3 gui3 shi4 ， tong2 qian2 xu1 yu2 bian4 wei4 zhi3 。
- dou1 yuan2 bai2 ri4 sha1 ren2 duo1 ， suo3 yi3 yuan1 hun2 you3 ru2 shi4 。
- jun1 hou2 zhuang4 si1 ling2 yun2 kong1 ， qing1 shan1 pi3 ma3 rong2 mu4 zhong1 。
- dang1 shi2 yuan2 men2 yan3 suo3 jian4 ， chang2 ge1 duan3 ge1 lei4 ru2 xian4 。
- shao3 ling2 qu1 qi2 kui2 xia2 lu4 ， yi2 qie4 bei1 chou2 tuo1 shi1 ju4 。
- zhi4 jin1 tai4 shi3 bu4 zu2 ping2 ， wei2 you3 ci3 shi1 wei4 ke3 ju4 。
- shao4 xing1 xin1 si4 huai2 chu3 gong1 ， fen1 fen1 yu3 duo2 huo4 yi4 tong2 。
- ta1 nian2 shi2 qu2 fang3 yi2 shi4 ， wei4 shuo1 dong1 yang2 you3 wei4 zong1 。

## 注释

## 译文

## 赏析
