---
id: wang-yan-xi-zhi-sheng-lou
title: 制胜楼
titlePinyin: zhi4 sheng4 lou2
titleSlug: zhi-sheng-lou
author: 王延禧
authorPinyin: wang2 yan2 xi3
authorSlug: wang-yan-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夔子城新筑，长江便作壕。
- 欲兼诸面敌，故起北楼高。
- 即旧基仍峻，因时力不劳。
- 青天才咫尺，翠壁似周遭。
- 近照东西瀼，遥分上下牢。
- 百蛮归指掌，三峡见秋毫。
- 帝道方无外，皇威到不毛。
- 三钩闲夜锁，八阵纵春邀。
- 守土惭非称，提兵亦缪叨。
- 经营皆使指，备豫本戎韬。
- 功乏为山助，名加制胜褒。
- 登临欲吟咤，深愧杜陵豪。

## 拼音
- kui2 zi3 cheng2 xin1 zhu4 ， chang2 jiang1 bian4 zuo4 hao2 。
- yu4 jian1 zhu1 mian4 di2 ， gu4 qi3 bei3 lou2 gao1 。
- ji2 jiu4 ji1 reng2 jun4 ， yin1 shi2 li4 bu4 lao2 。
- qing1 tian1 cai2 zhi3 chi3 ， cui4 bi4 si4 zhou1 zao1 。
- jin4 zhao4 dong1 xi1 rang2 ， yao2 fen1 shang4 xia4 lao2 。
- bai3 man2 gui1 zhi3 zhang3 ， san1 xia2 jian4 qiu1 hao2 。
- di4 dao4 fang1 wu2 wai4 ， huang2 wei1 dao4 bu4 mao2 。
- san1 gou1 xian2 ye4 suo3 ， ba1 zhen4 zong4 chun1 yao1 。
- shou3 tu3 can2 fei1 cheng1 ， ti2 bing1 yi4 miu4 dao1 。
- jing1 ying2 jie1 shi3 zhi3 ， bei4 yu4 ben3 rong2 tao1 。
- gong1 fa2 wei4 shan1 zhu4 ， ming2 jia1 zhi4 sheng4 bao1 。
- deng1 lin2 yu4 yin2 zha4 ， shen1 kui4 du4 ling2 hao2 。

## 注释

## 译文

## 赏析
