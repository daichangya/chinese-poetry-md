---
id: zhen-de-xiu-wei-sheng-ge
title: 卫生歌
titlePinyin: wei4 sheng1 ge1
titleSlug: wei-sheng-ge
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地之间人为贵，头象天兮足象地。
- 父母遗体宜宝之，箕畴五福寿为最。
- 卫生切要知三戒，大怒大欲并大醉。
- 三者若还有一焉，须防损失真元气。
- 欲求长生先戒性，火不出兮神自定。
- 木还去火不成灰，人能戒性还延命。
- 贪欲无穷忘却精，用心不已走元神。
- 劳形散尽中和气，更仗何能保此身。
- 心若太费费则竭，形若太劳劳则歇。
- 神若太伤伤则虚，气若太损损则绝。
- 世人欲识卫生道，喜乐有常瞋怒少。
- 心诚意正思虑除，顺理修身去烦恼。
- 春嘘明目夏呵心，秋呬冬吹肺肾宁。
- 四季长呼脾化食，三焦嘻却热难停。
- 发宜多梳气宜炼，齿宜数叩津宜咽。
- 子欲不死修昆仑，双手揩摩常在面。
- 春月少酸宜食甘，冬月宜苦不宜咸。
- 夏要增辛聊减苦，秋辛可省但加酸。
- 季月少咸甘略戒，自然五脏保平安。
- 若能全减身康健，滋味偏多无病难。
- 春寒莫放绵衣薄，夏月汗多须换著。
- 秋冬衣冷渐加添，莫待病生才服药。
- 惟有夏月难调理，内有伏阴忌冰水。
- 瓜桃生冷宜少餐，免至秋来成疟痢。
- 心旺肾衰切宜记，君子之人守斋戒。
- 常令充实勿空虚，日食须当去油腻。
- 太饱伤神饥伤胃，太渴伤血多伤气。
- 饥餐渴饮莫太过，免致膨脝损心肺。
- 醉后强饮饱强食，未有此身不生疾。
- 人资饮食以养生，去其甚者将安适。
- 食后徐行百步多，手摩脐腹食消磨。
- 夜半灵根濯清水，丹田浊气切须呵。
- 饮酒可以陶情性，大饮过多防有病。
- 肺为华盖倘受伤，咳嗽劳神能损命。
- 慎勿将盐去点茶，分明引贼入其家。
- 下焦虚冷令人瘦，伤肾伤脾防病加。
- 坐卧切防风入脑，脑内入风人不寿。
- 更兼醉饱卧风中，风才一入成灾咎。
- 雁有序兮犬有义，黑鲤朝北知臣礼。
- 人无礼义反食之，天地神明俱不喜。
- 养体须当节五辛，五辛不节养伤身。
- 莫教引动虚阳发，精竭容枯疾病萦。
- 不问在家并在外，若遇迅雷风雨至。
- 急须端肃敬天威，静室收心须少避。
- 恩爱牵缠不自由，利名萦绊几时休。
- 放宽些子自家福，免致中年早白头。
- 顶天立地非容易，饱食暖衣宁不愧。
- 思量无以报洪恩，晨夕焚香谢天地。
- 身安寿永是如何，胸次平夷积善多。
- 惜命惜身兼惜气，请君熟玩卫生歌。

## 拼音
- tian1 di4 zhi1 jian1 ren2 wei2 gui4 ， tou2 xiang4 tian1 xi1 zu2 xiang4 di4 。
- fu4 mu3 yi2 ti3 yi2 bao3 zhi1 ， ji1 chou2 wu3 fu2 shou4 wei4 zui4 。
- wei4 sheng1 qie4 yao4 zhi1 san1 jie4 ， da4 nu4 da4 yu4 bing4 da4 zui4 。
- san1 zhe3 ruo4 hai2 you3 yi4 yan1 ， xu1 fang2 sun3 shi1 zhen1 yuan2 qi4 。
- yu4 qiu2 chang2 sheng1 xian1 jie4 xing4 ， huo3 bu4 chu1 xi1 shen2 zi4 ding4 。
- mu4 hai2 qu4 huo3 bu4 cheng2 hui1 ， ren2 neng2 jie4 xing4 hai2 yan2 ming4 。
- tan1 yu4 wu2 qiong2 wang4 que4 jing1 ， yong4 xin1 bu4 yi3 zou3 yuan2 shen2 。
- lao2 xing2 san4 jin4 zhong1 he2 qi4 ， geng4 zhang4 he2 neng2 bao3 ci3 shen1 。
- xin1 ruo4 tai4 fei4 fei4 ze2 jie2 ， xing2 ruo4 tai4 lao2 lao2 ze2 xie1 。
- shen2 ruo4 tai4 shang1 shang1 ze2 xu1 ， qi4 ruo4 tai4 sun3 sun3 ze2 jue2 。
- shi4 ren2 yu4 shi2 wei4 sheng1 dao4 ， xi3 le4 you3 chang2 chen1 nu4 shao3 。
- xin1 cheng2 yi4 zheng4 si1 lü4 chu2 ， shun4 li3 xiu1 shen1 qu4 fan2 nao3 。
- chun1 xu1 ming2 mu4 xia4 he1 xin1 ， qiu1 xi4 dong1 chui1 fei4 shen4 ning2 。
- si4 ji4 chang2 hu1 pi2 hua4 shi2 ， san1 jiao1 xi1 que4 re4 nan2 ting2 。
- fa1 yi2 duo1 shu1 qi4 yi2 lian4 ， chi3 yi2 shu4 kou4 jin1 yi2 yan4 。
- zi3 yu4 bu4 si3 xiu1 kun1 lun2 ， shuang1 shou3 kai1 mo2 chang2 zai4 mian4 。
- chun1 yue4 shao3 suan1 yi2 shi2 gan1 ， dong1 yue4 yi2 ku3 bu4 yi2 xian2 。
- xia4 yao4 zeng1 xin1 liao2 jian3 ku3 ， qiu1 xin1 ke3 sheng3 dan4 jia1 suan1 。
- ji4 yue4 shao3 xian2 gan1 lüe4 jie4 ， zi4 ran2 wu3 zang1 bao3 ping2 an1 。
- ruo4 neng2 quan2 jian3 shen1 kang1 jian4 ， zi1 wei4 pian1 duo1 wu2 bing4 nan2 。
- chun1 han2 mo4 fang4 mian2 yi1 bao2 ， xia4 yue4 han4 duo1 xu1 huan4 zhu4 。
- qiu1 dong1 yi1 leng3 jian4 jia1 tian1 ， mo4 dai4 bing4 sheng1 cai2 fu2 yao4 。
- wei2 you3 xia4 yue4 nan2 tiao2 li3 ， nei4 you3 fu2 yin1 ji4 bing1 shui3 。
- gua1 tao2 sheng1 leng3 yi2 shao3 can1 ， mian3 zhi4 qiu1 lai2 cheng2 nüe4 li4 。
- xin1 wang4 shen4 shuai1 qie4 yi2 ji4 ， jun1 zi3 zhi1 ren2 shou3 zhai1 jie4 。
- chang2 ling4 chong1 shi2 wu4 kong1 xu1 ， ri4 shi2 xu1 dang1 qu4 you2 ni4 。
- tai4 bao3 shang1 shen2 ji1 shang1 wei4 ， tai4 ke3 shang1 xue4 duo1 shang1 qi4 。
- ji1 can1 ke3 yin3 mo4 tai4 guo4 ， mian3 zhi4 peng2 heng1 sun3 xin1 fei4 。
- zui4 hou4 qiang2 yin3 bao3 qiang2 shi2 ， wei4 you3 ci3 shen1 bu4 sheng1 ji2 。
- ren2 zi1 yin3 shi2 yi3 yang3 sheng1 ， qu4 qi2 shen4 zhe3 jiang1 an1 shi4 。
- shi2 hou4 xu2 xing2 bai3 bu4 duo1 ， shou3 mo2 qi2 fu4 shi2 xiao1 mo2 。
- ye4 ban4 ling2 gen1 zhuo2 qing1 shui3 ， dan1 tian2 zhuo2 qi4 qie4 xu1 he1 。
- yin3 jiu3 ke3 yi3 tao2 qing2 xing4 ， da4 yin3 guo4 duo1 fang2 you3 bing4 。
- fei4 wei4 hua2 gai4 tang3 shou4 shang1 ， ke2 sou0 lao2 shen2 neng2 sun3 ming4 。
- shen4 wu4 jiang1 yan2 qu4 dian3 cha2 ， fen1 ming2 yin3 zei2 ru4 qi2 jia1 。
- xia4 jiao1 xu1 leng3 ling4 ren2 shou4 ， shang1 shen4 shang1 pi2 fang2 bing4 jia1 。
- zuo4 wo4 qie4 fang2 feng1 ru4 nao3 ， nao3 nei4 ru4 feng1 ren2 bu2 shou4 。
- geng4 jian1 zui4 bao3 wo4 feng1 zhong1 ， feng1 cai2 yi2 ru4 cheng2 zai1 jiu4 。
- yan4 you3 xu4 xi1 quan3 you3 yi4 ， hei1 li3 chao2 bei3 zhi1 chen2 li3 。
- ren2 wu2 li3 yi4 fan3 shi2 zhi1 ， tian1 di4 shen2 ming2 ju4 bu4 xi3 。
- yang3 ti3 xu1 dang1 jie2 wu3 xin1 ， wu3 xin1 bu4 jie2 yang3 shang1 shen1 。
- mo4 jiao4 yin3 dong4 xu1 yang2 fa1 ， jing1 jie2 rong2 ku1 ji2 bing4 ying2 。
- bu2 wen4 zai4 jia1 bing4 zai4 wai4 ， ruo4 yu4 xun4 lei2 feng1 yu3 zhi4 。
- ji2 xu1 duan1 su4 jing4 tian1 wei1 ， jing4 shi4 shou1 xin1 xu1 shao3 bi4 。
- en1 ai4 qian1 chan2 bu2 zi4 you2 ， li4 ming2 ying2 ban4 ji3 shi2 xiu1 。
- fang4 kuan1 xie1 zi3 zi4 jia1 fu2 ， mian3 zhi4 zhong1 nian2 zao3 bai2 tou2 。
- ding3 tian1 li4 di4 fei1 rong2 yi4 ， bao3 shi2 nuan3 yi1 ning2 bu2 kui4 。
- si1 liang0 wu2 yi3 bao4 hong2 en1 ， chen2 xi1 fen2 xiang1 xie4 tian1 di4 。
- shen1 an1 shou4 yong3 shi4 ru2 he2 ， xiong1 ci4 ping2 yi2 ji1 shan4 duo1 。
- xi1 ming4 xi1 shen1 jian1 xi1 qi4 ， qing3 jun1 shu2 wan2 wei4 sheng1 ge1 。

## 注释

## 译文

## 赏析
