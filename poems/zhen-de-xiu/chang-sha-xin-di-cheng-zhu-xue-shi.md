---
id: zhen-de-xiu-chang-sha-xin-di-cheng-zhu-xue-shi
title: 长沙新第呈诸学士
titlePinyin: chang2 sha1 xin1 di4 cheng2 zhu1 xue2 shi4
titleSlug: chang-sha-xin-di-cheng-zhu-xue-shi
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫清彼潇江，莫峻彼衡岳。
- 澄光挟秀气，日夜相回薄。
- 月吸珠含胎，虹贯玉生璞。
- 子方有苗裔，温然粹而悫。
- 一童与三何，双凤两𬸚𬸦。
- 奋身辞草莱，正论吐谔谔。
- 彤庭拜恩归，天香尚盈握。
- 良才国之宝，一见我心乐。
- 平生功名会，万里初著脚。
- 永肩致主念，更勉经世学。
- 锱铢分义利，毫缕辨纯驳。
- 相期激清风，与俗洗氛浊。
- 谁欤指其南，是邦有先觉。

## 拼音
- mo4 qing1 bi3 xiao1 jiang1 ， mo4 jun4 bi3 heng2 yue4 。
- cheng2 guang1 xie2 xiu4 qi4 ， ri4 ye4 xiang1 hui2 bao2 。
- yue4 xi1 zhu1 han2 tai1 ， hong2 guan4 yu4 sheng1 pu2 。
- zi3 fang1 you3 miao2 yi4 ， wen1 ran2 cui4 er2 que4 。
- yi4 tong2 yu3 san1 he2 ， shuang1 feng4 liang3 yue4 zhuo2 。
- fen4 shen1 ci2 cao3 lai2 ， zheng4 lun4 tu3 e4 e4 。
- tong2 ting2 bai4 en1 gui1 ， tian1 xiang1 shang4 ying2 wo4 。
- liang2 cai2 guo2 zhi1 bao3 ， yi2 jian4 wo3 xin1 le4 。
- ping2 sheng1 gong1 ming2 hui4 ， wan4 li3 chu1 zhu4 jiao3 。
- yong3 jian1 zhi4 zhu3 nian4 ， geng4 mian3 jing1 shi4 xue2 。
- zi1 zhu1 fen1 yi4 li4 ， hao2 lü3 bian4 chun2 bo2 。
- xiang1 qi1 ji1 qing1 feng1 ， yu3 su2 xi3 fen1 zhuo2 。
- shui2 yu2 zhi3 qi2 nan2 ， shi4 bang1 you3 xian1 jue2 。

## 注释

## 译文

## 赏析
