---
id: zhen-de-xiu-qi-feng-xing-wei-wai-jiu-shou
title: 七峰行为外舅寿
titlePinyin: qi1 feng1 xing2 wei2 wai4 jiu4 shou4
titleSlug: qi-feng-xing-wei-wai-jiu-shou
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有崇南岳之五峰，倚天壁立云蒙鸿。
- 我尝振衣峰顶立，颇似吾乡好峰七。
- 七峰五峰小大虽不齐，气象峍兀实似之。
- 牛首峨峨峙双阙，蕉岭杨梅两奇绝。
- 南台林磵佛世界，百丈烟霞龙洞穴。
- 仙人冠剑端且凝，仙源万叠秋空横。
- 萦青缭白望不断，好似衡山山下看。
- 向来秀孕两宗工，文章节操为世雄。
- 百年山川久寂历，人物今有仙游翁。
- 翁才古干将，翁目岩下电。
- 千牛解剥刃有余，万象妍媸镜中现。
- 可持龙虎节，可运玉帐筹。
- 才高惊众世弗售，祗令遗爱留丹丘。
- 丹丘遗爱人人夸，经界宽租惠最多。
- 后皇嘉之锡异梦，使汝有子登巍科。
- 翁寿当万千，翁年才八十。
- 视昔殷大夫，仅乃十之一。
- 渭川出处付何心，独探玄关深更深。
- 舞鹤山前春色好，静对七峰长不老。

## 拼音
- you3 chong2 nan2 yue4 zhi1 wu3 feng1 ， yi3 tian1 bi4 li4 yun2 meng2 hong2 。
- wo3 chang2 zhen4 yi1 feng1 ding3 li4 ， po1 si4 wu2 xiang1 hao3 feng1 qi1 。
- qi1 feng1 wu3 feng1 xiao3 da4 sui1 bu4 qi2 ， qi4 xiang4 lu4 wu4 shi2 si4 zhi1 。
- niu2 shou3 e2 e2 zhi4 shuang1 que1 ， jiao1 ling3 yang2 mei2 liang3 qi2 jue2 。
- nan2 tai2 lin2 jian4 fo2 shi4 jie4 ， bai3 zhang4 yan1 xia2 long2 dong4 xue2 。
- xian1 ren2 guan1 jian4 duan1 qie3 ning2 ， xian1 yuan2 wan4 die2 qiu1 kong1 heng2 。
- ying2 qing1 liao2 bai2 wang4 bu2 duan4 ， hao3 si4 heng2 shan1 shan1 xia4 kan4 。
- xiang4 lai2 xiu4 yun4 liang3 zong1 gong1 ， wen2 zhang1 jie2 cao1 wei4 shi4 xiong2 。
- bai3 nian2 shan1 chuan1 jiu3 ji4 li4 ， ren2 wu4 jin1 you3 xian1 you2 weng1 。
- weng1 cai2 gu3 gan1 jiang1 ， weng1 mu4 yan2 xia4 dian4 。
- qian1 niu2 jie3 bao1 ren4 you3 yu2 ， wan4 xiang4 yan2 chi1 jing4 zhong1 xian4 。
- ke3 chi2 long2 hu3 jie2 ， ke3 yun4 yu4 zhang4 chou2 。
- cai2 gao1 jing1 zhong4 shi4 fu2 shou4 ， zhi1 ling4 yi2 ai4 liu2 dan1 qiu1 。
- dan1 qiu1 yi2 ai4 ren2 ren2 kua1 ， jing1 jie4 kuan1 zu1 hui4 zui4 duo1 。
- hou4 huang2 jia1 zhi1 xi1 yi4 meng4 ， shi3 ru3 you3 zi3 deng1 wei1 ke1 。
- weng1 shou4 dang1 wan4 qian1 ， weng1 nian2 cai2 ba1 shi2 。
- shi4 xi1 yin1 dai4 fu0 ， jin3 nai3 shi2 zhi1 yi1 。
- wei4 chuan1 chu1 chu4 fu4 he2 xin1 ， du2 tan4 xuan2 guan1 shen1 geng4 shen1 。
- wu3 he4 shan1 qian2 chun1 se4 hao3 ， jing4 dui4 qi1 feng1 chang2 bu4 lao3 。

## 注释

## 译文

## 赏析
