---
id: zhen-de-xiu-zeng-zi-tong-yuan-jun-xi-gui
title: 赠梓潼袁君西归
titlePinyin: zeng4 zi3 tong2 yuan2 jun1 xi1 gui1
titleSlug: zeng-zi-tong-yuan-jun-xi-gui
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君辞万里蜀，东游海之壖。
- 所挟大易数，自谓探幽玄。
- 纵横布筹算，妙若蓍之圆。
- 殷勤扣其说，得数须得全。
- 人生穹壤间，其孰司陶甄。
- 短长辨凫鹤，百一分夔蚿。
- 造物初何必，赋受自尔偏。
- 数有饶与乏，定命谁能迁。
- 理则无亏盈，一性各浑然。
- 颜跖偶寿夭，尧桀非愚贤。
- 缅怀乐正子，圣门得真传。
- 全生必全归，此语星日悬。
- 予生故多奇，荣枯听诸天。
- 独有任道心，未死须干干。
- 君提空囊至，又复垂橐旋。
- 岂尝卜而来，所遇非昔泉。
- 术工用乃拙，为子笑且怜。
- 矢诗苦不多，聊压瞿唐船。

## 拼音
- jun1 ci2 wan4 li3 shu3 ， dong1 you2 hai3 zhi1 ruan2 。
- suo3 xie2 da4 yi4 shu4 ， zi4 wei4 tan4 you1 xuan2 。
- zong4 heng2 bu4 chou2 suan4 ， miao4 ruo4 shi1 zhi1 yuan2 。
- yin1 qin2 kou4 qi2 shuo1 ， de2 shu4 xu1 de2 quan2 。
- ren2 sheng1 qiong2 rang3 jian1 ， qi2 shu2 si1 tao2 zhen1 。
- duan3 chang2 bian4 fu2 he4 ， bai3 yi4 fen1 kui2 xian2 。
- zao4 wu4 chu1 he2 bi4 ， fu4 shou4 zi4 er3 pian1 。
- shu4 you3 rao2 yu3 fa2 ， ding4 ming4 shui2 neng2 qian1 。
- li3 ze2 wu2 kui1 ying2 ， yi2 xing4 ge4 hun2 ran2 。
- yan2 zhi2 ou3 shou4 yao1 ， yao2 jie2 fei1 yu2 xian2 。
- mian3 huai2 le4 zheng4 zi3 ， sheng4 men2 de2 zhen1 chuan2 。
- quan2 sheng1 bi4 quan2 gui1 ， ci3 yu3 xing1 ri4 xuan2 。
- yu3 sheng1 gu4 duo1 qi2 ， rong2 ku1 ting1 zhu1 tian1 。
- du2 you3 ren4 dao4 xin1 ， wei4 si3 xu1 gan1 gan1 。
- jun1 ti2 kong1 nang2 zhi4 ， you4 fu4 chui2 tuo2 xuan2 。
- qi3 chang2 bu3 er2 lai2 ， suo3 yu4 fei1 xi1 quan2 。
- shu4 gong1 yong4 nai3 zhuo1 ， wei4 zi3 xiao4 qie3 lian2 。
- shi3 shi1 ku3 bu4 duo1 ， liao2 ya1 qu2 tang2 chuan2 。

## 注释

## 译文

## 赏析
