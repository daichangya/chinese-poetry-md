---
id: zhen-de-xiu-yi-xian-ting
title: 挹仙亭
titlePinyin: yi4 xian1 ting2
titleSlug: yi-xian-ting
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉宫苇箧儿呱呱，济南梓柱阴扶疏。
- 富平家人正愉乐，安昌帝师工献谀。
- 子真东南一尉耳，黄绶凄凉百僚底。
- 手持短疏叩天阍，义激丹衷泪横眦。
- 翩然一朝径拂衣，爱君无路空依依。
- 人传九江已仙去，吴门再见是邪非。
- 神仙茫茫那可测，上帝从来赏忠直。
- 天上果有骖鸾人，合领群真朝北极。
- 自从举手谢世间，千年白鹤何时还。
- 玉箫声断杉桧冷，祇余丹灶留空山。
- 谷口之孙古肤使，亭𣃁青冥挹仙袂。
- 耿耿应怀贯日忠，飘飘岂羡凌云气。
- 我来快读华星篇，清彻毛骨风泠然。
- 何当结茅最高顶，一榻容我分云烟。

## 拼音
- han4 gong1 wei3 qie4 er2 gua1 gua1 ， ji3 nan2 zi3 zhu4 yin1 fu2 shu1 。
- fu4 ping2 jia1 ren2 zheng4 yu2 le4 ， an1 chang1 di4 shi1 gong1 xian4 yu2 。
- zi3 zhen1 dong1 nan2 yi2 wei4 er3 ， huang2 shou4 qi1 liang2 bai3 liao2 di3 。
- shou3 chi2 duan3 shu1 kou4 tian1 hun1 ， yi4 ji1 dan1 zhong1 lei4 heng2 zi4 。
- pian1 ran2 yi4 chao2 jing4 fu2 yi1 ， ai4 jun1 wu2 lu4 kong1 yi1 yi1 。
- ren2 chuan2 jiu3 jiang1 yi3 xian1 qu4 ， wu2 men2 zai4 jian4 shi4 xie2 fei1 。
- shen2 xian1 mang2 mang2 na4 ke3 ce4 ， shang4 di4 cong2 lai2 shang3 zhong1 zhi2 。
- tian1 shang4 guo3 you3 can1 luan2 ren2 ， he2 ling3 qun2 zhen1 chao2 bei3 ji2 。
- zi4 cong2 ju3 shou3 xie4 shi4 jian1 ， qian1 nian2 bai2 he4 he2 shi2 hai2 。
- yu4 xiao1 sheng1 duan4 shan1 gui4 leng3 ， qi2 yu2 dan1 zao4 liu2 kong1 shan1 。
- gu3 kou3 zhi1 sun1 gu3 fu1 shi3 ， ting2 𣃁 qing1 ming2 yi4 xian1 mei4 。
- geng3 geng3 ying4 huai2 guan4 ri4 zhong1 ， piao1 piao1 qi3 xian4 ling2 yun2 qi4 。
- wo3 lai2 kuai4 du2 hua2 xing1 pian1 ， qing1 che4 mao2 gu3 feng1 ling2 ran2 。
- he2 dang1 jie2 mao2 zui4 gao1 ding3 ， yi2 ta4 rong2 wo3 fen1 yun2 yan1 。

## 注释

## 译文

## 赏析
