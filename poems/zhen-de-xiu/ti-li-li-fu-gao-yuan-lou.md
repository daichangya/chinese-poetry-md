---
id: zhen-de-xiu-ti-li-li-fu-gao-yuan-lou
title: 题李立父高远楼
titlePinyin: ti2 li3 li4 fu4 gao1 yuan3 lou2
titleSlug: ti-li-li-fu-gao-yuan-lou
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家百尺楼，近在环堵室。
- 室处岂不佳，暑溽厌烦鬰。
- 著脚蹑层梯，心眼便超轶。
- 好风天外来，佳月云端出。
- 清明湛空阔，洞视了孅悉。
- 岂徒快登临，抑可验学术。
- 大哉天地心，昭然本如日。
- 世人庳且隘，动以私见窒。
- 未能脱尘凡，底处识微密。
- 羡君有斯楼，发以静春笔。
- 知崇与礼卑，二义贯于一。
- 独理要高明，履道贵平实。
- 庶几足目俱，不但窥髣髴。
- 工夫妙方寸，岂假身外物。
- 此境未昭融，此屋空突兀。
- 君看希圣徒，陋巷暗蓬荜。

## 拼音
- jun1 jia1 bai3 chi3 lou2 ， jin4 zai4 huan2 du3 shi4 。
- shi4 chu4 qi3 bu4 jia1 ， shu3 ru4 yan4 fan2 yu4 。
- zhu4 jiao3 nie4 ceng2 ti1 ， xin1 yan3 bian4 chao1 yi4 。
- hao3 feng1 tian1 wai4 lai2 ， jia1 yue4 yun2 duan1 chu1 。
- qing1 ming2 zhan4 kong1 kuo4 ， dong4 shi4 le0 qian1 xi1 。
- qi3 tu2 kuai4 deng1 lin2 ， yi4 ke3 yan4 xue2 shu4 。
- da4 zai1 tian1 di4 xin1 ， zhao1 ran2 ben3 ru2 ri4 。
- shi4 ren2 bi4 qie3 ai4 ， dong4 yi3 si1 jian4 zhi4 。
- wei4 neng2 tuo1 chen2 fan2 ， di3 chu4 shi2 wei1 mi4 。
- xian4 jun1 you3 si1 lou2 ， fa1 yi3 jing4 chun1 bi3 。
- zhi1 chong2 yu3 li3 bei1 ， er4 yi4 guan4 yu2 yi1 。
- du2 li3 yao4 gao1 ming2 ， lü3 dao4 gui4 ping2 shi2 。
- shu4 ji1 zu2 mu4 ju4 ， bu2 dan4 kui1 fang3 fu2 。
- gong1 fu1 miao4 fang1 cun4 ， qi3 jia3 shen1 wai4 wu4 。
- ci3 jing4 wei4 zhao1 rong2 ， ci3 wu1 kong1 tu1 wu4 。
- jun1 kan4 xi1 sheng4 tu2 ， lou4 xiang4 an4 peng2 bi4 。

## 注释

## 译文

## 赏析
