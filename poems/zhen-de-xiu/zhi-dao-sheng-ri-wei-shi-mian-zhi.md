---
id: zhen-de-xiu-zhi-dao-sheng-ri-wei-shi-mian-zhi
title: 志道生日为诗勉之
titlePinyin: zhi4 dao4 sheng1 ri4 wei4 shi1 mian3 zhi1
titleSlug: zhi-dao-sheng-ri-wei-shi-mian-zhi
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻洙泗言，惟仁静而寿。
- 汝欲绵修龄，斯义盍深究。
- 越从开辟来，新故更禅受。
- 巍巍独山岳，屹立镇宇宙。
- 其体固而安，其形博而厚。
- 嘘呵云雾兴，涵煦草木茂。
- 皆由一静功，变化生万有。
- 千古无动摇，两仪等悠久。
- 吁嗟人心危，六凿互攻鬭。
- 眇焉方寸微，怵彼群物诱。
- 扰扰无宁期，得不易衰朽。
- 汝今志于学，一念贵操守。
- 天真浚其源，人伪窒其窦。
- 冶容命之斧，妖声性之寇。
- 腊毒由厚味，乱德本醇酎。
- 当如御雠敌，岂但恶恶臭。
- 歛然肃襟灵，神物森左右。
- 融融湛虚明，役役息纷揉。
- 还吾性之仁，万善此其首。
- 但存达德三，可卜与龄九。
- 不胜玉女心，持用荐杯酒。

## 拼音
- wo3 wen2 zhu1 si4 yan2 ， wei2 ren2 jing4 er2 shou4 。
- ru3 yu4 mian2 xiu1 ling2 ， si1 yi4 he2 shen1 jiu1 。
- yue4 cong2 kai1 pi4 lai2 ， xin1 gu4 geng4 chan2 shou4 。
- wei1 wei1 du2 shan1 yue4 ， yi4 li4 zhen4 yu3 zhou4 。
- qi2 ti3 gu4 er2 an1 ， qi2 xing2 bo2 er2 hou4 。
- xu1 he1 yun2 wu4 xing1 ， han2 xu4 cao3 mu4 mao4 。
- jie1 you2 yi2 jing4 gong1 ， bian4 hua4 sheng1 wan4 you3 。
- qian1 gu3 wu2 dong4 yao2 ， liang3 yi2 deng3 you1 jiu3 。
- xu1 jie1 ren2 xin1 wei1 ， liu4 zao2 hu4 gong1 dou4 。
- miao3 yan1 fang1 cun4 wei1 ， chu4 bi3 qun2 wu4 you4 。
- rao3 rao3 wu2 ning2 qi1 ， de2 bu2 yi4 shuai1 xiu3 。
- ru3 jin1 zhi4 yu2 xue2 ， yi2 nian4 gui4 cao1 shou3 。
- tian1 zhen1 jun4 qi2 yuan2 ， ren2 wei3 zhi4 qi2 dou4 。
- ye3 rong2 ming4 zhi1 fu3 ， yao1 sheng1 xing4 zhi1 kou4 。
- la4 du2 you2 hou4 wei4 ， luan4 de2 ben3 chun2 zhou4 。
- dang1 ru2 yu4 chou2 di2 ， qi3 dan4 e4 e4 chou4 。
- lian3 ran2 su4 jin1 ling2 ， shen2 wu4 sen1 zuo3 you4 。
- rong2 rong2 zhan4 xu1 ming2 ， yi4 yi4 xi1 fen1 rou2 。
- hai2 wu2 xing4 zhi1 ren2 ， wan4 shan4 ci3 qi2 shou3 。
- dan4 cun2 da2 de2 san1 ， ke3 bu3 yu3 ling2 jiu3 。
- bu2 sheng4 yu4 nü3 xin1 ， chi2 yong4 jian4 bei1 jiu3 。

## 注释

## 译文

## 赏析
