---
id: zhen-de-xiu-ti-jin-shan
title: 题金山
titlePinyin: ti2 jin1 shan1
titleSlug: ti-jin-shan
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江来朱方注之东，海潮怒飞日夕相撞舂。
- 天将古来义士骨，化作狂澜中央屹立之青峰。
- 孤根直下二千尺，动影袅窕冲融中。
- 黄金侧布兰若地，凿翠面面开窗栊。
- 双桡伊轧破浪屋，恍忽置我高巃嵸。
- 是时千山雪新霁，水面月出天清空。
- 涛声四起人籁寂，毛发萧爽琉璃宫。
- 披衣明发蹑烟霭，决眦俯入归飞鸿。
- 襟前渤澥歛暝色，袖里岷峨吹晓风。
- 越南燕北但一气，尘埃野马何时穷。
- 苍梧虞舜不可叫，王事更恨归匆匆。

## 拼音
- jiang1 lai2 zhu1 fang1 zhu4 zhi1 dong1 ， hai3 chao2 nu4 fei1 ri4 xi1 xiang1 zhuang4 chong1 。
- tian1 jiang1 gu3 lai2 yi4 shi4 gu3 ， hua4 zuo4 kuang2 lan2 zhong1 yang1 yi4 li4 zhi1 qing1 feng1 。
- gu1 gen1 zhi2 xia4 er4 qian1 chi3 ， dong4 ying3 niao3 tiao3 chong1 rong2 zhong1 。
- huang2 jin1 ce4 bu4 lan2 ruo4 di4 ， zao2 cui4 mian4 mian4 kai1 chuang1 long2 。
- shuang1 rao2 yi1 ya4 po4 lang4 wu1 ， huang3 hu1 zhi4 wo3 gao1 long2 zong3 。
- shi4 shi2 qian1 shan1 xue3 xin1 ji4 ， shui3 mian4 yue4 chu1 tian1 qing1 kong1 。
- tao1 sheng1 si4 qi3 ren2 lai4 ji4 ， mao2 fa4 xiao1 shuang3 liu2 li2 gong1 。
- pi1 yi1 ming2 fa1 nie4 yan1 ai3 ， jue2 zi4 fu3 ru4 gui1 fei1 hong2 。
- jin1 qian2 bo2 xie4 lian3 ming2 se4 ， xiu4 li3 min2 e2 chui1 xiao3 feng1 。
- yue4 nan2 yan4 bei3 dan4 yi2 qi4 ， chen2 ai1 ye3 ma3 he2 shi2 qiong2 。
- cang1 wu2 yu2 shun4 bu4 ke3 jiao4 ， wang2 shi4 geng4 hen4 gui1 cong1 cong1 。

## 注释

## 译文

## 赏析
