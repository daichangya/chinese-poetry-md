---
id: zhen-de-xiu-zeng-xu-jiang-zhang-ping-zhong
title: 赠旴江张平仲
titlePinyin: zeng4 xu1 jiang1 zhang1 ping2 zhong4
titleSlug: zeng-xu-jiang-zhang-ping-zhong
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去圣既云远，至理日以冥。
- 言道指虚玄，语性杂精灵。
- 正传久芜没，异学得魁横。
- 卓哉周程张，磊隗三代英。
- 妙蕴发天地，微言昭日星。
- 后来紫阳翁，抑又集大成。
- 煌煌八书训，凛凛万世程。
- 学者生此时，坦然有规绳。
- 但患舍康庄，自趋柴与荆。
- 张君江西来，颇尝得师承。
- 敝衣虽悬鹑，猛志欲掣鲸。
- 袖出文一编，其辞峻而清。
- 此士不易有，归欤更研精。
- 勿受俗学变，而为宠辱惊。
- 贫者士之常，未合宁躬耕。
- 高门谨勿谒，养此气峥嵘。
- 不见商歌人，洋洋金石声。

## 拼音
- qu4 sheng4 ji4 yun2 yuan3 ， zhi4 li3 ri4 yi3 ming2 。
- yan2 dao4 zhi3 xu1 xuan2 ， yu3 xing4 za2 jing1 ling2 。
- zheng4 zhuan4 jiu3 wu2 mei2 ， yi4 xue2 de2 kui2 heng2 。
- zhuo2 zai1 zhou1 cheng2 zhang1 ， lei3 wei3 san1 dai4 ying1 。
- miao4 yun4 fa1 tian1 di4 ， wei1 yan2 zhao1 ri4 xing1 。
- hou4 lai2 zi3 yang2 weng1 ， yi4 you4 ji2 da4 cheng2 。
- huang2 huang2 ba1 shu1 xun4 ， lin3 lin3 wan4 shi4 cheng2 。
- xue2 zhe3 sheng1 ci3 shi2 ， tan3 ran2 you3 gui1 sheng2 。
- dan4 huan4 she4 kang1 zhuang1 ， zi4 qu1 chai2 yu3 jing1 。
- zhang1 jun1 jiang1 xi1 lai2 ， po1 chang2 de2 shi1 cheng2 。
- bi4 yi1 sui1 xuan2 chun2 ， meng3 zhi4 yu4 che4 jing1 。
- xiu4 chu1 wen2 yi4 bian1 ， qi2 ci2 jun4 er2 qing1 。
- ci3 shi4 bu2 yi4 you3 ， gui1 yu2 geng4 yan2 jing1 。
- wu4 shou4 su2 xue2 bian4 ， er2 wei4 chong3 ru3 jing1 。
- pin2 zhe3 shi4 zhi1 chang2 ， wei4 he2 ning2 gong1 geng1 。
- gao1 men2 jin3 wu4 ye4 ， yang3 ci3 qi4 zheng1 rong2 。
- bu2 jian4 shang1 ge1 ren2 ， yang2 yang2 jin1 shi2 sheng1 。

## 注释

## 译文

## 赏析
