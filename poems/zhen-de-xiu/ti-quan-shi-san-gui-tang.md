---
id: zhen-de-xiu-ti-quan-shi-san-gui-tang
title: 题全氏三桂堂
titlePinyin: ti2 quan2 shi4 san1 gui4 tang2
titleSlug: ti-quan-shi-san-gui-tang
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐人重科甲，拟以折桂荣。
- 一登群仙籍，不羡千佛经。
- 终全岁寒姿，乃比秋香清。
- 咄彼牛李辈，伊优至公卿。
- 迨今齿其人，名字犹臊腥。
- 卓哉刘户曹，直气霜棱棱。
- 一朝脱淡墨，千古扬芬馨。
- 鸡峰有名家，奕叶彯儒缨。
- 庭中三嘉树，屹立长宁宁。
- 西风正摇落，翠葆黄金英。
- 劲节松可友，孤芳梅谓兄。
- 丁宁命诸郎，我岂贪浮名。
- 爱此臭味同，故以书吾楹。
- 尔曹方茂学，志取宫袍青。
- 要须勉植立，毋但希腾凌。
- 己大外物小，道充人爵轻。
- 当如燕山窦，义方垂世评。
- 勿效东堂诜，射策矜虚声。
- 懿哉君斯言，可折末俗醒。
- 刻诗堂之楣，室观全氏兴。

## 拼音
- tang2 ren2 zhong4 ke1 jia3 ， ni3 yi3 zhe2 gui4 rong2 。
- yi4 deng1 qun2 xian1 ji2 ， bu2 xian4 qian1 fo2 jing1 。
- zhong1 quan2 sui4 han2 zi1 ， nai3 bi3 qiu1 xiang1 qing1 。
- duo1 bi3 niu2 li3 bei4 ， yi1 you1 zhi4 gong1 qing1 。
- dai4 jin1 chi3 qi2 ren2 ， ming2 zi4 you2 sao4 xing1 。
- zhuo2 zai1 liu2 hu4 cao2 ， zhi2 qi4 shuang1 leng2 leng2 。
- yi4 chao2 tuo1 dan4 mo4 ， qian1 gu3 yang2 fen1 xin1 。
- ji1 feng1 you3 ming2 jia1 ， yi4 ye4 piao1 ru2 ying1 。
- ting2 zhong1 san1 jia1 shu4 ， yi4 li4 chang2 ning2 ning2 。
- xi1 feng1 zheng4 yao2 luo4 ， cui4 bao3 huang2 jin1 ying1 。
- jin4 jie2 song1 ke3 you3 ， gu1 fang1 mei2 wei4 xiong1 。
- ding1 ning2 ming4 zhu1 lang2 ， wo3 qi3 tan1 fu2 ming2 。
- ai4 ci3 chou4 wei4 tong2 ， gu4 yi3 shu1 wu2 ying2 。
- er3 cao2 fang1 mao4 xue2 ， zhi4 qu3 gong1 pao2 qing1 。
- yao4 xu1 mian3 zhi2 li4 ， wu2 dan4 xi1 teng2 ling2 。
- ji3 da4 wai4 wu4 xiao3 ， dao4 chong1 ren2 jue2 qing1 。
- dang1 ru2 yan1 shan1 dou4 ， yi4 fang1 chui2 shi4 ping2 。
- wu4 xiao4 dong1 tang2 shen1 ， she4 ce4 jin1 xu1 sheng1 。
- yi4 zai1 jun1 si1 yan2 ， ke3 zhe2 mo4 su2 xing3 。
- ke4 shi1 tang2 zhi1 mei2 ， shi4 guan1 quan2 shi4 xing1 。

## 注释

## 译文

## 赏析
