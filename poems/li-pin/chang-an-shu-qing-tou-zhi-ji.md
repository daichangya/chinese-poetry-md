---
id: li-pin-chang-an-shu-qing-tou-zhi-ji
title: 长安书情投知己
titlePinyin: chang2 an1 shu1 qing2 tou2 zhi1 ji3
titleSlug: chang-an-shu-qing-tou-zhi-ji
author: 李频
authorPinyin: li3 pin2
authorSlug: li-pin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 陕服因诗句，从容已半年。一从归阙下，罕得到门前。
- 每候朝轩出，常看列宿悬。重投期见奖，数首果蒙传。
- 转觉功宜倍，兼令住更坚。都忘春暂醉，少省夜曾眠。
- 烦暑灯谁读，孤云业自专。精华搜未竭，骚雅琢须全。
- 此事勤虽过，他谋拙莫先。槐街劳白日，桂路在青天。
- 取第殊无序，还乡可有缘。旅情长越鸟，秋思几秦蝉。
- 月色千楼满，砧声万井连。江山阻迢递，时节暗推迁。
- 道即穷通守，才应始末怜。书绅相戒语，藏箧赠行篇。
- 致主当齐圣，为郎本是仙。人心期际会，凤翼许迁延。
- 毕竟良图在，何妨逸性便。幽斋中寝觉，珍木正阴圆。
- 隐几闲瞻夜，临云兴渺然。五陵供丽景，六义动花笺。
- 倘与潜生翼，宁非助化权。免教垂素发，归种海隅田。

## 拼音
- shan3 fu2 yin1 shi1 ju4 ， cong2 rong2 yi3 ban4 nian2 。 yi4 cong2 gui1 que1 xia4 ， han3 de2 dao4 men2 qian2 。
- mei3 hou4 chao2 xuan1 chu1 ， chang2 kan4 lie4 su4 xuan2 。 zhong4 tou2 qi1 jian4 jiang3 ， shu4 shou3 guo3 meng2 chuan2 。
- zhuan3 jue2 gong1 yi2 bei4 ， jian1 ling4 zhu4 geng4 jian1 。 dou1 wang4 chun1 zan4 zui4 ， shao3 sheng3 ye4 ceng2 mian2 。
- fan2 shu3 deng1 shui2 du2 ， gu1 yun2 ye4 zi4 zhuan1 。 jing1 hua2 sou1 wei4 jie2 ， sao1 ya3 zhuo2 xu1 quan2 。
- ci3 shi4 qin2 sui1 guo4 ， ta1 mou2 zhuo1 mo4 xian1 。 huai2 jie1 lao2 bai2 ri4 ， gui4 lu4 zai4 qing1 tian1 。
- qu3 di4 shu1 wu2 xu4 ， huan2 xiang1 ke3 you3 yuan2 。 lü3 qing2 chang2 yue4 niao3 ， qiu1 si1 ji3 qin2 chan2 。
- yue4 se4 qian1 lou2 man3 ， zhen1 sheng1 wan4 jing3 lian2 。 jiang1 shan1 zu3 tiao2 di4 ， shi2 jie2 an4 tui1 qian1 。
- dao4 ji2 qiong2 tong1 shou3 ， cai2 ying4 shi3 mo4 lian2 。 shu1 shen1 xiang1 jie4 yu3 ， cang2 qie4 zeng4 xing2 pian1 。
- zhi4 zhu3 dang1 qi2 sheng4 ， wei4 lang2 ben3 shi4 xian1 。 ren2 xin1 qi1 ji4 hui4 ， feng4 yi4 xu3 qian1 yan2 。
- bi4 jing4 liang2 tu2 zai4 ， he2 fang2 yi4 xing4 bian4 。 you1 zhai1 zhong1 qin3 jue2 ， zhen1 mu4 zheng4 yin1 yuan2 。
- yin3 ji3 xian2 zhan1 ye4 ， lin2 yun2 xing1 miao3 ran2 。 wu3 ling2 gong4 li4 jing3 ， liu4 yi4 dong4 hua1 jian1 。
- tang3 yu3 qian2 sheng1 yi4 ， ning2 fei1 zhu4 hua4 quan2 。 mian3 jiao4 chui2 su4 fa1 ， gui1 zhong3 hai3 yu2 tian2 。

## 注释

## 译文

## 赏析
