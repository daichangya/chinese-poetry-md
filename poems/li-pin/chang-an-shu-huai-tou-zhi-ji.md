---
id: li-pin-chang-an-shu-huai-tou-zhi-ji
title: 长安书怀投知己
titlePinyin: chang2 an1 shu1 huai2 tou2 zhi1 ji3
titleSlug: chang-an-shu-huai-tou-zhi-ji
author: 李频
authorPinyin: li3 pin2
authorSlug: li-pin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 所学近雕虫，知难谒至公。徒随众人后，拟老一生中。
- 间岁家书到，经荒世业空。心悬沧海断，梦与白云通。
- 玉漏声连北，银河气极东。关门迢递月，禁苑寂寥鸿。
- 地广身难束，时平道独穷。萧条苔长雨，淅沥叶危风。
- 久愧干朝客，多惭别钓翁。因依非不忝，延荐况曾蒙。
- 与善应无替，垂恩本有终。霜天摇落日，莫使逐孤蓬。

## 拼音
- suo3 xue2 jin4 diao1 chong2 ， zhi1 nan2 ye4 zhi4 gong1 。 tu2 sui2 zhong4 ren2 hou4 ， ni3 lao3 yi4 sheng1 zhong1 。
- jian1 sui4 jia1 shu1 dao4 ， jing1 huang1 shi4 ye4 kong1 。 xin1 xuan2 cang1 hai3 duan4 ， meng4 yu3 bai2 yun2 tong1 。
- yu4 lou4 sheng1 lian2 bei3 ， yin2 he2 qi4 ji2 dong1 。 guan1 men2 tiao2 di4 yue4 ， jin4 yuan4 ji4 liao2 hong2 。
- di4 guang3 shen1 nan2 shu4 ， shi2 ping2 dao4 du2 qiong2 。 xiao1 tiao2 tai2 chang2 yu3 ， xi1 li4 ye4 wei1 feng1 。
- jiu3 kui4 gan1 chao2 ke4 ， duo1 can2 bie2 diao4 weng1 。 yin1 yi1 fei1 bu4 tian3 ， yan2 jian4 kuang4 ceng2 meng2 。
- yu3 shan4 ying4 wu2 ti4 ， chui2 en1 ben3 you3 zhong1 。 shuang1 tian1 yao2 luo4 ri4 ， mo4 shi3 zhu2 gu1 peng2 。

## 注释

## 译文

## 赏析
