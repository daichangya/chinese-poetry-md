---
id: yu-zhong-song-cheng-gei-shi-zhi-yue-zhou
title: 送程给事知越州
titlePinyin: song4 cheng2 gei3 shi4 zhi1 yue4 zhou1
titleSlug: song-cheng-gei-shi-zhi-yue-zhou
author: 余中
authorPinyin: yu2 zhong1
authorSlug: yu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 会稽太守垂金鱼，玉杯宴客离京都。
- 曾骑天马出沙漠，万里行冰渡河朔。
- 归来却厌承明庐，欲学鸱夷蹈寥廓。
- 三吴风物故乡关，人望旌旗何日还。
- 壶浆劳问有耆老，杖策登临知旧山。
- 清江一水分吴越，越山岧峣更孤绝。
- 禹穴烟霞翠不收，往往云中见仙阙。
- 秋风剡溪生早凉，鉴湖一夜飞清霜。
- 彩舟系缆浣纱石，绮筵应得调笙篁。
- 此时诗兴谁能御，照耀骊珠月宫吐。
- 祇恐彤庭急诏催，桃源不许长为主。
- 都门疏雨柳轻明，送客萧萧千马鸣。
- 须臾画鹢东飞去，欻见淮山天外青。

## 拼音
- hui4 ji1 tai4 shou3 chui2 jin1 yu2 ， yu4 bei1 yan4 ke4 li2 jing1 dou1 。
- ceng2 qi2 tian1 ma3 chu1 sha1 mo4 ， wan4 li3 xing2 bing1 du4 he2 shuo4 。
- gui1 lai2 que4 yan4 cheng2 ming2 lu2 ， yu4 xue2 chi1 yi2 dao3 liao2 kuo4 。
- san1 wu2 feng1 wu4 gu4 xiang1 guan1 ， ren2 wang4 jing1 qi2 he2 ri4 hai2 。
- hu2 jiang1 lao2 wen4 you3 qi2 lao3 ， zhang4 ce4 deng1 lin2 zhi1 jiu4 shan1 。
- qing1 jiang1 yi4 shui3 fen4 wu2 yue4 ， yue4 shan1 tiao2 yao2 geng4 gu1 jue2 。
- yu3 xue2 yan1 xia2 cui4 bu4 shou1 ， wang3 wang3 yun2 zhong1 jian4 xian1 que1 。
- qiu1 feng1 yan3 xi1 sheng1 zao3 liang2 ， jian4 hu2 yi2 ye4 fei1 qing1 shuang1 。
- cai3 zhou1 xi4 lan3 huan4 sha1 shi2 ， qi3 yan2 ying1 de2 tiao2 sheng1 huang2 。
- ci3 shi2 shi1 xing4 shui2 neng2 yu4 ， zhao4 yao4 li2 zhu1 yue4 gong1 tu3 。
- qi2 kong3 tong2 ting2 ji2 zhao4 cui1 ， tao2 yuan2 bu4 xu3 chang2 wei2 zhu3 。
- dou1 men2 shu1 yu3 liu3 qing1 ming2 ， song4 ke4 xiao1 xiao1 qian1 ma3 ming2 。
- xu1 yu2 hua4 yi4 dong1 fei1 qu4 ， chua1 jian4 huai2 shan1 tian1 wai4 qing1 。

## 注释

## 译文

## 赏析
