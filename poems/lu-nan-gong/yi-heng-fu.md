---
id: lu-nan-gong-yi-heng-fu
title: 忆亨甫
titlePinyin: yi4 heng1 fu3
titleSlug: yi-heng-fu
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗老海上去，三年断音尘。
- 初非乘桴行，正以廪食勤。
- 梦想不悟远，声容藐难亲。
- 忍无一纸书，不寄故国人。
- 昨日见其子，来归自东滨。
- 能言别后意，憔悴不可闻。
- 一被吏责绕，心肠载愁轮。
- 忘餐蹑偷党，阅月驰空村。
- 劳事欲歌咏，匆匆未成文。
- 遂于笔砚间，章句绝所陈。
- 亦复病肺渴，寻常废清樽。
- 唯余满颔须，增进玉雪痕。
- 伊昔坐学舍，萧条恨长贫。
- 题诗日数首，大醉必继旬。
- 仰望官禄户，谓如隔天云。
- 岂思曳尾龟，胜却居槛猿。
- 不肯空谷卧，愿为监绶奔。
- 毫厘一失差，千里岂得论。
- 嗟我实蹇拙，平生畏侯门。
- 乃无诗老愁，何耻鸟兽群。

## 拼音
- shi1 lao3 hai3 shang4 qu4 ， san1 nian2 duan4 yin1 chen2 。
- chu1 fei1 cheng2 fu2 xing2 ， zheng4 yi3 lin3 shi2 qin2 。
- meng4 xiang3 bu2 wu4 yuan3 ， sheng1 rong2 miao3 nan2 qin1 。
- ren3 wu2 yi4 zhi3 shu1 ， bu2 ji4 gu4 guo2 ren2 。
- zuo2 ri4 jian4 qi2 zi3 ， lai2 gui1 zi4 dong1 bin1 。
- neng2 yan2 bie2 hou4 yi4 ， qiao2 cui4 bu4 ke3 wen2 。
- yi2 bei4 li4 ze2 rao4 ， xin1 chang2 zai3 chou2 lun2 。
- wang4 can1 nie4 tou1 dang3 ， yue4 yue4 chi2 kong1 cun1 。
- lao2 shi4 yu4 ge1 yong3 ， cong1 cong1 wei4 cheng2 wen2 。
- sui4 yu2 bi3 yan4 jian1 ， zhang1 ju4 jue2 suo3 chen2 。
- yi4 fu4 bing4 fei4 ke3 ， xun2 chang2 fei4 qing1 zun1 。
- wei2 yu2 man3 han4 xu1 ， zeng1 jin4 yu4 xue3 hen2 。
- yi1 xi1 zuo4 xue2 she4 ， xiao1 tiao2 hen4 chang2 pin2 。
- ti2 shi1 ri4 shu4 shou3 ， da4 zui4 bi4 ji4 xun2 。
- yang3 wang4 guan1 lu4 hu4 ， wei4 ru2 ge2 tian1 yun2 。
- qi3 si1 ye4 wei3 gui1 ， sheng4 que4 ju1 kan3 yuan2 。
- bu4 ken3 kong1 gu3 wo4 ， yuan4 wei4 jian1 shou4 ben1 。
- hao2 li2 yi4 shi1 cha4 ， qian1 li3 qi3 de2 lun4 。
- jie1 wo3 shi2 jian3 zhuo1 ， ping2 sheng1 wei4 hou2 men2 。
- nai3 wu2 shi1 lao3 chou2 ， he2 chi3 niao3 shou4 qun2 。

## 注释

## 译文

## 赏析
