---
id: lu-nan-gong-da-ji-dao
title: 答济道
titlePinyin: da2 ji4 dao4
titleSlug: da-ji-dao
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 外物不可必，一官非我心。
- 荣生在适分，素愿乃山林。
- 知恩已三年，趣幕不觉深。
- 因君累幅书，更激浩叹音。
- 衮衮旦复暮，劳劳古犹今。
- 其谁有功名，不顾忧患侵。
- 富贵岂不欲，才力视所任。
- 长鲸舞天渊，寸鲋安牛涔。
- 性亦各得耳，何为辨差参。
- 夫子方得路，未应弃光阴。
- 咨余厌卑摧，谋望止尺寻。
- 誓买五亩宅，归休以浮沉。
- 耕渔入程途，文字亦所钦。
- 看子展云翼，腾凌和薰琴。
- 还将草堂书，敌子朱与金。

## 拼音
- wai4 wu4 bu4 ke3 bi4 ， yi4 guan1 fei1 wo3 xin1 。
- rong2 sheng1 zai4 shi4 fen1 ， su4 yuan4 nai3 shan1 lin2 。
- zhi1 en1 yi3 san1 nian2 ， qu4 mu4 bu4 jue2 shen1 。
- yin1 jun1 lei4 fu2 shu1 ， geng4 ji1 hao4 tan4 yin1 。
- gun3 gun3 dan4 fu4 mu4 ， lao2 lao2 gu3 you2 jin1 。
- qi2 shui2 you3 gong1 ming2 ， bu2 gu4 you1 huan4 qin1 。
- fu4 gui4 qi3 bu2 yu4 ， cai2 li4 shi4 suo3 ren4 。
- chang2 jing1 wu3 tian1 yuan1 ， cun4 fu4 an1 niu2 cen2 。
- xing4 yi4 ge4 de2 er3 ， he2 wei4 bian4 cha4 can1 。
- fu1 zi3 fang1 de2 lu4 ， wei4 ying4 qi4 guang1 yin1 。
- zi1 yu2 yan4 bei1 cui1 ， mou2 wang4 zhi3 chi3 xun2 。
- shi4 mai3 wu3 mu3 zhai2 ， gui1 xiu1 yi3 fu2 chen2 。
- geng1 yu2 ru4 cheng2 tu2 ， wen2 zi4 yi4 suo3 qin1 。
- kan4 zi3 zhan3 yun2 yi4 ， teng2 ling2 he2 xun1 qin2 。
- hai2 jiang1 cao3 tang2 shu1 ， di2 zi3 zhu1 yu3 jin1 。

## 注释

## 译文

## 赏析
