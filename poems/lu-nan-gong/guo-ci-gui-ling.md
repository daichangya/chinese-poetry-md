---
id: lu-nan-gong-guo-ci-gui-ling
title: 过辞归岭
titlePinyin: guo4 ci2 gui1 ling3
titleSlug: guo-ci-gui-ling
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老翁爱园庐，未省越邻坞。
- 婚姻挽他乡，送客犯修阻。
- 委蛇上高岭，四顾异吾土。
- 相揖遽辞归，惊如避豺虎。
- 漂浮千世下，出意能近古。
- 游子笑安居，相传入名谱。
- 黄尘压碎石，岁月知何许。
- 但有鬰苍松，亭亭待斤斧。
- 秋风吹我马，路向此山取。
- 因名重徘徊，不独行役苦。

## 拼音
- lao3 weng1 ai4 yuan2 lu2 ， wei4 sheng3 yue4 lin2 wu4 。
- hun1 yin1 wan3 ta1 xiang1 ， song4 ke4 fan4 xiu1 zu3 。
- wei3 she2 shang4 gao1 ling3 ， si4 gu4 yi4 wu2 tu3 。
- xiang1 yi1 ju4 ci2 gui1 ， jing1 ru2 bi4 chai2 hu3 。
- piao1 fu2 qian1 shi4 xia4 ， chu1 yi4 neng2 jin4 gu3 。
- you2 zi3 xiao4 an1 ju1 ， xiang1 chuan2 ru4 ming2 pu3 。
- huang2 chen2 ya1 sui4 shi2 ， sui4 yue4 zhi1 he2 xu3 。
- dan4 you3 yu4 cang1 song1 ， ting2 ting2 dai4 jin1 fu3 。
- qiu1 feng1 chui1 wo3 ma3 ， lu4 xiang4 ci3 shan1 qu3 。
- yin1 ming2 zhong4 pai2 huai2 ， bu4 du2 xing2 yi4 ku3 。

## 注释

## 译文

## 赏析
