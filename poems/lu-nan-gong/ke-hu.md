---
id: lu-nan-gong-ke-hu
title: 渴虎
titlePinyin: ke3 hu3
titleSlug: ke-hu
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九月十月霜漫漫，圹埌南野如群边。
- 东风已作冻未解，日月晓望皆璚田。
- 冈陵焦枯涧壑竭，草木性命俱沈绵。
- 彪家于时若为处，掩拥败叶方闲眠。
- 阳辉中天穴户暖，起坐嘿毣喉方涎。
- 虚肠未充多谮士，怒掌久敛悲盗泉。
- 黄河泰山深且茂，恨不休止蕲安全。
- 熬然宅此取饥渴，焉用武勇声名传。
- 侧闻近便长松坞，十顷池塘停滀古。
- 不胜积润在鳞虫，浩有余波沾畎亩。
- 尾摇伊昔讳凶槛，腹满愿今同鼹鼠。
- 世间遇合无必然，平行静视皎日前。
- 嗟来恳恻尚不就，避逐刺促渠为贤。
- 主人若不开文籞，归卧幽林待天雨。

## 拼音
- jiu3 yue4 shi2 yue4 shuang1 man4 man4 ， kuang4 lang4 nan2 ye3 ru2 qun2 bian1 。
- dong1 feng1 yi3 zuo4 dong4 wei4 jie3 ， ri4 yue4 xiao3 wang4 jie1 jue2 tian2 。
- gang1 ling2 jiao1 ku1 jian4 he4 jie2 ， cao3 mu4 xing4 ming4 ju4 shen3 mian2 。
- biao1 jia1 yu2 shi2 ruo4 wei4 chu4 ， yan3 yong1 bai4 ye4 fang1 xian2 mian2 。
- yang2 hui1 zhong1 tian1 xue2 hu4 nuan3 ， qi3 zuo4 hei1 mu4 hou2 fang1 xian2 。
- xu1 chang2 wei4 chong1 duo1 zen4 shi4 ， nu4 zhang3 jiu3 lian3 bei1 dao4 quan2 。
- huang2 he2 tai4 shan1 shen1 qie3 mao4 ， hen4 bu4 xiu1 zhi3 qi2 an1 quan2 。
- ao2 ran2 zhai2 ci3 qu3 ji1 ke3 ， yan1 yong4 wu3 yong3 sheng1 ming2 chuan2 。
- ce4 wen2 jin4 bian4 chang2 song1 wu4 ， shi2 qing3 chi2 tang2 ting2 chu4 gu3 。
- bu2 sheng4 ji1 run4 zai4 lin2 chong2 ， hao4 you3 yu2 bo1 zhan1 quan3 mu3 。
- wei3 yao2 yi1 xi1 hui4 xiong1 kan3 ， fu4 man3 yuan4 jin1 tong2 yan3 shu3 。
- shi4 jian1 yu4 he2 wu2 bi4 ran2 ， ping2 xing2 jing4 shi4 jiao3 ri4 qian2 。
- jie1 lai2 ken3 ce4 shang4 bu2 jiu4 ， bi4 zhu2 ci4 cu4 qu2 wei4 xian2 。
- zhu3 ren2 ruo4 bu4 kai1 wen2 yu4 ， gui1 wo4 you1 lin2 dai4 tian1 yu3 。

## 注释

## 译文

## 赏析
