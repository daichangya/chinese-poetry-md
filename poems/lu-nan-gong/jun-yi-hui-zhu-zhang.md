---
id: lu-nan-gong-jun-yi-hui-zhu-zhang
title: 君益惠竹杖
titlePinyin: jun1 yi4 hui4 zhu2 zhang4
titleSlug: jun-yi-hui-zhu-zhang
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衰来病众难推荡，日觉筋骸非壮长。
- 百亩锄耘致苦辛，万端应接皆牵强。
- 稀曾起处钟漏尽，多是归时星月朗。
- 满腹经纶一意闲，垦田头绪重新讲。
- 偶逢过客语文字，突兀破坏如梦想。
- 太息诸书不救饥，几曾货利微能倣。
- 故人怜我晚愁瘁，委曲相宽三复两。
- 卒岁尝分蔽骭衣，方春又赠扶身杖。
- 修飂一竹信瑰特，知自何山精产养。
- 数节包絣鹤胫连，碎花黝纠彪皮爽。
- 提携宛胜冰玉滑，顿卓便同金石响。
- 野老生看每问名，耕儿熟见仍私奖。
- 未谙黄钺端许制，久惯青藜饶俗状。
- 灵寿杖坚负曳劳，朱藤饰伪功程枉。
- 何如得此清峭干，本与雪霜争气象。
- 旧谷遗根未陆沉，末年遇主成真赏。
- 已将蜡屐作游伴，更共文簦为静党。
- 测渡无忧石涧淹，助跳肯畏泥坑广。
- 时修疆畎便指画，自牧鸡豚谁放荡。
- 差可攓蓬讯髑髅，岂徒辟野披榛莽。
- 倾危屡济功转积，安稳利征吾滥享。
- 辄莫飞飞向葛陂，要当受侮敲原壤。
- 古人五十徇乡礼，我为困穷聊早上。
- 画戟彤弓且勿思，苍颜荷筿西村丈。

## 拼音
- shuai1 lai2 bing4 zhong4 nan2 tui1 dang4 ， ri4 jue2 jin1 hai2 fei1 zhuang4 chang2 。
- bai3 mu3 chu2 yun2 zhi4 ku3 xin1 ， wan4 duan1 ying4 jie1 jie1 qian1 qiang3 。
- xi1 ceng2 qi3 chu4 zhong1 lou4 jin4 ， duo1 shi4 gui1 shi2 xing1 yue4 lang3 。
- man3 fu4 jing1 lun2 yi2 yi4 xian2 ， ken3 tian2 tou2 xu4 chong2 xin1 jiang3 。
- ou3 feng2 guo4 ke4 yu3 wen2 zi4 ， tu1 wu4 po4 huai4 ru2 meng4 xiang3 。
- tai4 xi1 zhu1 shu1 bu2 jiu4 ji1 ， ji3 ceng2 huo4 li4 wei1 neng2 fang3 。
- gu4 ren2 lian2 wo3 wan3 chou2 cui4 ， wei3 qu1 xiang1 kuan1 san1 fu4 liang3 。
- zu2 sui4 chang2 fen1 bi4 gan4 yi1 ， fang1 chun1 you4 zeng4 fu2 shen1 zhang4 。
- xiu1 liu4 yi4 zhu2 xin4 gui1 te4 ， zhi1 zi4 he2 shan1 jing1 chan3 yang3 。
- shu4 jie2 bao1 bing1 he4 jing4 lian2 ， sui4 hua1 you3 jiu1 biao1 pi2 shuang3 。
- ti2 xie2 wan3 sheng4 bing1 yu4 hua2 ， dun4 zhuo2 bian4 tong2 jin1 shi2 xiang3 。
- ye3 lao3 sheng1 kan4 mei3 wen4 ming2 ， geng1 er2 shu2 jian4 reng2 si1 jiang3 。
- wei4 an1 huang2 yue4 duan1 xu3 zhi4 ， jiu3 guan4 qing1 li2 rao2 su2 zhuang4 。
- ling2 shou4 zhang4 jian1 fu4 ye4 lao2 ， zhu1 teng2 shi4 wei3 gong1 cheng2 wang3 。
- he2 ru2 de2 ci3 qing1 qiao4 gan1 ， ben3 yu3 xue3 shuang1 zheng1 qi4 xiang4 。
- jiu4 gu3 yi2 gen1 wei4 lu4 chen2 ， mo4 nian2 yu4 zhu3 cheng2 zhen1 shang3 。
- yi3 jiang1 la4 ji1 zuo4 you2 ban4 ， geng4 gong4 wen2 deng1 wei4 jing4 dang3 。
- ce4 du4 wu2 you1 shi2 jian4 yan1 ， zhu4 tiao4 ken3 wei4 ni2 keng1 guang3 。
- shi2 xiu1 jiang1 quan3 bian4 zhi3 hua4 ， zi4 mu4 ji1 tun2 shui2 fang4 dang4 。
- cha4 ke3 qian1 peng2 xun4 du2 lou2 ， qi3 tu2 pi4 ye3 pi1 zhen1 mang3 。
- qing1 wei1 lü3 ji4 gong1 zhuan3 ji1 ， an1 wen3 li4 zheng1 wu2 lan4 xiang3 。
- zhe2 mo4 fei1 fei1 xiang4 ge3 bei1 ， yao4 dang1 shou4 wu3 qiao1 yuan2 rang3 。
- gu3 ren2 wu3 shi2 xun4 xiang1 li3 ， wo3 wei4 kun4 qiong2 liao2 zao3 shang4 。
- hua4 ji3 tong2 gong1 qie3 wu4 si1 ， cang1 yan2 he2 xiao3 xi1 cun1 zhang4 。

## 注释

## 译文

## 赏析
