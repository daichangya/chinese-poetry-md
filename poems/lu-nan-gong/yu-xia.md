---
id: lu-nan-gong-yu-xia
title: 鱼虾
titlePinyin: yu2 xia1
titleSlug: yu-xia
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神龙在重渊，群鱼喜回环。
- 自矜龙族类，安佚无后艰。
- 晓戏腥浪余，暮游浮沫间。
- 轻则远拂渚，深之下穷湾。
- 或掉其尾萃，或昂其首颁。
- 或扬鬣锋锐，或耀鳞文斑。
- 众虾亦恣睢，不虑器质孱。
- 跳骹弄牙须，翕习事狠顽。
- 渔师畏龙威，不敢数往还。
- 操舟变色过，战汗常盈颜。
- 虽有网与矢，岂容垂且弯。
- 鱼虾尚忿愠，出没如嫉奸。
- 一朝风雷动，波荡若银山。
- 神龙舍渊去，恍惚达九关。
- 鱼虾不自喻，固欲严追攀。
- 奔冲竞上击，细大不肯闲。
- 须臾云雾息，堕落如见删。
- 或委顿砂砾，或摧伤草菅。
- 里儿争择拾，穷血弥望殷。
- 渔师啸其徒，气貌特愉憪。
- 漉渊尽取之，不复计锊锾。
- 鱼虾虽有悔，已死谁悲潸。

## 拼音
- shen2 long2 zai4 zhong4 yuan1 ， qun2 yu2 xi3 hui2 huan2 。
- zi4 jin1 long2 zu2 lei4 ， an1 yi4 wu2 hou4 jian1 。
- xiao3 xi4 xing1 lang4 yu2 ， mu4 you2 fu2 mo4 jian1 。
- qing1 ze2 yuan3 fu2 zhu3 ， shen1 zhi1 xia4 qiong2 wan1 。
- huo4 diao4 qi2 wei3 cui4 ， huo4 ang2 qi2 shou3 ban1 。
- huo4 yang2 lie4 feng1 rui4 ， huo4 yao4 lin2 wen2 ban1 。
- zhong4 xia1 yi4 zi4 sui1 ， bu2 lü4 qi4 zhi4 chan2 。
- tiao4 xiao1 nong4 ya2 xu1 ， xi1 xi2 shi4 hen3 wan2 。
- yu2 shi1 wei4 long2 wei1 ， bu4 gan3 shu4 wang3 hai2 。
- cao1 zhou1 bian4 se4 guo4 ， zhan4 han4 chang2 ying2 yan2 。
- sui1 you3 wang3 yu3 shi3 ， qi3 rong2 chui2 qie3 wan1 。
- yu2 xia1 shang4 fen4 yun4 ， chu1 mo4 ru2 ji2 jian1 。
- yi4 chao2 feng1 lei2 dong4 ， bo1 dang4 ruo4 yin2 shan1 。
- shen2 long2 she4 yuan1 qu4 ， huang3 hu1 da2 jiu3 guan1 。
- yu2 xia1 bu2 zi4 yu4 ， gu4 yu4 yan2 zhui1 pan1 。
- ben1 chong1 jing4 shang4 ji1 ， xi4 da4 bu4 ken3 xian2 。
- xu1 yu2 yun2 wu4 xi1 ， duo4 luo4 ru2 jian4 shan1 。
- huo4 wei3 dun4 sha1 li4 ， huo4 cui1 shang1 cao3 jian1 。
- li3 er2 zheng1 ze2 shi2 ， qiong2 xue4 mi2 wang4 yin1 。
- yu2 shi1 xiao4 qi2 tu2 ， qi4 mao4 te4 yu2 xian2 。
- lu4 yuan1 jin4 qu3 zhi1 ， bu2 fu4 ji4 lüe4 huan2 。
- yu2 xia1 sui1 you3 hui3 ， yi3 si3 shui2 bei1 shan1 。

## 注释

## 译文

## 赏析
