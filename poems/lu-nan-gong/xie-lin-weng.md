---
id: lu-nan-gong-xie-lin-weng
title: 谢邻翁
titlePinyin: xie4 lin2 weng1
titleSlug: xie-lin-weng
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷秋我何事，岁计聊支准。
- 割稻三万斤，栽松二千本。
- 辛勤完廪庾，颠倒粪畦畛。
- 为有空腹忧，能忘此时谨。
- 菘肥竞垂阴，稻美方联稛。
- 自喜在丘园，年衰且优稳。
- 天功偶不助，人力翻为窘。
- 弥月雨连淫，交冬霜不陨。
- 蔬长煮有线，谷湿舂多粉。
- 厚望乃无聊，萧如被宫膑。
- 今朝二十九，看历惊秋尽。
- 去腊都几何，阳乌尚高隠。
- 邻翁巧谭话，念我频嗟愤。
- 杖插肯经过，单辞稍牵引。
- 上论穹昊意，窅嘿难裁忖。
- 下说倚伏端，回环恒切近。
- 熙宁大丞相，周孔登台衮。
- 手运道德枢，生灵藉针诊。
- 劳神十五载，坐许无遗恨。
- 归卧睫未交，纷纭见矛盾。
- 推称忽排毁，歌咏俄咍哂。
- 蔼蔼攀附人，层霄堕污溷。
- 前愚初是智，昔禹今成鲧。
- 譬彼羹涴衣，仓黄可潄抆。
- 问君官际会，何似农藨蔉。
- 而以望小乖，便同身大疢。
- 飘风将暴雨，自古称豪敏。
- 邂逅不崇朝，谁嫌类荣槿。
- 羲和与青女，会见驱辀轸。
- 昼煖夜严凝，安知不相趁。
- 低徊向翁谢，老语真明允。
- 惭愧失路贤，吾贫固当忍。

## 拼音
- qiong2 qiu1 wo3 he2 shi4 ， sui4 ji4 liao2 zhi1 zhun3 。
- ge1 dao4 san1 wan4 jin1 ， zai1 song1 er4 qian1 ben3 。
- xin1 qin2 wan2 lin3 yu3 ， dian1 dao3 fen4 qi2 zhen3 。
- wei4 you3 kong1 fu4 you1 ， neng2 wang4 ci3 shi2 jin3 。
- song1 fei2 jing4 chui2 yin1 ， dao4 mei3 fang1 lian2 kun3 。
- zi4 xi3 zai4 qiu1 yuan2 ， nian2 shuai1 qie3 you1 wen3 。
- tian1 gong1 ou3 bu2 zhu4 ， ren2 li4 fan1 wei4 jiong3 。
- mi2 yue4 yu3 lian2 yin2 ， jiao1 dong1 shuang1 bu4 yun3 。
- shu1 chang2 zhu3 you3 xian4 ， gu3 shi1 chong1 duo1 fen3 。
- hou4 wang4 nai3 wu2 liao2 ， xiao1 ru2 bei4 gong1 bin4 。
- jin1 chao2 er4 shi2 jiu3 ， kan4 li4 jing1 qiu1 jin4 。
- qu4 la4 dou1 ji3 he2 ， yang2 wu1 shang4 gao1 yin3 。
- lin2 weng1 qiao3 tan2 hua4 ， nian4 wo3 pin2 jie1 fen4 。
- zhang4 cha1 ken3 jing1 guo4 ， dan1 ci2 shao1 qian1 yin3 。
- shang4 lun4 qiong2 hao4 yi4 ， yao3 hei1 nan2 cai2 cun3 。
- xia4 shuo1 yi3 fu2 duan1 ， hui2 huan2 heng2 qie4 jin4 。
- xi1 ning2 da4 cheng2 xiang4 ， zhou1 kong3 deng1 tai2 gun3 。
- shou3 yun4 dao4 de2 shu1 ， sheng1 ling2 jie4 zhen1 zhen3 。
- lao2 shen2 shi2 wu3 zai3 ， zuo4 xu3 wu2 yi2 hen4 。
- gui1 wo4 jie2 wei4 jiao1 ， fen1 yun2 jian4 mao2 dun4 。
- tui1 cheng1 hu1 pai2 hui3 ， ge1 yong3 e2 hai1 shen3 。
- ai3 ai3 pan1 fu4 ren2 ， ceng2 xiao1 duo4 wu1 hun4 。
- qian2 yu2 chu1 shi4 zhi4 ， xi1 yu3 jin1 cheng2 gun3 。
- pi4 bi3 geng1 wo4 yi1 ， cang1 huang2 ke3 shu4 wen3 。
- wen4 jun1 guan1 ji4 hui4 ， he2 si4 nong2 biao1 gun3 。
- er2 yi3 wang4 xiao3 guai1 ， bian4 tong2 shen1 da4 chen4 。
- piao1 feng1 jiang1 bao4 yu3 ， zi4 gu3 cheng1 hao2 min3 。
- xie4 hou4 bu4 chong2 chao2 ， shui2 xian2 lei4 rong2 jin3 。
- xi1 he2 yu3 qing1 nü3 ， hui4 jian4 qu1 zhou1 zhen3 。
- zhou4 xuan1 ye4 yan2 ning2 ， an1 zhi1 bu4 xiang1 chen4 。
- di1 huai2 xiang4 weng1 xie4 ， lao3 yu3 zhen1 ming2 yun3 。
- can2 kui4 shi1 lu4 xian2 ， wu2 pin2 gu4 dang1 ren3 。

## 注释

## 译文

## 赏析
