---
id: lu-nan-gong-qiu-se
title: 秋色
titlePinyin: qiu1 se4
titleSlug: qiu-se
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋色今又动，凄然悟衰残。
- 筠床读书轩，一卧八九叹。
- 少壮非所惜，尘劳苦间关。
- 端为智虑倾，得此悄悄颜。
- 筋骨众疾劫，肺肝百忧攒。
- 还当节律迁，刺促惊痟酸。
- 夜眠却明烛，晓脾拒坚餐。
- 从文未终篇，腰脊益痹顽。
- 太息造物宰，劳余岂其偏。
- 宁分无穷悲，直窘有限年。
- 想彼向荣木，萧森望云端。
- 虽无瘿蠹亏，久竟归朽干。
- 万化有尽极，一身何足安。
- 方当委顺之，不必专愦烦。
- 起坐仰星斗，环行绕簷栏。
- 西风穿我怀，肃若临矛干。
- 世故属无谓，悠悠谅何言。
- 唯应就枕时，旷荡如山樊。

## 拼音
- qiu1 se4 jin1 you4 dong4 ， qi1 ran2 wu4 shuai1 can2 。
- yun2 chuang2 du2 shu1 xuan1 ， yi2 wo4 ba1 jiu3 tan4 。
- shao4 zhuang4 fei1 suo3 xi1 ， chen2 lao2 ku3 jian1 guan1 。
- duan1 wei4 zhi4 lü4 qing1 ， de2 ci3 qiao1 qiao1 yan2 。
- jin1 gu3 zhong4 ji2 jie2 ， fei4 gan1 bai3 you1 zan3 。
- hai2 dang1 jie2 lü4 qian1 ， ci4 cu4 jing1 xiao1 suan1 。
- ye4 mian2 que4 ming2 zhu2 ， xiao3 pi2 ju4 jian1 can1 。
- cong2 wen2 wei4 zhong1 pian1 ， yao1 ji3 yi4 bi4 wan2 。
- tai4 xi1 zao4 wu4 zai3 ， lao2 yu2 qi3 qi2 pian1 。
- ning2 fen1 wu2 qiong2 bei1 ， zhi2 jiong3 you3 xian4 nian2 。
- xiang3 bi3 xiang4 rong2 mu4 ， xiao1 sen1 wang4 yun2 duan1 。
- sui1 wu2 ying3 du4 kui1 ， jiu3 jing4 gui1 xiu3 gan1 。
- wan4 hua4 you3 jin4 ji2 ， yi4 shen1 he2 zu2 an1 。
- fang1 dang1 wei3 shun4 zhi1 ， bu2 bi4 zhuan1 kui4 fan2 。
- qi3 zuo4 yang3 xing1 dou4 ， huan2 xing2 rao4 yan2 lan2 。
- xi1 feng1 chuan1 wo3 huai2 ， su4 ruo4 lin2 mao2 gan1 。
- shi4 gu4 shu3 wu2 wei4 ， you1 you1 liang4 he2 yan2 。
- wei2 ying4 jiu4 zhen3 shi2 ， kuang4 dang4 ru2 shan1 fan2 。

## 注释

## 译文

## 赏析
