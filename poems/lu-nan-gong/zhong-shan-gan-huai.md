---
id: lu-nan-gong-zhong-shan-gan-huai
title: 中山感怀
titlePinyin: zhong1 shan1 gan3 huai2
titleSlug: zhong-shan-gan-huai
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西村灌园生，好尚只坟史。
- 偶为冻馁驱，放浪离桑梓。
- 初谋旅人食，岁月涒滩纪。
- 城西谒郎官，辞业入惊喜。
- 题门辱皇甫，啖炙烦周𫖮。
- 积渐近攀援，依稀召訾毁。
- 郴阳不果往，刘馆聊凄倚。
- 俛仰秋夏交，飘然动行李。
- 凌云古空谷，中卧幽真士。
- 寄书使来前，得共考经旨。
- 依从得所好，不分严霜委。
- 宵话酒干樽，朝游屐磨齿。
- 春风忽浩荡，客兴又迁徙。
- 邑里有名卿，相寻走函纸。
- 淮南官未赴，盱上船犹舣。
- 禄廪见賸余，羁栖请依止。
- 萧条出门去，四月大江水。
- 荏苒向枞山，愔沉傍书几。
- 侯鲭岂无味，旅疾或多鬼。
- 讽诵难呻呼，辛勤一朞矣。
- 天书问乡贡，侮角士争起。
- 却治举场文，归参白襕子。
- 征鞍遂南首，故园冲炎晷。
- 把卷诣棘闱，骈罗聚千趾。
- 文章虽草草，论荐亦舋舋。
- 还与同籍公，西行望旒扆。
- 于时冰雪恶，进步忧披靡。
- 迤逦达浚郊，徘徊经腊祀。
- 春官未相识，退作暴顋鲤。
- 惆怅问乡程，东随汴波驶。
- 南京𢗳懆饮，泗郡崩奔泚。
- 稍赴建康城，筋骸倦如死。
- 故人能俯接，未许论亨否。
- 到得爽气严，艅艎始东拟。
- 悠悠豫章岸，速至日无几。
- 进叩凌云扉，图谋备驱使。
- 同心颍川友，曾共长安米。
- 解榻苦招延，幽轩为余启。
- 归来坐高馆，两见柳垂蘂。
- 出有冯讙车，居多穆生醴。
- 为文万许卷，共学十余第。
- 放论逼玄虚，摛辞谢狂斐。
- 邦君颇投分，巨室能更视。
- 师友足成名，贫穷岂常耻。
- 虽怀招隠咏，敢废事君礼。
- 况乏一廛家，宁忘抱关仕。
- 须眉保方秀，时命固当俟。
- 蚖肆伏神龙，山梁叹雌雉。
- 徜徉亦何者，游衍姑从尔。
- 篮舆走仙都，皂盖绕仙寺。
- 掀呀赤松笑，穨塌豫亭醉。
- 极有挽袖情，非无送钩戏。
- 神锋正轩揭，贤诏已蒙被。
- 辞学属吾徒，天衢合伊迩。
- 败军犹鼓勇，韬略助轻恃。
- 自负七札豪，旌麾必摩垒。
- 高心不虞祸，群吠忽满耳。
- 绛灌怒如雷，魋仓众于蚁。
- 纷纭莫沮遏，回避但嗟唏。
- 大暑北路尘，匆匆二千里。
- 仓皇忍饥渴，迫若畏流矢。
- 又见朱雀桥，重寻保康市。
- 追随国庠试，玉石混臧否。
- 皆谓连城珍，无劳病瑰玮。
- 谁援周宣手，反弃中乡芑。
- 颠沛翅便垂，思山对蟾胐。
- 迢遥马鞍峡，滂湃虎林涘。
- 倍道怯粮空，逢人类囚罢。
- 朝天两朱阖，寂寞徒还篚。
- 无数吊唁声，伤怀泪如洗。
- 时情看成败，自昔有冰毁。
- 将军匿风棱，县尉乃凌抵。
- 云泉岂不好，消息视天理。
- 即速肥遁装，劳君屡牵褫。
- 宾筵堕盈昃，卦气尽壬癸。
- 虽往省松楸，仍来仰盆锜。
- 人皆贱屑越，己独念摩揣。
- 会得卜终焉，尤难在轻只。
- 赍咨灌园业，早晚工力庀。
- 譬彼蒙笼枝，初培就根柢。
- 求田阔陂侧，问舍长林尾。
- 此计或有涯，成家倍为美。
- 侵寻见冬暮，我马议驾彼。
- 请婚无高堂，授室藉媒氏。
- 风流愧王谢，族望惭昭芉。
- 尚恃五噫才，诸余庶忘弭。
- 人伦喜修正，鳏党成离仳。
- 驩快见芳时，承前语惉懘。
- 啼鹃聒窗户，野思兼耘耔。
- 计较理锄耰，踌躇背床笫。
- 栖迟抚州路，独复操尺箠。
- 却整半老容，临泉照清泚。
- 比邻旧时叟，相见意不菲。
- 儿孙喜诗书，扬簸借糠粃。
- 潭潭翠冈下，其屋亦佌佌。
- 虚徐事毛锥，脱略辍金耜。
- 盘飧得笋蕨，满腹餍青紫。
- 或酌山泉醪，醇香溢吟觜。
- 逍遥度晨夕，次第遗轩陛。
- 秪欲养疏慵，谁能论钦企。
- 柴薪渐营度，且阅灌园技。
- 必可了余生，功名付尘滓。
- 安排聚鸡栅，编织钓鱼䉂。
- 刬草种筼筜，扶栏栽枸杞。
- 多年此谋熟，愿与尺鷃比。
- 平昔侥幸非，从今定休已。
- 书边夜来酌，酩酊乱终始。
- 夜半睡魄醒，追惟到前此。
- 悲哉二千日，倏忽象转跬。
- 中间事变繁，何啻亿及秭。
- 讙愉漫颜面，愁痛彻骨髓。
- 若不悔先迷，将何异虫豸。
- 向来与君住，成熟至汝尔。
- 计成合初终，三回倒吾指。
- 当时盍簪辈，今者隔彼己。
- 朱张既分明，陈夏浪同轨。
- 咨余逼衰晚，谋望只寻咫。
- 打并矜衒名，都卢让辽豕。
- 吾生大魂梦，世路万疮痏。
- 作诗解君颐，恨少月露体。

## 拼音
- xi1 cun1 guan4 yuan2 sheng1 ， hao3 shang4 zhi1 fen2 shi3 。
- ou3 wei4 dong4 nei3 qu1 ， fang4 lang4 li2 sang1 zi3 。
- chu1 mou2 lü3 ren2 shi2 ， sui4 yue4 tun1 tan1 ji4 。
- cheng2 xi1 ye4 lang2 guan1 ， ci2 ye4 ru4 jing1 xi3 。
- ti2 men2 ru3 huang2 fu3 ， dan4 zhi4 fan2 zhou1 yi3 。
- ji1 jian4 jin4 pan1 yuan2 ， yi1 xi1 zhao4 zi1 hui3 。
- chen1 yang2 bu4 guo3 wang3 ， liu2 guan3 liao2 qi1 yi3 。
- fu3 yang3 qiu1 xia4 jiao1 ， piao1 ran2 dong4 xing2 li0 。
- ling2 yun2 gu3 kong1 gu3 ， zhong1 wo4 you1 zhen1 shi4 。
- ji4 shu1 shi3 lai2 qian2 ， de2 gong4 kao3 jing1 zhi3 。
- yi1 cong2 de2 suo3 hao3 ， bu4 fen1 yan2 shuang1 wei3 。
- xiao1 hua4 jiu3 gan1 zun1 ， chao2 you2 ji1 mo2 chi3 。
- chun1 feng1 hu1 hao4 dang4 ， ke4 xing1 you4 qian1 xi3 。
- yi4 li3 you3 ming2 qing1 ， xiang1 xun2 zou3 han2 zhi3 。
- huai2 nan2 guan1 wei4 fu4 ， xu1 shang4 chuan2 you2 yi3 。
- lu4 lin3 jian4 sheng4 yu2 ， ji1 qi1 qing3 yi1 zhi3 。
- xiao1 tiao2 chu1 men2 qu4 ， si4 yue4 da4 jiang1 shui3 。
- ren3 ran3 xiang4 cong1 shan1 ， yin1 chen2 bang4 shu1 ji3 。
- hou2 qing1 qi3 wu2 wei4 ， lü3 ji2 huo4 duo1 gui3 。
- feng3 song4 nan2 shen1 hu1 ， xin1 qin2 yi4 ji1 yi3 。
- tian1 shu1 wen4 xiang1 gong4 ， wu3 jiao3 shi4 zheng1 qi3 。
- que4 zhi4 ju3 chang3 wen2 ， gui1 can1 bai2 lan2 zi3 。
- zheng1 an1 sui4 nan2 shou3 ， gu4 yuan2 chong1 yan2 gui3 。
- ba3 juan4 yi4 ji2 wei2 ， pian2 luo2 ju4 qian1 zhi3 。
- wen2 zhang1 sui1 cao3 cao3 ， lun4 jian4 yi4 xin4 xin4 。
- hai2 yu3 tong2 ji2 gong1 ， xi1 xing2 wang4 liu2 yi3 。
- yu2 shi2 bing1 xue3 e4 ， jin4 bu4 you1 pi1 mi3 。
- yi3 li3 da2 jun4 jiao1 ， pai2 huai2 jing1 la4 si4 。
- chun1 guan1 wei4 xiang1 shi2 ， tui4 zuo4 bao4 sai1 li3 。
- chou2 chang4 wen4 xiang1 cheng2 ， dong1 sui2 bian4 bo1 shi3 。
- nan2 jing1 𢗳 cao3 yin3 ， si4 jun4 beng1 ben1 ci3 。
- shao1 fu4 jian4 kang1 cheng2 ， jin1 hai2 juan4 ru2 si3 。
- gu4 ren2 neng2 fu3 jie1 ， wei4 xu3 lun4 heng1 fou3 。
- dao4 de2 shuang3 qi4 yan2 ， yu2 huang2 shi3 dong1 ni3 。
- you1 you1 yu4 zhang1 an4 ， su4 zhi4 ri4 wu2 ji3 。
- jin4 kou4 ling2 yun2 fei1 ， tu2 mou2 bei4 qu1 shi3 。
- tong2 xin1 ying3 chuan1 you3 ， ceng2 gong4 chang2 an1 mi3 。
- jie3 ta4 ku3 zhao1 yan2 ， you1 xuan1 wei4 yu2 qi3 。
- gui1 lai2 zuo4 gao1 guan3 ， liang3 jian4 liu3 chui2 rui3 。
- chu1 you3 feng2 huan1 che1 ， ju1 duo1 mu4 sheng1 li3 。
- wei4 wen2 wan4 xu3 juan4 ， gong4 xue2 shi2 yu2 di4 。
- fang4 lun4 bi1 xuan2 xu1 ， chi1 ci2 xie4 kuang2 fei3 。
- bang1 jun1 po1 tou2 fen1 ， ju4 shi4 neng2 geng4 shi4 。
- shi1 you3 zu2 cheng2 ming2 ， pin2 qiong2 qi3 chang2 chi3 。
- sui1 huai2 zhao1 yin3 yong3 ， gan3 fei4 shi4 jun1 li3 。
- kuang4 fa2 yi4 chan2 jia1 ， ning2 wang4 bao4 guan1 shi4 。
- xu1 mei2 bao3 fang1 xiu4 ， shi2 ming4 gu4 dang1 si4 。
- yuan2 si4 fu2 shen2 long2 ， shan1 liang2 tan4 ci2 zhi4 。
- chang2 yang2 yi4 he2 zhe3 ， you2 yan3 gu1 cong2 er3 。
- lan2 yu2 zou3 xian1 dou1 ， zao4 gai4 rao4 xian1 si4 。
- xian1 ya0 chi4 song1 xiao4 ， tui2 ta1 yu4 ting2 zui4 。
- ji2 you3 wan3 xiu4 qing2 ， fei1 wu2 song4 gou1 xi4 。
- shen2 feng1 zheng4 xuan1 jie1 ， xian2 zhao4 yi3 meng2 bei4 。
- ci2 xue2 shu3 wu2 tu2 ， tian1 qu2 he2 yi1 er3 。
- bai4 jun1 you2 gu3 yong3 ， tao1 lüe4 zhu4 qing1 shi4 。
- zi4 fu4 qi1 zha2 hao2 ， jing1 hui1 bi4 mo2 lei3 。
- gao1 xin1 bu4 yu2 huo4 ， qun2 fei4 hu1 man3 er3 。
- jiang4 guan4 nu4 ru2 lei2 ， tui2 cang1 zhong4 yu2 yi3 。
- fen1 yun2 mo4 ju3 e4 ， hui2 bi4 dan4 jie1 xi1 。
- da4 shu3 bei3 lu4 chen2 ， cong1 cong1 er4 qian1 li3 。
- cang1 huang2 ren3 ji1 ke3 ， po4 ruo4 wei4 liu2 shi3 。
- you4 jian4 zhu1 que4 qiao2 ， zhong4 xun2 bao3 kang1 shi4 。
- zhui1 sui2 guo2 xiang2 shi4 ， yu4 shi2 hun4 zang1 pi3 。
- jie1 wei4 lian2 cheng2 zhen1 ， wu2 lao2 bing4 gui1 wei3 。
- shui2 yuan2 zhou1 xuan1 shou3 ， fan3 qi4 zhong1 xiang1 qi3 。
- dian1 pei4 chi4 bian4 chui2 ， si1 shan1 dui4 chan2 fei3 。
- tiao2 yao2 ma3 an1 xia2 ， pang1 pai4 hu3 lin2 si4 。
- bei4 dao4 qie4 liang2 kong1 ， feng2 ren2 lei4 qiu2 ba4 。
- chao2 tian1 liang3 zhu1 he2 ， ji4 mo4 tu2 hai2 fei3 。
- wu2 shu4 diao4 yan4 sheng1 ， shang1 huai2 lei4 ru2 xi3 。
- shi2 qing2 kan4 cheng2 bai4 ， zi4 xi1 you3 bing1 hui3 。
- jiang1 jun1 ni4 feng1 leng2 ， xian4 wei4 nai3 ling2 di3 。
- yun2 quan2 qi3 bu4 hao3 ， xiao1 xi1 shi4 tian1 li3 。
- ji2 su4 fei2 dun4 zhuang1 ， lao2 jun1 lü3 qian1 chi3 。
- bin1 yan2 duo4 ying2 ze4 ， gua4 qi4 jin4 ren2 gui3 。
- sui1 wang3 sheng3 song1 qiu1 ， reng2 lai2 yang3 pen2 qi2 。
- ren2 jie1 jian4 xie4 yue4 ， ji3 du2 nian4 mo2 chuai1 。
- hui4 de2 bu3 zhong1 yan1 ， you2 nan2 zai4 qing1 zhi1 。
- ji1 zi1 guan4 yuan2 ye4 ， zao3 wan3 gong1 li4 pi3 。
- pi4 bi3 meng2 long2 zhi1 ， chu1 pei2 jiu4 gen1 di3 。
- qiu2 tian2 kuo4 bei1 ce4 ， wen4 she4 chang2 lin2 wei3 。
- ci3 ji4 huo4 you3 ya2 ， cheng2 jia1 bei4 wei4 mei3 。
- qin1 xun2 jian4 dong1 mu4 ， wo3 ma3 yi4 jia4 bi3 。
- qing3 hun1 wu2 gao1 tang2 ， shou4 shi4 jie4 mei2 shi4 。
- feng1 liu2 kui4 wang2 xie4 ， zu2 wang4 can2 zhao1 gan3 。
- shang4 shi4 wu3 yi1 cai2 ， zhu1 yu2 shu4 wang4 mi3 。
- ren2 lun2 xi3 xiu1 zheng4 ， guan1 dang3 cheng2 li2 pi3 。
- huan1 kuai4 jian4 fang1 shi2 ， cheng2 qian2 yu3 zhan1 chi4 。
- ti2 juan1 guo1 chuang1 hu4 ， ye3 si1 jian1 yun2 zi3 。
- ji4 jiao4 li3 chu2 you1 ， chou2 chu2 bei4 chuang2 zi3 。
- qi1 chi2 fu3 zhou1 lu4 ， du2 fu4 cao1 chi3 chui2 。
- que4 zheng3 ban4 lao3 rong2 ， lin2 quan2 zhao4 qing1 ci3 。
- bi3 lin2 jiu4 shi2 sou3 ， xiang1 jian4 yi4 bu4 fei1 。
- er2 sun1 xi3 shi1 shu1 ， yang2 bo4 jie4 kang1 bi3 。
- tan2 tan2 cui4 gang1 xia4 ， qi2 wu1 yi4 ci3 ci3 。
- xu1 xu2 shi4 mao2 zhui1 ， tuo1 lüe4 chuo4 jin1 si4 。
- pan2 sun1 de2 sun3 jue2 ， man3 fu4 yan4 qing1 zi3 。
- huo4 zhuo2 shan1 quan2 lao2 ， chun2 xiang1 yi4 yin2 zi1 。
- xiao1 yao2 du4 chen2 xi1 ， ci4 di4 yi2 xuan1 bi4 。
- di1 yu4 yang3 shu1 yong1 ， shui2 neng2 lun4 qin1 qi3 。
- chai2 xin1 jian4 ying2 du4 ， qie3 yue4 guan4 yuan2 ji4 。
- bi4 ke3 le0 yu2 sheng1 ， gong1 ming2 fu4 chen2 zi3 。
- an1 pai2 ju4 ji1 shan1 ， bian1 zhi1 diao4 yu2 䉂 。
- chan3 cao3 zhong3 yun2 dang1 ， fu2 lan2 zai1 gou3 qi3 。
- duo1 nian2 ci3 mou2 shu2 ， yuan4 yu3 chi3 yan4 bi3 。
- ping2 xi1 jiao3 xing4 fei1 ， cong2 jin1 ding4 xiu1 yi3 。
- shu1 bian1 ye4 lai2 zhuo2 ， ming3 ding1 luan4 zhong1 shi3 。
- ye4 ban4 shui4 po4 xing3 ， zhui1 wei2 dao4 qian2 ci3 。
- bei1 zai1 er4 qian1 ri4 ， shu1 hu1 xiang4 zhuan3 kui3 。
- zhong1 jian1 shi4 bian4 fan2 ， he2 chi4 yi4 ji2 zi3 。
- huan1 yu2 man4 yan2 mian4 ， chou2 tong4 che4 gu3 sui3 。
- ruo4 bu4 hui3 xian1 mi2 ， jiang1 he2 yi4 chong2 zhi4 。
- xiang4 lai2 yu3 jun1 zhu4 ， cheng2 shu2 zhi4 ru3 er3 。
- ji4 cheng2 he2 chu1 zhong1 ， san1 hui2 dao3 wu2 zhi3 。
- dang1 shi2 he2 zan1 bei4 ， jin1 zhe3 ge2 bi3 ji3 。
- zhu1 zhang1 ji4 fen1 ming2 ， chen2 xia4 lang4 tong2 gui3 。
- zi1 yu2 bi1 shuai1 wan3 ， mou2 wang4 zhi1 xun2 zhi3 。
- da3 bing4 jin1 xuan4 ming2 ， dou1 lu2 rang4 liao2 shi3 。
- wu2 sheng1 da4 hun2 meng4 ， shi4 lu4 wan4 chuang1 wei3 。
- zuo4 shi1 jie3 jun1 yi2 ， hen4 shao3 yue4 lu4 ti3 。

## 注释

## 译文

## 赏析
