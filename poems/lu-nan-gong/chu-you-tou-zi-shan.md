---
id: lu-nan-gong-chu-you-tou-zi-shan
title: 初游投子山
titlePinyin: chu1 you2 tou2 zi3 shan1
titleSlug: chu-you-tou-zi-shan
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东山未尝到，兴言往游观。
- 寻幽味已淡，全胜交凡官。
- 扬鞭遂出郭，樵路行萦弯。
- 遇险辄舍马，听松频侧冠。
- 霜天正枵寥，野吹何萧酸。
- 强步且数里，犹在荒林间。
- 峰回得古寺，一叩云中关。
- 高僧夺睡出，迎对如嗔烦。
- 解榻迸伏鼠，煮茶爆新泉。
- 东亭一何高，岌若崖临渊。
- 西庵更爽亢，基与堂甍班。
- 延缘徧登坐，共羡闲人闲。
- 同游二三子，取酒醺吾颜。
- 约略修市果，横斜列山盘。
- 饮语快不彻，望睫张无端。
- 曦光忽衔西，归思攻余欢。
- 撩樵洒醉毫，拂壁罗矛干。
- 调笑下前坂，暮色凄漫漫。
- 行矣重回首，林凹数声猨。

## 拼音
- dong1 shan1 wei4 chang2 dao4 ， xing1 yan2 wang3 you2 guan1 。
- xun2 you1 wei4 yi3 dan4 ， quan2 sheng4 jiao1 fan2 guan1 。
- yang2 bian1 sui4 chu1 guo1 ， qiao2 lu4 xing2 ying2 wan1 。
- yu4 xian3 zhe2 she4 ma3 ， ting1 song1 pin2 ce4 guan1 。
- shuang1 tian1 zheng4 xiao1 liao2 ， ye3 chui1 he2 xiao1 suan1 。
- qiang2 bu4 qie3 shu4 li3 ， you2 zai4 huang1 lin2 jian1 。
- feng1 hui2 de2 gu3 si4 ， yi2 kou4 yun2 zhong1 guan1 。
- gao1 seng1 duo2 shui4 chu1 ， ying2 dui4 ru2 chen1 fan2 。
- jie3 ta4 beng4 fu2 shu3 ， zhu3 cha2 bao4 xin1 quan2 。
- dong1 ting2 yi4 he2 gao1 ， ji2 ruo4 ya2 lin2 yuan1 。
- xi1 an1 geng4 shuang3 kang4 ， ji1 yu3 tang2 meng2 ban1 。
- yan2 yuan2 bian4 deng1 zuo4 ， gong4 xian4 xian2 ren2 xian2 。
- tong2 you2 er4 san1 zi3 ， qu3 jiu3 xun1 wu2 yan2 。
- yue1 lüe4 xiu1 shi4 guo3 ， heng2 xie2 lie4 shan1 pan2 。
- yin3 yu3 kuai4 bu2 che4 ， wang4 jie2 zhang1 wu2 duan1 。
- xi1 guang1 hu1 xian2 xi1 ， gui1 si1 gong1 yu2 huan1 。
- liao2 qiao2 sa3 zui4 hao2 ， fu2 bi4 luo2 mao2 gan1 。
- tiao2 xiao4 xia4 qian2 ban3 ， mu4 se4 qi1 man4 man4 。
- xing2 yi3 zhong4 hui2 shou3 ， lin2 ao1 shu4 sheng1 yuan2 。

## 注释

## 译文

## 赏析
