---
id: lu-nan-gong-dao-bang-jian-qi-shi-bu-shi
title: 道傍见乞士捕虱
titlePinyin: dao4 bang4 jian4 qi3 shi4 bu3 shi1
titleSlug: dao-bang-jian-qi-shi-bu-shi
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夕阳拂西冈，黄淡映古道。
- 晚风吹高林，病叶落如扫。
- 饥人瘦于繖，俛默坐沙草。
- 扶危犹强兴，力备辄反倒。
- 还持蓝缕缝，委曲捕虱蚤。
- 视荒数抽空，杀缓或失脑。
- 悠然不能罢，似欲锐钩考。
- 宁思百骸间，群蚁即入保。
- 傍行笑相顾，慧悟信难早。
- 噆伤乃知嫌，馁死岂谓好。
- 方为大销灭，而畏小苦恼。
- 何有就薪蒸，先愁稍枯槁。
- 衣青嗔骂贱，发白讳呼老。
- 与尔不同年，谁能共怀抱。

## 拼音
- xi1 yang2 fu2 xi1 gang1 ， huang2 dan4 ying4 gu3 dao4 。
- wan3 feng1 chui1 gao1 lin2 ， bing4 ye4 luo4 ru2 sao3 。
- ji1 ren2 shou4 yu2 san3 ， fu3 mo4 zuo4 sha1 cao3 。
- fu2 wei1 you2 qiang2 xing1 ， li4 bei4 zhe2 fan3 dao3 。
- hai2 chi2 lan2 lü3 feng4 ， wei3 qu1 bu3 shi1 zao3 。
- shi4 huang1 shu4 chou1 kong1 ， sha1 huan3 huo4 shi1 nao3 。
- you1 ran2 bu4 neng2 ba4 ， si4 yu4 rui4 gou1 kao3 。
- ning2 si1 bai3 hai2 jian1 ， qun2 yi3 ji2 ru4 bao3 。
- bang4 xing2 xiao4 xiang1 gu4 ， hui4 wu4 xin4 nan2 zao3 。
- zan3 shang1 nai3 zhi1 xian2 ， nei3 si3 qi3 wei4 hao3 。
- fang1 wei4 da4 xiao1 mie4 ， er2 wei4 xiao3 ku3 nao3 。
- he2 you3 jiu4 xin1 zheng1 ， xian1 chou2 shao1 ku1 gao3 。
- yi1 qing1 chen1 ma4 jian4 ， fa1 bai2 hui4 hu1 lao3 。
- yu3 er3 bu4 tong2 nian2 ， shui2 neng2 gong4 huai2 bao4 。

## 注释

## 译文

## 赏析
