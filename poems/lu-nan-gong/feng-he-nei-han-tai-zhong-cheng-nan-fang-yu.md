---
id: lu-nan-gong-feng-he-nei-han-tai-zhong-cheng-nan-fang-yu
title: 奉和内翰太中城南放鱼
titlePinyin: feng4 he2 nei4 han4 tai4 zhong1 cheng2 nan2 fang4 yu2
titleSlug: feng-he-nei-han-tai-zhong-cheng-nan-fang-yu
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沾沾水中鱼，生死岂有知。
- 成形四气中，积渐长鳞鬐。
- 但喜藻可依，未谙龙可随。
- 茫洋天地间，寄命此郡西。
- 岁有竭泽例，肯纵舍者谁。
- 秋潦走海去，荒壕已愁饥。
- 方将赴烹芼，逃避计若为。
- 万里雷雨解，一时离兑暌。
- 夫何遇仁贤，顾盼成嗟嘻。
- 载悯口腹累，鲜能毫发遗。
- 支川以三千，此独数亩池。
- 脱尔仓猝急，吾其亡肉糜。
- 呼舟送中流，狡吏敢挟私。
- 曾是溃烂势，忽称太平时。
- 波澜网罟多，要在慎所之。
- 香饵不足爱，古言未应非。
- 丙寅元祐年，内相守楚夷。
- 恺悌见篇咏，鱼乎尔恩斯。

## 拼音
- zhan1 zhan1 shui3 zhong1 yu2 ， sheng1 si3 qi3 you3 zhi1 。
- cheng2 xing2 si4 qi4 zhong1 ， ji1 jian4 chang2 lin2 qi2 。
- dan4 xi3 zao3 ke3 yi1 ， wei4 an1 long2 ke3 sui2 。
- mang2 yang2 tian1 di4 jian1 ， ji4 ming4 ci3 jun4 xi1 。
- sui4 you3 jie2 ze2 li4 ， ken3 zong4 she4 zhe3 shui2 。
- qiu1 liao2 zou3 hai3 qu4 ， huang1 hao2 yi3 chou2 ji1 。
- fang1 jiang1 fu4 peng1 mao4 ， tao2 bi4 ji4 ruo4 wei4 。
- wan4 li3 lei2 yu3 jie3 ， yi4 shi2 li2 dui4 kui2 。
- fu1 he2 yu4 ren2 xian2 ， gu4 pan4 cheng2 jie1 xi1 。
- zai3 min3 kou3 fu4 lei4 ， xian1 neng2 hao2 fa1 yi2 。
- zhi1 chuan1 yi3 san1 qian1 ， ci3 du2 shu4 mu3 chi2 。
- tuo1 er3 cang1 cu4 ji2 ， wu2 qi2 wang2 rou4 mi2 。
- hu1 zhou1 song4 zhong1 liu2 ， jiao3 li4 gan3 xie2 si1 。
- ceng2 shi4 kui4 lan4 shi4 ， hu1 cheng1 tai4 ping2 shi2 。
- bo1 lan2 wang3 gu3 duo1 ， yao4 zai4 shen4 suo3 zhi1 。
- xiang1 er3 bu4 zu2 ai4 ， gu3 yan2 wei4 ying4 fei1 。
- bing3 yin2 yuan2 you4 nian2 ， nei4 xiang1 shou3 chu3 yi2 。
- kai3 ti4 jian4 pian1 yong3 ， yu2 hu1 er3 en1 si1 。

## 注释

## 译文

## 赏析
