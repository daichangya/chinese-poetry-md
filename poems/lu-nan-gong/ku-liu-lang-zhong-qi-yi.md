---
id: lu-nan-gong-ku-liu-lang-zhong-qi-yi
title: 哭刘郎中  其一
titlePinyin: ku1 liu2 lang2 zhong1     qi2 yi1
titleSlug: ku-liu-lang-zhong-qi-yi
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谷风拂层冰，万冻倏忽流。
- 阳晖照积雪，寸片不得留。
- 郎中冰雪人，清洁映北州。
- 谁令司命家，速以风日收。
- 得非峻节士，地下亦急求。
- 哀哉吴隠之，已矣公仪休。
- 众皆殖货利，我独嫉贪牟。
- 众皆似芳春，我独如霜秋。
- 多藏岂不裕，害义固所羞。
- 谋身岂不急，有命其何忧。
- 辛勤洛宋倅，明白盱郡侯。
- 未知居此官，数有斯人不。
- 孤耿一德性，纷纶万揶揄。
- 呜呼五十年，平步落九幽。
- 象阙方肃肃，铭旌遽悠悠。
- 吁嗟高论儒，何以示素修。

## 拼音
- gu3 feng1 fu2 ceng2 bing1 ， wan4 dong4 shu1 hu1 liu2 。
- yang2 hui1 zhao4 ji1 xue3 ， cun4 pian4 bu4 de2 liu2 。
- lang2 zhong1 bing1 xue3 ren2 ， qing1 jie2 ying4 bei3 zhou1 。
- shui2 ling4 si1 ming4 jia1 ， su4 yi3 feng1 ri4 shou1 。
- de2 fei1 jun4 jie2 shi4 ， di4 xia4 yi4 ji2 qiu2 。
- ai1 zai1 wu2 yin3 zhi1 ， yi3 yi3 gong1 yi2 xiu1 。
- zhong4 jie1 zhi2 huo4 li4 ， wo3 du2 ji2 tan1 mu4 。
- zhong4 jie1 si4 fang1 chun1 ， wo3 du2 ru2 shuang1 qiu1 。
- duo1 cang2 qi3 bu2 yu4 ， hai4 yi4 gu4 suo3 xiu1 。
- mou2 shen1 qi3 bu4 ji2 ， you3 ming4 qi2 he2 you1 。
- xin1 qin2 luo4 song4 cui4 ， ming2 bai2 xu1 jun4 hou2 。
- wei4 zhi1 ju1 ci3 guan1 ， shu4 you3 si1 ren2 bu4 。
- gu1 geng3 yi4 de2 xing4 ， fen1 lun2 wan4 ye2 yu2 。
- wu1 hu1 wu3 shi2 nian2 ， ping2 bu4 luo4 jiu3 you1 。
- xiang4 que1 fang1 su4 su4 ， ming2 jing1 ju4 you1 you1 。
- xu1 jie1 gao1 lun4 ru2 ， he2 yi3 shi4 su4 xiu1 。

## 注释

## 译文

## 赏析
