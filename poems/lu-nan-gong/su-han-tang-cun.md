---
id: lu-nan-gong-su-han-tang-cun
title: 宿熯塘村
titlePinyin: su4 han4 tang2 cun1
titleSlug: su-han-tang-cun
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尽日绕冈岭，孤征凌险巇。
- 春风处处豪，游子行安之。
- 过午或未饭，人烟信遐稀。
- 暮投熯塘村，正见牛羊归。
- 黯黯乱山腹，茅庐压笆篱。
- 阳光向余霞，畏虎先掩扉。
- 系马就屋尾，解冠挂门眉。
- 怡声问前程，乞火照寝衣。
- 夜半雨忽恶，长雷撼坤维。
- 奴仆亦睡觉，雨泻百箭驰。
- 草草卷席避，倚墙愿晨鸡。
- 故园岂无情，一梦不可期。
- 我有三亩宅，比邻勇鉏犁。
- 何曾问三旌，自足了四时。
- 不肯卧寂寂，亦来走栖栖。
- 幸无王事驱，或是奇鬼欺。
- 咄咄复咄咄，生平笑狂痴。
- 明朝遇清溪，莫洗脚上泥。

## 拼音
- jin4 ri4 rao4 gang1 ling3 ， gu1 zheng1 ling2 xian3 xi1 。
- chun1 feng1 chu4 chu4 hao2 ， you2 zi3 xing2 an1 zhi1 。
- guo4 wu3 huo4 wei4 fan4 ， ren2 yan1 xin4 xia2 xi1 。
- mu4 tou2 han4 tang2 cun1 ， zheng4 jian4 niu2 yang2 gui1 。
- an4 an4 luan4 shan1 fu4 ， mao2 lu2 ya1 ba1 li2 。
- yang2 guang1 xiang4 yu2 xia2 ， wei4 hu3 xian1 yan3 fei1 。
- xi4 ma3 jiu4 wu1 wei3 ， jie3 guan1 gua4 men2 mei2 。
- yi2 sheng1 wen4 qian2 cheng2 ， qi3 huo3 zhao4 qin3 yi1 。
- ye4 ban4 yu3 hu1 e4 ， chang2 lei2 han4 kun1 wei2 。
- nu2 pu2 yi4 shui4 jiao4 ， yu3 xie4 bai3 jian4 chi2 。
- cao3 cao3 juan4 xi2 bi4 ， yi3 qiang2 yuan4 chen2 ji1 。
- gu4 yuan2 qi3 wu2 qing2 ， yi2 meng4 bu4 ke3 qi1 。
- wo3 you3 san1 mu3 zhai2 ， bi3 lin2 yong3 chu2 li2 。
- he2 ceng2 wen4 san1 jing1 ， zi4 zu2 le0 si4 shi2 。
- bu4 ken3 wo4 ji4 ji4 ， yi4 lai2 zou3 qi1 qi1 。
- xing4 wu2 wang2 shi4 qu1 ， huo4 shi4 qi2 gui3 qi1 。
- duo1 duo1 fu4 duo1 duo1 ， sheng1 ping2 xiao4 kuang2 chi1 。
- ming2 chao2 yu4 qing1 xi1 ， mo4 xi3 jiao3 shang4 ni2 。

## 注释

## 译文

## 赏析
