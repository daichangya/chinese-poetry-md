---
id: lu-nan-gong-he-dao-xian-cong-yi-tong-guo-zhang-yuan-mei-hua-xia-yin
title: 和道先从义同过张掾梅花下饮
titlePinyin: he2 dao4 xian1 cong2 yi4 tong2 guo4 zhang1 yuan4 mei2 hua1 xia4 yin3
titleSlug: he-dao-xian-cong-yi-tong-guo-zhang-yuan-mei-hua-xia-yin
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山人如寒松，无可媚鶑蝶。
- 谅非清峻契，谁肯略顾接。
- 春城偶来至，豪士懒举睫。
- 幽幽法曹厅，一往乃敢辄。
- 主人虽壮齿，酷爱文字业。
- 相看论古书，术不计勇怯。
- 陈家俊公子，德义敦庆叶。
- 闻我适过从，逢衣遽披摄。
- 老成北扉掾，喜客若渔猎。
- 招呼倒清樽，促迫信重叠。
- 梅花香树下，共醉死牛胁。
- 勿忧侵暮冷，坐我有毡㲲。
- 飞飞落梅英，绕座不待折。
- 煌煌画蜡蠋，未夜已戒设。
- 征诗为罚令，献白作饮节。
- 谭高衡或争，笑猛倒还绝。
- 李侯解县印，心注象魏阙。
- 座中惜分袂，劝酒更酷烈。
- 春先显父笋，冬外尹吉鼈。
- 肴佳俎未竟，酒美壶频竭。
- 更筹屡闻转，归乘不许谒。
- 谁能避酩酊，但恨落角月。

## 拼音
- shan1 ren2 ru2 han2 song1 ， wu2 ke3 mei4 ying1 die2 。
- liang4 fei1 qing1 jun4 qi4 ， shui2 ken3 lüe4 gu4 jie1 。
- chun1 cheng2 ou3 lai2 zhi4 ， hao2 shi4 lan3 ju3 jie2 。
- you1 you1 fa3 cao2 ting1 ， yi4 wang3 nai3 gan3 zhe2 。
- zhu3 ren2 sui1 zhuang4 chi3 ， ku4 ai4 wen2 zi4 ye4 。
- xiang1 kan4 lun4 gu3 shu1 ， shu4 bu2 ji4 yong3 qie4 。
- chen2 jia1 jun4 gong1 zi3 ， de2 yi4 dun1 qing4 ye4 。
- wen2 wo3 shi4 guo4 cong2 ， feng2 yi1 ju4 pi1 she4 。
- lao3 cheng2 bei3 fei1 yuan4 ， xi3 ke4 ruo4 yu2 lie4 。
- zhao1 hu1 dao3 qing1 zun1 ， cu4 po4 xin4 chong2 die2 。
- mei2 hua1 xiang1 shu4 xia4 ， gong4 zui4 si3 niu2 xie2 。
- wu4 you1 qin1 mu4 leng3 ， zuo4 wo3 you3 zhan1 㲲 。
- fei1 fei1 luo4 mei2 ying1 ， rao4 zuo4 bu2 dai4 zhe2 。
- huang2 huang2 hua4 la4 zhu2 ， wei4 ye4 yi3 jie4 she4 。
- zheng1 shi1 wei4 fa2 ling4 ， xian4 bai2 zuo4 yin3 jie2 。
- tan2 gao1 heng2 huo4 zheng1 ， xiao4 meng3 dao3 hai2 jue2 。
- li3 hou2 jie3 xian4 yin4 ， xin1 zhu4 xiang4 wei4 que1 。
- zuo4 zhong1 xi1 fen1 mei4 ， quan4 jiu3 geng4 ku4 lie4 。
- chun1 xian1 xian3 fu4 sun3 ， dong1 wai4 yin3 ji2 bie1 。
- yao2 jia1 zu3 wei4 jing4 ， jiu3 mei3 hu2 pin2 jie2 。
- geng4 chou2 lü3 wen2 zhuan3 ， gui1 cheng2 bu4 xu3 ye4 。
- shui2 neng2 bi4 ming3 ding1 ， dan4 hen4 luo4 jiao3 yue4 。

## 注释

## 译文

## 赏析
