---
id: lu-nan-gong-dao-xian-xian-liang-ji-shi-chang-pian-zhe-ci-chou-he-lue-xi-yi-xiao
title: 道先贤良寄示长篇辄此酬和略希一笑
titlePinyin: dao4 xian1 xian2 liang2 ji4 shi4 chang2 pian1 zhe2 ci3 chou2 he2 lüe4 xi1 yi2 xiao4
titleSlug: dao-xian-xian-liang-ji-shi-chang-pian-zhe-ci-chou-he-lue-xi-yi-xiao
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闭门却埽未足高，遇酒辄醉岂其豪。
- 穷山终岁拥书坐，涧谷曷日兴云涛。
- 浮沉非工俗子恶，只与笔砚为朋曹。
- 流年侵寻路婉娩，镜里已复惊苍毛。
- 作为文章世不用，似对妇女论钤韬。
- 欲陈肝胆自荐进，恐类众蚁观连鼇。
- 尝闻声气有求应，此日寂寞谁相遭。
- 当歌无和亦已矣，岂意或有怜悲嗸。
- 陈侯嵩丘降灵士，传世事业师夔皋。
- 有官未得断国论，昭代尚把浮名逃。
- 陔兰芳香月桂老，静卧感古成忧忉。
- 题诗远寄巧及我，稍比陈敌轻兵撩。
- 庞涓疏软孙膑锐，胜负不待明占招。
- 惟当释耒往共饮，不必皎洁分桀尧。

## 拼音
- bi4 men2 que4 sao4 wei4 zu2 gao1 ， yu4 jiu3 zhe2 zui4 qi3 qi2 hao2 。
- qiong2 shan1 zhong1 sui4 yong1 shu1 zuo4 ， jian4 gu3 he2 ri4 xing1 yun2 tao1 。
- fu2 chen2 fei1 gong1 su2 zi3 e4 ， zhi1 yu3 bi3 yan4 wei4 peng2 cao2 。
- liu2 nian2 qin1 xun2 lu4 wan3 mian3 ， jing4 li3 yi3 fu4 jing1 cang1 mao2 。
- zuo4 wei2 wen2 zhang1 shi4 bu2 yong4 ， si4 dui4 fu4 nü3 lun4 qian2 tao1 。
- yu4 chen2 gan1 dan3 zi4 jian4 jin4 ， kong3 lei4 zhong4 yi3 guan1 lian2 ao2 。
- chang2 wen2 sheng1 qi4 you3 qiu2 ying4 ， ci3 ri4 ji4 mo4 shui2 xiang1 zao1 。
- dang1 ge1 wu2 he2 yi4 yi3 yi3 ， qi3 yi4 huo4 you3 lian2 bei1 ao2 。
- chen2 hou2 song1 qiu1 jiang4 ling2 shi4 ， chuan2 shi4 shi4 ye4 shi1 kui2 gao1 。
- you3 guan1 wei4 de2 duan4 guo2 lun4 ， zhao1 dai4 shang4 ba3 fu2 ming2 tao2 。
- gai1 lan2 fang1 xiang1 yue4 gui4 lao3 ， jing4 wo4 gan3 gu3 cheng2 you1 dao1 。
- ti2 shi1 yuan3 ji4 qiao3 ji2 wo3 ， shao1 bi3 chen2 di2 qing1 bing1 liao2 。
- pang2 juan1 shu1 ruan3 sun1 bin4 rui4 ， sheng4 fu4 bu2 dai4 ming2 zhan4 zhao1 。
- wei2 dang1 shi4 lei3 wang3 gong4 yin3 ， bu2 bi4 jiao3 jie2 fen1 jie2 yao2 。

## 注释

## 译文

## 赏析
