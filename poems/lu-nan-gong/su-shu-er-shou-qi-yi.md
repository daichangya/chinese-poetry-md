---
id: lu-nan-gong-su-shu-er-shou-qi-yi
title: 粟熟二首  其一
titlePinyin: su4 shu2 er4 shou3     qi2 yi1
titleSlug: su-shu-er-shou-qi-yi
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨者小麦熟，野人稍相宽。
- 新粟今又黄，喜闻不青干。
- 补助复几许，久饥情所难。
- 譬如辙间鱼，勺水亦暂安。
- 泽国农事苦，无功及丘樊。
- 方与三日晴，湖岸车已喧。
- 所以终岁勤，不能离薄田。
- 里豪多旷土，徒用养茅菅。
- 虽有愿耕手，赋收重夷蛮。
- 秪今二种利，稀若管中斑。
- 偶秽可劝后，必荒谁继前。
- 幸哉雨露仁，副此倚望欢。

## 拼音
- zuo2 zhe3 xiao3 mai4 shu2 ， ye3 ren2 shao1 xiang1 kuan1 。
- xin1 su4 jin1 you4 huang2 ， xi3 wen2 bu4 qing1 gan1 。
- bu3 zhu4 fu4 ji3 xu3 ， jiu3 ji1 qing2 suo3 nan2 。
- pi4 ru2 zhe2 jian1 yu2 ， shao2 shui3 yi4 zan4 an1 。
- ze2 guo2 nong2 shi4 ku3 ， wu2 gong1 ji2 qiu1 fan2 。
- fang1 yu3 san1 ri4 qing2 ， hu2 an4 che1 yi3 xuan1 。
- suo3 yi3 zhong1 sui4 qin2 ， bu4 neng2 li2 bao2 tian2 。
- li3 hao2 duo1 kuang4 tu3 ， tu2 yong4 yang3 mao2 jian1 。
- sui1 you3 yuan4 geng1 shou3 ， fu4 shou1 zhong4 yi2 man2 。
- di1 jin1 er4 zhong3 li4 ， xi1 ruo4 guan3 zhong1 ban1 。
- ou3 hui4 ke3 quan4 hou4 ， bi4 huang1 shui2 ji4 qian2 。
- xing4 zai1 yu3 lu4 ren2 ， fu4 ci3 yi3 wang4 huan1 。

## 注释

## 译文

## 赏析
