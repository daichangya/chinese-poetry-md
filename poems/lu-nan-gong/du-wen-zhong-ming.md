---
id: lu-nan-gong-du-wen-zhong-ming
title: 读文冢铭
titlePinyin: du2 wen2 zhong3 ming2
titleSlug: du-wen-zhong-ming
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长沙进士何襟灵，辞源浩瀚如翻倾。
- 十五年间聚文藁，得三千纸封为茔。
- 自怜意气颇足惜，题作文冢仍镵铭。
- 富哉言章有如此，恨不尽见空传名。
- 吾闻人文乃儒效，用之佐治王化成。
- 五帝三王实推济，孔孟忧世存书经。
- 真儒不作世已异，文士所说非所行。
- 趋时治己两不振，奋笔多是图生荣。
- 唐文旧录二万卷，于今大半归漂零。
- 昌黎河东幸存显，自外寸片谁与称。
- 故知辞藻贵遭遇，身后纸札皆劳形。
- 当年不用更埋聚，伤嗟此似秦儒坑。

## 拼音
- chang2 sha1 jin4 shi4 he2 jin1 ling2 ， ci2 yuan2 hao4 han4 ru2 fan1 qing1 。
- shi2 wu3 nian2 jian1 ju4 wen2 gao3 ， de2 san1 qian1 zhi3 feng1 wei4 ying2 。
- zi4 lian2 yi4 qi4 po1 zu2 xi1 ， ti2 zuo4 wen2 zhong3 reng2 chan2 ming2 。
- fu4 zai1 yan2 zhang1 you3 ru2 ci3 ， hen4 bu2 jin4 jian4 kong1 chuan2 ming2 。
- wu2 wen2 ren2 wen2 nai3 ru2 xiao4 ， yong4 zhi1 zuo3 zhi4 wang2 hua4 cheng2 。
- wu3 di4 san1 wang2 shi2 tui1 ji4 ， kong3 meng4 you1 shi4 cun2 shu1 jing1 。
- zhen1 ru2 bu2 zuo4 shi4 yi3 yi4 ， wen2 shi4 suo3 shuo1 fei1 suo3 xing2 。
- qu1 shi2 zhi4 ji3 liang3 bu2 zhen4 ， fen4 bi3 duo1 shi4 tu2 sheng1 rong2 。
- tang2 wen2 jiu4 lu4 er4 wan4 juan4 ， yu2 jin1 da4 ban4 gui1 piao1 ling2 。
- chang1 li2 he2 dong1 xing4 cun2 xian3 ， zi4 wai4 cun4 pian4 shui2 yu3 cheng1 。
- gu4 zhi1 ci2 zao3 gui4 zao1 yu4 ， shen1 hou4 zhi3 zha2 jie1 lao2 xing2 。
- dang1 nian2 bu2 yong4 geng4 mai2 ju4 ， shang1 jie1 ci3 si4 qin2 ru2 keng1 。

## 注释

## 译文

## 赏析
