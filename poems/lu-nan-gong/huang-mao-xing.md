---
id: lu-nan-gong-huang-mao-xing
title: 黄茅行
titlePinyin: huang2 mao2 xing2
titleSlug: huang-mao-xing
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄茅飒飒天垂雺，夜宿野亭行旅共。
- 看看灯火问他乡，听说艰虞各悲痛。
- 早年转货河东北，亦熟淄青涉梁宋。
- 民生富裕利源宽，所至如家忘勒鞚。
- 晚来凶札作饥馑，首尾七春荒播种。
- 已知人物俱流亡，秖有室庐齐歇空。
- 回旋却走向淮浙，并值纷纷叹饥冻。
- 积尸狼籍臭相兼，无异烂鱼藏暑瓮。
- 去秋关陕谷将稔，践嚼忽惊黄鼠众。
- 正忧飞挽负洮岷，敢论仓箱稀食用。
- 昨闻王师又南伐，熊罴十万临诸洞。
- 荆潭五岭皆宿兵，日费千金谁运送。
- 闽州旁助早成乏，何况匹夫图窃弄。
- 三川迢递未得归，悬想讵能余赋贡。
- 独称江国久丰足，游历如今愁更重。
- 旱伤水剥疫疠频，何处商廛犹佚纵。
- 囷京少食但萧屑，寇盗乘虚还扇动。
- 一宵此地漫安身，万里故园难入梦。
- 喓喓鸡唱侵枕脚，淡淡晓光穿屋缝。
- 去矣东西勿复言，文臣方献升平颂。

## 拼音
- huang2 mao2 sa4 sa4 tian1 chui2 wu4 ， ye4 su4 ye3 ting2 xing2 lü3 gong4 。
- kan4 kan4 deng1 huo3 wen4 ta1 xiang1 ， ting1 shuo1 jian1 yu2 ge4 bei1 tong4 。
- zao3 nian2 zhuan3 huo4 he2 dong1 bei3 ， yi4 shu2 zi1 qing1 she4 liang2 song4 。
- min2 sheng1 fu4 yu4 li4 yuan2 kuan1 ， suo3 zhi4 ru2 jia1 wang4 le4 kong4 。
- wan3 lai2 xiong1 zha2 zuo4 ji1 jin3 ， shou3 wei3 qi1 chun1 huang1 bo1 zhong3 。
- yi3 zhi1 ren2 wu4 ju4 liu2 wang2 ， zhi3 you3 shi4 lu2 qi2 xie1 kong1 。
- hui2 xuan2 que4 zou3 xiang4 huai2 zhe4 ， bing4 zhi2 fen1 fen1 tan4 ji1 dong4 。
- ji1 shi1 lang2 ji2 chou4 xiang1 jian1 ， wu2 yi4 lan4 yu2 cang2 shu3 weng4 。
- qu4 qiu1 guan1 shan3 gu3 jiang1 ren3 ， jian4 jiao2 hu1 jing1 huang2 shu3 zhong4 。
- zheng4 you1 fei1 wan3 fu4 tao2 min2 ， gan3 lun4 cang1 xiang1 xi1 shi2 yong4 。
- zuo2 wen2 wang2 shi1 you4 nan2 fa2 ， xiong2 pi2 shi2 wan4 lin2 zhu1 dong4 。
- jing1 tan2 wu3 ling3 jie1 su4 bing1 ， ri4 fei4 qian1 jin1 shui2 yun4 song4 。
- min3 zhou1 pang2 zhu4 zao3 cheng2 fa2 ， he2 kuang4 pi3 fu1 tu2 qie4 nong4 。
- san1 chuan1 tiao2 di4 wei4 de2 gui1 ， xuan2 xiang3 ju4 neng2 yu2 fu4 gong4 。
- du2 cheng1 jiang1 guo2 jiu3 feng1 zu2 ， you2 li4 ru2 jin1 chou2 geng4 zhong4 。
- han4 shang1 shui3 bao1 yi4 li4 pin2 ， he2 chu4 shang1 chan2 you2 yi4 zong4 。
- qun1 jing1 shao3 shi2 dan4 xiao1 xie4 ， kou4 dao4 cheng2 xu1 hai2 shan1 dong4 。
- yi4 xiao1 ci3 di4 man4 an1 shen1 ， wan4 li3 gu4 yuan2 nan2 ru4 meng4 。
- yao1 yao1 ji1 chang4 qin1 zhen3 jiao3 ， dan4 dan4 xiao3 guang1 chuan1 wu1 feng4 。
- qu4 yi3 dong1 xi1 wu4 fu4 yan2 ， wen2 chen2 fang1 xian4 sheng1 ping2 song4 。

## 注释

## 译文

## 赏析
