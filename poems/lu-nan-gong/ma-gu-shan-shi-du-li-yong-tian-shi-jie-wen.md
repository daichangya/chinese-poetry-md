---
id: lu-nan-gong-ma-gu-shan-shi-du-li-yong-tian-shi-jie-wen
title: 麻姑山诗 读李邕天师碣文
titlePinyin: ma2 gu1 shan1 shi1   du2 li3 yong1 tian1 shi1 jie2 wen2
titleSlug: ma-gu-shan-shi-du-li-yong-tian-shi-jie-wen
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 腾腾六尺碣，标置羽客坟。
- 龟螭尚坚完，字画稍破分。
- 道士惜故物，编扶使长存。
- 前已三百年，后当几何春。
- 昔诵八哀咏，颇推李邕文。
- 披襟喜此逢，再读目愈昏。
- 道固难洞达，辞犹不雄浑。
- 岂殊沸鸣蛙，见谓鼓吹繁。
- 惜哉开元盛，乃乏史笔人。
- 复疑少陵翁，赏识或失真。
- 凡例竟何有，占招仅成言。
- 当时干谒儿，误听一走门。
- 富贵世所擅，文章我知论。
- 忼慨韩柳思，不返撰述魂。

## 拼音
- teng2 teng2 liu4 chi3 jie2 ， biao1 zhi4 yu3 ke4 fen2 。
- gui1 chi1 shang4 jian1 wan2 ， zi4 hua4 shao1 po4 fen1 。
- dao4 shi4 xi1 gu4 wu4 ， bian1 fu2 shi3 chang2 cun2 。
- qian2 yi3 san1 bai3 nian2 ， hou4 dang1 ji3 he2 chun1 。
- xi1 song4 ba1 ai1 yong3 ， po1 tui1 li3 yong1 wen2 。
- pi1 jin1 xi3 ci3 feng2 ， zai4 du2 mu4 yu4 hun1 。
- dao4 gu4 nan2 dong4 da2 ， ci2 you2 bu4 xiong2 hun2 。
- qi3 shu1 fei4 ming2 wa1 ， jian4 wei4 gu3 chui1 fan2 。
- xi1 zai1 kai1 yuan2 sheng4 ， nai3 fa2 shi3 bi3 ren2 。
- fu4 yi2 shao3 ling2 weng1 ， shang3 shi2 huo4 shi1 zhen1 。
- fan2 li4 jing4 he2 you3 ， zhan4 zhao1 jin3 cheng2 yan2 。
- dang1 shi2 gan1 ye4 er2 ， wu4 ting1 yi4 zou3 men2 。
- fu4 gui4 shi4 suo3 shan4 ， wen2 zhang1 wo3 zhi1 lun4 。
- kang1 kai3 han2 liu3 si1 ， bu4 fan3 zhuan4 shu4 hun2 。

## 注释

## 译文

## 赏析
