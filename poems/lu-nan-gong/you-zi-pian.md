---
id: lu-nan-gong-you-zi-pian
title: 游子篇
titlePinyin: you2 zi3 pian1
titleSlug: you-zi-pian
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 游子朱门儿，行乐畏不足。
- 遐方寒苦士，自赞乞随逐。
- 朝驰锦鞯末，夕䜩凤屏曲。
- 雄豪弃残賸，声色化耳目。
- 来时布素衣，羞耻见罗縠。
- 几许膏粱味，嗜好讳水菽。
- 劳劳车马尘，苒苒岁月速。
- 家书懒拆封，旧业废编牍。
- 间尝梦故国，惊觉如被辱。
- 安知惬快余，穷愁入皮肉。
- 趋承偶逾节，况味稍𨃪跼。
- 长年倚恩辉，积渐致轻凟。
- 因逢故人语，始叹误程躅。
- 都城名利场，岂不多所欲。
- 从前入关客，无虑共贫毒。
- 商鄽聚珍赀，科举仰廪禄。
- 神乎夺我魄，而独迷所属。
- 何人不谋身，计虑自不淑。
- 寄声风尘子，哀恨吾已酷。
- 当知帝里游，有祸亦有福。

## 拼音
- you2 zi3 zhu1 men2 er2 ， xing2 le4 wei4 bu4 zu2 。
- xia2 fang1 han2 ku3 shi4 ， zi4 zan4 qi3 sui2 zhu2 。
- chao2 chi2 jin3 jian1 mo4 ， xi1 䜩 feng4 ping2 qu3 。
- xiong2 hao2 qi4 can2 sheng4 ， sheng1 se4 hua4 er3 mu4 。
- lai2 shi2 bu4 su4 yi1 ， xiu1 chi3 jian4 luo2 hu2 。
- ji3 xu3 gao1 liang2 wei4 ， shi4 hao4 hui4 shui3 shu1 。
- lao2 lao2 che1 ma3 chen2 ， ran3 ran3 sui4 yue4 su4 。
- jia1 shu1 lan3 chai1 feng1 ， jiu4 ye4 fei4 bian1 du2 。
- jian1 chang2 meng4 gu4 guo2 ， jing1 jue2 ru2 bei4 ru3 。
- an1 zhi1 qie4 kuai4 yu2 ， qiong2 chou2 ru4 pi2 rou4 。
- qu1 cheng2 ou3 yu2 jie2 ， kuang4 wei4 shao1 𨃪 ju2 。
- chang2 nian2 yi3 en1 hui1 ， ji1 jian4 zhi4 qing1 du2 。
- yin1 feng2 gu4 ren2 yu3 ， shi3 tan4 wu4 cheng2 zhu2 。
- du1 cheng2 ming2 li4 chang3 ， qi3 bu4 duo1 suo3 yu4 。
- cong2 qian2 ru4 guan1 ke4 ， wu2 lü4 gong4 pin2 du2 。
- shang1 chan2 ju4 zhen1 zi1 ， ke1 ju3 yang3 lin3 lu4 。
- shen2 hu1 duo2 wo3 po4 ， er2 du2 mi2 suo3 shu3 。
- he2 ren2 bu4 mou2 shen1 ， ji4 lü4 zi4 bu4 shu1 。
- ji4 sheng1 feng1 chen2 zi3 ， ai1 hen4 wu2 yi3 ku4 。
- dang1 zhi1 di4 li3 you2 ， you3 huo4 yi4 you3 fu2 。

## 注释

## 译文

## 赏析
