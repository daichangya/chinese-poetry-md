---
id: lu-nan-gong-cai-weng
title: 蔡翁
titlePinyin: cai4 weng1
titleSlug: cai-weng
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蔡翁高古士，终始素践清。
- 晓然不欺心，可抵日月明。
- 二十弄赋笔，周流教诸生。
- 四十背辞场，归来闭柴荆。
- 长子力近利，旨甘足谋营。
- 次男治诗书，庭户弦歌声。
- 居止在城邑，身如隠林坰。
- 旧交势富门，十载不一登。
- 稼穑有凶稔，翁无田可耕。
- 闾阎多是非，翁耳不为倾。
- 萧条一亩宅，裕若据八纮。
- 书囊配酒樽，此外毫发轻。
- 晚醉有瘿枕，朝饥有藜羹。
- 未知穷与通，何者当达情。
- 维彼九章衮，煖外未觉荣。
- 维彼八味珍，饱来无足矜。
- 妻子亦垂白，息孙初习行。
- 讙愉同百年，世患安得撄。
- 嗟我稍濩落，晚能慕幽贞。
- 何由似吾翁，坦坦寄余龄。

## 拼音
- cai4 weng1 gao1 gu3 shi4 ， zhong1 shi3 su4 jian4 qing1 。
- xiao3 ran2 bu4 qi1 xin1 ， ke3 di3 ri4 yue4 ming2 。
- er4 shi2 nong4 fu4 bi3 ， zhou1 liu2 jiao4 zhu1 sheng1 。
- si4 shi2 bei4 ci2 chang3 ， gui1 lai2 bi4 chai2 jing1 。
- zhang3 zi3 li4 jin4 li4 ， zhi3 gan1 zu2 mou2 ying2 。
- ci4 nan2 zhi4 shi1 shu1 ， ting2 hu4 xian2 ge1 sheng1 。
- ju1 zhi3 zai4 cheng2 yi4 ， shen1 ru2 yin3 lin2 jiong1 。
- jiu4 jiao1 shi4 fu4 men2 ， shi2 zai3 bu4 yi4 deng1 。
- jia4 se4 you3 xiong1 ren3 ， weng1 wu2 tian2 ke3 geng1 。
- lü2 yan2 duo1 shi4 fei1 ， weng1 er3 bu2 wei4 qing1 。
- xiao1 tiao2 yi4 mu3 zhai2 ， yu4 ruo4 ju4 ba1 hong2 。
- shu1 nang2 pei4 jiu3 zun1 ， ci3 wai4 hao2 fa1 qing1 。
- wan3 zui4 you3 ying3 zhen3 ， chao2 ji1 you3 li2 geng1 。
- wei4 zhi1 qiong2 yu3 tong1 ， he2 zhe3 dang1 da2 qing2 。
- wei2 bi3 jiu3 zhang1 gun3 ， xuan1 wai4 wei4 jue2 rong2 。
- wei2 bi3 ba1 wei4 zhen1 ， bao3 lai2 wu2 zu2 jin1 。
- qi1 zi3 yi4 chui2 bai2 ， xi1 sun1 chu1 xi2 xing2 。
- huan1 yu2 tong2 bai3 nian2 ， shi4 huan4 an1 de2 ying1 。
- jie1 wo3 shao1 hu4 luo4 ， wan3 neng2 mu4 you1 zhen1 。
- he2 you2 si4 wu2 weng1 ， tan3 tan3 ji4 yu2 ling2 。

## 注释

## 译文

## 赏析
