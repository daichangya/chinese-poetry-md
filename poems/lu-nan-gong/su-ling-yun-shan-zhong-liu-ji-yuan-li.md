---
id: lu-nan-gong-su-ling-yun-shan-zhong-liu-ji-yuan-li
title: 宿凌云山中留寄元礼
titlePinyin: su4 ling2 yun2 shan1 zhong1 liu2 ji4 yuan2 li3
titleSlug: su-ling-yun-shan-zhong-liu-ji-yuan-li
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凌云山下村，逆旅路旁宅。
- 南征为吾归，寄卧偶一夕。
- 无人伴幽语，孤咏到平昔。
- 瞻怀此山人，曾是同砚席。
- 萧萧古破屋，文字堆四壁。
- 青灯照题评，皎月论肝膈。
- 为诗有盈卷，饮酒无剩滴。
- 携筇绕平坡，班草尚遥碧。
- 栽松此山上，共看徧冈脊。
- 要约过人长，俱来荫芳色。
- 羁踪忽分袂，不啻十载隔。
- 世故日纷纭，旧游空想忆。
- 今来此山下，松老似百尺。
- 欲访松主人，其车已他适。
- 徘徊重咨叹，辗转对窗隙。
- 晨鸡一何慵，倾听久不得。
- 春风吹残月，半夜屋角白。
- 难眠却求衣，起望河汉仄。
- 寄声岩扃去，华发勿强摘。
- 善醉真良图，高谈尽痴策。
- 云泉与朝市，处处堪偃息。
- 桑榆景可量，名利不足识。
- 无因接清话，趁晓拊征轭。
- 已度滕家桥，回头更凄恻。

## 拼音
- ling2 yun2 shan1 xia4 cun1 ， ni4 lü3 lu4 pang2 zhai2 。
- nan2 zheng1 wei4 wu2 gui1 ， ji4 wo4 ou3 yi4 xi1 。
- wu2 ren2 ban4 you1 yu3 ， gu1 yong3 dao4 ping2 xi1 。
- zhan1 huai2 ci3 shan1 ren2 ， ceng2 shi4 tong2 yan4 xi2 。
- xiao1 xiao1 gu3 po4 wu1 ， wen2 zi4 dui1 si4 bi4 。
- qing1 deng1 zhao4 ti2 ping2 ， jiao3 yue4 lun4 gan1 ge2 。
- wei4 shi1 you3 ying2 juan4 ， yin3 jiu3 wu2 sheng4 di1 。
- xie2 qiong2 rao4 ping2 po1 ， ban1 cao3 shang4 yao2 bi4 。
- zai1 song1 ci3 shan1 shang4 ， gong4 kan4 bian4 gang1 ji3 。
- yao4 yue1 guo4 ren2 chang2 ， ju4 lai2 yin4 fang1 se4 。
- ji1 zong1 hu1 fen1 mei4 ， bu2 chi4 shi2 zai3 ge2 。
- shi4 gu4 ri4 fen1 yun2 ， jiu4 you2 kong1 xiang3 yi4 。
- jin1 lai2 ci3 shan1 xia4 ， song1 lao3 si4 bai3 chi3 。
- yu4 fang3 song1 zhu3 ren2 ， qi2 che1 yi3 ta1 shi4 。
- pai2 huai2 zhong4 zi1 tan4 ， nian3 zhuan3 dui4 chuang1 xi4 。
- chen2 ji1 yi4 he2 yong1 ， qing1 ting1 jiu3 bu4 de2 。
- chun1 feng1 chui1 can2 yue4 ， ban4 ye4 wu1 jiao3 bai2 。
- nan2 mian2 que4 qiu2 yi1 ， qi3 wang4 he2 han4 ze4 。
- ji4 sheng1 yan2 jiong1 qu4 ， hua2 fa4 wu4 qiang2 zhai1 。
- shan4 zui4 zhen1 liang2 tu2 ， gao1 tan2 jin4 chi1 ce4 。
- yun2 quan2 yu3 chao2 shi4 ， chu4 chu4 kan1 yan3 xi1 。
- sang1 yu2 jing3 ke3 liang2 ， ming2 li4 bu4 zu2 shi2 。
- wu2 yin1 jie1 qing1 hua4 ， chen4 xiao3 fu3 zheng1 e4 。
- yi3 du4 teng2 jia1 qiao2 ， hui2 tou2 geng4 qi1 ce4 。

## 注释

## 译文

## 赏析
