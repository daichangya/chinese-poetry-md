---
id: lu-nan-gong-yan-yu
title: 烟雨
titlePinyin: yan1 yu3
titleSlug: yan-yu
author: 吕南公
authorPinyin: lü3 nan2 gong1
authorSlug: lu-nan-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝来烟雨重，天与平田接。
- 轻风更萧萧，清快绕我睫。
- 开扉觅高岭，没若隔世劫。
- 不见苍翠颜，徘徊坐搘颊。
- 农夫一何乐，群辈聚稠叠。
- 移秧塞塍圈，狼籍衣不摄。
- 諠阗交野语，蹲踞就晨馌。
- 台笠映扉蓬，端能胜经笈。
- 人生慕温饱，万趣归一惬。
- 何必少髭颏，区区羡长鬣。
- 吾村有荒圃，吾屋葺未辍。
- 早晚画度全，方将事农业。
- 耕耘党既入，歌笑声可蹑。
- 虽欲著新书，无妨理锹锸。

## 拼音
- chao2 lai2 yan1 yu3 zhong4 ， tian1 yu3 ping2 tian2 jie1 。
- qing1 feng1 geng4 xiao1 xiao1 ， qing1 kuai4 rao4 wo3 jie2 。
- kai1 fei1 mi4 gao1 ling3 ， mei2 ruo4 ge2 shi4 jie2 。
- bu2 jian4 cang1 cui4 yan2 ， pai2 huai2 zuo4 zhi1 jia2 。
- nong2 fu1 yi4 he2 le4 ， qun2 bei4 ju4 chou2 die2 。
- yi2 yang1 sai1 cheng2 quan1 ， lang2 ji2 yi1 bu2 she4 。
- xuan1 tian2 jiao1 ye3 yu3 ， dun1 ju4 jiu4 chen2 ye4 。
- tai2 li4 ying4 fei1 peng2 ， duan1 neng2 sheng4 jing1 ji2 。
- ren2 sheng1 mu4 wen1 bao3 ， wan4 qu4 gui1 yi1 qie4 。
- he2 bi4 shao3 zi1 ke1 ， qu1 qu1 xian4 chang2 lie4 。
- wu2 cun1 you3 huang1 pu3 ， wu2 wu1 qi4 wei4 chuo4 。
- zao3 wan3 hua4 du4 quan2 ， fang1 jiang1 shi4 nong2 ye4 。
- geng1 yun2 dang3 ji4 ru4 ， ge1 xiao4 sheng1 ke3 nie4 。
- sui1 yu4 zhu4 xin1 shu1 ， wu2 fang2 li3 qiao1 cha1 。

## 注释

## 译文

## 赏析
