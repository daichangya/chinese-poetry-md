---
id: chen-di-zheng-cui-sheng-chen
title: 郑倅生辰
titlePinyin: zheng4 cui4 sheng1 chen2
titleSlug: zheng-cui-sheng-chen
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柯山插空天为隣，飞仙窟宅无纤尘。
- 降灵孕秀神所相，岂但崧高生甫申。
- 笑别方壶离紫府，道骨清标映华组。
- 二十八宿罗心胸，霁月光风映眉宇。
- 书带家声旧著闻，相国邸第南北分。
- 人间未省见三绝，天上曾观瑞五云。
- 笺诗传礼穷家学，岂止谈经能折角。
- 鼓箧来为碧水游，贤关英俊推先觉。
- 雄文大手古无伦，安知韩柳非前身。
- 方期江夏无双誉，只许樊川第五人。
- 厌直承明祈外补，暂拥屏星左铜虎。
- 万口争歌王海沂，悬榻已题陈仲举。
- 籍甚声闻咫尺颜，𥩟听锋车趣赐环。
- 归持清禁紫荷橐，却踏彤墀玉笋班。
- 我今幸遇悬弧旦，敢采民谣书弱翰。
- 一言何以祝我公，愿辅升平到不穷。

## 拼音
- ke1 shan1 cha1 kong1 tian1 wei4 lin2 ， fei1 xian1 ku1 zhai2 wu2 xian1 chen2 。
- jiang4 ling2 yun4 xiu4 shen2 suo3 xiang1 ， qi3 dan4 song1 gao1 sheng1 fu3 shen1 。
- xiao4 bie2 fang1 hu2 li2 zi3 fu3 ， dao4 gu3 qing1 biao1 ying4 hua2 zu3 。
- er4 shi2 ba1 xiu4 luo2 xin1 xiong1 ， ji4 yue4 guang1 feng1 ying4 mei2 yu3 。
- shu1 dai4 jia1 sheng1 jiu4 zhu4 wen2 ， xiang4 guo2 di3 di4 nan2 bei3 fen1 。
- ren2 jian1 wei4 sheng3 jian4 san1 jue2 ， tian1 shang4 ceng2 guan1 rui4 wu3 yun2 。
- jian1 shi1 chuan2 li3 qiong2 jia1 xue2 ， qi3 zhi3 tan2 jing1 neng2 zhe2 jiao3 。
- gu3 qie4 lai2 wei4 bi4 shui3 you2 ， xian2 guan1 ying1 jun4 tui1 xian1 jue2 。
- xiong2 wen2 da4 shou3 gu3 wu2 lun2 ， an1 zhi1 han2 liu3 fei1 qian2 shen1 。
- fang1 qi1 jiang1 xia4 wu2 shuang1 yu4 ， zhi3 xu3 fan2 chuan1 di4 wu3 ren2 。
- yan4 zhi2 cheng2 ming2 qi2 wai4 bu3 ， zan4 yong1 ping2 xing1 zuo3 tong2 hu3 。
- wan4 kou3 zheng1 ge1 wang2 hai3 yi2 ， xuan2 ta4 yi3 ti2 chen2 zhong4 ju3 。
- ji2 shen4 sheng1 wen2 zhi3 chi3 yan2 ， 𥩟 ting1 feng1 che1 qu4 ci4 huan2 。
- gui1 chi2 qing1 jin4 zi3 he2 tuo2 ， que4 ta4 tong2 chi2 yu4 sun3 ban1 。
- wo3 jin1 xing4 yu4 xuan2 hu2 dan4 ， gan3 cai3 min2 yao2 shu1 ruo4 han4 。
- yi4 yan2 he2 yi3 zhu4 wo3 gong1 ， yuan4 fu3 sheng1 ping2 dao4 bu4 qiong2 。

## 注释

## 译文

## 赏析
