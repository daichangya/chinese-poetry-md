---
id: chen-di-xi-mei
title: 惜梅
titlePinyin: xi1 mei2
titleSlug: xi-mei
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔雪没寒芜，严威等群木。
- 东君惜江梅，先与借微燠。
- 造物逞新奇，亭亭付幽独。
- 天然氷雪姿，不许铅华凟。
- 疎影浸澄波，斜枝度修竹。
- 奇标含春容，清致漫山腹。
- 夜月耿扶踈，寒风来馥鬰。
- 素艳等琼瑶，真香笑兰菊。
- 昨宵风雨颠，遗英满平陆。
- 凭谁望苍天，荣枯何太速。
- 凌晨眠霜林，余芳犹五六。
- 不厌终日看，尚可供诗目。

## 拼音
- shuo4 xue3 mei2 han2 wu2 ， yan2 wei1 deng3 qun2 mu4 。
- dong1 jun1 xi1 jiang1 mei2 ， xian1 yu3 jie4 wei1 yu4 。
- zao4 wu4 cheng3 xin1 qi2 ， ting2 ting2 fu4 you1 du2 。
- tian1 ran2 bing1 xue3 zi1 ， bu4 xu3 qian1 hua2 du2 。
- shu1 ying3 jin4 cheng2 bo1 ， xie2 zhi1 du4 xiu1 zhu2 。
- qi2 biao1 han2 chun1 rong2 ， qing1 zhi4 man4 shan1 fu4 。
- ye4 yue4 geng3 fu2 shu1 ， han2 feng1 lai2 fu4 yu4 。
- su4 yan4 deng3 qiong2 yao2 ， zhen1 xiang1 xiao4 lan2 ju2 。
- zuo2 xiao1 feng1 yu3 dian1 ， yi2 ying1 man3 ping2 lu4 。
- ping2 shui2 wang4 cang1 tian1 ， rong2 ku1 he2 tai4 su4 。
- ling2 chen2 mian2 shuang1 lin2 ， yu2 fang1 you2 wu3 liu4 。
- bu2 yan4 zhong1 ri4 kan4 ， shang4 ke3 gong4 shi1 mu4 。

## 注释

## 译文

## 赏析
