---
id: chen-di-zhou-yu-cheng-zhi-fu-xiong
title: 骤雨呈质夫兄
titlePinyin: zhou4 yu3 cheng2 zhi4 fu1 xiong1
titleSlug: zhou-yu-cheng-zhi-fu-xiong
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屏翳驱驰云阵疾，西山犹衔半轮日。
- 迅雷震地窗户摇，急雨翻盆沟浍溢。
- 紫电烧空天为低，黑风逆浪海欲立。
- 纵多虐魃未为殃，直使长鲸那暇吸。
- 草木号呼山鬼惊，珠玑乱迸鲛人泣。
- 曲畦走水白纷纷，稚穗抽芒青戢戢。
- 童稚休传蜥蜴歌，仓箱行贮生民粒。
- 枝端发翠喜濯枝，池面凝沤占戴笠。
- 猛省呼晴鸠妇鸣，旋看突涨鱼儿出。
- 窗扉共赏一襟凉，屋漏俄惊半床湿。
- 鸥鹭盟边引望遥，芭蕉声里催诗急。
- 请君速著瑞雨颂，要上新编华萼集。

## 拼音
- ping2 yi4 qu1 chi2 yun2 zhen4 ji2 ， xi1 shan1 you2 xian2 ban4 lun2 ri4 。
- xun4 lei2 zhen4 di4 chuang1 hu4 yao2 ， ji2 yu3 fan1 pen2 gou1 hui4 yi4 。
- zi3 dian4 shao1 kong1 tian1 wei4 di1 ， hei1 feng1 ni4 lang4 hai3 yu4 li4 。
- zong4 duo1 nüe4 ba2 wei4 wei4 yang1 ， zhi2 shi3 chang2 jing1 na4 xia2 xi1 。
- cao3 mu4 hao4 hu1 shan1 gui3 jing1 ， zhu1 ji1 luan4 beng4 jiao1 ren2 qi4 。
- qu3 qi2 zou3 shui3 bai2 fen1 fen1 ， zhi4 sui4 chou1 mang2 qing1 ji2 ji2 。
- tong2 zhi4 xiu1 chuan2 xi1 yi4 ge1 ， cang1 xiang1 xing2 zhu4 sheng1 min2 li4 。
- zhi1 duan1 fa1 cui4 xi3 zhuo2 zhi1 ， chi2 mian4 ning2 ou1 zhan4 dai4 li4 。
- meng3 sheng3 hu1 qing2 jiu1 fu4 ming2 ， xuan2 kan4 tu1 zhang3 yu2 er0 chu1 。
- chuang1 fei1 gong4 shang3 yi4 jin1 liang2 ， wu1 lou4 e2 jing1 ban4 chuang2 shi1 。
- ou1 lu4 meng2 bian1 yin3 wang4 yao2 ， ba1 jiao1 sheng1 li3 cui1 shi1 ji2 。
- qing3 jun1 su4 zhu4 rui4 yu3 song4 ， yao4 shang4 xin1 bian1 hua2 e4 ji2 。

## 注释

## 译文

## 赏析
