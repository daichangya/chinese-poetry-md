---
id: chen-di-ci-yun-tao-ji-dao-guan-hong-ji-ren-shi-bian
title: 次韵陶几道观洪积仁诗编
titlePinyin: ci4 yun4 tao2 ji3 dao4 guan4 hong2 ji1 ren2 shi1 bian1
titleSlug: ci-yun-tao-ji-dao-guan-hong-ji-ren-shi-bian
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 令尹韬潜藏六龟，逸韵长忧儿辈知。
- 剡藤敲氷琢玉板，月兔脱颖供毛锥。
- 冥搜岂但梦春草，招隠昔尝吟桂枝。
- 江山骏奔来笔下，疑有神助非人为。
- 公余退客醉经史，底用红裙捧玉巵。
- 凌云未读相如赋，解颐共听匡衡诗。
- 讵容陶令赋归去，且效谪仙歌别离。
- 手题六纸勿轻示，把玩自足娱安期。
- 千篇政恐雷电取，数仞不许门人闚。
- 何当筑坛拜诗将，一看横槊英雄姿。

## 拼音
- ling4 yin3 tao1 qian2 cang2 liu4 gui1 ， yi4 yun4 chang2 you1 er2 bei4 zhi1 。
- yan3 teng2 qiao1 bing1 zhuo2 yu4 ban3 ， yue4 tu4 tuo1 ying3 gong4 mao2 zhui1 。
- ming2 sou1 qi3 dan4 meng4 chun1 cao3 ， zhao1 yin3 xi1 chang2 yin2 gui4 zhi1 。
- jiang1 shan1 jun4 ben1 lai2 bi3 xia4 ， yi2 you3 shen2 zhu4 fei1 ren2 wei2 。
- gong1 yu2 tui4 ke4 zui4 jing1 shi3 ， di3 yong4 hong2 qun2 peng3 yu4 zhi1 。
- ling2 yun2 wei4 du2 xiang1 ru2 fu4 ， jie3 yi2 gong4 ting1 kuang1 heng2 shi1 。
- ju4 rong2 tao2 ling4 fu4 gui1 qu4 ， qie3 xiao4 zhe2 xian1 ge1 bie2 li2 。
- shou3 ti2 liu4 zhi3 wu4 qing1 shi4 ， ba3 wan2 zi4 zu2 yu2 an1 qi1 。
- qian1 pian1 zheng4 kong3 lei2 dian4 qu3 ， shu4 ren4 bu4 xu3 men2 ren2 kui1 。
- he2 dang1 zhu4 tan2 bai4 shi1 jiang1 ， yi2 kan4 heng2 shuo4 ying1 xiong2 zi1 。

## 注释

## 译文

## 赏析
