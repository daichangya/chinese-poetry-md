---
id: chen-di-ti-zhu-you-xuan
title: 题竹友轩
titlePinyin: ti2 zhu2 you3 xuan1
titleSlug: ti-zhu-you-xuan
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长夏苦炎热，开轩除鬰蒸。
- 簷前鸟雀喧，朝旭上朱甍。
- 席间裁函丈，诗书浩纵横。
- 盘礴环堵间，幽独怀友生。
- 古人在黄卷，千载使我倾。
- 出门窥物变，草木各鲜荣。
- 青青墙东竹，见汝忽眼明。
- 爱玩不能忘，移根傍轩楹。
- 俯仰与竹俱，定交见深情。
- 不是无朋友，此君氷玉清。
- 风吹万籁响，寒梢韵竽笙。
- 我独哦其间，诗作秋虫鸣。
- 琅玕亦有实，期汝向秋成。
- 凤凰何时来，翙翙翔我庭。

## 拼音
- chang2 xia4 ku3 yan2 re4 ， kai1 xuan1 chu2 yu4 zheng1 。
- yan2 qian2 niao3 que4 xuan1 ， chao2 xu4 shang4 zhu1 meng2 。
- xi2 jian1 cai2 han2 zhang4 ， shi1 shu1 hao4 zong4 heng2 。
- pan2 bo2 huan2 du3 jian1 ， you1 du2 huai2 you3 sheng1 。
- gu3 ren2 zai4 huang2 juan4 ， qian1 zai3 shi3 wo3 qing1 。
- chu1 men2 kui1 wu4 bian4 ， cao3 mu4 ge4 xian1 rong2 。
- qing1 qing1 qiang2 dong1 zhu2 ， jian4 ru3 hu1 yan3 ming2 。
- ai4 wan2 bu4 neng2 wang4 ， yi2 gen1 bang4 xuan1 ying2 。
- fu3 yang3 yu3 zhu2 ju4 ， ding4 jiao1 jian4 shen1 qing2 。
- bu2 shi4 wu2 peng2 you3 ， ci3 jun1 bing1 yu4 qing1 。
- feng1 chui1 wan4 lai4 xiang3 ， han2 shao1 yun4 yu2 sheng1 。
- wo3 du2 o4 qi2 jian1 ， shi1 zuo4 qiu1 chong2 ming2 。
- lang2 gan1 yi4 you3 shi2 ， qi1 ru3 xiang4 qiu1 cheng2 。
- feng4 huang2 he2 shi2 lai2 ， hui4 hui4 xiang2 wo3 ting2 。

## 注释

## 译文

## 赏析
