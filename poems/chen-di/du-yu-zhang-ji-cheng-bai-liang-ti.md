---
id: chen-di-du-yu-zhang-ji-cheng-bai-liang-ti
title: 读豫章集成柏梁体
titlePinyin: du2 yu4 zhang1 ji2 cheng2 bai3 liang2 ti3
titleSlug: du-yu-zhang-ji-cheng-bai-liang-ti
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元祐升平超治古，诞布人文化寰宇。
- 道山翰苑郡仙处，一代文章继周鲁。
- 斯道盟寒谁是主，眉山二老文章虎。
- 眉山鉴裁高难与，网罗九万抟风羽。
- 晁张超然鸿鹄举，秦郎继作翘翘楚。
- 余子纷纷谩旁午，韩门籍湜何须数。
- 豫章诗律加严苦，洗空万古尘凡语。
- 后来鲜俪前无伍，真是江西第一祖。
- 锦绣陆离缠肺腑，宝唾珠玑终日吐。
- 兔颖烟煤骤如雨，混然天成绝斤斧。
- 骚经抑怨知何补，白雪阳春空媚妩。
- 囊括鲍谢包徐庾，下视谪仙平揖甫。
- 近时作者宗燕许，入社投名仰成矩。
- 残膏賸馥争探取，派别枝分已难御。
- 专党同门伐异户，陈言糟粕弃如土。
- 宗门不绝仅如缕，究竟畴能踵前武。
- 遗编璀璨琼瑶谱，八珍间列罗樽俎。
- 诵之琅琅中宫吕，心清何止头风愈。
- 古人纯全嗟莫覩，徒味篇章想簪组。
- 铺张盛美夸才谞，自笑雷门持布鼓。

## 拼音
- yuan2 you4 sheng1 ping2 chao1 zhi4 gu3 ， dan4 bu4 ren2 wen2 hua4 huan2 yu3 。
- dao4 shan1 han4 yuan4 jun4 xian1 chu4 ， yi2 dai4 wen2 zhang1 ji4 zhou1 lu3 。
- si1 dao4 meng2 han2 shui2 shi4 zhu3 ， mei2 shan1 er4 lao3 wen2 zhang1 hu3 。
- mei2 shan1 jian4 cai2 gao1 nan2 yu3 ， wang3 luo2 jiu3 wan4 tuan2 feng1 yu3 。
- chao2 zhang1 chao1 ran2 hong2 hu2 ju3 ， qin2 lang2 ji4 zuo4 qiao4 qiao2 chu3 。
- yu2 zi3 fen1 fen1 man4 pang2 wu3 ， han2 men2 ji2 shi2 he2 xu1 shu4 。
- yu4 zhang1 shi1 lü4 jia1 yan2 ku3 ， xi3 kong1 wan4 gu3 chen2 fan2 yu3 。
- hou4 lai2 xian1 li4 qian2 wu2 wu3 ， zhen1 shi4 jiang1 xi1 di4 yi1 zu3 。
- jin3 xiu4 lu4 li2 chan2 fei4 fu3 ， bao3 tuo4 zhu1 ji1 zhong1 ri4 tu3 。
- tu4 ying3 yan1 mei2 zhou4 ru2 yu3 ， hun4 ran2 tian1 cheng2 jue2 jin1 fu3 。
- sao1 jing1 yi4 yuan4 zhi1 he2 bu3 ， bai2 xue3 yang2 chun1 kong1 mei4 wu3 。
- nang2 kuo4 bao4 xie4 bao1 xu2 yu3 ， xia4 shi4 zhe2 xian1 ping2 yi1 fu3 。
- jin4 shi2 zuo4 zhe3 zong1 yan4 xu3 ， ru4 she4 tou2 ming2 yang3 cheng2 ju3 。
- can2 gao1 sheng4 fu4 zheng1 tan4 qu3 ， pai4 bie2 zhi1 fen1 yi3 nan2 yu4 。
- zhuan1 dang3 tong2 men2 fa2 yi4 hu4 ， chen2 yan2 zao1 po4 qi4 ru2 tu3 。
- zong1 men2 bu4 jue2 jin3 ru2 lü3 ， jiu1 jing4 chou2 neng2 zhong3 qian2 wu3 。
- yi2 bian1 cui3 can4 qiong2 yao2 pu3 ， ba1 zhen1 jian1 lie4 luo2 zun1 zu3 。
- song4 zhi1 lang2 lang2 zhong1 gong1 lü3 ， xin1 qing1 he2 zhi3 tou2 feng1 yu4 。
- gu3 ren2 chun2 quan2 jie1 mo4 du3 ， tu2 wei4 pian1 zhang1 xiang3 zan1 zu3 。
- pu1 zhang1 sheng4 mei3 kua1 cai2 xu1 ， zi4 xiao4 lei2 men2 chi2 bu4 gu3 。

## 注释

## 译文

## 赏析
