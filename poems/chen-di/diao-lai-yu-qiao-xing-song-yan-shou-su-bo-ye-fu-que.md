---
id: chen-di-diao-lai-yu-qiao-xing-song-yan-shou-su-bo-ye-fu-que
title: 钓濑渔樵行送严守苏伯业赴阙
titlePinyin: diao4 lai4 yu2 qiao2 xing2 song4 yan2 shou3 su1 bo2 ye4 fu4 que1
titleSlug: diao-lai-yu-qiao-xing-song-yan-shou-su-bo-ye-fu-que
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渔樵生长子陵州，偶为城市逍遥游。
- 相逢欲话平生事，以手加额频点头。
- 自言家世居村落，颇厌吾邦风土恶。
- 大饥小歉偶一遭，弃掷锄耰弄刀槊。
- 二十年前事可惊，锦襦绣帽争乘城。
- 太平日久人忘战，衣冠荆棘戈鋋腥。
- 去年米贵无余粟，往往惊顾如麋鹿。
- 大开陈廪贷兼并，却笑隣邦才食粥。
- 只今丰盈天报施，余粮栖亩麦两岐。
- 牛羊日落草莱处，场圃秋深𫁂䅉时。
- 父老歌谣童稚笑，欢声万口如同调。
- 向来游手今良农，今日膏腴昔荒峤。
- 渔樵无事官无逋，民不识吏亡追呼。
- 田间第见随轩鹿，道上兼无攫肉乌。
- 问云何术能臻此，尽道我公才德美。
- 文采风流求古人，循良事业空前史。
- 公今去我归朝天，攀辕截镫何当前。
- 愿公早佩紫荷橐，顾我拟续甘棠篇。
- 欲碑遗爱传千古，政声未暇从头数。
- 大书特书不一书，请载渔樵当日语。

## 拼音
- yu2 qiao2 sheng1 zhang3 zi3 ling2 zhou1 ， ou3 wei4 cheng2 shi4 xiao1 yao2 you2 。
- xiang1 feng2 yu4 hua4 ping2 sheng1 shi4 ， yi3 shou3 jia1 e2 pin2 dian3 tou2 。
- zi4 yan2 jia1 shi4 ju1 cun1 luo4 ， po1 yan4 wu2 bang1 feng1 tu3 e4 。
- da4 ji1 xiao3 qian4 ou3 yi4 zao1 ， qi4 zhi4 chu2 you1 nong4 dao1 shuo4 。
- er4 shi2 nian2 qian2 shi4 ke3 jing1 ， jin3 ru2 xiu4 mao4 zheng1 cheng2 cheng2 。
- tai4 ping2 ri4 jiu3 ren2 wang4 zhan4 ， yi1 guan1 jing1 ji2 ge1 chan2 xing1 。
- qu4 nian2 mi3 gui4 wu2 yu2 su4 ， wang3 wang3 jing1 gu4 ru2 mi2 lu4 。
- da4 kai1 chen2 lin3 dai4 jian1 bing4 ， que4 xiao4 lin2 bang1 cai2 shi2 zhou1 。
- zhi1 jin1 feng1 ying2 tian1 bao4 shi1 ， yu2 liang2 qi1 mu3 mai4 liang3 qi2 。
- niu2 yang2 ri4 luo4 cao3 lai2 chu4 ， chang3 pu3 qiu1 shen1 𫁂 䅉 shi2 。
- fu4 lao3 ge1 yao2 tong2 zhi4 xiao4 ， huan1 sheng1 wan4 kou3 ru2 tong2 diao4 。
- xiang4 lai2 you2 shou3 jin1 liang2 nong2 ， jin1 ri4 gao1 yu2 xi1 huang1 qiao2 。
- yu2 qiao2 wu2 shi4 guan1 wu2 bu1 ， min2 bu4 shi2 li4 wang2 zhui1 hu1 。
- tian2 jian1 di4 jian4 sui2 xuan1 lu4 ， dao4 shang4 jian1 wu2 jue2 rou4 wu1 。
- wen4 yun2 he2 shu4 neng2 zhen1 ci3 ， jin4 dao4 wo3 gong1 cai2 de2 mei3 。
- wen2 cai3 feng1 liu2 qiu2 gu3 ren2 ， xun2 liang2 shi4 ye4 kong1 qian2 shi3 。
- gong1 jin1 qu4 wo3 gui1 chao2 tian1 ， pan1 yuan2 jie2 deng1 he2 dang1 qian2 。
- yuan4 gong1 zao3 pei4 zi3 he2 tuo2 ， gu4 wo3 ni3 xu4 gan1 tang2 pian1 。
- yu4 bei1 yi2 ai4 chuan2 qian1 gu3 ， zheng4 sheng1 wei4 xia2 cong2 tou2 shu4 。
- da4 shu1 te4 shu1 bu4 yi4 shu1 ， qing3 zai3 yu2 qiao2 dang1 ri4 yu3 。

## 注释

## 译文

## 赏析
