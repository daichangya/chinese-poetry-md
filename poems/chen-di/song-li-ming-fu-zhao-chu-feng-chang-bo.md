---
id: chen-di-song-li-ming-fu-zhao-chu-feng-chang-bo
title: 送李明甫召除奉常簿
titlePinyin: song4 li3 ming2 fu3 zhao4 chu2 feng4 chang2 bo2
titleSlug: song-li-ming-fu-zhao-chu-feng-chang-bo
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 睿主临轩达四聪，皎如丽日明高穹。
- 倾葵发蔀烛幽隠，熙然万物还春风。
- 鼎新百度跻时雍，西垣东省罗鹓鸿。
- 锋车趣召无虚日，高阳才子咸登庸。
- 古桃小垒江之东，迩来庆事何其丰。
- 使君已秉螭坳笔，尺一于今召我公。
- 我公智畧真夔龙，剑佩合侍明光宫。
- 升平雅乐欲大备，暂借笔管调笙钟。
- 奉常地峻位望隆，不与列棘监寺同。
- 文传章句群经外，器识𬭚于众乐中。
- 不愿封侯食万锺，不羡乘云游樊桐。
- 羡公此行登仙去，蜚声直上彻九重。
- 上方更化归醇𬪩，论思献纳宜舂容。
- 凝旒若访草茅士，余论无忘采菲葑。

## 拼音
- rui4 zhu3 lin2 xuan1 da2 si4 cong1 ， jiao3 ru2 li4 ri4 ming2 gao1 qiong2 。
- qing1 kui2 fa1 bu4 zhu2 you1 yin3 ， xi1 ran2 wan4 wu4 hai2 chun1 feng1 。
- ding3 xin1 bai3 du4 ji1 shi2 yong1 ， xi1 yuan2 dong1 sheng3 luo2 yuan1 hong2 。
- feng1 che1 qu4 zhao4 wu2 xu1 ri4 ， gao1 yang2 cai2 zi3 xian2 deng1 yong1 。
- gu3 tao2 xiao3 lei3 jiang1 zhi1 dong1 ， er3 lai2 qing4 shi4 he2 qi2 feng1 。
- shi3 jun1 yi3 bing3 chi1 ao4 bi3 ， chi3 yi4 yu2 jin1 zhao4 wo3 gong1 。
- wo3 gong1 zhi4 lüe4 zhen1 kui2 long2 ， jian4 pei4 he2 shi4 ming2 guang1 gong1 。
- sheng1 ping2 ya3 yue4 yu4 da4 bei4 ， zan4 jie4 bi3 guan3 tiao2 sheng1 zhong1 。
- feng4 chang2 di4 jun4 wei4 wang4 long2 ， bu4 yu3 lie4 ji2 jian1 si4 tong2 。
- wen2 chuan2 zhang1 ju4 qun2 jing1 wai4 ， qi4 shi2 chun2 yu2 zhong4 le4 zhong1 。
- bu2 yuan4 feng1 hou2 shi2 wan4 zhong1 ， bu2 xian4 cheng2 yun2 you2 fan2 tong2 。
- xian4 gong1 ci3 xing2 deng1 xian1 qu4 ， fei1 sheng1 zhi2 shang4 che4 jiu3 chong2 。
- shang4 fang1 geng4 hua4 gui1 chun2 nong2 ， lun4 si1 xian4 na4 yi2 chong1 rong2 。
- ning2 liu2 ruo4 fang3 cao3 mao2 shi4 ， yu2 lun4 wu2 wang4 cai3 fei1 feng1 。

## 注释

## 译文

## 赏析
