---
id: chen-di-gu-you-xia-xing
title: 古游侠行
titlePinyin: gu3 you2 xia2 xing2
titleSlug: gu-you-xia-xing
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见长安侠少儿，臂鹰走狗争轻肥。
- 一朝遭渠国士知，笑视鼎镬如氷澌。
- 翘关负重俱细事，拔山扛鼎焉能为。
- 横行匈奴十万骑，肯以秘计干阏氏。
- 朝窃晋鄙符，暮解邯郸围。
- 军中不闻天子诏，向来灞上皆儿嬉。
- 我有黄石书，孺子漫多奇。
- 我有欧冶剑，荆卿何足挥。
- 运筹折冲衽席上，料敌决胜如蓍龟。
- 世遭右文叹数奇，纵有勇畧将安施。
- 汉皇方受宣室厘，干戈不用包虎皮。
- 使我不得封万户，恨不生当高祖时。

## 拼音
- jun1 bu2 jian4 chang2 an1 xia2 shao4 er2 ， bi4 ying1 zou3 gou3 zheng1 qing1 fei2 。
- yi4 chao2 zao1 qu2 guo2 shi4 zhi1 ， xiao4 shi4 ding3 huo4 ru2 bing1 si1 。
- qiao4 guan1 fu4 zhong4 ju4 xi4 shi4 ， ba2 shan1 kang2 ding3 yan1 neng2 wei4 。
- heng2 xing2 xiong1 nu2 shi2 wan4 qi2 ， ken3 yi3 mi4 ji4 gan1 yan1 zhi1 。
- chao2 qie4 jin4 bi3 fu2 ， mu4 jie3 han2 dan1 wei2 。
- jun1 zhong1 bu4 wen2 tian1 zi3 zhao4 ， xiang4 lai2 ba4 shang4 jie1 er2 xi1 。
- wo3 you3 huang2 shi2 shu1 ， ru2 zi3 man4 duo1 qi2 。
- wo3 you3 ou1 ye3 jian4 ， jing1 qing1 he2 zu2 hui1 。
- yun4 chou2 zhe2 chong1 ren4 xi2 shang4 ， liao4 di2 jue2 sheng4 ru2 shi1 gui1 。
- shi4 zao1 you4 wen2 tan4 shu4 qi2 ， zong4 you3 yong3 lüe4 jiang1 an1 shi1 。
- han4 huang2 fang1 shou4 xuan1 shi4 li2 ， gan1 ge1 bu2 yong4 bao1 hu3 pi2 。
- shi3 wo3 bu4 de2 feng1 wan4 hu4 ， hen4 bu4 sheng1 dang1 gao1 zu3 shi2 。

## 注释

## 译文

## 赏析
