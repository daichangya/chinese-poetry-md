---
id: chen-di-ci-yun-ge-jiao-shou-xin-pi-bai-tong-xuan
title: 次韵葛教授新辟柏桐轩
titlePinyin: ci4 yun4 ge3 jiao4 shou4 xin1 pi4 bai3 tong2 xuan1
titleSlug: ci-yun-ge-jiao-shou-xin-pi-bai-tong-xuan
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柏桐有正性，梁琴岂其天。
- 丹雘自𪸩燿，弦徽漫锵然。
- 深慙社旁栎，政尔终天年。
- 复愧南城槁，犹知过飞仙。
- 庙前今安在，爨下亦浪传。
- 何当生学宫，广文遗新篇。
- 色映醉吟杜，阴休眠昼边。
- 端如两高弟，俨立听诵弦。
- 又如双青衣，对舞风露前。
- 方依植坛杏，不羡干云楩。
- 日哦二木间，妙意遗言诠。
- 霜枝半摧剥，月影相回旋。
- 后雕岁寒见，始华春意全。
- 比德君无愧，五柳徒自贤。

## 拼音
- bai3 tong2 you3 zheng4 xing4 ， liang2 qin2 qi3 qi2 tian1 。
- dan1 huo4 zi4 𪸩 yao4 ， xian2 hui1 man4 qiang1 ran2 。
- shen1 can2 she4 pang2 li4 ， zheng4 er3 zhong1 tian1 nian2 。
- fu4 kui4 nan2 cheng2 gao3 ， you2 zhi1 guo4 fei1 xian1 。
- miao4 qian2 jin1 an1 zai4 ， cuan4 xia4 yi4 lang4 chuan2 。
- he2 dang1 sheng1 xue2 gong1 ， guang3 wen2 yi2 xin1 pian1 。
- se4 ying4 zui4 yin2 du4 ， yin1 xiu1 mian2 zhou4 bian1 。
- duan1 ru2 liang3 gao1 di4 ， yan3 li4 ting1 song4 xian2 。
- you4 ru2 shuang1 qing1 yi1 ， dui4 wu3 feng1 lu4 qian2 。
- fang1 yi1 zhi2 tan2 xing4 ， bu2 xian4 gan1 yun2 pian2 。
- ri4 o4 er4 mu4 jian1 ， miao4 yi4 yi2 yan2 quan2 。
- shuang1 zhi1 ban4 cui1 bao1 ， yue4 ying3 xiang1 hui2 xuan2 。
- hou4 diao1 sui4 han2 jian4 ， shi3 hua2 chun1 yi4 quan2 。
- bi3 de2 jun1 wu2 kui4 ， wu3 liu3 tu2 zi4 xian2 。

## 注释

## 译文

## 赏析
