---
id: chen-di-ci-yun-chen-ji-ling-ji-meng
title: 次韵陈季陵记梦
titlePinyin: ci4 yun4 chen2 ji4 ling2 ji4 meng4
titleSlug: ci-yun-chen-ji-ling-ji-meng
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜闲得安寝，方期万事休。
- 那知清梦中，螘穴有胜游。
- 朝把南柯麾，暮猎龟山头。
- 停杯犹未举，俯仰二十秋。
- 等为幻缘缚，名实或相浮。
- 邯郸囊中枕，径渡竹叶舟。
- 俄顷失所历，变灭随东流。
- 游仙岂神交，因想理或不。
- 至人本无梦，偶梦非谬悠。
- 乃知一念熟，寤寐欻何求。
- 子建赋感甄，空贻方策羞。
- 何当破诸妄，自足销沉忧。
- 政使对痴人，言之亦寡尤。

## 拼音
- ye4 xian2 de2 an1 qin3 ， fang1 qi1 wan4 shi4 xiu1 。
- na4 zhi1 qing1 meng4 zhong1 ， yi3 xue2 you3 sheng4 you2 。
- chao2 ba3 nan2 ke1 hui1 ， mu4 lie4 gui1 shan1 tou2 。
- ting2 bei1 you2 wei4 ju3 ， fu3 yang3 er4 shi2 qiu1 。
- deng3 wei4 huan4 yuan2 fu4 ， ming2 shi2 huo4 xiang1 fu2 。
- han2 dan1 nang2 zhong1 zhen3 ， jing4 du4 zhu2 ye4 zhou1 。
- e2 qing3 shi1 suo3 li4 ， bian4 mie4 sui2 dong1 liu2 。
- you2 xian1 qi3 shen2 jiao1 ， yin1 xiang3 li3 huo4 bu4 。
- zhi4 ren2 ben3 wu2 meng4 ， ou3 meng4 fei1 miu4 you1 。
- nai3 zhi1 yi2 nian4 shu2 ， wu4 mei4 chua1 he2 qiu2 。
- zi3 jian4 fu4 gan3 zhen1 ， kong1 yi2 fang1 ce4 xiu1 。
- he2 dang1 po4 zhu1 wang4 ， zi4 zu2 xiao1 chen2 you1 。
- zheng4 shi3 dui4 chi1 ren2 ， yan2 zhi1 yi4 gua3 you2 。

## 注释

## 译文

## 赏析
