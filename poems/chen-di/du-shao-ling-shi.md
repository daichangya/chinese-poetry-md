---
id: chen-di-du-shao-ling-shi
title: 读少陵诗
titlePinyin: du2 shao3 ling2 shi1
titleSlug: du-shao-ling-shi
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建安七子文，骚雅生赘疣。
- 除苛起膏肓，公为第一流。
- 满朝竞飞翔，惟公独淹留。
- 平生一严武，几成鞭虎头。
- 定知诗穷人，到骨未肯休。
- 执友自青云，蹭跳老沧洲。
- 破除世万事，曲生聊可谋。
- 危言竟何补，软语祇自羞。
- 成此一段奇，政坐多牢愁。
- 收拾万丈光，千古射斗牛。
- 开卷想清标，凛如对霜秋。
- 闭户味膏馥，妄言希骅骝。

## 拼音
- jian4 an1 qi1 zi3 wen2 ， sao1 ya3 sheng1 zhui4 you2 。
- chu2 ke1 qi3 gao1 huang1 ， gong1 wei4 di4 yi1 liu2 。
- man3 chao2 jing4 fei1 xiang2 ， wei2 gong1 du2 yan1 liu2 。
- ping2 sheng1 yi4 yan2 wu3 ， ji3 cheng2 bian1 hu3 tou2 。
- ding4 zhi1 shi1 qiong2 ren2 ， dao4 gu3 wei4 ken3 xiu1 。
- zhi2 you3 zi4 qing1 yun2 ， ceng4 tiao4 lao3 cang1 zhou1 。
- po4 chu2 shi4 wan4 shi4 ， qu3 sheng1 liao2 ke3 mou2 。
- wei1 yan2 jing4 he2 bu3 ， ruan3 yu3 qi2 zi4 xiu1 。
- cheng2 ci3 yi2 duan4 qi2 ， zheng4 zuo4 duo1 lao2 chou2 。
- shou1 shi2 wan4 zhang4 guang1 ， qian1 gu3 she4 dou4 niu2 。
- kai1 juan4 xiang3 qing1 biao1 ， lin3 ru2 dui4 shuang1 qiu1 。
- bi4 hu4 wei4 gao1 fu4 ， wang4 yan2 xi1 hua2 liu2 。

## 注释

## 译文

## 赏析
