---
id: chen-di-ci-yun-ye-meng-fu-duan-wu
title: 次韵叶梦符端午
titlePinyin: ci4 yun4 ye4 meng4 fu2 duan1 wu3
titleSlug: ci-yun-ye-meng-fu-duan-wu
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾邦重午节，兴目皆可寓。
- 游人肆喧阗，画舫纷排布。
- 溯风伐鼍鼓，击楫观竞渡。
- 骄豪务相夸，水陆争治具。
- 醉忧瓶之罄，懽迫日云暮。
- 朋从喜盍簪，谑浪时一遇。
- 朅来廷尉府，官冷知谁顾。
- 吻燥无复濡，腹枵何时饫。
- 堂堂匡鼎来，解后肯同趣。
- 携家忽过我，市饮容旋酤。
- 遥知分已投，更喜首暂聚。
- 慙非浴沂人，鄙志蒙推与。
- 怜我孤危资，极力为调护。
- 高谈惊四筵，坐使儿女怖。
- 便当追彦国，未肯多文度。
- 长篇粲珠玉，绮语斥霞鹜。
- 人生类飘蓬，会合宁有数。
- 交情看白头，何必论新故。

## 拼音
- wu2 bang1 zhong4 wu3 jie2 ， xing1 mu4 jie1 ke3 yu4 。
- you2 ren2 si4 xuan1 tian2 ， hua4 fang3 fen1 pai2 bu4 。
- su4 feng1 fa2 tuo2 gu3 ， ji1 ji2 guan1 jing4 du4 。
- jiao1 hao2 wu4 xiang1 kua1 ， shui3 lu4 zheng1 zhi4 ju4 。
- zui4 you1 ping2 zhi1 qing4 ， huan1 po4 ri4 yun2 mu4 。
- peng2 cong2 xi3 he2 zan1 ， xue4 lang4 shi2 yi2 yu4 。
- qie4 lai2 ting2 wei4 fu3 ， guan1 leng3 zhi1 shui2 gu4 。
- wen3 zao4 wu2 fu4 ru2 ， fu4 xiao1 he2 shi2 yu4 。
- tang2 tang2 kuang1 ding3 lai2 ， jie3 hou4 ken3 tong2 qu4 。
- xie2 jia1 hu1 guo4 wo3 ， shi4 yin3 rong2 xuan2 gu1 。
- yao2 zhi1 fen1 yi3 tou2 ， geng4 xi3 shou3 zan4 ju4 。
- can2 fei1 yu4 yi2 ren2 ， bi3 zhi4 meng2 tui1 yu3 。
- lian2 wo3 gu1 wei1 zi1 ， ji2 li4 wei4 tiao2 hu4 。
- gao1 tan2 jing1 si4 yan2 ， zuo4 shi3 er2 nü3 bu4 。
- bian4 dang1 zhui1 yan4 guo2 ， wei4 ken3 duo1 wen2 du4 。
- chang2 pian1 can4 zhu1 yu4 ， qi3 yu3 chi4 xia2 wu4 。
- ren2 sheng1 lei4 piao1 peng2 ， hui4 he2 ning2 you3 shu4 。
- jiao1 qing2 kan4 bai2 tou2 ， he2 bi4 lun4 xin1 gu4 。

## 注释

## 译文

## 赏析
