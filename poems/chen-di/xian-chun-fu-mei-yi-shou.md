---
id: chen-di-xian-chun-fu-mei-yi-shou
title: 先春赋梅一首
titlePinyin: xian1 chun1 fu4 mei2 yi4 shou3
titleSlug: xian-chun-fu-mei-yi-shou
author: 陈棣
authorPinyin: chen2 di4
authorSlug: chen-di
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与客到先春，衰思觉飞越。
- 时当万卉凋，似补群花阙。
- 始信元化功，生意何曾辍。
- 却疑钧天宴，群仙委珮玦。
- 不数藐姑仙，神肤莹氷雪。
- 癯然抱清幽，卓尔负奇绝。
- 生香巧藏密，静艳羞容悦。
- 阳萌知独复，岁寒见孤洁。
- 我来觞其下，坐对垂垂发。
- 头白不待摧，颜赪为尔设。
- 因思年少时，高枝手攀折。
- 林逋与何逊，妙语谁优劣。
- 老矣吟事悭，人笑心如铁。
- 何当夜深来，更看梢头月。

## 拼音
- yu3 ke4 dao4 xian1 chun1 ， shuai1 si1 jue2 fei1 yue4 。
- shi2 dang1 wan4 hui4 diao1 ， si4 bu3 qun2 hua1 que1 。
- shi3 xin4 yuan2 hua4 gong1 ， sheng1 yi4 he2 ceng2 chuo4 。
- que4 yi2 jun1 tian1 yan4 ， qun2 xian1 wei3 pei4 jue2 。
- bu2 shu4 miao3 gu1 xian1 ， shen2 fu1 ying2 bing1 xue3 。
- qu2 ran2 bao4 qing1 you1 ， zhuo2 er3 fu4 qi2 jue2 。
- sheng1 xiang1 qiao3 cang2 mi4 ， jing4 yan4 xiu1 rong2 yue4 。
- yang2 meng2 zhi1 du2 fu4 ， sui4 han2 jian4 gu1 jie2 。
- wo3 lai2 shang1 qi2 xia4 ， zuo4 dui4 chui2 chui2 fa1 。
- tou2 bai2 bu2 dai4 cui1 ， yan2 cheng1 wei4 er3 she4 。
- yin1 si1 nian2 shao4 shi2 ， gao1 zhi1 shou3 pan1 zhe2 。
- lin2 bu1 yu3 he2 xun4 ， miao4 yu3 shui2 you1 lie4 。
- lao3 yi3 yin2 shi4 qian1 ， ren2 xiao4 xin1 ru2 tie3 。
- he2 dang1 ye4 shen1 lai2 ， geng4 kan4 shao1 tou2 yue4 。

## 注释

## 译文

## 赏析
