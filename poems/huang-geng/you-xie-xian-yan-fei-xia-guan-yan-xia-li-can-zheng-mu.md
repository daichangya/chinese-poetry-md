---
id: huang-geng-you-xie-xian-yan-fei-xia-guan-yan-xia-li-can-zheng-mu
title: 游谢仙岩飞霞观岩下李参政墓
titlePinyin: you2 xie4 xian1 yan2 fei1 xia2 guan1 yan2 xia4 li3 can1 zheng4 mu4
titleSlug: you-xie-xian-yan-fei-xia-guan-yan-xia-li-can-zheng-mu
author: 黄庚
authorPinyin: huang2 geng1
authorSlug: huang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鬼工凿山骨，何年驱六丁。
- 飞霞边石洞，缥缈开珠庭。
- 永怀谢仙伯，坐断山水城。
- 我来事幽雅，登临委客情。
- 松风驱溽暑，自觉毛骨清。
- 猿鹤亦仙意，人生空营营。
- 石麟卧荒草，问是谁家茔。
- 野老对我言，其人昔公卿。
- 金玉埋黄壤，送日冠盖倾。
- 兴衰变百年，所重非修名。
- 乃知钟鼎贵，不如芝薇馨。
- 所以世外人，返老还孩婴。
- 倚杖空叹息，洞口云冥冥。

## 拼音
- gui3 gong1 zao2 shan1 gu3 ， he2 nian2 qu1 liu4 ding1 。
- fei1 xia2 bian1 shi2 dong4 ， piao1 miao3 kai1 zhu1 ting2 。
- yong3 huai2 xie4 xian1 bo2 ， zuo4 duan4 shan1 shui3 cheng2 。
- wo3 lai2 shi4 you1 ya3 ， deng1 lin2 wei3 ke4 qing2 。
- song1 feng1 qu1 ru4 shu3 ， zi4 jue2 mao2 gu3 qing1 。
- yuan2 he4 yi4 xian1 yi4 ， ren2 sheng1 kong1 ying2 ying2 。
- shi2 lin2 wo4 huang1 cao3 ， wen4 shi4 shui2 jia1 ying2 。
- ye3 lao3 dui4 wo3 yan2 ， qi2 ren2 xi1 gong1 qing1 。
- jin1 yu4 mai2 huang2 rang3 ， song4 ri4 guan1 gai4 qing1 。
- xing1 shuai1 bian4 bai3 nian2 ， suo3 zhong4 fei1 xiu1 ming2 。
- nai3 zhi1 zhong1 ding3 gui4 ， bu4 ru2 zhi1 wei1 xin1 。
- suo3 yi3 shi4 wai4 ren2 ， fan3 lao3 hai2 hai2 ying1 。
- yi3 zhang4 kong1 tan4 xi1 ， dong4 kou3 yun2 ming2 ming2 。

## 注释

## 译文

## 赏析
