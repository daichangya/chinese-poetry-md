---
id: huang-geng-yun-jian-you-huai
title: 云间有怀
titlePinyin: yun2 jian1 you3 huai2
titleSlug: yun-jian-you-huai
author: 黄庚
authorPinyin: huang2 geng1
authorSlug: huang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风流怀二陆，才名动三吴。
- 荒冢今何许，千载空烟芜。
- 当时逞文笔，万象争先驱。
- 有如明月璧，美价倾鸿都。
- 古运有翻覆，韫匵空良图。
- 惜哉去就轻，丧此千金躯。
- 人生各有死，百年同须臾。
- 独遗文字芳，乃与天壤俱。
- 凄凄九山塞，冉冉谷水枯。
- 白鹤久已寂，黄犬不复呼。
- 斯人今已矣，吊古空嗟吁。

## 拼音
- feng1 liu2 huai2 er4 lu4 ， cai2 ming2 dong4 san1 wu2 。
- huang1 zhong3 jin1 he2 xu3 ， qian1 zai3 kong1 yan1 wu2 。
- dang1 shi2 cheng3 wen2 bi3 ， wan4 xiang4 zheng1 xian1 qu1 。
- you3 ru2 ming2 yue4 bi4 ， mei3 jia4 qing1 hong2 dou1 。
- gu3 yun4 you3 fan1 fu4 ， yun4 du2 kong1 liang2 tu2 。
- xi1 zai1 qu4 jiu4 qing1 ， sang4 ci3 qian1 jin1 qu1 。
- ren2 sheng1 ge4 you3 si3 ， bai3 nian2 tong2 xu1 yu2 。
- du2 yi2 wen2 zi4 fang1 ， nai3 yu3 tian1 rang3 ju4 。
- qi1 qi1 jiu3 shan1 sai1 ， ran3 ran3 gu3 shui3 ku1 。
- bai2 he4 jiu3 yi3 ji4 ， huang2 quan3 bu2 fu4 hu1 。
- si1 ren2 jin1 yi3 yi3 ， diao4 gu3 kong1 jie1 xu1 。

## 注释

## 译文

## 赏析
