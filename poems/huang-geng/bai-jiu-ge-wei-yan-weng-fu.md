---
id: huang-geng-bai-jiu-ge-wei-yan-weng-fu
title: 白酒歌为岩翁赋
titlePinyin: bai2 jiu3 ge1 wei4 yan2 weng1 fu4
titleSlug: bai-jiu-ge-wei-yan-weng-fu
author: 黄庚
authorPinyin: huang2 geng1
authorSlug: huang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 火云烧空日色烈，暑气著人方鬰结。
- 岩翁宴客水亭东，竹色蕖香献清绝。
- 瓜削水晶莲剖珠，象箸犀盘盛陈列。
- 银罂捧出白玉醅，透鼻香浓风味别。
- 传来未到心已寒，滟滟琼光莹而洁。
- 初疑炎帝行冬令，壶结冰澌洗袢热。
- 又疑仙掌流沆瀣，破□倾来和玉屑。
- 谁向蓝田拾瑶英，酿成奇液色澄澈。
- 恐是太华井中溢，修绠铜缾汲不竭。
- 又恐夜半雷破山，石髓分流乳泉裂。
- 既非西貉绵羊酥，又非缑山仙鹤血。
- 胡为照眼光陆离，药玉盘中色难别。
- 令人敢咽不敢潄，怕有飞霜寒齿颊。
- 一杯一杯复一杯，肺腑尽化为冰雪。
- 忆昔曾诵坡仙诗，白酒无声泻油滑。
- 开编自觉馋涎流，讵谓今朝得亲啜。
- 主人酝藉如此酒，气味清醇韵芳冽。
- 𫗦糟诸子醉六经，抱负长才特施设。
- 君王作醴思用贤，应向商岩求曲糵。

## 拼音
- huo3 yun2 shao1 kong1 ri4 se4 lie4 ， shu3 qi4 zhu4 ren2 fang1 yu4 jie2 。
- yan2 weng1 yan4 ke4 shui3 ting2 dong1 ， zhu2 se4 qu2 xiang1 xian4 qing1 jue2 。
- gua1 xiao1 shui3 jing1 lian2 pou1 zhu1 ， xiang4 zhu4 xi1 pan2 sheng4 chen2 lie4 。
- yin2 ying1 peng3 chu1 bai2 yu4 pei1 ， tou4 bi2 xiang1 nong2 feng1 wei4 bie2 。
- chuan2 lai2 wei4 dao4 xin1 yi3 han2 ， yan4 yan4 qiong2 guang1 ying2 er2 jie2 。
- chu1 yi2 yan2 di4 xing2 dong1 ling4 ， hu2 jie2 bing1 si1 xi3 pan4 re4 。
- you4 yi2 xian1 zhang3 liu2 hang4 xie4 ， po4 □ qing1 lai2 he2 yu4 xie4 。
- shui2 xiang4 lan2 tian2 shi2 yao2 ying1 ， niang4 cheng2 qi2 ye4 se4 cheng2 che4 。
- kong3 shi4 tai4 hua2 jing3 zhong1 yi4 ， xiu1 geng3 tong2 ping2 ji2 bu4 jie2 。
- you4 kong3 ye4 ban4 lei2 po4 shan1 ， shi2 sui3 fen1 liu2 ru3 quan2 lie4 。
- ji4 fei1 xi1 mo4 mian2 yang2 su1 ， you4 fei1 gou1 shan1 xian1 he4 xue4 。
- hu2 wei4 zhao4 yan3 guang1 lu4 li2 ， yao4 yu4 pan2 zhong1 se4 nan2 bie2 。
- ling4 ren2 gan3 yan4 bu4 gan3 shu4 ， pa4 you3 fei1 shuang1 han2 chi3 jia2 。
- yi4 bei1 yi0 bei1 fu4 yi4 bei1 ， fei4 fu3 jin4 hua4 wei2 bing1 xue3 。
- yi4 xi1 ceng2 song4 po1 xian1 shi1 ， bai2 jiu3 wu2 sheng1 xie4 you2 hua2 。
- kai1 bian1 zi4 jue2 chan2 xian2 liu2 ， ju4 wei4 jin1 chao2 de2 qin1 chuo4 。
- zhu3 ren2 yun4 jie4 ru2 ci3 jiu3 ， qi4 wei4 qing1 chun2 yun4 fang1 lie4 。
- 𫗦 zao1 zhu1 zi3 zui4 liu4 jing1 ， bao4 fu4 chang2 cai2 te4 shi1 she4 。
- jun1 wang2 zuo4 li3 si1 yong4 xian2 ， ying4 xiang4 shang1 yan2 qiu2 qu3 nie4 。

## 注释

## 译文

## 赏析
