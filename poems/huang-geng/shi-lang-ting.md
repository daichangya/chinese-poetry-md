---
id: huang-geng-shi-lang-ting
title: 侍郎亭
titlePinyin: shi4 lang2 ting2
titleSlug: shi-lang-ting
author: 黄庚
authorPinyin: huang2 geng1
authorSlug: huang-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东邻花圃栽双松，一朝煨烬枝叶空。
- 侍郎庭前有双松，至今古色摩苍穹。
- 此木受命本千载，扶持若有神始终。
- 天留真质表文献，柯叶蕃茂根本丰。
- 百年培植饱雨露，虬枝风撼鸣笙镛。
- 掀髯相视雪贸贸，拥盖对立云童童。
- 不知天地有黄落，玄冥失柄春无功。
- 云孙峨冠立亭下，典刑如侍干淳翁。
- 昂藏自是廊庙具，夭矫亦有山林风。
- 棱棱铁面不可犯，麾去秦爵如飞蓬。
- 诸孙奉酒立松下，森森头角皆虬龙。

## 拼音
- dong1 lin2 hua1 pu3 zai1 shuang1 song1 ， yi4 chao2 wei1 jin4 zhi1 ye4 kong1 。
- shi4 lang2 ting2 qian2 you3 shuang1 song1 ， zhi4 jin1 gu3 se4 mo2 cang1 qiong2 。
- ci3 mu4 shou4 ming4 ben3 qian1 zai3 ， fu2 chi2 ruo4 you3 shen2 shi3 zhong1 。
- tian1 liu2 zhen1 zhi4 biao3 wen2 xian4 ， ke1 ye4 fan1 mao4 gen1 ben3 feng1 。
- bai3 nian2 pei2 zhi2 bao3 yu3 lu4 ， qiu2 zhi1 feng1 han4 ming2 sheng1 yong1 。
- xian1 ran2 xiang1 shi4 xue3 mao4 mao4 ， yong1 gai4 dui4 li4 yun2 tong2 tong2 。
- bu4 zhi1 tian1 di4 you3 huang2 luo4 ， xuan2 ming2 shi1 bing3 chun1 wu2 gong1 。
- yun2 sun1 e2 guan1 li4 ting2 xia4 ， dian3 xing2 ru2 shi4 gan1 chun2 weng1 。
- ang2 cang2 zi4 shi4 lang2 miao4 ju4 ， yao1 jiao3 yi4 you3 shan1 lin2 feng1 。
- leng2 leng2 tie3 mian4 bu4 ke3 fan4 ， hui1 qu4 qin2 jue2 ru2 fei1 peng2 。
- zhu1 sun1 feng4 jiu3 li4 song1 xia4 ， sen1 sen1 tou2 jiao3 jie1 qiu2 long2 。

## 注释

## 译文

## 赏析
