---
id: yu-fu-xi-bei
title: 西陂
titlePinyin: xi1 bei1
titleSlug: xi-bei
author: 余复
authorPinyin: yu2 fu4
authorSlug: yu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涉海波涛险，登山足力疲。
- 胡为赤鉴游，海角山之涯。
- 崎岖乱石间，况复乘船危。
- 兹游固有意，访古伤今时。
- 荒陂存遗迹，缺处十丈余。
- 父老向我言，先畴为农师。
- 当时大父行，相与筑此堤。
- 堤成百物丰，师承及见之。
- 稻蟹不论钱，况敢论糠粃。
- 一朝坏不修，惊心伤鼓鼙。
- 田家岁作苦，土狭何由支。
- 忆昔禾黍地，石水数斗泥。
- 前功嗟已废，继者今其谁。
- 曾闻部使者，询问及故基。
- 水利固可究，具文怨徒欺。
- 又闻劝农吏，楚楚多奇姿。
- 朝游暮始还，山水穷清晖。
- 有念不及此，但见冠盖飞。
- 公家急相歛，星火惊文移。
- 农无地可耕，岁入何从规。
- 今幸长官贤，愿言拯我饥。
- 作书白太守，经营得如兹。
- 珍重父老言，岂为儿童戏。
- 皇华如观风，此老诚可资。

## 拼音
- she4 hai3 bo1 tao1 xian3 ， deng1 shan1 zu2 li4 pi2 。
- hu2 wei4 chi4 jian4 you2 ， hai3 jiao3 shan1 zhi1 ya2 。
- qi2 qu1 luan4 shi2 jian1 ， kuang4 fu4 cheng2 chuan2 wei1 。
- zi1 you2 gu4 you3 yi4 ， fang3 gu3 shang1 jin1 shi2 。
- huang1 bei1 cun2 yi2 ji4 ， que1 chu4 shi2 zhang4 yu2 。
- fu4 lao3 xiang4 wo3 yan2 ， xian1 chou2 wei4 nong2 shi1 。
- dang1 shi2 da4 fu4 xing2 ， xiang1 yu3 zhu4 ci3 di1 。
- di1 cheng2 bai3 wu4 feng1 ， shi1 cheng2 ji2 jian4 zhi1 。
- dao4 xie4 bu2 lun4 qian2 ， kuang4 gan3 lun4 kang1 bi3 。
- yi4 chao2 huai4 bu4 xiu1 ， jing1 xin1 shang1 gu3 pi2 。
- tian2 jia1 sui4 zuo4 ku3 ， tu3 xia2 he2 you2 zhi1 。
- yi4 xi1 he2 shu3 di4 ， shi2 shui3 shu4 dou4 ni2 。
- qian2 gong1 jie1 yi3 fei4 ， ji4 zhe3 jin1 qi2 shui2 。
- ceng2 wen2 bu4 shi3 zhe3 ， xun2 wen4 ji2 gu4 ji1 。
- shui3 li4 gu4 ke3 jiu1 ， ju4 wen2 yuan4 tu2 qi1 。
- you4 wen2 quan4 nong2 li4 ， chu3 chu3 duo1 qi2 zi1 。
- chao2 you2 mu4 shi3 hai2 ， shan1 shui3 qiong2 qing1 hui1 。
- you3 nian4 bu4 ji2 ci3 ， dan4 jian4 guan1 gai4 fei1 。
- gong1 jia0 ji2 xiang1 lian3 ， xing1 huo3 jing1 wen2 yi2 。
- nong2 wu2 di4 ke3 geng1 ， sui4 ru4 he2 cong2 gui1 。
- jin1 xing4 zhang3 guan1 xian2 ， yuan4 yan2 zheng3 wo3 ji1 。
- zuo4 shu1 bai2 tai4 shou3 ， jing1 ying2 de2 ru2 zi1 。
- zhen1 zhong4 fu4 lao3 yan2 ， qi3 wei4 er2 tong2 xi4 。
- huang2 hua2 ru2 guan1 feng1 ， ci3 lao3 cheng2 ke3 zi1 。

## 注释

## 译文

## 赏析
