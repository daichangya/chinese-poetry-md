---
id: lu-zhao-lin-yu-shi-chun-ye-kai-ran-you-jiang-hu-zhi-si-ji-zeng-liu-jiu-long
title: 于时春也，慨然有江湖之思，寄赠柳九陇
titlePinyin: yu2 shi2 chun1 ye3 ， kai3 ran2 you3 jiang1 hu2 zhi1 si1 ， ji4 zeng4 liu3 jiu3 long3
titleSlug: yu-shi-chun-ye-kai-ran-you-jiang-hu-zhi-si-ji-zeng-liu-jiu-long
author: 卢照邻
authorPinyin: lu2 zhao4 lin2
authorSlug: lu-zhao-lin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 提琴一万里，负书三十年。晨攀偃蹇树，暮宿清泠泉。
- 翔禽鸣我侧，旅兽过我前。无人且无事，独酌还独眠。
- 遥闻彭泽宰，高弄武城弦。形骸寄文墨，意气托神仙。
- 我有壶中要，题为物外篇。将以贻好道，道远莫致旃。
- 相思劳日夜，相望阻风烟。坐惜春华晚，徒令客思悬。
- 水去东南地，气凝西北天。关山悲蜀道，花鸟忆秦川。
- 天子何时问，公卿本亦怜。自哀还自乐，归薮复归田。
- 海屋银为栋，云车电作鞭。倘遇鸾将鹤，谁论貂与蝉。
- 莱洲频度浅，桃实几成圆。寄言飞凫舄，岁晏同联翩。

## 拼音
- ti2 qin2 yi2 wan4 li3 ， fu4 shu1 san1 shi2 nian2 。 chen2 pan1 yan3 jian3 shu4 ， mu4 su4 qing1 ling2 quan2 。
- xiang2 qin2 ming2 wo3 ce4 ， lü3 shou4 guo4 wo3 qian2 。 wu2 ren2 qie3 wu2 shi4 ， du2 zhuo2 hai2 du2 mian2 。
- yao2 wen2 peng2 ze2 zai3 ， gao1 nong4 wu3 cheng2 xian2 。 xing2 hai2 ji4 wen2 mo4 ， yi4 qi4 tuo1 shen2 xian1 。
- wo3 you3 hu2 zhong1 yao4 ， ti2 wei4 wu4 wai4 pian1 。 jiang1 yi3 yi2 hao3 dao4 ， dao4 yuan3 mo4 zhi4 zhan1 。
- xiang1 si1 lao2 ri4 ye4 ， xiang1 wang4 zu3 feng1 yan1 。 zuo4 xi1 chun1 hua2 wan3 ， tu2 ling4 ke4 si1 xuan2 。
- shui3 qu4 dong1 nan2 di4 ， qi4 ning2 xi1 bei3 tian1 。 guan1 shan1 bei1 shu3 dao4 ， hua1 niao3 yi4 qin2 chuan1 。
- tian1 zi3 he2 shi2 wen4 ， gong1 qing1 ben3 yi4 lian2 。 zi4 ai1 hai2 zi4 le4 ， gui1 sou3 fu4 gui1 tian2 。
- hai3 wu1 yin2 wei4 dong4 ， yun2 che1 dian4 zuo4 bian1 。 tang3 yu4 luan2 jiang1 he4 ， shui2 lun4 diao1 yu3 chan2 。
- lai2 zhou1 pin2 du4 qian3 ， tao2 shi2 ji3 cheng2 yuan2 。 ji4 yan2 fei1 fu2 xi4 ， sui4 yan4 tong2 lian2 pian1 。

## 注释

## 译文

## 赏析
