---
id: lu-zhao-lin-yong-shi-si-shou
title: 咏史四首
titlePinyin: yong3 shi3 si4 shou3
titleSlug: yong-shi-si-shou
author: 卢照邻
authorPinyin: lu2 zhao4 lin2
authorSlug: lu-zhao-lin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 季生昔未达，身辱功不成。髡钳为台隶，灌园变姓名。
- 幸逢滕将军，兼遇曹丘生。汉祖广招纳，一朝拜公卿。
- 百金孰云重，一诺良匪轻。廷议斩樊哙，群公寂无声。
- 处身孤且直，遭时坦而平。丈夫当如此，唯唯何足荣。
- 大汉昔云季，小人道遂振。玉帛委奄尹，斧锧婴缙绅。
- 邈哉郭先生，卷舒得其真。雍容谢朝廷，谈笑奖人伦。
- 在晦不绝俗，处乱不为亲。诸侯不得友，天子不得臣。
- 冲情甄负甑，重价折角巾。悠悠天下士，相送洛桥津。
- 谁知仙舟上，寂寂无四邻。
- 公业负奇志，交结尽才雄。良田四百顷，所食常不充。
- 一为侍御史，慷慨说何公。何公何为败，吾谋适不同。
- 仲颖恣残忍，废兴良在躬。死人如乱麻，天子如转蓬。
- 干戈及黄屋，荆棘生紫宫。郑生运其谋，将以清国戎。
- 时来命不遂，脱身归山东。凛凛千载下，穆然怀清风。
- 昔有平陵男，姓朱名阿游。直发上冲冠，壮气横三秋。
- 愿得斩马剑，先断佞臣头。天子玉槛折，将军丹血流。
- 捐生不肯拜，视死其若休。归来教乡里，童蒙远相求。
- 弟子数百人，散在十二州。三公不敢吏，五鹿何能酬。
- 名与日月悬，义与天壤俦。何必疲执戟，区区在封侯。
- 伟哉旷达士，知命固不忧。

## 拼音
- ji4 sheng1 xi1 wei4 da2 ， shen1 ru3 gong1 bu4 cheng2 。 kun1 qian2 wei4 tai2 li4 ， guan4 yuan2 bian4 xing4 ming2 。
- xing4 feng2 teng2 jiang1 jun1 ， jian1 yu4 cao2 qiu1 sheng1 。 han4 zu3 guang3 zhao1 na4 ， yi4 chao2 bai4 gong1 qing1 。
- bai3 jin1 shu2 yun2 zhong4 ， yi2 nuo4 liang2 fei3 qing1 。 ting2 yi4 zhan3 fan2 kuai4 ， qun2 gong1 ji4 wu2 sheng1 。
- chu3 shen1 gu1 qie3 zhi2 ， zao1 shi2 tan3 er2 ping2 。 zhang4 fu0 dang1 ru2 ci3 ， wei2 wei2 he2 zu2 rong2 。
- da4 han4 xi1 yun2 ji4 ， xiao3 ren2 dao4 sui4 zhen4 。 yu4 bo2 wei3 yan3 yin3 ， fu3 zhi4 ying1 jin4 shen1 。
- miao3 zai1 guo1 xian1 sheng1 ， juan4 shu1 de2 qi2 zhen1 。 yong1 rong2 xie4 chao2 ting2 ， tan2 xiao4 jiang3 ren2 lun2 。
- zai4 hui4 bu4 jue2 su2 ， chu4 luan4 bu2 wei4 qin1 。 zhu1 hou2 bu4 de2 you3 ， tian1 zi3 bu4 de2 chen2 。
- chong1 qing2 zhen1 fu4 zeng4 ， zhong4 jia4 zhe2 jiao3 jin1 。 you1 you1 tian1 xia4 shi4 ， xiang1 song4 luo4 qiao2 jin1 。
- shui2 zhi1 xian1 zhou1 shang4 ， ji4 ji4 wu2 si4 lin2 。
- gong1 ye4 fu4 qi2 zhi4 ， jiao1 jie2 jin4 cai2 xiong2 。 liang2 tian2 si4 bai3 qing3 ， suo3 shi2 chang2 bu4 chong1 。
- yi2 wei4 shi4 yu4 shi3 ， kang1 kai3 shuo1 he2 gong1 。 he2 gong1 he2 wei4 bai4 ， wu2 mou2 shi4 bu4 tong2 。
- zhong4 ying3 zi4 can2 ren3 ， fei4 xing1 liang2 zai4 gong1 。 si3 ren2 ru2 luan4 ma2 ， tian1 zi3 ru2 zhuan3 peng2 。
- gan1 ge1 ji2 huang2 wu1 ， jing1 ji2 sheng1 zi3 gong1 。 zheng4 sheng1 yun4 qi2 mou2 ， jiang1 yi3 qing1 guo2 rong2 。
- shi2 lai2 ming4 bu2 sui4 ， tuo1 shen1 gui1 shan1 dong1 。 lin3 lin3 qian1 zai3 xia4 ， mu4 ran2 huai2 qing1 feng1 。
- xi1 you3 ping2 ling2 nan2 ， xing4 zhu1 ming2 a1 you2 。 zhi2 fa1 shang4 chong1 guan1 ， zhuang4 qi4 heng2 san1 qiu1 。
- yuan4 de2 zhan3 ma3 jian4 ， xian1 duan4 ning4 chen2 tou2 。 tian1 zi3 yu4 kan3 zhe2 ， jiang1 jun1 dan1 xue4 liu2 。
- juan1 sheng1 bu4 ken3 bai4 ， shi4 si3 qi2 ruo4 xiu1 。 gui1 lai2 jiao4 xiang1 li3 ， tong2 meng2 yuan3 xiang1 qiu2 。
- di4 zi3 shu4 bai3 ren2 ， san4 zai4 shi2 er4 zhou1 。 san1 gong1 bu4 gan3 li4 ， wu3 lu4 he2 neng2 chou2 。
- ming2 yu3 ri4 yue4 xuan2 ， yi4 yu3 tian1 rang3 chou2 。 he2 bi4 pi2 zhi2 ji3 ， qu1 qu1 zai4 feng1 hou2 。
- wei3 zai1 kuang4 da2 shi4 ， zhi1 ming4 gu4 bu4 you1 。

## 注释

## 译文

## 赏析
