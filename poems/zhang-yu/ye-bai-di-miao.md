---
id: zhang-yu-ye-bai-di-miao
title: 谒白帝庙
titlePinyin: ye4 bai2 di4 miao4
titleSlug: ye-bai-di-miao
author: 张俞
authorPinyin: zhang1 yu2
authorSlug: zhang-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤山扞江口，上有白帝祠。
- 横视天下险，万流皆俯窥。
- 古殿锁神物，悲风出阴帷。
- 天昏瓦栋折，狐鼠亦生威。
- 优巫日鼓舞，鬼怪生奔驰。
- 雷霆卷蛟窟，雹火烧松枝。
- 入户精魄动，有如阴兵随。
- 吁哉汉盗乱，海内遂崩离。
- 赤龙始潜跃，逐鹿过秦时。
- 公孙奋神剑，定蜀图安危。
- 陇坻开北户，荆门启东陲。
- 长驱百万众，日鬭天下师。
- 群豪插羽翼，与汉争雄雌。
- 两帝不并立，兴亡良可悲。
- 天运虽有在，圣贤岂无为。
- 昭皇揽英杰，袭轨奄重基。
- 风云共浩荡，千古余寒碑。
- 威神竟不没，万里震南夷。

## 拼音
- gu1 shan1 han4 jiang1 kou3 ， shang4 you3 bai2 di4 ci2 。
- heng2 shi4 tian1 xia4 xian3 ， wan4 liu2 jie1 fu3 kui1 。
- gu3 dian4 suo3 shen2 wu4 ， bei1 feng1 chu1 yin1 wei2 。
- tian1 hun1 wa3 dong4 zhe2 ， hu2 shu3 yi4 sheng1 wei1 。
- you1 wu1 ri4 gu3 wu3 ， gui3 guai4 sheng1 ben1 chi2 。
- lei2 ting2 juan4 jiao1 ku1 ， bao2 huo3 shao1 song1 zhi1 。
- ru4 hu4 jing1 po4 dong4 ， you3 ru2 yin1 bing1 sui2 。
- xu1 zai1 han4 dao4 luan4 ， hai3 nei4 sui4 beng1 li2 。
- chi4 long2 shi3 qian2 yue4 ， zhu2 lu4 guo4 qin2 shi2 。
- gong1 sun1 fen4 shen2 jian4 ， ding4 shu3 tu2 an1 wei1 。
- long3 di3 kai1 bei3 hu4 ， jing1 men2 qi3 dong1 chui2 。
- chang2 qu1 bai3 wan4 zhong4 ， ri4 dou4 tian1 xia4 shi1 。
- qun2 hao2 cha1 yu3 yi4 ， yu3 han4 zheng1 xiong2 ci2 。
- liang3 di4 bu2 bing4 li4 ， xing1 wang2 liang2 ke3 bei1 。
- tian1 yun4 sui1 you3 zai4 ， sheng4 xian2 qi3 wu2 wei2 。
- zhao1 huang2 lan3 ying1 jie2 ， xi2 gui3 yan3 zhong4 ji1 。
- feng1 yun2 gong4 hao4 dang4 ， qian1 gu3 yu2 han2 bei1 。
- wei1 shen2 jing4 bu4 mei2 ， wan4 li3 zhen4 nan2 yi2 。

## 注释

## 译文

## 赏析
