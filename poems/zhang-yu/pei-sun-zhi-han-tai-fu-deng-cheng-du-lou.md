---
id: zhang-yu-pei-sun-zhi-han-tai-fu-deng-cheng-du-lou
title: 陪孙之翰太傅登成都楼
titlePinyin: pei2 sun1 zhi1 han4 tai4 fu4 deng1 cheng2 du1 lou2
titleSlug: pei-sun-zhi-han-tai-fu-deng-cheng-du-lou
author: 张俞
authorPinyin: zhang1 yu2
authorSlug: zhang-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龊龊古之人，伤心广陵废。
- 遂弦芜城歌，半夜一挥涕。
- 蕙纨随草衰，藻黼归尘翳。
- 魂石敛邱封，歌堂从水逝。
- 薰光杳沈灭，吞恨徒千岁。
- 我怀吴蜀国，祸乱若符契。
- 目览台城墟，心感君王世。
- 干戈日驰逐，狼虎争吞噬。
- 山河实天堑，城阙巍地肺。
- 霸力不久炎，倏忽如焚薙。
- 空余万雉城，岌倚寒云际。
- 麋鹿玩苹阴，狐狸栖棘卫。
- 江汉含呜咽，岷峨抱迢递。
- 荒村烟花遥，落日寒风厉。
- 因知市朝人，自古悲兴替。

## 拼音
- chuo4 chuo4 gu3 zhi1 ren2 ， shang1 xin1 guang3 ling2 fei4 。
- sui4 xian2 wu2 cheng2 ge1 ， ban4 ye4 yi4 hui1 ti4 。
- hui4 wan2 sui2 cao3 shuai1 ， zao3 fu3 gui1 chen2 yi4 。
- hun2 shi2 lian3 qiu1 feng1 ， ge1 tang2 cong2 shui3 shi4 。
- xun1 guang1 yao3 shen3 mie4 ， tun1 hen4 tu2 qian1 sui4 。
- wo3 huai2 wu2 shu3 guo2 ， huo4 luan4 ruo4 fu2 qi4 。
- mu4 lan3 tai2 cheng2 xu1 ， xin1 gan3 jun1 wang2 shi4 。
- gan1 ge1 ri4 chi2 zhu2 ， lang2 hu3 zheng1 tun1 shi4 。
- shan1 he2 shi2 tian1 qian4 ， cheng2 que1 wei1 di4 fei4 。
- ba4 li4 bu4 jiu3 yan2 ， shu1 hu1 ru2 fen2 ti4 。
- kong4 yu2 wan4 zhi4 cheng2 ， ji2 yi3 han2 yun2 ji4 。
- mi2 lu4 wan2 ping2 yin1 ， hu2 li0 qi1 ji2 wei4 。
- jiang1 han4 han2 wu1 yan4 ， min2 e2 bao4 tiao2 di4 。
- huang1 cun1 yan1 hua1 yao2 ， luo4 ri4 han2 feng1 li4 。
- yin1 zhi1 shi4 chao2 ren2 ， zi4 gu3 bei1 xing1 ti4 。

## 注释

## 译文

## 赏析
