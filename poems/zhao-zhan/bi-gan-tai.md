---
id: zhao-zhan-bi-gan-tai
title: 比干台
titlePinyin: bi3 gan1 tai2
titleSlug: bi-gan-tai
author: 赵瞻
authorPinyin: zhao4 zhan1
authorSlug: zhao-zhan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九阍大坏一木支，势知不可诚不欺。
- 商之三仁异所归，死諌不欲狂囚为。
- 贤哉万世忠臣师，比干而已前其谁。
- 諌不当显何所持，忠必爱君无拂辞。
- 帝舜载赓歌康隳，风雅比兴陈盛衰。
- 君贤臣圣流书诗，光华荣辉同葳蕤。
- 扶起不欲忧颠危，剖心血颈鼎镬糜。
- 此意不独在一时，死者一传星日垂。
- 犹有佞人乘其机，顺正逢恶称讽规。
- 甘言好语解人颐，如鼷食角寝不觜。
- 聪明蔽密蔀莫知，微干之节世亦疑。
- 章华非不穷峩巍，姑苏一同宗社移。
- 名与土灭埽无遗，但为世鉴那足讥。
- 兹台巍巍存遗基，尚觉清风洒肝脾。
- 妖狐狡兔不敢依，飞沙落日予心悲。

## 拼音
- jiu3 hun1 da4 huai4 yi2 mu4 zhi1 ， shi4 zhi1 bu4 ke3 cheng2 bu4 qi1 。
- shang1 zhi1 san1 ren2 yi4 suo3 gui1 ， si3 dong3 bu2 yu4 kuang2 qiu2 wei4 。
- xian2 zai1 wan4 shi4 zhong1 chen2 shi1 ， bi3 gan1 er2 yi3 qian2 qi2 shui2 。
- dong3 bu4 dang1 xian3 he2 suo3 chi2 ， zhong1 bi4 ai4 jun1 wu2 fu2 ci2 。
- di4 shun4 zai3 geng1 ge1 kang1 hui1 ， feng1 ya3 bi3 xing1 chen2 sheng4 shuai1 。
- jun1 xian2 chen2 sheng4 liu2 shu1 shi1 ， guang1 hua2 rong2 hui1 tong2 wei1 rui2 。
- fu2 qi3 bu2 yu4 you1 dian1 wei1 ， pou1 xin1 xue4 jing3 ding3 huo4 mi2 。
- ci3 yi4 bu4 du2 zai4 yi4 shi2 ， si3 zhe3 yi4 chuan2 xing1 ri4 chui2 。
- you2 you3 ning4 ren2 cheng2 qi2 ji1 ， shun4 zheng4 feng2 e4 cheng1 feng3 gui1 。
- gan1 yan2 hao3 yu3 jie3 ren2 yi2 ， ru2 xi1 shi2 jiao3 qin3 bu4 zi1 。
- cong1 ming0 bi4 mi4 bu4 mo4 zhi1 ， wei1 gan1 zhi1 jie2 shi4 yi4 yi2 。
- zhang1 hua2 fei1 bu4 qiong2 e2 wei1 ， gu1 su1 yi4 tong2 zong1 she4 yi2 。
- ming2 yu3 tu3 mie4 sao4 wu2 yi2 ， dan4 wei4 shi4 jian4 na4 zu2 ji1 。
- zi1 tai2 wei1 wei1 cun2 yi2 ji1 ， shang4 jue2 qing1 feng1 sa3 gan1 pi2 。
- yao1 hu2 jiao3 tu4 bu4 gan3 yi1 ， fei1 sha1 luo4 ri4 yu3 xin1 bei1 。

## 注释

## 译文

## 赏析
