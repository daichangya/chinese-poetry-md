---
id: gong-ji-ou-yang-she-ren-shu
title: 寄欧阳舍人书
titlePinyin: ji4 ou1 yang2 she4 ren2 shu1
titleSlug: ji-ou-yang-she-ren-shu
author: 巩
authorPinyin: gong3
authorSlug: gong
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 巩顿首再拜，舍人先生：
- 去秋人还，蒙赐书及所撰先大父墓碑铭。反复观诵，感与惭并。夫铭志之著于世，义近于史，而亦有与史异者。盖史之于善恶，无所不书,而铭者，盖古之人有功德材行志义之美者，惧后世之不知，则必铭而见之。或纳于庙，或存于墓，一也。苟其人之恶，则于铭乎何有？此其所以与史异也。其辞之作，所以使死者无有所憾，生者得致其严。而善人喜于见传，则勇于自立；恶人无有所纪，则以愧而惧。至于通材达识，义烈节士，嘉言善状，皆见于篇，则足为后法。警劝之道，非近乎史，其将安近？
- 及世之衰，为人之子孙者，一欲褒扬其亲而不本乎理。故虽恶人，皆务勒铭，以夸后世。立言者既莫之拒而不为，又以其子孙之所请也，书其恶焉，则人情之所不得，于是乎铭始不实。后之作铭者，常观其人。苟托之非人，则书之非公与是，则不足以行世而传后。故千百年来，公卿大夫至于里巷之士，莫不有铭，而传者盖少。其故非他，托之非人，书之非公与是故也。
- 然则孰为其人而能尽公与是欤？非畜道德而能文章者，无以为也。盖有道德者之于恶人，则不受而铭之，于众人则能辨焉。而人之行，有情善而迹非，有意奸而外淑，有善恶相悬而不可以实指，有实大于名，有名侈于实。犹之用人，非畜道德者，恶能辨之不惑，议之不徇？不惑不徇，则公且是矣。而其辞之不工，则世犹不传，于是又在其文章兼胜焉。故曰，非畜道德而能文章者无以为也，岂非然哉！
- 然畜道德而能文章者，虽或并世而有，亦或数十年或一二百年而有之。其传之难如此，其遇之难又如此。若先生之道德文章，固所谓数百年而有者也。先祖之言行卓卓，幸遇而得铭，其公与是，其传世行后无疑也。而世之学者，每观传记所书古人之事，至其所可感，则往往衋然不知涕之流落也，况其子孙也哉？况巩也哉？其追睎祖德而思所以传之之繇，则知先生推一赐于巩而及其三世。其感与报，宜若何而图之？
- 抑又思若巩之浅薄滞拙，而先生进之，先祖之屯蹶否塞以死，而先生显之，则世之魁闳豪杰不世出之士，其谁不愿进于门？潜遁幽抑之士，其谁不有望于世？善谁不为，而恶谁不愧以惧？为人之父祖者，孰不欲教其子孙？为人之子孙者，孰不欲宠荣其父祖？此数美者，一归于先生。既拜赐之辱，且敢进其所以然。所谕世族之次，敢不承教而加详焉？愧甚，不宣。巩再拜。

## 拼音
- gong3 dun4 shou3 zai4 bai4 ， she4 ren2 xian1 sheng1 ：
- qu4 qiu1 ren2 hai2 ， meng2 ci4 shu1 ji2 suo3 zhuan4 xian1 da4 fu4 mu4 bei1 ming2 。 fan3 fu4 guan1 song4 ， gan3 yu3 can2 bing4 。 fu1 ming2 zhi4 zhi1 zhu4 yu2 shi4 ， yi4 jin4 yu2 shi3 ， er2 yi4 you3 yu3 shi3 yi4 zhe3 。 gai4 shi3 zhi1 yu2 shan4 e4 ， wu2 suo3 bu4 shu1 , er2 ming2 zhe3 ， gai4 gu3 zhi1 ren2 you3 gong1 de2 cai2 xing2 zhi4 yi4 zhi1 mei3 zhe3 ， ju4 hou4 shi4 zhi1 bu4 zhi1 ， ze2 bi4 ming2 er2 jian4 zhi1 。 huo4 na4 yu2 miao4 ， huo4 cun2 yu2 mu4 ， yi1 ye3 。 gou3 qi2 ren2 zhi1 e4 ， ze2 yu2 ming2 hu1 he2 you3 ？ ci3 qi2 suo3 yi3 yu3 shi3 yi4 ye3 。 qi2 ci2 zhi1 zuo4 ， suo3 yi3 shi3 si3 zhe3 wu2 you3 suo3 han4 ， sheng1 zhe3 de2 zhi4 qi2 yan2 。 er2 shan4 ren2 xi3 yu2 jian4 chuan2 ， ze2 yong3 yu2 zi4 li4 ； e4 ren2 wu2 you3 suo3 ji4 ， ze2 yi3 kui4 er2 ju4 。 zhi4 yu2 tong1 cai2 da2 shi2 ， yi4 lie4 jie2 shi4 ， jia1 yan2 shan4 zhuang4 ， jie1 jian4 yu2 pian1 ， ze2 zu2 wei4 hou4 fa3 。 jing3 quan4 zhi1 dao4 ， fei1 jin4 hu1 shi3 ， qi2 jiang1 an1 jin4 ？
- ji2 shi4 zhi1 shuai1 ， wei4 ren2 zhi1 zi3 sun1 zhe3 ， yi2 yu4 bao1 yang2 qi2 qin1 er2 bu4 ben3 hu1 li3 。 gu4 sui1 e4 ren2 ， jie1 wu4 le4 ming2 ， yi3 kua1 hou4 shi4 。 li4 yan2 zhe3 ji4 mo4 zhi1 ju4 er2 bu2 wei4 ， you4 yi3 qi2 zi3 sun1 zhi1 suo3 qing3 ye3 ， shu1 qi2 e4 yan1 ， ze2 ren2 qing2 zhi1 suo3 bu4 de2 ， yu2 shi4 hu1 ming2 shi3 bu4 shi2 。 hou4 zhi1 zuo4 ming2 zhe3 ， chang2 guan1 qi2 ren2 。 gou3 tuo1 zhi1 fei1 ren2 ， ze2 shu1 zhi1 fei1 gong1 yu3 shi4 ， ze2 bu4 zu2 yi3 xing2 shi4 er2 chuan2 hou4 。 gu4 qian1 bai3 nian2 lai2 ， gong1 qing1 dai4 fu0 zhi4 yu2 li3 xiang4 zhi1 shi4 ， mo4 bu4 you3 ming2 ， er2 chuan2 zhe3 gai4 shao3 。 qi2 gu4 fei1 ta1 ， tuo1 zhi1 fei1 ren2 ， shu1 zhi1 fei1 gong1 yu3 shi4 gu4 ye3 。
- ran2 ze2 shu2 wei4 qi2 ren2 er2 neng2 jin4 gong1 yu3 shi4 yu2 ？ fei1 chu4 dao4 de2 er2 neng2 wen2 zhang1 zhe3 ， wu2 yi3 wei2 ye3 。 gai4 you3 dao4 de2 zhe3 zhi1 yu2 e4 ren2 ， ze2 bu2 shou4 er2 ming2 zhi1 ， yu2 zhong4 ren2 ze2 neng2 bian4 yan1 。 er2 ren2 zhi1 xing2 ， you3 qing2 shan4 er2 ji4 fei1 ， you3 yi4 jian1 er2 wai4 shu1 ， you3 shan4 e4 xiang1 xuan2 er2 bu4 ke3 yi3 shi2 zhi3 ， you3 shi2 da4 yu2 ming2 ， you3 ming2 chi3 yu2 shi2 。 you2 zhi1 yong4 ren2 ， fei1 chu4 dao4 de2 zhe3 ， e4 neng2 bian4 zhi1 bu2 huo4 ， yi4 zhi1 bu2 xun4 ？ bu2 huo4 bu2 xun4 ， ze2 gong1 qie3 shi4 yi3 。 er2 qi2 ci2 zhi1 bu4 gong1 ， ze2 shi4 you2 bu4 chuan2 ， yu2 shi4 you4 zai4 qi2 wen2 zhang1 jian1 sheng4 yan1 。 gu4 yue1 ， fei1 chu4 dao4 de2 er2 neng2 wen2 zhang1 zhe3 wu2 yi3 wei2 ye3 ， qi3 fei1 ran2 zai1 ！
- ran2 chu4 dao4 de2 er2 neng2 wen2 zhang1 zhe3 ， sui1 huo4 bing4 shi4 er2 you3 ， yi4 huo4 shu4 shi2 nian2 huo4 yi1 er4 bai3 nian2 er2 you3 zhi1 。 qi2 chuan2 zhi1 nan2 ru2 ci3 ， qi2 yu4 zhi1 nan2 you4 ru2 ci3 。 ruo4 xian1 sheng1 zhi1 dao4 de2 wen2 zhang1 ， gu4 suo3 wei4 shu4 bai3 nian2 er2 you3 zhe3 ye3 。 xian1 zu3 zhi1 yan2 xing2 zhuo2 zhuo2 ， xing4 yu4 er2 de2 ming2 ， qi2 gong1 yu3 shi4 ， qi2 chuan2 shi4 xing2 hou4 wu2 yi2 ye3 。 er2 shi4 zhi1 xue2 zhe3 ， mei3 guan1 zhuan4 ji4 suo3 shu1 gu3 ren2 zhi1 shi4 ， zhi4 qi2 suo3 ke3 gan3 ， ze2 wang3 wang3 xi4 ran2 bu4 zhi1 ti4 zhi1 liu2 luo4 ye3 ， kuang4 qi2 zi3 sun1 ye3 zai1 ？ kuang4 gong3 ye3 zai1 ？ qi2 zhui1 xi1 zu3 de2 er2 si1 suo3 yi3 chuan2 zhi1 zhi1 yao2 ， ze2 zhi1 xian1 sheng1 tui1 yi2 ci4 yu2 gong3 er2 ji2 qi2 san1 shi4 。 qi2 gan3 yu3 bao4 ， yi2 ruo4 he2 er2 tu2 zhi1 ？
- yi4 you4 si1 ruo4 gong3 zhi1 qian3 bo2 zhi4 zhuo1 ， er2 xian1 sheng1 jin4 zhi1 ， xian1 zu3 zhi1 tun2 jue3 fou3 sai1 yi3 si3 ， er2 xian1 sheng1 xian3 zhi1 ， ze2 shi4 zhi1 kui2 hong2 hao2 jie2 bu2 shi4 chu1 zhi1 shi4 ， qi2 shui2 bu2 yuan4 jin4 yu2 men2 ？ qian2 dun4 you1 yi4 zhi1 shi4 ， qi2 shui2 bu4 you3 wang4 yu2 shi4 ？ shan4 shui2 bu2 wei4 ， er2 e4 shui2 bu2 kui4 yi3 ju4 ？ wei4 ren2 zhi1 fu4 zu3 zhe3 ， shu2 bu2 yu4 jiao4 qi2 zi3 sun1 ？ wei4 ren2 zhi1 zi3 sun1 zhe3 ， shu2 bu2 yu4 chong3 rong2 qi2 fu4 zu3 ？ ci3 shu4 mei3 zhe3 ， yi4 gui1 yu2 xian1 sheng1 。 ji4 bai4 ci4 zhi1 ru3 ， qie3 gan3 jin4 qi2 suo3 yi3 ran2 。 suo3 yu4 shi4 zu2 zhi1 ci4 ， gan3 bu4 cheng2 jiao4 er2 jia1 xiang2 yan1 ？ kui4 shen4 ， bu4 xuan1 。 gong3 zai4 bai4 。

## 注释

## 译文

## 赏析
