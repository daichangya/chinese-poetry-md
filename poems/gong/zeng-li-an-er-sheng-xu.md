---
id: gong-zeng-li-an-er-sheng-xu
title: 赠黎安二生序
titlePinyin: zeng4 li2 an1 er4 sheng1 xu4
titleSlug: zeng-li-an-er-sheng-xu
author: 巩
authorPinyin: gong3
authorSlug: gong
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 赵郡苏轼，余之同年友也。自蜀以书至京师遗余，称蜀之士，曰黎生、安生者。既而黎生携其文数十万言，安生携其文亦数千言，辱以顾余。读其文，诚闳壮隽伟，善反复驰骋，穷尽事理；而其材力之放纵，若不可极者也。二生固可谓魁奇特起之士，而苏君固可谓善知人者也。
- 顷之，黎生补江陵府司法参军。将行，请予言以为赠。余曰：「余之知生，既得之于心矣，乃将以言相求于外邪？」黎生曰：「生与安生之学于斯文，里之人皆笑以为迂阔。今求子之言，盖将解惑于里人。」余闻之，自顾而笑。
- 夫世之迂阔，孰有甚于予乎？知信乎古，而不知合乎世；知志乎道，而不知同乎俗。此余所以困于今而不自知也。世之迂阔，孰有甚于予乎？今生之迂，特以文不近俗，迂之小者耳，患为笑于里之人。若余之迂大矣，使生持吾言而归，且重得罪，庸讵止于笑乎？
- 然则若余之于生，将何言哉？谓余之迂为善，则其患若此；谓为不善，则有以合乎世，必违乎古，有以同乎俗，必离乎道矣。生其无急于解里人之惑，则于是焉，必能择而取之。
- 遂书以赠二生，并示苏君，以为何如也？

## 拼音
- zhao4 jun4 su1 shi4 ， yu2 zhi1 tong2 nian2 you3 ye3 。 zi4 shu3 yi3 shu1 zhi4 jing1 shi1 yi2 yu2 ， cheng1 shu3 zhi1 shi4 ， yue1 li2 sheng1 、 an1 sheng1 zhe3 。 ji4 er2 li2 sheng1 xie2 qi2 wen2 shu4 shi2 wan4 yan2 ， an1 sheng1 xie2 qi2 wen2 yi4 shu4 qian1 yan2 ， ru3 yi3 gu4 yu2 。 du2 qi2 wen2 ， cheng2 hong2 zhuang4 jun4 wei3 ， shan4 fan3 fu4 chi2 cheng3 ， qiong2 jin4 shi4 li3 ； er2 qi2 cai2 li4 zhi1 fang4 zong4 ， ruo4 bu4 ke3 ji2 zhe3 ye3 。 er4 sheng1 gu4 ke3 wei4 kui2 qi2 te4 qi3 zhi1 shi4 ， er2 su1 jun1 gu4 ke3 wei4 shan4 zhi1 ren2 zhe3 ye3 。
- qing3 zhi1 ， li2 sheng1 bu3 jiang1 ling2 fu3 si1 fa3 can1 jun1 。 jiang1 xing2 ， qing3 yu3 yan2 yi3 wei2 zeng4 。 yu2 yue1 ： 「 yu2 zhi1 zhi1 sheng1 ， ji4 de2 zhi1 yu2 xin1 yi3 ， nai3 jiang1 yi3 yan2 xiang1 qiu2 yu2 wai4 xie2 ？ 」 li2 sheng1 yue1 ： 「 sheng1 yu3 an1 sheng1 zhi1 xue2 yu2 si1 wen2 ， li3 zhi1 ren2 jie1 xiao4 yi3 wei2 yu1 kuo4 。 jin1 qiu2 zi3 zhi1 yan2 ， gai4 jiang1 jie3 huo4 yu2 li3 ren2 。 」 yu2 wen2 zhi1 ， zi4 gu4 er2 xiao4 。
- fu1 shi4 zhi1 yu1 kuo4 ， shu2 you3 shen4 yu2 yu3 hu1 ？ zhi1 xin4 hu1 gu3 ， er2 bu4 zhi1 he2 hu1 shi4 ； zhi1 zhi4 hu1 dao4 ， er2 bu4 zhi1 tong2 hu1 su2 。 ci3 yu2 suo3 yi3 kun4 yu2 jin1 er2 bu2 zi4 zhi1 ye3 。 shi4 zhi1 yu1 kuo4 ， shu2 you3 shen4 yu2 yu3 hu1 ？ jin1 sheng1 zhi1 yu1 ， te4 yi3 wen2 bu2 jin4 su2 ， yu1 zhi1 xiao3 zhe3 er3 ， huan4 wei4 xiao4 yu2 li3 zhi1 ren2 。 ruo4 yu2 zhi1 yu1 da4 yi3 ， shi3 sheng1 chi2 wu2 yan2 er2 gui1 ， qie3 zhong4 de2 zui4 ， yong1 ju4 zhi3 yu2 xiao4 hu1 ？
- ran2 ze2 ruo4 yu2 zhi1 yu2 sheng1 ， jiang1 he2 yan2 zai1 ？ wei4 yu2 zhi1 yu1 wei4 shan4 ， ze2 qi2 huan4 ruo4 ci3 ； wei4 wei4 bu2 shan4 ， ze2 you3 yi3 he2 hu1 shi4 ， bi4 wei2 hu1 gu3 ， you3 yi3 tong2 hu1 su2 ， bi4 li2 hu1 dao4 yi3 。 sheng1 qi2 wu2 ji2 yu2 jie3 li3 ren2 zhi1 huo4 ， ze2 yu2 shi4 yan1 ， bi4 neng2 ze2 er2 qu3 zhi1 。
- sui4 shu1 yi3 zeng4 er4 sheng1 ， bing4 shi4 su1 jun1 ， yi3 wei2 he2 ru2 ye3 ？

## 注释

## 译文

## 赏析
