---
id: ao-qin-zheng-pian
title: 亲政篇
titlePinyin: qin1 zheng4 pian1
titleSlug: qin-zheng-pian
author: 鏊
authorPinyin: ao4
authorSlug: ao
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 《易》之《泰》：“上下交而其志同。”其《否》曰：“上下不交而天下无邦。”盖上之情达于下，下之情达于上，上下一体，所以为“泰”。下之情壅阏而不得上闻，上下间隔，虽有国而无国矣，所以为“否”也。
- 交则泰，不交则否，自古皆然，而不交之弊，未有如近世之甚者。君臣相见，止于视朝数刻；上下之间，章奏批答相关接，刑名法度相维持而已。非独沿袭故事，亦其地势使然。何也？国家常朝于奉天门，未尝一日废，可谓勤矣。然堂陛悬绝，威仪赫奕，御史纠仪，鸿胪举不如法，通政司引奏，上特视之，谢恩见辞，湍湍而退，上何尝治一事，下何尝进一言哉？此无他，地势悬绝，所谓堂上远于万里，虽欲言无由言也。
- 愚以为欲上下之交，莫若复古内朝之法。盖周之时有三朝：库门之外为正朝，询谋大臣在焉；路门之外为治朝，日视朝在焉；路门之内为内朝，亦曰燕朝。《玉藻》云：“君日出而视朝，退视路寝听政。” 盖视朝而见群臣，所以正上下之分；听政而视路寝，所以通远近之情。汉制：大司马、左右前后将军、侍中、散骑诸吏为中朝，丞相以下至六百石为外朝。唐皇城之北南三门曰承天，元正、冬至受万国之朝贡，则御焉，盖古之外朝也。其北曰太极门，其西曰太极殿，朔、望则坐而视朝，盖古之正朝也。又北曰两仪殿，常日听朝而视事，盖古之内朝也。宋时常朝则文德殿，五日一起居则垂拱殿，正旦、冬至、圣节称贺则大庆殿，赐宴则紫宸殿或集英殿，试进士则崇政殿。侍从以下，五日一员上殿，谓之轮对，则必入陈时政利害。内殿引见，亦或赐坐，或免穿靴，盖亦有三朝之遗意焉。盖天有三垣，天子象之。正朝，象太极也；外朝，象天市也；内朝，象紫微也。自古然矣。
- 国朝圣节、冬至、正旦大朝则会奉天殿，即古之正朝也。常日则奉天门，即古之外朝也。而内朝独缺。然非缺也，华盖、谨身、武英等殿，岂非内朝之遗制乎？洪武中如宋濂、刘基，永乐以来如杨士奇、杨荣等，日侍左右，大臣蹇义、夏元吉等，常奏对便殿。于斯时也，岂有壅隔之患哉？今内朝未复，临御常朝之后，人臣无复进见，三殿高閟，鲜或窥焉。故上下之情，壅而不通；天下之弊，由是而积。孝宗晚年，深感有慨于斯，屡召大臣于便殿，讲论天下事。方将有为，而民之无禄，不及睹至治之美，天下至今以为恨矣。
- 惟陛下远法圣祖，近法孝宗，尽铲近世壅隔之弊。常朝之外，即文华、武英二殿，仿古内朝之意，大臣三日或五日一次起居，侍从、台谏各一员上殿轮对；诸司有事咨决，上据所见决之，有难决者，与大臣面议之；不时引见群臣，凡谢恩辞见之类，皆得上殿陈奏。虚心而问之，和颜色而道之，如此，人人得以自尽。陛下虽身居九重，而天下之事灿然毕陈于前。外朝所以正上下之分，内朝所以通远近之情。如此，岂有近时壅隔之弊哉？唐、虞之时，明目达聪，嘉言罔伏，野无遗贤，亦不过是而已。

## 拼音
- 《 yi4 》 zhi1 《 tai4 》 ： “ shang4 xia4 jiao1 er2 qi2 zhi4 tong2 。 ” qi2 《 fou3 》 yue1 ： “ shang4 xia4 bu4 jiao1 er2 tian1 xia4 wu2 bang1 。 ” gai4 shang4 zhi1 qing2 da2 yu2 xia4 ， xia4 zhi1 qing2 da2 yu2 shang4 ， shang4 xia4 yi4 ti3 ， suo3 yi3 wei2 “ tai4 ” 。 xia4 zhi1 qing2 yong1 e4 er2 bu4 de2 shang4 wen2 ， shang4 xia4 jian4 ge2 ， sui1 you3 guo2 er2 wu2 guo2 yi3 ， suo3 yi3 wei2 “ fou3 ” ye3 。
- jiao1 ze2 tai4 ， bu4 jiao1 ze2 fou3 ， zi4 gu3 jie1 ran2 ， er2 bu4 jiao1 zhi1 bi4 ， wei4 you3 ru2 jin4 shi4 zhi1 shen4 zhe3 。 jun1 chen2 xiang1 jian4 ， zhi3 yu2 shi4 chao2 shu4 ke4 ； shang4 xia4 zhi1 jian1 ， zhang1 zou4 pi1 da2 xiang1 guan1 jie1 ， xing2 ming2 fa3 du4 xiang1 wei2 chi2 er2 yi3 。 fei1 du2 yan2 xi2 gu4 shi4 ， yi4 qi2 di4 shi4 shi3 ran2 。 he2 ye3 ？ guo2 jia1 chang2 chao2 yu2 feng4 tian1 men2 ， wei4 chang2 yi2 ri4 fei4 ， ke3 wei4 qin2 yi3 。 ran2 tang2 bi4 xuan2 jue2 ， wei1 yi2 he4 yi4 ， yu4 shi3 jiu1 yi2 ， hong2 lu2 ju3 bu4 ru2 fa3 ， tong1 zheng4 si1 yin3 zou4 ， shang4 te4 shi4 zhi1 ， xie4 en1 jian4 ci2 ， tuan1 tuan1 er2 tui4 ， shang4 he2 chang2 zhi4 yi2 shi4 ， xia4 he2 chang2 jin4 yi4 yan2 zai1 ？ ci3 wu2 ta1 ， di4 shi4 xuan2 jue2 ， suo3 wei4 tang2 shang4 yuan3 yu2 wan4 li3 ， sui1 yu4 yan2 wu2 you2 yan2 ye3 。
- yu2 yi3 wei2 yu4 shang4 xia4 zhi1 jiao1 ， mo4 ruo4 fu4 gu3 nei4 chao2 zhi1 fa3 。 gai4 zhou1 zhi1 shi2 you3 san1 chao2 ： ku4 men2 zhi1 wai4 wei4 zheng4 chao2 ， xun2 mou2 da4 chen2 zai4 yan1 ； lu4 men2 zhi1 wai4 wei4 zhi4 chao2 ， ri4 shi4 chao2 zai4 yan1 ； lu4 men2 zhi1 nei4 wei4 nei4 chao2 ， yi4 yue1 yan4 chao2 。 《 yu4 zao3 》 yun2 ： “ jun1 ri4 chu1 er2 shi4 chao2 ， tui4 shi4 lu4 qin3 ting1 zheng4 。 ”   gai4 shi4 chao2 er2 jian4 qun2 chen2 ， suo3 yi3 zheng4 shang4 xia4 zhi1 fen1 ； ting1 zheng4 er2 shi4 lu4 qin3 ， suo3 yi3 tong1 yuan3 jin4 zhi1 qing2 。 han4 zhi4 ： da4 si1 ma3 、 zuo3 you4 qian2 hou4 jiang1 jun1 、 shi4 zhong1 、 san4 qi2 zhu1 li4 wei4 zhong1 chao2 ， cheng2 xiang4 yi3 xia4 zhi4 liu4 bai3 shi2 wei4 wai4 chao2 。 tang2 huang2 cheng2 zhi1 bei3 nan2 san1 men2 yue1 cheng2 tian1 ， yuan2 zheng4 、 dong1 zhi4 shou4 wan4 guo2 zhi1 chao2 gong4 ， ze2 yu4 yan1 ， gai4 gu3 zhi1 wai4 chao2 ye3 。 qi2 bei3 yue1 tai4 ji2 men2 ， qi2 xi1 yue1 tai4 ji2 dian4 ， shuo4 、 wang4 ze2 zuo4 er2 shi4 chao2 ， gai4 gu3 zhi1 zheng4 chao2 ye3 。 you4 bei3 yue1 liang3 yi2 dian4 ， chang2 ri4 ting1 chao2 er2 shi4 shi4 ， gai4 gu3 zhi1 nei4 chao2 ye3 。 song4 shi2 chang2 chao2 ze2 wen2 de2 dian4 ， wu3 ri4 yi4 qi3 ju1 ze2 chui2 gong3 dian4 ， zheng1 dan4 、 dong1 zhi4 、 sheng4 jie2 cheng1 he4 ze2 da4 qing4 dian4 ， ci4 yan4 ze2 zi3 chen2 dian4 huo4 ji2 ying1 dian4 ， shi4 jin4 shi4 ze2 chong2 zheng4 dian4 。 shi4 cong2 yi3 xia4 ， wu3 ri4 yi4 yuan2 shang4 dian4 ， wei4 zhi1 lun2 dui4 ， ze2 bi4 ru4 chen2 shi2 zheng4 li4 hai4 。 nei4 dian4 yin3 jian4 ， yi4 huo4 ci4 zuo4 ， huo4 mian3 chuan1 xue1 ， gai4 yi4 you3 san1 chao2 zhi1 yi2 yi4 yan1 。 gai4 tian1 you3 san1 yuan2 ， tian1 zi3 xiang4 zhi1 。 zheng4 chao2 ， xiang4 tai4 ji2 ye3 ； wai4 chao2 ， xiang4 tian1 shi4 ye3 ； nei4 chao2 ， xiang4 zi3 wei1 ye3 。 zi4 gu3 ran2 yi3 。
- guo2 chao2 sheng4 jie2 、 dong1 zhi4 、 zheng1 dan4 da4 chao2 ze2 hui4 feng4 tian1 dian4 ， ji2 gu3 zhi1 zheng4 chao2 ye3 。 chang2 ri4 ze2 feng4 tian1 men2 ， ji2 gu3 zhi1 wai4 chao2 ye3 。 er2 nei4 chao2 du2 que1 。 ran2 fei1 que1 ye3 ， hua2 gai4 、 jin3 shen1 、 wu3 ying1 deng3 dian4 ， qi3 fei1 nei4 chao2 zhi1 yi2 zhi4 hu1 ？ hong2 wu3 zhong1 ru2 song4 lian2 、 liu2 ji1 ， yong3 le4 yi3 lai2 ru2 yang2 shi4 qi2 、 yang2 rong2 deng3 ， ri4 shi4 zuo3 you4 ， da4 chen2 jian3 yi4 、 xia4 yuan2 ji2 deng3 ， chang2 zou4 dui4 bian4 dian4 。 yu2 si1 shi2 ye3 ， qi3 you3 yong1 ge2 zhi1 huan4 zai1 ？ jin1 nei4 chao2 wei4 fu4 ， lin2 yu4 chang2 chao2 zhi1 hou4 ， ren2 chen2 wu2 fu4 jin4 jian4 ， san1 dian4 gao1 bi4 ， xian1 huo4 kui1 yan1 。 gu4 shang4 xia4 zhi1 qing2 ， yong1 er2 bu4 tong1 ； tian1 xia4 zhi1 bi4 ， you2 shi4 er2 ji1 。 xiao4 zong1 wan3 nian2 ， shen1 gan3 you3 kai3 yu2 si1 ， lü3 zhao4 da4 chen2 yu2 bian4 dian4 ， jiang3 lun4 tian1 xia4 shi4 。 fang1 jiang1 you3 wei4 ， er2 min2 zhi1 wu2 lu4 ， bu4 ji2 du3 zhi4 zhi4 zhi1 mei3 ， tian1 xia4 zhi4 jin1 yi3 wei2 hen4 yi3 。
- wei2 bi4 xia4 yuan3 fa3 sheng4 zu3 ， jin4 fa3 xiao4 zong1 ， jin4 chan3 jin4 shi4 yong1 ge2 zhi1 bi4 。 chang2 chao2 zhi1 wai4 ， ji2 wen2 hua2 、 wu3 ying1 er4 dian4 ， fang3 gu3 nei4 chao2 zhi1 yi4 ， da4 chen2 san1 ri4 huo4 wu3 ri4 yi2 ci4 qi3 ju1 ， shi4 cong2 、 tai2 jian4 ge4 yi4 yuan2 shang4 dian4 lun2 dui4 ； zhu1 si1 you3 shi4 zi1 jue2 ， shang4 ju4 suo3 jian4 jue2 zhi1 ， you3 nan2 jue2 zhe3 ， yu3 da4 chen2 mian4 yi4 zhi1 ； bu4 shi2 yin3 jian4 qun2 chen2 ， fan2 xie4 en1 ci2 jian4 zhi1 lei4 ， jie1 de2 shang4 dian4 chen2 zou4 。 xu1 xin1 er2 wen4 zhi1 ， he2 yan2 se4 er2 dao4 zhi1 ， ru2 ci3 ， ren2 ren2 de2 yi3 zi4 jin4 。 bi4 xia4 sui1 shen1 ju1 jiu3 chong2 ， er2 tian1 xia4 zhi1 shi4 can4 ran2 bi4 chen2 yu2 qian2 。 wai4 chao2 suo3 yi3 zheng4 shang4 xia4 zhi1 fen1 ， nei4 chao2 suo3 yi3 tong1 yuan3 jin4 zhi1 qing2 。 ru2 ci3 ， qi3 you3 jin4 shi2 yong1 ge2 zhi1 bi4 zai1 ？ tang2 、 yu2 zhi1 shi2 ， ming2 mu4 da2 cong1 ， jia1 yan2 wang3 fu2 ， ye3 wu2 yi2 xian2 ， yi4 bu2 guo4 shi4 er2 yi3 。

## 注释

## 译文

## 赏析
