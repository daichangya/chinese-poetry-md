---
id: xu-qiao-zhu-men
title: 竹门
titlePinyin: zhu2 men2
titleSlug: zhu-men
author: 徐侨
authorPinyin: xu2 qiao2
authorSlug: xu-qiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹门何为设，护此自在身。
- 而有不知者，谓隔一切人。
- 门有闭有开，人有疏与亲。
- 闭以谢俗客，开以纳嘉宾。
- 或方计财利，我方甘窭贫。
- 或方图宦达，我方埋隠沦。
- 岂惟乖趋尚，诚亦困纠纷。
- 若夫道义交，开益所愿闻。
- 清幽能共适，淡薄能相因。
- 与夫学问徒，讲说敢辞勤。
- 义理滋我悦，诗书陶我真。
- 俱不役殽酌，且无昏精神。
- 然当时省己，勿或浪尤人。
- 古人重晚节，气衰当志新。
- 古人贵老成，齿颓资德尊。
- 初心苟无负，斯不愧斯门。

## 拼音
- zhu2 men2 he2 wei4 she4 ， hu4 ci3 zi4 zai4 shen1 。
- er2 you3 bu4 zhi1 zhe3 ， wei4 ge2 yi2 qie4 ren2 。
- men2 you3 bi4 you3 kai1 ， ren2 you3 shu1 yu3 qin1 。
- bi4 yi3 xie4 su2 ke4 ， kai1 yi3 na4 jia1 bin1 。
- huo4 fang1 ji4 cai2 li4 ， wo3 fang1 gan1 ju4 pin2 。
- huo4 fang1 tu2 huan4 da2 ， wo3 fang1 mai2 yin3 lun2 。
- qi3 wei2 guai1 qu1 shang4 ， cheng2 yi4 kun4 jiu1 fen1 。
- ruo4 fu1 dao4 yi4 jiao1 ， kai1 yi4 suo3 yuan4 wen2 。
- qing1 you1 neng2 gong4 shi4 ， dan4 bao2 neng2 xiang1 yin1 。
- yu3 fu1 xue2 wen4 tu2 ， jiang3 shuo1 gan3 ci2 qin2 。
- yi4 li3 zi1 wo3 yue4 ， shi1 shu1 tao2 wo3 zhen1 。
- ju4 bu2 yi4 yao2 zhuo2 ， qie3 wu2 hun1 jing1 shen2 。
- ran2 dang1 shi2 sheng3 ji3 ， wu4 huo4 lang4 you2 ren2 。
- gu3 ren2 zhong4 wan3 jie2 ， qi4 shuai1 dang1 zhi4 xin1 。
- gu3 ren2 gui4 lao3 cheng2 ， chi3 tui2 zi1 de2 zun1 。
- chu1 xin1 gou3 wu2 fu4 ， si1 bu2 kui4 si1 men2 。

## 注释

## 译文

## 赏析
