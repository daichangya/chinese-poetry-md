---
id: xu-qiao-ci-chen-he-zhong-hui-yun-shan-ge-yun
title: 次陈和仲惠云山歌韵
titlePinyin: ci4 chen2 he2 zhong4 hui4 yun2 shan1 ge1 yun4
titleSlug: ci-chen-he-zhong-hui-yun-shan-ge-yun
author: 徐侨
authorPinyin: xu2 qiao2
authorSlug: xu-qiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽人寻坦道，为言柔履刚。
- 所利在艰正，未取马逐良。
- 云山坐深窈，无人兰自芳。
- 青青松与竹，障暑拒雪霜。
- 人迹所罕到，亶为烟云乡。
- 老我志雕落，发苍而视茫。
- 怀哉此丘壑，闲踪寄忀徉。
- 人事辄往复，世虑忘暄凉。
- 书数种，琴一张，竹布充野服，筇杖替游缰。
- 生来坦率得自遂，客至嘲诮庸何伤。
- 非故逃名甘寂寂，攻嫌助长病茫茫。
- 君诗明澹起予意，留取伴我山中藏。

## 拼音
- you1 ren2 xun2 tan3 dao4 ， wei4 yan2 rou2 lü3 gang1 。
- suo3 li4 zai4 jian1 zheng4 ， wei4 qu3 ma3 zhu2 liang2 。
- yun2 shan1 zuo4 shen1 yao3 ， wu2 ren2 lan2 zi4 fang1 。
- qing1 qing1 song1 yu3 zhu2 ， zhang4 shu3 ju4 xue3 shuang1 。
- ren2 ji4 suo3 han3 dao4 ， dan3 wei4 yan1 yun2 xiang1 。
- lao3 wo3 zhi4 diao1 luo4 ， fa1 cang1 er2 shi4 mang2 。
- huai2 zai1 ci3 qiu1 he4 ， xian2 zong1 ji4 xiang1 yang2 。
- ren2 shi4 zhe2 wang3 fu4 ， shi4 lü4 wang4 xuan1 liang2 。
- shu1 shu4 zhong3 ， qin2 yi4 zhang1 ， zhu2 bu4 chong1 ye3 fu2 ， qiong2 zhang4 ti4 you2 jiang1 。
- sheng1 lai2 tan3 shuai4 de2 zi4 sui4 ， ke4 zhi4 chao2 qiao4 yong1 he2 shang1 。
- fei1 gu4 tao2 ming2 gan1 ji4 ji4 ， gong1 xian2 zhu4 zhang3 bing4 mang2 mang2 。
- jun1 shi1 ming2 dan4 qi3 yu3 yi4 ， liu2 qu3 ban4 wo3 shan1 zhong1 cang2 。

## 注释

## 译文

## 赏析
