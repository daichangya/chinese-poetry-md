---
id: du-mu-du-qiu-niang-shi
title: 杜秋娘诗
titlePinyin: du4 qiu1 niang2 shi1
titleSlug: du-qiu-niang-shi
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 京江水清滑，生女白如脂。其间杜秋者，不劳朱粉施。
- 老濞即山铸，后庭千双眉。秋持玉斝醉，与唱金缕衣。
- 濞既白首叛，秋亦红泪滋。吴江落日渡，灞岸绿杨垂。
- 联裾见天子，盼眄独依依。椒壁悬锦幕，镜奁蟠蛟螭。
- 低鬟认新宠，窈袅复融怡。月上白璧门，桂影凉参差。
- 金阶露新重，闲撚紫箫吹。莓苔夹城路，南苑雁初飞。
- 红粉羽林杖，独赐辟邪旗。归来煮豹胎，餍饫不能饴。
- 咸池升日庆，铜雀分香悲。雷音后车远，事往落花时。
- 燕禖得皇子，壮发绿緌緌。画堂授傅姆，天人亲捧持。
- 虎睛珠络褓，金盘犀镇帷。长杨射熊罴，武帐弄哑咿。
- 渐抛竹马剧，稍出舞鸡奇。崭崭整冠佩，侍宴坐瑶池。
- 眉宇俨图画，神秀射朝辉。一尺桐偶人，江充知自欺。
- 王幽茅土削，秋放故乡归。觚棱拂斗极，回首尚迟迟。
- 四朝三十载，似梦复疑非。潼关识旧吏，吏发已如丝。
- 却唤吴江渡，舟人那得知。归来四邻改，茂苑草菲菲。
- 清血洒不尽，仰天知问谁。寒衣一匹素，夜借邻人机。
- 我昨金陵过，闻之为歔欷。自古皆一贯，变化安能推。
- 夏姬灭两国，逃作巫臣姬。西子下姑苏，一舸逐鸱夷。
- 织室魏豹俘，作汉太平基。误置代籍中，两朝尊母仪。
- 光武绍高祖，本系生唐儿。珊瑚破高齐，作婢舂黄糜。
- 萧后去扬州，突厥为阏氏。女子固不定，士林亦难期。
- 射钩后呼父，钓翁王者师。无国要孟子，有人毁仲尼。
- 秦因逐客令，柄归丞相斯。安知魏齐首，见断箦中尸。
- 给丧蹶张辈，廊庙冠峨危。珥貂七叶贵，何妨戎虏支。
- 苏武却生返，邓通终死饥。主张既难测，翻覆亦其宜。
- 地尽有何物，天外复何之。指何为而捉，足何为而驰。
- 耳何为而听，目何为而窥。已身不自晓，此外何思惟。
- 因倾一樽酒，题作杜秋诗。愁来独长咏，聊可以自怡。

## 拼音
- jing1 jiang1 shui3 qing1 hua2 ， sheng1 nü3 bai2 ru2 zhi1 。 qi2 jian1 du4 qiu1 zhe3 ， bu4 lao2 zhu1 fen3 shi1 。
- lao3 bi4 ji2 shan1 zhu4 ， hou4 ting2 qian1 shuang1 mei2 。 qiu1 chi2 yu4 jia3 zui4 ， yu3 chang4 jin1 lü3 yi1 。
- bi4 ji4 bai2 shou3 pan4 ， qiu1 yi4 hong2 lei4 zi1 。 wu2 jiang1 luo4 ri4 du4 ， ba4 an4 lü4 yang2 chui2 。
- lian2 ju1 jian4 tian1 zi3 ， pan4 mian3 du2 yi1 yi1 。 jiao1 bi4 xuan2 jin3 mu4 ， jing4 lian2 pan2 jiao1 chi1 。
- di1 huan2 ren4 xin1 chong3 ， yao3 niao3 fu4 rong2 yi2 。 yue4 shang4 bai2 bi4 men2 ， gui4 ying3 liang2 cen1 ci1 。
- jin1 jie1 lu4 xin1 zhong4 ， xian2 nian3 zi3 xiao1 chui1 。 mei2 tai2 jia2 cheng2 lu4 ， nan2 yuan4 yan4 chu1 fei1 。
- hong2 fen3 yu3 lin2 zhang4 ， du2 ci4 bi4 xie2 qi2 。 gui1 lai2 zhu3 bao4 tai1 ， yan4 yu4 bu4 neng2 yi2 。
- xian2 chi2 sheng1 ri4 qing4 ， tong2 que4 fen1 xiang1 bei1 。 lei2 yin1 hou4 che1 yuan3 ， shi4 wang3 luo4 hua1 shi2 。
- yan4 mei2 de2 huang2 zi3 ， zhuang4 fa1 lü4 rui2 rui2 。 hua4 tang2 shou4 fu4 mu3 ， tian1 ren2 qin1 peng3 chi2 。
- hu3 jing1 zhu1 luo4 bao3 ， jin1 pan2 xi1 zhen4 wei2 。 chang2 yang2 she4 xiong2 pi2 ， wu3 zhang4 nong4 ya3 yi1 。
- jian4 pao1 zhu2 ma3 ju4 ， shao1 chu1 wu3 ji1 qi2 。 zhan3 zhan3 zheng3 guan1 pei4 ， shi4 yan4 zuo4 yao2 chi2 。
- mei2 yu3 yan3 tu2 hua4 ， shen2 xiu4 she4 chao2 hui1 。 yi4 chi3 tong2 ou3 ren2 ， jiang1 chong1 zhi1 zi4 qi1 。
- wang2 you1 mao2 tu3 xiao1 ， qiu1 fang4 gu4 xiang1 gui1 。 gu1 leng2 fu2 dou4 ji2 ， hui2 shou3 shang4 chi2 chi2 。
- si4 chao2 san1 shi2 zai3 ， si4 meng4 fu4 yi2 fei1 。 tong2 guan1 shi2 jiu4 li4 ， li4 fa1 yi3 ru2 si1 。
- que4 huan4 wu2 jiang1 du4 ， zhou1 ren2 na4 de2 zhi1 。 gui1 lai2 si4 lin2 gai3 ， mao4 yuan4 cao3 fei1 fei1 。
- qing1 xue4 sa3 bu2 jin4 ， yang3 tian1 zhi1 wen4 shui2 。 han2 yi1 yi4 pi3 su4 ， ye4 jie4 lin2 ren2 ji1 。
- wo3 zuo2 jin1 ling2 guo4 ， wen2 zhi1 wei4 xu1 xi1 。 zi4 gu3 jie1 yi2 guan4 ， bian4 hua4 an1 neng2 tui1 。
- xia4 ji1 mie4 liang3 guo2 ， tao2 zuo4 wu1 chen2 ji1 。 xi1 zi3 xia4 gu1 su1 ， yi4 ge3 zhu2 chi1 yi2 。
- zhi1 shi4 wei4 bao4 fu2 ， zuo4 han4 tai4 ping2 ji1 。 wu4 zhi4 dai4 ji2 zhong1 ， liang3 chao2 zun1 mu3 yi2 。
- guang1 wu3 shao4 gao1 zu3 ， ben3 xi4 sheng1 tang2 er2 。 shan1 hu2 po4 gao1 qi2 ， zuo4 bi4 chong1 huang2 mi2 。
- xiao1 hou4 qu4 yang2 zhou1 ， tu1 jue2 wei4 yan1 zhi1 。 nü3 zi3 gu4 bu2 ding4 ， shi4 lin2 yi4 nan2 qi1 。
- she4 gou1 hou4 hu1 fu4 ， diao4 weng1 wang2 zhe3 shi1 。 wu2 guo2 yao4 meng4 zi3 ， you3 ren2 hui3 zhong4 ni2 。
- qin2 yin1 zhu2 ke4 ling4 ， bing3 gui1 cheng2 xiang4 si1 。 an1 zhi1 wei4 qi2 shou3 ， jian4 duan4 ze2 zhong1 shi1 。
- gei3 sang4 jue3 zhang1 bei4 ， lang2 miao4 guan1 e2 wei1 。 er3 diao1 qi1 ye4 gui4 ， he2 fang2 rong2 lu3 zhi1 。
- su1 wu3 que4 sheng1 fan3 ， deng4 tong1 zhong1 si3 ji1 。 zhu3 zhang1 ji4 nan2 ce4 ， fan1 fu4 yi4 qi2 yi2 。
- di4 jin4 you3 he2 wu4 ， tian1 wai4 fu4 he2 zhi1 。 zhi3 he2 wei4 er2 zhuo1 ， zu2 he2 wei4 er2 chi2 。
- er3 he2 wei4 er2 ting1 ， mu4 he2 wei4 er2 kui1 。 yi3 shen1 bu2 zi4 xiao3 ， ci3 wai4 he2 si1 wei2 。
- yin1 qing1 yi4 zun1 jiu3 ， ti2 zuo4 du4 qiu1 shi1 。 chou2 lai2 du2 chang2 yong3 ， liao2 ke3 yi3 zi4 yi2 。

## 注释

## 译文

## 赏析
