---
id: du-mu-feng-song-zhong-cheng-zi-fu-chou-zi-da-li-qing-chu-zhen-jiang-xi-xu-shi--574a1ad7
title: 奉送中丞姊夫俦自大理卿出镇江西叙事书怀因成十二韵
titlePinyin: feng4 song4 zhong1 cheng2 zi3 fu1 chou2 zi4 da4 li3 qing1 chu1 zhen4 jiang1 xi1 xu4 shi4 shu1 huai2 yin1 cheng2 shi2 er4 yun4
titleSlug: feng-song-zhong-cheng-zi-fu-chou-zi-da-li-qing-chu-zhen-jiang-xi-xu-shi--574a1ad7
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 惟帝忧南纪，搜贤与大藩。梅仙调步骤，庾亮拂櫜鞬。
- 一室何劳扫，三章自不冤。精明如定国，孤峻似陈蕃。
- 灞岸秋犹嫩，蓝桥水始喧。红旓挂石壁，黑槊断云根。
- 滕阁丹霄倚，章江碧玉奔。一声仙妓唱，千里暮江痕。
- 私好初童稚，官荣见子孙。流年休挂念，万事至无言。
- 玉辇君频过，冯唐将未论。庸书酬万债，竹坞问樊村。

## 拼音
- wei2 di4 you1 nan2 ji4 ， sou1 xian2 yu3 da4 fan1 。 mei2 xian1 tiao2 bu4 zhou4 ， yu3 liang4 fu2 gao1 jian1 。
- yi2 shi4 he2 lao2 sao3 ， san1 zhang1 zi4 bu4 yuan1 。 jing1 ming2 ru2 ding4 guo2 ， gu1 jun4 si4 chen2 fan1 。
- ba4 an4 qiu1 you2 nen4 ， lan2 qiao2 shui3 shi3 xuan1 。 hong2 shao1 gua4 shi2 bi4 ， hei1 shuo4 duan4 yun2 gen1 。
- teng2 ge2 dan1 xiao1 yi3 ， zhang1 jiang1 bi4 yu4 ben1 。 yi4 sheng1 xian1 ji4 chang4 ， qian1 li3 mu4 jiang1 hen2 。
- si1 hao3 chu1 tong2 zhi4 ， guan1 rong2 jian4 zi3 sun1 。 liu2 nian2 xiu1 gua4 nian4 ， wan4 shi4 zhi4 wu2 yan2 。
- yu4 nian3 jun1 pin2 guo4 ， feng2 tang2 jiang1 wei4 lun4 。 yong1 shu1 chou2 wan4 zhai4 ， zhu2 wu4 wen4 fan2 cun1 。

## 注释

## 译文

## 赏析
