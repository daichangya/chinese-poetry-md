---
id: du-mu-xi-shi-wen-huang-di-san-shi-er-yun
title: 昔事文皇帝三十二韵
titlePinyin: xi1 shi4 wen2 huang2 di4 san1 shi2 er4 yun4
titleSlug: xi-shi-wen-huang-di-san-shi-er-yun
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔事文皇帝，叨官在谏垣。奏章为得地，𫜬齿负明恩。
- 金虎知难动，毛厘亦耻言。掩头虽欲吐，到口却成吞。
- 照胆常悬镜，窥天自戴盆。周钟既窕槬，黥阵亦瘢痕。
- 凤阙觚棱影，仙盘晓日暾。雨晴文石滑，风暖戟衣翻。
- 每虑号无告，长忧骇不存。随行唯局蹐，出语但寒暄。
- 宫省咽喉任，戈矛羽卫屯。光尘皆影附，车马定西奔。
- 亿万持衡价，锱铢挟契论。堆时过北斗，积处满西园。
- 接棹隋河溢，连蹄蜀栈刓。漉空沧海水，搜尽卓王孙。
- 斗巧猴雕刺，夸趫索挂跟。狐威假白额，枭啸得黄昏。
- 馥馥芝兰圃，森森枳棘藩。吠声嗾国猘，公议怯膺门。
- 窜逐诸丞相，苍茫远帝阍。一名为起士，谁免吊湘魂。
- 间世英明主，中兴道德尊。昆冈怜积火，河汉注清源。
- 川口堤防决，阴车鬼怪掀。重云开朗照，九地雪幽冤。
- 我实刚肠者，形甘短褐髡。曾经触虿尾，犹得凭熊轩。
- 杜若芳洲翠，严光钓濑喧。溪山侵越角，封壤尽吴根。
- 客恨萦春细，乡愁压思繁。祝尧千万寿，再拜揖余樽。

## 拼音
- xi1 shi4 wen2 huang2 di4 ， dao1 guan1 zai4 jian4 yuan2 。 zou4 zhang1 wei4 de2 di4 ， 𫜬 chi3 fu4 ming2 en1 。
- jin1 hu3 zhi1 nan2 dong4 ， mao2 li2 yi4 chi3 yan2 。 yan3 tou2 sui1 yu4 tu3 ， dao4 kou3 que4 cheng2 tun1 。
- zhao4 dan3 chang2 xuan2 jing4 ， kui1 tian1 zi4 dai4 pen2 。 zhou1 zhong1 ji4 tiao3 hua4 ， qing2 zhen4 yi4 ban1 hen2 。
- feng4 que1 gu1 leng2 ying3 ， xian1 pan2 xiao3 ri4 tun1 。 yu3 qing2 wen2 shi2 hua2 ， feng1 nuan3 ji3 yi1 fan1 。
- mei3 lü4 hao4 wu2 gao4 ， chang2 you1 hai4 bu4 cun2 。 sui2 xing2 wei2 ju2 ji2 ， chu1 yu3 dan4 han2 xuan1 。
- gong1 sheng3 yan1 hou2 ren4 ， ge1 mao2 yu3 wei4 tun2 。 guang1 chen2 jie1 ying3 fu4 ， che1 ma3 ding4 xi1 ben1 。
- yi4 wan4 chi2 heng2 jia4 ， zi1 zhu1 xie2 qi4 lun4 。 dui1 shi2 guo4 bei3 dou4 ， ji1 chu4 man3 xi1 yuan2 。
- jie1 zhao4 sui2 he2 yi4 ， lian2 ti2 shu3 zhan4 wan2 。 lu4 kong1 cang1 hai3 shui3 ， sou1 jin4 zhuo2 wang2 sun1 。
- dou4 qiao3 hou2 diao1 ci4 ， kua1 qiao2 suo3 gua4 gen1 。 hu2 wei1 jia3 bai2 e2 ， xiao1 xiao4 de2 huang2 hun1 。
- fu4 fu4 zhi1 lan2 pu3 ， sen1 sen1 zhi3 ji2 fan1 。 fei4 sheng1 sou3 guo2 zhi4 ， gong1 yi4 qie4 ying1 men2 。
- cuan4 zhu2 zhu1 cheng2 xiang4 ， cang1 mang2 yuan3 di4 hun1 。 yi4 ming2 wei4 qi3 shi4 ， shui2 mian3 diao4 xiang1 hun2 。
- jian1 shi4 ying1 ming2 zhu3 ， zhong1 xing1 dao4 de2 zun1 。 kun1 gang1 lian2 ji1 huo3 ， he2 han4 zhu4 qing1 yuan2 。
- chuan1 kou3 di1 fang2 jue2 ， yin1 che1 gui3 guai4 xian1 。 zhong4 yun2 kai1 lang3 zhao4 ， jiu3 di4 xue3 you1 yuan1 。
- wo3 shi2 gang1 chang2 zhe3 ， xing2 gan1 duan3 he4 kun1 。 ceng2 jing1 chu4 chai4 wei3 ， you2 de2 ping2 xiong2 xuan1 。
- du4 ruo4 fang1 zhou1 cui4 ， yan2 guang1 diao4 lai4 xuan1 。 xi1 shan1 qin1 yue4 jiao3 ， feng1 rang3 jin4 wu2 gen1 。
- ke4 hen4 ying2 chun1 xi4 ， xiang1 chou2 ya1 si1 fan2 。 zhu4 yao2 qian1 wan4 shou4 ， zai4 bai4 yi1 yu2 zun1 。

## 注释

## 译文

## 赏析
