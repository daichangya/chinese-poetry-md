---
id: du-mu-liang-xiu-cai-yi-zao-chun-lu-ci-da-liang-jiang-gui-jiao-fei-yan-huai-jia-d0870c79
title: 梁秀才以早春旅次大梁将归郊扉言怀兼别示亦蒙见赠凡二十韵走笔依韵
titlePinyin: liang2 xiu4 cai2 yi3 zao3 chun1 lü3 ci4 da4 liang2 jiang1 gui1 jiao1 fei1 yan2 huai2 jian1 bie2 shi4 yi4 meng2 jian4 zeng4 fan2 er4 shi2 yun4 zou3 bi3 yi1 yun4
titleSlug: liang-xiu-cai-yi-zao-chun-lu-ci-da-liang-jiang-gui-jiao-fei-yan-huai-jia-d0870c79
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 玉塞功犹阻，金门事已陈。世途皆扰扰，乡党尽循循。
- 客道难投足，家声易发身。松篁标节晚，兰蕙吐词春。
- 处困羞摇尾，怀忠壮犯鳞。宅临三楚水，衣带二京尘。
- 敛迹愁山鬼，遗形慕谷神。采芝先避贵，栽橘早防贫。
- 弦泛桐材响，杯澄糯醁醇。但寻陶令集，休献楚王珍。
- 林密闻风远，池平见月匀。藤龛红婀娜，苔磴绿嶙峋。
- 雪树交梁苑，冰河涨孟津。面邀文作友，心许德为邻。
- 旅馆将分被，婴儿共洒巾。渭阳连汉曲，京口接漳滨。
- 通塞时应定，荣枯理会均。儒流当自勉，妻族更谁亲。
- 照瞩三光政，生成四气仁。磻溪有心者，垂白肯湮沦。

## 拼音
- yu4 sai1 gong1 you2 zu3 ， jin1 men2 shi4 yi3 chen2 。 shi4 tu2 jie1 rao3 rao3 ， xiang1 dang3 jin4 xun2 xun2 。
- ke4 dao4 nan2 tou2 zu2 ， jia1 sheng1 yi4 fa1 shen1 。 song1 huang2 biao1 jie2 wan3 ， lan2 hui4 tu3 ci2 chun1 。
- chu4 kun4 xiu1 yao2 wei3 ， huai2 zhong1 zhuang4 fan4 lin2 。 zhai2 lin2 san1 chu3 shui3 ， yi1 dai4 er4 jing1 chen2 。
- lian3 ji4 chou2 shan1 gui3 ， yi2 xing2 mu4 gu3 shen2 。 cai3 zhi1 xian1 bi4 gui4 ， zai1 ju2 zao3 fang2 pin2 。
- xian2 fan4 tong2 cai2 xiang3 ， bei1 cheng2 nuo4 lu4 chun2 。 dan4 xun2 tao2 ling4 ji2 ， xiu1 xian4 chu3 wang2 zhen1 。
- lin2 mi4 wen2 feng1 yuan3 ， chi2 ping2 jian4 yue4 yun2 。 teng2 kan1 hong2 e1 nuo2 ， tai2 deng4 lü4 lin2 xun2 。
- xue3 shu4 jiao1 liang2 yuan4 ， bing1 he2 zhang3 meng4 jin1 。 mian4 yao1 wen2 zuo4 you3 ， xin1 xu3 de2 wei4 lin2 。
- lü3 guan3 jiang1 fen1 bei4 ， ying1 er2 gong4 sa3 jin1 。 wei4 yang2 lian2 han4 qu3 ， jing1 kou3 jie1 zhang1 bin1 。
- tong1 sai1 shi2 ying4 ding4 ， rong2 ku1 li3 hui4 jun1 。 ru2 liu2 dang1 zi4 mian3 ， qi1 zu2 geng4 shui2 qin1 。
- zhao4 zhu3 san1 guang1 zheng4 ， sheng1 cheng2 si4 qi4 ren2 。 pan2 xi1 you3 xin1 zhe3 ， chui2 bai2 ken3 yan1 lun2 。

## 注释

## 译文

## 赏析
