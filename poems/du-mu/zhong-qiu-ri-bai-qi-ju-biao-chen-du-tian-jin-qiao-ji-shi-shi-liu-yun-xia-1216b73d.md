---
id: du-mu-zhong-qiu-ri-bai-qi-ju-biao-chen-du-tian-jin-qiao-ji-shi-shi-liu-yun-xia-1216b73d
title: 中秋日拜起居表晨渡天津桥即事十六韵献居守相国崔公兼呈工部刘公
titlePinyin: zhong1 qiu1 ri4 bai4 qi3 ju1 biao3 chen2 du4 tian1 jin1 qiao2 ji2 shi4 shi2 liu4 yun4 xian4 ju1 shou3 xiang4 guo2 cui1 gong1 jian1 cheng2 gong1 bu4 liu2 gong1
titleSlug: zhong-qiu-ri-bai-qi-ju-biao-chen-du-tian-jin-qiao-ji-shi-shi-liu-yun-xia-1216b73d
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 碧树康庄内，清川巩洛间。坛分中岳顶，城缭大河湾。
- 广殿含凉静，深宫积翠闲。楼齐云漠漠，桥束水潺潺。
- 过雨柽枝润，迎霜柿叶殷。紫鳞冲晚浪，白鸟背秋山。
- 月拜西归表，晨趋北向班，鸳鸿随半仗，貔虎护重关。
- 玉帐才容足，金樽暂解颜。迹留伤堕屦，恩在乐衔环。
- 南省兰先握，东堂桂早攀。龙门君夭矫，莺谷我绵蛮。
- 分薄嵇心懒，哀多庾鬓班。人惭公干卧，频送子牟还。
- 自睹宸居壮，谁忧国步艰。只应时与醉，因病纵疏顽。

## 拼音
- bi4 shu4 kang1 zhuang1 nei4 ， qing1 chuan1 gong3 luo4 jian1 。 tan2 fen1 zhong1 yue4 ding3 ， cheng2 liao2 da4 he2 wan1 。
- guang3 dian4 han2 liang2 jing4 ， shen1 gong1 ji1 cui4 xian2 。 lou2 qi2 yun2 mo4 mo4 ， qiao2 shu4 shui3 chan2 chan2 。
- guo4 yu3 cheng1 zhi1 run4 ， ying2 shuang1 shi4 ye4 yin1 。 zi3 lin2 chong1 wan3 lang4 ， bai2 niao3 bei4 qiu1 shan1 。
- yue4 bai4 xi1 gui1 biao3 ， chen2 qu1 bei3 xiang4 ban1 ， yuan1 hong2 sui2 ban4 zhang4 ， pi2 hu3 hu4 zhong4 guan1 。
- yu4 zhang4 cai2 rong2 zu2 ， jin1 zun1 zan4 jie3 yan2 。 ji4 liu2 shang1 duo4 ju4 ， en1 zai4 le4 xian2 huan2 。
- nan2 sheng3 lan2 xian1 wo4 ， dong1 tang2 gui4 zao3 pan1 。 long2 men2 jun1 yao1 jiao3 ， ying1 gu3 wo3 mian2 man2 。
- fen1 bao2 ji1 xin1 lan3 ， ai1 duo1 yu3 bin4 ban1 。 ren2 can2 gong1 gan4 wo4 ， pin2 song4 zi3 mu4 hai2 。
- zi4 du3 chen2 ju1 zhuang4 ， shui2 you1 guo2 bu4 jian1 。 zhi1 ying4 shi2 yu3 zui4 ， yin1 bing4 zong4 shu1 wan2 。

## 注释

## 译文

## 赏析
