---
id: du-mu-ji-nei-xiong-he-zhou-cui-yuan-wai-shi-er-yun
title: 寄内兄和州崔员外十二韵
titlePinyin: ji4 nei4 xiong1 he2 zhou1 cui1 yuan2 wai4 shi2 er4 yun4
titleSlug: ji-nei-xiong-he-zhou-cui-yuan-wai-shi-er-yun
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 历阳崔太守，何日不含情。恩义同钟李，埙篪实弟兄。
- 光尘能混合，擘画最分明。台阁仁贤誉，闺门孝友声。
- 西方像教毁，南海绣衣行。金橐宁回顾，珠簟肯一枨。
- 只宜裁密诏，何自取专城。进退无非道，徊翔必有名。
- 好风初婉软，离思苦萦盈。金马旧游贵，桐庐春水生。
- 雨侵寒牖梦，梅引冻醪倾。共祝中兴主，高歌唱太平。

## 拼音
- li4 yang2 cui1 tai4 shou3 ， he2 ri4 bu4 han2 qing2 。 en1 yi4 tong2 zhong1 li3 ， xun1 chi2 shi2 di4 xiong0 。
- guang1 chen2 neng2 hun4 he2 ， bo4 hua4 zui4 fen1 ming2 。 tai2 ge2 ren2 xian2 yu4 ， gui1 men2 xiao4 you3 sheng1 。
- xi1 fang1 xiang4 jiao4 hui3 ， nan2 hai3 xiu4 yi1 xing2 。 jin1 tuo2 ning2 hui2 gu4 ， zhu1 dian4 ken3 yi4 cheng2 。
- zhi1 yi2 cai2 mi4 zhao4 ， he2 zi4 qu3 zhuan1 cheng2 。 jin4 tui4 wu2 fei1 dao4 ， huai2 xiang2 bi4 you3 ming2 。
- hao3 feng1 chu1 wan3 ruan3 ， li2 si1 ku3 ying2 ying2 。 jin1 ma3 jiu4 you2 gui4 ， tong2 lu2 chun1 shui3 sheng1 。
- yu3 qin1 han2 you3 meng4 ， mei2 yin3 dong4 lao2 qing1 。 gong4 zhu4 zhong1 xing1 zhu3 ， gao1 ge1 chang4 tai4 ping2 。

## 注释

## 译文

## 赏析
