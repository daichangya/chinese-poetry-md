---
id: du-mu-luo-zhong-song-ji-chu-shi-dong-you
title: 洛中送冀处士东游
titlePinyin: luo4 zhong1 song4 ji4 chu3 shi4 dong1 you2
titleSlug: luo-zhong-song-ji-chu-shi-dong-you
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 处士有儒术，走可挟车辀。坛宇宽帖帖，符彩高酋酋。
- 不爱事耕稼，不乐干王侯。四十余年中，超超为浪游。
- 元和五六岁，客于幽魏州。幽魏多壮士，意气相淹留。
- 刘济愿跪履，田兴请建筹。处士拱两手，笑之但掉头。
- 自此南走越，寻山入罗浮。愿学不死药，粗知其来由。
- 却于童顶上，萧萧玄发抽。我作八品吏，洛中如系囚。
- 忽遭冀处士，豁若登高楼。拂榻与之坐，十日语不休。
- 论今星璨璨，考古寒飕飕。治乱掘根本，蔓延相牵钩。
- 武事何骏壮，文理何优柔。颜回捧俎豆，项羽横戈矛。
- 祥云绕毛发，高浪开咽喉。但可感神鬼，安能为献酬。
- 好入天子梦，刻像来尔求。胡为去吴会，欲浮沧海舟。
- 赠以蜀马棰，副之胡罽裘。饯酒载三斗，东郊黄叶稠。
- 我感有泪下，君唱高歌酬。嵩山高万尺，洛水流千秋。
- 往事不可问，天地空悠悠。四百年炎汉，三十代宗周。
- 二三里遗堵，八九所高丘。人生一世内，何必多悲愁。
- 歌阕解携去，信非吾辈流。

## 拼音
- chu3 shi4 you3 ru2 shu4 ， zou3 ke3 xie2 che1 zhou1 。 tan2 yu3 kuan1 tie1 tie1 ， fu2 cai3 gao1 qiu2 qiu2 。
- bu2 ai4 shi4 geng1 jia4 ， bu2 le4 gan1 wang2 hou2 。 si4 shi2 yu2 nian2 zhong1 ， chao1 chao1 wei4 lang4 you2 。
- yuan2 he2 wu3 liu4 sui4 ， ke4 yu2 you1 wei4 zhou1 。 you1 wei4 duo1 zhuang4 shi4 ， yi4 qi4 xiang1 yan1 liu2 。
- liu2 ji4 yuan4 gui4 lü3 ， tian2 xing1 qing3 jian4 chou2 。 chu3 shi4 gong3 liang3 shou3 ， xiao4 zhi1 dan4 diao4 tou2 。
- zi4 ci3 nan2 zou3 yue4 ， xun2 shan1 ru4 luo2 fu2 。 yuan4 xue2 bu4 si3 yao4 ， cu1 zhi1 qi2 lai2 you2 。
- que4 yu2 tong2 ding3 shang4 ， xiao1 xiao1 xuan2 fa1 chou1 。 wo3 zuo4 ba1 pin3 li4 ， luo4 zhong1 ru2 xi4 qiu2 。
- hu1 zao1 ji4 chu3 shi4 ， huo1 ruo4 deng1 gao1 lou2 。 fu2 ta4 yu3 zhi1 zuo4 ， shi2 ri4 yu3 bu4 xiu1 。
- lun4 jin1 xing1 can4 can4 ， kao3 gu3 han2 sou1 sou1 。 zhi4 luan4 jue2 gen1 ben3 ， man4 yan2 xiang1 qian1 gou1 。
- wu3 shi4 he2 jun4 zhuang4 ， wen2 li3 he2 you1 rou2 。 yan2 hui2 peng3 zu3 dou4 ， xiang4 yu3 heng2 ge1 mao2 。
- xiang2 yun2 rao4 mao2 fa4 ， gao1 lang4 kai1 yan1 hou2 。 dan4 ke3 gan3 shen2 gui3 ， an1 neng2 wei4 xian4 chou2 。
- hao3 ru4 tian1 zi3 meng4 ， ke4 xiang4 lai2 er3 qiu2 。 hu2 wei4 qu4 wu2 hui4 ， yu4 fu2 cang1 hai3 zhou1 。
- zeng4 yi3 shu3 ma3 chui2 ， fu4 zhi1 hu2 ji4 qiu2 。 jian4 jiu3 zai3 san1 dou3 ， dong1 jiao1 huang2 ye4 chou2 。
- wo3 gan3 you3 lei4 xia4 ， jun1 chang4 gao1 ge1 chou2 。 song1 shan1 gao1 wan4 chi3 ， luo4 shui3 liu2 qian1 qiu1 。
- wang3 shi4 bu4 ke3 wen4 ， tian1 di4 kong1 you1 you1 。 si4 bai3 nian2 yan2 han4 ， san1 shi2 dai4 zong1 zhou1 。
- er4 san1 li3 yi2 du3 ， ba1 jiu3 suo3 gao1 qiu1 。 ren2 sheng1 yi2 shi4 nei4 ， he2 bi4 duo1 bei1 chou2 。
- ge1 que4 jie3 xie2 qu4 ， xin4 fei1 wu2 bei4 liu2 。

## 注释

## 译文

## 赏析
