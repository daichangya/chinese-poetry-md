---
id: du-mu-mu-pei-zhao-ying-lu-lang-zhong-zai-jiang-xi-xuan-zhou-zuo-jin-li-bu-shen-5d6153e9
title: 牧陪昭应卢郎中在江西宣州佐今吏部沈公幕罢府周岁公宰昭应牧在淮南縻职叙旧成二十二韵用以投寄
titlePinyin: mu4 pei2 zhao1 ying4 lu2 lang2 zhong1 zai4 jiang1 xi1 xuan1 zhou1 zuo3 jin1 li4 bu4 shen3 gong1 mu4 ba4 fu3 zhou1 sui4 gong1 zai3 zhao1 ying4 mu4 zai4 huai2 nan2 mi2 zhi2 xu4 jiu4 cheng2 er4 shi2 er4 yun4 yong4 yi3 tou2 ji4
titleSlug: mu-pei-zhao-ying-lu-lang-zhong-zai-jiang-xi-xuan-zhou-zuo-jin-li-bu-shen-5d6153e9
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 燕雁下扬州，凉风柳陌愁。可怜千里梦，还是一年秋。
- 宛水环朱槛，章江敞碧流。谬陪吾益友，只事我贤侯。
- 印组萦光马，锋铓看解牛。井闾安乐易，冠盖惬依投。
- 政简稀开阁，功成每运筹。送春经野坞，迟日上高楼。
- 玉裂歌声断，霞飘舞带收。泥情斜拂印，别脸小低头。
- 日晚花枝烂，釭凝粉彩稠。未曾孤酩酊，剩肯只淹留。
- 重德俄征宠，诸生苦宦游。分途之绝国，洒泪拜行辀。
- 聚散真漂梗，光阴极转邮。铭心徒历历，屈指尽悠悠。
- 君作烹鲜用，谁膺仄席求。卷怀能愤悱，卒岁且优游。
- 去矣时难遇，沽哉价莫酬。满枝为鼓吹，衷甲避戈矛。
- 隋帝宫荒草，秦王土一丘。相逢好大笑，除此总云浮。

## 拼音
- yan4 yan4 xia4 yang2 zhou1 ， liang2 feng1 liu3 mo4 chou2 。 ke3 lian2 qian1 li3 meng4 ， hai2 shi4 yi4 nian2 qiu1 。
- wan3 shui3 huan2 zhu1 kan3 ， zhang1 jiang1 chang3 bi4 liu2 。 miu4 pei2 wu2 yi4 you3 ， zhi1 shi4 wo3 xian2 hou2 。
- yin4 zu3 ying2 guang1 ma3 ， feng1 mang2 kan4 jie3 niu2 。 jing3 lü2 an1 le4 yi4 ， guan1 gai4 qie4 yi1 tou2 。
- zheng4 jian3 xi1 kai1 ge2 ， gong1 cheng2 mei3 yun4 chou2 。 song4 chun1 jing1 ye3 wu4 ， chi2 ri4 shang4 gao1 lou2 。
- yu4 lie4 ge1 sheng1 duan4 ， xia2 piao1 wu3 dai4 shou1 。 ni2 qing2 xie2 fu2 yin4 ， bie2 lian3 xiao3 di1 tou2 。
- ri4 wan3 hua1 zhi1 lan4 ， gang1 ning2 fen3 cai3 chou2 。 wei4 ceng2 gu1 ming3 ding1 ， sheng4 ken3 zhi1 yan1 liu2 。
- zhong4 de2 e2 zheng1 chong3 ， zhu1 sheng1 ku3 huan4 you2 。 fen1 tu2 zhi1 jue2 guo2 ， sa3 lei4 bai4 xing2 zhou1 。
- ju4 san4 zhen1 piao1 geng3 ， guang1 yin1 ji2 zhuan3 you2 。 ming2 xin1 tu2 li4 li4 ， qu1 zhi3 jin4 you1 you1 。
- jun1 zuo4 peng1 xian1 yong4 ， shui2 ying1 ze4 xi2 qiu2 。 juan4 huai2 neng2 fen4 fei3 ， zu2 sui4 qie3 you1 you2 。
- qu4 yi3 shi2 nan2 yu4 ， gu1 zai1 jia4 mo4 chou2 。 man3 zhi1 wei4 gu3 chui1 ， zhong1 jia3 bi4 ge1 mao2 。
- sui2 di4 gong1 huang1 cao3 ， qin2 wang2 tu3 yi4 qiu1 。 xiang1 feng2 hao3 da4 xiao4 ， chu2 ci3 zong3 yun2 fu2 。

## 注释

## 译文

## 赏析
