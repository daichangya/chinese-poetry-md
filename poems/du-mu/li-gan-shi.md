---
id: du-mu-li-gan-shi
title: 李甘诗
titlePinyin: li3 gan1 shi1
titleSlug: li-gan-shi
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太和八九年，训注极虓虎。潜身九地底，转上青天去。
- 四海镜清澄，千官云片缕。公私各闲暇，追游日相伍。
- 岂知祸乱根，枝叶潜滋莽。九年夏四月，天诫若言语。
- 烈风驾地震，狞雷驱猛雨。夜于正殿阶，拔去千年树。
- 吾君不省觉，二凶日威武。操持北斗柄，开闭天门路。
- 森森明庭士，缩缩循墙鼠。平生负奇节，一旦如奴虏。
- 指名为锢党，状迹谁告诉。喜无李杜诛，敢惮髡钳苦。
- 时当秋夜月，日值曰庚午。喧喧皆传言，明晨相登注。
- 予时与和鼎，官班各持斧。和鼎顾予言，我死知处所。
- 当庭裂诏书，退立须鼎俎。君门晓日开，赭案横霞布。
- 俨雅千官容，勃郁吾累怒。适属命鄜将，昨之传者误。
- 明日诏书下，谪斥南荒去。夜登青泥阪，坠车伤左股。
- 病妻尚在床，稚子初离乳。幽兰思楚泽，恨水啼湘渚。
- 怳怳三闾魂，悠悠一千古。其冬二凶败，涣汗开汤罟。
- 贤者须丧亡，谗人尚堆堵。予于后四年，谏官事明主。
- 常欲雪幽冤，于时一裨补。拜章岂艰难，胆薄多忧惧。
- 如何干斗气，竟作炎荒土。题此涕滋笔，以代投湘赋。

## 拼音
- tai4 he2 ba1 jiu3 nian2 ， xun4 zhu4 ji2 xiao1 hu3 。 qian2 shen1 jiu3 di4 di3 ， zhuan3 shang4 qing1 tian1 qu4 。
- si4 hai3 jing4 qing1 cheng2 ， qian1 guan1 yun2 pian4 lü3 。 gong1 si1 ge4 xian2 xia2 ， zhui1 you2 ri4 xiang1 wu3 。
- qi3 zhi1 huo4 luan4 gen1 ， zhi1 ye4 qian2 zi1 mang3 。 jiu3 nian2 xia4 si4 yue4 ， tian1 jie4 ruo4 yan2 yu3 。
- lie4 feng1 jia4 di4 zhen4 ， ning2 lei2 qu1 meng3 yu3 。 ye4 yu2 zheng4 dian4 jie1 ， ba2 qu4 qian1 nian2 shu4 。
- wu2 jun1 bu4 sheng3 jue2 ， er4 xiong1 ri4 wei1 wu3 。 cao1 chi2 bei3 dou4 bing3 ， kai1 bi4 tian1 men2 lu4 。
- sen1 sen1 ming2 ting2 shi4 ， suo1 suo1 xun2 qiang2 shu3 。 ping2 sheng1 fu4 qi2 jie2 ， yi2 dan4 ru2 nu2 lu3 。
- zhi3 ming2 wei4 gu4 dang3 ， zhuang4 ji4 shui2 gao4 su4 。 xi3 wu2 li3 du4 zhu1 ， gan3 dan4 kun1 qian2 ku3 。
- shi2 dang1 qiu1 ye4 yue4 ， ri4 zhi2 yue1 geng1 wu3 。 xuan1 xuan1 jie1 chuan2 yan2 ， ming2 chen2 xiang1 deng1 zhu4 。
- yu3 shi2 yu3 he2 ding3 ， guan1 ban1 ge4 chi2 fu3 。 he2 ding3 gu4 yu3 yan2 ， wo3 si3 zhi1 chu4 suo3 。
- dang1 ting2 lie4 zhao4 shu1 ， tui4 li4 xu1 ding3 zu3 。 jun1 men2 xiao3 ri4 kai1 ， zhe3 an4 heng2 xia2 bu4 。
- yan3 ya3 qian1 guan1 rong2 ， bo2 yu4 wu2 lei4 nu4 。 shi4 shu3 ming4 fu1 jiang1 ， zuo2 zhi1 chuan2 zhe3 wu4 。
- ming2 ri4 zhao4 shu1 xia4 ， zhe2 chi4 nan2 huang1 qu4 。 ye4 deng1 qing1 ni2 ban3 ， zhui4 che1 shang1 zuo3 gu3 。
- bing4 qi1 shang4 zai4 chuang2 ， zhi4 zi3 chu1 li2 ru3 。 you1 lan2 si1 chu3 ze2 ， hen4 shui3 ti2 xiang1 zhu3 。
- huang3 huang3 san1 lü2 hun2 ， you1 you1 yi4 qian1 gu3 。 qi2 dong1 er4 xiong1 bai4 ， huan4 han4 kai1 tang1 gu3 。
- xian2 zhe3 xu1 sang4 wang2 ， chan2 ren2 shang4 dui1 du3 。 yu3 yu2 hou4 si4 nian2 ， jian4 guan1 shi4 ming2 zhu3 。
- chang2 yu4 xue3 you1 yuan1 ， yu2 shi2 yi2 bi4 bu3 。 bai4 zhang1 qi3 jian1 nan2 ， dan3 bao2 duo1 you1 ju4 。
- ru2 he2 gan1 dou4 qi4 ， jing4 zuo4 yan2 huang1 tu3 。 ti2 ci3 ti4 zi1 bi3 ， yi3 dai4 tou2 xiang1 fu4 。

## 注释

## 译文

## 赏析
