---
id: du-mu-wang-nian-sui-gu-fu-wu-xing-gong-ye-bo-wu-hu-kou-jin-fu-guan-xi-qu-zai-s-5b8c2745
title: 往年随故府吴兴公夜泊芜湖口今赴官西去再宿芜湖感旧伤怀因成十六韵
titlePinyin: wang3 nian2 sui2 gu4 fu3 wu2 xing1 gong1 ye4 bo2 wu2 hu2 kou3 jin1 fu4 guan1 xi1 qu4 zai4 su4 wu2 hu2 gan3 jiu4 shang1 huai2 yin1 cheng2 shi2 liu4 yun4
titleSlug: wang-nian-sui-gu-fu-wu-xing-gong-ye-bo-wu-hu-kou-jin-fu-guan-xi-qu-zai-s-5b8c2745
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南指陵阳路，东流似昔年。重恩山未答，双鬓雪飘然。
- 数仞惭投迹，群公愧拍肩。驽骀蒙锦绣，尘土浴潺湲。
- 郭隗黄金峻，虞卿白璧鲜。貔貅环玉帐，鹦鹉破蛮笺。
- 极浦沈碑会，秋花落帽筵。旌旗明迥野，冠佩照神仙。
- 筹划言何补，优容道实全。讴谣人扑地，鸡犬树连天。
- 紫凤超如电，青襟散似烟。苍生未经济，坟草已芊绵。
- 往事惟沙月，孤灯但客船。岘山云影畔，棠叶水声前。
- 故国还归去，浮生亦可怜。高歌一曲泪，明日夕阳边。

## 拼音
- nan2 zhi3 ling2 yang2 lu4 ， dong1 liu2 si4 xi1 nian2 。 zhong4 en1 shan1 wei4 da2 ， shuang1 bin4 xue3 piao1 ran2 。
- shu4 ren4 can2 tou2 ji4 ， qun2 gong1 kui4 pai1 jian1 。 nu2 dai4 meng2 jin3 xiu4 ， chen2 tu3 yu4 chan2 yuan2 。
- guo1 wei3 huang2 jin1 jun4 ， yu2 qing1 bai2 bi4 xian1 。 pi2 xiu1 huan2 yu4 zhang4 ， ying1 wu3 po4 man2 jian1 。
- ji2 pu3 shen3 bei1 hui4 ， qiu1 hua1 luo4 mao4 yan2 。 jing1 qi2 ming2 jiong3 ye3 ， guan1 pei4 zhao4 shen2 xian1 。
- chou2 hua4 yan2 he2 bu3 ， you1 rong2 dao4 shi2 quan2 。 ou1 yao2 ren2 pu1 di4 ， ji1 quan3 shu4 lian2 tian1 。
- zi3 feng4 chao1 ru2 dian4 ， qing1 jin1 san4 si4 yan1 。 cang1 sheng1 wei4 jing1 ji4 ， fen2 cao3 yi3 qian1 mian2 。
- wang3 shi4 wei2 sha1 yue4 ， gu1 deng1 dan4 ke4 chuan2 。 xian4 shan1 yun2 ying3 pan4 ， tang2 ye4 shui3 sheng1 qian2 。
- gu4 guo2 hai2 gui1 qu4 ， fu2 sheng1 yi4 ke3 lian2 。 gao1 ge1 yi4 qu3 lei4 ， ming2 ri4 xi1 yang2 bian1 。

## 注释

## 译文

## 赏析
