---
id: du-mu-gan-huai-shi-yi-shou
title: 感怀诗一首
titlePinyin: gan3 huai2 shi1 yi4 shou3
titleSlug: gan-huai-shi-yi-shou
author: 杜牧
authorPinyin: du4 mu4
authorSlug: du-mu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 高文会隋季，提剑徇天意。扶持万代人，步骤三皇地。
- 圣云继之神，神仍用文治。德泽酌生灵，沉酣熏骨髓。
- 旄头骑箕尾，风尘蓟门起。胡兵杀汉兵，尸满咸阳市。
- 宣皇走豪杰，谈笑开中否。蟠联两河间，烬萌终不弭。
- 号为精兵处，齐蔡燕赵魏。合环千里疆，争为一家事。
- 逆子嫁虏孙，西邻聘东里。急热同手足，唱和如宫征。
- 法制自作为，礼文争僭拟。压阶螭斗角，画屋龙交尾。
- 署纸日替名，分财赏称赐。刳隍by万寻，缭垣叠千雉。
- 誓将付孱孙，血绝然方已。九庙仗神灵，四海为输委。
- 如何七十年，汗赩含羞耻。韩彭不再生，英卫皆为鬼。
- 凶门爪牙辈，穰穰如儿戏。累圣但日吁，阃外将谁寄。
- 屯田数十万，堤防常慑惴。急征赴军须，厚赋资凶器。
- 因隳画一法，且逐随时利。流品极蒙尨，网罗渐离弛。
- 夷狄日开张，黎元愈憔悴。邈矣远太平，萧然尽烦费。
- 至于贞元末，风流恣绮靡。艰极泰循来，元和圣天子。
- 元和圣天子，英明汤武上。茅茨覆宫殿，封章绽帷帐。
- 伍旅拔雄儿，梦卜庸真相。勃云走轰霆，河南一平荡。
- 继于长庆初，燕赵终舁𫄶。携妻负子来，北阙争顿颡。
- 故老抚儿孙，尔生今有望。茹鲠喉尚隘，负重力未壮。
- 坐幄无奇兵，吞舟漏疏网。骨添蓟垣沙，血涨滹沱浪。
- 只云徒有征，安能问无状。一日五诸侯，奔亡如鸟往。
- 取之难梯天，失之易反掌。苍然太行路，翦翦还榛莽。
- 关西贱男子，誓肉虏杯羹。请数系虏事，谁其为我听。
- 荡荡乾坤大，曈曈日月明。叱起文武业，可以豁洪溟。
- 安得封域内，长有扈苗征。七十里百里，彼亦何尝争。
- 往往念所至，得醉愁苏醒。韬舌辱壮心，叫阍无助声。
- 聊书感怀韵，焚之遗贾生。

## 拼音
- gao1 wen2 hui4 sui2 ji4 ， ti2 jian4 xun4 tian1 yi4 。 fu2 chi2 wan4 dai4 ren2 ， bu4 zhou4 san1 huang2 di4 。
- sheng4 yun2 ji4 zhi1 shen2 ， shen2 reng2 yong4 wen2 zhi4 。 de2 ze2 zhuo2 sheng1 ling2 ， chen2 han1 xun1 gu3 sui3 。
- mao2 tou2 qi2 ji1 wei3 ， feng1 chen2 ji4 men2 qi3 。 hu2 bing1 sha1 han4 bing1 ， shi1 man3 xian2 yang2 shi4 。
- xuan1 huang2 zou3 hao2 jie2 ， tan2 xiao4 kai1 zhong1 fou3 。 pan2 lian2 liang3 he2 jian1 ， jin4 meng2 zhong1 bu4 mi3 。
- hao4 wei4 jing1 bing1 chu4 ， qi2 cai4 yan1 zhao4 wei4 。 he2 huan2 qian1 li3 jiang1 ， zheng1 wei4 yi4 jia1 shi4 。
- ni4 zi3 jia4 lu3 sun1 ， xi1 lin2 pin4 dong1 li3 。 ji2 re4 tong2 shou3 zu2 ， chang4 he4 ru2 gong1 zheng1 。
- fa3 zhi4 zi4 zuo4 wei2 ， li3 wen2 zheng1 jian4 ni3 。 ya1 jie1 chi1 dou4 jiao3 ， hua4 wu1 long2 jiao1 wei3 。
- shu3 zhi3 ri4 ti4 ming2 ， fen1 cai2 shang3 cheng1 ci4 。 ku1 huang2 b y wan4 xun2 ， liao2 yuan2 die2 qian1 zhi4 。
- shi4 jiang1 fu4 chan2 sun1 ， xue4 jue2 ran2 fang1 yi3 。 jiu3 miao4 zhang4 shen2 ling2 ， si4 hai3 wei4 shu1 wei3 。
- ru2 he2 qi1 shi2 nian2 ， han4 xi4 han2 xiu1 chi3 。 han2 peng2 bu2 zai4 sheng1 ， ying1 wei4 jie1 wei4 gui3 。
- xiong1 men2 zhao3 ya2 bei4 ， rang2 rang2 ru2 er2 xi4 。 lei4 sheng4 dan4 ri4 xu1 ， kun3 wai4 jiang1 shui2 ji4 。
- tun2 tian2 shu4 shi2 wan4 ， di1 fang2 chang2 she4 zhui4 。 ji2 zheng1 fu4 jun1 xu1 ， hou4 fu4 zi1 xiong1 qi4 。
- yin1 hui1 hua4 yi4 fa3 ， qie3 zhu2 sui2 shi2 li4 。 liu2 pin3 ji2 meng2 meng2 ， wang3 luo2 jian4 li2 chi2 。
- yi2 di2 ri4 kai1 zhang1 ， li2 yuan2 yu4 qiao2 cui4 。 miao3 yi3 yuan3 tai4 ping2 ， xiao1 ran2 jin4 fan2 fei4 。
- zhi4 yu2 zhen1 yuan2 mo4 ， feng1 liu2 zi4 qi3 mi2 。 jian1 ji2 tai4 xun2 lai2 ， yuan2 he2 sheng4 tian1 zi3 。
- yuan2 he2 sheng4 tian1 zi3 ， ying1 ming2 tang1 wu3 shang4 。 mao2 ci2 fu4 gong1 dian4 ， feng1 zhang1 zhan4 wei2 zhang4 。
- wu3 lü3 ba2 xiong2 er2 ， meng4 bu3 yong1 zhen1 xiang4 。 bo2 yun2 zou3 hong1 ting2 ， he2 nan2 yi4 ping2 dang4 。
- ji4 yu2 chang2 qing4 chu1 ， yan1 zhao4 zhong1 yu2 𫄶 。 xie2 qi1 fu4 zi3 lai2 ， bei3 que1 zheng1 dun4 sang3 。
- gu4 lao3 fu3 er2 sun1 ， er3 sheng1 jin1 you3 wang4 。 ru2 geng3 hou2 shang4 ai4 ， fu4 zhong4 li4 wei4 zhuang4 。
- zuo4 wo4 wu2 qi2 bing1 ， tun1 zhou1 lou4 shu1 wang3 。 gu3 tian1 ji4 yuan2 sha1 ， xue4 zhang3 hu1 tuo2 lang4 。
- zhi1 yun2 tu2 you3 zheng1 ， an1 neng2 wen4 wu2 zhuang4 。 yi2 ri4 wu3 zhu1 hou2 ， ben1 wang2 ru2 niao3 wang3 。
- qu3 zhi1 nan2 ti1 tian1 ， shi1 zhi1 yi4 fan3 zhang3 。 cang1 ran2 tai4 hang2 lu4 ， jian3 jian3 hai2 zhen1 mang3 。
- guan1 xi1 jian4 nan2 zi3 ， shi4 rou4 lu3 bei1 geng1 。 qing3 shu4 xi4 lu3 shi4 ， shui2 qi2 wei4 wo3 ting1 。
- dang4 dang4 qian2 kun1 da4 ， tong2 tong2 ri4 yue4 ming2 。 chi4 qi3 wen2 wu3 ye4 ， ke3 yi3 huo1 hong2 ming2 。
- an1 de2 feng1 yu4 nei4 ， chang2 you3 hu4 miao2 zheng1 。 qi1 shi2 li3 bai3 li3 ， bi3 yi4 he2 chang2 zheng1 。
- wang3 wang3 nian4 suo3 zhi4 ， de2 zui4 chou2 su1 xing3 。 tao1 she2 ru3 zhuang4 xin1 ， jiao4 hun1 wu2 zhu4 sheng1 。
- liao2 shu1 gan3 huai2 yun4 ， fen2 zhi1 yi2 jia3 sheng1 。

## 注释

## 译文

## 赏析
