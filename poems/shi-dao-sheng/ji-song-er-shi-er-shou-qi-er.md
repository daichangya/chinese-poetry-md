---
id: shi-dao-sheng-ji-song-er-shi-er-shou-qi-er
title: 偈颂二十二首  其二○
titlePinyin: ji4 song4 er4 shi2 er4 shou3     qi2 er4 ○
titleSlug: ji-song-er-shi-er-shou-qi-er
author: 释道生
authorPinyin: shi4 dao4 sheng1
authorSlug: shi-dao-sheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我佛生辰四月八，地涌金莲随步发。
- 天上天下独称尊，微妙真机俱漏泄。
- 雪山成道度众生，四十九年无剩说。
- 滔滔苦海架舟航，杳杳昏衢悬日月。
- 文仲宣义济阳公，曾向灵山蒙起莂。
- 示现人间长者身，日用机轮活鱍鱍。
- 一寿二富三康宁，总是前生修种得。
- 今生福上更增修，果报来生愈超越。
- 六门昼夜放毫光，万罪红炉飞片雪。
- 安然端坐白牛车，金锁玄关尽透脱。
- 殊胜功德利无边，宜尔子孙皆显达。
- 自知作佛更无疑，何必当来问弥勒。
- 龟峰末后为全提，铁卵生儿树上飞。

## 拼音
- wo3 fo2 sheng1 chen2 si4 yue4 ba1 ， di4 yong3 jin1 lian2 sui2 bu4 fa1 。
- tian1 shang4 tian1 xia4 du2 cheng1 zun1 ， wei1 miao4 zhen1 ji1 ju4 lou4 xie4 。
- xue3 shan1 cheng2 dao4 du4 zhong4 sheng1 ， si4 shi2 jiu3 nian2 wu2 sheng4 shuo1 。
- tao1 tao1 ku3 hai3 jia4 zhou1 hang2 ， yao3 yao3 hun1 qu2 xuan2 ri4 yue4 。
- wen2 zhong4 xuan1 yi4 ji4 yang2 gong1 ， ceng2 xiang4 ling2 shan1 meng2 qi3 bie2 。
- shi4 xian4 ren2 jian1 zhang3 zhe3 shen1 ， ri4 yong4 ji1 lun2 huo2 bo1 bo1 。
- yi2 shou4 er4 fu4 san1 kang1 ning2 ， zong3 shi4 qian2 sheng1 xiu1 zhong3 de2 。
- jin1 sheng1 fu2 shang4 geng4 zeng1 xiu1 ， guo3 bao4 lai2 sheng1 yu4 chao1 yue4 。
- liu4 men2 zhou4 ye4 fang4 hao2 guang1 ， wan4 zui4 hong2 lu2 fei1 pian4 xue3 。
- an1 ran2 duan1 zuo4 bai2 niu2 che1 ， jin1 suo3 xuan2 guan1 jin4 tou4 tuo1 。
- shu1 sheng4 gong1 de2 li4 wu2 bian1 ， yi2 er3 zi3 sun1 jie1 xian3 da2 。
- zi4 zhi1 zuo4 fo2 geng4 wu2 yi2 ， he2 bi4 dang1 lai2 wen4 mi2 le4 。
- gui1 feng1 mo4 hou4 wei4 quan2 ti2 ， tie3 luan3 sheng1 er2 shu4 shang4 fei1 。

## 注释

## 译文

## 赏析
