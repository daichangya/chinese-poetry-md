---
id: wang-jiu-ling-ci-pang-ying-gong
title: 祠庞颍公
titlePinyin: ci2 pang2 ying3 gong1
titleSlug: ci-pang-ying-gong
author: 王九龄
authorPinyin: wang2 jiu3 ling2
authorSlug: wang-jiu-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤哉庞颍公，天相佑仁宗。
- 清规映当代，劲节摩秋空。
- 皇祐维四年，蛮寇南海邕。
- 委身任虎将，献馘鲁侯宫。
- 又能识君实，荐鹗如孔融。
- 人言主与宾，霜降鸣丰钟。
- 至今勋业在，隠然齐岱嵩。
- 少时居荫下，读书此堂中。
- 三年足不市，纷华尘垢同。
- 平生经纶志，于此涵养丰。
- 梁间产灵芝，秀异鬰青葱。
- 殿角存琬琰，挥毫气吐虹。
- 常时有识者，固知非卧龙。
- 一朝十载遇，谈笑集勋庸。
- 后人勤仰止，图像君子容。
- 萧然堂庑间，香火一时共。
- 地远尘不到，山高气自雄。
- 松竹交荫鬰，桃李间繁秾。
- 堂经百年久，隳圮几一空。
- 断砌行春蚓，败壁号秋蛩。
- 僧有惟勔者，鼎施葺施工。
- 兴仆广湫隘，疏林撤翳蒙。
- 至今山下路，冠盖仍憧憧。
- 我来为此邑，坐阅三年穷。
- 催科本自拙，抚字亦何功。
- 惟有心如水，庶几踵前踪。
- 适当岁初吉，敛板揖清风。
- 来携一壶酒，谨致三酬恭。
- 昔尝怀此念，今乃遂我衷。
- 作诗留壁间，聊以写鄙悰。

## 拼音
- xian2 zai1 pang2 ying3 gong1 ， tian1 xiang1 you4 ren2 zong1 。
- qing1 gui1 ying4 dang1 dai4 ， jin4 jie2 mo2 qiu1 kong1 。
- huang2 you4 wei2 si4 nian2 ， man2 kou4 nan2 hai3 yong1 。
- wei3 shen1 ren4 hu3 jiang4 ， xian4 guo2 lu3 hou2 gong1 。
- you4 neng2 shi2 jun1 shi2 ， jian4 e4 ru2 kong3 rong2 。
- ren2 yan2 zhu3 yu3 bin1 ， shuang1 jiang4 ming2 feng1 zhong1 。
- zhi4 jin1 xun1 ye4 zai4 ， yin3 ran2 qi2 dai4 song1 。
- shao3 shi2 ju1 yin4 xia4 ， du2 shu1 ci3 tang2 zhong1 。
- san1 nian2 zu2 bu2 shi4 ， fen1 hua2 chen2 gou4 tong2 。
- ping2 sheng1 jing1 lun2 zhi4 ， yu2 ci3 han2 yang3 feng1 。
- liang2 jian1 chan3 ling2 zhi1 ， xiu4 yi4 yu4 qing1 cong1 。
- dian4 jiao3 cun2 wan3 yan3 ， hui1 hao2 qi4 tu3 hong2 。
- chang2 shi2 you3 shi2 zhe3 ， gu4 zhi1 fei1 wo4 long2 。
- yi4 chao2 shi2 zai3 yu4 ， tan2 xiao4 ji2 xun1 yong1 。
- hou4 ren2 qin2 yang3 zhi3 ， tu2 xiang4 jun1 zi3 rong2 。
- xiao1 ran2 tang2 wu3 jian1 ， xiang1 huo3 yi4 shi2 gong4 。
- di4 yuan3 chen2 bu2 dao4 ， shan1 gao1 qi4 zi4 xiong2 。
- song1 zhu2 jiao1 yin4 yu4 ， tao2 li3 jian1 fan2 nong2 。
- tang2 jing1 bai3 nian2 jiu3 ， hui1 pi3 ji3 yi4 kong1 。
- duan4 qi4 xing2 chun1 yin3 ， bai4 bi4 hao4 qiu1 qiong2 。
- seng1 you3 wei2 mian3 zhe3 ， ding3 shi1 qi4 shi1 gong1 。
- xing1 pu2 guang3 qiu1 ai4 ， shu1 lin2 che4 yi4 meng2 。
- zhi4 jin1 shan1 xia4 lu4 ， guan1 gai4 reng2 chong1 chong1 。
- wo3 lai2 wei4 ci3 yi4 ， zuo4 yue4 san1 nian2 qiong2 。
- cui1 ke1 ben3 zi4 zhuo1 ， fu3 zi4 yi4 he2 gong1 。
- wei2 you3 xin1 ru2 shui3 ， shu4 ji1 zhong3 qian2 zong1 。
- shi4 dang4 sui4 chu1 ji2 ， lian3 ban3 yi1 qing1 feng1 。
- lai2 xie2 yi4 hu2 jiu3 ， jin3 zhi4 san1 chou2 gong1 。
- xi1 chang2 huai2 ci3 nian4 ， jin1 nai3 sui4 wo3 zhong1 。
- zuo4 shi1 liu2 bi4 jian1 ， liao2 yi3 xie3 bi3 cong2 。

## 注释

## 译文

## 赏析
