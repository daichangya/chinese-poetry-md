---
id: zhao-wan-nian-que-di-kai-ge
title: 却敌凯歌
titlePinyin: que4 di2 kai3 ge1
titleSlug: que-di-kai-ge
author: 赵万年
authorPinyin: zhao4 wan4 nian2
authorSlug: zhao-wan-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吁嗟黠虏何猖狂，引弓百万侵吾疆。
- 首屠枣阳捣神马，窥伺长江欲苇航。
- 隆冬久晴江水涸，直揭小樊厉源漳。
- 马沈人溺相枕藉，霜刃逼胁狼驱羊。
- 连营立栅三十里，旌旗蔽野尘埃黄。
- 元戎忠赤过张许，隔江独对虏酋语。
- 剖析大义面折之，自比关西伟男子。
- 虏酋闻风虽缩颈，业谓渡江无我御。
- 四山列骑意洋洋，拟欲一鼓下襄阳。
- 城头四隅密分布，整饬器具严隄防。
- 火油金汁罗砲座，托叉擂木森旗枪。
- 睥睨楼橹排万弩，铧车尅敌皆蹶张。
- 一朝步驰如云集，前摧草牛负土囊。
- 云梯飞桥对楼耸，虎炮鹅车数里长。
- 裹以犀革如帆幔，木楯皮屋翼两旁。
- 铁骑后拥千百队，矢如猬集攒锋铓。
- 杨柳阴中浮梁就，三千敢勇忽推墙。
- 层几列弩下如雨，霹雳巨砲落穹苍。
- 尽将攻械付烈焰，如焮蛇豕燎豺狼。
- 骑者颠仆步者走，伤者号叫立者僵。
- 虏酋蒲察与葛札，或贯其脑斧其吭。
- 生擒首领数百人，毙马横尸盈战场。
- 未几采木空林薮，旬月运土成高冈。
- 噪声裂地屋为震，火焰烛天星无光。
- 谁知壮士中夜出，人持炬马列前行。
- 强弩叉镰迭相卫，长锹大镢声琅琅。
- 黎明炬堙为平地，虏酋丧气若有亡。
- 因风纵火烟焰猛，拱手坐视摩痍疮。
- 犬羊震詟心胆碎，却携金印来投降。
- 从兹虏势大沮摧，自焚攻具烧营房。
- 甫逾江北复连营，放牧盈野何𬳶𬳶。
- 脱鞍解甲马下睡，胡鼻齁齁辊雷鸣。
- 岂知战舰轻移岸，急雨狂风乱橹声。
- 百鼓忽鸣万弩发，继以飞砲欻流星。
- 人马惊乱相蹂践，肉填溪谷厌膻腥。
- 穹庐遯去无遗迹，捷书排日风飚急。
- 九重北顾正宵衣，览奏龙颜增喜色。
- 顾嗟李𪟝贤长城，不假援兵却胡羯。
- 天书沓至赏元功，渠渠温语褒忠烈。
- 方除戎团追徽省，行且斋坛授节钺。
- 命珪相印一时来，闻道殿岩已虚席。
- 谁知帷幄运奇计，裨赞尤多玉季力。
- 弟兄携手上凌烟，卓冠古今真殊绝。
- 我从武科备戎行，先生置我宾僚列。
- 虽无涓埃裨海镇，同此死生冒矢石。
- 自愧文墨非所长，妄意欲泚磨崖笔。

## 拼音
- xu1 jie1 xia2 lu3 he2 chang1 kuang2 ， yin3 gong1 bai3 wan4 qin1 wu2 jiang1 。
- shou3 tu2 zao3 yang2 dao3 shen2 ma3 ， kui1 si4 chang2 jiang1 yu4 wei3 hang2 。
- long2 dong1 jiu3 qing2 jiang1 shui3 he2 ， zhi2 jie1 xiao3 fan2 li4 yuan2 zhang1 。
- ma3 shen3 ren2 ni4 xiang1 zhen3 jie4 ， shuang1 ren4 bi1 xie2 lang2 qu1 yang2 。
- lian2 ying2 li4 shan1 san1 shi2 li3 ， jing1 qi2 bi4 ye3 chen2 ai1 huang2 。
- yuan2 rong2 zhong1 chi4 guo4 zhang1 xu3 ， ge2 jiang1 du2 dui4 lu3 qiu2 yu3 。
- pou1 xi1 da4 yi4 mian4 zhe2 zhi1 ， zi4 bi3 guan1 xi1 wei3 nan2 zi3 。
- lu3 qiu2 wen2 feng1 sui1 suo1 jing3 ， ye4 wei4 du4 jiang1 wu2 wo3 yu4 。
- si4 shan1 lie4 qi2 yi4 yang2 yang2 ， ni3 yu4 yi4 gu3 xia4 xiang1 yang2 。
- cheng2 tou2 si4 yu2 mi4 fen1 bu4 ， zheng3 chi4 qi4 ju4 yan2 di1 fang2 。
- huo3 you2 jin1 zhi1 luo2 pao4 zuo4 ， tuo1 cha1 lei4 mu4 sen1 qi2 qiang1 。
- pi4 ni4 lou2 lu3 pai2 wan4 nu3 ， hua2 che1 kei1 di2 jie1 jue3 zhang1 。
- yi4 chao2 bu4 chi2 ru2 yun2 ji2 ， qian2 cui1 cao3 niu2 fu4 tu3 nang2 。
- yun2 ti1 fei1 qiao2 dui4 lou2 song3 ， hu3 pao4 e2 che1 shu4 li3 chang2 。
- guo3 yi3 xi1 ge2 ru2 fan1 man4 ， mu4 dun4 pi2 wu1 yi4 liang3 pang2 。
- tie3 qi2 hou4 yong1 qian1 bai3 dui4 ， shi3 ru2 wei4 ji2 zan3 feng1 mang2 。
- yang2 liu3 yin1 zhong1 fu2 liang2 jiu4 ， san1 qian1 gan3 yong3 hu1 tui1 qiang2 。
- ceng2 ji3 lie4 nu3 xia4 ru2 yu3 ， pi1 li4 ju4 pao4 luo4 qiong2 cang1 。
- jin4 jiang1 gong1 xie4 fu4 lie4 yan4 ， ru2 xin4 she2 shi3 liao2 chai2 lang2 。
- qi2 zhe3 dian1 pu2 bu4 zhe3 zou3 ， shang1 zhe3 hao2 jiao4 li4 zhe3 jiang1 。
- lu3 qiu2 pu2 cha2 yu3 ge3 zha2 ， huo4 guan4 qi2 nao3 fu3 qi2 keng1 。
- sheng1 qin2 shou3 ling3 shu4 bai3 ren2 ， bi4 ma3 heng2 shi1 ying2 zhan4 chang3 。
- wei4 ji3 cai3 mu4 kong1 lin2 sou3 ， xun2 yue4 yun4 tu3 cheng2 gao1 gang1 。
- zao4 sheng1 lie4 di4 wu1 wei4 zhen4 ， huo3 yan4 zhu2 tian1 xing1 wu2 guang1 。
- shui2 zhi1 zhuang4 shi4 zhong1 ye4 chu1 ， ren2 chi2 ju4 ma3 lie4 qian2 xing2 。
- qiang2 nu3 cha1 lian2 die2 xiang1 wei4 ， chang2 qiao1 da4 jue2 sheng1 lang2 lang2 。
- li2 ming2 ju4 yin1 wei4 ping2 di4 ， lu3 qiu2 sang4 qi4 ruo4 you3 wang2 。
- yin1 feng1 zong4 huo3 yan1 yan4 meng3 ， gong3 shou3 zuo4 shi4 mo2 yi2 chuang1 。
- quan3 yang2 zhen4 zhe2 xin1 dan3 sui4 ， que4 xie2 jin1 yin4 lai2 tou2 xiang2 。
- cong2 zi1 lu3 shi4 da4 ju3 cui1 ， zi4 fen2 gong1 ju4 shao1 ying2 fang2 。
- fu3 yu2 jiang1 bei3 fu4 lian2 ying2 ， fang4 mu4 ying2 ye3 he2 jiong1 jiong1 。
- tuo1 an1 jie3 jia3 ma3 xia4 shui4 ， hu2 bi2 hou1 hou1 gun3 lei2 ming2 。
- qi3 zhi1 zhan4 jian4 qing1 yi2 an4 ， ji2 yu3 kuang2 feng1 luan4 lu3 sheng1 。
- bai3 gu3 hu1 ming2 wan4 nu3 fa1 ， ji4 yi3 fei1 pao4 chua1 liu2 xing1 。
- ren2 ma3 jing1 luan4 xiang1 rou2 jian4 ， rou4 tian2 xi1 gu3 yan4 shan1 xing1 。
- qiong2 lu2 dun4 qu4 wu2 yi2 ji4 ， jie2 shu1 pai2 ri4 feng1 biao1 ji2 。
- jiu3 chong2 bei3 gu4 zheng4 xiao1 yi1 ， lan3 zou4 long2 yan2 zeng1 xi3 se4 。
- gu4 jie1 li3 ji4 xian2 chang2 cheng2 ， bu4 jia3 yuan2 bing1 que4 hu2 jie2 。
- tian1 shu1 ta4 zhi4 shang3 yuan2 gong1 ， qu2 qu2 wen1 yu3 bao1 zhong1 lie4 。
- fang1 chu2 rong2 tuan2 zhui1 hui1 sheng3 ， xing2 qie3 zhai1 tan2 shou4 jie2 yue4 。
- ming4 gui1 xiang1 yin4 yi4 shi2 lai2 ， wen2 dao4 dian4 yan2 yi3 xu1 xi2 。
- shui2 zhi1 wei2 wo4 yun4 qi2 ji4 ， bi4 zan4 you2 duo1 yu4 ji4 li4 。
- di4 xiong0 xie2 shou3 shang4 ling2 yan1 ， zhuo2 guan1 gu3 jin1 zhen1 shu1 jue2 。
- wo3 cong2 wu3 ke1 bei4 rong2 xing2 ， xian1 sheng1 zhi4 wo3 bin1 liao2 lie4 。
- sui1 wu2 juan1 ai1 bi4 hai3 zhen4 ， tong2 ci3 si3 sheng1 mao4 shi3 shi2 。
- zi4 kui4 wen2 mo4 fei1 suo3 chang2 ， wang4 yi4 yu4 ci3 mo2 ya2 bi3 。

## 注释

## 译文

## 赏析
