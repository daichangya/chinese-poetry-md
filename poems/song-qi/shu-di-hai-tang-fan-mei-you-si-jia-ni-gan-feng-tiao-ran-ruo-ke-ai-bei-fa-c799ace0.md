---
id: song-qi-shu-di-hai-tang-fan-mei-you-si-jia-ni-gan-feng-tiao-ran-ruo-ke-ai-bei-fa-c799ace0
title: 蜀地海棠繁媚有思加腻干丰条苒弱可爱北方所未见诸公作诗流播西人余素好玩不能自默然所道皆在前人陈迹中如国风申章亦无愧云
titlePinyin: shu3 di4 hai3 tang2 fan2 mei4 you3 si1 jia1 ni4 gan1 feng1 tiao2 ran3 ruo4 ke3 ai4 bei3 fang1 suo3 wei4 jian4 zhu1 gong1 zuo4 shi1 liu2 bo1 xi1 ren2 yu2 su4 hao3 wan2 bu4 neng2 zi4 mo4 ran2 suo3 dao4 jie1 zai4 qian2 ren2 chen2 ji4 zhong1 ru2 guo2 feng1 shen1 zhang1 yi4 wu2 kui4 yun2
titleSlug: shu-di-hai-tang-fan-mei-you-si-jia-ni-gan-feng-tiao-ran-ruo-ke-ai-bei-fa-c799ace0
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀道天余煦，珍葩地所宜。
- 浓芳不隠叶，并艳欲然枝。
- 襞彩分群萼，均霞点万蕤。
- 回文锦成后，夹煎燎烘时。
- 蜂蕊迎衔密，鶑梢向坐危。
- 浅深双绝态，啼笑两妍姿。
- 绛节排烟竦，丹釭落带垂。
- 童容鄣畏薄，便面到忧迟。
- 媚日能徐照，暄风肯遽吹。
- 惜观当晼晚，留恨付离披。
- 丽极都无比，繁多仅自持。
- 损香饶麝柏，照影欠瑶池。
- 画要精侔色，歌须巧骋辞。
- 举尊频语客，细摘玩芳期。

## 拼音
- shu3 dao4 tian1 yu2 xu4 ， zhen1 pa1 di4 suo3 yi2 。
- nong2 fang1 bu4 yin3 ye4 ， bing4 yan4 yu4 ran2 zhi1 。
- bi4 cai3 fen1 qun2 e4 ， jun1 xia2 dian3 wan4 rui2 。
- hui2 wen2 jin3 cheng2 hou4 ， jia2 jian1 liao2 hong1 shi2 。
- feng1 rui3 ying2 xian2 mi4 ， ying1 shao1 xiang4 zuo4 wei1 。
- qian3 shen1 shuang1 jue2 tai4 ， ti2 xiao4 liang3 yan2 zi1 。
- jiang4 jie2 pai2 yan1 song3 ， dan1 gang1 luo4 dai4 chui2 。
- tong2 rong2 zhang1 wei4 bao2 ， bian4 mian4 dao4 you1 chi2 。
- mei4 ri4 neng2 xu2 zhao4 ， xuan1 feng1 ken3 ju4 chui1 。
- xi1 guan1 dang1 wan3 wan3 ， liu2 hen4 fu4 li2 pi1 。
- li4 ji2 dou1 wu2 bi3 ， fan2 duo1 jin3 zi4 chi2 。
- sun3 xiang1 rao2 she4 bai3 ， zhao4 ying3 qian4 yao2 chi2 。
- hua4 yao4 jing1 mou2 se4 ， ge1 xu1 qiao3 cheng3 ci2 。
- ju3 zun1 pin2 yu3 ke4 ， xi4 zhai1 wan2 fang1 qi1 。

## 注释

## 译文

## 赏析
