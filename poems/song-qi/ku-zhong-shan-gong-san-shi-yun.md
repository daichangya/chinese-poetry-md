---
id: song-qi-ku-zhong-shan-gong-san-shi-yun
title: 哭中山公三十韵
titlePinyin: ku1 zhong1 shan1 gong1 san1 shi2 yun4
titleSlug: ku-zhong-shan-gong-san-shi-yun
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天欲鸣文铎，公先露上珍。
- 谈锋贯千载，文纬补三辰。
- 海浪扶鹏徙，雝朝簉鹭振。
- 荡邪初奏雅，辟路近还淳。
- 汗竹刊譌徧，仙蔾递宿勤。
- 汉家方授记，赵世本多神。
- 稍上窔辽禅，亲逢堀吻巡。
- 每篇称陆贾，四颂识崔骃。
- 接昼来词禁，轩霞切睿宸。
- 金声兼振玉，丝绪遂成纶。
- 预读兰图字，时参豹尾尘。
- 批成五色诏，乞守两朱轮。
- 虎幄思贤数，鼇山召节新。
- 请闻裨帝采，有意靖宫邻。
- 畀虎潜兴谮，犹龙讵肯驯。
- 符鱼贪六六，国猘避狺狺。
- 东震重光启，南箕哆焰沦。
- 触邪观豸久，敛手避骢频。
- 勇退宁无谓，斜飞故有因。
- 终承紫芝召，还返碧桃春。
- 丁直何尝屈，兰幽止自纫。
- 歌成接舆凤，书止太初麟。
- 竟遂东平乐，非忧宣子贫。
- 蒙庄祥止止，尼父诲循循。
- 久负骑星望，非图彻瑟晨。
- 夜歌忽稀薤，仙寿顿摧椿。
- 奠乏刍如玉，碑须臼受辛。
- 成蹊三榜士，坠泪四州民。
- 自此亡遗直，谁将赎百身。
- 他年虎贲饮，无复老成人。

## 拼音
- tian1 yu4 ming2 wen2 duo2 ， gong1 xian1 lu4 shang4 zhen1 。
- tan2 feng1 guan4 qian1 zai3 ， wen2 wei3 bu3 san1 chen2 。
- hai3 lang4 fu2 peng2 xi3 ， yong1 chao2 zao4 lu4 zhen4 。
- dang4 xie2 chu1 zou4 ya3 ， pi4 lu4 jin4 hai2 chun2 。
- han4 zhu2 kan1 e2 bian4 ， xian1 li2 di4 su4 qin2 。
- han4 jia1 fang1 shou4 ji4 ， zhao4 shi4 ben3 duo1 shen2 。
- shao1 shang4 yao4 liao2 chan2 ， qin1 feng2 ku1 wen3 xun2 。
- mei3 pian1 cheng1 lu4 jia3 ， si4 song4 shi2 cui1 yin1 。
- jie1 zhou4 lai2 ci2 jin4 ， xuan1 xia2 qie4 rui4 chen2 。
- jin1 sheng1 jian1 zhen4 yu4 ， si1 xu4 sui4 cheng2 lun2 。
- yu4 du2 lan2 tu2 zi4 ， shi2 can1 bao4 wei3 chen2 。
- pi1 cheng2 wu3 se4 zhao4 ， qi3 shou3 liang3 zhu1 lun2 。
- hu3 wo4 si1 xian2 shu4 ， ao2 shan1 zhao4 jie2 xin1 。
- qing3 wen2 bi4 di4 cai3 ， you3 yi4 jing4 gong1 lin2 。
- bi4 hu3 qian2 xing1 zen4 ， you2 long2 ju4 ken3 xun4 。
- fu2 yu2 tan1 liu4 liu4 ， guo2 zhi4 bi4 yin2 yin2 。
- dong1 zhen4 chong2 guang1 qi3 ， nan2 ji1 duo1 yan4 lun2 。
- chu4 xie2 guan1 zhi4 jiu3 ， lian3 shou3 bi4 cong1 pin2 。
- yong3 tui4 ning2 wu2 wei4 ， xie2 fei1 gu4 you3 yin1 。
- zhong1 cheng2 zi3 zhi1 zhao4 ， hai2 fan3 bi4 tao2 chun1 。
- ding1 zhi2 he2 chang2 qu1 ， lan2 you1 zhi3 zi4 ren4 。
- ge1 cheng2 jie1 yu2 feng4 ， shu1 zhi3 tai4 chu1 lin2 。
- jing4 sui4 dong1 ping2 le4 ， fei1 you1 xuan1 zi3 pin2 。
- meng2 zhuang1 xiang2 zhi3 zhi3 ， ni2 fu4 hui4 xun2 xun2 。
- jiu3 fu4 qi2 xing1 wang4 ， fei1 tu2 che4 se4 chen2 。
- ye4 ge1 hu1 xi1 xie4 ， xian1 shou4 dun4 cui1 chun1 。
- dian4 fa2 chu2 ru2 yu4 ， bei1 xu1 jiu4 shou4 xin1 。
- cheng2 qi1 san1 bang3 shi4 ， zhui4 lei4 si4 zhou1 min2 。
- zi4 ci3 wang2 yi2 zhi2 ， shui2 jiang1 shu2 bai3 shen1 。
- ta1 nian2 hu3 ben1 yin3 ， wu2 fu4 lao3 cheng2 ren2 。

## 注释

## 译文

## 赏析
