---
id: song-qi-da-li-qing-cheng
title: 大礼庆成
titlePinyin: da4 li3 qing4 cheng2
titleSlug: da-li-qing-cheng
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上帝怀明德，圆坛展盛仪。
- 南城七里路，三岁一郊时。
- 豫动森华盖，干行俪绛螭。
- 山河对旒冕，辰象倚旍旗。
- 尔祏前增谧，皇灵下告慈。
- 密都俄奠玉，清庙徧尝粢。
- 田烛纷先置，轩营肃左移。
- 礼行忘景晏，恩厚觉寒迟。
- 紫宙天鸿洞，宾柴燎陆离。
- 合祛联祭秸，妥侑判纯牺。
- 腏食千华炬，陪祠万翠緌。
- 开天浮协气，亘海受洪厘。
- 爱日兼祥至，随风与令驰。
- 群心乐更始，徽册贶颛辞。
- 尧舜文章焕，渊云颂叹疲。
- 无阶効论报，敢告日孜孜。

## 拼音
- shang4 di4 huai2 ming2 de2 ， yuan2 tan2 zhan3 sheng4 yi2 。
- nan2 cheng2 qi1 li3 lu4 ， san1 sui4 yi4 jiao1 shi2 。
- yu4 dong4 sen1 hua2 gai4 ， gan1 xing2 li4 jiang4 chi1 。
- shan1 he2 dui4 liu2 mian3 ， chen2 xiang4 yi3 jing1 qi2 。
- er3 shi2 qian2 zeng1 mi4 ， huang2 ling2 xia4 gao4 ci2 。
- mi4 dou1 e2 dian4 yu4 ， qing1 miao4 bian4 chang2 zi1 。
- tian2 zhu2 fen1 xian1 zhi4 ， xuan1 ying2 su4 zuo3 yi2 。
- li3 xing2 wang4 jing3 yan4 ， en1 hou4 jue2 han2 chi2 。
- zi3 zhou4 tian1 hong2 dong4 ， bin1 chai2 liao2 lu4 li2 。
- he2 qu1 lian2 ji4 jie1 ， tuo3 you4 pan4 chun2 xi1 。
- zhui4 shi2 qian1 hua2 ju4 ， pei2 ci2 wan4 cui4 rui2 。
- kai1 tian1 fu2 xie2 qi4 ， gen4 hai3 shou4 hong2 li2 。
- ai4 ri4 jian1 xiang2 zhi4 ， sui2 feng1 yu3 ling4 chi2 。
- qun2 xin1 le4 geng1 shi3 ， hui1 ce4 kuang4 zhuan1 ci2 。
- yao2 shun4 wen2 zhang1 huan4 ， yuan1 yun2 song4 tan4 pi2 。
- wu2 jie1 xiao4 lun4 bao4 ， gan3 gao4 ri4 zi1 zi1 。

## 注释

## 译文

## 赏析
