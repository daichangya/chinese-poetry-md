---
id: song-qi-jiu-ri-shi-yan-tai-qing-lou
title: 九日侍宴太清楼
titlePinyin: jiu3 ri4 shi4 yan4 tai4 qing1 lou2
titleSlug: jiu-ri-shi-yan-tai-qing-lou
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荐九标佳节，中天驻翠舆。
- 晨光清复道，秋色徧储胥。
- 畦稻霜成后，宫橙露饱初。
- 省收行步玉，拜赐俨华裾。
- 曼衍来长乐，鸱夷下属车。
- 帝韶仪瑞𬸘，王藻跃恩鱼。
- 霁雾供披拂，凉风助扫除。
- 高杨穿叶外，仙菊泛花余。
- 寒入弓声厉，欢留酒算徐。
- 神池原不浪，温树未曾疏。
- 帝眷凭秋稼，臣心仰夏渠。
- 承平将乐事，并入史臣书。

## 拼音
- jian4 jiu3 biao1 jia1 jie2 ， zhong1 tian1 zhu4 cui4 yu2 。
- chen2 guang1 qing1 fu4 dao4 ， qiu1 se4 bian4 chu3 xu1 。
- qi2 dao4 shuang1 cheng2 hou4 ， gong1 cheng2 lu4 bao3 chu1 。
- sheng3 shou1 xing2 bu4 yu4 ， bai4 ci4 yan3 hua2 ju1 。
- man4 yan3 lai2 chang2 le4 ， chi1 yi2 xia4 shu3 che1 。
- di4 shao2 yi2 rui4 yan3 ， wang2 zao3 yue4 en1 yu2 。
- ji4 wu4 gong4 pi1 fu2 ， liang2 feng1 zhu4 sao3 chu2 。
- gao1 yang2 chuan1 ye4 wai4 ， xian1 ju2 fan4 hua1 yu2 。
- han2 ru4 gong1 sheng1 li4 ， huan1 liu2 jiu3 suan4 xu2 。
- shen2 chi2 yuan2 bu2 lang4 ， wen1 shu4 wei4 ceng2 shu1 。
- di4 juan4 ping2 qiu1 jia4 ， chen2 xin1 yang3 xia4 qu2 。
- cheng2 ping2 jiang1 le4 shi4 ， bing4 ru4 shi3 chen2 shu1 。

## 注释

## 译文

## 赏析
