---
id: song-qi-chang-shan-yang-shi-you-er-guai-shi-qi-xian-bai-zhuang-tian-cao-zhang-zh-ffaad81c
title: 常山杨氏有二怪石奇险百状田曹张中行家雒阳徧见都中诸家所得异石皆出此下予他日思之恐常人忽而不珍作诗以诧其处并邀中行伯逢同赋
titlePinyin: chang2 shan1 yang2 shi4 you3 er4 guai4 shi2 qi2 xian3 bai3 zhuang4 tian2 cao2 zhang1 zhong1 hang2 jia1 luo4 yang2 bian4 jian4 dou1 zhong1 zhu1 jia1 suo3 de2 yi4 shi2 jie1 chu1 ci3 xia4 yu3 ta1 ri4 si1 zhi1 kong3 chang2 ren2 hu1 er2 bu4 zhen1 zuo4 shi1 yi3 cha4 qi2 chu4 bing4 yao1 zhong1 hang2 bo2 feng2 tong2 fu4
titleSlug: chang-shan-yang-shi-you-er-guai-shi-qi-xian-bai-zhuang-tian-cao-zhang-zh-ffaad81c
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 块然两奇石，谲怪状难悉。
- 千仞裂嵯峨，一气与崷崒。
- 四隅藓剥肤，万古云渍骨。
- 补余天所委，陨罢星不没。
- 横苍对偃蹇，怒翠竞腾突。
- 神媪秘弗露，狂鼇抃而失。
- 由兹落人宇，得用玩奇质。
- 屹如不可转，挺若无所屈。
- 鬭虎攫余痕，乖龙卧残窟。
- 撑掉壮士槊，奋立直臣笏。
- 危顶烟夭矫，窄窦雷鬰律。
- 涛头缩不长，魖臂愤相捽。
- 变现载灵牒，呵护费神物。
- 穷陬苦陋庳，珍碧恐湮汩。
- 各保坚䃭姿，以待封山日。

## 拼音
- kuai4 ran2 liang3 qi2 shi2 ， jue2 guai4 zhuang4 nan2 xi1 。
- qian1 ren4 lie4 cuo2 e2 ， yi2 qi4 yu3 qiu2 zu2 。
- si4 yu2 xian3 bao1 fu1 ， wan4 gu3 yun2 zi4 gu3 。
- bu3 yu2 tian1 suo3 wei3 ， yun3 ba4 xing1 bu4 mei2 。
- heng2 cang1 dui4 yan3 jian3 ， nu4 cui4 jing4 teng2 tu1 。
- shen2 ao3 mi4 fu2 lu4 ， kuang2 ao2 bian4 er2 shi1 。
- you2 zi1 luo4 ren2 yu3 ， de2 yong4 wan2 qi2 zhi4 。
- yi4 ru2 bu4 ke3 zhuan3 ， ting3 ruo4 wu2 suo3 qu1 。
- dou4 hu3 jue2 yu2 hen2 ， guai1 long2 wo4 can2 ku1 。
- cheng1 diao4 zhuang4 shi4 shuo4 ， fen4 li4 zhi2 chen2 hu4 。
- wei1 ding3 yan1 yao1 jiao3 ， zhai3 dou4 lei2 yu4 lü4 。
- tao1 tou2 suo1 bu4 chang2 ， xu1 bi4 fen4 xiang1 zuo2 。
- bian4 xian4 zai3 ling2 die2 ， he1 hu4 fei4 shen2 wu4 。
- qiong2 zou1 ku3 lou4 bi4 ， zhen1 bi4 kong3 yan1 gu3 。
- ge4 bao3 jian1 䃭 zi1 ， yi3 dai4 feng1 shan1 ri4 。

## 注释

## 译文

## 赏析
