---
id: song-qi-jiang-dong-gui-liu-bie-yang-zong-li-shi-yun
title: 将东归留别杨宗礼十韵
titlePinyin: jiang1 dong1 gui1 liu2 bie2 yang2 zong1 li3 shi2 yun4
titleSlug: jiang-dong-gui-liu-bie-yang-zong-li-shi-yun
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清白旧家声，论交得宁馨。
- 摛华吐凤赋，闻礼堕鳣庭。
- 潘夏叨连璧，荀陈更聚星。
- 胶投思固漆，渭浊许过泾。
- 合坐怀妍唱，分诗写素屏。
- 情深方柏悦，性懒自榆暝。
- 短羽偏惊月，羁游剧泛萍。
- 北梁催税鞅，南郡阻繙经。
- 晓色三竿日，离歌十里亭。
- 期君促西上，相遇在神坰。

## 拼音
- qing1 bai2 jiu4 jia1 sheng1 ， lun4 jiao1 de2 ning2 xin1 。
- chi1 hua2 tu3 feng4 fu4 ， wen2 li3 duo4 zhan1 ting2 。
- pan1 xia4 dao1 lian2 bi4 ， xun2 chen2 geng4 ju4 xing1 。
- jiao1 tou2 si1 gu4 qi1 ， wei4 zhuo2 xu3 guo4 jing1 。
- he2 zuo4 huai2 yan2 chang4 ， fen1 shi1 xie3 su4 ping2 。
- qing2 shen1 fang1 bai3 yue4 ， xing4 lan3 zi4 yu2 ming2 。
- duan3 yu3 pian1 jing1 yue4 ， ji1 you2 ju4 fan4 ping2 。
- bei3 liang2 cui1 shui4 yang1 ， nan2 jun4 zu3 fan1 jing1 。
- xiao3 se4 san1 gan1 ri4 ， li2 ge1 shi2 li3 ting2 。
- qi1 jun1 cu4 xi1 shang4 ， xiang1 yu4 zai4 shen2 jiong1 。

## 注释

## 译文

## 赏析
