---
id: song-qi-ni-du-gong-bu-jiu-cheng-gong
title: 拟杜工部九成宫
titlePinyin: ni3 du4 gong1 bu4 jiu3 cheng2 gong1
titleSlug: ni-du-gong-bu-jiu-cheng-gong
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云山鬰嵯峨，宫户莽𫐖轕。
- 摧峰隠驰道，镵岫启绣闼。
- 游鹍邈飞鬭，阳马恣陵突。
- 危淙注铜池，翠潋潄崖骨。
- 落虹拖晨轩，奔蟾守夜窟。
- 凭高眺鸿洞，念古一超忽。
- 咄嗟有隋后，缔构穷剞劂。
- 徒矜昔日工，乃忘后世拙。
- 居为唐家保，功业何汩汩。
- 牛酒望幸民，岩廊卫守卒。
- 残松抱空偃，卧杨委新伐。
- 千载徧荒愁，金铺锁崷崒。

## 拼音
- yun2 shan1 yu4 cuo2 e2 ， gong1 hu4 mang3 𫐖 ge2 。
- cui1 feng1 yin3 chi2 dao4 ， chan2 xiu4 qi3 xiu4 ta4 。
- you2 kun1 miao3 fei1 dou4 ， yang2 ma3 zi4 ling2 tu1 。
- wei1 cong2 zhu4 tong2 chi2 ， cui4 lian4 shu4 ya2 gu3 。
- luo4 hong2 tuo1 chen2 xuan1 ， ben1 chan2 shou3 ye4 ku1 。
- ping2 gao1 tiao4 hong2 dong4 ， nian4 gu3 yi4 chao1 hu1 。
- duo1 jie1 you3 sui2 hou4 ， di4 gou4 qiong2 ji1 jue2 。
- tu2 jin1 xi1 ri4 gong1 ， nai3 wang4 hou4 shi4 zhuo1 。
- ju1 wei4 tang2 jia1 bao3 ， gong1 ye4 he2 gu3 gu3 。
- niu2 jiu3 wang4 xing4 min2 ， yan2 lang2 wei4 shou3 zu2 。
- can2 song1 bao4 kong1 yan3 ， wo4 yang2 wei3 xin1 fa2 。
- qian1 zai3 bian4 huang1 chou2 ， jin1 pu4 suo3 qiu2 zu2 。

## 注释

## 译文

## 赏析
