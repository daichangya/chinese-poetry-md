---
id: song-qi-nian-shuai
title: 念衰
titlePinyin: nian4 shuai1
titleSlug: nian-shuai
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁月不待人，驱我向衰境。
- 朱颜日辞貌，缟鬓飒垂领。
- 意昏若坐雾，欢坠似羸井。
- 病多兹及慵，志怯遂依静。
- 问我何功德，乃玷鸡翘省。
- 始愿常谬悠，薄霄图振景。
- 栈车值塞路，蹇蹇莫吾骋。
- 君恩盖如天，分虎向东郢。
- 沈忧诚万绪，通宵付耿耿。
- 失旦安暇鸣，值露徒能警。
- 私计狭且偷，荣路浩方永。
- 惟余昧死章，将露乞身请。

## 拼音
- sui4 yue4 bu2 dai4 ren2 ， qu1 wo3 xiang4 shuai1 jing4 。
- zhu1 yan2 ri4 ci2 mao4 ， gao3 bin4 sa4 chui2 ling3 。
- yi4 hun1 ruo4 zuo4 wu4 ， huan1 zhui4 si4 lei2 jing3 。
- bing4 duo1 zi1 ji2 yong1 ， zhi4 qie4 sui4 yi1 jing4 。
- wen4 wo3 he2 gong1 de2 ， nai3 dian4 ji1 qiao4 sheng3 。
- shi3 yuan4 chang2 miu4 you1 ， bao2 xiao1 tu2 zhen4 jing3 。
- zhan4 che1 zhi2 sai1 lu4 ， jian3 jian3 mo4 wu2 cheng3 。
- jun1 en1 gai4 ru2 tian1 ， fen1 hu3 xiang4 dong1 ying3 。
- shen3 you1 cheng2 wan4 xu4 ， tong1 xiao1 fu4 geng3 geng3 。
- shi1 dan4 an1 xia2 ming2 ， zhi2 lu4 tu2 neng2 jing3 。
- si1 ji4 xia2 qie3 tou1 ， rong2 lu4 hao4 fang1 yong3 。
- wei2 yu2 mei4 si3 zhang1 ， jiang1 lu4 qi3 shen1 qing3 。

## 注释

## 译文

## 赏析
