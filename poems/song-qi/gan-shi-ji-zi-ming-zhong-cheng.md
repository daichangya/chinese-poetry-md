---
id: song-qi-gan-shi-ji-zi-ming-zhong-cheng
title: 感事寄子明中丞
titlePinyin: gan3 shi4 ji4 zi3 ming2 zhong1 cheng2
titleSlug: gan-shi-ji-zi-ming-zhong-cheng
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久玷三云从，仍叨千石荣。
- 羸躯付多病，怯计会无成。
- 出守非严助，何年召郤萌。
- 风摧向阳藿，霜变度江橙。
- 画阁勤听讼，春畴力劝耕。
- 遂惭循吏术，姑促县官征。
- 害马直宜去，劳鱼实恐赪。
- 人心久忘战，朝议近论兵。
- 戍锁关南数，边烽陇右明。
- 将机犹嚄唶，贼胆尚纵横。
- 说士争操牍，谋臣屈请缨。
- 已闻疲转粟，安得但婴城。
- 且许和戎利，重寻挠酒盟。
- 安危系公等，指授尽时英。
- 幸有千金募，须容八阵精。
- 待衰曹刿鼓，长揖亚夫营。
- 刷愤宜修德，时巡况作京。
- 矢方射嶓冢，力欲斩长鲸。
- 宪纸言常屡，王涂日以清。
- 悉心前席重，直指佞人惊。
- 仗下霜余凛，班回佩倚鸣。
- 早调黄铉鼎，催献恶枭羹。
- 顾我罹飞语，于兹类倒行。
- 鬼神惭贾谊，唇舌避君卿。
- 直道今寥落，狂辞先猥并。
- 椎如莫邪钝，伥若小冠盲。
- 秦俗矜车甲，周诗赋旆旌。
- 会当濡橐笔，企咏二边平。

## 拼音
- jiu3 dian4 san1 yun2 cong2 ， reng2 dao1 qian1 shi2 rong2 。
- lei2 qu1 fu4 duo1 bing4 ， qie4 ji4 hui4 wu2 cheng2 。
- chu1 shou3 fei1 yan2 zhu4 ， he2 nian2 zhao4 xi4 meng2 。
- feng1 cui1 xiang4 yang2 huo4 ， shuang1 bian4 du4 jiang1 cheng2 。
- hua4 ge2 qin2 ting1 song4 ， chun1 chou2 li4 quan4 geng1 。
- sui4 can2 xun2 li4 shu4 ， gu1 cu4 xian4 guan1 zheng1 。
- hai4 ma3 zhi2 yi2 qu4 ， lao2 yu2 shi2 kong3 cheng1 。
- ren2 xin1 jiu3 wang4 zhan4 ， chao2 yi4 jin4 lun4 bing1 。
- shu4 suo3 guan1 nan2 shu4 ， bian1 feng1 long3 you4 ming2 。
- jiang1 ji1 you2 huo1 jie4 ， zei2 dan3 shang4 zong4 heng2 。
- shuo1 shi4 zheng1 cao1 du2 ， mou2 chen2 qu1 qing3 ying1 。
- yi3 wen2 pi2 zhuan3 su4 ， an1 de2 dan4 ying1 cheng2 。
- qie3 xu3 he2 rong2 li4 ， zhong4 xun2 nao2 jiu3 meng2 。
- an1 wei1 xi4 gong1 deng3 ， zhi3 shou4 jin4 shi2 ying1 。
- xing4 you3 qian1 jin1 mu4 ， xu1 rong2 ba1 zhen4 jing1 。
- dai4 shuai1 cao2 gui4 gu3 ， chang2 yi1 ya4 fu1 ying2 。
- shua1 fen4 yi2 xiu1 de2 ， shi2 xun2 kuang4 zuo4 jing1 。
- shi3 fang1 she4 bo1 zhong3 ， li4 yu4 zhan3 chang2 jing1 。
- xian4 zhi3 yan2 chang2 lü3 ， wang2 tu2 ri4 yi3 qing1 。
- xi1 xin1 qian2 xi2 zhong4 ， zhi2 zhi3 ning4 ren2 jing1 。
- zhang4 xia4 shuang1 yu2 lin3 ， ban1 hui2 pei4 yi3 ming2 。
- zao3 tiao2 huang2 xuan4 ding3 ， cui1 xian4 e4 xiao1 geng1 。
- gu4 wo3 li2 fei1 yu3 ， yu2 zi1 lei4 dao3 xing2 。
- gui3 shen2 can2 jia3 yi4 ， chun2 she2 bi4 jun1 qing1 。
- zhi2 dao4 jin1 liao2 luo4 ， kuang2 ci2 xian1 wei3 bing4 。
- zhui1 ru2 mo4 xie2 dun4 ， chang1 ruo4 xiao3 guan1 mang2 。
- qin2 su2 jin1 che1 jia3 ， zhou1 shi1 fu4 pei4 jing1 。
- hui4 dang1 ru2 tuo2 bi3 ， qi3 yong3 er4 bian1 ping2 。

## 注释

## 译文

## 赏析
