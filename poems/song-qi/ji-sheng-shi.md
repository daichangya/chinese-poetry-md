---
id: song-qi-ji-sheng-shi
title: 纪圣诗
titlePinyin: ji4 sheng4 shi1
titleSlug: ji-sheng-shi
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沙麓披祥牒，金刀袭裔昆。
- 嫔虞冠妫汭，生子首姜嫄。
- 自昔仪椒壶，乘时正翟轩。
- 袆褕躬象服，黄老好名言。
- 慈荫天同广，柔风律并暄。
- 露光流月姊，秘纬应星鼋。
- 嗣统开横兆，遵遗奉寿原。
- 爱亲周道始，加太汉仪尊。
- 参务丝言慎，临朝玉色温。
- 从容携日月，指顾靖乾坤。
- 尽散脂田邑，亲缲茧舍盆。
- 纪功彤管史，贻训濯龙门。
- 宝稼兴东户，佳兵戢左鞬。
- 万灵翔气辨，五始匝春元。
- 夜陨西方雨，神清积石源。
- 良时标历凤，延祝动廷鸳。
- 缫玉虹光射，丝囊露采翻。
- 斋科蕊珠馆，供会佛家园。
- 荐寿超千劫，同寅望九阍。
- 南风来助曲，北斗下临罇。
- 瑞鉴红摇旭，香罂碧袅昏。
- 钦承子道至，奉养母仪敦。
- 雉翣横霏雾，仙盘滟瑞暾。
- 紫云回幄影，银蒜动钩痕。
- 我有吹笙宴，朝均湛露恩。
- 伻图迈明辟，杂霸掩曾孙。
- 束帛沾群后，张旜答树惇。
- 思贤君子荇，循法大夫繁。
- 賮贝南浮海，邦图北际鲲。
- 此时归宝算，仙石奉绵存。

## 拼音
- sha1 lu4 pi1 xiang2 die2 ， jin1 dao1 xi2 yi4 kun1 。
- pin2 yu2 guan1 gui1 rui4 ， sheng1 zi3 shou3 jiang1 yuan2 。
- zi4 xi1 yi2 jiao1 hu2 ， cheng2 shi2 zheng4 zhai2 xuan1 。
- hui1 yu2 gong1 xiang4 fu2 ， huang2 lao3 hao3 ming2 yan2 。
- ci2 yin4 tian1 tong2 guang3 ， rou2 feng1 lü4 bing4 xuan1 。
- lu4 guang1 liu2 yue4 zi3 ， mi4 wei3 ying4 xing1 yuan2 。
- si4 tong3 kai1 heng2 zhao4 ， zun1 yi2 feng4 shou4 yuan2 。
- ai4 qin1 zhou1 dao4 shi3 ， jia1 tai4 han4 yi2 zun1 。
- can1 wu4 si1 yan2 shen4 ， lin2 chao2 yu4 se4 wen1 。
- cong2 rong2 xie2 ri4 yue4 ， zhi3 gu4 jing4 qian2 kun1 。
- jin4 san4 zhi1 tian2 yi4 ， qin1 qiao1 jian3 she4 pen2 。
- ji4 gong1 tong2 guan3 shi3 ， yi2 xun4 zhuo2 long2 men2 。
- bao3 jia4 xing1 dong1 hu4 ， jia1 bing1 ji2 zuo3 jian1 。
- wan4 ling2 xiang2 qi4 bian4 ， wu3 shi3 za1 chun1 yuan2 。
- ye4 yun3 xi1 fang1 yu3 ， shen2 qing1 ji1 shi2 yuan2 。
- liang2 shi2 biao1 li4 feng4 ， yan2 zhu4 dong4 ting2 yuan1 。
- sao1 yu4 hong2 guang1 she4 ， si1 nang2 lu4 cai3 fan1 。
- zhai1 ke1 rui3 zhu1 guan3 ， gong4 hui4 fo2 jia1 yuan2 。
- jian4 shou4 chao1 qian1 jie2 ， tong2 yin2 wang4 jiu3 hun1 。
- nan2 feng1 lai2 zhu4 qu3 ， bei3 dou4 xia4 lin2 zun1 。
- rui4 jian4 hong2 yao2 xu4 ， xiang1 ying1 bi4 niao3 hun1 。
- qin1 cheng2 zi3 dao4 zhi4 ， feng4 yang3 mu3 yi2 dun1 。
- zhi4 sha4 heng2 fei1 wu4 ， xian1 pan2 yan4 rui4 tun1 。
- zi3 yun2 hui2 wo4 ying3 ， yin2 suan4 dong4 gou1 hen2 。
- wo3 you3 chui1 sheng1 yan4 ， chao2 jun1 zhan4 lu4 en1 。
- beng1 tu2 mai4 ming2 pi4 ， za2 ba4 yan3 zeng1 sun1 。
- shu4 bo2 zhan1 qun2 hou4 ， zhang1 zhan1 da2 shu4 dun1 。
- si1 xian2 jun1 zi3 xing4 ， xun2 fa3 dai4 fu0 fan2 。
- jin4 bei4 nan2 fu2 hai3 ， bang1 tu2 bei3 ji4 kun1 。
- ci3 shi2 gui1 bao3 suan4 ， xian1 shi2 feng4 mian2 cun2 。

## 注释

## 译文

## 赏析
