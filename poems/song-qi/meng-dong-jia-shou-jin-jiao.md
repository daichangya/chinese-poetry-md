---
id: song-qi-meng-dong-jia-shou-jin-jiao
title: 孟冬驾狩近郊
titlePinyin: meng4 dong1 jia4 shou4 jin4 jiao1
titleSlug: meng-dong-jia-shou-jin-jiao
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 讲事当农隙，于畋法健行。
- 百神奔汉跸，万骑扈轩营。
- 彍弩先驱肃，雕戈后队明。
- 云罗垂列岳，虎落压裨瀛。
- 掠野毛群萃，搜林羽族并。
- 熊罴兆中见，鹅鹳阵前程。
- 叠中星弧妙，连飞月箭轻。
- 雁穷书并坠，兔尽窟兼平。
- 俊鹘交拳击，寒鹰厉吻鸣。
- 舞骖均耳耳，𰾄犬鬭令令。
- 示祝仍开网，招虞不用旌。
- 才闻大緌下，已见护车盈。
- 行在移銮仗，中涂集幔城。
- 寿觞称帝酒，恩膳徧君羹。
- 雾日曈昽暖，霜原澶漫清。
- 长杨卷衰叶，敦苇拉枯茎。
- 羽猎何烦讽，车攻遂合赓。
- 宁专干豆荐，要阅建章兵。
- 风入旗常影，天含鼓吹声。
- 九街犹未晚，尧屋已还衡。

## 拼音
- jiang3 shi4 dang1 nong2 xi4 ， yu2 tian2 fa3 jian4 xing2 。
- bai3 shen2 ben1 han4 bi4 ， wan4 qi2 hu4 xuan1 ying2 。
- guo1 nu3 xian1 qu1 su4 ， diao1 ge1 hou4 dui4 ming2 。
- yun2 luo2 chui2 lie4 yue4 ， hu3 luo4 ya1 bi4 ying2 。
- lüe4 ye3 mao2 qun2 cui4 ， sou1 lin2 yu3 zu2 bing4 。
- xiong2 pi2 zhao4 zhong1 jian4 ， e2 guan4 zhen4 qian2 cheng2 。
- die2 zhong1 xing1 hu2 miao4 ， lian2 fei1 yue4 jian4 qing1 。
- yan4 qiong2 shu1 bing4 zhui4 ， tu4 jin4 ku1 jian1 ping2 。
- jun4 hu2 jiao1 quan2 ji1 ， han2 ying1 li4 wen3 ming2 。
- wu3 can1 jun1 er3 er3 ， 𰾄 quan3 dou4 ling4 ling4 。
- shi4 zhu4 reng2 kai1 wang3 ， zhao1 yu2 bu2 yong4 jing1 。
- cai2 wen2 da4 rui2 xia4 ， yi3 jian4 hu4 che1 ying2 。
- xing2 zai4 yi2 luan2 zhang4 ， zhong1 tu2 ji2 man4 cheng2 。
- shou4 shang1 cheng1 di4 jiu3 ， en1 shan4 bian4 jun1 geng1 。
- wu4 ri4 tong2 long2 nuan3 ， shuang1 yuan2 chan2 man4 qing1 。
- chang2 yang2 juan4 shuai1 ye4 ， dun1 wei3 la1 ku1 jing1 。
- yu3 lie4 he2 fan2 feng3 ， che1 gong1 sui4 he2 geng1 。
- ning2 zhuan1 gan1 dou4 jian4 ， yao4 yue4 jian4 zhang1 bing1 。
- feng1 ru4 qi2 chang2 ying3 ， tian1 han2 gu3 chui1 sheng1 。
- jiu3 jie1 you2 wei4 wan3 ， yao2 wu1 yi3 hai2 heng2 。

## 注释

## 译文

## 赏析
