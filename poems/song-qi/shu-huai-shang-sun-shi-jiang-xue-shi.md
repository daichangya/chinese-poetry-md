---
id: song-qi-shu-huai-shang-sun-shi-jiang-xue-shi
title: 抒怀上孙侍讲学士
titlePinyin: shu1 huai2 shang4 sun1 shi4 jiang3 xue2 shi4
titleSlug: shu-huai-shang-sun-shi-jiang-xue-shi
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仆本寒乡士，始愿托田陇。
- 偶与亨会并，遂窃空名宠。
- 黉胄信清闲，文书无倥偬。
- 牵丝玷外举，挟册陪春诵。
- 缥帙芸叶香，清池璧流壅。
- 虽均五能知，犹冀三陌踊。
- 有志慕孤直，多言畏奇中。
- 往往犯怒狙，时时遭吓凤。
- 胁肩方病畦，洗足几成湩。
- 言充卫士爨，赋盖吴人瓮。
- 但望不汝瑕，安能贾予勇。
- 丛云属帝辰，烝油乐贤共。
- 前追三代风，旁鼓天下动。
- 方正召华郤，贤良命晁董。
- 务擢平津对，无罪贾生恸。
- 裒然群俊来，灿若春葩纵。
- 咨予苦涩讷，望风犹阴拱。
- 愁多目似蒿，疾久带移孔。
- 直虑醒而狂，遂同微且尰。
- 三千御上方，八九吞云梦。
- 订正清庙诗，白罢旅獒贡。
- 夫宁本无志，良忧拙于用。
- 击辕固歌鄙，殙金诚外重。
- 中夕抚躬叹，明恩愧孤奉。
- 况复年苒苒，坐惊头种种。
- 闲居昔有潘，广宅今非仲。
- 尘容化衣𫋻，雨气昏刀䩬。
- 所頼庇明哲，盱衡顾闲冗。
- 每辨骥垂耳，力排儒发冢。
- 不尔谢病归，鉏钓事江葑。

## 拼音
- pu2 ben3 han2 xiang1 shi4 ， shi3 yuan4 tuo1 tian2 long3 。
- ou3 yu3 heng1 hui4 bing4 ， sui4 qie4 kong1 ming2 chong3 。
- hong2 zhou4 xin4 qing1 xian2 ， wen2 shu1 wu2 kong3 zong3 。
- qian1 si1 dian4 wai4 ju3 ， xie2 ce4 pei2 chun1 song4 。
- piao3 zhi4 yun2 ye4 xiang1 ， qing1 chi2 bi4 liu2 yong1 。
- sui1 jun1 wu3 neng2 zhi1 ， you2 ji4 san1 mo4 yong3 。
- you3 zhi4 mu4 gu1 zhi2 ， duo1 yan2 wei4 qi2 zhong1 。
- wang3 wang3 fan4 nu4 ju1 ， shi2 shi2 zao1 xia4 feng4 。
- xie2 jian1 fang1 bing4 qi2 ， xi3 zu2 ji3 cheng2 dong4 。
- yan2 chong1 wei4 shi4 cuan4 ， fu4 gai4 wu2 ren2 weng4 。
- dan4 wang4 bu4 ru3 xia2 ， an1 neng2 jia3 yu3 yong3 。
- cong2 yun2 shu3 di4 chen2 ， zheng1 you2 le4 xian2 gong4 。
- qian2 zhui1 san1 dai4 feng1 ， pang2 gu3 tian1 xia4 dong4 。
- fang1 zheng4 zhao4 hua2 xi4 ， xian2 liang2 ming4 chao2 dong3 。
- wu4 zhuo2 ping2 jin1 dui4 ， wu2 zui4 jia3 sheng1 tong4 。
- pou2 ran2 qun2 jun4 lai2 ， can4 ruo4 chun1 pa1 zong4 。
- zi1 yu3 ku3 se4 ne4 ， wang4 feng1 you2 yin1 gong3 。
- chou2 duo1 mu4 si4 hao1 ， ji2 jiu3 dai4 yi2 kong3 。
- zhi2 lü4 xing3 er2 kuang2 ， sui4 tong2 wei1 qie3 zhong3 。
- san1 qian1 yu4 shang4 fang1 ， ba1 jiu3 tun1 yun2 meng4 。
- ding4 zheng4 qing1 miao4 shi1 ， bai2 ba4 lü3 ao2 gong4 。
- fu1 ning2 ben3 wu2 zhi4 ， liang2 you1 zhuo1 yu2 yong4 。
- ji1 yuan2 gu4 ge1 bi3 ， hun1 jin1 cheng2 wai4 zhong4 。
- zhong1 xi1 fu3 gong1 tan4 ， ming2 en1 kui4 gu1 feng4 。
- kuang4 fu4 nian2 ran3 ran3 ， zuo4 jing1 tou2 zhong3 zhong3 。
- xian2 ju1 xi1 you3 pan1 ， guang3 zhai2 jin1 fei1 zhong4 。
- chen2 rong2 hua4 yi1 𫋻 ， yu3 qi4 hun1 dao1 䩬 。
- suo3 lai4 bi4 ming2 zhe2 ， xu1 heng2 gu4 xian2 rong3 。
- mei3 bian4 ji4 chui2 er3 ， li4 pai2 ru2 fa1 zhong3 。
- bu4 er3 xie4 bing4 gui1 ， chu2 diao4 shi4 jiang1 feng1 。

## 注释

## 译文

## 赏析
