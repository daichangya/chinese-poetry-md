---
id: song-qi-li-chun-qian-er-ri-huo-xue
title: 立春前二日获雪
titlePinyin: li4 chun1 qian2 er4 ri4 huo4 xue3
titleSlug: li-chun-qian-er-ri-huo-xue
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佳雪春前降，层阴腊外留。
- 日昏霏霰集，风定舞花稠。
- 浩气皑皑徧，繁光衮衮流。
- 洒林初乱坞，拂瓦暗平沟。
- 洞矗三云仗，山迎万玉侯。
- 客车羊作驾，仙氅鹤供裘。
- 只有歌堪和，都无色可侔。
- 险堆怜傍砌，斜湿爱侵帱。
- 面旋成迟落，缤纷不顿休。
- 粉塘连北渚，缟顷接西畴。
- 兴往惟思戴，宾来但忆邹。
- 絮痕侵柳动，盐影著波浮。
- 宿莽攒瑶草，长隄卧素虬。
- 正缘先毕雨，并欲润天麰。
- 应祷驱民癠，呈祥溢里讴。
- 长人蒙帝力，欢酌任言醻。

## 拼音
- jia1 xue3 chun1 qian2 jiang4 ， ceng2 yin1 la4 wai4 liu2 。
- ri4 hun1 fei1 xian4 ji2 ， feng1 ding4 wu3 hua1 chou2 。
- hao4 qi4 ai2 ai2 bian4 ， fan2 guang1 gun3 gun3 liu2 。
- sa3 lin2 chu1 luan4 wu4 ， fu2 wa3 an4 ping2 gou1 。
- dong4 chu4 san1 yun2 zhang4 ， shan1 ying2 wan4 yu4 hou2 。
- ke4 che1 yang2 zuo4 jia4 ， xian1 chang3 he4 gong4 qiu2 。
- zhi3 you3 ge1 kan1 he2 ， dou1 wu2 se4 ke3 mou2 。
- xian3 dui1 lian2 bang4 qi4 ， xie2 shi1 ai4 qin1 chou2 。
- mian4 xuan2 cheng2 chi2 luo4 ， bin1 fen1 bu2 dun4 xiu1 。
- fen3 tang2 lian2 bei3 zhu3 ， gao3 qing3 jie1 xi1 chou2 。
- xing1 wang3 wei2 si1 dai4 ， bin1 lai2 dan4 yi4 zou1 。
- xu4 hen2 qin1 liu3 dong4 ， yan2 ying3 zhu4 bo1 fu2 。
- su4 mang3 zan3 yao2 cao3 ， chang2 di1 wo4 su4 qiu2 。
- zheng4 yuan2 xian1 bi4 yu3 ， bing4 yu4 run4 tian1 mou2 。
- ying4 dao3 qu1 min2 ji4 ， cheng2 xiang2 yi4 li3 ou1 。
- chang2 ren2 meng2 di4 li4 ， huan1 zhuo2 ren4 yan2 chou2 。

## 注释

## 译文

## 赏析
