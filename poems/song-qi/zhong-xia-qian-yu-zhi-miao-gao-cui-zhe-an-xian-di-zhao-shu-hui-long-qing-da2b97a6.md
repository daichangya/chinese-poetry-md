---
id: song-qi-zhong-xia-qian-yu-zhi-miao-gao-cui-zhe-an-xian-di-zhao-shu-hui-long-qing-da2b97a6
title: 仲夏愆雨穉苗告悴辄按先帝诏书绘龙请雨兼祷霍山淮渎二祠戊寅蒇祀己卯获雨谨成喜雨诗呈官属
titlePinyin: zhong4 xia4 qian1 yu3 zhi4 miao2 gao4 cui4 zhe2 an4 xian1 di4 zhao4 shu1 hui4 long2 qing3 yu3 jian1 dao3 huo4 shan1 huai2 du2 er4 ci2 wu4 yin2 chan3 si4 ji3 mao3 huo4 yu3 jin3 cheng2 xi3 yu3 shi1 cheng2 guan1 shu3
titleSlug: zhong-xia-qian-yu-zhi-miao-gao-cui-zhe-an-xian-di-zhao-shu-hui-long-qing-da2b97a6
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛夏挟骄阳，于以搆炎熯。
- 歊尘坌天盖，烈御煽云汉。
- 稻颖茁然秀，涸流不胜灌。
- 田畯恤岁功，释耒共愁叹。
- 太守忝农使，闭阁重惭惋。
- 曾是谬政纲，曾是滥囚犴。
- 一食三失匕，冀亦思过半。
- 驰祝诉群望，愿以身塞谴。
- 先帝隠民癠，致和格灵变。
- 图龙著绘法，令甲布州县。
- 愚计不知出，奉行安敢慢。
- 外日筑层坛，丙夜封舒雁。
- 奉匜再三跪，信辞靡虚荐。
- 幸勿为龙羞，敢不报神眷。
- 翼日耿弗寐，徂野视宵奠。
- 幽血粲静蠲，执事便传赞。
- 薄诚蒙昭享，距跃私自忭。
- 回车未及税，云油默焉徧。
- 穷海遂涔涔，笼山兹漫漫。
- 旱麓众卉苏，焦原暍氛散。
- 寸苗蔚如揠，新波鳞欲涣。
- 何意一溉窘，有望千箱衍。
- 揆予乏嘉绩，圣诏仰成宪。
- 恤祀神罔恫，昏作人胥劝。
- 抒藻拙言词，窃用慰群掾。

## 拼音
- sheng4 xia4 xie2 jiao1 yang2 ， yu2 yi3 gou4 yan2 han4 。
- xiao1 chen2 ben4 tian1 gai4 ， lie4 yu4 shan1 yun2 han4 。
- dao4 ying3 zhuo2 ran2 xiu4 ， he2 liu2 bu2 sheng4 guan4 。
- tian2 jun4 xu4 sui4 gong1 ， shi4 lei3 gong4 chou2 tan4 。
- tai4 shou3 tian3 nong2 shi3 ， bi4 ge2 zhong4 can2 wan3 。
- ceng2 shi4 miu4 zheng4 gang1 ， ceng2 shi4 lan4 qiu2 an4 。
- yi4 shi2 san1 shi1 bi3 ， ji4 yi4 si1 guo4 ban4 。
- chi2 zhu4 su4 qun2 wang4 ， yuan4 yi3 shen1 sai1 qian3 。
- xian1 di4 yin3 min2 ji4 ， zhi4 he2 ge2 ling2 bian4 。
- tu2 long2 zhu4 hui4 fa3 ， ling4 jia3 bu4 zhou1 xian4 。
- yu2 ji4 bu4 zhi1 chu1 ， feng4 xing2 an1 gan3 man4 。
- wai4 ri4 zhu4 ceng2 tan2 ， bing3 ye4 feng1 shu1 yan4 。
- feng4 yi2 zai4 san1 gui4 ， xin4 ci2 mi2 xu1 jian4 。
- xing4 wu4 wei4 long2 xiu1 ， gan3 bu2 bao4 shen2 juan4 。
- yi4 ri4 geng3 fu2 mei4 ， cu2 ye3 shi4 xiao1 dian4 。
- you1 xue4 can4 jing4 juan1 ， zhi2 shi4 bian4 chuan2 zan4 。
- bao2 cheng2 meng2 zhao1 xiang3 ， ju4 yue4 si1 zi4 bian4 。
- hui2 che1 wei4 ji2 shui4 ， yun2 you2 mo4 yan1 bian4 。
- qiong2 hai3 sui4 cen2 cen2 ， long2 shan1 zi1 man4 man4 。
- han4 lu4 zhong4 hui4 su1 ， jiao1 yuan2 ye1 fen1 san4 。
- cun4 miao2 wei4 ru2 ya4 ， xin1 bo1 lin2 yu4 huan4 。
- he2 yi4 yi2 gai4 jiong3 ， you3 wang4 qian1 xiang1 yan3 。
- kui2 yu3 fa2 jia1 ji4 ， sheng4 zhao4 yang3 cheng2 xian4 。
- xu4 si4 shen2 wang3 dong4 ， hun1 zuo4 ren2 xu1 quan4 。
- shu1 zao3 zhuo1 yan2 ci2 ， qie4 yong4 wei4 qun2 yuan4 。

## 注释

## 译文

## 赏析
