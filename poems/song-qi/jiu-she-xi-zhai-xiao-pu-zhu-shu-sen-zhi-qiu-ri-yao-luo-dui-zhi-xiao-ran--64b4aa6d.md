---
id: song-qi-jiu-she-xi-zhai-xiao-pu-zhu-shu-sen-zhi-qiu-ri-yao-luo-dui-zhi-xiao-ran--64b4aa6d
title: 僦舍西斋小圃竹树森植秋日摇落对之翛然因作长句尽道所见
titlePinyin: jiu4 she4 xi1 zhai1 xiao3 pu3 zhu2 shu4 sen1 zhi2 qiu1 ri4 yao2 luo4 dui4 zhi1 xiao1 ran2 yin1 zuo4 chang2 ju4 jin4 dao4 suo3 jian4
titleSlug: jiu-she-xi-zhai-xiao-pu-zhu-shu-sen-zhi-qiu-ri-yao-luo-dui-zhi-xiao-ran--64b4aa6d
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避事长卿志，闲居郎将流。
- 无心婴外物，有兴为高秋。
- 僦舍余三亩，畸人代一邱。
- 园空树色至，日淡暝烟浮。
- 绀叶繁江蓼，丹须亚海榴。
- 青松七鬣嫩，黄菊万钉稠。
- 露泫梨津熟，风干芰扇愁。
- 小池圆写镜，卧石侧盘虬。
- 爱竹惟惭赋，逢萱即忘忧。
- 信非吾土美，聊并小山留。
- 胜托三余暇，幽寻五日休。
- 沼蛙观聿役，簷雀听啁啾。
- 心有冥鸿伴，歌烦警鹤酬。
- 兹焉为乐地，时事判悠悠。

## 拼音
- bi4 shi4 chang2 qing1 zhi4 ， xian2 ju1 lang2 jiang1 liu2 。
- wu2 xin1 ying1 wai4 wu4 ， you3 xing1 wei4 gao1 qiu1 。
- jiu4 she4 yu2 san1 mu3 ， ji1 ren2 dai4 yi4 qiu1 。
- yuan2 kong1 shu4 se4 zhi4 ， ri4 dan4 ming2 yan1 fu2 。
- gan4 ye4 fan2 jiang1 liao3 ， dan1 xu1 ya4 hai3 liu2 。
- qing1 song1 qi1 lie4 nen4 ， huang2 ju2 wan4 ding1 chou2 。
- lu4 xuan4 li2 jin1 shu2 ， feng1 gan1 ji4 shan4 chou2 。
- xiao3 chi2 yuan2 xie3 jing4 ， wo4 shi2 ce4 pan2 qiu2 。
- ai4 zhu2 wei2 can2 fu4 ， feng2 xuan1 ji2 wang4 you1 。
- xin4 fei1 wu2 tu3 mei3 ， liao2 bing4 xiao3 shan1 liu2 。
- sheng4 tuo1 san1 yu2 xia2 ， you1 xun2 wu3 ri4 xiu1 。
- zhao3 wa1 guan1 yu4 yi4 ， yan2 que4 ting1 zhou1 jiu1 。
- xin1 you3 ming2 hong2 ban4 ， ge1 fan2 jing3 he4 chou2 。
- zi1 yan1 wei4 le4 di4 ， shi2 shi4 pan4 you1 you1 。

## 注释

## 译文

## 赏析
