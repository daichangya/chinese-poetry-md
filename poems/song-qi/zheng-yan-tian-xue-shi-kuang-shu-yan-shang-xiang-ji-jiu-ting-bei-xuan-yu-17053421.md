---
id: song-qi-zheng-yan-tian-xue-shi-kuang-shu-yan-shang-xiang-ji-jiu-ting-bei-xuan-yu-17053421
title: 正言田学士况书言上庠祭酒厅北轩予所种竹滋茂
titlePinyin: zheng4 yan2 tian2 xue2 shi4 kuang4 shu1 yan2 shang4 xiang2 ji4 jiu3 ting1 bei3 xuan1 yu3 suo3 zhong3 zhu2 zi1 mao4
titleSlug: zheng-yan-tian-xue-shi-kuang-shu-yan-shang-xiang-ji-jiu-ting-bei-xuan-yu-17053421
author: 宋祁
authorPinyin: song4 qi2
authorSlug: song-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔承上庠乏，莳竹北堂轩。
- 饬吏勤浸灌，冉冉荣孤根。
- 日晏到官下，对赏忘尘喧。
- 海月影宵戺，天风籁晨颠。
- 去年主人斥，负谤为淮藩。
- 后来异好尚，欲诿不敢宣。
- 何幸觏时哲，乃加封殖恩。
- 千里走书驿，语竹遥相存。
- 不才好冷局，异日期归旋。
- 千万屏剪伐，勿令孤愿言。

## 拼音
- xi1 cheng2 shang4 xiang2 fa2 ， shi4 zhu2 bei3 tang2 xuan1 。
- chi4 li4 qin2 jin4 guan4 ， ran3 ran3 rong2 gu1 gen1 。
- ri4 yan4 dao4 guan1 xia4 ， dui4 shang3 wang4 chen2 xuan1 。
- hai3 yue4 ying3 xiao1 shi4 ， tian1 feng1 lai4 chen2 dian1 。
- qu4 nian2 zhu3 ren2 chi4 ， fu4 bang4 wei4 huai2 fan1 。
- hou4 lai2 yi4 hao3 shang4 ， yu4 wei3 bu4 gan3 xuan1 。
- he2 xing4 gou4 shi2 zhe2 ， nai3 jia1 feng1 zhi2 en1 。
- qian1 li3 zou3 shu1 yi4 ， yu3 zhu2 yao2 xiang1 cun2 。
- bu4 cai2 hao3 leng3 ju2 ， yi4 ri4 qi1 gui1 xuan2 。
- qian1 wan4 ping2 jian3 fa2 ， wu4 ling4 gu1 yuan4 yan2 。

## 注释

## 译文

## 赏析
