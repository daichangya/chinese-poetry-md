---
id: lu-yuan-zhong-jia-shou-lu-shu-gong-you-zhong-yin-yan-wu-ming-dong-zuo-ke-po-yang-zhu-g-d2a0b08f
title: 假守吕叔恭游中隐岩无名洞坐客鄱阳朱国辅云此洞未有名因公而题欲名曰吕公岩予未敢披襟而刘子思陈朝彦皆曰甚当戏书五十六字镵于石壁间绍兴甲戌季春七日
titlePinyin: jia3 shou3 lü3 shu1 gong1 you2 zhong1 yin3 yan2 wu2 ming2 dong4 zuo4 ke4 po2 yang2 zhu1 guo2 fu3 yun2 ci3 dong4 wei4 you3 ming2 yin1 gong1 er2 ti2 yu4 ming2 yue1 lü3 gong1 yan2 yu3 wei4 gan3 pi1 jin1 er2 liu2 zi3 si1 chen2 chao2 yan4 jie1 yue1 shen4 dang1 xi4 shu1 wu3 shi2 liu4 zi4 chan2 yu2 shi2 bi4 jian1 shao4 xing1 jia3 xu1 ji4 chun1 qi1 ri4
titleSlug: jia-shou-lu-shu-gong-you-zhong-yin-yan-wu-ming-dong-zuo-ke-po-yang-zhu-g-d2a0b08f
author: 吕愿中
authorPinyin: lü3 yuan4 zhong1
authorSlug: lu-yuan-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 护田绿水转山樊，滴翠群峰列巨杉。
- 洞外僧蓝侵斗汉，涧边人迹隔仙凡。
- 深深云谷春常在，寂寂松扉夜不缄。
- 此处得名爰自我，要须题作吕公岩。

## 拼音
- hu4 tian2 lü4 shui3 zhuan3 shan1 fan2 ， di1 cui4 qun2 feng1 lie4 ju4 shan1 。
- dong4 wai4 seng1 lan2 qin1 dou4 han4 ， jian4 bian1 ren2 ji4 ge2 xian1 fan2 。
- shen1 shen1 yun2 gu3 chun1 chang2 zai4 ， ji4 ji4 song1 fei1 ye4 bu4 jian1 。
- ci3 chu4 de2 ming2 yuan2 zi4 wo3 ， yao4 xu1 ti2 zuo4 lü3 gong1 yan2 。

## 注释

## 译文

## 赏析
