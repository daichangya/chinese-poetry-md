---
id: lu-wen-feng-chi-ji-nan-yue-shi-si-yun
title: 奉敕祭南岳十四韵
titlePinyin: feng4 chi4 ji4 nan2 yue4 shi2 si4 yun4
titleSlug: feng-chi-ji-nan-yue-shi-si-yun
author: 吕温
authorPinyin: lü3 wen1
authorSlug: lu-wen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 皇家礼赤帝，谬获司风域。致斋紫盖下，宿设祝融侧。
- 鸣涧惊宵寐，清猿递时刻。澡洁事夙兴，簪佩思尽饰。
- 危坛象岳趾，秘殿翘翚翼。登拜不遑愿，酌献皆累息。
- 赞道仪匪繁，祝史词甚直。忽觉心魂悸，如有精灵逼。
- 漠漠云气生，森森杉柏黑。风吹虚箫韵，露洗寒玉色。
- 寂寞有至公，馨香在明德。礼成谢邑吏，驾言归郡职。
- 憩桑访蚕事，遵畴课农力。所愿风雨时，回首瞻南极。

## 拼音
- huang2 jia1 li3 chi4 di4 ， miu4 huo4 si1 feng1 yu4 。 zhi4 zhai1 zi3 gai4 xia4 ， su4 she4 zhu4 rong2 ce4 。
- ming2 jian4 jing1 xiao1 mei4 ， qing1 yuan2 di4 shi2 ke4 。 zao3 jie2 shi4 su4 xing1 ， zan1 pei4 si1 jin4 shi4 。
- wei1 tan2 xiang4 yue4 zhi3 ， mi4 dian4 qiao4 hui1 yi4 。 deng1 bai4 bu4 huang2 yuan4 ， zhuo2 xian4 jie1 lei4 xi1 。
- zan4 dao4 yi2 fei3 fan2 ， zhu4 shi3 ci2 shen4 zhi2 。 hu1 jue2 xin1 hun2 ji4 ， ru2 you3 jing1 ling2 bi1 。
- mo4 mo4 yun2 qi4 sheng1 ， sen1 sen1 shan1 bai3 hei1 。 feng1 chui1 xu1 xiao1 yun4 ， lu4 xi3 han2 yu4 se4 。
- ji4 mo4 you3 zhi4 gong1 ， xin1 xiang1 zai4 ming2 de2 。 li3 cheng2 xie4 yi4 li4 ， jia4 yan2 gui1 jun4 zhi2 。
- qi4 sang1 fang3 can2 shi4 ， zun1 chou2 ke4 nong2 li4 。 suo3 yuan4 feng1 yu3 shi2 ， hui2 shou3 zhan1 nan2 ji2 。

## 注释

## 译文

## 赏析
