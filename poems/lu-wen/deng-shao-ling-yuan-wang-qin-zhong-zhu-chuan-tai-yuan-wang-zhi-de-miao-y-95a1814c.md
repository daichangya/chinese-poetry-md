---
id: lu-wen-deng-shao-ling-yuan-wang-qin-zhong-zhu-chuan-tai-yuan-wang-zhi-de-miao-y-95a1814c
title: 登少陵原望秦中诸川太原王至德妙用有水术因用感叹
titlePinyin: deng1 shao3 ling2 yuan2 wang4 qin2 zhong1 zhu1 chuan1 tai4 yuan2 wang2 zhi4 de2 miao4 yong4 you3 shui3 shu4 yin1 yong4 gan3 tan4
titleSlug: deng-shao-ling-yuan-wang-qin-zhong-zhu-chuan-tai-yuan-wang-zhi-de-miao-y-95a1814c
author: 吕温
authorPinyin: lü3 wen1
authorSlug: lu-wen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少陵最高处，旷望极秋空。
- 君山喷清源，脉散秦川中。
- 荷锸自成雨，由来非鬼工。
- 如何盛明代，委弃伤豳风。
- 泾灞徒络绎，漆沮虚会同。
- 东流滔滔去，沃野飞秋蓬。
- 大禹平水土，吾人得其宗。
- 发机回地势，运思与天通。
- 早欲献奇策，丰财叙西戎。
- 岂知年三十，未识大明宫。
- 卷尔出岫云，追吾入冥鸿。
- 无为学惊俗，狂醉哭途穷。

## 拼音
- shao3 ling2 zui4 gao1 chu4 ， kuang4 wang4 ji2 qiu1 kong1 。
- jun1 shan1 pen1 qing1 yuan2 ， mai4 san4 qin2 chuan1 zhong1 。
- he2 cha1 zi4 cheng2 yu3 ， you2 lai2 fei1 gui3 gong1 。
- ru2 he2 sheng4 ming2 dai4 ， wei3 qi4 shang1 bin1 feng1 。
- jing1 ba4 tu2 luo4 yi4 ， qi1 ju3 xu1 hui4 tong2 。
- dong1 liu2 tao1 tao1 qu4 ， wo4 ye3 fei1 qiu1 peng2 。
- da4 yu3 ping2 shui3 tu3 ， wu2 ren2 de2 qi2 zong1 。
- fa1 ji1 hui2 di4 shi4 ， yun4 si1 yu3 tian1 tong1 。
- zao3 yu4 xian4 qi2 ce4 ， feng1 cai2 xu4 xi1 rong2 。
- qi3 zhi1 nian2 san1 shi2 ， wei4 shi2 da4 ming2 gong1 。
- juan4 er3 chu1 xiu4 yun2 ， zhui1 wu2 ru4 ming2 hong2 。
- wu2 wei2 xue2 jing1 su2 ， kuang2 zui4 ku1 tu2 qiong2 。

## 注释

## 译文

## 赏析
