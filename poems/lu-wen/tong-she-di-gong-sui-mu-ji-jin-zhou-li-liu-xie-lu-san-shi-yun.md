---
id: lu-wen-tong-she-di-gong-sui-mu-ji-jin-zhou-li-liu-xie-lu-san-shi-yun
title: 同舍弟恭岁暮寄晋州李六协律三十韵
titlePinyin: tong2 she4 di4 gong1 sui4 mu4 ji4 jin4 zhou1 li3 liu4 xie2 lü4 san1 shi2 yun4
titleSlug: tong-she-di-gong-sui-mu-ji-jin-zhou-li-liu-xie-lu-san-shi-yun
author: 吕温
authorPinyin: lü3 wen1
authorSlug: lu-wen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 古人犹悲秋，况复岁暮时。急景迫流念，穷阴结长悲。
- 阳乌下西岭，月鹊惊南枝。揽衣步霜砌，倚杖临冰池。
- 怳怳若有失，悄悄良不怡。忽闻晨起吟，宛是同所思。
- 有美壮感激，无何远栖迟。摧藏变化用，掩抑扶摇姿。
- 时杰岂虚出，天道信可欺。巨川望汔济，寒谷待潜吹。
- 剑匣益精利，玉韬宁磷缁。戒哉轻沽诸，行矣自宠之。
- 伊我抱微尚，仲氏即心期。讨论自少小，形影相差池。
- 比来胸中气，欲耀天下奇。云雨沛萧艾，烟阁双萎蕤。
- 几年困方枘，一旦迷多岐。道因穷理悟，命以尽性知。
- 事去类绝弦，时来如转规。伊吕偶然得，孔墨徒尔为。
- 早行多露悔，强进触藩羸。功名岂身利，仁义非吾私。
- 万物自身化，一夫何驱驰。不如任行止，委命安所宜。
- 劝君休感叹，与予陶希夷。明年郊天后，庆泽岁华滋。
- 曲水杏花雪，香街青柳丝。良时且暂欢，樽酒聊共持。
- 闲过漆园叟，醉看五陵儿。寄言思隐处，不久来相追。

## 拼音
- gu3 ren2 you2 bei1 qiu1 ， kuang4 fu4 sui4 mu4 shi2 。 ji2 jing3 po4 liu2 nian4 ， qiong2 yin1 jie2 chang2 bei1 。
- yang2 wu1 xia4 xi1 ling3 ， yue4 que4 jing1 nan2 zhi1 。 lan3 yi1 bu4 shuang1 qi4 ， yi3 zhang4 lin2 bing1 chi2 。
- huang3 huang3 ruo4 you3 shi1 ， qiao1 qiao1 liang2 bu4 yi2 。 hu1 wen2 chen2 qi3 yin2 ， wan3 shi4 tong2 suo3 si1 。
- you3 mei3 zhuang4 gan3 ji1 ， wu2 he2 yuan3 qi1 chi2 。 cui1 cang2 bian4 hua4 yong4 ， yan3 yi4 fu2 yao2 zi1 。
- shi2 jie2 qi3 xu1 chu1 ， tian1 dao4 xin4 ke3 qi1 。 ju4 chuan1 wang4 qi4 ji4 ， han2 gu3 dai4 qian2 chui1 。
- jian4 xia2 yi4 jing1 li4 ， yu4 tao1 ning2 lin2 zi1 。 jie4 zai1 qing1 gu1 zhu1 ， xing2 yi3 zi4 chong3 zhi1 。
- yi1 wo3 bao4 wei1 shang4 ， zhong4 shi4 ji2 xin1 qi1 。 tao3 lun4 zi4 shao3 xiao3 ， xing2 ying3 xiang1 cha1 chi2 。
- bi3 lai2 xiong1 zhong1 qi4 ， yu4 yao4 tian1 xia4 qi2 。 yun2 yu3 pei4 xiao1 ai4 ， yan1 ge2 shuang1 wei3 rui2 。
- ji3 nian2 kun4 fang1 rui4 ， yi2 dan4 mi2 duo1 qi2 。 dao4 yin1 qiong2 li3 wu4 ， ming4 yi3 jin4 xing4 zhi1 。
- shi4 qu4 lei4 jue2 xian2 ， shi2 lai2 ru2 zhuan3 gui1 。 yi1 lü3 ou3 ran2 de2 ， kong3 mo4 tu2 er3 wei4 。
- zao3 xing2 duo1 lu4 hui3 ， qiang2 jin4 chu4 fan1 lei2 。 gong1 ming2 qi3 shen1 li4 ， ren2 yi4 fei1 wu2 si1 。
- wan4 wu4 zi4 shen1 hua4 ， yi4 fu1 he2 qu1 chi2 。 bu4 ru2 ren4 xing2 zhi3 ， wei3 ming4 an1 suo3 yi2 。
- quan4 jun1 xiu1 gan3 tan4 ， yu3 yu3 tao2 xi1 yi2 。 ming2 nian2 jiao1 tian1 hou4 ， qing4 ze2 sui4 hua2 zi1 。
- qu1 shui3 xing4 hua1 xue3 ， xiang1 jie1 qing1 liu3 si1 。 liang2 shi2 qie3 zan4 huan1 ， zun1 jiu3 liao2 gong4 chi2 。
- xian2 guo4 qi1 yuan2 sou3 ， zui4 kan4 wu3 ling2 er2 。 ji4 yan2 si1 yin3 chu4 ， bu4 jiu3 lai2 xiang1 zhui1 。

## 注释

## 译文

## 赏析
