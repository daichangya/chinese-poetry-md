---
id: li-gang-tong-shu-yi-ji-yan-you-hu-qiu-si-xie-hou-he-de-zhi
title: 同叔易季言游虎丘寺邂逅何得之
titlePinyin: tong2 shu1 yi4 ji4 yan2 you2 hu3 qiu1 si4 xie4 hou4 he2 de2 zhi1
titleSlug: tong-shu-yi-ji-yan-you-hu-qiu-si-xie-hou-he-de-zhi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 理櫂适闽粤，虎丘聊舣航。
- 霜林正摇落，翠柏森成行。
- 入门蹑磴道，乔木间疏篁。
- 秦帝试剑石，破瓜分路傍。
- 生公雨花台，说法今不亡。
- 苍藓衣峭壁，枯荷响回塘。
- 遂游剑池上，毛发森以张。
- 沈沈下无底，疑有虬龙藏。
- 镌削露天巧，胚胎劳混茫。
- 清奇俨图画，秘怪叵测量。
- 薜荔叠秀色，枇杷吐幽香。
- 行行造梵宇，金碧相荧煌。
- 危脊耸古殿，长腰曼修廊。
- 凭虚架云阁，凿险通禅房。
- 开轩俯吴会，蜂窠缭池隍。
- 风烟寄远目，心逐征鸿翔。
- 列岫霭遥碧，平湖湛孤光。
- 追寻殊未倦，策杖登崇冈。
- 幽独诗句苦，阖庐丘冢荒。
- 五圣瞻象设，羽泉酌甘芳。
- 西庵何闲寂，修竹自苍苍。
- 脱履足生茧，解衣汗如浆。
- 却携二三子，置酒白云堂。
- 念旧已凄恻，感时增慨慷。
- 况我方远涉，狷介怀刚肠。
- 一杯且相属，世事都茫茫。
- 冠冕志已冷，山林兴偏长。
- 逝将脱羁束，超然傲羲皇。
- 斯游信清绝，去去何时忘。

## 拼音
- li3 zhao4 shi4 min3 yue4 ， hu3 qiu1 liao2 yi3 hang2 。
- shuang1 lin2 zheng4 yao2 luo4 ， cui4 bai3 sen1 cheng2 xing2 。
- ru4 men2 nie4 deng4 dao4 ， qiao2 mu4 jian1 shu1 huang2 。
- qin2 di4 shi4 jian4 shi2 ， po4 gua1 fen1 lu4 bang4 。
- sheng1 gong1 yu3 hua1 tai2 ， shuo1 fa3 jin1 bu4 wang2 。
- cang1 xian3 yi1 qiao4 bi4 ， ku1 he2 xiang3 hui2 tang2 。
- sui4 you2 jian4 chi2 shang4 ， mao2 fa4 sen1 yi3 zhang1 。
- shen3 shen3 xia4 wu2 di3 ， yi2 you3 qiu2 long2 cang2 。
- juan1 xiao1 lu4 tian1 qiao3 ， pei1 tai1 lao2 hun4 mang2 。
- qing1 qi2 yan3 tu2 hua4 ， mi4 guai4 po3 ce4 liang2 。
- bi4 li4 die2 xiu4 se4 ， pi2 pa2 tu3 you1 xiang1 。
- xing2 xing2 zao4 fan4 yu3 ， jin1 bi4 xiang1 ying2 huang2 。
- wei1 ji3 song3 gu3 dian4 ， chang2 yao1 man4 xiu1 lang2 。
- ping2 xu1 jia4 yun2 ge2 ， zao2 xian3 tong1 chan2 fang2 。
- kai1 xuan1 fu3 wu2 hui4 ， feng1 ke1 liao2 chi2 huang2 。
- feng1 yan1 ji4 yuan3 mu4 ， xin1 zhu2 zheng1 hong2 xiang2 。
- lie4 xiu4 ai3 yao2 bi4 ， ping2 hu2 zhan4 gu1 guang1 。
- zhui1 xun2 shu1 wei4 juan4 ， ce4 zhang4 deng1 chong2 gang1 。
- you1 du2 shi1 ju4 ku3 ， he2 lu2 qiu1 zhong3 huang1 。
- wu3 sheng4 zhan1 xiang4 she4 ， yu3 quan2 zhuo2 gan1 fang1 。
- xi1 an1 he2 xian2 ji4 ， xiu1 zhu2 zi4 cang1 cang1 。
- tuo1 lü3 zu2 sheng1 jian3 ， jie3 yi1 han4 ru2 jiang1 。
- que4 xie2 er4 san1 zi3 ， zhi4 jiu3 bai2 yun2 tang2 。
- nian4 jiu4 yi3 qi1 ce4 ， gan3 shi2 zeng1 kai3 kang1 。
- kuang4 wo3 fang1 yuan3 she4 ， juan4 jie4 huai2 gang1 chang2 。
- yi4 bei1 qie3 xiang1 shu3 ， shi4 shi4 dou1 mang2 mang2 。
- guan1 mian3 zhi4 yi3 leng3 ， shan1 lin2 xing1 pian1 chang2 。
- shi4 jiang1 tuo1 ji1 shu4 ， chao1 ran2 ao4 xi1 huang2 。
- si1 you2 xin4 qing1 jue2 ， qu4 qu4 he2 shi2 wang4 。

## 注释

## 译文

## 赏析
