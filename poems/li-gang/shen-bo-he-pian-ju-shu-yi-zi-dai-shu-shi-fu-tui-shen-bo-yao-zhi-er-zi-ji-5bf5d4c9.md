---
id: li-gang-shen-bo-he-pian-ju-shu-yi-zi-dai-shu-shi-fu-tui-shen-bo-yao-zhi-er-zi-ji-5bf5d4c9
title: 申伯和篇举叔易自代叔诗复推申伯要之二子皆当由此科取重名于世恨吾资妄髙不得偕二子鸣跃其间复次前韵以兼勉之
titlePinyin: shen1 bo2 he2 pian1 ju3 shu1 yi4 zi4 dai4 shu1 shi1 fu4 tui1 shen1 bo2 yao4 zhi1 er4 zi3 jie1 dang1 you2 ci3 ke1 qu3 zhong4 ming2 yu2 shi4 hen4 wu2 zi1 wang4 gao1 bu4 de2 xie2 er4 zi3 ming2 yue4 qi2 jian1 fu4 ci4 qian2 yun4 yi3 jian1 mian3 zhi1
titleSlug: shen-bo-he-pian-ju-shu-yi-zi-dai-shu-shi-fu-tui-shen-bo-yao-zhi-er-zi-ji-5bf5d4c9
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古来豪杰收殊科，眇然鸾凤亦可罗。
- 汉唐选举最为盛，我宋得士良已多。
- 危言切论动天壤，陆离剑佩冠巍峨。
- 至今凛凛有生气，岂与草木同销磨。
- 自从罢举乐软美，驯致黠虏窥关河。
- 翠华两宫狩沙漠，叠鼓万里翻鲸波。
- 睿明感愤复旧制，欲起士气宁兵戈。
- 多材好学如二子，辞此其奈制举何。
- 青钱万选当万中，善射不复言公他。
- 勉将忠谠助休运，嗟我老矣真蹉跎。

## 拼音
- gu3 lai2 hao2 jie2 shou1 shu1 ke1 ， miao3 ran2 luan2 feng4 yi4 ke3 luo2 。
- han4 tang2 xuan3 ju3 zui4 wei4 sheng4 ， wo3 song4 de2 shi4 liang2 yi3 duo1 。
- wei1 yan2 qie4 lun4 dong4 tian1 rang3 ， lu4 li2 jian4 pei4 guan1 wei1 e2 。
- zhi4 jin1 lin3 lin3 you3 sheng1 qi4 ， qi3 yu3 cao3 mu4 tong2 xiao1 mo2 。
- zi4 cong2 ba4 ju3 le4 ruan3 mei3 ， xun4 zhi4 xia2 lu3 kui1 guan1 he2 。
- cui4 hua2 liang3 gong1 shou4 sha1 mo4 ， die2 gu3 wan4 li3 fan1 jing1 bo1 。
- rui4 ming2 gan3 fen4 fu4 jiu4 zhi4 ， yu4 qi3 shi4 qi4 ning2 bing1 ge1 。
- duo1 cai2 hao4 xue2 ru2 er4 zi3 ， ci2 ci3 qi2 nai4 zhi4 ju3 he2 。
- qing1 qian2 wan4 xuan3 dang1 wan4 zhong1 ， shan4 she4 bu2 fu4 yan2 gong1 ta1 。
- mian3 jiang1 zhong1 dang3 zhu4 xiu1 yun4 ， jie1 wo3 lao3 yi3 zhen1 cuo1 tuo2 。

## 注释

## 译文

## 赏析
