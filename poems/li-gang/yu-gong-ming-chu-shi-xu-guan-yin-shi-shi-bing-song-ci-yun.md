---
id: li-gang-yu-gong-ming-chu-shi-xu-guan-yin-shi-shi-bing-song-ci-yun
title: 虞公明出示序观音诗事并颂次韵
titlePinyin: yu2 gong1 ming2 chu1 shi4 xu4 guan1 yin1 shi1 shi4 bing4 song4 ci4 yun4
titleSlug: yu-gong-ming-chu-shi-xu-guan-yin-shi-shi-bing-song-ci-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻思大士真奇绝，俱妙形神侔玉雪。
- 譬如水月自清凉，能与世间除恼热。
- 自从证悟今几刼，定慧慈威初不灭。
- 解脱曾因无尽宣，圆通更假文殊说。
- 森然宝臂清净目，八万四千犹一吷。
- 依怗群生愿力坚，宴坐谛观尘世阅。
- 先生往时堕宪网，泽雉在樊鹰在绁。
- 默相虔诚赖觉慈，灼知情实蒙圣哲。
- 逾年海上得归来，冒险岂殊探虎穴。
- 精刚何翅金百炼，忠荩端同水万折。
- 观音在处皆现前，不必图绘劳携挈。
- 此方教体在音闻，悟入此门良不拙。
- 更将妙语赞悲心，功德须知莫如舌。

## 拼音
- wen2 si1 da4 shi4 zhen1 qi2 jue2 ， ju4 miao4 xing2 shen2 mou2 yu4 xue3 。
- pi4 ru2 shui3 yue4 zi4 qing1 liang2 ， neng2 yu3 shi4 jian1 chu2 nao3 re4 。
- zi4 cong2 zheng4 wu4 jin1 ji3 jie2 ， ding4 hui4 ci2 wei1 chu1 bu2 mie4 。
- jie3 tuo1 ceng2 yin1 wu2 jin4 xuan1 ， yuan2 tong1 geng4 jia3 wen2 shu1 shuo1 。
- sen1 ran2 bao3 bi4 qing1 jing4 mu4 ， ba1 wan4 si4 qian1 you2 yi2 xue4 。
- yi1 tie1 qun2 sheng1 yuan4 li4 jian1 ， yan4 zuo4 di4 guan1 chen2 shi4 yue4 。
- xian1 sheng1 wang3 shi2 duo4 xian4 wang3 ， ze2 zhi4 zai4 fan2 ying1 zai4 xie4 。
- mo4 xiang1 qian2 cheng2 lai4 jue2 ci2 ， zhuo2 zhi1 qing2 shi2 meng2 sheng4 zhe2 。
- yu2 nian2 hai3 shang4 de2 gui1 lai2 ， mao4 xian3 qi3 shu1 tan4 hu3 xue2 。
- jing1 gang1 he2 chi4 jin1 bai3 lian4 ， zhong1 jin4 duan1 tong2 shui3 wan4 zhe2 。
- guan1 yin1 zai4 chu4 jie1 xian4 qian2 ， bu2 bi4 tu2 hui4 lao2 xie2 qie4 。
- ci3 fang1 jiao4 ti3 zai4 yin1 wen2 ， wu4 ru4 ci3 men2 liang2 bu4 zhuo1 。
- geng4 jiang1 miao4 yu3 zan4 bei1 xin1 ， gong1 de2 xu1 zhi1 mo4 ru2 she2 。

## 注释

## 译文

## 赏析
