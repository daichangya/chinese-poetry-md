---
id: li-gang-yu-fu-yi-lao-tang-zhi-hong-jian-he-fu-yong-qian-yun-cheng-yi-pian-cheng--279a141d
title: 余赋佚老堂志宏见和复用前韵成一篇呈兴宗
titlePinyin: yu2 fu4 yi4 lao3 tang2 zhi4 hong2 jian4 he2 fu4 yong4 qian2 yun4 cheng2 yi4 pian1 cheng2 xing1 zong1
titleSlug: yu-fu-yi-lao-tang-zhi-hong-jian-he-fu-yong-qian-yun-cheng-yi-pian-cheng--279a141d
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生期百年，得老亦无几。
- 超然髙世士，急流贵勇止。
- 挂冠神武门，不与王侯事。
- 驱车返田庐，出关随父子。
- 宁知千载后，夫子亦云尔。
- 虚堂号佚老，游息长在此。
- 心闲齐物我，漏尽谢生死。
- 遗德蔼清芬，承家有贤嗣。
- 行年逾六十，遇物如止水。
- 岂惟诗家流，端是林下士。
- 闭关园日涉，不种红与紫。
- 满庭松桂香，月露浩如洗。
- 风篁自萧萧，池溜方泚泚。
- 知我却叩门，锄榛出芳卉。
- 杞菊初长苗，棠梨半含蘂。
- 清谈款襟抱，忘此德与齿。
- 境幽人复佳，发我斐然意。
- 作诗挂楹间，拙恶何时弭。
- 邓侯亦可人，佳句实予起。
- 抱膝更长吟，芜音惭四始。

## 拼音
- ren2 sheng1 qi1 bai3 nian2 ， de2 lao3 yi4 wu2 ji3 。
- chao1 ran2 gao1 shi4 shi4 ， ji2 liu2 gui4 yong3 zhi3 。
- gua4 guan1 shen2 wu3 men2 ， bu4 yu3 wang2 hou2 shi4 。
- qu1 che1 fan3 tian2 lu2 ， chu1 guan1 sui2 fu4 zi3 。
- ning2 zhi1 qian1 zai3 hou4 ， fu1 zi3 yi4 yun2 er3 。
- xu1 tang2 hao4 yi4 lao3 ， you2 xi1 chang2 zai4 ci3 。
- xin1 xian2 qi2 wu4 wo3 ， lou4 jin4 xie4 sheng1 si3 。
- yi2 de2 ai3 qing1 fen1 ， cheng2 jia1 you3 xian2 si4 。
- xing2 nian2 yu2 liu4 shi2 ， yu4 wu4 ru2 zhi3 shui3 。
- qi3 wei2 shi1 jia1 liu2 ， duan1 shi4 lin2 xia4 shi4 。
- bi4 guan1 yuan2 ri4 she4 ， bu4 zhong3 hong2 yu3 zi3 。
- man3 ting2 song1 gui4 xiang1 ， yue4 lu4 hao4 ru2 xi3 。
- feng1 huang2 zi4 xiao1 xiao1 ， chi2 liu1 fang1 ci3 ci3 。
- zhi1 wo3 que4 kou4 men2 ， chu2 zhen1 chu1 fang1 hui4 。
- qi3 ju2 chu1 chang2 miao2 ， tang2 li2 ban4 han2 rui3 。
- qing1 tan2 kuan3 jin1 bao4 ， wang4 ci3 de2 yu3 chi3 。
- jing4 you1 ren2 fu4 jia1 ， fa1 wo3 fei3 ran2 yi4 。
- zuo4 shi1 gua4 ying2 jian1 ， zhuo1 e4 he2 shi2 mi3 。
- deng4 hou2 yi4 ke3 ren2 ， jia1 ju4 shi2 yu3 qi3 。
- bao4 xi1 geng4 chang2 yin2 ， wu2 yin1 can2 si4 shi3 。

## 注释

## 译文

## 赏析
