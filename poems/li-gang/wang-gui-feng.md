---
id: li-gang-wang-gui-feng
title: 望龟峰
titlePinyin: wang4 gui1 feng1
titleSlug: wang-gui-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饶阳景物犹武夷，岩石崛起多瓌奇。
- 此峰厥状更诡异，举首曳尾如灵龟。
- 穹隆曝甲正霜晓，蹒跚引气当晴晖。
- 故知造化巧凝结，欲问所以良难推。
- 我疑龙伯钓溟渤，六鼇连引背负归。
- 中途遗一尚赑屃，直欲赴海冠峨巍。
- 又疑清江使河伯，波涛相失留于斯。
- 化为巨石峙千古，虽欲钻灼无由施。
- 茫茫神怪不可诘，但使风景增清辉。
- 我来闽岭厌山水，见此还复伸双眉。
- 颇嗟行役不果到，侧身西望生长悲。

## 拼音
- rao2 yang2 jing3 wu4 you2 wu3 yi2 ， yan2 shi2 jue2 qi3 duo1 gui1 qi2 。
- ci3 feng1 jue2 zhuang4 geng4 gui3 yi4 ， ju3 shou3 ye4 wei3 ru2 ling2 gui1 。
- qiong2 long2 pu4 jia3 zheng4 shuang1 xiao3 ， pan2 shan1 yin3 qi4 dang1 qing2 hui1 。
- gu4 zhi1 zao4 hua4 qiao3 ning2 jie2 ， yu4 wen4 suo3 yi3 liang2 nan2 tui1 。
- wo3 yi2 long2 bo2 diao4 ming2 bo2 ， liu4 ao2 lian2 yin3 bei1 fu4 gui1 。
- zhong1 tu2 yi2 yi2 shang4 bi4 xi4 ， zhi2 yu4 fu4 hai3 guan1 e2 wei1 。
- you4 yi2 qing1 jiang1 shi3 he2 bo2 ， bo1 tao1 xiang1 shi1 liu2 yu2 si1 。
- hua4 wei2 ju4 shi2 zhi4 qian1 gu3 ， sui1 yu4 zuan4 zhuo2 wu2 you2 shi1 。
- mang2 mang2 shen2 guai4 bu4 ke3 jie2 ， dan4 shi3 feng1 jing3 zeng1 qing1 hui1 。
- wo3 lai2 min3 ling3 yan4 shan1 shui3 ， jian4 ci3 hai2 fu4 shen1 shuang1 mei2 。
- po1 jie1 xing2 yi4 bu4 guo3 dao4 ， ce4 shen1 xi1 wang4 sheng1 zhang3 bei1 。

## 注释

## 译文

## 赏析
