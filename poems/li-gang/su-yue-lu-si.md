---
id: li-gang-su-yue-lu-si
title: 宿岳麓寺
titlePinyin: su4 yue4 lu4 si4
titleSlug: su-yue-lu-si
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岳麓久不到，兵戈浩联绵。
- 及玆再来游，莲宇犹依然。
- 隔江望城郭，瓦砾稀人烟。
- 十里无草木，髠尽群山颠。
- 老僧旧相识，为语当时缘。
- 胡骑中宵来，烈火光照天。
- 杀人知几何，浮尸蔽长川。
- 巨盗继凭据，奸贪争弄权。
- 诛求到骨髓，荆棘生荒田。
- 兹山二三刹，危甚偶得全。
- 至今斋厨室，不给粥与𫗴。
- 步上法华堂，试酌白鹤泉。
- 泉味俨如昔，松竹自碧鲜。
- 端如君子操，不为治乱愆。
- 永夜宿虚堂，慷慨不成眠。
- 安得有志士，王道还平平。
- 太平复旧观，山林寄余年。

## 拼音
- yue4 lu4 jiu3 bu2 dao4 ， bing1 ge1 hao4 lian2 mian2 。
- ji2 zi1 zai4 lai2 you2 ， lian2 yu3 you2 yi1 ran2 。
- ge2 jiang1 wang4 cheng2 guo1 ， wa3 li4 xi1 ren2 yan1 。
- shi2 li3 wu2 cao3 mu4 ， kun1 jin4 qun2 shan1 dian1 。
- lao3 seng1 jiu4 xiang1 shi2 ， wei4 yu3 dang1 shi2 yuan2 。
- hu2 qi2 zhong1 xiao1 lai2 ， lie4 huo3 guang1 zhao4 tian1 。
- sha1 ren2 zhi1 ji3 he2 ， fu2 shi1 bi4 chang2 chuan1 。
- ju4 dao4 ji4 ping2 ju4 ， jian1 tan1 zheng1 nong4 quan2 。
- zhu1 qiu2 dao4 gu3 sui3 ， jing1 ji2 sheng1 huang1 tian2 。
- zi1 shan1 er4 san1 cha4 ， wei1 shen4 ou3 de2 quan2 。
- zhi4 jin1 zhai1 chu2 shi4 ， bu4 gei3 zhou1 yu3 zhan1 。
- bu4 shang4 fa3 hua2 tang2 ， shi4 zhuo2 bai2 he4 quan2 。
- quan2 wei4 yan3 ru2 xi1 ， song1 zhu2 zi4 bi4 xian1 。
- duan1 ru2 jun1 zi3 cao1 ， bu2 wei4 zhi4 luan4 qian1 。
- yong3 ye4 su4 xu1 tang2 ， kang1 kai3 bu4 cheng2 mian2 。
- an1 de2 you3 zhi4 shi4 ， wang2 dao4 hai2 ping2 ping2 。
- tai4 ping2 fu4 jiu4 guan1 ， shan1 lin2 ji4 yu2 nian2 。

## 注释

## 译文

## 赏析
