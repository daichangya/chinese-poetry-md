---
id: li-gang-zai-fu-tu-mi-zeng-zhi-hong
title: 再赋酴醿赠志宏
titlePinyin: zai4 fu4 tu2 mi2 zeng4 zhi4 hong2
titleSlug: zai-fu-tu-mi-zeng-zhi-hong
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春入酴醿如愤泄，翻空万点枝头雪。
- 浓花嫩蘂满柔柯，应笑蓬葭春亦茁。
- 东君端的衒工夫，故把琼酥巧粧缀。
- 含风触处便氛氲，带月看时更清绝。
- 幽香移入小斋中，独比余花最难歇。
- 子应怜我惜春光，刺手钩衣几番撷。
- 却嗟草木本无情，亦解随时自开闭。
- 对花一醉更繙书，醉里犹能读为霓。

## 拼音
- chun1 ru4 tu2 mi2 ru2 fen4 xie4 ， fan1 kong1 wan4 dian3 zhi1 tou2 xue3 。
- nong2 hua1 nen4 rui3 man3 rou2 ke1 ， ying4 xiao4 peng2 jia1 chun1 yi4 zhuo2 。
- dong1 jun1 duan1 de0 xuan4 gong1 fu1 ， gu4 ba3 qiong2 su1 qiao3 zhuang1 zhui4 。
- han2 feng1 chu4 chu4 bian4 fen1 yun1 ， dai4 yue4 kan4 shi2 geng4 qing1 jue2 。
- you1 xiang1 yi2 ru4 xiao3 zhai1 zhong1 ， du2 bi3 yu2 hua1 zui4 nan2 xie1 。
- zi3 ying4 lian2 wo3 xi1 chun1 guang1 ， ci4 shou3 gou1 yi1 ji3 fan1 xie2 。
- que4 jie1 cao3 mu4 ben3 wu2 qing2 ， yi4 jie3 sui2 shi2 zi4 kai1 bi4 。
- dui4 hua1 yi2 zui4 geng4 fan1 shu1 ， zui4 li3 you2 neng2 du2 wei4 ni2 。

## 注释

## 译文

## 赏析
