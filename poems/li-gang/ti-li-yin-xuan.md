---
id: li-gang-ti-li-yin-xuan
title: 题吏隐轩
titlePinyin: ti2 li4 yin3 xuan1
titleSlug: ti-li-yin-xuan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纷纷吏事何时已，随扫随生畏首尾。
- 那知动静不相关，安用杜门并洗耳。
- 曾侯作轩治丞事，鴈鹜成行亦衣紫。
- 偷闲扫溉哦其间，壁记当须倩韩子。
- 榜之吏隐名者谁，梁谿拙翁前柱史。
- 萧然一室自可人，况有明窗兼净几。
- 隐中涵养得佳趣，致远自应从兄起。
- 王良伯乐世岂无，騕褭骅骝日千里。

## 拼音
- fen1 fen1 li4 shi4 he2 shi2 yi3 ， sui2 sao3 sui2 sheng1 wei4 shou3 wei3 。
- na4 zhi1 dong4 jing4 bu4 xiang1 guan1 ， an1 yong4 du4 men2 bing4 xi3 er3 。
- ceng2 hou2 zuo4 xuan1 zhi4 cheng2 shi4 ， yan4 wu4 cheng2 xing2 yi4 yi1 zi3 。
- tou1 xian2 sao3 gai4 o4 qi2 jian1 ， bi4 ji4 dang1 xu1 qian4 han2 zi3 。
- bang3 zhi1 li4 yin3 ming2 zhe3 shui2 ， liang2 xi1 zhuo1 weng1 qian2 zhu4 shi3 。
- xiao1 ran2 yi2 shi4 zi4 ke3 ren2 ， kuang4 you3 ming2 chuang1 jian1 jing4 ji3 。
- yin3 zhong1 han2 yang3 de2 jia1 qu4 ， zhi4 yuan3 zi4 ying4 cong2 xiong1 qi3 。
- wang2 liang2 bo2 le4 shi4 qi3 wu2 ， yao3 niao3 hua2 liu2 ri4 qian1 li3 。

## 注释

## 译文

## 赏析
