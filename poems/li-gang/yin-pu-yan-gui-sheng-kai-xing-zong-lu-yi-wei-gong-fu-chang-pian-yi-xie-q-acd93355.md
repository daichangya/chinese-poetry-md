---
id: li-gang-yin-pu-yan-gui-sheng-kai-xing-zong-lu-yi-wei-gong-fu-chang-pian-yi-xie-q-acd93355
title: 隐圃岩桂盛开兴宗屡以为供赋长篇以谢其意并简志宏
titlePinyin: yin3 pu3 yan2 gui4 sheng4 kai1 xing1 zong1 lü3 yi3 wei2 gong4 fu4 chang2 pian1 yi3 xie4 qi2 yi4 bing4 jian3 zhi4 hong2
titleSlug: yin-pu-yan-gui-sheng-kai-xing-zong-lu-yi-wei-gong-fu-chang-pian-yi-xie-q-acd93355
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沙阳岩桂虽云多，不若隐圃为骈罗。
- 结根盘据极高大，荫庭一亩才数科。
- 青葱翠盖俯轩槛，夭矫苍虬交枝柯。
- 森森密叶碧如玉，扑扑细蘂黄于鹅。
- 风传賸馥尚酷烈，月散清影长婆娑。
- 幽香岂止到十里，妙质端恐移金波。
- 不随春景鬭姸媚，直与秋色争清和。
- 芳鲜似欲伴佳菊，冷落更觉怜衰荷。
- 幽人爱此自培植，林下不知双鬓皤。
- 为予折赠诚有意，欲遣鼻观通禅那。
- 吾衰万事付之懒，不饮奈此秋光何。
- 径须造诣谋一醉，莫待花落沾庭莎。
- 妙香吸引入肺腑，吐作佳句同吟哦。

## 拼音
- sha1 yang2 yan2 gui4 sui1 yun2 duo1 ， bu2 ruo4 yin3 pu3 wei4 pian2 luo2 。
- jie2 gen1 pan2 ju4 ji2 gao1 da4 ， yin4 ting2 yi4 mu3 cai2 shu4 ke1 。
- qing1 cong1 cui4 gai4 fu3 xuan1 kan3 ， yao1 jiao3 cang1 qiu2 jiao1 zhi1 ke1 。
- sen1 sen1 mi4 ye4 bi4 ru2 yu4 ， pu1 pu1 xi4 rui3 huang2 yu2 e2 。
- feng1 chuan2 sheng4 fu4 shang4 ku4 lie4 ， yue4 san4 qing1 ying3 chang2 po2 suo1 。
- you1 xiang1 qi3 zhi3 dao4 shi2 li3 ， miao4 zhi4 duan1 kong3 yi2 jin1 bo1 。
- bu4 sui2 chun1 jing3 dou4 yan2 mei4 ， zhi2 yu3 qiu1 se4 zheng1 qing1 he2 。
- fang1 xian1 si4 yu4 ban4 jia1 ju2 ， leng3 luo4 geng4 jue2 lian2 shuai1 he2 。
- you1 ren2 ai4 ci3 zi4 pei2 zhi2 ， lin2 xia4 bu4 zhi1 shuang1 bin4 po2 。
- wei4 yu3 zhe2 zeng4 cheng2 you3 yi4 ， yu4 qian3 bi2 guan1 tong1 chan2 na4 。
- wu2 shuai1 wan4 shi4 fu4 zhi1 lan3 ， bu4 yin3 nai4 ci3 qiu1 guang1 he2 。
- jing4 xu1 zao4 yi4 mou2 yi2 zui4 ， mo4 dai4 hua1 luo4 zhan1 ting2 sha1 。
- miao4 xiang1 xi1 yin3 ru4 fei4 fu3 ， tu3 zuo4 jia1 ju4 tong2 yin2 e2 。

## 注释

## 译文

## 赏析
