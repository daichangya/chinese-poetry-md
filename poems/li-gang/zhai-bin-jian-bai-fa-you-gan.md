---
id: li-gang-zhai-bin-jian-bai-fa-you-gan
title: 摘鬓间白髪有感
titlePinyin: zhai1 bin4 jian1 bai2 fa4 you3 gan3
titleSlug: zhai-bin-jian-bai-fa-you-gan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生足忧患，未老头已白。
- 鬓间垂素丝，揽镜聊一摘。
- 星星去虽欣，种种鲜还戚。
- 颇愁日增多，尽拔复何益。
- 追思少年时，绿髪光且泽。
- 森然茂云松，岂谓少堪惜。
- 自从多病后，脱落露广额。
- 蒲柳姿易衰，日与风霜迫。
- 萧萧不胜梳，扰扰仅盈搦。
- 安能上指冠，常恐吹堕帻。
- 年来涉艰虞，更复非夙昔。
- 奔驰动万里，漂泊继三谪。
- 从横蹈危机，侈哆困烦啧。
- 交游莫援手，仇怨惟下石。
- 素标宜满头，斑鬓未为逼。
- 何年运河车，溯补泥丸宅。
- 华颠复变鬒，去作烟霞客。
- 憔悴楚江滨，岁晚将何获。

## 拼音
- wu2 sheng1 zu2 you1 huan4 ， wei4 lao3 tou2 yi3 bai2 。
- bin4 jian1 chui2 su4 si1 ， lan3 jing4 liao2 yi4 zhai1 。
- xing1 xing1 qu4 sui1 xin1 ， zhong3 zhong3 xian1 hai2 qi1 。
- po1 chou2 ri4 zeng1 duo1 ， jin4 ba2 fu4 he2 yi4 。
- zhui1 si1 shao4 nian2 shi2 ， lü4 fa4 guang1 qie3 ze2 。
- sen1 ran2 mao4 yun2 song1 ， qi3 wei4 shao3 kan1 xi1 。
- zi4 cong2 duo1 bing4 hou4 ， tuo1 luo4 lu4 guang3 e2 。
- pu2 liu3 zi1 yi4 shuai1 ， ri4 yu3 feng1 shuang1 po4 。
- xiao1 xiao1 bu2 sheng4 shu1 ， rao3 rao3 jin3 ying2 nuo4 。
- an1 neng2 shang4 zhi3 guan1 ， chang2 kong3 chui1 duo4 ze2 。
- nian2 lai2 she4 jian1 yu2 ， geng4 fu4 fei1 su4 xi1 。
- ben1 chi2 dong4 wan4 li3 ， piao1 bo2 ji4 san1 zhe2 。
- cong2 heng2 dao3 wei1 ji1 ， chi3 duo1 kun4 fan2 ze2 。
- jiao1 you2 mo4 yuan2 shou3 ， chou2 yuan4 wei2 xia4 shi2 。
- su4 biao1 yi2 man3 tou2 ， ban1 bin4 wei4 wei4 bi1 。
- he2 nian2 yun4 he2 che1 ， su4 bu3 ni2 wan2 zhai2 。
- hua2 dian1 fu4 bian4 zhen3 ， qu4 zuo4 yan1 xia2 ke4 。
- qiao2 cui4 chu3 jiang1 bin1 ， sui4 wan3 jiang1 he2 huo4 。

## 注释

## 译文

## 赏析
