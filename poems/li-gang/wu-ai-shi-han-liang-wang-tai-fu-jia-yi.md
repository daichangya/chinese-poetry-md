---
id: li-gang-wu-ai-shi-han-liang-wang-tai-fu-jia-yi
title: 五哀诗 汉梁王太傅贾谊
titlePinyin: wu3 ai1 shi1   han4 liang2 wang2 tai4 fu4 jia3 yi4
titleSlug: wu-ai-shi-han-liang-wang-tai-fu-jia-yi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贾生公辅器，弱冠游汉廷。
- 髙论帝王略，妙极理乱情。
- 出意对诏令，惊倒诸老生。
- 从容画筹策，籍籍飞英声。
- 是时汉初定，颇杂秦覇称。
- 力还治古制，物物与正名。
- 改朔易服色，庶几礼乐兴。
- 仪章悉草具，舆议当公卿。
- 岂知绛灌徒，谮毁如建瓴。
- 天子疏不用，谪去长沙城。
- 翩然渡湘水，投书吊屈平。
- 弃鼎宝康瓠，铅刀钝青萍。
- 微言岂悼屈，聊复以自评。
- 长沙地卑湿，安得寿且宁。
- 及观𫛳鸟赋，颇觉生死轻。
- 晚奉宣室对，夜半前席听。
- 文帝岂易遇，所言略施行。
- 虽不位卿相，儒者良已荣。
- 梁王坠马死，泣涕亦伤生。
- 受任乃如此，孤忠本精诚。
- 奈何君臣义，浇薄返不明。
- 缅怀古人心，使我气拂膺。

## 拼音
- jia3 sheng1 gong1 fu3 qi4 ， ruo4 guan4 you2 han4 ting2 。
- gao1 lun4 di4 wang2 lüe4 ， miao4 ji2 li3 luan4 qing2 。
- chu1 yi4 dui4 zhao4 ling4 ， jing1 dao3 zhu1 lao3 sheng1 。
- cong2 rong2 hua4 chou2 ce4 ， ji2 ji2 fei1 ying1 sheng1 。
- shi4 shi2 han4 chu1 ding4 ， po1 za2 qin2 ba4 cheng1 。
- li4 hai2 zhi4 gu3 zhi4 ， wu4 wu4 yu3 zheng4 ming2 。
- gai3 shuo4 yi4 fu2 se4 ， shu4 ji1 li3 yue4 xing1 。
- yi2 zhang1 xi1 cao3 ju4 ， yu2 yi4 dang1 gong1 qing1 。
- qi3 zhi1 jiang4 guan4 tu2 ， zen4 hui3 ru2 jian4 ling2 。
- tian1 zi3 shu1 bu2 yong4 ， zhe2 qu4 chang2 sha1 cheng2 。
- pian1 ran2 du4 xiang1 shui3 ， tou2 shu1 diao4 qu1 ping2 。
- qi4 ding3 bao3 kang1 hu4 ， qian1 dao1 dun4 qing1 ping2 。
- wei1 yan2 qi3 dao4 qu1 ， liao2 fu4 yi3 zi4 ping2 。
- chang2 sha1 di4 bei1 shi1 ， an1 de2 shou4 qie3 ning2 。
- ji2 guan1 𫛳 niao3 fu4 ， po1 jue2 sheng1 si3 qing1 。
- wan3 feng4 xuan1 shi4 dui4 ， ye4 ban4 qian2 xi2 ting1 。
- wen2 di4 qi3 yi4 yu4 ， suo3 yan2 lüe4 shi1 xing2 。
- sui1 bu2 wei4 qing1 xiang1 ， ru2 zhe3 liang2 yi3 rong2 。
- liang2 wang2 zhui4 ma3 si3 ， qi4 ti4 yi4 shang1 sheng1 。
- shou4 ren4 nai3 ru2 ci3 ， gu1 zhong1 ben3 jing1 cheng2 。
- nai4 he2 jun1 chen2 yi4 ， jiao1 bao2 fan3 bu4 ming2 。
- mian3 huai2 gu3 ren2 xin1 ， shi3 wo3 qi4 fu2 ying1 。

## 注释

## 译文

## 赏析
