---
id: li-gang-ci-yun-shang-yuan-zai-hu-jun-ming-jiang-shan-qin-lao-chang-he-gu-feng
title: 次韵上元宰胡俊明蒋山勤老唱和古风
titlePinyin: ci4 yun4 shang4 yuan2 zai3 hu2 jun4 ming2 jiang3 shan1 qin2 lao3 chang4 he4 gu3 feng1
titleSlug: ci-yun-shang-yuan-zai-hu-jun-ming-jiang-shan-qin-lao-chang-he-gu-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竺教流传入中土，以相求之无自可。
- 达磨西来直指心，拟议之间已蹉过。
- 皮髓谁分深浅机，祖祢翻贻子孙祸。
- 钟山禅老真可人，髙唱宗风震江左。
- 学流云集欲何为，佛祖要须自心作。
- 宰官倥偬牒讼间，偷暇相从还作么。
- 也知襟抱素相亲，更把篇章迭酬和。
- 词严义密读难晓，字顺文从识皆妥。
- 应怜孤陋方杜门，亦欲追随良未果。
- 故将佳句寄幽人，此意勤渠滋愧荷。
- 谈空摩诘无一言，听法文殊非两个。
- 若将情解议真如，明眼人前应看破。
- 世间万法互低昂，正若旋轮与推磨。
- 随时俯仰乃善谋，就中拙者无过我。
- 九折羊肠欲着鞭，万里沧溟思纵柁。
- 只今行年四十余，已觉衰颓多坐卧。
- 平生作具何所施，尽以付之一弄火。
- 回光返照默自参，妙湛本然无点涴。
- 公方齿壮志气豪，正可立功同魏颗。
- 胡为亦复味禅那，坐视轩裳如絷锁。
- 莲社庄严清净池，丈室含容髙广座。
- 他时共结香火缘，心期耿耿当非颇。
- 为余稽首问勤师，如师材德诚磊砢。
- 钓龙罗凤大江滨，法器谁为语无堕。
- 庭前倘有立雪人，我欲因风致三贺。

## 拼音
- zhu2 jiao4 liu2 chuan2 ru4 zhong1 tu3 ， yi3 xiang1 qiu2 zhi1 wu2 zi4 ke3 。
- da2 mo2 xi1 lai2 zhi2 zhi3 xin1 ， ni3 yi4 zhi1 jian1 yi3 cuo1 guo4 。
- pi2 sui3 shui2 fen1 shen1 qian3 ji1 ， zu3 mi2 fan1 yi2 zi3 sun1 huo4 。
- zhong1 shan1 chan2 lao3 zhen1 ke3 ren2 ， gao1 chang4 zong1 feng1 zhen4 jiang1 zuo3 。
- xue2 liu2 yun2 ji2 yu4 he2 wei4 ， fo2 zu3 yao4 xu1 zi4 xin1 zuo4 。
- zai3 guan1 kong3 zong3 die2 song4 jian1 ， tou1 xia2 xiang1 cong2 hai2 zuo4 me0 。
- ye3 zhi1 jin1 bao4 su4 xiang1 qin1 ， geng4 ba3 pian1 zhang1 die2 chou2 he2 。
- ci2 yan2 yi4 mi4 du2 nan2 xiao3 ， zi4 shun4 wen2 cong2 shi2 jie1 tuo3 。
- ying4 lian2 gu1 lou4 fang1 du4 men2 ， yi4 yu4 zhui1 sui2 liang2 wei4 guo3 。
- gu4 jiang1 jia1 ju4 ji4 you1 ren2 ， ci3 yi4 qin2 qu2 zi1 kui4 he2 。
- tan2 kong1 mo2 jie2 wu2 yi4 yan2 ， ting1 fa3 wen2 shu1 fei1 liang3 ge4 。
- ruo4 jiang1 qing2 jie3 yi4 zhen1 ru2 ， ming2 yan3 ren2 qian2 ying4 kan4 po4 。
- shi4 jian1 wan4 fa3 hu4 di1 ang2 ， zheng4 ruo4 xuan2 lun2 yu3 tui1 mo4 。
- sui2 shi2 fu3 yang3 nai3 shan4 mou2 ， jiu4 zhong1 zhuo1 zhe3 wu2 guo4 wo3 。
- jiu3 zhe2 yang2 chang2 yu4 zhe0 bian1 ， wan4 li3 cang1 ming2 si1 zong4 tuo2 。
- zhi1 jin1 xing2 nian2 si4 shi2 yu2 ， yi3 jue2 shuai1 tui2 duo1 zuo4 wo4 。
- ping2 sheng1 zuo4 ju4 he2 suo3 shi1 ， jin4 yi3 fu4 zhi1 yi1 nong4 huo3 。
- hui2 guang1 fan3 zhao4 mo4 zi4 can1 ， miao4 zhan4 ben3 ran2 wu2 dian3 wo4 。
- gong1 fang1 chi3 zhuang4 zhi4 qi4 hao2 ， zheng4 ke3 li4 gong1 tong2 wei4 ke1 。
- hu2 wei4 yi4 fu4 wei4 chan2 na4 ， zuo4 shi4 xuan1 shang0 ru2 zhi2 suo3 。
- lian2 she4 zhuang1 yan2 qing1 jing4 chi2 ， zhang4 shi4 han2 rong2 gao1 guang3 zuo4 。
- ta1 shi2 gong4 jie2 xiang1 huo3 yuan2 ， xin1 qi1 geng3 geng3 dang1 fei1 po1 。
- wei4 yu2 qi3 shou3 wen4 qin2 shi1 ， ru2 shi1 cai2 de2 cheng2 lei3 luo3 。
- diao4 long2 luo2 feng4 da4 jiang1 bin1 ， fa3 qi4 shui2 wei4 yu3 wu2 duo4 。
- ting2 qian2 tang3 you3 li4 xue3 ren2 ， wo3 yu4 yin1 feng1 zhi4 san1 he4 。

## 注释

## 译文

## 赏析
