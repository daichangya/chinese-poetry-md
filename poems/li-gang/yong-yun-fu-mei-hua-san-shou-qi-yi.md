---
id: li-gang-yong-yun-fu-mei-hua-san-shou-qi-yi
title: 用韵赋梅花三首  其一
titlePinyin: yong4 yun4 fu4 mei2 hua1 san1 shou3     qi2 yi1
titleSlug: yong-yun-fu-mei-hua-san-shou-qi-yi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒梅几树开前村，靓粧绰约归仙魂。
- 横斜影落石溪浅，皓洁色洗烟岚昏。
- 幽香暗动松竹径，清格自羞桃李园。
- 穷冬万里霜雪积，独得一点阳和温。
- 冰姿最宜夜月白，玉彩更炫朝霞暾。
- 明妃失意去朔漠，阿娇无宠扃长门。
- 芳容寂寂谁复顾，雅意耿耿今何言。
- 天涯相对且相乐，为尔吸尽黄金樽。

## 拼音
- han2 mei2 ji3 shu4 kai1 qian2 cun1 ， liang4 zhuang1 chuo4 yue1 gui1 xian1 hun2 。
- heng2 xie2 ying3 luo4 shi2 xi1 qian3 ， hao4 jie2 se4 xi3 yan1 lan2 hun1 。
- you1 xiang1 an4 dong4 song1 zhu2 jing4 ， qing1 ge2 zi4 xiu1 tao2 li3 yuan2 。
- qiong2 dong1 wan4 li3 shuang1 xue3 ji1 ， du2 de2 yi4 dian3 yang2 he2 wen1 。
- bing1 zi1 zui4 yi2 ye4 yue4 bai2 ， yu4 cai3 geng4 xuan4 zhao1 xia2 tun1 。
- ming2 fei1 shi1 yi4 qu4 shuo4 mo4 ， a1 jiao1 wu2 chong3 jiong1 chang2 men2 。
- fang1 rong2 ji4 ji4 shui2 fu4 gu4 ， ya3 yi4 geng3 geng3 jin1 he2 yan2 。
- tian1 ya2 xiang1 dui4 qie3 xiang1 le4 ， wei4 er3 xi1 jin4 huang2 jin1 zun1 。

## 注释

## 译文

## 赏析
