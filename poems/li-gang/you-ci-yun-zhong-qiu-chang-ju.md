---
id: li-gang-you-ci-yun-zhong-qiu-chang-ju
title: 又次韵中秋长句
titlePinyin: you4 ci4 yun4 zhong1 qiu1 chang2 ju4
titleSlug: you-ci-yun-zhong-qiu-chang-ju
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凉风吹空明月高，清光万里见秋毫。
- 银云栉栉方解駮，河汉掩映如波涛。
- 须臾扫尽无多子，天影悠悠碧于水。
- 冰轮正午久停鞭，群动寂然声不起。
- 谛观此月真跳丸，山河倒影犹蛇蟠。
- 桂华耿耿巳澄洁，秋气凛凛增清寒。
- 前年望月都城汴，只恐中霄风雨变。
- 一杯相属有情亲，侧耳歌楼闻鼓板。
- 今年望月沙阳山，照我心如铁石坚。
- 美人千里共明月，遥想闺中只独看。
- 空庭步月更幽好，白露漙漙湿烟草。
- 开编况对古圣贤，发愤忘忧不知老。
- 男儿本自甘贱贫，富贵名传能几人。
- 题诗对月到日出，锦嚢何似庞眉客。

## 拼音
- liang2 feng1 chui1 kong1 ming2 yue4 gao1 ， qing1 guang1 wan4 li3 jian4 qiu1 hao2 。
- yin2 yun2 zhi4 zhi4 fang1 jie3 bo2 ， he2 han4 yan3 ying4 ru2 bo1 tao1 。
- xu1 yu2 sao3 jin4 wu2 duo1 zi3 ， tian1 ying3 you1 you1 bi4 yu2 shui3 。
- bing1 lun2 zheng4 wu3 jiu3 ting2 bian1 ， qun2 dong4 ji4 ran2 sheng1 bu4 qi3 。
- di4 guan1 ci3 yue4 zhen1 tiao4 wan2 ， shan1 he2 dao3 ying3 you2 she2 pan2 。
- gui4 hua2 geng3 geng3 si4 cheng2 jie2 ， qiu1 qi4 lin3 lin3 zeng1 qing1 han2 。
- qian2 nian2 wang4 yue4 du1 cheng2 bian4 ， zhi1 kong3 zhong1 xiao1 feng1 yu3 bian4 。
- yi4 bei1 xiang1 shu3 you3 qing2 qin1 ， ce4 er3 ge1 lou2 wen2 gu3 ban3 。
- jin1 nian2 wang4 yue4 sha1 yang2 shan1 ， zhao4 wo3 xin1 ru2 tie3 shi2 jian1 。
- mei3 ren2 qian1 li3 gong4 ming2 yue4 ， yao2 xiang3 gui1 zhong1 zhi1 du2 kan4 。
- kong1 ting2 bu4 yue4 geng4 you1 hao3 ， bai2 lu4 tuan2 tuan2 shi1 yan1 cao3 。
- kai1 bian1 kuang4 dui4 gu3 sheng4 xian2 ， fa1 fen4 wang4 you1 bu4 zhi1 lao3 。
- nan2 er2 ben3 zi4 gan1 jian4 pin2 ， fu4 gui4 ming2 chuan2 neng2 ji3 ren2 。
- ti2 shi1 dui4 yue4 dao4 ri4 chu1 ， jin3 nang2 he2 si4 pang2 mei2 ke4 。

## 注释

## 译文

## 赏析
