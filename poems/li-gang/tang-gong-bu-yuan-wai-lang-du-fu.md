---
id: li-gang-tang-gong-bu-yuan-wai-lang-du-fu
title: 唐工部员外郎杜甫
titlePinyin: tang2 gong1 bu4 yuan2 wai4 lang2 du4 fu3
titleSlug: tang-gong-bu-yuan-wai-lang-du-fu
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子美以诗鸣，今古无对手。
- 当时谪仙人，长句颇先后。
- 精深律切处，故自非其偶。
- 而况郊岛徒，何敢窥户牖。
- 有如登岱宗，众山皆培𪣻。
- 又如观武库，剑戟靡不有。
- 髙辞嫓丘坟，古意篆蝌蚪。
- 苍苍雪中松，濯濯风前柳。
- 云烟纷卷舒，雷电划奔走。
- 澹然众态俱，沾丐随所取。
- 平生忠义心，多向诗中剖。
- 忧国与爱君，诵说不离口。
- 饥寒窘衣食，容貌村野叟。
- 自以稷契期，此理人胜不。
- 中兴作谏臣，戎马方践蹂。
- 上疏救房琯，亦足知素守。
- 一跌不复振，造物意岂苟。
- 欲使穷吟哦，専志如蒙瞍。
- 辛苦盗贼中，妻子或颠仆。
- 布衾冷似铁，晨爨乏升斗。
- 冒雪𣃁黄精，呼儿理鱼笱。
- 萧条秦陇间，不废诗千首。
- 依严遂入蜀，幕府备宾友。
- 草堂浣花溪，颇复事南亩。
- 乱离又飘泊，累若丧家狗。
- 云安曲米春，巫峡风土陋。
- 扁舟下瞿唐，留滞湖湘久。
- 家事竟何成，丹诀空系肘。
- 凄凉耒阳县，醉死竟坐酒。
- 虽烦微之铭，不返鄠杜柩。
- 谁将樽中渌，一酹泉下朽。
- 诗篇垂琳琅，长作蛟龙吼。

## 拼音
- zi3 mei3 yi3 shi1 ming2 ， jin1 gu3 wu2 dui4 shou3 。
- dang1 shi2 zhe2 xian1 ren2 ， chang2 ju4 po1 xian1 hou4 。
- jing1 shen1 lü4 qie4 chu4 ， gu4 zi4 fei1 qi2 ou3 。
- er2 kuang4 jiao1 dao3 tu2 ， he2 gan3 kui1 hu4 you3 。
- you3 ru2 deng1 dai4 zong1 ， zhong4 shan1 jie1 pei2 lou2 。
- you4 ru2 guan1 wu3 ku4 ， jian4 ji3 mi2 bu4 you3 。
- gao1 ci2 pi4 qiu1 fen2 ， gu3 yi4 zhuan4 ke1 dou3 。
- cang1 cang1 xue3 zhong1 song1 ， zhuo2 zhuo2 feng1 qian2 liu3 。
- yun2 yan1 fen1 juan4 shu1 ， lei2 dian4 hua4 ben1 zou3 。
- dan4 ran2 zhong4 tai4 ju4 ， zhan1 gai4 sui2 suo3 qu3 。
- ping2 sheng1 zhong1 yi4 xin1 ， duo1 xiang4 shi1 zhong1 pou1 。
- you1 guo2 yu3 ai4 jun1 ， song4 shuo1 bu4 li2 kou3 。
- ji1 han2 jiong3 yi1 shi2 ， rong2 mao4 cun1 ye3 sou3 。
- zi4 yi3 ji4 qi4 qi1 ， ci3 li3 ren2 sheng4 bu4 。
- zhong1 xing1 zuo4 jian4 chen2 ， rong2 ma3 fang1 jian4 rou2 。
- shang4 shu1 jiu4 fang2 guan3 ， yi4 zu2 zhi1 su4 shou3 。
- yi4 die1 bu2 fu4 zhen4 ， zao4 wu4 yi4 qi3 gou3 。
- yu4 shi3 qiong2 yin2 e2 ， zhuan1 zhi4 ru2 meng2 sou3 。
- xin1 ku3 dao4 zei2 zhong1 ， qi1 zi3 huo4 dian1 pu2 。
- bu4 qin1 leng3 si4 tie3 ， chen2 cuan4 fa2 sheng1 dou4 。
- mao4 xue3 𣃁 huang2 jing1 ， hu1 er2 li3 yu2 gou3 。
- xiao1 tiao2 qin2 long3 jian1 ， bu2 fei4 shi1 qian1 shou3 。
- yi1 yan2 sui4 ru4 shu3 ， mu4 fu3 bei4 bin1 you3 。
- cao3 tang2 huan4 hua1 xi1 ， po1 fu4 shi4 nan2 mu3 。
- luan4 li2 you4 piao1 bo2 ， lei4 ruo4 sang4 jia1 gou3 。
- yun2 an1 qu3 mi3 chun1 ， wu1 xia2 feng1 tu3 lou4 。
- pian1 zhou1 xia4 qu2 tang2 ， liu2 zhi4 hu2 xiang1 jiu3 。
- jia1 shi4 jing4 he2 cheng2 ， dan1 jue2 kong1 xi4 zhou3 。
- qi1 liang2 lei3 yang2 xian4 ， zui4 si3 jing4 zuo4 jiu3 。
- sui1 fan2 wei1 zhi1 ming2 ， bu4 fan3 hu4 du4 jiu4 。
- shui2 jiang1 zun1 zhong1 lu4 ， yi2 lei4 quan2 xia4 xiu3 。
- shi1 pian1 chui2 lin2 lang2 ， chang2 zuo4 jiao1 long2 hou3 。

## 注释

## 译文

## 赏析
