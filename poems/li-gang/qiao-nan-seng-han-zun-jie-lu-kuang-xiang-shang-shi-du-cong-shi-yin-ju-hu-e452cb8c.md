---
id: li-gang-qiao-nan-seng-han-zun-jie-lu-kuang-xiang-shang-shi-du-cong-shi-yin-ju-hu-e452cb8c
title: 峤南僧罕遵戒律况向上事独琮师隐居湖岩绝不至城市超然拔俗闻余来策杖见过与语可人知为饱参衲子也询其所见盖尝从长芦了游了居长芦聚徒至千五百众道价籍甚江淮间余虽不之识然声气相合心期自亲尝辱贻问今见琮益知了之门风孤峻真楷老儿孙也退处天台琮将浮海访之因赋诗赠琮且简了公异时得归决须相随于石桥侧可以握手一笑梁谿居士云
titlePinyin: qiao2 nan2 seng1 han3 zun1 jie4 lü4 kuang4 xiang4 shang4 shi4 du2 cong2 shi1 yin3 ju1 hu2 yan2 jue2 bu2 zhi4 cheng2 shi4 chao1 ran2 ba2 su2 wen2 yu2 lai2 ce4 zhang4 jian4 guo4 yu3 yu3 ke3 ren2 zhi1 wei4 bao3 can1 na4 zi3 ye3 xun2 qi2 suo3 jian4 gai4 chang2 cong2 chang2 lu2 le0 you2 le0 ju1 chang2 lu2 ju4 tu2 zhi4 qian1 wu3 bai3 zhong4 dao4 jia4 ji2 shen4 jiang1 huai2 jian1 yu2 sui1 bu4 zhi1 shi2 ran2 sheng1 qi4 xiang1 he2 xin1 qi1 zi4 qin1 chang2 ru3 yi2 wen4 jin1 jian4 cong2 yi4 zhi1 liao3 zhi1 men2 feng1 gu1 jun4 zhen1 kai3 lao3 er2 sun1 ye3 tui4 chu4 tian1 tai2 cong2 jiang1 fu2 hai3 fang3 zhi1 yin1 fu4 shi1 zeng4 cong2 qie3 jian3 le0 gong1 yi4 shi2 de2 gui1 jue2 xu1 xiang1 sui2 yu2 shi2 qiao2 ce4 ke3 yi3 wo4 shou3 yi2 xiao4 liang2 xi1 ju1 shi4 yun2
titleSlug: qiao-nan-seng-han-zun-jie-lu-kuang-xiang-shang-shi-du-cong-shi-yin-ju-hu-e452cb8c
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万里谪官来海峤，眼中衲子见绝少。
- 方袍圆顶动成群，与俗不同秪其表。
- 琮师乃是雷阳人，徧历丛林参学饱。
- 归来卜筑瘴海滨，十里湖光岩洞小。
- 深居不复踏城市，宴坐惟知侣猿鸟。
- 惠然过我意良勤，野鹤孤云自轻矫。
- 风姿已含蔬笋气，语论更将藤葛绕。
- 黄茅深处见松筠，使我囷箱欲倾倒。
- 为亲聊复恋幽栖，访旧终须乘漭渺。
- 烦师飞锡过天台，为问了公何法了。

## 拼音
- wan4 li3 zhe2 guan1 lai2 hai3 qiao2 ， yan3 zhong1 na4 zi3 jian4 jue2 shao3 。
- fang1 pao2 yuan2 ding3 dong4 cheng2 qun2 ， yu3 su2 bu4 tong2 di1 qi2 biao3 。
- cong2 shi1 nai3 shi4 lei2 yang2 ren2 ， bian4 li4 cong2 lin2 can1 xue2 bao3 。
- gui1 lai2 bu3 zhu4 zhang4 hai3 bin1 ， shi2 li3 hu2 guang1 yan2 dong4 xiao3 。
- shen1 ju1 bu2 fu4 ta4 cheng2 shi4 ， yan4 zuo4 wei2 zhi1 lü3 yuan2 niao3 。
- hui4 ran2 guo4 wo3 yi4 liang2 qin2 ， ye3 he4 gu1 yun2 zi4 qing1 jiao3 。
- feng1 zi1 yi3 han2 shu1 sun3 qi4 ， yu3 lun4 geng4 jiang1 teng2 ge3 rao4 。
- huang2 mao2 shen1 chu4 jian4 song1 yun2 ， shi3 wo3 qun1 xiang1 yu4 qing1 dao3 。
- wei4 qin1 liao2 fu4 lian4 you1 qi1 ， fang3 jiu4 zhong1 xu1 cheng2 mang3 miao3 。
- fan2 shi1 fei1 xi1 guo4 tian1 tai2 ， wei4 wen4 le0 gong1 he2 fa3 le0 。

## 注释

## 译文

## 赏析
