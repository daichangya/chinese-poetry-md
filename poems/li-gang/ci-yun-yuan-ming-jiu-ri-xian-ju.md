---
id: li-gang-ci-yun-yuan-ming-jiu-ri-xian-ju
title: 次韵渊明九日闲居
titlePinyin: ci4 yun4 yuan1 ming2 jiu3 ri4 xian2 ju1
titleSlug: ci-yun-yuan-ming-jiu-ri-xian-ju
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地一逆旅，于焉寓此生。
- 群阴惨将暮，共爱九日名。
- 气清霜露肃，天朗山川明。
- 月户蔼夜色，风林飒秋声。
- 东篱菊有华，可以延我龄。
- 采采金琐碎，泛此玉觞倾。
- 一醉遗万物，况复轩裳荣。
- 渊明骨已朽，千载同兹情。
- 时危丹砂远，岁晏将何成。

## 拼音
- tian1 di4 yi2 ni4 lü3 ， yu2 yan1 yu4 ci3 sheng1 。
- qun2 yin1 can3 jiang1 mu4 ， gong4 ai4 jiu3 ri4 ming2 。
- qi4 qing1 shuang1 lu4 su4 ， tian1 lang3 shan1 chuan1 ming2 。
- yue4 hu4 ai3 ye4 se4 ， feng1 lin2 sa4 qiu1 sheng1 。
- dong1 li2 ju2 you3 hua2 ， ke3 yi3 yan2 wo3 ling2 。
- cai3 cai3 jin1 suo3 sui4 ， fan4 ci3 yu4 shang1 qing1 。
- yi2 zui4 yi2 wan4 wu4 ， kuang4 fu4 xuan1 shang0 rong2 。
- yuan1 ming2 gu3 yi3 xiu3 ， qian1 zai3 tong2 zi1 qing2 。
- shi2 wei1 dan1 sha1 yuan3 ， sui4 yan4 jiang1 he2 cheng2 。

## 注释

## 译文

## 赏析
