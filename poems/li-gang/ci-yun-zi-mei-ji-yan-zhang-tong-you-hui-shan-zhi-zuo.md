---
id: li-gang-ci-yun-zi-mei-ji-yan-zhang-tong-you-hui-shan-zhi-zuo
title: 次韵子美寄彦章同游惠山之作
titlePinyin: ci4 yun4 zi3 mei3 ji4 yan4 zhang1 tong2 you2 hui4 shan1 zhi1 zuo4
titleSlug: ci-yun-zi-mei-ji-yan-zhang-tong-you-hui-shan-zhi-zuo
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结庐寂无车马喧，雀罗可设深扃门。
- 北窗一枕半成梦，剥啄叩户惊心魂。
- 故人见过适我愿，相与携手游山樊。
- 春风桃李已零落，孟夏草木行滋繁。
- 下瓢共酌陆子井，策杖更步公垂园。
- 山肴野蔌助清赏，此心非子将谁论。
- 人生聚散如露电，访旧叹息无多存。
- 区区得失何足较，瑟僴但期终不谖。
- 嗟予夙昔志四海，远游欲学飞鸿轩。
- 南征曾上帝子阁，暮雨朝云相吐吞。
- 西山积翠多爽气，大江萦练方东奔。
- 十年回首如梦到，旧事今复闻公言。
- 迩来百念已灰冷，但愿痛饮穷朝昏。
- 新交渐鲜俗缘久，省要更觉情怀敦。
- 山中蕙帐不落寞，无复怨鹤啼惊猿。
- 平生有意师老氏，以退为进卑为尊。
- 致君泽物付公等，我乃送老溪前村。
- 置之此事勿复道，且须吸尽黄金罇。

## 拼音
- jie2 lu2 ji4 wu2 che1 ma3 xuan1 ， que4 luo2 ke3 she4 shen1 jiong1 men2 。
- bei3 chuang1 yi4 zhen3 ban4 cheng2 meng4 ， bao1 zhuo2 kou4 hu4 jing1 xin1 hun2 。
- gu4 ren2 jian4 guo4 shi4 wo3 yuan4 ， xiang1 yu3 xie2 shou3 you2 shan1 fan2 。
- chun1 feng1 tao2 li3 yi3 ling2 luo4 ， meng4 xia4 cao3 mu4 xing2 zi1 fan2 。
- xia4 piao2 gong4 zhuo2 lu4 zi3 jing3 ， ce4 zhang4 geng4 bu4 gong1 chui2 yuan2 。
- shan1 yao2 ye3 su4 zhu4 qing1 shang3 ， ci3 xin1 fei1 zi3 jiang1 shui2 lun4 。
- ren2 sheng1 ju4 san4 ru2 lu4 dian4 ， fang3 jiu4 tan4 xi1 wu2 duo1 cun2 。
- qu1 qu1 de2 shi1 he2 zu2 jiao4 ， se4 xian4 dan4 qi1 zhong1 bu4 xuan1 。
- jie1 yu3 su4 xi1 zhi4 si4 hai3 ， yuan3 you2 yu4 xue2 fei1 hong2 xuan1 。
- nan2 zheng1 ceng2 shang4 di4 zi3 ge2 ， mu4 yu3 chao2 yun2 xiang1 tu3 tun1 。
- xi1 shan1 ji1 cui4 duo1 shuang3 qi4 ， da4 jiang1 ying2 lian4 fang1 dong1 ben1 。
- shi2 nian2 hui2 shou3 ru2 meng4 dao4 ， jiu4 shi4 jin1 fu4 wen2 gong1 yan2 。
- er3 lai2 bai3 nian4 yi3 hui1 leng3 ， dan4 yuan4 tong4 yin3 qiong2 chao2 hun1 。
- xin1 jiao1 jian4 xian1 su2 yuan2 jiu3 ， sheng3 yao4 geng4 jue2 qing2 huai2 dun1 。
- shan1 zhong1 hui4 zhang4 bu2 luo4 mo4 ， wu2 fu4 yuan4 he4 ti2 jing1 yuan2 。
- ping2 sheng1 you3 yi4 shi1 lao3 shi4 ， yi3 tui4 wei2 jin4 bei1 wei4 zun1 。
- zhi4 jun1 ze2 wu4 fu4 gong1 deng3 ， wo3 nai3 song4 lao3 xi1 qian2 cun1 。
- zhi4 zhi1 ci3 shi4 wu4 fu4 dao4 ， qie3 xu1 xi1 jin4 huang2 jin1 zun1 。

## 注释

## 译文

## 赏析
