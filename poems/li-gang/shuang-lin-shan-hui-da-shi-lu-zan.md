---
id: li-gang-shuang-lin-shan-hui-da-shi-lu-zan
title: 双林善慧大士录赞
titlePinyin: shuang1 lin2 shan4 hui4 da4 shi4 lu4 zan4
titleSlug: shuang-lin-shan-hui-da-shi-lu-zan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弥勒栖神兜率天，下生此土犹久远。
- 化身无数在世间，善慧大士乃其一。
- 于中深秘菩萨行，而外示现凡夫相。
- 佃猎渔捕悉与同，娶妻生子亦复尔。
- 忽然照水知宿因，本来神智皆具足。
- 双林浄土坐道场，说法度脱无量众。
- 为欲化导群生故，六度四心为依止。
- 田园庐舍诸器用，奴婢妻子亦弃捐。
- 而以营修大法会，盖行布施摄悭贪。
- 强夫暴客与魔民，豪夺追逐共诬谤。
- 更以软语安慰之，盖行忍辱摄瞋恚。
- 精进摄诸懈怠者，昼夜行道不休息。
- 持戒摄诸毁禁者，敷草而坐食粗粝。
- 智惠禅定无有边，摄诸痴乱亦如是。
- 慈悲喜舍救众生，微妙宏深难测识。
- 虽依如是众法门，亦不于此而常住。
- 辨才演说无滞阂，譬如空谷中答响。
- 歌颂句偈自成章，纵横颠倒皆通达。
- 神通游戏得自在，聊以折伏不信心。
- 异香殊相放妙光，一叩宫门余悉启。
- 住是解脱不思议，正如长者维摩诘。
- 应世阐化靡不齐，故于行道常接后。
- 化缘已毕示寂灭，迄今何翅五百年。
- 虽有文字传未来，芜颣不能发实相。
- 我观龙津大居士，已能深入不二门。
- 应缘虽现宰官身，于诸世味如嚼蜡。
- 燕闲清浄无所为，乃以笔墨为法施。
- 芟除润色出妙语，善慧之书乃光焰。
- 佛子若观善慧书，当知三士无异法。
- 毗耶离城双树林，及此龙津元一处。
- 受持读诵善思维，普愿发心无上道。

## 拼音
- mi2 le4 qi1 shen2 dou1 lü4 tian1 ， xia4 sheng1 ci3 tu3 you2 jiu3 yuan3 。
- hua4 shen1 wu2 shu4 zai4 shi4 jian1 ， shan4 hui4 da4 shi4 nai3 qi2 yi1 。
- yu2 zhong1 shen1 mi4 pu2 sa4 xing2 ， er2 wai4 shi4 xian4 fan2 fu1 xiang1 。
- dian4 lie4 yu2 bu3 xi1 yu3 tong2 ， qu3 qi1 sheng1 zi3 yi4 fu4 er3 。
- hu1 ran2 zhao4 shui3 zhi1 su4 yin1 ， ben3 lai2 shen2 zhi4 jie1 ju4 zu2 。
- shuang1 lin2 jing4 tu3 zuo4 dao4 chang3 ， shuo1 fa3 du4 tuo1 wu2 liang4 zhong4 。
- wei4 yu4 hua4 dao3 qun2 sheng1 gu4 ， liu4 du4 si4 xin1 wei4 yi1 zhi3 。
- tian2 yuan2 lu2 she4 zhu1 qi4 yong4 ， nu2 bi4 qi1 zi3 yi4 qi4 juan1 。
- er2 yi3 ying2 xiu1 da4 fa3 hui4 ， gai4 xing2 bu4 shi1 she4 qian1 tan1 。
- qiang2 fu1 bao4 ke4 yu3 mo2 min2 ， hao2 duo2 zhui1 zhu2 gong4 wu1 bang4 。
- geng4 yi3 ruan3 yu3 an1 wei4 zhi1 ， gai4 xing2 ren3 ru3 she4 chen1 hui4 。
- jing1 jin4 she4 zhu1 xie4 dai4 zhe3 ， zhou4 ye4 hang2 dao4 bu4 xiu1 xi0 。
- chi2 jie4 she4 zhu1 hui3 jin4 zhe3 ， fu1 cao3 er2 zuo4 shi2 cu1 li4 。
- zhi4 hui4 chan2 ding4 wu2 you3 bian1 ， she4 zhu1 chi1 luan4 yi4 ru2 shi4 。
- ci2 bei1 xi3 she4 jiu4 zhong4 sheng1 ， wei1 miao4 hong2 shen1 nan2 ce4 shi2 。
- sui1 yi1 ru2 shi4 zhong4 fa3 men2 ， yi4 bu4 yu2 ci3 er2 chang2 zhu4 。
- bian4 cai2 yan3 shuo1 wu2 zhi4 he2 ， pi4 ru2 kong1 gu3 zhong1 da2 xiang3 。
- ge1 song4 ju4 ji4 zi4 cheng2 zhang1 ， zong4 heng2 dian1 dao3 jie1 tong1 da2 。
- shen2 tong1 you2 xi4 de2 zi4 zai4 ， liao2 yi3 zhe2 fu2 bu2 xin4 xin1 。
- yi4 xiang1 shu1 xiang1 fang4 miao4 guang1 ， yi2 kou4 gong1 men2 yu2 xi1 qi3 。
- zhu4 shi4 jie3 tuo1 bu4 si1 yi4 ， zheng4 ru2 zhang3 zhe3 wei2 mo2 jie2 。
- ying4 shi4 chan3 hua4 mi2 bu4 qi2 ， gu4 yu2 hang2 dao4 chang2 jie1 hou4 。
- hua4 yuan2 yi3 bi4 shi4 ji4 mie4 ， qi4 jin1 he2 chi4 wu3 bai3 nian2 。
- sui1 you3 wen2 zi4 chuan2 wei4 lai2 ， wu2 lei4 bu4 neng2 fa1 shi2 xiang1 。
- wo3 guan1 long2 jin1 da4 ju1 shi4 ， yi3 neng2 shen1 ru4 bu2 er4 men2 。
- ying4 yuan2 sui1 xian4 zai3 guan1 shen1 ， yu2 zhu1 shi4 wei4 ru2 jiao2 la4 。
- yan4 xian2 qing1 jing4 wu2 suo3 wei4 ， nai3 yi3 bi3 mo4 wei4 fa3 shi1 。
- shan1 chu2 run4 se4 chu1 miao4 yu3 ， shan4 hui4 zhi1 shu1 nai3 guang1 yan4 。
- fo2 zi3 ruo4 guan1 shan4 hui4 shu1 ， dang1 zhi1 san1 shi4 wu2 yi4 fa3 。
- pi2 ye1 li2 cheng2 shuang1 shu4 lin2 ， ji2 ci3 long2 jin1 yuan2 yi2 chu4 。
- shou4 chi2 du2 song4 shan4 si1 wei2 ， pu3 yuan4 fa1 xin1 wu2 shang4 dao4 。

## 注释

## 译文

## 赏析
