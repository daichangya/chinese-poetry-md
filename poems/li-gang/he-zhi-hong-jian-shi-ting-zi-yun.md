---
id: li-gang-he-zhi-hong-jian-shi-ting-zi-yun
title: 和志宏见示亭字韵
titlePinyin: he2 zhi4 hong2 jian4 shi4 ting2 zi4 yun4
titleSlug: he-zhi-hong-jian-shi-ting-zi-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今日苦不乐，驾言适林坰。
- 散策寻远寺，披襟坐虚亭。
- 云木上窈窕，涧泉泄清泠。
- 千山自岑寂，一目皆葱青。
- 嗟我得数子，不复叹飘零。
- 扫虑味禅悦，茹蔬谢荤腥。
- 时为亭上游，散髪缓我形。
- 𫘧骥行振足，倦鸟思归翎。
- 何当返梁谿，教子名添丁。
- 林泉益自得，华髪从星星。

## 拼音
- jin1 ri4 ku3 bu2 le4 ， jia4 yan2 shi4 lin2 jiong1 。
- san4 ce4 xun2 yuan3 si4 ， pi1 jin1 zuo4 xu1 ting2 。
- yun2 mu4 shang4 yao3 tiao3 ， jian4 quan2 xie4 qing1 ling2 。
- qian1 shan1 zi4 cen2 ji4 ， yi2 mu4 jie1 cong1 qing1 。
- jie1 wo3 de2 shu4 zi3 ， bu2 fu4 tan4 piao1 ling2 。
- sao3 lü4 wei4 chan2 yue4 ， ru2 shu1 xie4 hun1 xing1 。
- shi2 wei4 ting2 shang4 you2 ， san4 fa4 huan3 wo3 xing2 。
- lu4 ji4 xing2 zhen4 zu2 ， juan4 niao3 si1 gui1 ling2 。
- he2 dang1 fan3 liang2 xi1 ， jiao4 zi3 ming2 tian1 ding1 。
- lin2 quan2 yi4 zi4 de2 ， hua2 fa4 cong2 xing1 xing1 。

## 注释

## 译文

## 赏析
