---
id: li-gang-ti-tang-shi-suo-cang-cui-bai-hua-xue-zhong-shan-shui
title: 题唐氏所藏崔白画雪中山水
titlePinyin: ti2 tang2 shi4 suo3 cang2 cui1 bai2 hua4 xue3 zhong1 shan1 shui3
titleSlug: ti-tang-shi-suo-cang-cui-bai-hua-xue-zhong-shan-shui
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔曾为阳羡游，正值雪花大如掌。
- 开门恍讶天地白，云涌群山入书幌。
- 铜官远并玉峰寒，罨画暗流冰片响。
- 千岩万壑争出奇，应接髙低迷俯仰。
- 十年不到浙江西，寤寐胜游劳梦想。
- 大梁崔白岂善幻，断取山川移异壌。
- 当时眼界无尽观，都在一幅生绡上。
- 南方炎热瘴疠地，使我翛然毛骨爽。
- 天光惨淡阴气凝，片片飞花来苍莽。
- 毫端造化成六出，不比余工得其髣。
- 连峰合沓波涛翻，负雪崔嵬几千丈。
- 谷幽草木枝干老，岩曲楼台簷角敞。
- 溪头水落正石出，暮霭沉舟暗鱼网。
- 山墙野壁茅屋深，风飏青帘如五两。
- 买鱼酌酒者谁子，应有幽人坐同飨。
- 平生爱雪喜山水，对此乍觉神情怳。
- 明窗静看久愈妍，似倩麻姑为爬痒。
- 一时名手真绝艺，妙处工夫谁与赏。
- 生前裘马颇萧条，身后丹青空倜傥。
- 惠崇声价亦相先，滕薛未知当孰长。
- 我家梁谿富溪山，雪里寒光含万象。
- 每同子猷乘小艇，不数王恭披素氅。
- 故山猿鹤会相思，感物兴怀增勇往。
- 时平事定归去来，安得飞翰出尘鞅。

## 拼音
- wo3 xi1 ceng2 wei4 yang2 xian4 you2 ， zheng4 zhi2 xue3 hua1 da4 ru2 zhang3 。
- kai1 men2 huang3 ya4 tian1 di4 bai2 ， yun2 yong3 qun2 shan1 ru4 shu1 huang3 。
- tong2 guan1 yuan3 bing4 yu4 feng1 han2 ， yan3 hua4 an4 liu2 bing1 pian4 xiang3 。
- qian1 yan2 wan4 he4 zheng1 chu1 qi2 ， ying4 jie1 gao1 di1 mi2 fu3 yang3 。
- shi2 nian2 bu2 dao4 zhe4 jiang1 xi1 ， wu4 mei4 sheng4 you2 lao2 meng4 xiang3 。
- da4 liang2 cui1 bai2 qi3 shan4 huan4 ， duan4 qu3 shan1 chuan1 yi2 yi4 rang3 。
- dang1 shi2 yan3 jie4 wu2 jin4 guan1 ， dou1 zai4 yi4 fu2 sheng1 xiao1 shang4 。
- nan2 fang1 yan2 re4 zhang4 li4 di4 ， shi3 wo3 xiao1 ran2 mao2 gu3 shuang3 。
- tian1 guang1 can3 dan4 yin1 qi4 ning2 ， pian4 pian4 fei1 hua1 lai2 cang1 mang3 。
- hao2 duan1 zao4 hua4 cheng2 liu4 chu1 ， bu4 bi3 yu2 gong1 de2 qi2 fang3 。
- lian2 feng1 he2 ta4 bo1 tao1 fan1 ， fu4 xue3 cui1 wei2 ji3 qian1 zhang4 。
- gu3 you1 cao3 mu4 zhi1 gan4 lao3 ， yan2 qu3 lou2 tai2 yan2 jiao3 chang3 。
- xi1 tou2 shui3 luo4 zheng4 shi2 chu1 ， mu4 ai3 chen2 zhou1 an4 yu2 wang3 。
- shan1 qiang2 ye3 bi4 mao2 wu1 shen1 ， feng1 yang2 qing1 lian2 ru2 wu3 liang3 。
- mai3 yu2 zhuo2 jiu3 zhe3 shui2 zi3 ， ying1 you3 you1 ren2 zuo4 tong2 xiang3 。
- ping2 sheng1 ai4 xue3 xi3 shan1 shui3 ， dui4 ci3 zha4 jue2 shen2 qing2 huang3 。
- ming2 chuang1 jing4 kan4 jiu3 yu4 yan2 ， si4 qian4 ma2 gu1 wei4 pa2 yang3 。
- yi4 shi2 ming2 shou3 zhen1 jue2 yi4 ， miao4 chu4 gong1 fu1 shui2 yu3 shang3 。
- sheng1 qian2 qiu2 ma3 po1 xiao1 tiao2 ， shen1 hou4 dan1 qing1 kong1 ti4 tang3 。
- hui4 chong2 sheng1 jia4 yi4 xiang1 xian1 ， teng2 xue1 wei4 zhi1 dang1 shu2 chang2 。
- wo3 jia1 liang2 xi1 fu4 xi1 shan1 ， xue3 li3 han2 guang1 han2 wan4 xiang4 。
- mei3 tong2 zi3 you2 cheng2 xiao3 ting3 ， bu2 shu4 wang2 gong1 pi1 su4 chang3 。
- gu4 shan1 yuan2 he4 hui4 xiang1 si1 ， gan3 wu4 xing1 huai2 zeng1 yong3 wang3 。
- shi2 ping2 shi4 ding4 gui1 qu4 lai2 ， an1 de2 fei1 han4 chu1 chen2 yang1 。

## 注释

## 译文

## 赏析
