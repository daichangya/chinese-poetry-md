---
id: li-gang-ti-qi-zhen-guan-san-shi-liu-yun
title: 题栖真馆三十六韵
titlePinyin: ti2 qi1 zhen1 guan3 san1 shi2 liu4 yun4
titleSlug: ti-qi-zhen-guan-san-shi-liu-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武夷古洞天，奇峰三十六。
- 一溪贯群山，清浅萦九曲。
- 溪边列岩岫，倒影浸寒绿。
- 翩如鸾鳯翔，矫若虬龙蹙。
- 楼观耸岧嶤，屏帏互重复。
- 蜕仙骨遗金，游女肌削玉。
- 鸡栖层岩巅，船插断崖腹。
- 学馆存几案，仙机余杼轴。
- 蓝光莹澄潭，虹影挂飞瀑。
- 翠竹荫天池，苍苔封石屋。
- 绘禽顶长丹，遗迹指如掬。
- 峨峨天柱峰，幔亭连翠麓。
- 传闻武夷君，尝此会仙俗。
- 飞桥几千丈，绝顶亘山足。
- 障以翠云屏，借以紫霞褥。
- 瑶樽倾沆瀣，玉豆脯麟鹿。
- 仙妃奏宾云，金鼓间丝竹。
- 酒酣歌夕晖，叹息光景促。
- 曾孙谁复在，往事空遗躅。
- 至今风月夜，笙箫响虚谷。
- 地灵饶泉石，山润秀草木。
- 坐使七闽人，荫此仙灵福。
- 嗟予真散材，性爱山水酷。
- 仙经与地志，名字久已熟。
- 薄宦方区区，仙赏宜碌碌。
- 神游先梦寐，幽觌寄图录。
- 宁知因谪宦，乃得厌所欲。
- 沿溯穷幽深，应接劳耳目。
- 开襟豁怀抱，壮观慰幽独。
- 却邀白云归，伴此岩下宿。
- 夜寒梦魂清，晓发轻装速。
- 仙游须再来，何当谢羁束。

## 拼音
- wu3 yi2 gu3 dong4 tian1 ， qi2 feng1 san1 shi2 liu4 。
- yi4 xi1 guan4 qun2 shan1 ， qing1 qian3 ying2 jiu3 qu1 。
- xi1 bian1 lie4 yan2 xiu4 ， dao3 ying3 jin4 han2 lü4 。
- pian1 ru2 luan2 feng4 xiang2 ， jiao3 ruo4 qiu2 long2 cu4 。
- lou2 guan1 song3 tiao2 yao2 ， ping2 wei2 hu4 chong2 fu4 。
- tui4 xian1 gu3 yi2 jin1 ， you2 nü3 ji1 xiao1 yu4 。
- ji1 qi1 ceng2 yan2 dian1 ， chuan2 cha1 duan4 ya2 fu4 。
- xue2 guan3 cun2 ji1 an4 ， xian1 ji1 yu2 zhu4 zhou2 。
- lan2 guang1 ying2 cheng2 tan2 ， hong2 ying3 gua4 fei1 pu4 。
- cui4 zhu2 yin4 tian1 chi2 ， cang1 tai2 feng1 shi2 wu1 。
- hui4 qin2 ding3 chang2 dan1 ， yi2 ji4 zhi3 ru2 ju1 。
- e2 e2 tian1 zhu4 feng1 ， man4 ting2 lian2 cui4 lu4 。
- chuan2 wen2 wu3 yi2 jun1 ， chang2 ci3 hui4 xian1 su2 。
- fei1 qiao2 ji3 qian1 zhang4 ， jue2 ding3 gen4 shan1 zu2 。
- zhang4 yi3 cui4 yun2 ping2 ， jie4 yi3 zi3 xia2 ru4 。
- yao2 zun1 qing1 hang4 xie4 ， yu4 dou4 pu2 lin2 lu4 。
- xian1 fei1 zou4 bin1 yun2 ， jin1 gu3 jian1 si1 zhu2 。
- jiu3 han1 ge1 xi1 hui1 ， tan4 xi1 guang1 jing3 cu4 。
- zeng1 sun1 shui2 fu4 zai4 ， wang3 shi4 kong1 yi2 zhu2 。
- zhi4 jin1 feng1 yue4 ye4 ， sheng1 xiao1 xiang3 xu1 gu3 。
- di4 ling2 rao2 quan2 shi2 ， shan1 run4 xiu4 cao3 mu4 。
- zuo4 shi3 qi1 min3 ren2 ， yin4 ci3 xian1 ling2 fu2 。
- jie1 yu3 zhen1 san4 cai2 ， xing4 ai4 shan1 shui3 ku4 。
- xian1 jing1 yu3 di4 zhi4 ， ming2 zi4 jiu3 yi3 shu2 。
- bao2 huan4 fang1 qu1 qu1 ， xian1 shang3 yi2 lu4 lu4 。
- shen2 you2 xian1 meng4 mei4 ， you1 di2 ji4 tu2 lu4 。
- ning2 zhi1 yin1 zhe2 huan4 ， nai3 de2 yan4 suo3 yu4 。
- yan2 su4 qiong2 you1 shen1 ， ying4 jie1 lao2 er3 mu4 。
- kai1 jin1 huo1 huai2 bao4 ， zhuang4 guan1 wei4 you1 du2 。
- que4 yao1 bai2 yun2 gui1 ， ban4 ci3 yan2 xia4 su4 。
- ye4 han2 meng4 hun2 qing1 ， xiao3 fa1 qing1 zhuang1 su4 。
- xian1 you2 xu1 zai4 lai2 ， he2 dang1 xie4 ji1 shu4 。

## 注释

## 译文

## 赏析
