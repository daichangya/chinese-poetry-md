---
id: li-gang-zi-luo-han-yuan-yu-you-xun-zhen-guan-yu-zuo-bu-guo-sui-ci-qi-xian-wen-xu-64faf5ba
title: 自罗汉院欲游寻真观雨作不果遂次栖贤闻寻真景物尤美留为异日不穷之赏赋诗纪之
titlePinyin: zi4 luo2 han4 yuan4 yu4 you2 xun2 zhen1 guan1 yu3 zuo4 bu4 guo3 sui4 ci4 qi1 xian2 wen2 xun2 zhen1 jing3 wu4 you2 mei3 liu2 wei4 yi4 ri4 bu4 qiong2 zhi1 shang3 fu4 shi1 ji4 zhi1
titleSlug: zi-luo-han-yuan-yu-you-xun-zhen-guan-yu-zuo-bu-guo-sui-ci-qi-xian-wen-xu-64faf5ba
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羽人之宫邻五老，杖屦欣然事幽讨。
- 那知一夜雨翻盆，山路难行愁滑倒。
- 世间违意常八九，万事皆然宁自保。
- 山灵岂是秘幽奇，欲结清欢故相恼。
- 传闻景物冠庐山，小殿飞楼更精巧。
- 古潭摇荡明月光，绿萝青松覆烟草。
- 屏风九叠云锦张，古来诗句谪仙好。
- 山中道士不出门，玉杵金丹手亲捣。
- 我方放浪谢冠裳，未觉山林迹如扫。
- 真游傥有不尽缘，容我他年来访道。

## 拼音
- yu3 ren2 zhi1 gong1 lin2 wu3 lao3 ， zhang4 ju4 xin1 ran2 shi4 you1 tao3 。
- na4 zhi1 yi2 ye4 yu3 fan1 pen2 ， shan1 lu4 nan2 xing2 chou2 hua2 dao3 。
- shi4 jian1 wei2 yi4 chang2 ba1 jiu3 ， wan4 shi4 jie1 ran2 ning2 zi4 bao3 。
- shan1 ling2 qi3 shi4 mi4 you1 qi2 ， yu4 jie2 qing1 huan1 gu4 xiang1 nao3 。
- chuan2 wen2 jing3 wu4 guan1 lu2 shan1 ， xiao3 dian4 fei1 lou2 geng4 jing1 qiao3 。
- gu3 tan2 yao2 dang4 ming2 yue4 guang1 ， lü4 luo2 qing1 song1 fu4 yan1 cao3 。
- ping2 feng1 jiu3 die2 yun2 jin3 zhang1 ， gu3 lai2 shi1 ju4 zhe2 xian1 hao3 。
- shan1 zhong1 dao4 shi4 bu4 chu1 men2 ， yu4 chu3 jin1 dan1 shou3 qin1 dao3 。
- wo3 fang1 fang4 lang4 xie4 guan1 shang0 ， wei4 jue2 shan1 lin2 ji4 ru2 sao3 。
- zhen1 you2 tang3 you3 bu2 jin4 yuan2 ， rong2 wo3 ta1 nian2 lai2 fang3 dao4 。

## 注释

## 译文

## 赏析
