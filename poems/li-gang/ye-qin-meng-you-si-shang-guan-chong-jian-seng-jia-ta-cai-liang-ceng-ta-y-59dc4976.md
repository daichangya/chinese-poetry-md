---
id: li-gang-ye-qin-meng-you-si-shang-guan-chong-jian-seng-jia-ta-cai-liang-ceng-ta-y-59dc4976
title: 夜寝梦游泗上观重建僧伽塔才两层塔以今春同普照王寺焚荡殆尽岂大士有意再来此土乎觉而赋诗以纪之
titlePinyin: ye4 qin3 meng4 you2 si4 shang4 guan1 chong2 jian4 seng1 jia1 ta3 cai2 liang3 ceng2 ta3 yi3 jin1 chun1 tong2 pu3 zhao4 wang2 si4 fen2 dang4 dai4 jin4 qi3 da4 shi4 you3 yi4 zai4 lai2 ci3 tu3 hu1 jue2 er2 fu4 shi1 yi3 ji4 zhi1
titleSlug: ye-qin-meng-you-si-shang-guan-chong-jian-seng-jia-ta-cai-liang-ceng-ta-y-59dc4976
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至人于世何所求，随缘应物初不留。
- 缘合则应散则休，起灭幻境如浮沤。
- 僧伽塔踞淮泗流，火焚水转岁几周。
- 国家崇奉德更优，雍熙所建无与俦。
- 层层金碧巧雕锼，凿石作址蟠龙虬。
- 簷间宝铃韵琳璆，势插霄汉神为谋。
- 瑞光焕发垂珠旒，青天白日烂不收。
- 崔巍髙殿耸飞楼，千楹万柱烟云浮。
- 谁知兴废相绸缪，铁马驰突横戈矛。
- 四方群盗起如蟊，付以一炬成荒丘。
- 慈航济物众所庥，舍我去矣真可忧。
- 昨宵梦到淮上洲，窣堵再造工方鸠。
- 千章巨木回万牛，此岂有意重来不。
- 塔成大士还旧游，更扶休运三千秋。

## 拼音
- zhi4 ren2 yu2 shi4 he2 suo3 qiu2 ， sui2 yuan2 ying4 wu4 chu1 bu4 liu2 。
- yuan2 he2 ze2 ying4 san4 ze2 xiu1 ， qi3 mie4 huan4 jing4 ru2 fu2 ou1 。
- seng1 jia1 ta3 ju4 huai2 si4 liu2 ， huo3 fen2 shui3 zhuan3 sui4 ji3 zhou1 。
- guo2 jia1 chong2 feng4 de2 geng4 you1 ， yong1 xi1 suo3 jian4 wu2 yu3 chou2 。
- ceng2 ceng2 jin1 bi4 qiao3 diao1 sou1 ， zao2 shi2 zuo4 zhi3 pan2 long2 qiu2 。
- yan2 jian1 bao3 ling2 yun4 lin2 qiu2 ， shi4 cha1 xiao1 han4 shen2 wei4 mou2 。
- rui4 guang1 huan4 fa1 chui2 zhu1 liu2 ， qing1 tian1 bai2 ri4 lan4 bu4 shou1 。
- cui1 wei1 gao1 dian4 song3 fei1 lou2 ， qian1 ying2 wan4 zhu4 yan1 yun2 fu2 。
- shui2 zhi1 xing1 fei4 xiang1 chou2 mou2 ， tie3 ma3 chi2 tu1 heng2 ge1 mao2 。
- si4 fang1 qun2 dao4 qi3 ru2 mao2 ， fu4 yi3 yi2 ju4 cheng2 huang1 qiu1 。
- ci2 hang2 ji4 wu4 zhong4 suo3 xiu1 ， she4 wo3 qu4 yi3 zhen1 ke3 you1 。
- zuo2 xiao1 meng4 dao4 huai2 shang4 zhou1 ， su1 du3 zai4 zao4 gong1 fang1 jiu1 。
- qian1 zhang1 ju4 mu4 hui2 wan4 niu2 ， ci3 qi3 you3 yi4 chong2 lai2 bu4 。
- ta3 cheng2 da4 shi4 hai2 jiu4 you2 ， geng4 fu2 xiu1 yun4 san1 qian1 qiu1 。

## 注释

## 译文

## 赏析
