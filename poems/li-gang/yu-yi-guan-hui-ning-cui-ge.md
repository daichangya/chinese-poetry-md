---
id: li-gang-yu-yi-guan-hui-ning-cui-ge
title: 与邑官会凝翠阁
titlePinyin: yu3 yi4 guan1 hui4 ning2 cui4 ge2
titleSlug: yu-yi-guan-hui-ning-cui-ge
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屹然高阁虚且通，溪山增秀来薫风。
- 皆云闽境似此少，岂但为最沙阳中。
- 栋楹显敞制度巧，饰以黝白非青红。
- 七峰倒景蘸层碧，十里平津流向东。
- 连山松桧郁葱蒨，一溪烟雨寒冥蒙。
- 沈沈月彩照清夜，漠漠云影摇苍穹。
- 眼光到处色皆翠，凝结至今劳化工。
- 几年落寞顾眄地，拈出始知观覧雄。
- 开筵置酒共临赏，正暑景物生秋容。
- 画船笳吹助清咽，津岸击鼓声逢逢。
- 世间万事非偶尔，成此一段传无穷。
- 我归三子子归我，毕竟假合谁之功。
- 人生会合自可乐，且须吸尽玻瓈钟。
- 他时追忆如梦寐，一笑胜游回首空。

## 拼音
- yi4 ran2 gao1 ge2 xu1 qie3 tong1 ， xi1 shan1 zeng1 xiu4 lai2 xun1 feng1 。
- jie1 yun2 min3 jing4 si4 ci3 shao3 ， qi3 dan4 wei4 zui4 sha1 yang2 zhong1 。
- dong4 ying2 xian3 chang3 zhi4 du4 qiao3 ， shi4 yi3 you3 bai2 fei1 qing1 hong2 。
- qi1 feng1 dao3 jing3 zhan4 ceng2 bi4 ， shi2 li3 ping2 jin1 liu2 xiang4 dong1 。
- lian2 shan1 song1 gui4 yu4 cong1 qian4 ， yi4 xi1 yan1 yu3 han2 ming2 meng2 。
- shen3 shen3 yue4 cai3 zhao4 qing1 ye4 ， mo4 mo4 yun2 ying3 yao2 cang1 qiong2 。
- yan3 guang1 dao4 chu4 se4 jie1 cui4 ， ning2 jie2 zhi4 jin1 lao2 hua4 gong1 。
- ji3 nian2 luo4 mo4 gu4 mian3 di4 ， nian1 chu1 shi3 zhi1 guan1 lan3 xiong2 。
- kai1 yan2 zhi4 jiu3 gong4 lin2 shang3 ， zheng4 shu3 jing3 wu4 sheng1 qiu1 rong2 。
- hua4 chuan2 jia1 chui1 zhu4 qing1 yan4 ， jin1 an4 ji1 gu3 sheng1 feng2 feng2 。
- shi4 jian1 wan4 shi4 fei1 ou3 er3 ， cheng2 ci3 yi2 duan4 chuan2 wu2 qiong2 。
- wo3 gui1 san1 zi3 zi3 gui1 wo3 ， bi4 jing4 jia3 he2 shui2 zhi1 gong1 。
- ren2 sheng1 hui4 he2 zi4 ke3 le4 ， qie3 xu1 xi1 jin4 bo1 li2 zhong1 。
- ta1 shi2 zhui1 yi4 ru2 meng4 mei4 ， yi2 xiao4 sheng4 you2 hui2 shou3 kong1 。

## 注释

## 译文

## 赏析
