---
id: li-gang-de-le-weng-shu-bing-ji-shi-zhi-yun-qi-wei-chu-dan-zhong-ku-yi-er-fa-gan--f72f3c05
title: 得了翁书并寄石芝云其味初淡中苦已而发甘鲜有此味者感而赋诗
titlePinyin: de2 le0 weng1 shu1 bing4 ji4 shi2 zhi1 yun2 qi2 wei4 chu1 dan4 zhong1 ku3 yi3 er2 fa1 gan1 xian3 you3 ci3 wei4 zhe3 gan3 er2 fu4 shi1
titleSlug: de-le-weng-shu-bing-ji-shi-zhi-yun-qi-wei-chu-dan-zhong-ku-yi-er-fa-gan--f72f3c05
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海日气射苍崖根，石上生枝干藓文。
- 构梯采掇资好事，中有至味难为言。
- 岂惟食淡兼攻苦，嚼蜡茹荼多欲吐。
- 清甘徐发齿颊间，潄以寒泉如饮乳。
- 幽人赠我意已深，一掬可比千黄金。
- 世间此味知者鲜，往往既吐还追寻。
- 我欲持之献君子，自古至言多逆耳。
- 愿于苦处辨忠良，若待回甘真晚矣。

## 拼音
- hai3 ri4 qi4 she4 cang1 ya2 gen1 ， shi2 shang4 sheng1 zhi1 gan4 xian3 wen2 。
- gou4 ti1 cai3 duo1 zi1 hao3 shi4 ， zhong1 you3 zhi4 wei4 nan2 wei2 yan2 。
- qi3 wei2 shi2 dan4 jian1 gong1 ku3 ， jiao2 la4 ru2 tu2 duo1 yu4 tu3 。
- qing1 gan1 xu2 fa1 chi3 jia2 jian1 ， shu4 yi3 han2 quan2 ru2 yin3 ru3 。
- you1 ren2 zeng4 wo3 yi4 yi3 shen1 ， yi4 ju1 ke3 bi3 qian1 huang2 jin1 。
- shi4 jian1 ci3 wei4 zhi1 zhe3 xian1 ， wang3 wang3 ji4 tu3 hai2 zhui1 xun2 。
- wo3 yu4 chi2 zhi1 xian4 jun1 zi3 ， zi4 gu3 zhi4 yan2 duo1 ni4 er3 。
- yuan4 yu2 ku3 chu4 bian4 zhong1 liang2 ， ruo4 dai4 hui2 gan1 zhen1 wan3 yi3 。

## 注释

## 译文

## 赏析
