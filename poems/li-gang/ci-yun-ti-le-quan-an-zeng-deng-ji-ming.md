---
id: li-gang-ci-yun-ti-le-quan-an-zeng-deng-ji-ming
title: 次韵题乐全庵赠邓季明
titlePinyin: ci4 yun4 ti2 le4 quan2 an1 zeng4 deng4 ji4 ming2
titleSlug: ci-yun-ti-le-quan-an-zeng-deng-ji-ming
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寓形天壌间，自适乃其至。
- 放怀得山林，肯逐市朝醉。
- 举世竞纷华，谁识静中意。
- 澄清谢泥滓，淘汰见精粹。
- 游心无何乡，养此浩然气。
- 猗欤乐全翁，于世寡所嗜。
- 筑庵以自居，方丈含大地。
- 请问庵中人，其乐何由全。
- 万物备我身，不以人灭天。
- 南亩丰可饱，北窗凉可眠。
- 尚友古之人，圣贤存简编。
- 有时自种植，百卉争芳妍。
- 宾来聊一醉，醉中亦逃禅。
- 鸡鹜自扰扰，独鹤方云骞。
- 嗟予幸相见，一见即忘年。
- 但愧闻道晚，敢怀著鞭先。
- 何当归梁谿，耒耜买一鄽。
- 卜居学夫子，相望两萧然。

## 拼音
- yu4 xing2 tian1 rang3 jian1 ， zi4 shi4 nai3 qi2 zhi4 。
- fang4 huai2 de2 shan1 lin2 ， ken3 zhu2 shi4 chao2 zui4 。
- ju3 shi4 jing4 fen1 hua2 ， shui2 shi2 jing4 zhong4 yi4 。
- cheng2 qing1 xie4 ni2 zi3 ， tao2 tai4 jian4 jing1 cui4 。
- you2 xin1 wu2 he2 xiang1 ， yang3 ci3 hao4 ran2 qi4 。
- yi1 yu2 le4 quan2 weng1 ， yu2 shi4 gua3 suo3 shi4 。
- zhu4 an1 yi3 zi4 ju1 ， fang1 zhang4 han2 da4 di4 。
- qing3 wen4 an1 zhong1 ren2 ， qi2 le4 he2 you2 quan2 。
- wan4 wu4 bei4 wo3 shen1 ， bu4 yi3 ren2 mie4 tian1 。
- nan2 mu3 feng1 ke3 bao3 ， bei3 chuang1 liang2 ke3 mian2 。
- shang4 you3 gu3 zhi1 ren2 ， sheng4 xian2 cun2 jian3 bian1 。
- you3 shi2 zi4 zhong3 zhi2 ， bai3 hui4 zheng1 fang1 yan2 。
- bin1 lai2 liao2 yi2 zui4 ， zui4 zhong1 yi4 tao2 chan2 。
- ji1 wu4 zi4 rao3 rao3 ， du2 he4 fang1 yun2 qian1 。
- jie1 yu3 xing4 xiang1 jian4 ， yi2 jian4 ji2 wang4 nian2 。
- dan4 kui4 wen2 dao4 wan3 ， gan3 huai2 zhu4 bian1 xian1 。
- he2 dang1 gui1 liang2 xi1 ， lei3 si4 mai3 yi4 chan2 。
- bu3 ju1 xue2 fu1 zi3 ， xiang1 wang4 liang3 xiao1 ran2 。

## 注释

## 译文

## 赏析
