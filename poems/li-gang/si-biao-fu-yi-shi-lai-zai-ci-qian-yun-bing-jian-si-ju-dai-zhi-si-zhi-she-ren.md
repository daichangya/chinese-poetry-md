---
id: li-gang-si-biao-fu-yi-shi-lai-zai-ci-qian-yun-bing-jian-si-ju-dai-zhi-si-zhi-she-ren
title: 似表复以诗来再次前韵并简似矩待制似之舍人
titlePinyin: si4 biao3 fu4 yi3 shi1 lai2 zai4 ci4 qian2 yun4 bing4 jian3 si4 ju3 dai4 zhi4 si4 zhi1 she4 ren2
titleSlug: si-biao-fu-yi-shi-lai-zai-ci-qian-yun-bing-jian-si-ju-dai-zhi-si-zhi-she-ren
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾宗抱逸韵，试吏得南屏。
- 扫厅日哦诗，俗士驾敢并。
- 双谿与叠嶂，拄颊对佳境。
- 诸昆奉板舆，晨夕严省定。
- 仲氏近剖符，炼养窥丹井。
- 叔兮久燕闲，禅要心独领。
- 何人絷骐骥，逸足未髙骋。
- 会当归本朝，宗社重九鼎。
- 衰疲老山林，耕钓供饵饼。
- 叩门欣得朋，草草具醪茗。
- 追思会金陵，三载如食顷。
- 契阔怀晤言，川途阻修永。
- 临流送将归，岁晏风霜冷。
- 寄声昆季间，卜隣谁定肯。
- 天髙烟雾深，且纵江湖艇。

## 拼音
- wu2 zong1 bao4 yi4 yun4 ， shi4 li4 de2 nan2 ping2 。
- sao3 ting1 ri4 o4 shi1 ， su2 shi4 jia4 gan3 bing4 。
- shuang1 xi1 yu3 die2 zhang4 ， zhu3 jia2 dui4 jia1 jing4 。
- zhu1 kun1 feng4 ban3 yu2 ， chen2 xi1 yan2 sheng3 ding4 。
- zhong4 shi4 jin4 pou1 fu2 ， lian4 yang3 kui1 dan1 jing3 。
- shu1 xi1 jiu3 yan4 xian2 ， chan2 yao4 xin1 du2 ling3 。
- he2 ren2 zhi2 qi2 ji4 ， yi4 zu2 wei4 gao1 cheng3 。
- hui4 dang1 gui1 ben3 chao2 ， zong1 she4 chong2 jiu3 ding3 。
- shuai1 pi2 lao3 shan1 lin2 ， geng1 diao4 gong4 er3 bing3 。
- kou4 men2 xin1 de2 peng2 ， cao3 cao3 ju4 lao2 ming2 。
- zhui1 si1 hui4 jin1 ling2 ， san1 zai3 ru2 shi2 qing3 。
- qi4 kuo4 huai2 wu4 yan2 ， chuan1 tu2 zu3 xiu1 yong3 。
- lin2 liu2 song4 jiang1 gui1 ， sui4 yan4 feng1 shuang1 leng3 。
- ji4 sheng1 kun1 ji4 jian1 ， bu3 lin2 shui2 ding4 ken3 。
- tian1 gao1 yan1 wu4 shen1 ， qie3 zong4 jiang1 hu2 ting3 。

## 注释

## 译文

## 赏析
