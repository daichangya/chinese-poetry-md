---
id: li-gang-bao-jian-lian-ju
title: 宝剑联句
titlePinyin: bao3 jian4 lian2 ju4
titleSlug: bao-jian-lian-ju
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造化𬬻锤巧，山谿鑛镤良。
- 精金付欧冶，妙手铸干将。
- 淬砺呈锋锷，飞腾辨耿光。
- 青黄司火候，爪髪助祈禳。
- 桃氏几时献，龙文难久藏。
- 鳞皴识松理，乙屈认鱼肠。
- 黯黯青蛇色，炎炎赤帝祥。
- 提携起三尺，驾驭牧群狼。
- 弹铗悲冯子，夸镡悟赵王。
- 神功归不试，利用运无旁。
- 赠客千金直，方人百炼钢。
- 还须玉具饰，何用蒯缑装。
- 讵使妖腰喜，当容节士狂。
- 纯卢非娬媚，巨阙太坚刚。
- 郁勃冲牛斗，蛇蜒接混茫。
- 畴能宝于越，俱议刻艅艎。
- 抆拭资神土，珍藏閟宝房。
- 斩蛟诚壮勇，剸象见铦铓。
- 韩信归髙祖，朱云赐尚方。
- 雄材元倚仗，佞胆已飞扬。
- 浑脱公孙舞，缦胡庶士伤。
- 吴钩能曲折，蜀汉有文章。
- 六赐恩何厚，三名怨未偿。
- 先知吼蛟兕，摩钝凛冰霜。
- 犬子尝思击，猿公莫敢当。
- 翁归备文武，季路戒彊梁。
- 疾视真何事，要盟或可臧。
- 镵天隳彗孛，适野走徬徨。
- 麾拂飞雷电，轩昂变雨旸。
- 刺强同匕首，定乱岂长枪。
- 叔向排当御，昭王畏拙倡。
- 买牛今欲老，铸鏄岁方穰。
- 徐国留吴札，鸿门蔽顶庄。
- 拄颐真贵盛，击柱妄披猖。
- 曜儹山妖见，秦兴水怪彰。
- 万人犹可敌，一吷未应敭。
- 不动惊公胜，为夸异伯阳。
- 断匜犹未妙，穿屋始非常。
- 止水涵晶莹，疏星点角芒。
- 聊须为武备，何必事戎行。
- 要并宗臣履，休同小盗裳。
- 冲星怜杜子，斫地叹王郎。
- 不假蒙须便，真成刃手创。
- 新硎如可发，故物未应忘。
- 黠虏称兵急，王师击鼓镗。
- 氛埃期扫荡，心胆为开张。
- 未斩楼兰级，那销黔首疮。
- 几回开匣罢，但欲引杯长。
- 聊复防身佩，毋为跃水亡。
- 报君吾志毕，以尔倚扶桑。

## 拼音
- zao4 hua4 lu2 chui2 qiao3 ， shan1 xi1 kuang4 pu2 liang2 。
- jing1 jin1 fu4 ou1 ye3 ， miao4 shou3 zhu4 gan1 jiang1 。
- cui4 li4 cheng2 feng1 e4 ， fei1 teng2 bian4 geng3 guang1 。
- qing1 huang2 si1 huo3 hou4 ， zhua3 fa4 zhu4 qi2 rang2 。
- tao2 shi4 ji3 shi2 xian4 ， long2 wen2 nan2 jiu3 cang2 。
- lin2 cun1 shi2 song1 li3 ， yi3 qu1 ren4 yu2 chang2 。
- an4 an4 qing1 she2 se4 ， yan2 yan2 chi4 di4 xiang2 。
- ti2 xie2 qi3 san1 chi3 ， jia4 yu4 mu4 qun2 lang2 。
- tan2 jia2 bei1 feng2 zi3 ， kua1 tan2 wu4 zhao4 wang2 。
- shen2 gong1 gui1 bu2 shi4 ， li4 yong4 yun4 wu2 pang2 。
- zeng4 ke4 qian1 jin1 zhi2 ， fang1 ren2 bai3 lian4 gang1 。
- hai2 xu1 yu4 ju4 shi4 ， he2 yong4 kuai3 gou1 zhuang1 。
- ju4 shi3 yao1 yao1 xi3 ， dang1 rong2 jie2 shi4 kuang2 。
- chun2 lu2 fei1 wu3 mei4 ， ju4 que1 tai4 jian1 gang1 。
- yu4 bo2 chong1 niu2 dou4 ， she2 yan2 jie1 hun4 mang2 。
- chou2 neng2 bao3 yu2 yue4 ， ju4 yi4 ke4 yu2 huang2 。
- wen3 shi4 zi1 shen2 tu3 ， zhen1 cang2 bi4 bao3 fang2 。
- zhan3 jiao1 cheng2 zhuang4 yong3 ， tuan2 xiang4 jian4 xian1 mang2 。
- han2 xin4 gui1 gao1 zu3 ， zhu1 yun2 ci4 shang4 fang1 。
- xiong2 cai2 yuan2 yi3 zhang4 ， ning4 dan3 yi3 fei1 yang2 。
- hun2 tuo1 gong1 sun1 wu3 ， man4 hu2 shu4 shi4 shang1 。
- wu2 gou1 neng2 qu1 zhe2 ， shu3 han4 you3 wen2 zhang1 。
- liu4 ci4 en1 he2 hou4 ， san1 ming2 yuan4 wei4 chang2 。
- xian1 zhi1 hou3 jiao1 si4 ， mo2 dun4 lin3 bing1 shuang1 。
- quan3 zi3 chang2 si1 ji1 ， yuan2 gong1 mo4 gan3 dang1 。
- weng1 gui1 bei4 wen2 wu3 ， ji4 lu4 jie4 qiang2 liang2 。
- ji2 shi4 zhen1 he2 shi4 ， yao4 meng2 huo4 ke3 zang1 。
- chan2 tian1 hui1 hui4 bei4 ， shi4 ye3 zou3 pang2 huang2 。
- hui1 fu2 fei1 lei2 dian4 ， xuan1 ang2 bian4 yu3 yang2 。
- ci4 qiang2 tong2 bi3 shou3 ， ding4 luan4 qi3 chang2 qiang1 。
- shu1 xiang4 pai2 dang1 yu4 ， zhao1 wang2 wei4 zhuo1 chang4 。
- mai3 niu2 jin1 yu4 lao3 ， zhu4 tuan2 sui4 fang1 rang2 。
- xu2 guo2 liu2 wu2 zha2 ， hong2 men2 bi4 ding3 zhuang1 。
- zhu3 yi2 zhen1 gui4 sheng4 ， ji1 zhu4 wang4 pi1 chang1 。
- yao4 zan3 shan1 yao1 jian4 ， qin2 xing1 shui3 guai4 zhang1 。
- wan4 ren2 you2 ke3 di2 ， yi2 xue4 wei4 ying4 yang2 。
- bu2 dong4 jing1 gong1 sheng4 ， wei4 kua1 yi4 bo2 yang2 。
- duan4 yi2 you2 wei4 miao4 ， chuan1 wu1 shi3 fei1 chang2 。
- zhi3 shui3 han2 jing1 ying2 ， shu1 xing1 dian3 jiao3 mang2 。
- liao2 xu1 wei4 wu3 bei4 ， he2 bi4 shi4 rong2 xing2 。
- yao4 bing4 zong1 chen2 lü3 ， xiu1 tong2 xiao3 dao4 shang0 。
- chong1 xing1 lian2 du4 zi3 ， zhuo2 di4 tan4 wang2 lang2 。
- bu4 jia3 meng2 xu1 bian4 ， zhen1 cheng2 ren4 shou3 chuang4 。
- xin1 xing2 ru2 ke3 fa1 ， gu4 wu4 wei4 ying4 wang4 。
- xia2 lu3 cheng1 bing1 ji2 ， wang2 shi1 ji1 gu3 tang2 。
- fen1 ai1 qi1 sao3 dang4 ， xin1 dan3 wei4 kai1 zhang1 。
- wei4 zhan3 lou2 lan2 ji2 ， na4 xiao1 qian2 shou3 chuang1 。
- ji3 hui2 kai1 xia2 ba4 ， dan4 yu4 yin3 bei1 chang2 。
- liao2 fu4 fang2 shen1 pei4 ， wu2 wei4 yue4 shui3 wang2 。
- bao4 jun1 wu2 zhi4 bi4 ， yi3 er3 yi3 fu2 sang1 。

## 注释

## 译文

## 赏析
