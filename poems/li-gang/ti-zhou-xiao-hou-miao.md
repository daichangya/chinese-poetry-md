---
id: li-gang-ti-zhou-xiao-hou-miao
title: 题周孝侯庙
titlePinyin: ti2 zhou1 xiao4 hou2 miao4
titleSlug: ti-zhou-xiao-hou-miao
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 周侯高节冠千古，志气刚明乃如许。
- 剑斩长桥戟尾蛟，刺杀南山雪毛虎。
- 归来一听闾里言，折节宁辞远游苦。
- 学成名立世共惊，狥国忘身乃其所。
- 至今血食荆溪滨，庙貎崇深日箫鼓。
- 我来再拜仰遗像，思古伤今怅谁语。
- 君不见淮阴跨下已亡奇，哙等何羞与为伍。

## 拼音
- zhou1 hou2 gao1 jie2 guan1 qian1 gu3 ， zhi4 qi4 gang1 ming2 nai3 ru2 xu3 。
- jian4 zhan3 chang2 qiao2 ji3 wei3 jiao1 ， ci4 sha1 nan2 shan1 xue3 mao2 hu3 。
- gui1 lai2 yi4 ting1 lü2 li3 yan2 ， zhe2 jie2 ning2 ci2 yuan3 you2 ku3 。
- xue2 cheng2 ming2 li4 shi4 gong4 jing1 ， xun4 guo2 wang4 shen1 nai3 qi2 suo3 。
- zhi4 jin1 xue4 shi2 jing1 xi1 bin1 ， miao4 ni2 chong2 shen1 ri4 xiao1 gu3 。
- wo3 lai2 zai4 bai4 yang3 yi2 xiang4 ， si1 gu3 shang1 jin1 chang4 shui2 yu3 。
- jun1 bu2 jian4 huai2 yin1 kua4 xia4 yi3 wang2 qi2 ， kuai4 deng3 he2 xiu1 yu3 wei2 wu3 。

## 注释

## 译文

## 赏析
