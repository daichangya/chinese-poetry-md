---
id: li-gang-huai-ji-yan-di-bing-jian-zhong-fu-shu-yi
title: 怀季言弟并简仲辅叔易
titlePinyin: huai2 ji4 yan2 di4 bing4 jian3 zhong4 fu3 shu1 yi4
titleSlug: huai-ji-yan-di-bing-jian-zhong-fu-shu-yi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔谪沙溪，尔送至虎丘。
- 相携观剑池，共坐苍崖陬。
- 霜寒草木衰，肃肃天地秋。
- 慷慨论世故，岂复知离愁。
- 中间谪云安，尔病家山留。
- 独与仲及叔，分携浙江头。
- 潮声来海门，风雨助飕飕。
- 银涛蹙天起，泛此一叶舟。
- 及玆谪武昌，尔复从我游。
- 回环溪壑间，渺若双沙鸥。
- 长江快清旷，庐阜探奇幽。
- 行尽江南山，始次湖外州。
- 传闻浙郡兵，盗用官库矛。
- 夜深赤白丸，杀吏起相雠。
- 怀家动归心，触热遽还辀。
- 作别今几时，此情浩难收。
- 块处谁共语，把酒无与酬。
- 凭髙欲望远，独上黄鹤楼。
- 吴越天杳杳，风烟晚悠悠。
- 顾嗟祢处士，坐困鹦鹉洲。
- 胡虏气方横，盗贼起如蟊。
- 中原腤锋镝，江汉屯貔貅。
- 尔归议迁徙，已有定论不。
- 黄屋尚飘泊，吾敢怀燕休。
- 但愿复相见，一解无穷忧。
- 泫然念苍生，岂为吾身谋。

## 拼音
- wo3 xi1 zhe2 sha1 xi1 ， er3 song4 zhi4 hu3 qiu1 。
- xiang1 xie2 guan1 jian4 chi2 ， gong4 zuo4 cang1 ya2 zou1 。
- shuang1 han2 cao3 mu4 shuai1 ， su4 su4 tian1 di4 qiu1 。
- kang1 kai3 lun4 shi4 gu4 ， qi3 fu4 zhi1 li2 chou2 。
- zhong1 jian1 zhe2 yun2 an1 ， er3 bing4 jia1 shan1 liu2 。
- du2 yu3 zhong4 ji2 shu1 ， fen1 xie2 zhe4 jiang1 tou2 。
- chao2 sheng1 lai2 hai3 men2 ， feng1 yu3 zhu4 sou1 sou1 。
- yin2 tao1 cu4 tian1 qi3 ， fan4 ci3 yi2 ye4 zhou1 。
- ji2 zi1 zhe2 wu3 chang1 ， er3 fu4 cong2 wo3 you2 。
- hui2 huan2 xi1 he4 jian1 ， miao3 ruo4 shuang1 sha1 ou1 。
- chang2 jiang1 kuai4 qing1 kuang4 ， lu2 fu4 tan4 qi2 you1 。
- xing2 jin4 jiang1 nan2 shan1 ， shi3 ci4 hu2 wai4 zhou1 。
- chuan2 wen2 zhe4 jun4 bing1 ， dao4 yong4 guan1 ku4 mao2 。
- ye4 shen1 chi4 bai2 wan2 ， sha1 li4 qi3 xiang1 chou2 。
- huai2 jia1 dong4 gui1 xin1 ， chu4 re4 ju4 hai2 zhou1 。
- zuo4 bie2 jin1 ji3 shi2 ， ci3 qing2 hao4 nan2 shou1 。
- kuai4 chu4 shui2 gong4 yu3 ， ba3 jiu3 wu2 yu3 chou2 。
- ping2 gao1 yu4 wang4 yuan3 ， du2 shang4 huang2 he4 lou2 。
- wu2 yue4 tian1 yao3 yao3 ， feng1 yan1 wan3 you1 you1 。
- gu4 jie1 mi2 chu3 shi4 ， zuo4 kun4 ying1 wu3 zhou1 。
- hu2 lu3 qi4 fang1 heng2 ， dao4 zei2 qi3 ru2 mao2 。
- zhong1 yuan2 an1 feng1 di2 ， jiang1 han4 tun2 pi2 xiu1 。
- er3 gui1 yi4 qian1 xi3 ， yi3 you3 ding4 lun4 bu4 。
- huang2 wu1 shang4 piao1 bo2 ， wu2 gan3 huai2 yan4 xiu1 。
- dan4 yuan4 fu4 xiang1 jian4 ， yi4 jie3 wu2 qiong2 you1 。
- xuan4 ran2 nian4 cang1 sheng1 ， qi3 wei4 wu2 shen1 mou2 。

## 注释

## 译文

## 赏析
