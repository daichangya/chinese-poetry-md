---
id: li-gang-jiang-shan-fo-guo-shi-wei-yuan-shi-lai-er-ci-tu-fang-ji-xi-fu-shi-shi-yi-138fc596
title: 蒋山佛果师为缘事来而此土方饥戏赋是诗以发一笑
titlePinyin: jiang3 shan1 fo2 guo3 shi1 wei4 yuan2 shi4 lai2 er2 ci3 tu3 fang1 ji1 xi4 fu4 shi4 shi1 yi3 fa1 yi2 xiao4
titleSlug: jiang-shan-fo-guo-shi-wei-yuan-shi-lai-er-ci-tu-fang-ji-xi-fu-shi-shi-yi-138fc596
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钟山禅老天骨奇，丛林晏座如孤罴。
- 诸方宗仰第一义，说法舌作霹雳飞。
- 年来为众建广厦，胸中结构良峨巍。
- 修梁巨栋资喜舍，瓶锡不惮东南驰。
- 飞腾道俗走檀越，堆积金贝罗珠玑。
- 此方旱潦异常岁，百里稚耋方流离。
- 析薪鬻子给朝夕，阖境半作婴儿啼。
- 坐看缘事莫措手，却欲反著僧伽梨。
- 未闻兰若泣龙象，好把信施赒寒饥。
- 向来收拾大宝聚，随手散尽真慈悲。
- 惟师具眼得空观，稇载岂愁华槖归。
- 吾言可听勿惆怅，无价宝珠元在衣。

## 拼音
- zhong1 shan1 chan2 lao3 tian1 gu3 qi2 ， cong2 lin2 yan4 zuo4 ru2 gu1 pi2 。
- zhu1 fang1 zong1 yang3 di4 yi1 yi4 ， shuo1 fa3 she2 zuo4 pi1 li4 fei1 。
- nian2 lai2 wei4 zhong4 jian4 guang3 sha4 ， xiong1 zhong1 jie2 gou4 liang2 e2 wei1 。
- xiu1 liang2 ju4 dong4 zi1 xi3 she4 ， ping2 xi1 bu2 dan4 dong1 nan2 chi2 。
- fei1 teng2 dao4 su2 zou3 tan2 yue4 ， dui1 ji1 jin1 bei4 luo2 zhu1 ji1 。
- ci3 fang1 han4 liao2 yi4 chang2 sui4 ， bai3 li3 zhi4 die2 fang1 liu2 li2 。
- xi1 xin1 yu4 zi3 gei3 zhao1 xi1 ， he2 jing4 ban4 zuo4 ying1 er2 ti2 。
- zuo4 kan4 yuan2 shi4 mo4 cuo4 shou3 ， que4 yu4 fan3 zhu4 seng1 jia1 li2 。
- wei4 wen2 lan2 ruo4 qi4 long2 xiang4 ， hao3 ba3 xin4 shi1 zhou1 han2 ji1 。
- xiang4 lai2 shou1 shi2 da4 bao3 ju4 ， sui2 shou3 san4 jin4 zhen1 ci2 bei1 。
- wei2 shi1 ju4 yan3 de2 kong4 guan1 ， kun3 zai3 qi3 chou2 hua2 tuo2 gui1 。
- wu2 yan2 ke3 ting1 wu4 chou2 chang4 ， wu2 jia4 bao3 zhu1 yuan2 zai4 yi1 。

## 注释

## 译文

## 赏析
