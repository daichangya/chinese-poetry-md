---
id: li-gang-wan-chu-nan-kang-you-lu-shan
title: 晚出南康游庐山
titlePinyin: wan3 chu1 nan2 kang1 you2 lu2 shan1
titleSlug: wan-chu-nan-kang-you-lu-shan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舍舟星子渚，遂作庐山游。
- 空蒙杳霭间，十里松桂秋。
- 草木吐香润，泉石交横流。
- 乃知山中物，一一皆其尤。
- 岚逼空翠湿，峰髙紫烟浮。
- 心闲云出岭，眼浄龙还湫。
- 月壑夜窈窕，风林晚飕飗。
- 稍闻钟磬声，迥觉梵宇幽。
- 平昔念清赏，孰云今乃酬。
- 似非人间境，须向物外求。
- 顾揖虽不暇，吟哦浩难收。
- 聊将诗纪行，一洗他年愁。

## 拼音
- she4 zhou1 xing1 zi3 zhu3 ， sui4 zuo4 lu2 shan1 you2 。
- kong1 meng2 yao3 ai3 jian1 ， shi2 li3 song1 gui4 qiu1 。
- cao3 mu4 tu3 xiang1 run4 ， quan2 shi2 jiao1 heng2 liu2 。
- nai3 zhi1 shan1 zhong1 wu4 ， yi1 yi1 jie1 qi2 you2 。
- lan2 bi1 kong1 cui4 shi1 ， feng1 gao1 zi3 yan1 fu2 。
- xin1 xian2 yun2 chu1 ling3 ， yan3 jing4 long2 hai2 qiu1 。
- yue4 he4 ye4 yao3 tiao3 ， feng1 lin2 wan3 sou1 liu2 。
- shao1 wen2 zhong1 qing4 sheng1 ， jiong3 jue2 fan4 yu3 you1 。
- ping2 xi1 nian4 qing1 shang3 ， shu2 yun2 jin1 nai3 chou2 。
- si4 fei1 ren2 jian1 jing4 ， xu1 xiang4 wu4 wai4 qiu2 。
- gu4 yi1 sui1 bu4 xia2 ， yin2 e2 hao4 nan2 shou1 。
- liao2 jiang1 shi1 ji4 xing2 ， yi4 xi3 ta1 nian2 chou2 。

## 注释

## 译文

## 赏析
