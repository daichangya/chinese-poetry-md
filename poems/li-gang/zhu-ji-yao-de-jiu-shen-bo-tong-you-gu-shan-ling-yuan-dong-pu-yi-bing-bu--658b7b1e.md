---
id: li-gang-zhu-ji-yao-de-jiu-shen-bo-tong-you-gu-shan-ling-yuan-dong-pu-yi-bing-bu--658b7b1e
title: 诸季邀德久申伯同游鼓山灵源洞仆以病不果往赋诗见意
titlePinyin: zhu1 ji4 yao1 de2 jiu3 shen1 bo2 tong2 you2 gu3 shan1 ling2 yuan2 dong4 pu2 yi3 bing4 bu4 guo3 wang3 fu4 shi1 jian4 yi4
titleSlug: zhu-ji-yao-de-jiu-shen-bo-tong-you-gu-shan-ling-yuan-dong-pu-yi-bing-bu--658b7b1e
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵源韫秀异，杰出闽粤间。
- 神功谢镌凿，妙境森回环。
- 曲磴下窈窕，髙岩上孱颜。
- 松萝互荫翳，正暑生清寒。
- 路转人寂寂，泉飞涧潺潺。
- 乘髙望云海，天末波涛翻。
- 伟哉宇宙中，有此气象寛。
- 诸子雅好游，蜡屐履山樊。
- 佳客来自远，复共一日欢。
- 而我抱衰疾，屏居方杜关。
- 岂不乐山水，宴坐心不阑。
- 神游八极表，目寓无髦蛮。
- 块视众岳小，杯看五湖悭。
- 矧兹几案物，安用劳跻攀。
- 登临务得隽，无乃见一斑。
- 作诗调诸子，醉语不可删。
- 秋风动林壑，冻雨洗尘寰。
- 新凉至万里，浓翠浮千山。
- 白云出何心，飞鸟倦自还。
- 兴尽盍遄返，胜游宜勿殚。

## 拼音
- ling2 yuan2 yun4 xiu4 yi4 ， jie2 chu1 min3 yue4 jian1 。
- shen2 gong1 xie4 juan1 zao2 ， miao4 jing4 sen1 hui2 huan2 。
- qu3 deng4 xia4 yao3 tiao3 ， gao1 yan2 shang4 chan2 yan2 。
- song1 luo2 hu4 yin4 yi4 ， zheng4 shu3 sheng1 qing1 han2 。
- lu4 zhuan3 ren2 ji4 ji4 ， quan2 fei1 jian4 chan2 chan2 。
- cheng2 gao1 wang4 yun2 hai3 ， tian1 mo4 bo1 tao1 fan1 。
- wei3 zai1 yu3 zhou4 zhong1 ， you3 ci3 qi4 xiang4 kuan1 。
- zhu1 zi3 ya3 hao3 you2 ， la4 ji1 lü3 shan1 fan2 。
- jia1 ke4 lai2 zi4 yuan3 ， fu4 gong4 yi2 ri4 huan1 。
- er2 wo3 bao4 shuai1 ji2 ， ping2 ju1 fang1 du4 guan1 。
- qi3 bu2 le4 shan1 shui3 ， yan4 zuo4 xin1 bu4 lan2 。
- shen2 you2 ba1 ji2 biao3 ， mu4 yu4 wu2 mao2 man2 。
- kuai4 shi4 zhong4 yue4 xiao3 ， bei1 kan4 wu3 hu2 qian1 。
- shen3 zi1 ji1 an4 wu4 ， an1 yong4 lao2 ji1 pan1 。
- deng1 lin2 wu4 de2 jun4 ， wu2 nai3 jian4 yi4 ban1 。
- zuo4 shi1 tiao2 zhu1 zi3 ， zui4 yu3 bu4 ke3 shan1 。
- qiu1 feng1 dong4 lin2 he4 ， dong4 yu3 xi3 chen2 huan2 。
- xin1 liang2 zhi4 wan4 li3 ， nong2 cui4 fu2 qian1 shan1 。
- bai2 yun2 chu1 he2 xin1 ， fei1 niao3 juan4 zi4 hai2 。
- xing1 jin4 he2 chuan2 fan3 ， sheng4 you2 yi2 wu4 dan1 。

## 注释

## 译文

## 赏析
