---
id: li-gang-ci-yun-hui-yan-jian-zeng
title: 次韵徽言见赠
titlePinyin: ci4 yun4 hui1 yan2 jian4 zeng4
titleSlug: ci-yun-hui-yan-jian-zeng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白首穷一经，此道何尝东。
- 陋质误识擢，珥笔宸庭枫。
- 胸中何所见，耿耿惟孤忠。
- 谪官乃自取，宠辱久矣同。
- 朅来旅江城，胜游幸从公。
- 款暱䜩笑欢，顾忘身世穷。
- 十年倦游意，一笑回首空。
- 尚余爱君心，梦绕明光宫。
- 夫子抱髙趣，才气凛以雄。
- 挥毫写妙语，爗若五彩虹。
- 宁淹江海上，行簉鹓鹭中。
- 放怀且玉友，不用酟郫筒。

## 拼音
- bai2 shou3 qiong2 yi4 jing1 ， ci3 dao4 he2 chang2 dong1 。
- lou4 zhi4 wu4 shi2 zhuo2 ， er3 bi3 chen2 ting2 feng1 。
- xiong1 zhong1 he2 suo3 jian4 ， geng3 geng3 wei2 gu1 zhong1 。
- zhe2 guan1 nai3 zi4 qu3 ， chong3 ru3 jiu3 yi3 tong2 。
- qie4 lai2 lü3 jiang1 cheng2 ， sheng4 you2 xing4 cong2 gong1 。
- kuan3 ni4 䜩 xiao4 huan1 ， gu4 wang4 shen1 shi4 qiong2 。
- shi2 nian2 juan4 you2 yi4 ， yi2 xiao4 hui2 shou3 kong1 。
- shang4 yu2 ai4 jun1 xin1 ， meng4 rao4 ming2 guang1 gong1 。
- fu1 zi3 bao4 gao1 qu4 ， cai2 qi4 lin3 yi3 xiong2 。
- hui1 hao2 xie3 miao4 yu3 ， ye4 ruo4 wu3 cai3 hong2 。
- ning2 yan1 jiang1 hai3 shang4 ， xing2 zao4 yuan1 lu4 zhong1 。
- fang4 huai2 qie3 yu4 you3 ， bu2 yong4 tian1 pi2 tong3 。

## 注释

## 译文

## 赏析
