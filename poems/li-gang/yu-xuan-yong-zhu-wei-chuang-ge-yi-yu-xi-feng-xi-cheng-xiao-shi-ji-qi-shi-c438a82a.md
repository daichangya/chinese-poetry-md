---
id: li-gang-yu-xuan-yong-zhu-wei-chuang-ge-yi-yu-xi-feng-xi-cheng-xiao-shi-ji-qi-shi-c438a82a
title: 寓轩用竹为窗隔以御西风戏成小诗纪其事示志宏
titlePinyin: yu4 xuan1 yong4 zhu2 wei4 chuang1 ge2 yi3 yu4 xi1 feng1 xi4 cheng2 xiao3 shi1 ji4 qi2 shi4 shi4 zhi4 hong2
titleSlug: yu-xuan-yong-zhu-wei-chuang-ge-yi-yu-xi-feng-xi-cheng-xiao-shi-ji-qi-shi-c438a82a
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我自帝所，远谪来沙阳。
- 由春以涉夏，及此秋气凉。
- 节物日凄紧，白露结为霜。
- 行当入室处，聊复葺我堂。
- 伐竹制窗牖，朴素无青黄。
- 西风屏寒色，短日来孤光。
- 草木已零落，但闻菊蘂香。
- 超然适燕处，便足傲羲皇。
- 释氏戒恋著，一宿寄枯桑。
- 今我日必葺，于道无乃荒。
- 彼以著故戒，无著何所妨。
- 譬犹梦中境，离著可两忘。
- 傥能达此理，随寓皆道场。

## 拼音
- xi1 wo3 zi4 di4 suo3 ， yuan3 zhe2 lai2 sha1 yang2 。
- you2 chun1 yi3 she4 xia4 ， ji2 ci3 qiu1 qi4 liang2 。
- jie2 wu4 ri4 qi1 jin3 ， bai2 lu4 jie2 wei4 shuang1 。
- hang2 dang0 ru4 shi4 chu4 ， liao2 fu4 qi4 wo3 tang2 。
- fa2 zhu2 zhi4 chuang1 you3 ， pu3 su4 wu2 qing1 huang2 。
- xi1 feng1 ping2 han2 se4 ， duan3 ri4 lai2 gu1 guang1 。
- cao3 mu4 yi3 ling2 luo4 ， dan4 wen2 ju2 rui3 xiang1 。
- chao1 ran2 shi4 yan4 chu4 ， bian4 zu2 ao4 xi1 huang2 。
- shi4 shi4 jie4 lian4 zhu4 ， yi2 su4 ji4 ku1 sang1 。
- jin1 wo3 ri4 bi4 qi4 ， yu2 dao4 wu2 nai3 huang1 。
- bi3 yi3 zhu4 gu4 jie4 ， wu2 zhu4 he2 suo3 fang2 。
- pi4 you2 meng4 zhong1 jing4 ， li2 zhu4 ke3 liang3 wang4 。
- tang3 neng2 da2 ci3 li3 ， sui2 yu4 jie1 dao4 chang3 。

## 注释

## 译文

## 赏析
