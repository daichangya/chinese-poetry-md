---
id: li-gang-zhong-qiu-wang-yue-you-gan-ji-shu-yi-ji-yan-bing-jian-zhong-fu-di
title: 中秋望月有感寄叔易季言并简仲辅弟
titlePinyin: zhong1 qiu1 wang4 yue4 you3 gan3 ji4 shu1 yi4 ji4 yan2 bing4 jian3 zhong4 fu3 di4
titleSlug: zhong-qiu-wang-yue-you-gan-ji-shu-yi-ji-yan-bing-jian-zhong-fu-di
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年河内中秋月，玉帐初寒铁衣滑。
- 羽书狎至不成眠，坐伴清光到明发。
- 是时季弟在幕中，病隔纱窗共谈说。
- 出师未捷身已危，继被宸章召还阙。
- 去年中秋寓宋都，金针篆字看除书。
- 夜同叔弟坐月下，仰望赤气环斗枢。
- 经营两河初就绪，斥罢将帅良非图。
- 陵晨廷争不可得，上还印绶归东吴。
- 今年谪官旅湖外，又值中秋有佳气。
- 纤云四卷天无河，月色满庭如泼水。
- 缅怀诸季会合难，但与阿宗相劳慰。
- 举杯邀月应笑人，处处相逢万余里。
- 我生端遇国步艰，出入将相三年间。
- 功名富贵亦何有，慨念四海悲汍澜。
- 心驰沙漠关塞远，身堕江湖风露寒。
- 不须更问世间事，但愿对月身常闲。

## 拼音
- qian2 nian2 he2 nei4 zhong1 qiu1 yue4 ， yu4 zhang4 chu1 han2 tie3 yi1 hua2 。
- yu3 shu1 xia2 zhi4 bu4 cheng2 mian2 ， zuo4 ban4 qing1 guang1 dao4 ming2 fa1 。
- shi4 shi2 ji4 di4 zai4 mu4 zhong1 ， bing4 ge2 sha1 chuang1 gong4 tan2 shuo1 。
- chu1 shi1 wei4 jie2 shen1 yi3 wei1 ， ji4 bei4 chen2 zhang1 zhao4 hai2 que1 。
- qu4 nian2 zhong1 qiu1 yu4 song4 dou1 ， jin1 zhen1 zhuan4 zi4 kan4 chu2 shu1 。
- ye4 tong2 shu1 di4 zuo4 yue4 xia4 ， yang3 wang4 chi4 qi4 huan2 dou4 shu1 。
- jing1 ying2 liang3 he2 chu1 jiu4 xu4 ， chi4 ba4 jiang4 shuai4 liang2 fei1 tu2 。
- ling2 chen2 ting2 zheng1 bu4 ke3 de2 ， shang4 hai2 yin4 shou4 gui1 dong1 wu2 。
- jin1 nian2 zhe2 guan1 lü3 hu2 wai4 ， you4 zhi2 zhong1 qiu1 you3 jia1 qi4 。
- xian1 yun2 si4 juan4 tian1 wu2 he2 ， yue4 se4 man3 ting2 ru2 po1 shui3 。
- mian3 huai2 zhu1 ji4 hui4 he2 nan2 ， dan4 yu3 a1 zong1 xiang1 lao2 wei4 。
- ju3 bei1 yao1 yue4 ying4 xiao4 ren2 ， chu4 chu4 xiang1 feng2 wan4 yu2 li3 。
- wo3 sheng1 duan1 yu4 guo2 bu4 jian1 ， chu1 ru4 jiang4 xiang4 san1 nian2 jian1 。
- gong1 ming2 fu4 gui4 yi4 he2 you3 ， kai3 nian4 si4 hai3 bei1 wan2 lan2 。
- xin1 chi2 sha1 mo4 guan1 sai1 yuan3 ， shen1 duo4 jiang1 hu2 feng1 lu4 han2 。
- bu4 xu1 geng4 wen4 shi4 jian1 shi4 ， dan4 yuan4 dui4 yue4 shen1 chang2 xian2 。

## 注释

## 译文

## 赏析
