---
id: li-gang-you-luo-xing-si
title: 游落星寺
titlePinyin: you2 luo4 xing1 si4
titleSlug: you-luo-xing-si
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气升沉谁所肇，陨星为石古不少。
- 群川会处渺无涯，坠此精坚镇江表。
- 坐令释子开梵宫，栋宇规摹浮玉小。
- 窈窕楼台四面通，汹涌波涛千柱㒟。
- 我来端是好幽奇，一叶飘然陵漭渺。
- 初疑牛女在银潢，更讶灵槎经毕昴。
- 星房月殿夜沉沉，水色天容秋杳杳。
- 恍如清梦到天门，欲驾𩙪轮憇蓬岛。
- 尘世喧嚣那易得，幻境去来何日了。
- 心闲境寂付幽人，衲被蒙头任昏晓。

## 拼音
- yi2 qi4 sheng1 chen2 shui2 suo3 zhao4 ， yun3 xing1 wei4 shi2 gu3 bu4 shao3 。
- qun2 chuan1 hui4 chu4 miao3 wu2 ya2 ， zhui4 ci3 jing1 jian1 zhen4 jiang1 biao3 。
- zuo4 ling4 shi4 zi3 kai1 fan4 gong1 ， dong4 yu3 gui1 mo2 fu2 yu4 xiao3 。
- yao3 tiao3 lou2 tai2 si4 mian4 tong1 ， xiong1 yong3 bo1 tao1 qian1 zhu4 㒟 。
- wo3 lai2 duan1 shi4 hao3 you1 qi2 ， yi2 ye4 piao1 ran2 ling2 mang3 miao3 。
- chu1 yi2 niu2 nü3 zai4 yin2 huang2 ， geng4 ya4 ling2 cha2 jing1 bi4 mao3 。
- xing1 fang2 yue4 dian4 ye4 chen2 chen2 ， shui3 se4 tian1 rong2 qiu1 yao3 yao3 。
- huang3 ru2 qing1 meng4 dao4 tian1 men2 ， yu4 jia4 𩙪 lun2 qi4 peng2 dao3 。
- chen2 shi4 xuan1 ao2 na4 yi4 de2 ， huan4 jing4 qu4 lai2 he2 ri4 le0 。
- xin1 xian2 jing4 ji4 fu4 you1 ren2 ， na4 bei4 meng2 tou2 ren4 hun1 xiao3 。

## 注释

## 译文

## 赏析
