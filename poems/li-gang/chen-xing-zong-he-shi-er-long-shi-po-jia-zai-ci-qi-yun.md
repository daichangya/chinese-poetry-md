---
id: li-gang-chen-xing-zong-he-shi-er-long-shi-po-jia-zai-ci-qi-yun
title: 陈兴宗和示耳聋诗颇佳再次其韵
titlePinyin: chen2 xing1 zong1 he2 shi4 er3 long2 shi1 po1 jia1 zai4 ci4 qi2 yun4
titleSlug: chen-xing-zong-he-shi-er-long-shi-po-jia-zai-ci-qi-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天公有眸子，犹把明河洗。
- 况我聪与明，听乐而视礼。
- 是心有天游，神用寄双耳。
- 良哉观世音，圆通端自此。
- 世人竭耳力，所听不逾里。
- 闻性含虚空，物蔽乃为宄。
- 区区假药医，不若求诸己。
- 虚室既生白，吉祥自止止。
- 潇洒隐圃翁，灵台湛如水。
- 须识本来人，莫认贼为子。

## 拼音
- tian1 gong1 you3 mou2 zi3 ， you2 ba3 ming2 he2 xi3 。
- kuang4 wo3 cong1 yu3 ming2 ， ting1 le4 er2 shi4 li3 。
- shi4 xin1 you3 tian1 you2 ， shen2 yong4 ji4 shuang1 er3 。
- liang2 zai1 guan1 shi4 yin1 ， yuan2 tong1 duan1 zi4 ci3 。
- shi4 ren2 jie2 er3 li4 ， suo3 ting1 bu4 yu2 li3 。
- wen2 xing4 han2 xu1 kong1 ， wu4 bi4 nai3 wei4 gui3 。
- qu1 qu1 jia3 yao4 yi1 ， bu2 ruo4 qiu2 zhu1 ji3 。
- xu1 shi4 ji4 sheng1 bai2 ， ji2 xiang2 zi4 zhi3 zhi3 。
- xiao1 sa3 yin3 pu3 weng1 ， ling2 tai2 zhan4 ru2 shui3 。
- xu1 shi2 ben3 lai2 ren2 ， mo4 ren4 zei2 wei4 zi3 。

## 注释

## 译文

## 赏析
