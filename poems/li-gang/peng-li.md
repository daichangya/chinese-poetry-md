---
id: li-gang-peng-li
title: 彭蠡
titlePinyin: peng2 li2
titleSlug: peng-li
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神禹治水江为最，逦迤逶蛇钟作汇。
- 泓澄不独阳鸟居，浩荡端使群川会。
- 群川已会江不湍，朝宗到海东南安。
- 烟收云歛望不尽，眼界始知天宇寛。
- 世传扬澜并左蠡，无风白浪如山起。
- 我今谪官此中行，何事恬然风浪止。
- 阳侯也自可怜生，不学世人皆世情。
- 好风已借一帆便，霁色更增双眼明。
- 晚来画舸鸣六橹，超忽千山如脱兔。
- 波心突兀见星宫，云际峥嵘望庐阜。
- 世间此景良不多，洞庭三峡真幺麽。
- 共浮大白期一醉，对此不饮当如何。

## 拼音
- shen2 yu3 zhi4 shui3 jiang1 wei4 zui4 ， li3 yi3 wei1 she2 zhong1 zuo4 hui4 。
- hong2 cheng2 bu4 du2 yang2 niao3 ju1 ， hao4 dang4 duan1 shi3 qun2 chuan1 hui4 。
- qun2 chuan1 yi3 hui4 jiang1 bu4 tuan1 ， chao2 zong1 dao4 hai3 dong1 nan2 an1 。
- yan1 shou1 yun2 lian3 wang4 bu2 jin4 ， yan3 jie4 shi3 zhi1 tian1 yu3 kuan1 。
- shi4 chuan2 yang2 lan2 bing4 zuo3 li2 ， wu2 feng1 bai2 lang4 ru2 shan1 qi3 。
- wo3 jin1 zhe2 guan1 ci3 zhong1 hang2 ， he2 shi4 tian2 ran2 feng1 lang4 zhi3 。
- yang2 hou2 ye3 zi4 ke3 lian2 sheng1 ， bu4 xue2 shi4 ren2 jie1 shi4 qing2 。
- hao3 feng1 yi3 jie4 yi4 fan1 bian4 ， ji4 se4 geng4 zeng1 shuang1 yan3 ming2 。
- wan3 lai2 hua4 ge3 ming2 liu4 lu3 ， chao1 hu1 qian1 shan1 ru2 tuo1 tu4 。
- bo1 xin1 tu1 wu4 jian4 xing1 gong1 ， yun2 ji4 zheng1 rong2 wang4 lu2 fu4 。
- shi4 jian1 ci3 jing3 liang2 bu4 duo1 ， dong4 ting2 san1 xia2 zhen1 yao1 mo2 。
- gong4 fu2 da4 bai2 qi1 yi2 zui4 ， dui4 ci3 bu4 yin3 dang1 ru2 he2 。

## 注释

## 译文

## 赏析
