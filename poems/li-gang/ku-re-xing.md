---
id: li-gang-ku-re-xing
title: 苦热行
titlePinyin: ku3 re4 xing2
titleSlug: ku-re-xing
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南方苦暑殊中州，金遇火伏相拘囚。
- 飞鸢跕跕草木愁，疑在𬬻冶遭蒸烰。
- 六龙中天停厥辀，火云突兀烧高丘。
- 炎风如焚汗翻油，祝融嘘呵不肯休。
- 赤脚踏冰邈难求，返视𫄨绤犹狐裘。
- 行人病暍喘车牛，虽处广厦非所庥。
- 我欲登彼白玉楼，侧身西望心悠悠。
- 何当万里来清秋，其帝少昊神蓐收。
- 飒然风露洗我忧，凉生暑退火西流。
- 四时代谢如环周，及兹又作徂年谋。
- 人生寒暑为寇雠，何异疟疠脂髓摉。
- 有力负走藏壑舟，朱颜绿髪安可留。
- 以静胜躁聊优游，何必远期汗漫游。

## 拼音
- nan2 fang1 ku3 shu3 shu1 zhong1 zhou1 ， jin1 yu4 huo3 fu2 xiang1 ju1 qiu2 。
- fei1 yuan1 dian3 dian3 cao3 mu4 chou2 ， yi2 zai4 lu2 ye3 zao1 zheng1 fu2 。
- liu4 long2 zhong1 tian1 ting2 jue2 zhou1 ， huo3 yun2 tu1 wu4 shao1 gao1 qiu1 。
- yan2 feng1 ru2 fen2 han4 fan1 you2 ， zhu4 rong2 xu1 he1 bu4 ken3 xiu1 。
- chi4 jiao3 ta4 bing1 miao3 nan2 qiu2 ， fan3 shi4 chi1 xi4 you2 hu2 qiu2 。
- xing2 ren2 bing4 ye1 chuan3 che1 niu2 ， sui1 chu4 guang3 sha4 fei1 suo3 xiu1 。
- wo3 yu4 deng1 bi3 bai2 yu4 lou2 ， ce4 shen1 xi1 wang4 xin1 you1 you1 。
- he2 dang1 wan4 li3 lai2 qing1 qiu1 ， qi2 di4 shao3 hao4 shen2 ru4 shou1 。
- sa4 ran2 feng1 lu4 xi3 wo3 you1 ， liang2 sheng1 shu3 tui4 huo3 xi1 liu2 。
- si4 shi2 dai4 xie4 ru2 huan2 zhou1 ， ji2 zi1 you4 zuo4 cu2 nian2 mou2 。
- ren2 sheng1 han2 shu3 wei4 kou4 chou2 ， he2 yi4 nüe4 li4 zhi1 sui3 sou1 。
- you3 li4 fu4 zou3 cang2 he4 zhou1 ， zhu1 yan2 lü4 fa4 an1 ke3 liu2 。
- yi3 jing4 sheng4 zao4 liao2 you1 you2 ， he2 bi4 yuan3 qi1 han4 man4 you2 。

## 注释

## 译文

## 赏析
