---
id: li-gang-ci-yun-zhi-hong-jian-shi-chun-xue-chang-ju
title: 次韵志宏见示春雪长句
titlePinyin: ci4 yun4 zhi4 hong2 jian4 shi4 chun1 xue3 chang2 ju4
titleSlug: ci-yun-zhi-hong-jian-shi-chun-xue-chang-ju
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百花烂漫如冶容，颇讶陡然春色浓。
- 那知忽作三尺雪，草木洗尽群芳空。
- 六英飘舞片片好，谁与刻削嗟神工。
- 谿山恍在玉壶里，楼观飞出瑶台中。
- 却怜极目皆皓素，不复零落伤残红。
- 幽人栩栩应梦蝶，落絮漠漠方黏蜂。
- 虚堂兀坐清入骨，欲期汗漫游鸿蒙。
- 剡谿访戴久寂寞，安得一御泠然风。
- 年来端恐诗道穷，幸予佳句时争锋。
- 客愁已剧更赋雪，半夜吟苦天地白。

## 拼音
- bai3 hua1 lan4 man4 ru2 ye3 rong2 ， po1 ya4 dou3 ran2 chun1 se4 nong2 。
- na4 zhi1 hu1 zuo4 san1 chi3 xue3 ， cao3 mu4 xi3 jin4 qun2 fang1 kong1 。
- liu4 ying1 piao1 wu3 pian4 pian4 hao3 ， shui2 yu3 ke4 xiao1 jie1 shen2 gong1 。
- xi1 shan1 huang3 zai4 yu4 hu2 li3 ， lou2 guan1 fei1 chu1 yao2 tai2 zhong1 。
- que4 lian2 ji2 mu4 jie1 hao4 su4 ， bu2 fu4 ling2 luo4 shang1 can2 hong2 。
- you1 ren2 xu3 xu3 ying4 meng4 die2 ， luo4 xu4 mo4 mo4 fang1 nian2 feng1 。
- xu1 tang2 wu4 zuo4 qing1 ru4 gu3 ， yu4 qi1 han4 man4 you2 hong2 meng2 。
- yan3 xi1 fang3 dai4 jiu3 ji4 mo4 ， an1 de2 yi2 yu4 ling2 ran2 feng1 。
- nian2 lai2 duan1 kong3 shi1 dao4 qiong2 ， xing4 yu3 jia1 ju4 shi2 zheng1 feng1 。
- ke4 chou2 yi3 ju4 geng4 fu4 xue3 ， ban4 ye4 yin2 ku3 tian1 di4 bai2 。

## 注释

## 译文

## 赏析
