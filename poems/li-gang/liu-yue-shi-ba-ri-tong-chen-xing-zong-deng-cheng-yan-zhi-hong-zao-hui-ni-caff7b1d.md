---
id: li-gang-liu-yue-shi-ba-ri-tong-chen-xing-zong-deng-cheng-yan-zhi-hong-zao-hui-ni-caff7b1d
title: 六月十八日同陈兴宗邓成彦志宏早会凝翠阁晚游泛碧斋
titlePinyin: liu4 yue4 shi2 ba1 ri4 tong2 chen2 xing1 zong1 deng4 cheng2 yan4 zhi4 hong2 zao3 hui4 ning2 cui4 ge2 wan3 you2 fan4 bi4 zhai1
titleSlug: liu-yue-shi-ba-ri-tong-chen-xing-zong-deng-cheng-yan-zhi-hong-zao-hui-ni-caff7b1d
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高阁凝虚翠，虚斋泛碧川。
- 七峰连秀色，万户锁晴烟。
- 风物悲游子，登临集众贤。
- 伊蒲修净供，香雾缭芳筵。
- 嗜酒陶元亮，狂吟白乐天。
- 嫩菱披紫角，新荔擘红圆。
- 文字真清饮，溪山结胜缘。
- 画桥横䗖𬟽，绣岭卧蜿蜒。
- 落日生气霭，移舟信溯沿。
- 星河光耿耿，风露气涓涓。
- 山吐三更月，人游半夜船。
- 乱萤行熠燿，宿鹭立联拳。
- 尽兴忘归櫂，衔杯约倒莲。
- 乘槎疑犯汉，御气欲登僊。
- 但有诗千首，何妨谪九年。
- 深惭二三子，陪我亦萧然。

## 拼音
- gao1 ge2 ning2 xu1 cui4 ， xu1 zhai1 fan4 bi4 chuan1 。
- qi1 feng1 lian2 xiu4 se4 ， wan4 hu4 suo3 qing2 yan1 。
- feng1 wu4 bei1 you2 zi3 ， deng1 lin2 ji2 zhong4 xian2 。
- yi1 pu2 xiu1 jing4 gong4 ， xiang1 wu4 liao2 fang1 yan2 。
- shi4 jiu3 tao2 yuan2 liang4 ， kuang2 yin2 bai2 le4 tian1 。
- nen4 ling2 pi1 zi3 jiao3 ， xin1 li4 bo4 hong2 yuan2 。
- wen2 zi4 zhen1 qing1 yin3 ， xi1 shan1 jie2 sheng4 yuan2 。
- hua4 qiao2 heng2 di4 dong1 ， xiu4 ling3 wo4 wan1 yan2 。
- luo4 ri4 sheng1 qi4 ai3 ， yi2 zhou1 xin4 su4 yan2 。
- xing1 he2 guang1 geng3 geng3 ， feng1 lu4 qi4 juan1 juan1 。
- shan1 tu3 san1 geng1 yue4 ， ren2 you2 ban4 ye4 chuan2 。
- luan4 ying2 xing2 yi4 yao4 ， su4 lu4 li4 lian2 quan2 。
- jin4 xing4 wang4 gui1 zhao4 ， xian2 bei1 yue1 dao3 lian2 。
- cheng2 cha2 yi2 fan4 han4 ， yu4 qi4 yu4 deng1 xian1 。
- dan4 you3 shi1 qian1 shou3 ， he2 fang2 zhe2 jiu3 nian2 。
- shen1 can2 er4 san1 zi3 ， pei2 wo3 yi4 xiao1 ran2 。

## 注释

## 译文

## 赏析
