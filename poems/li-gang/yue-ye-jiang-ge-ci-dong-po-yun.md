---
id: li-gang-yue-ye-jiang-ge-ci-dong-po-yun
title: 月夜江阁次东坡韵
titlePinyin: yue4 ye4 jiang1 ge2 ci4 dong1 po1 yun4
titleSlug: yue-ye-jiang-ge-ci-dong-po-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江水如练带，江石如马肝。
- 双流会合处，蹙作蛟龙蟠。
- 我来暑气初，骤雨成惊湍。
- 云收暮山出，秀色屏中看。
- 缺月挂木末，光辉溢清寒。
- 冷然适我心，遇境随所安。
- 夜久转寥閴，髙松露华漙。
- 独坐念平生，行路真漫漫。
- 危肠易感激，不待闻哀弹。
- 犹欣碧川涨，没尽风雷滩。

## 拼音
- jiang1 shui3 ru2 lian4 dai4 ， jiang1 shi2 ru2 ma3 gan1 。
- shuang1 liu2 hui4 he2 chu4 ， cu4 zuo4 jiao1 long2 pan2 。
- wo3 lai2 shu3 qi4 chu1 ， zhou4 yu3 cheng2 jing1 tuan1 。
- yun2 shou1 mu4 shan1 chu1 ， xiu4 se4 ping2 zhong1 kan4 。
- que1 yue4 gua4 mu4 mo4 ， guang1 hui1 yi4 qing1 han2 。
- leng3 ran2 shi4 wo3 xin1 ， yu4 jing4 sui2 suo3 an1 。
- ye4 jiu3 zhuan3 liao2 qu4 ， gao1 song1 lu4 hua2 tuan2 。
- du2 zuo4 nian4 ping2 sheng1 ， xing2 lu4 zhen1 man4 man4 。
- wei1 chang2 yi4 gan3 ji1 ， bu2 dai4 wen2 ai1 tan2 。
- you2 xin1 bi4 chuan1 zhang3 ， mei2 jin4 feng1 lei2 tan1 。

## 注释

## 译文

## 赏析
