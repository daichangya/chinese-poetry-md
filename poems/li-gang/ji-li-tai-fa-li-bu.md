---
id: li-gang-ji-li-tai-fa-li-bu
title: 寄李泰发吏部
titlePinyin: ji4 li3 tai4 fa1 li4 bu4
titleSlug: ji-li-tai-fa-li-bu
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生禀赋愚且屯，昔游帝所知何因。
- 狂言妄发取谴废，屏迹分甘麋鹿群。
- 公于何许知姓字，迂趾访我梁谿滨。
- 平生倾盖意气合，谈笑便觉襟怀亲。
- 如公材识迈伦等，缓步自当居要津。
- 胡为亦复作此态，出语輙已惊臣邻。
- 扁舟归探会稽穴，单骑去指苍梧云。
- 岭南风土不全恶，阳朔山水古所珍。
- 郎官出宰乃故事，绝徼万里皆吾民。
- 布宣德泽被蛮邑，犷俗可使风还淳。
- 古来节士志沟壑，笑视生死同埃尘。
- 甘心刀锯蹈鼎镬，狥国讵免危其身。
- 圣朝寛大幸无比，窜谪未久多蒙恩。
- 辕驹仗马恋刍豆，何用局促声长吞。
- 堂堂基业甚宏远，岂使扶助无良臣。
- 勉旃行矣伫旋旆，乘兴且访山阴人。

## 拼音
- wo3 sheng1 bing3 fu4 yu2 qie3 tun2 ， xi1 you2 di4 suo3 zhi1 he2 yin1 。
- kuang2 yan2 wang4 fa1 qu3 qian3 fei4 ， ping2 ji4 fen1 gan1 mi2 lu4 qun2 。
- gong1 yu2 he2 xu3 zhi1 xing4 zi4 ， yu1 zhi3 fang3 wo3 liang2 xi1 bin1 。
- ping2 sheng1 qing1 gai4 yi4 qi4 he2 ， tan2 xiao4 bian4 jue2 jin1 huai2 qin1 。
- ru2 gong1 cai2 shi2 mai4 lun2 deng3 ， huan3 bu4 zi4 dang1 ju1 yao4 jin1 。
- hu2 wei4 yi4 fu4 zuo4 ci3 tai4 ， chu1 yu3 zhe2 yi3 jing1 chen2 lin2 。
- pian1 zhou1 gui1 tan4 hui4 ji1 xue2 ， dan1 qi2 qu4 zhi3 cang1 wu2 yun2 。
- ling3 nan2 feng1 tu3 bu4 quan2 e4 ， yang2 shuo4 shan1 shui3 gu3 suo3 zhen1 。
- lang2 guan1 chu1 zai3 nai3 gu4 shi4 ， jue2 jiao3 wan4 li3 jie1 wu2 min2 。
- bu4 xuan1 de2 ze2 bei4 man2 yi4 ， guang3 su2 ke3 shi3 feng1 hai2 chun2 。
- gu3 lai2 jie2 shi4 zhi4 gou1 he4 ， xiao4 shi4 sheng1 si3 tong2 ai1 chen2 。
- gan1 xin1 dao1 ju4 dao3 ding3 huo4 ， xun4 guo2 ju4 mian3 wei1 qi2 shen1 。
- sheng4 chao2 kuan1 da4 xing4 wu2 bi3 ， cuan4 zhe2 wei4 jiu3 duo1 meng2 en1 。
- yuan2 ju1 zhang4 ma3 lian4 chu2 dou4 ， he2 yong4 ju2 cu4 sheng1 chang2 tun1 。
- tang2 tang2 ji1 ye4 shen4 hong2 yuan3 ， qi3 shi3 fu2 zhu4 wu2 liang2 chen2 。
- mian3 zhan1 xing2 yi3 zhu4 xuan2 pei4 ， cheng2 xing4 qie3 fang3 shan1 yin1 ren2 。

## 注释

## 译文

## 赏析
