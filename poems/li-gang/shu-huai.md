---
id: li-gang-shu-huai
title: 述怀
titlePinyin: shu4 huai2
titleSlug: shu-huai
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 早游文翰圃，误齿缙绅涂。
- 兰省为郎久，霜台奋舌孤。
- 荷知诚特达，励志敢踌躇。
- 屡赐枫宸对，亲蒙御笔除。
- 月卿论巨礼，柱史进寒儒。
- 黼座当阳日，螭坳载笔初。
- 明堂颁政事，路寝集簪裾。
- 绣案横雕槛，天香夹御𬬻。
- 翠华来宝辇，清跸警嵩呼。
- 法驾临真馆，芳尘从属车。
- 重瞳瞻日月，粹色仰琼瑜。
- 侍立亲龙衮，书言粲帝谟。
- 视朝崇政罢，劝讲迩英余。
- 丽日明金殿，轻风响珮琚。
- 漏声寒淅沥，槐影绿扶疏。
- 紫槖陪时彦，黄扉寓直庐。
- 仙游疑阆苑，清梦岂华胥。
- 遇事肯怀禄，衔恩宁惜躯。
- 惟惭涉道浅，岂恨与时迂。
- 犬马知爱主，龟蛇思报珠。
- 未终青史志，一奏皂囊书。
- 谁谓爰丝直，端同汲黯愚。
- 谪官来剑浦，襆被出神都。
- 感激心独苦，飘零岁已徂。
- 凄凄念终养，冉冉叹征途。
- 四海尽蒙泽，孤臣方向隅。
- 愿回天上照，一起辙中枯。

## 拼音
- zao3 you2 wen2 han4 pu3 ， wu4 chi3 jin4 shen1 tu2 。
- lan2 sheng3 wei4 lang2 jiu3 ， shuang1 tai2 fen4 she2 gu1 。
- he2 zhi1 cheng2 te4 da2 ， li4 zhi4 gan3 chou2 chu2 。
- lü3 ci4 feng1 chen2 dui4 ， qin1 meng2 yu4 bi3 chu2 。
- yue4 qing1 lun4 ju4 li3 ， zhu4 shi3 jin4 han2 ru2 。
- fu3 zuo4 dang1 yang2 ri4 ， chi1 ao4 zai3 bi3 chu1 。
- ming2 tang2 ban1 zheng4 shi4 ， lu4 qin3 ji2 zan1 ju1 。
- xiu4 an4 heng2 diao1 kan3 ， tian1 xiang1 jia2 yu4 lu2 。
- cui4 hua2 lai2 bao3 nian3 ， qing1 bi4 jing3 song1 hu1 。
- fa3 jia4 lin2 zhen1 guan3 ， fang1 chen2 cong2 shu3 che1 。
- zhong4 tong2 zhan1 ri4 yue4 ， cui4 se4 yang3 qiong2 yu2 。
- shi4 li4 qin1 long2 gun3 ， shu1 yan2 can4 di4 mo2 。
- shi4 chao2 chong2 zheng4 ba4 ， quan4 jiang3 er3 ying1 yu2 。
- li4 ri4 ming2 jin1 dian4 ， qing1 feng1 xiang3 pei4 ju1 。
- lou4 sheng1 han2 xi1 li4 ， huai2 ying3 lü4 fu2 shu1 。
- zi3 tuo2 pei2 shi2 yan4 ， huang2 fei1 yu4 zhi2 lu2 。
- xian1 you2 yi2 lang2 yuan4 ， qing1 meng4 qi3 hua2 xu1 。
- yu4 shi4 ken3 huai2 lu4 ， xian2 en1 ning2 xi1 qu1 。
- wei2 can2 she4 dao4 qian3 ， qi3 hen4 yu3 shi2 yu1 。
- quan3 ma3 zhi1 ai4 zhu3 ， gui1 she2 si1 bao4 zhu1 。
- wei4 zhong1 qing1 shi3 zhi4 ， yi2 zou4 zao4 nang2 shu1 。
- shui2 wei4 yuan2 si1 zhi2 ， duan1 tong2 ji2 an4 yu2 。
- zhe2 guan1 lai2 jian4 pu3 ， fu2 bei4 chu1 shen2 dou1 。
- gan3 ji1 xin1 du2 ku3 ， piao1 ling2 sui4 yi3 cu2 。
- qi1 qi1 nian4 zhong1 yang3 ， ran3 ran3 tan4 zheng1 tu2 。
- si4 hai3 jin4 meng2 ze2 ， gu1 chen2 fang1 xiang4 yu2 。
- yuan4 hui2 tian1 shang4 zhao4 ， yi4 qi3 zhe2 zhong1 ku1 。

## 注释

## 译文

## 赏析
