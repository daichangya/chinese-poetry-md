---
id: li-gang-tao-yuan-xing
title: 桃源行
titlePinyin: tao2 yuan2 xing2
titleSlug: tao-yuan-xing
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武陵溪水流潺潺，渔舟鼓枻迷溯沿。
- 谿穷路尽恍何处，桃花烂漫蒸川原。
- 花间邑屋自连接，云外鸡犬声相喧。
- 衣裳不同俎豆古，见客惊怪争来前。
- 杀鸡为黍持劝客，借问世上今何年。
- 自从秦乱避徭役，子孙居此因蝉联。
- 不知汉祖以剑起，况复魏晋称戈鋋。
- 慇懃留客不肯住，落花流水空依然。
- 渊明作记真好事，世人粉饰言神仙。
- 我观闽境多如此，峻谿绝岭难攀缘。
- 其间往往有居者，自富水竹饶田园。
- 耄倪不复识官府，岂惮黠吏催租钱。
- 养生送死良自得，终岁饱食仍安眠。
- 何须更论神仙事，只此便是桃花源。

## 拼音
- wu3 ling2 xi1 shui3 liu2 chan2 chan2 ， yu2 zhou1 gu3 yi4 mi2 su4 yan2 。
- xi1 qiong2 lu4 jin4 huang3 he2 chu4 ， tao2 hua1 lan4 man4 zheng1 chuan1 yuan2 。
- hua1 jian1 yi4 wu1 zi4 lian2 jie1 ， yun2 wai4 ji1 quan3 sheng1 xiang1 xuan1 。
- yi1 shang0 bu4 tong2 zu3 dou4 gu3 ， jian4 ke4 jing1 guai4 zheng1 lai2 qian2 。
- sha1 ji1 wei2 shu3 chi2 quan4 ke4 ， jie4 wen4 shi4 shang4 jin1 he2 nian2 。
- zi4 cong2 qin2 luan4 bi4 yao2 yi4 ， zi3 sun1 ju1 ci3 yin1 chan2 lian2 。
- bu4 zhi1 han4 zu3 yi3 jian4 qi3 ， kuang4 fu4 wei4 jin4 cheng1 ge1 chan2 。
- yin1 qin2 liu2 ke4 bu4 ken3 zhu4 ， luo4 hua1 liu2 shui3 kong1 yi1 ran2 。
- yuan1 ming2 zuo4 ji4 zhen1 hao3 shi4 ， shi4 ren2 fen3 shi4 yan2 shen2 xian1 。
- wo3 guan1 min3 jing4 duo1 ru2 ci3 ， jun4 xi1 jue2 ling3 nan2 pan1 yuan2 。
- qi2 jian1 wang3 wang3 you3 ju1 zhe3 ， zi4 fu4 shui3 zhu2 rao2 tian2 yuan2 。
- mao4 ni2 bu2 fu4 shi2 guan1 fu3 ， qi3 dan4 xia2 li4 cui1 zu1 qian2 。
- yang3 sheng1 song4 si3 liang2 zi4 de2 ， zhong1 sui4 bao3 shi2 reng2 an1 mian2 。
- he2 xu1 geng4 lun4 shen2 xian1 shi4 ， zhi1 ci3 bian4 shi4 tao2 hua1 yuan2 。

## 注释

## 译文

## 赏析
