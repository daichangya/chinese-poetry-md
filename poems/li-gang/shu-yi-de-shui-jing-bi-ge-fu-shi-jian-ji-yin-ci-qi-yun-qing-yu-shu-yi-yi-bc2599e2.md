---
id: li-gang-shu-yi-de-shui-jing-bi-ge-fu-shi-jian-ji-yin-ci-qi-yun-qing-yu-shu-yi-yi-bc2599e2
title: "叔易得水晶笔格赋诗见寄因次其韵顷与叔易奕而胜得其铜兽\U0002CB3B制度甚古携行常置几案间今此格宜以赠远与炉为伴故卒章及之"
titlePinyin: shu1 yi4 de2 shui3 jing1 bi3 ge2 fu4 shi1 jian4 ji4 yin1 ci4 qi2 yun4 qing3 yu3 shu1 yi4 yi4 er2 sheng4 de2 qi2 tong2 shou4 lu2 zhi4 du4 shen4 gu3 xie2 xing2 chang2 zhi4 ji1 an4 jian1 jin1 ci3 ge2 yi2 yi3 zeng4 yuan3 yu3 lu2 wei4 ban4 gu4 zu2 zhang1 ji2 zhi1
titleSlug: shu-yi-de-shui-jing-bi-ge-fu-shi-jian-ji-yin-ci-qi-yun-qing-yu-shu-yi-yi-bc2599e2
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武夫恶文士，每见辄不喜。
- 排纷须大剑，安用毛锥子。
- 岂知管城翁，功阀著青史。
- 羲之笔阵图，善战固其理。
- 贤哉小谪仙，好古良有以。
- 独怜中书君，飘泊无定止。
- 谁将素琅玕，实此锦绣篚。
- 瑶山列群峰，玉笋连厥趾。
- 置君丘壑间，未觉形神滓。
- 光联玉蟾蜍，含冻共棐几。
- 玲珑小九华，一一名可指。
- 作诗寄远人，为洗尘埃耳。
- 秀句与珍玩，清绝那可拟。
- 灿然珠玉间，尚许蒹葭倚。
- 我生堕江湖，放浪谢簪𫄳。
- 尘泓久寂寞，秃颖亦颓委。
- 当为千里赠，勿念一枰耻。
- 配此古兽炉，缥缈孤烟起。

## 拼音
- wu3 fu1 e4 wen2 shi4 ， mei3 jian4 zhe2 bu4 xi3 。
- pai2 fen1 xu1 da4 jian4 ， an1 yong4 mao2 zhui1 zi3 。
- qi3 zhi1 guan3 cheng2 weng1 ， gong1 fa2 zhu4 qing1 shi3 。
- xi1 zhi1 bi3 zhen4 tu2 ， shan4 zhan4 gu4 qi2 li3 。
- xian2 zai1 xiao3 zhe2 xian1 ， hao3 gu3 liang2 you3 yi3 。
- du2 lian2 zhong1 shu1 jun1 ， piao1 bo2 wu2 ding4 zhi3 。
- shui2 jiang1 su4 lang2 gan1 ， shi2 ci3 jin3 xiu4 fei3 。
- yao2 shan1 lie4 qun2 feng1 ， yu4 sun3 lian2 jue2 zhi3 。
- zhi4 jun1 qiu1 he4 jian1 ， wei4 jue2 xing2 shen2 zi3 。
- guang1 lian2 yu4 chan2 chu2 ， han2 dong4 gong4 fei3 ji3 。
- ling2 long2 xiao3 jiu3 hua2 ， yi1 yi1 ming2 ke3 zhi3 。
- zuo4 shi1 ji4 yuan3 ren2 ， wei4 xi3 chen2 ai1 er3 。
- xiu4 ju4 yu3 zhen1 wan2 ， qing1 jue2 na4 ke3 ni3 。
- can4 ran2 zhu1 yu4 jian1 ， shang4 xu3 jian1 jia1 yi3 。
- wo3 sheng1 duo4 jiang1 hu2 ， fang4 lang4 xie4 zan1 𫄳 。
- chen2 hong2 jiu3 ji4 mo4 ， tu1 ying3 yi4 tui2 wei3 。
- dang1 wei4 qian1 li3 zeng4 ， wu4 nian4 yi4 ping2 chi3 。
- pei4 ci3 gu3 shou4 lu2 ， piao1 miao3 gu1 yan1 qi3 。

## 注释

## 译文

## 赏析
