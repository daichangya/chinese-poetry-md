---
id: li-gang-ti-liu-zhong-gao-ti-xing-suo-cang-wen-yu-ke-mo-zhu
title: 题刘仲髙提刑所藏文与可墨竹
titlePinyin: ti2 liu2 zhong4 gao1 ti2 xing2 suo3 cang2 wen2 yu3 ke3 mo4 zhu2
titleSlug: ti-liu-zhong-gao-ti-xing-suo-cang-wen-yu-ke-mo-zhu
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧郎画竹称逼真，与可所作尤绝伦。
- 不将丹青借粉饰，直把宝墨传精神。
- 渭川万个在胸次，援毫戏扫如烟云。
- 眼前先见欲画者，兔起鹘落气益振。
- 稚枯偃仰尽变态，笔力斡转风霆春。
- 平生知作几千幅，得心应手老斵轮。
- 当时谁是识画者，谪仙东坡盖其人。
- 老坡亦善作此画，意虽已到法未亲。
- 是中妙处不传授，但得木石枯鳞皴。
- 自从兵火丧乱后，锦囊玉轴随埃尘。
- 公于何处得此本，四枝墨色犹鲜新。
- 风梢雨叶间浓淡，纷披屈折节脉匀。
- 置之座右涤炎暑，飒飒更觉秋声闻。
- 子猷会见定绝倒，安用日事栽培勤。
- 只今与可骨已朽，妙迹散落此幸存。
- 愿公秘惜勿轻示，更筑小堂名墨君。

## 拼音
- xiao1 lang2 hua4 zhu2 cheng1 bi1 zhen1 ， yu3 ke3 suo3 zuo4 you2 jue2 lun2 。
- bu4 jiang1 dan1 qing1 jie4 fen3 shi4 ， zhi2 ba3 bao3 mo4 chuan2 jing1 shen2 。
- wei4 chuan1 wan4 ge4 zai4 xiong1 ci4 ， yuan2 hao2 xi4 sao3 ru2 yan1 yun2 。
- yan3 qian2 xian1 jian4 yu4 hua4 zhe3 ， tu4 qi3 hu2 luo4 qi4 yi4 zhen4 。
- zhi4 ku1 yan3 yang3 jin4 bian4 tai4 ， bi3 li4 wo4 zhuan3 feng1 ting2 chun1 。
- ping2 sheng1 zhi1 zuo4 ji3 qian1 fu2 ， de2 xin1 ying4 shou3 lao3 zhuo2 lun2 。
- dang1 shi2 shui2 shi4 shi2 hua4 zhe3 ， zhe2 xian1 dong1 po1 gai4 qi2 ren2 。
- lao3 po1 yi4 shan4 zuo4 ci3 hua4 ， yi4 sui1 yi3 dao4 fa3 wei4 qin1 。
- shi4 zhong1 miao4 chu4 bu4 chuan2 shou4 ， dan4 de2 mu4 shi2 ku1 lin2 cun1 。
- zi4 cong2 bing1 huo3 sang1 luan4 hou4 ， jin3 nang2 yu4 zhou2 sui2 ai1 chen2 。
- gong1 yu2 he2 chu4 de2 ci3 ben3 ， si4 zhi1 mo4 se4 you2 xian1 xin1 。
- feng1 shao1 yu3 ye4 jian1 nong2 dan4 ， fen1 pi1 qu1 zhe2 jie2 mai4 yun2 。
- zhi4 zhi1 zuo4 you4 di2 yan2 shu3 ， sa4 sa4 geng4 jue2 qiu1 sheng1 wen2 。
- zi3 you2 hui4 jian4 ding4 jue2 dao3 ， an1 yong4 ri4 shi4 zai1 pei2 qin2 。
- zhi1 jin1 yu3 ke3 gu3 yi3 xiu3 ， miao4 ji4 san4 luo4 ci3 xing4 cun2 。
- yuan4 gong1 mi4 xi1 wu4 qing1 shi4 ， geng4 zhu4 xiao3 tang2 ming2 mo4 jun1 。

## 注释

## 译文

## 赏析
