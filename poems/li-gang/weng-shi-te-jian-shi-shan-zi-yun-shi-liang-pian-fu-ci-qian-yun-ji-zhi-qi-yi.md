---
id: li-gang-weng-shi-te-jian-shi-shan-zi-yun-shi-liang-pian-fu-ci-qian-yun-ji-zhi-qi-yi
title: 翁士特见示山字韵诗两篇复次前韵寄之  其一
titlePinyin: weng1 shi4 te4 jian4 shi4 shan1 zi4 yun4 shi1 liang3 pian1 fu4 ci4 qian2 yun4 ji4 zhi1     qi2 yi1
titleSlug: weng-shi-te-jian-shi-shan-zi-yun-shi-liang-pian-fu-ci-qian-yun-ji-zhi-qi-yi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 未展垂天翼，聊寻避地山。
- 宝坊资小隐，彩服奉慈颜。
- 乡邑兵戈满，轩窗紫翠环。
- 遥知排遣处，祗在倡酬间。
- 离索嗟时久，诗篇喜使还。
- 故情尤觉重，佳句不容攀。
- 洒落吴牋湿，韬藏古锦斑。
- 开缄惊璀璨，逼耳听绵蛮。
- 陋质尘黄合，髙材困绿纶。
- 青衿同婉娈，华髪怅斒斓。
- 顾我方遐弃，如公岂久闲。
- 何须叹飘泊，吾道属多艰。

## 拼音
- wei4 zhan3 chui2 tian1 yi4 ， liao2 xun2 bi4 di4 shan1 。
- bao3 fang1 zi1 xiao3 yin3 ， cai3 fu2 feng4 ci2 yan2 。
- xiang1 yi4 bing1 ge1 man3 ， xuan1 chuang1 zi3 cui4 huan2 。
- yao2 zhi1 pai2 qian3 chu4 ， zhi1 zai4 chang4 chou2 jian1 。
- li2 suo3 jie1 shi2 jiu3 ， shi1 pian1 xi3 shi3 hai2 。
- gu4 qing2 you2 jue2 zhong4 ， jia1 ju4 bu4 rong2 pan1 。
- sa3 luo4 wu2 jian1 shi1 ， tao1 cang2 gu3 jin3 ban1 。
- kai1 jian1 jing1 cui3 can4 ， bi1 er3 ting1 mian2 man2 。
- lou4 zhi4 chen2 huang2 he2 ， gao1 cai2 kun4 lü4 lun2 。
- qing1 jin1 tong2 wan3 luan2 ， hua2 fa4 chang4 ban1 lan2 。
- gu4 wo3 fang1 xia2 qi4 ， ru2 gong1 qi3 jiu3 xian2 。
- he2 xu1 tan4 piao1 bo2 ， wu2 dao4 shu3 duo1 jian1 。

## 注释

## 译文

## 赏析
