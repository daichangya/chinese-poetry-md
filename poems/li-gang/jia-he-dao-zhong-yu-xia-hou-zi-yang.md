---
id: li-gang-jia-he-dao-zhong-yu-xia-hou-zi-yang
title: 嘉禾道中遇夏侯子阳
titlePinyin: jia1 he2 dao4 zhong1 yu4 xia4 hou2 zi3 yang2
titleSlug: jia-he-dao-zhong-yu-xia-hou-zi-yang
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京华契阔已再冬，扁舟野岸欣相逢。
- 天寒水远飞霜风，谈笑坐觉回春容。
- 年逾七十两颊红，真气上溯泥丸宫。
- 剖符南海窥祝融，欲求丹砂访葛洪。
- 问予执笔侍九重，胡为谪堕溪山中。
- 迂愚久合亲耕农，君恩未报徒忡忡。
- 飘零孤迹随断蓬，他日相忆看云鸿。

## 拼音
- jing1 hua2 qi4 kuo4 yi3 zai4 dong1 ， pian1 zhou1 ye3 an4 xin1 xiang1 feng2 。
- tian1 han2 shui3 yuan3 fei1 shuang1 feng1 ， tan2 xiao4 zuo4 jue2 hui2 chun1 rong2 。
- nian2 yu2 qi1 shi2 liang3 jia2 hong2 ， zhen1 qi4 shang4 su4 ni2 wan2 gong1 。
- pou1 fu2 nan2 hai3 kui1 zhu4 rong2 ， yu4 qiu2 dan1 sha1 fang3 ge3 hong2 。
- wen4 yu3 zhi2 bi3 shi4 jiu3 chong2 ， hu2 wei4 zhe2 duo4 xi1 shan1 zhong1 。
- yu1 yu2 jiu3 he2 qin1 geng1 nong2 ， jun1 en1 wei4 bao4 tu2 chong1 chong1 。
- piao1 ling2 gu1 ji4 sui2 duan4 peng2 ， ta1 ri4 xiang1 yi4 kan4 yun2 hong2 。

## 注释

## 译文

## 赏析
