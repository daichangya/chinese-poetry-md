---
id: li-gang-you-wang-yuan-shan
title: 游王原山
titlePinyin: you2 wang2 yuan2 shan1
titleSlug: you-wang-yuan-shan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 假道庐陵郡，薄游青原山。
- 山空松桂香，殿阁森回环。
- 三泉湛寒玉，洗我襟抱烦。
- 况与二三子，杖屦同跻攀。
- 笑观颜黄碑，笔势惊飞骞。
- 昔也有高士，妙指穷玄关。
- 心花五叶开，法炬千灯传。
- 当时寻思人，一见心不澜。
- 至今三百载，水碧山苍然。
- 嗟我爱山水，所至必纵观。
- 聊于戎马际，偷此半日闲。
- 适野慕裨谌，命驾睎谢安。
- 规模寂寞滨，指挥冲谈笑闲。
- 矧兹湖湘盗，钩锄本元元。
- 弄兵潢池中，岂足劳戈鋋。
- 愿宣天子德，往使疲瘵欢。
- 龚遂理渤海，营平破先零。
- 威灵及襄汉，恢复从荆蛮。
- 国恩粗可报，乞身返田园。
- 持此问祖师，神交当解颜。

## 拼音
- jia3 dao4 lu2 ling2 jun4 ， bao2 you2 qing1 yuan2 shan1 。
- shan1 kong1 song1 gui4 xiang1 ， dian4 ge2 sen1 hui2 huan2 。
- san1 quan2 zhan4 han2 yu4 ， xi3 wo3 jin1 bao4 fan2 。
- kuang4 yu3 er4 san1 zi3 ， zhang4 ju4 tong2 ji1 pan1 。
- xiao4 guan1 yan2 huang2 bei1 ， bi3 shi4 jing1 fei1 qian1 。
- xi1 ye3 you3 gao1 shi4 ， miao4 zhi3 qiong2 xuan2 guan1 。
- xin1 hua1 wu3 ye4 kai1 ， fa3 ju4 qian1 deng1 chuan2 。
- dang1 shi2 xun2 si0 ren2 ， yi2 jian4 xin1 bu4 lan2 。
- zhi4 jin1 san1 bai3 zai3 ， shui3 bi4 shan1 cang1 ran2 。
- jie1 wo3 ai4 shan1 shui3 ， suo3 zhi4 bi4 zong4 guan1 。
- liao2 yu2 rong2 ma3 ji4 ， tou1 ci3 ban4 ri4 xian2 。
- shi4 ye3 mu4 bi4 chen2 ， ming4 jia4 xi1 xie4 an1 。
- gui1 mo2 ji4 mo4 bin1 ， zhi3 hui1 chong1 tan2 xiao4 xian2 。
- shen3 zi1 hu2 xiang1 dao4 ， gou1 chu2 ben3 yuan2 yuan2 。
- nong4 bing1 huang2 chi2 zhong1 ， qi3 zu2 lao2 ge1 chan2 。
- yuan4 xuan1 tian1 zi3 de2 ， wang3 shi3 pi2 zhai4 huan1 。
- gong1 sui4 li3 bo2 hai3 ， ying2 ping2 po4 xian1 ling2 。
- wei1 ling2 ji2 xiang1 han4 ， hui1 fu4 cong2 jing1 man2 。
- guo2 en1 cu1 ke3 bao4 ， qi3 shen1 fan3 tian2 yuan2 。
- chi2 ci3 wen4 zu3 shi1 ， shen2 jiao1 dang1 jie3 yan2 。

## 注释

## 译文

## 赏析
