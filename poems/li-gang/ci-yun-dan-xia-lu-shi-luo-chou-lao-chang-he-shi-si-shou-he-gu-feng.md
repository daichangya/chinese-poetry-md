---
id: li-gang-ci-yun-dan-xia-lu-shi-luo-chou-lao-chang-he-shi-si-shou-he-gu-feng
title: 次韵丹霞录示罗畴老唱和诗四首 和古风
titlePinyin: ci4 yun4 dan1 xia2 lu4 shi4 luo2 chou2 lao3 chang4 he4 shi1 si4 shou3   he2 gu3 feng1
titleSlug: ci-yun-dan-xia-lu-shi-luo-chou-lao-chang-he-shi-si-shou-he-gu-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 快哉善知识，能以种种喻。
- 我今亦乐说，渐修与顿悟。
- 顿如草木芽，荄核已完具。
- 又如大明镜，色像悉陈露。
- 渐如鸡哺雏，羽翼劳覆护。
- 又如苗成实，非一朝夕故。
- 邈然孤峰顶，邂逅适相遇。
- 历历亲见之，非是梦而寤。
- 却来共谈说，妙契那复遻。
- 精勤假修习，即得无生趣。
- 清净摩尼珠，初无尘垢污。
- 圆成一滴水，岂殊千里霔。
- 妙药须对治，能起膏肓痼。
- 欲观皎日轮，当去漫天雾。
- 铁轮顶上旋，不复有惊怖。
- 劫火洞燃时，自有安身处。
- 了兹一大事，余外复何顾。
- 庭前柏树子，古庙香炉去。
- 孤云与独鹤，何往不可寓。
- 返观生死海，便是湼槃路。
- 普化示全身，达磨携只屦。
- 证道坐菩提，降魔成露布。
- 乃知费千谈，不若行一步。
- 丹霞真道人，愿力极坚固。
- 眼从慧中得，法乃佛亲付。
- 疋马与单枪，纵横自驰骛。
- 愿见缘未合，临风增景慕。
- 何以写予怀，继此龙津句。

## 拼音
- kuai4 zai1 shan4 zhi1 shi0 ， neng2 yi3 zhong3 zhong3 yu4 。
- wo3 jin1 yi4 le4 shuo1 ， jian4 xiu1 yu3 dun4 wu4 。
- dun4 ru2 cao3 mu4 ya2 ， gai1 he2 yi3 wan2 ju4 。
- you4 ru2 da4 ming2 jing4 ， se4 xiang4 xi1 chen2 lu4 。
- jian4 ru2 ji1 bu3 chu2 ， yu3 yi4 lao2 fu4 hu4 。
- you4 ru2 miao2 cheng2 shi2 ， fei1 yi4 zhao1 xi1 gu4 。
- miao3 ran2 gu1 feng1 ding3 ， xie4 hou4 shi4 xiang1 yu4 。
- li4 li4 qin1 jian4 zhi1 ， fei1 shi4 meng4 er2 wu4 。
- que4 lai2 gong4 tan2 shuo1 ， miao4 qi4 na4 fu4 e4 。
- jing1 qin2 jia3 xiu1 xi2 ， ji2 de2 wu2 sheng1 qu4 。
- qing1 jing4 mo2 ni2 zhu1 ， chu1 wu2 chen2 gou4 wu1 。
- yuan2 cheng2 yi4 di1 shui3 ， qi3 shu1 qian1 li3 shu4 。
- miao4 yao4 xu1 dui4 zhi4 ， neng2 qi3 gao1 huang1 gu4 。
- yu4 guan1 jiao3 ri4 lun2 ， dang1 qu4 man4 tian1 wu4 。
- tie3 lun2 ding3 shang4 xuan2 ， bu2 fu4 you3 jing1 bu4 。
- jie2 huo3 dong4 ran2 shi2 ， zi4 you3 an1 shen1 chu4 。
- liao3 zi1 yi2 da4 shi4 ， yu2 wai4 fu4 he2 gu4 。
- ting2 qian2 bai3 shu4 zi3 ， gu3 miao4 xiang1 lu2 qu4 。
- gu1 yun2 yu3 du2 he4 ， he2 wang3 bu4 ke3 yu4 。
- fan3 guan1 sheng1 si3 hai3 ， bian4 shi4 nie4 pan2 lu4 。
- pu3 hua4 shi4 quan2 shen1 ， da2 mo2 xie2 zhi1 ju4 。
- zheng4 dao4 zuo4 pu2 ti2 ， jiang4 mo2 cheng2 lu4 bu4 。
- nai3 zhi1 fei4 qian1 tan2 ， bu2 ruo4 xing2 yi2 bu4 。
- dan1 xia2 zhen1 dao4 ren2 ， yuan4 li4 ji2 jian1 gu4 。
- yan3 cong2 hui4 zhong1 de2 ， fa3 nai3 fo2 qin1 fu4 。
- pi3 ma3 yu3 dan1 qiang1 ， zong4 heng2 zi4 chi2 wu4 。
- yuan4 jian4 yuan2 wei4 he2 ， lin2 feng1 zeng1 jing3 mu4 。
- he2 yi3 xie3 yu3 huai2 ， ji4 ci3 long2 jin1 ju4 。

## 注释

## 译文

## 赏析
