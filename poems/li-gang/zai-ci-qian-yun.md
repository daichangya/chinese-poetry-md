---
id: li-gang-zai-ci-qian-yun
title: 再次前韵
titlePinyin: zai4 ci4 qian2 yun4
titleSlug: zai-ci-qian-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妙手不可遇，心匠良难传。
- 于中营丘生，名若日月悬。
- 胸次有衡霍，笔端合其天。
- 坐令众画史，缩手嗟材绵。
- 公于何处得，藏此图书渊。
- 昼赏不知厌，夜观烛如椽。
- 我昔游七闽，足踏群山巅。
- 最爱演仙峰，石色润且坚。
- 楼台与粧缀，轻素拖晴烟。
- 朅来见兹画，恍若复造前。
- 为技一至此，丹青诚可捐。
- 譬犹绘神骏，不必锦连干。
- 阳岭郁葱蒨，阴崖极镕镌。
- 人禽与屋木，种种法象全。
- 往者邈难追，后来谁复先。
- 新诗为发挥，与画争清研。
- 宝剑藏古岳，贤士隐里鄽。
- 一朝遇鉴赏，晔若五采宣。
- 顾我涉道浅，游世困絷挛。
- 惟有古人心，刻意思精研。
- 兹画不可取，但诵瑶琼篇。
- 何须画中看，吾方老云泉。

## 拼音
- miao4 shou3 bu4 ke3 yu4 ， xin1 jiang4 liang2 nan2 chuan2 。
- yu2 zhong1 ying2 qiu1 sheng1 ， ming2 ruo4 ri4 yue4 xuan2 。
- xiong1 ci4 you3 heng2 huo4 ， bi3 duan1 he2 qi2 tian1 。
- zuo4 ling4 zhong4 hua4 shi3 ， suo1 shou3 jie1 cai2 mian2 。
- gong1 yu2 he2 chu4 de2 ， cang2 ci3 tu2 shu1 yuan1 。
- zhou4 shang3 bu4 zhi1 yan4 ， ye4 guan1 zhu2 ru2 chuan2 。
- wo3 xi1 you2 qi1 min3 ， zu2 ta4 qun2 shan1 dian1 。
- zui4 ai4 yan3 xian1 feng1 ， shi2 se4 run4 qie3 jian1 。
- lou2 tai2 yu3 zhuang1 zhui4 ， qing1 su4 tuo1 qing2 yan1 。
- qie4 lai2 jian4 zi1 hua4 ， huang3 ruo4 fu4 zao4 qian2 。
- wei4 ji4 yi2 zhi4 ci3 ， dan1 qing1 cheng2 ke3 juan1 。
- pi4 you2 hui4 shen2 jun4 ， bu2 bi4 jin3 lian2 gan1 。
- yang2 ling3 yu4 cong1 qian4 ， yin1 ya2 ji2 rong2 juan1 。
- ren2 qin2 yu3 wu1 mu4 ， zhong3 zhong3 fa3 xiang4 quan2 。
- wang3 zhe3 miao3 nan2 zhui1 ， hou4 lai2 shui2 fu4 xian1 。
- xin1 shi1 wei4 fa1 hui1 ， yu3 hua4 zheng1 qing1 yan2 。
- bao3 jian4 cang2 gu3 yue4 ， xian2 shi4 yin3 li3 chan2 。
- yi4 chao2 yu4 jian4 shang3 ， ye4 ruo4 wu3 cai3 xuan1 。
- gu4 wo3 she4 dao4 qian3 ， you2 shi4 kun4 zhi2 luan2 。
- wei2 you3 gu3 ren2 xin1 ， ke4 yi4 si1 jing1 yan2 。
- zi1 hua4 bu4 ke3 qu3 ， dan4 song4 yao2 qiong2 pian1 。
- he2 xu1 hua4 zhong1 kan4 ， wu2 fang1 lao3 yun2 quan2 。

## 注释

## 译文

## 赏析
