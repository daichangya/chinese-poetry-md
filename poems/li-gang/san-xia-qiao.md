---
id: li-gang-san-xia-qiao
title: 三峡桥
titlePinyin: san1 xia2 qiao2
titleSlug: san-xia-qiao
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔曾作云安行，道逢除书还玉京。
- 至今遗恨不一到，与听三峡流泉声。
- 此来又谪武昌去，庐山当道欣所经。
- 栖贤寺前小三峡，拭目便觉增双明。
- 黄牛明月坐中见，瞿塘艳滪森相迎。
- 山寒草木郁葱蒨，逼耳似闻猿狖鸣。
- 悬崖乱石互回转，震吼正坐不得平。
- 珠跳云沸巧潨射，晴昼雨雹驱雷霆。
- 壮哉造化融结此，故使水石相喧轰。
- 妙音流出无尽藏，乃与衲子门庭争。
- 飞桥赑屃跨虚碧，面对五老峰峥嵘。
- 我来云物为开霁，当暑万壑松风生。
- 提携更得二三子，杖履不辜丘壑情。
- 垂瓶得水不敢潄，老坡旧约今寻盟。

## 拼音
- wo3 xi1 ceng2 zuo4 yun2 an1 xing2 ， dao4 feng2 chu2 shu1 hai2 yu4 jing1 。
- zhi4 jin1 yi2 hen4 bu4 yi2 dao4 ， yu3 ting1 san1 xia2 liu2 quan2 sheng1 。
- ci3 lai2 you4 zhe2 wu3 chang1 qu4 ， lu2 shan1 dang1 dao4 xin1 suo3 jing1 。
- qi1 xian2 si4 qian2 xiao3 san1 xia2 ， shi4 mu4 bian4 jue2 zeng1 shuang1 ming2 。
- huang2 niu2 ming2 yue4 zuo4 zhong1 jian4 ， qu2 tang2 yan4 yu4 sen1 xiang1 ying2 。
- shan1 han2 cao3 mu4 yu4 cong1 qian4 ， bi1 er3 si4 wen2 yuan2 you4 ming2 。
- xuan2 ya2 luan4 shi2 hu4 hui2 zhuan3 ， zhen4 hou3 zheng4 zuo4 bu4 de2 ping2 。
- zhu1 tiao4 yun2 fei4 qiao3 cong1 she4 ， qing2 zhou4 yu3 bao2 qu1 lei2 ting2 。
- zhuang4 zai1 zao4 hua4 rong2 jie2 ci3 ， gu4 shi3 shui3 shi2 xiang1 xuan1 hong1 。
- miao4 yin1 liu2 chu1 wu2 jin4 cang2 ， nai3 yu3 na4 zi3 men2 ting2 zheng1 。
- fei1 qiao2 bi4 xi4 kua4 xu1 bi4 ， mian4 dui4 wu3 lao3 feng1 zheng1 rong2 。
- wo3 lai2 yun2 wu4 wei4 kai1 ji4 ， dang1 shu3 wan4 he4 song1 feng1 sheng1 。
- ti2 xie2 geng4 de2 er4 san1 zi3 ， zhang4 lü3 bu4 gu1 qiu1 he4 qing2 。
- chui2 ping2 de2 shui3 bu4 gan3 shu4 ， lao3 po1 jiu4 yue1 jin1 xun2 meng2 。

## 注释

## 译文

## 赏析
