---
id: li-gang-xi-feng-xing
title: 西风行
titlePinyin: xi1 feng1 xing2
titleSlug: xi-feng-xing
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风陨髙梧，秋暑退残热。
- 岂不欣微凉，寤叹惊急节。
- 岁华聿云暮，露气繁霜结。
- 干戈随凝阴，虏骑壮胜铁。
- 边防久凋残，河洛据戎羯。
- 中原无长城，何以限逸越。
- 传闻今年春，关辅已蹀血。
- 强兵健马区，乘间肆陵蔑。
- 况兹柔脆乡，岂复劳龁啮。
- 江汉非不深，天险为人设。
- 要害无重兵，一苇自可绝。
- 恬然不为备，庙筭岂有说。
- 翠华果何从，大计宜早决。
- 缅怀沙漠寒，矫首望汉月。
- 杳无鸿鴈来，宁不野鼠掘。
- 何时金凤辇，复返苍龙阙。
- 群生有安堵，国耻稍一雪。
- 努力肉食谋，傍观心已折。

## 拼音
- xi1 feng1 yun3 gao1 wu2 ， qiu1 shu3 tui4 can2 re4 。
- qi3 bu4 xin1 wei1 liang2 ， wu4 tan4 jing1 ji2 jie2 。
- sui4 hua2 yu4 yun2 mu4 ， lu4 qi4 fan2 shuang1 jie2 。
- gan1 ge1 sui2 ning2 yin1 ， lu3 qi2 zhuang4 sheng4 tie3 。
- bian1 fang2 jiu3 diao1 can2 ， he2 luo4 ju4 rong2 jie2 。
- zhong1 yuan2 wu2 chang2 cheng2 ， he2 yi3 xian4 yi4 yue4 。
- chuan2 wen2 jin1 nian2 chun1 ， guan1 fu3 yi3 die2 xue4 。
- qiang2 bing1 jian4 ma3 qu1 ， cheng2 jian1 si4 ling2 mie4 。
- kuang4 zi1 rou2 cui4 xiang1 ， qi3 fu4 lao2 he2 nie4 。
- jiang1 han4 fei1 bu4 shen1 ， tian1 xian3 wei4 ren2 she4 。
- yao4 hai4 wu2 zhong4 bing1 ， yi4 wei3 zi4 ke3 jue2 。
- tian2 ran2 bu2 wei4 bei4 ， miao4 suan4 qi3 you3 shuo1 。
- cui4 hua2 guo3 he2 cong2 ， da4 ji4 yi2 zao3 jue2 。
- mian3 huai2 sha1 mo4 han2 ， jiao3 shou3 wang4 han4 yue4 。
- yao3 wu2 hong2 yan4 lai2 ， ning2 bu4 ye3 shu3 jue2 。
- he2 shi2 jin1 feng4 nian3 ， fu4 fan3 cang1 long2 que1 。
- qun2 sheng1 you3 an1 du3 ， guo2 chi3 shao1 yi4 xue3 。
- nu3 li4 rou4 shi2 mou2 ， bang4 guan1 xin1 yi3 zhe2 。

## 注释

## 译文

## 赏析
