---
id: li-gang-zhang-zi-gong-yi-yuan-jian-jian-ji-zuo-shi-bao-zhi
title: 张子公以圆鉴见寄作诗报之
titlePinyin: zhang1 zi3 gong1 yi3 yuan2 jian4 jian4 ji4 zuo4 shi1 bao4 zhi1
titleSlug: zhang-zi-gong-yi-yuan-jian-jian-ji-zuo-shi-bao-zhi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我观大圆鉴，莹澈靡瑕垢。
- 清光溢寒蟾，碧井窥古甃。
- 冰池绝埃尘，玉璧无肉好。
- 不知何年铸，款识杂篆籕。
- 冷然照肝胆，况烛须眉秀。
- 英英张公子，辍赠意独厚。
- 使我正衣冠，更以别妍陋。
- 嗟予罹百忧，半世困驰骤。
- 苍浪齿髪衰，已觉成老丑。
- 幸兹置寛闲，闭户念往咎。
- 冠欹与珮落，颠倒散襟袖。
- 平生遭谤谗，白黑坐分剖。
- 逝将杜德机，渐可塞智窦。
- 岂徒齐美恶，端欲一昏昼。
- 鉴焉何所施，无乃虚授受。
- 聊持戏凤匣，藏此蟠螭纽。
- 精光秘不露，犹使魑魅走。
- 讵逃鹦鹉形，时作蛟龙吼。
- 君看方寸间，此物谁蔽覆。
- 灵台湛虚明，广博含宇宙。
- 纤毫莫凝结，万象悉笼囿。
- 宁随古今移，不逐面目皱。
- 人人各具足，一一谢雕镂。
- 无尘安用拂，表里自通透。
- 诸佛亦何为，四智此为首。
- 祖师持出游，法器久已就。
- 那将清浄眼，更入烦恼蔀。
- 随缘梦幻中，坐阅蛮触鬭。
- 本来妙明心，一念证无漏。
- 持此还寄君，试问承当否。

## 拼音
- wo3 guan1 da4 yuan2 jian4 ， ying2 che4 mi2 xia2 gou4 。
- qing1 guang1 yi4 han2 chan2 ， bi4 jing3 kui1 gu3 zhou4 。
- bing1 chi2 jue2 ai1 chen2 ， yu4 bi4 wu2 rou4 hao3 。
- bu4 zhi1 he2 nian2 zhu4 ， kuan3 zhi4 za2 zhuan4 zhou4 。
- leng3 ran2 zhao4 gan1 dan3 ， kuang4 zhu2 xu1 mei2 xiu4 。
- ying1 ying1 zhang1 gong1 zi3 ， chuo4 zeng4 yi4 du2 hou4 。
- shi3 wo3 zheng4 yi1 guan1 ， geng4 yi3 bie2 yan2 lou4 。
- jie1 yu3 li2 bai3 you1 ， ban4 shi4 kun4 chi2 zhou4 。
- cang1 lang4 chi3 fa4 shuai1 ， yi3 jue2 cheng2 lao3 chou3 。
- xing4 zi1 zhi4 kuan1 xian2 ， bi4 hu4 nian4 wang3 jiu4 。
- guan1 qi1 yu3 pei4 luo4 ， dian1 dao3 san4 jin1 xiu4 。
- ping2 sheng1 zao1 bang4 chan2 ， bai2 hei1 zuo4 fen1 pou1 。
- shi4 jiang1 du4 de2 ji1 ， jian4 ke3 sai1 zhi4 dou4 。
- qi3 tu2 qi2 mei3 e4 ， duan1 yu4 yi4 hun1 zhou4 。
- jian4 yan1 he2 suo3 shi1 ， wu2 nai3 xu1 shou4 shou4 。
- liao2 chi2 xi4 feng4 xia2 ， cang2 ci3 pan2 chi1 niu3 。
- jing1 guang1 mi4 bu2 lu4 ， you2 shi3 chi1 mei4 zou3 。
- ju4 tao2 ying1 wu3 xing2 ， shi2 zuo4 jiao1 long2 hou3 。
- jun1 kan4 fang1 cun4 jian1 ， ci3 wu4 shui2 bi4 fu4 。
- ling2 tai2 zhan4 xu1 ming2 ， guang3 bo2 han2 yu3 zhou4 。
- xian1 hao2 mo4 ning2 jie2 ， wan4 xiang4 xi1 long2 you4 。
- ning2 sui2 gu3 jin1 yi2 ， bu4 zhu2 mian4 mu4 zhou4 。
- ren2 ren2 ge4 ju4 zu2 ， yi1 yi1 xie4 diao1 lou4 。
- wu2 chen2 an1 yong4 fu2 ， biao3 li3 zi4 tong1 tou4 。
- zhu1 fo2 yi4 he2 wei4 ， si4 zhi4 ci3 wei2 shou3 。
- zu3 shi1 chi2 chu1 you2 ， fa3 qi4 jiu3 yi3 jiu4 。
- na4 jiang1 qing1 jing4 yan3 ， geng4 ru4 fan2 nao3 bu4 。
- sui2 yuan2 meng4 huan4 zhong1 ， zuo4 yue4 man2 chu4 dou4 。
- ben3 lai2 miao4 ming2 xin1 ， yi2 nian4 zheng4 wu2 lou4 。
- chi2 ci3 hai2 ji4 jun1 ， shi4 wen4 cheng2 dang1 fou3 。

## 注释

## 译文

## 赏析
