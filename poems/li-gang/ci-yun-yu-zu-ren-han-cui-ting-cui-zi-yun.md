---
id: li-gang-ci-yun-yu-zu-ren-han-cui-ting-cui-zi-yun
title: 次韵俞祖仁寒翠亭翠字韵
titlePinyin: ci4 yun4 yu2 zu3 ren2 han2 cui4 ting2 cui4 zi4 yun4
titleSlug: ci-yun-yu-zu-ren-han-cui-ting-cui-zi-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 爱奇走山林，蜡屐穷幽閟。
- 萧然岩壑趣，乃在经行内。
- 缅怀谪仙人，名湖自张谓。
- 至今郎官湖，邈与岘山对。
- 我游古兰若，殿阁烟霞外。
- 眷兹道傍亭，胜境久翳昩。
- 洗开松竹林，寒色霭苍翠。
- 戏题榜间名，笔墨聊自恣。
- 时方春雨余，涧水正横溃。
- 泉声落亭前，散作珠点碎。
- 景物岂殊昔，因之不遐弃。
- 佳哉二三子，诗酒作文会。
- 留连不忍去，吟哦薄昏晦。
- 我咏诗中言，端有亭上味。

## 拼音
- ai4 qi2 zou3 shan1 lin2 ， la4 ji1 qiong2 you1 bi4 。
- xiao1 ran2 yan2 he4 qu4 ， nai3 zai4 jing1 xing2 nei4 。
- mian3 huai2 zhe2 xian1 ren2 ， ming2 hu2 zi4 zhang1 wei4 。
- zhi4 jin1 lang2 guan1 hu2 ， miao3 yu3 xian4 shan1 dui4 。
- wo3 you2 gu3 lan2 ruo4 ， dian4 ge2 yan1 xia2 wai4 。
- juan4 zi1 dao4 bang4 ting2 ， sheng4 jing4 jiu3 yi4 mo4 。
- xi3 kai1 song1 zhu2 lin2 ， han2 se4 ai3 cang1 cui4 。
- xi4 ti2 bang3 jian1 ming2 ， bi3 mo4 liao2 zi4 zi4 。
- shi2 fang1 chun1 yu3 yu2 ， jian4 shui3 zheng4 heng2 kui4 。
- quan2 sheng1 luo4 ting2 qian2 ， san4 zuo4 zhu1 dian3 sui4 。
- jing3 wu4 qi3 shu1 xi1 ， yin1 zhi1 bu4 xia2 qi4 。
- jia1 zai1 er4 san1 zi3 ， shi1 jiu3 zuo4 wen2 hui4 。
- liu2 lian2 bu4 ren3 qu4 ， yin2 e2 bao2 hun1 hui4 。
- wo3 yong3 shi1 zhong1 yan2 ， duan1 you3 ting2 shang4 wei4 。

## 注释

## 译文

## 赏析
