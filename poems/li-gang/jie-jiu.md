---
id: li-gang-jie-jiu
title: 戒酒
titlePinyin: jie4 jiu3
titleSlug: jie-jiu
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾初不解饮，涓滴莫下咽。
- 自从游宦来，稍稍颇称善。
- 譬犹怯懦士，习惯亦能战。
- 作气欲吞敌，贾勇乃求殿。
- 迂愚撄重衅，飘泊旅异县。
- 怀家路迢迢，惜春花片片。
- 浇愁欲千钟，燕客卑九献。
- 浩如鲸吸川，无那壶浮箭。
- 欢然偶过量，浅狭诚易见。
- 噎呕九藏翻，昏瞀两目眩。
- 宿酲味尤恶，累日不欲膳。
- 吾生如浮沤，急景若奔电。
- 学道贵清虚，为文欲精錬。
- 胡为事杯杓，无乃废笔砚。
- 先生一石醉，待诏三升恋。
- 枕曲与藉糟，自污何足羡。
- 从今梁谿翁，无复醉乡愿。

## 拼音
- wu2 chu1 bu4 jie3 yin3 ， juan1 di1 mo4 xia4 yan4 。
- zi4 cong2 you2 huan4 lai2 ， shao1 shao1 po1 cheng1 shan4 。
- pi4 you2 qie4 nuo4 shi4 ， xi2 guan4 yi4 neng2 zhan4 。
- zuo4 qi4 yu4 tun1 di2 ， jia3 yong3 nai3 qiu2 dian4 。
- yu1 yu2 ying1 zhong4 xin4 ， piao1 bo2 lü3 yi4 xian4 。
- huai2 jia1 lu4 tiao2 tiao2 ， xi1 chun1 hua1 pian4 pian4 。
- jiao1 chou2 yu4 qian1 zhong1 ， yan4 ke4 bei1 jiu3 xian4 。
- hao4 ru2 jing1 xi1 chuan1 ， wu2 na4 hu2 fu2 jian4 。
- huan1 ran2 ou3 guo4 liang4 ， qian3 xia2 cheng2 yi4 jian4 。
- ye1 ou3 jiu3 cang2 fan1 ， hun1 mao4 liang3 mu4 xuan4 。
- su4 cheng2 wei4 you2 e4 ， lei4 ri4 bu2 yu4 shan4 。
- wu2 sheng1 ru2 fu2 ou1 ， ji2 jing3 ruo4 ben1 dian4 。
- xue2 dao4 gui4 qing1 xu1 ， wei4 wen2 yu4 jing1 lian4 。
- hu2 wei4 shi4 bei1 shao2 ， wu2 nai3 fei4 bi3 yan4 。
- xian1 sheng1 yi4 shi2 zui4 ， dai4 zhao4 san1 sheng1 lian4 。
- zhen3 qu3 yu3 jie4 zao1 ， zi4 wu1 he2 zu2 xian4 。
- cong2 jin1 liang2 xi1 weng1 ， wu2 fu4 zui4 xiang1 yuan4 。

## 注释

## 译文

## 赏析
