---
id: li-gang-deng-cheng-yan-yi-han-zi-yun-chang-ju-lai-ci-yun-da-zhi
title: 邓成彦以寒字韵长句来次韵答之
titlePinyin: deng4 cheng2 yan4 yi3 han2 zi4 yun4 chang2 ju4 lai2 ci4 yun4 da2 zhi1
titleSlug: deng-cheng-yan-yi-han-zi-yun-chang-ju-lai-ci-yun-da-zhi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱东隔沧溟寛，我欲游之恨无翰。
- 崆峒西峙冰雪积，崛起万仞良难攀。
- 不如随寓忻所惬，放逐爱此沙阳山。
- 苍松拂云雨溜溜，古涧凿石泉潺潺。
- 远峰三叠碧玛瑙，修竹个个青琅玕。
- 烟霞缥缈巧粧缀，极目秀色如可餐。
- 就中此亭更幽绝，泠然爽气洗我肝。
- 命名题字聊一戏，坐觉景物增清寒。
- 子为胜游真得侣，纤月正挂青云端。
- 诗篇雕琢愁肺肾，笔力渐阔生波澜。
- 当观佳致本来有，拈出便作一倍看。
- 百壶何必事狂饮，一斗自足资幽欢。
- 夜乘小艇鼓归櫂，平溪十里初不关。
- 更须风露稍凄冷，相约同自亭中还。

## 拼音
- peng2 lai2 dong1 ge2 cang1 ming2 kuan1 ， wo3 yu4 you2 zhi1 hen4 wu2 han4 。
- kong1 tong2 xi1 zhi4 bing1 xue3 ji1 ， jue2 qi3 wan4 ren4 liang2 nan2 pan1 。
- bu4 ru2 sui2 yu4 xin1 suo3 qie4 ， fang4 zhu2 ai4 ci3 sha1 yang2 shan1 。
- cang1 song1 fu2 yun2 yu3 liu1 liu1 ， gu3 jian4 zao2 shi2 quan2 chan2 chan2 。
- yuan3 feng1 san1 die2 bi4 ma3 nao3 ， xiu1 zhu2 ge4 ge4 qing1 lang2 gan1 。
- yan1 xia2 piao1 miao3 qiao3 zhuang1 zhui4 ， ji2 mu4 xiu4 se4 ru2 ke3 can1 。
- jiu4 zhong1 ci3 ting2 geng4 you1 jue2 ， ling2 ran2 shuang3 qi4 xi3 wo3 gan1 。
- ming4 ming2 ti2 zi4 liao2 yi2 xi4 ， zuo4 jue2 jing3 wu4 zeng1 qing1 han2 。
- zi3 wei4 sheng4 you2 zhen1 de2 lü3 ， xian1 yue4 zheng4 gua4 qing1 yun2 duan1 。
- shi1 pian1 diao1 zhuo2 chou2 fei4 shen4 ， bi3 li4 jian4 kuo4 sheng1 bo1 lan2 。
- dang1 guan1 jia1 zhi4 ben3 lai2 you3 ， nian1 chu1 bian4 zuo4 yi2 bei4 kan4 。
- bai3 hu2 he2 bi4 shi4 kuang2 yin3 ， yi4 dou3 zi4 zu2 zi1 you1 huan1 。
- ye4 cheng2 xiao3 ting3 gu3 gui1 zhao4 ， ping2 xi1 shi2 li3 chu1 bu4 guan1 。
- geng4 xu1 feng1 lu4 shao1 qi1 leng3 ， xiang1 yue1 tong2 zi4 ting2 zhong1 hai2 。

## 注释

## 译文

## 赏析
