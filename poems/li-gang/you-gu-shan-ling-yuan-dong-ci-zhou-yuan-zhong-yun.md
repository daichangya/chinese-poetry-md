---
id: li-gang-you-gu-shan-ling-yuan-dong-ci-zhou-yuan-zhong-yun
title: 游鼓山灵源洞次周元仲韵
titlePinyin: you2 gu3 shan1 ling2 yuan2 dong4 ci4 zhou1 yuan2 zhong4 yun4
titleSlug: you-gu-shan-ling-yuan-dong-ci-zhou-yuan-zhong-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 碧海吸长江，清波逾练浄。
- 我为鼓山游，潮落初放艇。
- 连峰翠崔嵬，倒影涵玉镜。
- 舍舟访招提，木末缭危磴。
- 凌云开宝阁，震谷韵幽磬。
- 乃知大丛林，托栖必深夐。
- 灵源更瓌奇，岩壑相隐映。
- 森罗尽尤物，无乃太兼并。
- 伟哉造化力，至巧于此罄。
- 烟云互卷舒，变态初不定。
- 岂惟冠一方，实最东南胜。
- 周行洞浃中，泉石若奔竞。
- 飘萧毛髪清，涤濯肺腑莹。
- 当年喝水人，端恐溷观听。
- 是心如虚空，动寂岂妨并。
- 兵戈正联绵，幽讨亦云幸。
- 相携得佳侣，散策谢轩乘。
- 媮安朝夕间，未可笑赵孟。
- 淹留遂忘归，怅望云海暝。
- 不负惠询期，更起沧洲兴。

## 拼音
- bi4 hai3 xi1 chang2 jiang1 ， qing1 bo1 yu2 lian4 jing4 。
- wo3 wei4 gu3 shan1 you2 ， chao2 luo4 chu1 fang4 ting3 。
- lian2 feng1 cui4 cui1 wei2 ， dao3 ying3 han2 yu4 jing4 。
- she4 zhou1 fang3 zhao1 ti2 ， mu4 mo4 liao2 wei1 deng4 。
- ling2 yun2 kai1 bao3 ge2 ， zhen4 gu3 yun4 you1 qing4 。
- nai3 zhi1 da4 cong2 lin2 ， tuo1 qi1 bi4 shen1 xuan4 。
- ling2 yuan2 geng4 gui1 qi2 ， yan2 he4 xiang1 yin3 ying4 。
- sen1 luo2 jin4 you2 wu4 ， wu2 nai3 tai4 jian1 bing4 。
- wei3 zai1 zao4 hua4 li4 ， zhi4 qiao3 yu2 ci3 qing4 。
- yan1 yun2 hu4 juan4 shu1 ， bian4 tai4 chu1 bu2 ding4 。
- qi3 wei2 guan1 yi4 fang1 ， shi2 zui4 dong1 nan2 sheng4 。
- zhou1 xing2 dong4 jia1 zhong1 ， quan2 shi2 ruo4 ben1 jing4 。
- piao1 xiao1 mao2 fa4 qing1 ， di2 zhuo2 fei4 fu3 ying2 。
- dang1 nian2 he1 shui3 ren2 ， duan1 kong3 hun4 guan1 ting1 。
- shi4 xin1 ru2 xu1 kong1 ， dong4 ji4 qi3 fang2 bing4 。
- bing1 ge1 zheng4 lian2 mian2 ， you1 tao3 yi4 yun2 xing4 。
- xiang1 xie2 de2 jia1 lü3 ， san4 ce4 xie4 xuan1 cheng2 。
- tou1 an1 zhao1 xi1 jian1 ， wei4 ke3 xiao4 zhao4 meng4 。
- yan1 liu2 sui4 wang4 gui1 ， chang4 wang4 yun2 hai3 ming2 。
- bu2 fu4 hui4 xun2 qi1 ， geng4 qi3 cang1 zhou1 xing1 。

## 注释

## 译文

## 赏析
