---
id: li-gang-jiao-shan-lan-ruo-you-sheng-yu-yu-liang-xi-jiu-er-wei-zhi-dao-wen-weng-s-74fffc57
title: 胶山兰若幽胜予寓梁谿久而未之到闻翁士特携家居其间赋诗见意
titlePinyin: jiao1 shan1 lan2 ruo4 you1 sheng4 yu3 yu4 liang2 xi1 jiu3 er2 wei4 zhi1 dao4 wen2 weng1 shi4 te4 xie2 jia1 ju1 qi2 jian1 fu4 shi1 jian4 yi4
titleSlug: jiao-shan-lan-ruo-you-sheng-yu-yu-liang-xi-jiu-er-wei-zhi-dao-wen-weng-s-74fffc57
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻道胶山寺，幽深过惠山。
- 僧房穿窈窕，石溜落孱颜。
- 地僻车马绝，山空松桂环。
- 钟声清霭外，刹影白云间。
- 旅泊君得计，飘流吾念还。
- 时危暂安适，景胜且跻攀。
- 耿耿寸心赤，萧萧双鬓斑。
- 抢攘悯瓯越，寂寞堕荆蛮。
- 风月三千首，轩裳五两纶。
- 戎车伤浩荡，彩服羡斒斓。
- 天地旌麾满，江湖鸥鹭闲。
- 何时共樽酒，世路正多艰。

## 拼音
- wen2 dao4 jiao1 shan1 si4 ， you1 shen1 guo4 hui4 shan1 。
- seng1 fang2 chuan1 yao3 tiao3 ， shi2 liu1 luo4 chan2 yan2 。
- di4 pi4 che1 ma3 jue2 ， shan1 kong1 song1 gui4 huan2 。
- zhong1 sheng1 qing1 ai3 wai4 ， cha4 ying3 bai2 yun2 jian1 。
- lü3 bo2 jun1 de2 ji4 ， piao1 liu2 wu2 nian4 hai2 。
- shi2 wei1 zan4 an1 shi4 ， jing3 sheng4 qie3 ji1 pan1 。
- geng3 geng3 cun4 xin1 chi4 ， xiao1 xiao1 shuang1 bin4 ban1 。
- qiang3 rang3 min3 ou1 yue4 ， ji4 mo4 duo4 jing1 man2 。
- feng1 yue4 san1 qian1 shou3 ， xuan1 shang0 wu3 liang3 lun2 。
- rong2 che1 shang1 hao4 dang4 ， cai3 fu2 xian4 ban1 lan2 。
- tian1 di4 jing1 hui1 man3 ， jiang1 hu2 ou1 lu4 xian2 。
- he2 shi2 gong4 zun1 jiu3 ， shi4 lu4 zheng4 duo1 jian1 。

## 注释

## 译文

## 赏析
