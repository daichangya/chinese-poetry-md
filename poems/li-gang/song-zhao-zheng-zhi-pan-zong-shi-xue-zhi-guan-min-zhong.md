---
id: li-gang-song-zhao-zheng-zhi-pan-zong-shi-xue-zhi-guan-min-zhong
title: 送赵正之判宗室学之官闽中
titlePinyin: song4 zhao4 zheng4 zhi1 pan4 zong1 shi4 xue2 zhi1 guan1 min3 zhong1
titleSlug: song-zhao-zheng-zhi-pan-zong-shi-xue-zhi-guan-min-zhong
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神明之胄庆所钟，禀毓不与常人同。
- 汉髙子孙尽隆凖，唐室贤辅多华宗。
- 本朝功德追前古，振振宗姓敦儒风。
- 君家奕世擅英誉，继持从橐声光崇。
- 向来仗节使关陜，风绩不减褰帷公。
- 自从国步暂艰危，低眉信命随飘蓬。
- 十年流落困覉旅，一日赐对明光宫。
- 御前奉命作大字，挥毫落纸蟠虬龙。
- 岂惟笔扛百斛鼎，固已气吐千丈虹。
- 上流重地方用武，貔貅十万屯元戎。
- 辍从禁近付飞挽，木牛流马惭无功。
- 国家敦睦急先务，改授欲使归磨礲。
- 舍烦就简惬雅志，祗恐漕运难追踪。
- 闽山中夏荔枝熟，火齐磊落堆盘红。
- 凭空跨壑千佛寺，金碧照耀烟霞中。
- 登临多暇饫珍品，岂比朱墨相填丛。
- 帝心简在方仄席，锋车迅召行登庸。
- 嗟予忧志苦多病，齿摇髪脱真衰翁。
- 误恩分阃愧无补，岂有惠泽渐兵农。
- 乞身屡矣未蒙可，坐使泽雉愁樊笼。
- 送君南浦惨长别，此心已逐归飞鸿。
- 会当柴车返故隐，幅巾杖屦长相从。

## 拼音
- shen2 ming2 zhi1 zhou4 qing4 suo3 zhong1 ， bing3 yu4 bu4 yu3 chang2 ren2 tong2 。
- han4 gao1 zi3 sun1 jin4 long2 zhun3 ， tang2 shi4 xian2 fu3 duo1 hua2 zong1 。
- ben3 chao2 gong1 de2 zhui1 qian2 gu3 ， zhen4 zhen4 zong1 xing4 dun1 ru2 feng1 。
- jun1 jia1 yi4 shi4 shan4 ying1 yu4 ， ji4 chi2 cong2 tuo2 sheng1 guang1 chong2 。
- xiang4 lai2 zhang4 jie2 shi3 guan1 xia2 ， feng1 ji4 bu4 jian3 qian1 wei2 gong1 。
- zi4 cong2 guo2 bu4 zan4 jian1 wei1 ， di1 mei2 xin4 ming4 sui2 piao1 peng2 。
- shi2 nian2 liu2 luo4 kun4 ji1 lü3 ， yi2 ri4 ci4 dui4 ming2 guang1 gong1 。
- yu4 qian2 feng4 ming4 zuo4 da4 zi4 ， hui1 hao2 luo4 zhi3 pan2 qiu2 long2 。
- qi3 wei2 bi3 kang2 bai3 hu2 ding3 ， gu4 yi3 qi4 tu3 qian1 zhang4 hong2 。
- shang4 liu2 zhong4 di4 fang1 yong4 wu3 ， pi2 xiu1 shi2 wan4 tun2 yuan2 rong2 。
- chuo4 cong2 jin4 jin4 fu4 fei1 wan3 ， mu4 niu2 liu2 ma3 can2 wu2 gong1 。
- guo2 jia1 dun1 mu4 ji2 xian1 wu4 ， gai3 shou4 yu4 shi3 gui1 mo2 long2 。
- she4 fan2 jiu4 jian3 qie4 ya3 zhi4 ， zhi1 kong3 cao2 yun4 nan2 zhui1 zong1 。
- min3 shan1 zhong1 xia4 li4 zhi1 shu2 ， huo3 qi2 lei3 luo4 dui1 pan2 hong2 。
- ping2 kong1 kua4 he4 qian1 fo2 si4 ， jin1 bi4 zhao4 yao4 yan1 xia2 zhong1 。
- deng1 lin2 duo1 xia2 yu4 zhen1 pin3 ， qi3 bi3 zhu1 mo4 xiang1 tian2 cong2 。
- di4 xin1 jian3 zai4 fang1 ze4 xi2 ， feng1 che1 xun4 zhao4 xing2 deng1 yong1 。
- jie1 yu3 you1 zhi4 ku3 duo1 bing4 ， chi3 yao2 fa4 tuo1 zhen1 shuai1 weng1 。
- wu4 en1 fen1 kun3 kui4 wu2 bu3 ， qi3 you3 hui4 ze2 jian4 bing1 nong2 。
- qi3 shen1 lü3 yi3 wei4 meng2 ke3 ， zuo4 shi3 ze2 zhi4 chou2 fan2 long2 。
- song4 jun1 nan2 pu3 can3 chang2 bie2 ， ci3 xin1 yi3 zhu2 gui1 fei1 hong2 。
- hui4 dang1 chai2 che1 fan3 gu4 yin3 ， fu2 jin1 zhang4 ju4 zhang3 xiang4 cong2 。

## 注释

## 译文

## 赏析
