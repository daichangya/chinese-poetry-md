---
id: li-gang-he-quan-nong-pian
title: 和劝农篇
titlePinyin: he2 quan4 nong2 pian1
titleSlug: he-quan-nong-pian
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天临下土，是生烝民。
- 耕食凿饮，乃含其真。
- 淳浇朴散，巧伪相因。
- 谁其还之，时惟圣人。
- 圣人立政，爰重黍稷。
- 设命官司，职是播植。
- 春勤于耕，秋乃有穑。
- 储其嬴余，荒岁足食。
- 瞻彼中原，祁邳平陆。
- 春日载阳，和风肃穆。
- 夫耕妇馌，俦类相逐。
- 少壮竭力，逸此耆宿。
- 岂无他图，惟兹永久。
- 利其耒耜，十千维耦。
- 带月荷锄，侵星耘亩。
- 崇本抑末，孰敢游手。
- 终年厌飧，报则不贵。
- 千箱万仓，以副汝冀。
- 为酒为醴，乐此分至。
- 仰奉俯畜，夫复何愧。
- 四体不勤，丈人所鄙。
- 带经而耕，岂废冠履。
- 我思古人，希风往轨。
- 躬耕南阳，无使专美。

## 拼音
- tian1 lin2 xia4 tu3 ， shi4 sheng1 zheng1 min2 。
- geng1 shi2 zao2 yin3 ， nai3 han2 qi2 zhen1 。
- chun2 jiao1 pu3 san4 ， qiao3 wei3 xiang1 yin1 。
- shui2 qi2 hai2 zhi1 ， shi2 wei2 sheng4 ren2 。
- sheng4 ren2 li4 zheng4 ， yuan2 zhong4 shu3 ji4 。
- she4 ming4 guan1 si1 ， zhi2 shi4 bo1 zhi2 。
- chun1 qin2 yu2 geng1 ， qiu1 nai3 you3 se4 。
- chu3 qi2 ying2 yu2 ， huang1 sui4 zu2 shi2 。
- zhan1 bi3 zhong1 yuan2 ， qi2 pi1 ping2 lu4 。
- chun1 ri4 zai3 yang2 ， he2 feng1 su4 mu4 。
- fu1 geng1 fu4 ye4 ， chou2 lei4 xiang1 zhu2 。
- shao4 zhuang4 jie2 li4 ， yi4 ci3 qi2 su4 。
- qi3 wu2 ta1 tu2 ， wei2 zi1 yong3 jiu3 。
- li4 qi2 lei3 si4 ， shi2 qian1 wei2 ou3 。
- dai4 yue4 he2 chu2 ， qin1 xing1 yun2 mu3 。
- chong2 ben3 yi4 mo4 ， shu2 gan3 you2 shou3 。
- zhong1 nian2 yan4 sun1 ， bao4 ze2 bu2 gui4 。
- qian1 xiang1 wan4 cang1 ， yi3 fu4 ru3 ji4 。
- wei4 jiu3 wei4 li3 ， le4 ci3 fen1 zhi4 。
- yang3 feng4 fu3 chu4 ， fu1 fu4 he2 kui4 。
- si4 ti3 bu4 qin2 ， zhang4 ren2 suo3 bi3 。
- dai4 jing1 er2 geng1 ， qi3 fei4 guan1 lü3 。
- wo3 si1 gu3 ren2 ， xi1 feng1 wang3 gui3 。
- gong1 geng1 nan2 yang2 ， wu2 shi3 zhuan1 mei3 。

## 注释

## 译文

## 赏析
