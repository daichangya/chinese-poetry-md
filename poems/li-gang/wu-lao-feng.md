---
id: li-gang-wu-lao-feng
title: 五老峰
titlePinyin: wu3 lao3 feng1
titleSlug: wu-lao-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五峰秀出如五老，须髪苍然长美好。
- 问之不肯道姓字，俨若子房从四皓。
- 商山采芝亦已久，汉庭辟谷何其早。
- 优游相与定储皇，携手江湖共幽讨。
- 化为峰石寄山巅，下视尘寰真电扫。
- 衣冠想像犹伟然，容貌至今初不槁。
- 祗应明月见当时，间有白云来问道。
- 逝将筑室近峰前，岁晚相依得相保。

## 拼音
- wu3 feng1 xiu4 chu1 ru2 wu3 lao3 ， xu1 fa4 cang1 ran2 chang2 mei3 hao3 。
- wen4 zhi1 bu4 ken3 dao4 xing4 zi4 ， yan3 ruo4 zi3 fang2 cong2 si4 hao4 。
- shang1 shan1 cai3 zhi1 yi4 yi3 jiu3 ， han4 ting2 bi4 gu3 he2 qi2 zao3 。
- you1 you2 xiang1 yu3 ding4 chu3 huang2 ， xie2 shou3 jiang1 hu2 gong4 you1 tao3 。
- hua4 wei2 feng1 shi2 ji4 shan1 dian1 ， xia4 shi4 chen2 huan2 zhen1 dian4 sao3 。
- yi1 guan1 xiang3 xiang4 you2 wei3 ran2 ， rong2 mao4 zhi4 jin1 chu1 bu4 gao3 。
- zhi1 ying4 ming2 yue4 jian4 dang1 shi2 ， jian1 you3 bai2 yun2 lai2 wen4 dao4 。
- shi4 jiang1 zhu4 shi4 jin4 feng1 qian2 ， sui4 wan3 xiang1 yi1 de2 xiang1 bao3 。

## 注释

## 译文

## 赏析
