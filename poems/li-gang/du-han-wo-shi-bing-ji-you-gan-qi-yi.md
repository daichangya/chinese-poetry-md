---
id: li-gang-du-han-wo-shi-bing-ji-you-gan-qi-yi
title: 读韩偓诗并记有感  其一
titlePinyin: du2 han2 wo4 shi1 bing4 ji4 you3 gan3     qi2 yi1
titleSlug: du-han-wo-shi-bing-ji-you-gan-qi-yi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐室昔不竞，天纲遂陵迟。
- 阉竖擅朝政，奸雄肆觎窥。
- 天子遭迫胁，翠盖蒙尘飞。
- 矢石集黄屋，四郊皆鼓鼙。
- 群凶虽殄灭，国命亦已移。
- 韩子司翰苑，实被昭宗知。
- 忠言虽屡贡，颠厦诚难支。
- 谪官旅南土，召复不敢归。
- 当时白马驿，从横卿相尸。
- 投之浊流中，至今耆旧悲。
- 夫子乃幸免，祸福良难期。
- 假道寓沙阳，空门知所依。
- 虽逾二百载，犹传赠僧诗。
- 邑令真好事，作记刊丰碑。
- 文辞虽浅陋，事实颇可追。
- 读之三叹息，吊古情凄洏。
- 寄声藏去者，擅有将奚为。

## 拼音
- tang2 shi4 xi1 bu2 jing4 ， tian1 gang1 sui4 ling2 chi2 。
- yan1 shu4 shan4 chao2 zheng4 ， jian1 xiong2 si4 yu2 kui1 。
- tian1 zi3 zao1 po4 xie2 ， cui4 gai4 meng2 chen2 fei1 。
- shi3 shi2 ji2 huang2 wu1 ， si4 jiao1 jie1 gu3 pi2 。
- qun2 xiong1 sui1 tian3 mie4 ， guo2 ming4 yi4 yi3 yi2 。
- han2 zi3 si1 han4 yuan4 ， shi2 bei4 zhao1 zong1 zhi1 。
- zhong1 yan2 sui1 lü3 gong4 ， dian1 sha4 cheng2 nan2 zhi1 。
- zhe2 guan1 lü3 nan2 tu3 ， zhao4 fu4 bu4 gan3 gui1 。
- dang1 shi2 bai2 ma3 yi4 ， cong2 heng2 qing1 xiang1 shi1 。
- tou2 zhi1 zhuo2 liu2 zhong1 ， zhi4 jin1 qi2 jiu4 bei1 。
- fu1 zi3 nai3 xing4 mian3 ， huo4 fu2 liang2 nan2 qi1 。
- jia3 dao4 yu4 sha1 yang2 ， kong1 men2 zhi1 suo3 yi1 。
- sui1 yu2 er4 bai3 zai3 ， you2 chuan2 zeng4 seng1 shi1 。
- yi4 ling4 zhen1 hao3 shi4 ， zuo4 ji4 kan1 feng1 bei1 。
- wen2 ci2 sui1 qian3 lou4 ， shi4 shi2 po1 ke3 zhui1 。
- du2 zhi1 san1 tan4 xi1 ， diao4 gu3 qing2 qi1 er2 。
- ji4 sheng1 cang2 qu4 zhe3 ， shan4 you3 jiang1 xi1 wei4 。

## 注释

## 译文

## 赏析
