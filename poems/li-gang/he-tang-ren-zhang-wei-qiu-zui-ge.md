---
id: li-gang-he-tang-ren-zhang-wei-qiu-zui-ge
title: 和唐人张为秋醉歌
titlePinyin: he2 tang2 ren2 zhang1 wei4 qiu1 zui4 ge1
titleSlug: he-tang-ren-zhang-wei-qiu-zui-ge
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风愈凄紧，感此梁谿翁。
- 烟水出砂石，风霜脱梧桐。
- 岁晏无与欢，步屧携苍笻。
- 俯视槛中菊，仰瞻峰顶松。
- 有酒聊自适，旋滴真珠红。
- 长鲸吸百川，坐使玉樽空。
- 念古壮气激，怀家归兴浓。
- 陶然不知醉，如堕烟雾中。
- 醉魂眇安往，梦渡江水东。
- 髣髴生六翮，飘忽腾双龙。
- 醒来无所见，溪冷山重重。
- 纱窗透残月，瓦枕来疏钟。
- 起视夜将阑，星河粲玲珑。
- 乘风欲轻举，骨肉疑都融。
- 却思向来醉，岂离方寸地。
- 长醉不用醒，萧然谢名利。

## 拼音
- qiu1 feng1 yu4 qi1 jin3 ， gan3 ci3 liang2 xi1 weng1 。
- yan1 shui3 chu1 sha1 shi2 ， feng1 shuang1 tuo1 wu2 tong2 。
- sui4 yan4 wu2 yu3 huan1 ， bu4 xie4 xie2 cang1 qiong2 。
- fu3 shi4 kan3 zhong1 ju2 ， yang3 zhan1 feng1 ding3 song1 。
- you3 jiu3 liao2 zi4 shi4 ， xuan2 di1 zhen1 zhu1 hong2 。
- chang2 jing1 xi1 bai3 chuan1 ， zuo4 shi3 yu4 zun1 kong1 。
- nian4 gu3 zhuang4 qi4 ji1 ， huai2 jia1 gui1 xing1 nong2 。
- tao2 ran2 bu4 zhi1 zui4 ， ru2 duo4 yan1 wu4 zhong1 。
- zui4 hun2 miao3 an1 wang3 ， meng4 du4 jiang1 shui3 dong1 。
- fang3 fu2 sheng1 liu4 he2 ， piao1 hu1 teng2 shuang1 long2 。
- xing3 lai2 wu2 suo3 jian4 ， xi1 leng3 shan1 chong2 chong2 。
- sha1 chuang1 tou4 can2 yue4 ， wa3 zhen3 lai2 shu1 zhong1 。
- qi3 shi4 ye4 jiang1 lan2 ， xing1 he2 can4 ling2 long2 。
- cheng2 feng1 yu4 qing1 ju3 ， gu3 rou4 yi2 dou1 rong2 。
- que4 si1 xiang4 lai2 zui4 ， qi3 li2 fang1 cun4 di4 。
- chang2 zui4 bu2 yong4 xing3 ， xiao1 ran2 xie4 ming2 li4 。

## 注释

## 译文

## 赏析
