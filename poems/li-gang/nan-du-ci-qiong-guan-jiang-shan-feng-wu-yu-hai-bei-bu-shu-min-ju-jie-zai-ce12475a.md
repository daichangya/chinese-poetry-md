---
id: li-gang-nan-du-ci-qiong-guan-jiang-shan-feng-wu-yu-hai-bei-bu-shu-min-ju-jie-zai-ce12475a
title: 南渡次琼管江山风物与海北不殊民居皆在槟榔木间黎人出市交易蛮衣椎髻语音兜离不可晓也因询万安相去犹五百里僻陋尤甚黄茅中草屋二百余家资生之具一切无有道由生黎峒山往往剽刼行者必自文昌县泛海得便风三日可达艰难至此不胜慨然赋诗二首纪土风志怀抱也  其二
titlePinyin: nan2 du4 ci4 qiong2 guan3 jiang1 shan1 feng1 wu4 yu3 hai3 bei3 bu4 shu1 min2 ju1 jie1 zai4 bin1 lang2 mu4 jian1 li2 ren2 chu1 shi4 jiao1 yi4 man2 yi1 zhui1 ji4 yu3 yin1 dou1 li2 bu4 ke3 xiao3 ye3 yin1 xun2 wan4 an1 xiang1 qu4 you2 wu3 bai3 li3 pi4 lou4 you2 shen4 huang2 mao2 zhong1 cao3 wu1 er4 bai3 yu2 jia1 zi1 sheng1 zhi1 ju4 yi2 qie4 wu2 you3 dao4 you2 sheng1 li2 dong4 shan1 wang3 wang3 piao1 jie2 xing2 zhe3 bi4 zi4 wen2 chang1 xian4 fan4 hai3 de2 bian4 feng1 san1 ri4 ke3 da2 jian1 nan2 zhi4 ci3 bu2 sheng4 kai3 ran2 fu4 shi1 er4 shou3 ji4 tu3 feng1 zhi4 huai2 bao4 ye3     qi2 er4
titleSlug: nan-du-ci-qiong-guan-jiang-shan-feng-wu-yu-hai-bei-bu-shu-min-ju-jie-zai-ce12475a
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四郡环黎母，穷愁最万安。
- 峒氓能悯寇，泷吏岂欺韩。
- 草屋丛篁里，孤城瘴海端。
- 民居才百数，道里尚艰难。
- 径陆忧生蜑，乘桴畏怒澜。
- 飓风能破胆，疠气必摧肝。
- 去死垂垂近，资生物物殚。
- 舶来方得米，牢罄或无餐。
- 树芋充嘉馔，蠯蠃荐浅盘。
- 蒌藤茶更苦，淡水酒仍酸。
- 黎户花缦服，儒生椰子冠。
- 槟榔资一醉，吉贝不知寒。
- 何必从詹尹，无因咏考槃。
- 失图嗟罪大，得此荷恩寛。
- 顾影同三友，谈空不二观。
- 中州杳何在，犹共月团栾。

## 拼音
- si4 jun4 huan2 li2 mu3 ， qiong2 chou2 zui4 wan4 an1 。
- dong4 mang2 neng2 min3 kou4 ， long2 li4 qi3 qi1 han2 。
- cao3 wu1 cong2 huang2 li3 ， gu1 cheng2 zhang4 hai3 duan1 。
- min2 ju1 cai2 bai3 shu4 ， dao4 li3 shang4 jian1 nan2 。
- jing4 lu4 you1 sheng1 dan4 ， cheng2 fu2 wei4 nu4 lan2 。
- ju4 feng1 neng2 po4 dan3 ， li4 qi4 bi4 cui1 gan1 。
- qu4 si3 chui2 chui2 jin4 ， zi1 sheng1 wu4 wu4 dan1 。
- bo2 lai2 fang1 de2 mi3 ， lao2 qing4 huo4 wu2 can1 。
- shu4 yu4 chong1 jia1 zhuan4 ， pi2 luo3 jian4 qian3 pan2 。
- lou2 teng2 cha2 geng4 ku3 ， dan4 shui3 jiu3 reng2 suan1 。
- li2 hu4 hua1 man4 fu2 ， ru2 sheng1 ye1 zi3 guan1 。
- bin1 lang2 zi1 yi2 zui4 ， ji2 bei4 bu4 zhi1 han2 。
- he2 bi4 cong2 zhan1 yin3 ， wu2 yin1 yong3 kao3 pan2 。
- shi1 tu2 jie1 zui4 da4 ， de2 ci3 he2 en1 kuan1 。
- gu4 ying3 tong2 san1 you3 ， tan2 kong1 bu2 er4 guan1 。
- zhong1 zhou1 yao3 he2 zai4 ， you2 gong4 yue4 tuan2 luan2 。

## 注释

## 译文

## 赏析
