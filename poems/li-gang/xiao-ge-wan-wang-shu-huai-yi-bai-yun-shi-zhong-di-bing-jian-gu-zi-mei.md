---
id: li-gang-xiao-ge-wan-wang-shu-huai-yi-bai-yun-shi-zhong-di-bing-jian-gu-zi-mei
title: 小阁晚望书怀一百韵示仲弟并简顾子美
titlePinyin: xiao3 ge2 wan3 wang4 shu1 huai2 yi4 bai3 yun4 shi4 zhong4 di4 bing4 jian3 gu4 zi3 mei3
titleSlug: xiao-ge-wan-wang-shu-huai-yi-bai-yun-shi-zhong-di-bing-jian-gu-zi-mei
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁晏群阴积，天髙霰雪晴。
- 西山来爽致，小阁湛虚明。
- 曲槛驰孤照，微云点太清。
- 泛观周宇宙，旷望出枝撑。
- 九陇龙蛇伏，梁谿组练萦。
- 翠烟浮近市，碧瓦丽髙甍。
- 湖外千岩秀，林端一带平。
- 松篁森荟蔚，楼观郁峥嵘。
- 天末氛埃歛，坤倪物象呈。
- 清风生户牖，秀色入轩楹。
- 北极星辰拱，东臯雨露赢。
- 寸怀舒远目，万感集孤情。
- 忆昨陪螭殿，终年侍玉京。
- 含毫青琐闼，通籍凤凰城。
- 奖擢知恩重，临危觉死轻。
- 囊书朝入奏，襆被夕徂征。
- 去历谿山险，归虞盗贼惊。
- 西江足波浪，南国满旃旌。
- 迂路良非策，寻家不计程。
- 天戈戡猰貐，庙略扫欃枪。
- 芜没田园在，欢呼仆隶迎。
- 乱离才甫定，患祸忽相婴。
- 风木悲摧感，祥琴惨怆声。
- 誓终坟墓守，望绝缙绅荣。
- 卜筑诚长计，栖迟岂钓名。
- 当为千载蛰，那作九臯鸣。
- 示舌羞张子，轻身笑祢衡。
- 盘桓且丘壑，腾踏自公卿。
- 未具函关驾，聊从谷口耕。
- 岁功方险恶，供给敢丰盈。
- 瘠陇饶稂莠，彪池粃稻秔。
- 何心谋肉食，充腹但藜羮。
- 孤笑弹长铗，微吟就短檠。
- 开编聊自慰，攻苦饱曾更。
- 巵酒和糟粕，盘飧杂蚌蛏。
- 恐须食翠柏，尚未𣃁黄精。
- 腊破冰澌解，春回草木萌。
- 且休吟蟋蟀，行复听鸧鹒。
- 献岁三朝始，初阳一气亨。
- 小梅舒冻枿，疏柳茁枯茎。
- 帘幕还飞燕，园林又转莺。
- 试编居士𪨗，学种故侯寓。
- 抱瓮浇芝术，聮畦莳杜蘅。
- 摘甘聊共剖，钓美得同烹。
- 烟艇笭箵穏，云谿略彴横。
- 行吟携古锦，坐隐寄文枰。
- 据石从欹帽，临流可濯缨。
- 闲中端有趣，身外更无营。
- 古寺回峦拥，细泉幽窦倾。
- 带云斟晓杓，和月贮春罂。
- 绕径摇金碎，循除响玉琤。
- 由来穿蜡屐，未必羡葱珩。
- 借问披衣惯，何如结佩𬘬。
- 端知绶若若，不假铁铮铮。
- 匠石宜遗栎，山川讵舍骍。
- 甘为书里蠧，惮作庙中牲。
- 云鹄翰方铩，风鸢羽正翃。
- 隐沦随绮皓，葅醢叹韩彭。
- 坐逸真侥幸，时康孰使令。
- 普天期一稔，率土庆群氓。
- 耒耜三农出，仓箱万宝成。
- 余粮饱羸瘵，大屋芘嫠𡞦。
- 稚耋皆含哺，潢池不弄兵。
- 人咸安畎亩，吾亦乐柴荆。
- 已与猿猱侣，犹怀犬马诚。
- 忧心虽悄悄，执节信硁硁。
- 老去将忘世，朋来且命觥。
- 嘉宾期座满，陋巷或车轰。
- 幽鸟会心近，良辰乐事并。
- 黄粱葅露薤，白蠏芼霜橙。
- 何苦三升恋，当为五斗酲。
- 涧莼舒翠缕，林笋脱文䙀。
- 池草铺新绿，亭花藉落英。
- 醉眠方栩栩，儿泣任喤喤。
- 庭树朝嘲雀，书帷夜话蜻。
- 心清香篆缭，耳隐梵钟鎗。
- 游宦从诸季，浮沉许拙兄。
- 棣华知晔晔，伐木亦丁丁。
- 操履资磨琢，论文贵讨评。
- 杖藜扶跛倚，药剂发聋盲。
- 绝倒心都醉，奔驰视只瞠。
- 风流怀衞玠，敏捷忆袁宏。
- 愿见摩天手，真成掷地玎。
- 戈矛万人敌，脍炙五侯鲭。
- 意妙操干舞，声希舍瑟铿。
- 味深饴醴酪，调古奏韺䪫。
- 文社谁襟袖，诗坛为主盟。
- 中书仗毛颖，发墨赖陶泓。
- 友直常希黯，言刚酷鄙枨。
- 藏刀真善割，胶柱未能筝。
- 数马须资策，驰车必式衡。
- 传家惟义训，教子谢金籯。
- 婚嫁何时毕，遨嬉莫我争。
- 浮家苕水去，乘兴剡川行。
- 吴殿悲游鹿，秦宫吊拱鼪。
- 炉峰看瀑布，缑岭听吹笙。
- 神岳登嵩华，仙洲指沃瀛。
- 冲天思御鹤，跨海欲骑鲸。
- 浩荡愁千古，翺翔抚八纮。
- 会当期若士，髙揖笑浮生。

## 拼音
- sui4 yan4 qun2 yin1 ji1 ， tian1 gao1 xian4 xue3 qing2 。
- xi1 shan1 lai2 shuang3 zhi4 ， xiao3 ge2 zhan4 xu1 ming2 。
- qu3 kan3 chi2 gu1 zhao4 ， wei1 yun2 dian3 tai4 qing1 。
- fan4 guan1 zhou1 yu3 zhou4 ， kuang4 wang4 chu1 zhi1 cheng1 。
- jiu3 long3 long2 she2 fu2 ， liang2 xi1 zu3 lian4 ying2 。
- cui4 yan1 fu2 jin4 shi4 ， bi4 wa3 li4 gao1 meng2 。
- hu2 wai4 qian1 yan2 xiu4 ， lin2 duan1 yi2 dai4 ping2 。
- song1 huang2 sen1 hui4 wei4 ， lou2 guan1 yu4 zheng1 rong2 。
- tian1 mo4 fen1 ai1 lian3 ， kun1 ni2 wu4 xiang4 cheng2 。
- qing1 feng1 sheng1 hu4 you3 ， xiu4 se4 ru4 xuan1 ying2 。
- bei3 ji2 xing1 chen2 gong3 ， dong1 gao1 yu3 lu4 ying2 。
- cun4 huai2 shu1 yuan3 mu4 ， wan4 gan3 ji2 gu1 qing2 。
- yi4 zuo2 pei2 chi1 dian4 ， zhong1 nian2 shi4 yu4 jing1 。
- han2 hao2 qing1 suo3 ta4 ， tong1 ji2 feng4 huang2 cheng2 。
- jiang3 zhuo2 zhi1 en1 zhong4 ， lin2 wei1 jue2 si3 qing1 。
- nang2 shu1 chao2 ru4 zou4 ， fu2 bei4 xi1 cu2 zheng1 。
- qu4 li4 xi1 shan1 xian3 ， gui1 yu2 dao4 zei2 jing1 。
- xi1 jiang1 zu2 bo1 lang4 ， nan2 guo2 man3 zhan1 jing1 。
- yu1 lu4 liang2 fei1 ce4 ， xun2 jia1 bu2 ji4 cheng2 。
- tian1 ge1 kan1 ya4 yu3 ， miao4 lüe4 sao3 chan2 qiang1 。
- wu2 mei2 tian2 yuan2 zai4 ， huan1 hu1 pu2 li4 ying2 。
- luan4 li2 cai2 fu3 ding4 ， huan4 huo4 hu1 xiang1 ying1 。
- feng1 mu4 bei1 cui1 gan3 ， xiang2 qin2 can3 chuang4 sheng1 。
- shi4 zhong1 fen2 mu4 shou3 ， wang4 jue2 jin4 shen1 rong2 。
- bu3 zhu4 cheng2 chang2 ji4 ， qi1 chi2 qi3 diao4 ming2 。
- dang1 wei4 qian1 zai3 zhe2 ， na4 zuo4 jiu3 gao1 ming2 。
- shi4 she2 xiu1 zhang1 zi3 ， qing1 shen1 xiao4 mi2 heng2 。
- pan2 huan2 qie3 qiu1 he4 ， teng2 ta4 zi4 gong1 qing1 。
- wei4 ju4 han2 guan1 jia4 ， liao2 cong2 gu3 kou3 geng1 。
- sui4 gong1 fang1 xian3 e4 ， gong1 ji3 gan3 feng1 ying2 。
- ji2 long3 rao2 lang2 you3 ， biao1 chi2 bi3 dao4 jing1 。
- he2 xin1 mou2 rou4 shi2 ， chong1 fu4 dan4 li2 geng1 。
- gu1 xiao4 tan2 chang2 jia2 ， wei1 yin2 jiu4 duan3 qing2 。
- kai1 bian1 liao2 zi4 wei4 ， gong1 ku3 bao3 ceng2 geng4 。
- zhi1 jiu3 he2 zao1 po4 ， pan2 sun1 za2 bang4 cheng1 。
- kong3 xu1 shi2 cui4 bai3 ， shang4 wei4 𣃁 huang2 jing1 。
- la4 po4 bing1 si1 jie3 ， chun1 hui2 cao3 mu4 meng2 。
- qie3 xiu1 yin2 xi1 shuai4 ， xing2 fu4 ting1 cang1 geng1 。
- xian4 sui4 san1 chao2 shi3 ， chu1 yang2 yi2 qi4 heng1 。
- xiao3 mei2 shu1 dong4 nie4 ， shu1 liu3 zhuo2 ku1 jing1 。
- lian2 mu4 hai2 fei1 yan4 ， yuan2 lin2 you4 zhuan3 ying1 。
- shi4 bian1 ju1 shi4 𪨗 ， xue2 zhong3 gu4 hou2 yu4 。
- bao4 weng4 jiao1 zhi1 shu4 ， lian2 qi2 shi4 du4 heng2 。
- zhai1 gan1 liao2 gong4 pou1 ， diao4 mei3 de2 tong2 peng1 。
- yan1 ting3 ling2 xing3 wen3 ， yun2 xi1 lüe4 zhuo2 heng2 。
- xing2 yin2 xie2 gu3 jin3 ， zuo4 yin3 ji4 wen2 ping2 。
- ju4 shi2 cong2 qi1 mao4 ， lin2 liu2 ke3 zhuo2 ying1 。
- xian2 zhong1 duan1 you3 qu4 ， shen1 wai4 geng4 wu2 ying2 。
- gu3 si4 hui2 luan2 yong1 ， xi4 quan2 you1 dou4 qing1 。
- dai4 yun2 zhen1 xiao3 shao2 ， he2 yue4 zhu4 chun1 ying1 。
- rao4 jing4 yao2 jin1 sui4 ， xun2 chu2 xiang3 yu4 cheng1 。
- you2 lai2 chuan1 la4 ji1 ， wei4 bi4 xian4 cong1 heng2 。
- jie4 wen4 pi1 yi1 guan4 ， he2 ru2 jie2 pei4 qian4 。
- duan1 zhi1 shou4 ruo4 ruo4 ， bu4 jia3 tie3 zheng1 zheng1 。
- jiang4 shi2 yi2 yi2 li4 ， shan1 chuan1 ju4 she4 xing1 。
- gan1 wei4 shu1 li3 du4 ， dan4 zuo4 miao4 zhong1 sheng1 。
- yun2 hu2 han4 fang1 sha1 ， feng1 yuan1 yu3 zheng4 hong2 。
- yin3 lun2 sui2 qi3 hao4 ， zu1 hai3 tan4 han2 peng2 。
- zuo4 yi4 zhen1 jiao3 xing4 ， shi2 kang1 shu2 shi3 ling4 。
- pu3 tian1 qi1 yi4 ren3 ， lü4 tu3 qing4 qun2 meng2 。
- lei3 si4 san1 nong2 chu1 ， cang1 xiang1 wan4 bao3 cheng2 。
- yu2 liang2 bao3 lei2 zhai4 ， da4 wu1 pi2 li2 𡞦 。
- zhi4 die2 jie1 han2 bu3 ， huang2 chi2 bu2 nong4 bing1 。
- ren2 xian2 an1 quan3 mu3 ， wu2 yi4 le4 chai2 jing1 。
- yi3 yu3 yuan2 nao2 lü3 ， you2 huai2 quan3 ma3 cheng2 。
- you1 xin1 sui1 qiao1 qiao1 ， zhi2 jie2 xin4 keng1 keng1 。
- lao3 qu4 jiang1 wang4 shi4 ， peng2 lai2 qie3 ming4 gong1 。
- jia1 bin1 qi1 zuo4 man3 ， lou4 xiang4 huo4 che1 hong1 。
- you1 niao3 hui4 xin1 jin4 ， liang2 chen2 le4 shi4 bing4 。
- huang2 liang2 zu1 lu4 xie4 ， bai2 xie4 mao4 shuang1 cheng2 。
- he2 ku3 san1 sheng1 lian4 ， dang1 wei4 wu3 dou3 cheng2 。
- jian4 chun2 shu1 cui4 lü3 ， lin2 sun3 tuo1 wen2 䙀 。
- chi2 cao3 pu4 xin1 lü4 ， ting2 hua1 jie4 luo4 ying1 。
- zui4 mian2 fang1 xu3 xu3 ， er2 qi4 ren4 huang2 huang2 。
- ting2 shu4 chao2 chao2 que4 ， shu1 wei2 ye4 hua4 qing1 。
- xin1 qing1 xiang1 zhuan4 liao2 ， er3 yin3 fan4 zhong1 qiang1 。
- you2 huan4 cong2 zhu1 ji4 ， fu2 chen2 xu3 zhuo1 xiong1 。
- di4 hua2 zhi1 ye4 ye4 ， fa2 mu4 yi4 ding1 ding1 。
- cao1 lü3 zi1 mo2 zhuo2 ， lun4 wen2 gui4 tao3 ping2 。
- zhang4 li2 fu2 bo3 yi3 ， yao4 ji4 fa1 long2 mang2 。
- jue2 dao3 xin1 dou1 zui4 ， ben1 chi2 shi4 zhi1 cheng1 。
- feng1 liu2 huai2 wei4 jie4 ， min3 jie2 yi4 yuan2 hong2 。
- yuan4 jian4 mo2 tian1 shou3 ， zhen1 cheng2 zhi4 di4 ding1 。
- ge1 mao2 wan4 ren2 di2 ， kuai4 zhi4 wu3 hou2 qing1 。
- yi4 miao4 cao1 gan1 wu3 ， sheng1 xi1 she4 se4 keng1 。
- wei4 shen1 yi2 li3 lao4 ， tiao2 gu3 zou4 ying1 䪫 。
- wen2 she4 shui2 jin1 xiu4 ， shi1 tan2 wei2 zhu3 meng2 。
- zhong1 shu1 zhang4 mao2 ying3 ， fa1 mo4 lai4 tao2 hong2 。
- you3 zhi2 chang2 xi1 an4 ， yan2 gang1 ku4 bi3 cheng2 。
- cang2 dao1 zhen1 shan4 ge1 ， jiao1 zhu4 wei4 neng2 zheng1 。
- shu4 ma3 xu1 zi1 ce4 ， chi2 che1 bi4 shi4 heng2 。
- chuan2 jia1 wei2 yi4 xun4 ， jiao4 zi3 xie4 jin1 ying2 。
- hun1 jia4 he2 shi2 bi4 ， ao2 xi1 mo4 wo3 zheng1 。
- fu2 jia1 tiao2 shui3 qu4 ， cheng2 xing4 yan3 chuan1 xing2 。
- wu2 dian4 bei1 you2 lu4 ， qin2 gong1 diao4 gong3 sheng1 。
- lu2 feng1 kan4 pu4 bu4 ， gou1 ling3 ting1 chui1 sheng1 。
- shen2 yue4 deng1 song1 hua2 ， xian1 zhou1 zhi3 wo4 ying2 。
- chong1 tian1 si1 yu4 he4 ， kua4 hai3 yu4 qi2 jing1 。
- hao4 dang4 chou2 qian1 gu3 ， ao2 xiang2 fu3 ba1 hong2 。
- hui4 dang1 qi1 ruo4 shi4 ， gao1 yi1 xiao4 fu2 sheng1 。

## 注释

## 译文

## 赏析
