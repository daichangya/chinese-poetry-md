---
id: li-gang-ci-yun-he-ceng-hui-yan-deng-bei-chan-si-ta
title: 次韵和曾徽言登北禅寺塔
titlePinyin: ci4 yun4 he2 ceng2 hui1 yan2 deng1 bei3 chan2 si4 ta3
titleSlug: ci-yun-he-ceng-hui-yan-deng-bei-chan-si-ta
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佛教入中土，贝多凡几翻。
- 摩腾导其流，僧伽鼓其澜。
- 乃建窣堵波，髙标屹参天。
- 划如五彩虹，上与青霄干。
- 兹塔更奇古，层簷俯通川。
- 江山递隐见，万象森回环。
- 公子抱远韵，登临眇风烟。
- 仰穿龙蛇穴，旁瞰日月悬。
- 茫茫悉细碎，寓目疑无全。
- 归来吐妙句，字字劳精甄。
- 嗟我方屏处，胜游阻清缘。
- 幸窥慈恩作，如见众宝山。
- 宗风久寂寞，纻絮何其寒。
- 安得师子吼，震此龙象筵。
- 关弓挟白羽，櫜鞬相周旋。
- 当分宝塔坐，一瞬三万年。

## 拼音
- fo2 jiao4 ru4 zhong1 tu3 ， bei4 duo1 fan2 ji3 fan1 。
- mo2 teng2 dao3 qi2 liu2 ， seng1 jia1 gu3 qi2 lan2 。
- nai3 jian4 su1 du3 bo1 ， gao1 biao1 yi4 can1 tian1 。
- hua4 ru2 wu3 cai3 hong2 ， shang4 yu3 qing1 xiao1 gan1 。
- zi1 ta3 geng4 qi2 gu3 ， ceng2 yan2 fu3 tong1 chuan1 。
- jiang1 shan1 di4 yin3 jian4 ， wan4 xiang4 sen1 hui2 huan2 。
- gong1 zi3 bao4 yuan3 yun4 ， deng1 lin2 miao3 feng1 yan1 。
- yang3 chuan1 long2 she2 xue2 ， pang2 kan4 ri4 yue4 xuan2 。
- mang2 mang2 xi1 xi4 sui4 ， yu4 mu4 yi2 wu2 quan2 。
- gui1 lai2 tu3 miao4 ju4 ， zi4 zi4 lao2 jing1 zhen1 。
- jie1 wo3 fang1 ping2 chu4 ， sheng4 you2 zu3 qing1 yuan2 。
- xing4 kui1 ci2 en1 zuo4 ， ru2 jian4 zhong4 bao3 shan1 。
- zong1 feng1 jiu3 ji4 mo4 ， zhu4 xu4 he2 qi2 han2 。
- an1 de2 shi1 zi3 hou3 ， zhen4 ci3 long2 xiang4 yan2 。
- guan1 gong1 xie2 bai2 yu3 ， gao1 jian1 xiang1 zhou1 xuan2 。
- dang1 fen1 bao3 ta3 zuo4 ， yi2 shun4 san1 wan4 nian2 。

## 注释

## 译文

## 赏析
