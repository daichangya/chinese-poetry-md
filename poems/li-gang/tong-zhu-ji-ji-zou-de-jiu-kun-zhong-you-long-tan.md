---
id: li-gang-tong-zhu-ji-ji-zou-de-jiu-kun-zhong-you-long-tan
title: 同诸季及邹德久昆仲游龙潭
titlePinyin: tong2 zhu1 ji4 ji2 zou1 de2 jiu3 kun1 zhong4 you2 long2 tan2
titleSlug: tong-zhu-ji-ji-zou-de-jiu-kun-zhong-you-long-tan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避地寓江左，精庐极深幽。
- 驾言穷胜赏，遂作龙潭游。
- 暑气歛以退，轻云蔼而浮。
- 疏林未摇落，山色宜清秋。
- 萝磴穿窈窕，松风散飕飗。
- 铁花秀石壁，玉韵锵溪流。
- 谁将三峡桥，断取来岩陬。
- 会心得佳趣，浊酒相献酬。
- 嫩菊青可摘，寒蔬郁堪羞。
- 乐哉山林间，乃尔远世忧。
- 岂知江淮𣸣，杀气横戈矛。
- 幽讨未云已，散策层冈头。
- 天绅拖修瀑，落此万丈湫。
- 空蒙杳霭中，时有飞鱼游。
- 神物不可见，下隐长黄虬。
- 百谷正焦枯，胡为此淹留。
- 会乘风雷便，一起泽九州。
- 我与二三子，于世初无求。
- 萧然岩壑姿，正可擅一丘。
- 愿言假吾居，聊作潜珍谋。
- 玉函畀思邈，贝阙归灵修。
- 何须挟白羽，共逐青绡牛。

## 拼音
- bi4 di4 yu4 jiang1 zuo3 ， jing1 lu2 ji2 shen1 you1 。
- jia4 yan2 qiong2 sheng4 shang3 ， sui4 zuo4 long2 tan2 you2 。
- shu3 qi4 lian3 yi3 tui4 ， qing1 yun2 ai3 er2 fu2 。
- shu1 lin2 wei4 yao2 luo4 ， shan1 se4 yi2 qing1 qiu1 。
- luo2 deng4 chuan1 yao3 tiao3 ， song1 feng1 san4 sou1 liu2 。
- tie3 hua1 xiu4 shi2 bi4 ， yu4 yun4 qiang1 xi1 liu2 。
- shui2 jiang1 san1 xia2 qiao2 ， duan4 qu3 lai2 yan2 zou1 。
- hui4 xin1 de2 jia1 qu4 ， zhuo2 jiu3 xiang1 xian4 chou2 。
- nen4 ju2 qing1 ke3 zhai1 ， han2 shu1 yu4 kan1 xiu1 。
- le4 zai1 shan1 lin2 jian1 ， nai3 er3 yuan3 shi4 you1 。
- qi3 zhi1 jiang1 huai2 fen2 ， sha1 qi4 heng2 ge1 mao2 。
- you1 tao3 wei4 yun2 yi3 ， san4 ce4 ceng2 gang1 tou2 。
- tian1 shen1 tuo1 xiu1 pu4 ， luo4 ci3 wan4 zhang4 qiu1 。
- kong1 meng2 yao3 ai3 zhong1 ， shi2 you3 fei1 yu2 you2 。
- shen2 wu4 bu4 ke3 jian4 ， xia4 yin3 chang2 huang2 qiu2 。
- bai3 gu3 zheng4 jiao1 ku1 ， hu2 wei4 ci3 yan1 liu2 。
- hui4 cheng2 feng1 lei2 bian4 ， yi4 qi3 ze2 jiu3 zhou1 。
- wo3 yu3 er4 san1 zi3 ， yu2 shi4 chu1 wu2 qiu2 。
- xiao1 ran2 yan2 he4 zi1 ， zheng4 ke3 shan4 yi4 qiu1 。
- yuan4 yan2 jia3 wu2 ju1 ， liao2 zuo4 qian2 zhen1 mou2 。
- yu4 han2 bi4 si1 miao3 ， bei4 que1 gui1 ling2 xiu1 。
- he2 xu1 xie2 bai2 yu3 ， gong4 zhu2 qing1 xiao1 niu2 。

## 注释

## 译文

## 赏析
