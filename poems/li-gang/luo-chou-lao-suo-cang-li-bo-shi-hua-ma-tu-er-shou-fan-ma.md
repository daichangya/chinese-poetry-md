---
id: li-gang-luo-chou-lao-suo-cang-li-bo-shi-hua-ma-tu-er-shou-fan-ma
title: 罗畴老所藏李伯时画马图二首 蕃马
titlePinyin: luo2 chou2 lao3 suo3 cang2 li3 bo2 shi2 hua4 ma3 tu2 er4 shou3   fan1 ma3
titleSlug: luo-chou-lao-suo-cang-li-bo-shi-hua-ma-tu-er-shou-fan-ma
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 边人牧马如牧羊，群族散置初无伤。
- 妙哉龙眠笔有眼，作此冀北才而臧。
- 素纨盈尺十二匹，骨相毛物皆非常。
- 青骢紫燕五色满，骍骐骝骆骃骊黄。
- 旁行侧睨复回顾，矫首奋鬛嘶风霜。
- 背驰正立尽变态，意气磊落如腾骧。
- 想当盘礴初运思，工与造物争毫芒。
- 此中念虑讵可熟，至言发药诚难忘。
- 从此绝笔不画马，但写妙相依圆光。
- 斯人于今又黄土，斯画可宝宜珍藏。

## 拼音
- bian1 ren2 mu4 ma3 ru2 mu4 yang2 ， qun2 zu2 san4 zhi4 chu1 wu2 shang1 。
- miao4 zai1 long2 mian2 bi3 you3 yan3 ， zuo4 ci3 ji4 bei3 cai2 er2 zang1 。
- su4 wan2 ying2 chi3 shi2 er4 pi3 ， gu3 xiang1 mao2 wu4 jie1 fei1 chang2 。
- qing1 cong1 zi3 yan4 wu3 se4 man3 ， xing1 qi2 liu2 luo4 yin1 li2 huang2 。
- pang2 xing2 ce4 ni4 fu4 hui2 gu4 ， jiao3 shou3 fen4 lie4 si1 feng1 shuang1 。
- bei4 chi2 zheng4 li4 jin4 bian4 tai4 ， yi4 qi4 lei3 luo4 ru2 teng2 xiang1 。
- xiang3 dang1 pan2 bo2 chu1 yun4 si1 ， gong1 yu3 zao4 wu4 zheng1 hao2 mang2 。
- ci3 zhong1 nian4 lü4 ju4 ke3 shu2 ， zhi4 yan2 fa1 yao4 cheng2 nan2 wang4 。
- cong2 ci3 jue2 bi3 bu2 hua4 ma3 ， dan4 xie3 miao4 xiang1 yi1 yuan2 guang1 。
- si1 ren2 yu2 jin1 you4 huang2 tu3 ， si1 hua4 ke3 bao3 yi2 zhen1 cang2 。

## 注释

## 译文

## 赏析
