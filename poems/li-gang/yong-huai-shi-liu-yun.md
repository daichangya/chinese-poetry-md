---
id: li-gang-yong-huai-shi-liu-yun
title: 咏怀十六韵
titlePinyin: yong3 huai2 shi2 liu4 yun4
titleSlug: yong-huai-shi-liu-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衰年万事懒，此志有谁知。
- 偶尔出何意，泛然归不迟。
- 休为𫛳鸟赋，幸及荔枝时。
- 水石日在眼，旌旜非所思。
- 携琴傍松径，置酒俯莲池。
- 粲粲水花净，萧萧风叶披。
- 忘言聊隐几，得趣剩围棋。
- 天地惨将暮，风云徒尔为。
- 物华去苒苒，草色自离离。
- 密勿猿鹤侣，迢遥丘壑姿。
- 亲朋有情话，图书皆吾师。
- 扫室仅容膝，说诗真解颐。
- 多惭鹓鹭羽，且咏鹡鸰诗。
- 逸少誓独苦，孔君休乃宜。
- 平生沧海约，岁晚鹿门期。
- 喜近清秋节，那为宋玉悲。

## 拼音
- shuai1 nian2 wan4 shi4 lan3 ， ci3 zhi4 you3 shui2 zhi1 。
- ou3 er3 chu1 he2 yi4 ， fan4 ran2 gui1 bu4 chi2 。
- xiu1 wei4 𫛳 niao3 fu4 ， xing4 ji2 li4 zhi1 shi2 。
- shui3 shi2 ri4 zai4 yan3 ， jing1 zhan1 fei1 suo3 si1 。
- xie2 qin2 bang4 song1 jing4 ， zhi4 jiu3 fu3 lian2 chi2 。
- can4 can4 shui3 hua1 jing4 ， xiao1 xiao1 feng1 ye4 pi1 。
- wang4 yan2 liao2 yin3 ji3 ， de2 qu4 sheng4 wei2 qi2 。
- tian1 di4 can3 jiang1 mu4 ， feng1 yun2 tu2 er3 wei4 。
- wu4 hua2 qu4 ran3 ran3 ， cao3 se4 zi4 li2 li2 。
- mi4 wu4 yuan2 he4 lü3 ， tiao2 yao2 qiu1 he4 zi1 。
- qin1 peng2 you3 qing2 hua4 ， tu2 shu1 jie1 wu2 shi1 。
- sao3 shi4 jin3 rong2 xi1 ， shuo1 shi1 zhen1 jie3 yi2 。
- duo1 can2 yuan1 lu4 yu3 ， qie3 yong3 ji2 ling2 shi1 。
- yi4 shao3 shi4 du2 ku3 ， kong3 jun1 xiu1 nai3 yi2 。
- ping2 sheng1 cang1 hai3 yue1 ， sui4 wan3 lu4 men2 qi1 。
- xi3 jin4 qing1 qiu1 jie2 ， na4 wei4 song4 yu4 bei1 。

## 注释

## 译文

## 赏析
