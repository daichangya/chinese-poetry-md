---
id: li-gang-yao-ming-yi-wu-shi-jin-xing-ci-yi-ji-ang-qin-wan-wu-yi-zhe-yong-di-wu-sh-1453f9c1
title: 尧明以五诗賮行辞意激昂钦玩无已輙用第五首次韵为报聊发一笑
titlePinyin: yao2 ming2 yi3 wu3 shi1 jin4 xing2 ci2 yi4 ji1 ang2 qin1 wan2 wu2 yi3 zhe2 yong4 di4 wu3 shou3 ci4 yun4 wei4 bao4 liao2 fa1 yi2 xiao4
titleSlug: yao-ming-yi-wu-shi-jin-xing-ci-yi-ji-ang-qin-wan-wu-yi-zhe-yong-di-wu-sh-1453f9c1
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吹台一罇酒，平昔接英游。
- 棘闱澹墨榜，曾见成名秋。
- 焉知江海上，乃复同唱酬。
- 子如清庙器，端俟识者收。
- 又如御厨珍，可用三公羞。
- 髙志凛冰雪，妙语锵琳球。
- 三年未飞鸣，一举宜无俦。
- 我已谢世网，逝将老一丘。
- 愿子勉自爱，食肉鄙虎头。
- 名节乃难立，富贵良易求。

## 拼音
- chui1 tai2 yi4 zun1 jiu3 ， ping2 xi1 jie1 ying1 you2 。
- ji2 wei2 dan4 mo4 bang3 ， ceng2 jian4 cheng2 ming2 qiu1 。
- yan1 zhi1 jiang1 hai3 shang4 ， nai3 fu4 tong2 chang4 chou2 。
- zi3 ru2 qing1 miao4 qi4 ， duan1 si4 shi2 zhe3 shou1 。
- you4 ru2 yu4 chu2 zhen1 ， ke3 yong4 san1 gong1 xiu1 。
- gao1 zhi4 lin3 bing1 xue3 ， miao4 yu3 qiang1 lin2 qiu2 。
- san1 nian2 wei4 fei1 ming2 ， yi4 ju3 yi2 wu2 chou2 。
- wo3 yi3 xie4 shi4 wang3 ， shi4 jiang1 lao3 yi4 qiu1 。
- yuan4 zi3 mian3 zi4 ai4 ， shi2 rou4 bi3 hu3 tou2 。
- ming2 jie2 nai3 nan2 li4 ， fu4 gui4 liang2 yi4 qiu2 。

## 注释

## 译文

## 赏析
