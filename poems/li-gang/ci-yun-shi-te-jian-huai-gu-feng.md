---
id: li-gang-ci-yun-shi-te-jian-huai-gu-feng
title: 次韵士特见怀古风
titlePinyin: ci4 yun4 shi4 te4 jian4 huai2 gu3 feng1
titleSlug: ci-yun-shi-te-jian-huai-gu-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遭遇登黄合，平生志寝丘。
- 燋头无寸效，失脚落遐陬。
- 一去苍龙阙，三惊白露秋。
- 贾生时欲恸，平子不胜愁。
- 鄂渚何曾到，兰江未许留。
- 孤城逾地角，绝岛在鼇头。
- 父子同双影，箪瓢付一舟。
- 飘零已知幸，奇绝敢言游。
- 望断归来鹤，情孚不下鸥。
- 波涛从汹涌，鼓角助清幽。
- 忽奉日边令，容还峤北州。
- 天恩方肉骨，厉鬼漫持矛。
- 力拯中兴业，深防不戴讐。
- 当车虽怒臂，见险莫扶辀。
- 往事追何及，来功勉或收。
- 舍垣宜葺补，风雨正飕飗。
- 离索何其久，吟哦谁与酬。
- 管宁终著帽，王粲且登楼。
- 阻绝江南信，淹留海上洲。
- 归心良耿耿，去路尚悠悠。
- 见说鲸奔网，仍传盗聚蟊。
- 不知供羽卫，今有几貔貅。
- 瓯越亦远矣，江淮已定不。
- 视天真懵懵，知命罢休休。
- 水有朝东性，嫠非恤纬忧。
- 吾徒强餐饭，肉食自深谋。

## 拼音
- zao1 yu4 deng1 huang2 he2 ， ping2 sheng1 zhi4 qin3 qiu1 。
- jiao1 tou2 wu2 cun4 xiao4 ， shi1 jiao3 luo4 xia2 zou1 。
- yi2 qu4 cang1 long2 que1 ， san1 jing1 bai2 lu4 qiu1 。
- jia3 sheng1 shi2 yu4 tong4 ， ping2 zi3 bu2 sheng4 chou2 。
- e4 zhu3 he2 ceng2 dao4 ， lan2 jiang1 wei4 xu3 liu2 。
- gu1 cheng2 yu2 di4 jiao3 ， jue2 dao3 zai4 ao2 tou2 。
- fu4 zi3 tong2 shuang1 ying3 ， dan1 piao2 fu4 yi4 zhou1 。
- piao1 ling2 yi3 zhi1 xing4 ， qi2 jue2 gan3 yan2 you2 。
- wang4 duan4 gui1 lai2 he4 ， qing2 fu2 bu2 xia4 ou1 。
- bo1 tao1 cong2 xiong1 yong3 ， gu3 jiao3 zhu4 qing1 you1 。
- hu1 feng4 ri4 bian1 ling4 ， rong2 hai2 qiao2 bei3 zhou1 。
- tian1 en1 fang1 rou4 gu3 ， li4 gui3 man4 chi2 mao2 。
- li4 zheng3 zhong1 xing1 ye4 ， shen1 fang2 bu2 dai4 chou2 。
- dang1 che1 sui1 nu4 bi4 ， jian4 xian3 mo4 fu2 zhou1 。
- wang3 shi4 zhui1 he2 ji2 ， lai2 gong1 mian3 huo4 shou1 。
- she4 yuan2 yi2 qi4 bu3 ， feng1 yu3 zheng4 sou1 liu2 。
- li2 suo3 he2 qi2 jiu3 ， yin2 e2 shui2 yu3 chou2 。
- guan3 ning2 zhong1 zhu4 mao4 ， wang2 can4 qie3 deng1 lou2 。
- zu3 jue2 jiang1 nan2 xin4 ， yan1 liu2 hai3 shang4 zhou1 。
- gui1 xin1 liang2 geng3 geng3 ， qu4 lu4 shang4 you1 you1 。
- jian4 shuo1 jing1 ben1 wang3 ， reng2 chuan2 dao4 ju4 mao2 。
- bu4 zhi1 gong4 yu3 wei4 ， jin1 you3 ji3 pi2 xiu1 。
- ou1 yue4 yi4 yuan3 yi3 ， jiang1 huai2 yi3 ding4 bu4 。
- shi4 tian1 zhen1 meng3 meng3 ， zhi1 ming4 ba4 xiu1 xiu1 。
- shui3 you3 chao2 dong1 xing4 ， li2 fei1 xu4 wei3 you1 。
- wu2 tu2 qiang2 can1 fan4 ， rou4 shi2 zi4 shen1 mou2 。

## 注释

## 译文

## 赏析
