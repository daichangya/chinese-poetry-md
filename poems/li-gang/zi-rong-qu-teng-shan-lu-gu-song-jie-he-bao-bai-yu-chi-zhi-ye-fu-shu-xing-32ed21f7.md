---
id: li-gang-zi-rong-qu-teng-shan-lu-gu-song-jie-he-bao-bai-yu-chi-zhi-ye-fu-shu-xing-32ed21f7
title: 自容趋藤山路古松皆合抱百余尺枝叶扶疏行人庇赖为取松明者所刳剔因而摧倾十已六七良可惜也
titlePinyin: zi4 rong2 qu1 teng2 shan1 lu4 gu3 song1 jie1 he2 bao4 bai3 yu2 chi3 zhi1 ye4 fu2 shu1 xing2 ren2 bi4 lai4 wei4 qu3 song1 ming2 zhe3 suo3 ku1 ti1 yin1 er2 cui1 qing1 shi2 yi3 liu4 qi1 liang2 ke3 xi1 ye3
titleSlug: zi-rong-qu-teng-shan-lu-gu-song-jie-he-bao-bai-yu-chi-zhi-ye-fu-shu-xing-32ed21f7
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 松林缭峻岭，百尺森葱青。
- 不知何年种，天矫乱龙形。
- 浓阴翳修途，当暑有余清。
- 长风一披拂，时作波涛声。
- 如何锥刀徒，使争爝火明。
- 伤肤及肌骨，风雨因摧倾。
- 颠倒委榛棘，气象犹峥嵘。
- 行人失庇赖，伫立空凝情。
- 缅想栽培初，爱护如目睛。
- 合抱始毫末，几经霜露零。
- 一日毁有余，百年养不成。
- 忍使易凋丧，此理真难评。
- 忆昔陶士行，为政有善经。
- 擢禾与移柳，一一纠以刑。
- 既往不及追，将来犹可惩。
- 感动遂成章，庶几知者听。

## 拼音
- song1 lin2 liao2 jun4 ling3 ， bai3 chi3 sen1 cong1 qing1 。
- bu4 zhi1 he2 nian2 zhong3 ， tian1 jiao3 luan4 long2 xing2 。
- nong2 yin1 yi4 xiu1 tu2 ， dang1 shu3 you3 yu2 qing1 。
- chang2 feng1 yi4 pi1 fu2 ， shi2 zuo4 bo1 tao1 sheng1 。
- ru2 he2 zhui1 dao1 tu2 ， shi3 zheng1 jue2 huo3 ming2 。
- shang1 fu1 ji2 ji1 gu3 ， feng1 yu3 yin1 cui1 qing1 。
- dian1 dao3 wei3 zhen1 ji2 ， qi4 xiang4 you2 zheng1 rong2 。
- xing2 ren2 shi1 bi4 lai4 ， zhu4 li4 kong1 ning2 qing2 。
- mian3 xiang3 zai1 pei2 chu1 ， ai4 hu4 ru2 mu4 jing1 。
- he2 bao4 shi3 hao2 mo4 ， ji3 jing1 shuang1 lu4 ling2 。
- yi2 ri4 hui3 you3 yu2 ， bai3 nian2 yang3 bu4 cheng2 。
- ren3 shi3 yi4 diao1 sang4 ， ci3 li3 zhen1 nan2 ping2 。
- yi4 xi1 tao2 shi4 xing2 ， wei2 zheng4 you3 shan4 jing1 。
- zhuo2 he2 yu3 yi2 liu3 ， yi1 yi1 jiu1 yi3 xing2 。
- ji4 wang3 bu4 ji2 zhui1 ， jiang1 lai2 you2 ke3 cheng2 。
- gan3 dong4 sui4 cheng2 zhang1 ， shu4 ji1 zhi1 zhe3 ting1 。

## 注释

## 译文

## 赏析
