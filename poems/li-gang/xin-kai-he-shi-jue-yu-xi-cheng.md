---
id: li-gang-xin-kai-he-shi-jue-yu-xi-cheng
title: 新开河食鳜鱼戏成
titlePinyin: xin1 kai1 he2 shi2 jue2 yu2 xi4 cheng2
titleSlug: xin-kai-he-shi-jue-yu-xi-cheng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平湖渺漫烟苍苍，菰蒲擢秀新荷香。
- 渔舟演漾出深浦，舟中鲜鳜肥而臧。
- 传呼就买不论价，得钱留鱼鱼眼光。
- 细鳞哆口传鬐鬛，斓斑点黑微涂黄。
- 巨盆汲水养余息，拨剌奋尾犹洋洋。
- 付庖荐酒择困者，挥刀切玉芼桂姜。
- 曲生风味已酝藉，得此更使不可忘。
- 松江之鲈不足忆，银色讵数绵州鲂。
- 惜哉行役难驻櫂，一饱未许杯盘常。
- 雨蓑烟笠乃吾事，安得独钓青茫茫。

## 拼音
- ping2 hu2 miao3 man4 yan1 cang1 cang1 ， gu1 pu2 zhuo2 xiu4 xin1 he2 xiang1 。
- yu2 zhou1 yan3 yang4 chu1 shen1 pu3 ， zhou1 zhong1 xian1 jue2 fei2 er2 zang1 。
- chuan2 hu1 jiu4 mai3 bu2 lun4 jia4 ， de2 qian2 liu2 yu2 yu2 yan3 guang1 。
- xi4 lin2 duo1 kou3 chuan2 qi2 lie4 ， lan2 ban1 dian3 hei1 wei1 tu2 huang2 。
- ju4 pen2 ji2 shui3 yang3 yu2 xi1 ， bo1 la4 fen4 wei3 you2 yang2 yang2 。
- fu4 pao2 jian4 jiu3 ze2 kun4 zhe3 ， hui1 dao1 qie4 yu4 mao4 gui4 jiang1 。
- qu3 sheng1 feng1 wei4 yi3 yun4 jie4 ， de2 ci3 geng4 shi3 bu4 ke3 wang4 。
- song1 jiang1 zhi1 lu2 bu4 zu2 yi4 ， yin2 se4 ju4 shu4 mian2 zhou1 fang2 。
- xi1 zai1 xing2 yi4 nan2 zhu4 zhao4 ， yi4 bao3 wei4 xu3 bei1 pan2 chang2 。
- yu3 suo1 yan1 li4 nai3 wu2 shi4 ， an1 de2 du2 diao4 qing1 mang2 mang2 。

## 注释

## 译文

## 赏析
