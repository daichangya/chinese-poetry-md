---
id: li-gang-ci-yun-dan-xia-zong-ben-zhang-lao-jian-ji-gu-feng
title: 次韵丹霞宗本长老见寄古风
titlePinyin: ci4 yun4 dan1 xia2 zong1 ben3 zhang3 lao3 jian4 ji4 gu3 feng1
titleSlug: ci-yun-dan-xia-zong-ben-zhang-lao-jian-ji-gu-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝居郁沉沉，梧桐植朝阳。
- 愧将鷰雀翼，参彼鹓鸾行。
- 含香待黼座，秉笔立明光。
- 谁知汲黯戅，忽作朱云狂。
- 襆被出都门，濯缨走沧浪。
- 饱闻瑞光岩，道席久振芳。
- 识高行复苦，皎月照严霜。
- 醍醐有妙味，薝卜无余香。
- 愿闻第一义，洗我浩刼茫。
- 闭关不肯出，未许窥高墙。
- 徒将非舌语，远寄烦宣扬。
- 秋风动樵水，何日思褰裳。

## 拼音
- di4 ju1 yu4 chen2 chen2 ， wu2 tong2 zhi2 chao2 yang2 。
- kui4 jiang1 yan4 que4 yi4 ， can1 bi3 yuan1 luan2 xing2 。
- han2 xiang1 dai4 fu3 zuo4 ， bing3 bi3 li4 ming2 guang1 。
- shui2 zhi1 ji2 an4 gang4 ， hu1 zuo4 zhu1 yun2 kuang2 。
- fu2 bei4 chu1 dou1 men2 ， zhuo2 ying1 zou3 cang1 lang4 。
- bao3 wen2 rui4 guang1 yan2 ， dao4 xi2 jiu3 zhen4 fang1 。
- shi2 gao1 xing2 fu4 ku3 ， jiao3 yue4 zhao4 yan2 shuang1 。
- ti2 hu2 you3 miao4 wei4 ， zhan1 bu3 wu2 yu2 xiang1 。
- yuan4 wen2 di4 yi1 yi4 ， xi3 wo3 hao4 jie2 mang2 。
- bi4 guan1 bu4 ken3 chu1 ， wei4 xu3 kui1 gao1 qiang2 。
- tu2 jiang1 fei1 she2 yu3 ， yuan3 ji4 fan2 xuan1 yang2 。
- qiu1 feng1 dong4 qiao2 shui3 ， he2 ri4 si1 qian1 shang0 。

## 注释

## 译文

## 赏析
