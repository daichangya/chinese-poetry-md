---
id: li-gang-dong-ri-lai-guan-gu-shan-xin-ge-ou-cheng-gu-feng-san-shi-yun
title: 冬日来观鼓山新阁偶成古风三十韵
titlePinyin: dong1 ri4 lai2 guan1 gu3 shan1 xin1 ge2 ou3 cheng2 gu3 feng1 san1 shi2 yun4
titleSlug: dong-ri-lai-guan-gu-shan-xin-ge-ou-cheng-gu-feng-san-shi-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寻盟访鼓山，风物宛如昨。
- 山中有开士，弹指成杰阁。
- 应真飞锡来，一一得所托。
- 翚飞骞栋甍，绚烂丽丹雘。
- 峨峨大顶峰，孤影入簷角。
- 乃知象教力，建立必卓荦。
- 却为灵源游，云木互参错。
- 岩深松桂香，石古苔藓剥。
- 冬温日清美，景短气萧索。
- 天然资野逸，安用遮翠幕。
- 快哉缅登临，及此小摇落。
- 乘髙望瀛海，南极露垠堮。
- 蓬壶在跬步，谁谓仙山邈。
- 苍茫杳霭中，万象恣磅礴。
- 回头睇中原，郡国半沙漠。
- 犬羊污宫殿，蛇豕穴城郭。
- 畴能挽天河，一洗氛祲恶。
- 我生多艰虞，久矣衰病作。
- 君恩听言归，养拙侣猿鹤。
- 忽忽岁遒尽，平子殊不乐。
- 幸同二三子，杖履徧丘壑。
- 跻攀力尚强，谈笑心无怍。
- 野鹿饱丰甘，冥鸿在寥廓。
- 翻思轩冕间，何异遭束䌸。
- 斯游信清绝，妙赏寄寂寞。
- 晚来凄以风，远色秀增岳。
- 泠泠钟磬声，随月度林薄。
- 惄焉感时心，未免如陨箨。
- 倘能驾云螭，岂复忧世瘼。
- 会当期若士，相与踞龟壳。

## 拼音
- xun2 meng2 fang3 gu3 shan1 ， feng1 wu4 wan3 ru2 zuo2 。
- shan1 zhong1 you3 kai1 shi4 ， tan2 zhi3 cheng2 jie2 ge2 。
- ying4 zhen1 fei1 xi1 lai2 ， yi1 yi1 de2 suo3 tuo1 。
- hui1 fei1 qian1 dong4 meng2 ， xuan4 lan4 li4 dan1 huo4 。
- e2 e2 da4 ding3 feng1 ， gu1 ying3 ru4 yan2 jiao3 。
- nai3 zhi1 xiang4 jiao4 li4 ， jian4 li4 bi4 zhuo2 luo4 。
- que4 wei4 ling2 yuan2 you2 ， yun2 mu4 hu4 can1 cuo4 。
- yan2 shen1 song1 gui4 xiang1 ， shi2 gu3 tai2 xian3 bao1 。
- dong1 wen1 ri4 qing1 mei3 ， jing3 duan3 qi4 xiao1 suo3 。
- tian1 ran2 zi1 ye3 yi4 ， an1 yong4 zhe1 cui4 mu4 。
- kuai4 zai1 mian3 deng1 lin2 ， ji2 ci3 xiao3 yao2 luo4 。
- cheng2 gao1 wang4 ying2 hai3 ， nan2 ji2 lu4 yin2 e4 。
- peng2 hu2 zai4 kui3 bu4 ， shui2 wei4 xian1 shan1 miao3 。
- cang1 mang2 yao3 ai3 zhong1 ， wan4 xiang4 zi4 bang4 bo2 。
- hui2 tou2 di4 zhong1 yuan2 ， jun4 guo2 ban4 sha1 mo4 。
- quan3 yang2 wu1 gong1 dian4 ， she2 shi3 xue2 cheng2 guo1 。
- chou2 neng2 wan3 tian1 he2 ， yi4 xi3 fen1 jin4 e4 。
- wo3 sheng1 duo1 jian1 yu2 ， jiu3 yi3 shuai1 bing4 zuo4 。
- jun1 en1 ting1 yan2 gui1 ， yang3 zhuo1 lü3 yuan2 he4 。
- hu1 hu1 sui4 qiu2 jin4 ， ping2 zi3 shu1 bu2 le4 。
- xing4 tong2 er4 san1 zi3 ， zhang4 lü3 bian4 qiu1 he4 。
- ji1 pan1 li4 shang4 qiang2 ， tan2 xiao4 xin1 wu2 zuo4 。
- ye3 lu4 bao3 feng1 gan1 ， ming2 hong2 zai4 liao2 kuo4 。
- fan1 si1 xuan1 mian3 jian1 ， he2 yi4 zao1 shu4 䌸 。
- si1 you2 xin4 qing1 jue2 ， miao4 shang3 ji4 ji4 mo4 。
- wan3 lai2 qi1 yi3 feng1 ， yuan3 se4 xiu4 zeng1 yue4 。
- ling2 ling2 zhong1 qing4 sheng1 ， sui2 yue4 du4 lin2 bao2 。
- ni4 yan1 gan3 shi2 xin1 ， wei4 mian3 ru2 yun3 tuo4 。
- tang3 neng2 jia4 yun2 chi1 ， qi3 fu4 you1 shi4 mo4 。
- hui4 dang1 qi1 ruo4 shi4 ， xiang1 yu3 ju4 gui1 ke2 。

## 注释

## 译文

## 赏析
