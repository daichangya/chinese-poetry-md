---
id: li-gang-ci-yun-he-yu-gong-ming-cha-yuan-fu-suo-cang-li-cheng-shan-shui
title: 次韵和虞公明察院赋所藏李成山水
titlePinyin: ci4 yun4 he2 yu2 gong1 ming2 cha2 yuan4 fu4 suo3 cang2 li3 cheng2 shan1 shui3
titleSlug: ci-yun-he-yu-gong-ming-cha-yuan-fu-suo-cang-li-cheng-shan-shui
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画史古多有，李生独宝传。
- 譬犹古人书，墨妙称诚悬。
- 尤物世难蓄，变化登云天。
- 流落人间者，遗迹犹绵绵。
- 此本更奇绝，髙深自山渊。
- 想当槃礴时，舐笔应如椽。
- 楼观抱空曲，林芿霭层巅。
- 屹然岩石姿，润比金玉坚。
- 倐忽变寒暑，霏微起云烟。
- 髙堂寓远目，如堕嵩华前。
- 回观旧所藏，一一可弃捐。
- 乃知盖代手，笔力能旋干。
- 众工画山水，意匠劳雕镌。
- 惟兹得简易，大巧初天全。
- 鉴裁有精识，丹青孰争先。
- 何须嫫姆丑，始辨西施妍。
- 嗟我性迂拙，漂流方隐鄽。
- 幸从长者游，坐使伊郁宣。
- 啸咏图史间，髙台谢牵挛。
- 新诗与妙画，更使穷钻研。
- 愧乏色丝句，为续金声篇。
- 端思画中趣，秪欲休林泉。

## 拼音
- hua4 shi3 gu3 duo1 you3 ， li3 sheng1 du2 bao3 chuan2 。
- pi4 you2 gu3 ren2 shu1 ， mo4 miao4 cheng1 cheng2 xuan2 。
- you2 wu4 shi4 nan2 xu4 ， bian4 hua4 deng1 yun2 tian1 。
- liu2 luo4 ren2 jian1 zhe3 ， yi2 ji4 you2 mian2 mian2 。
- ci3 ben3 geng4 qi2 jue2 ， gao1 shen1 zi4 shan1 yuan1 。
- xiang3 dang1 pan2 bo2 shi2 ， shi4 bi3 ying4 ru2 chuan2 。
- lou2 guan1 bao4 kong1 qu3 ， lin2 reng2 ai3 ceng2 dian1 。
- yi4 ran2 yan2 shi2 zi1 ， run4 bi3 jin1 yu4 jian1 。
- shu1 hu1 bian4 han2 shu3 ， fei1 wei1 qi3 yun2 yan1 。
- gao1 tang2 yu4 yuan3 mu4 ， ru2 duo4 song1 hua2 qian2 。
- hui2 guan1 jiu4 suo3 cang2 ， yi1 yi1 ke3 qi4 juan1 。
- nai3 zhi1 gai4 dai4 shou3 ， bi3 li4 neng2 xuan2 gan1 。
- zhong4 gong1 hua4 shan1 shui3 ， yi4 jiang4 lao2 diao1 juan1 。
- wei2 zi1 de2 jian3 yi4 ， da4 qiao3 chu1 tian1 quan2 。
- jian4 cai2 you3 jing1 shi2 ， dan1 qing1 shu2 zheng1 xian1 。
- he2 xu1 mo2 mu3 chou3 ， shi3 bian4 xi1 shi1 yan2 。
- jie1 wo3 xing4 yu1 zhuo1 ， piao1 liu2 fang1 yin3 chan2 。
- xing4 cong2 zhang3 zhe3 you2 ， zuo4 shi3 yi1 yu4 xuan1 。
- xiao4 yong3 tu2 shi3 jian1 ， gao1 tai2 xie4 qian1 luan2 。
- xin1 shi1 yu3 miao4 hua4 ， geng4 shi3 qiong2 zuan1 yan2 。
- kui4 fa2 se4 si1 ju4 ， wei4 xu4 jin1 sheng1 pian1 。
- duan1 si1 hua4 zhong1 qu4 ， di1 yu4 xiu1 lin2 quan2 。

## 注释

## 译文

## 赏析
