---
id: li-gang-rui-guang-yan-li-hua-que-zan
title: 瑞光岩立化雀赞
titlePinyin: rui4 guang1 yan2 li4 hua4 que4 zan4
titleSlug: rui-guang-yan-li-hua-que-zan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 菩萨游戏于神通，六道四生咸可入。
- 为欲化导诸有情，故于异类而出现。
- 谛观此雀甚微渺，每食一粒栖一枝。
- 卑飞不出蓬蒿间，远举安知鸿鹄志。
- 而能坐脱与立亡，依彼金容及香火。
- 屹然而化不震动，如以木石镌刻成。
- 非诸菩萨威神力，孰能现此希奇事。
- 我观三界诸众生，惟人实具大智慧。
- 妄想颠倒造诸业，失身沦入横生中。
- 重为毛群轻羽族，破碎一切诸蠕动。
- 虽云妙觉不销亡，无那沉迷益玄远。
- 菩萨慈悲哀悯故，化身与彼为导师。
- 缘终寂灭显示人，使知佛性无有二。
- 佛子若有瞻礼者，愿言悉发敬信心。
- 勇猛精进趣菩萨，皆具如是菩萨行。

## 拼音
- pu2 sa4 you2 xi4 yu2 shen2 tong1 ， liu4 dao4 si4 sheng1 xian2 ke3 ru4 。
- wei4 yu4 hua4 dao3 zhu1 you3 qing2 ， gu4 yu2 yi4 lei4 er2 chu1 xian4 。
- di4 guan1 ci3 que4 shen4 wei1 miao3 ， mei3 shi2 yi2 li4 qi1 yi4 zhi1 。
- bei1 fei1 bu4 chu1 peng2 hao1 jian1 ， yuan3 ju3 an1 zhi1 hong2 hu2 zhi4 。
- er2 neng2 zuo4 tuo1 yu3 li4 wang2 ， yi1 bi3 jin1 rong2 ji2 xiang1 huo3 。
- yi4 ran2 er2 hua4 bu2 zhen4 dong4 ， ru2 yi3 mu4 shi2 juan1 ke4 cheng2 。
- fei1 zhu1 pu2 sa4 wei1 shen2 li4 ， shu2 neng2 xian4 ci3 xi1 qi2 shi4 。
- wo3 guan1 san1 jie4 zhu1 zhong4 sheng1 ， wei2 ren2 shi2 ju4 da4 zhi4 hui4 。
- wang4 xiang3 dian1 dao3 zao4 zhu1 ye4 ， shi1 shen1 lun2 ru4 heng2 sheng1 zhong1 。
- zhong4 wei4 mao2 qun2 qing1 yu3 zu2 ， po4 sui4 yi2 qie4 zhu1 ru2 dong4 。
- sui1 yun2 miao4 jue2 bu4 xiao1 wang2 ， wu2 na4 chen2 mi2 yi4 xuan2 yuan3 。
- pu2 sa4 ci2 bei1 ai1 min3 gu4 ， hua4 shen1 yu3 bi3 wei4 dao3 shi1 。
- yuan2 zhong1 ji4 mie4 xian3 shi4 ren2 ， shi3 zhi1 fo2 xing4 wu2 you3 er4 。
- fo2 zi3 ruo4 you3 zhan1 li3 zhe3 ， yuan4 yan2 xi1 fa1 jing4 xin4 xin1 。
- yong3 meng3 jing1 jin4 qu4 pu2 sa4 ， jie1 ju4 ru2 shi4 pu2 sa4 xing2 。

## 注释

## 译文

## 赏析
