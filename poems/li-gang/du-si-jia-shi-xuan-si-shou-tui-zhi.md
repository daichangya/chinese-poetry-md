---
id: li-gang-du-si-jia-shi-xuan-si-shou-tui-zhi
title: 读四家诗选四首 退之
titlePinyin: du2 si4 jia1 shi1 xuan3 si4 shou3   tui4 zhi1
titleSlug: du-si-jia-shi-xuan-si-shou-tui-zhi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昌黎文章伯，乃是圣人耦。
- 传道自孟轲，渊源极师友。
- 雄词障百川，伟论挂众口。
- 余事付诗篇，雅健古无有。
- 尤工用险韵，妥贴等妍丑。
- 毅然倔强姿，挥此摩天手。
- 立朝著大节，去作潮阳守。
- 驱扫云雾开，约束鲛鳄走。
- 位虽不称德，妙誉垂不朽。
- 譬犹观泰山，群岭皆培𪣻。
- 又如众星中，错落仰北斗。
- 籍湜何足云，齐名岂其柳。

## 拼音
- chang1 li2 wen2 zhang1 bo2 ， nai3 shi4 sheng4 ren2 ou3 。
- chuan2 dao4 zi4 meng4 ke1 ， yuan1 yuan2 ji2 shi1 you3 。
- xiong2 ci2 zhang4 bai3 chuan1 ， wei3 lun4 gua4 zhong4 kou3 。
- yu2 shi4 fu4 shi1 pian1 ， ya3 jian4 gu3 wu2 you3 。
- you2 gong1 yong4 xian3 yun4 ， tuo3 tie1 deng3 yan2 chou3 。
- yi4 ran2 jue2 jiang4 zi1 ， hui1 ci3 mo2 tian1 shou3 。
- li4 chao2 zhu4 da4 jie2 ， qu4 zuo4 chao2 yang2 shou3 。
- qu1 sao3 yun2 wu4 kai1 ， yue1 shu4 jiao1 e4 zou3 。
- wei4 sui1 bu4 cheng1 de2 ， miao4 yu4 chui2 bu4 xiu3 。
- pi4 you2 guan1 tai4 shan1 ， qun2 ling3 jie1 pei2 lou2 。
- you4 ru2 zhong4 xing1 zhong1 ， cuo4 luo4 yang3 bei3 dou4 。
- ji2 shi2 he2 zu2 yun2 ， qi2 ming2 qi3 qi2 liu3 。

## 注释

## 译文

## 赏析
