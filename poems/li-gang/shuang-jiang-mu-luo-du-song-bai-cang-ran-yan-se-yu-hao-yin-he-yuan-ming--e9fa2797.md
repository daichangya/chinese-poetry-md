---
id: li-gang-shuang-jiang-mu-luo-du-song-bai-cang-ran-yan-se-yu-hao-yin-he-yuan-ming--e9fa2797
title: 霜降木落独松柏苍然颜色愈好因和渊明荣木篇以见意
titlePinyin: shuang1 jiang4 mu4 luo4 du2 song1 bai3 cang1 ran2 yan2 se4 yu4 hao3 yin1 he2 yuan1 ming2 rong2 mu4 pian1 yi3 jian4 yi4
titleSlug: shuang-jiang-mu-luo-du-song-bai-cang-ran-yan-se-yu-hao-yin-he-yuan-ming--e9fa2797
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采采荣木，春华于兹。
- 及尔素秋，风霜瘁之。
- 寒暑代谢，荣枯有时。
- 改柯易叶，翩其陨而。
- 苍苍松柏，擢干蟠根。
- 风霜虽厉，秀色长存。
- 君子进德，以道为门。
- 岁寒时艰，节义弥敦。
- 惟天于余，赋此拙陋。
- 材不趋新，学惟求旧。
- 黾勉夙夜，其何能富。
- 屡冒艰危，内省不疚。
- 先公有训，岂敢失坠。
- 敬慎威仪，圣言是畏。
- 铅刀虽钝，驽马希骥。
- 一割之功，十驾而至。

## 拼音
- cai3 cai3 rong2 mu4 ， chun1 hua2 yu2 zi1 。
- ji2 er3 su4 qiu1 ， feng1 shuang1 cui4 zhi1 。
- han2 shu3 dai4 xie4 ， rong2 ku1 you3 shi2 。
- gai3 ke1 yi4 ye4 ， pian1 qi2 yun3 er2 。
- cang1 cang1 song1 bai3 ， zhuo2 gan1 pan2 gen1 。
- feng1 shuang1 sui1 li4 ， xiu4 se4 chang2 cun2 。
- jun1 zi3 jin4 de2 ， yi3 dao4 wei4 men2 。
- sui4 han2 shi2 jian1 ， jie2 yi4 mi2 dun1 。
- wei2 tian1 yu2 yu2 ， fu4 ci3 zhuo1 lou4 。
- cai2 bu4 qu1 xin1 ， xue2 wei2 qiu2 jiu4 。
- mian3 mian3 su4 ye4 ， qi2 he2 neng2 fu4 。
- lü3 mao4 jian1 wei1 ， nei4 xing3 bu2 jiu4 。
- xian1 gong1 you3 xun4 ， qi3 gan3 shi1 zhui4 。
- jing4 shen4 wei1 yi2 ， sheng4 yan2 shi4 wei4 。
- qian1 dao1 sui1 dun4 ， nu2 ma3 xi1 ji4 。
- yi4 ge1 zhi1 gong1 ， shi2 jia4 er2 zhi4 。

## 注释

## 译文

## 赏析
