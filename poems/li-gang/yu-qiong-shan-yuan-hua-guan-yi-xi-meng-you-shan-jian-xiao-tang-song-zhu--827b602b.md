---
id: li-gang-yu-qiong-shan-yuan-hua-guan-yi-xi-meng-you-shan-jian-xiao-tang-song-zhu--827b602b
title: 寓琼山远华馆一夕梦游山间小堂松竹环合有道士坐堂上诵李太白送人游桃源序中有良田名池竹果森然三十六洞别为一天之语觉而异之今假道容惠当游勾漏都峤白石罗浮皆洞天也岂神者先告将有所遇耶赋诗以纪之
titlePinyin: yu4 qiong2 shan1 yuan3 hua2 guan3 yi4 xi1 meng4 you2 shan1 jian1 xiao3 tang2 song1 zhu2 huan2 he2 you3 dao4 shi4 zuo4 tang2 shang4 song4 li3 tai4 bai2 song4 ren2 you2 tao2 yuan2 xu4 zhong1 you3 liang2 tian2 ming2 chi2 zhu2 guo3 sen1 ran2 san1 shi2 liu4 dong4 bie2 wei4 yi4 tian1 zhi1 yu3 jue2 er2 yi4 zhi1 jin1 jia3 dao4 rong2 hui4 dang1 you2 gou1 lou4 dou1 qiao2 bai2 shi2 luo2 fu2 jie1 dong4 tian1 ye3 qi3 shen2 zhe3 xian1 gao4 jiang1 you3 suo3 yu4 ye1 fu4 shi1 yi3 ji4 zhi1
titleSlug: yu-qiong-shan-yuan-hua-guan-yi-xi-meng-you-shan-jian-xiao-tang-song-zhu--827b602b
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神清遂仙游，境寂恣遐躅。
- 羽人入我梦，轩户霭松竹。
- 髙吟谪仙文，逸韵响金玉。
- 觉来残灯荧，倘怳犹在目。
- 归途历容惠，问津非素卜。
- 将游四洞天，就彼白云宿。
- 岂无葛稚川，妙论资灌沃。
- 试求龙虎丹，一使鬓毛绿。
- 斯言傥可珍，长揖谢浮俗。
- 却笑昌黎翁，强项宁诘曲。

## 拼音
- shen2 qing1 sui4 xian1 you2 ， jing4 ji4 zi4 xia2 zhu2 。
- yu3 ren2 ru4 wo3 meng4 ， xuan1 hu4 ai3 song1 zhu2 。
- gao1 yin2 zhe2 xian1 wen2 ， yi4 yun4 xiang3 jin1 yu4 。
- jue2 lai2 can2 deng1 ying2 ， tang3 huang3 you2 zai4 mu4 。
- gui1 tu2 li4 rong2 hui4 ， wen4 jin1 fei1 su4 bu3 。
- jiang1 you2 si4 dong4 tian1 ， jiu4 bi3 bai2 yun2 su4 。
- qi3 wu2 ge3 zhi4 chuan1 ， miao4 lun4 zi1 guan4 wo4 。
- shi4 qiu2 long2 hu3 dan1 ， yi4 shi3 bin4 mao2 lü4 。
- si1 yan2 tang3 ke3 zhen1 ， chang2 yi1 xie4 fu2 su2 。
- que4 xiao4 chang1 li2 weng1 ， qiang2 xiang4 ning2 jie2 qu3 。

## 注释

## 译文

## 赏析
