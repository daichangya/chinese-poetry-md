---
id: li-gang-ci-yun-zhong-di-gu-yi
title: 次韵仲弟古意
titlePinyin: ci4 yun4 zhong4 di4 gu3 yi4
titleSlug: ci-yun-zhong-di-gu-yi
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 棣萼相荣华，鸰原同急难。
- 富贵何足羡，名节在所完。
- 吾家诸弟昆，擢秀森琅玕。
- 虽无金朱乐，顾有道义欢。
- 故人岂不多，谁念范叔寒。
- 卜筑九峰下，庇此拙且顽。
- 山光入户牖，溪水清不湍。
- 我屋虽无华，容膝审易安。
- 田畴半莨莠，念兹岁方艰。
- 虚室味图史，小圃蓻茝兰。
- 萧然寂寞滨，庶保余龄闲。
- 哲弟富才业，壮志思昭奸。
- 勉哉振此道，吾方闲处看。

## 拼音
- di4 e4 xiang1 rong2 hua2 ， ling2 yuan2 tong2 ji2 nan2 。
- fu4 gui4 he2 zu2 xian4 ， ming2 jie2 zai4 suo3 wan2 。
- wu2 jia1 zhu1 di4 kun1 ， zhuo2 xiu4 sen1 lang2 gan1 。
- sui1 wu2 jin1 zhu1 le4 ， gu4 you3 dao4 yi4 huan1 。
- gu4 ren2 qi3 bu4 duo1 ， shui2 nian4 fan4 shu1 han2 。
- bu3 zhu4 jiu3 feng1 xia4 ， bi4 ci3 zhuo1 qie3 wan2 。
- shan1 guang1 ru4 hu4 you3 ， xi1 shui3 qing1 bu4 tuan1 。
- wo3 wu1 sui1 wu2 hua2 ， rong2 xi1 shen3 yi4 an1 。
- tian2 chou2 ban4 lang4 you3 ， nian4 zi1 sui4 fang1 jian1 。
- xu1 shi4 wei4 tu2 shi3 ， xiao3 pu3 zi2 chai3 lan2 。
- xiao1 ran2 ji4 mo4 bin1 ， shu4 bao3 yu2 ling2 xian2 。
- zhe2 di4 fu4 cai2 ye4 ， zhuang4 zhi4 si1 zhao1 jian1 。
- mian3 zai1 zhen4 ci3 dao4 ， wu2 fang1 xian2 chu4 kan4 。

## 注释

## 译文

## 赏析
