---
id: li-gang-dao-gou-lou-shan-ling-bao-guan-qie-du-liang-chao-yu-shu-jin-cheng-gu-feng
title: 道勾漏山灵宝观窃睹两朝御书谨成古风
titlePinyin: dao4 gou1 lou4 shan1 ling2 bao3 guan1 qie4 du3 liang3 chao2 yu4 shu1 jin3 cheng2 gu3 feng1
titleSlug: dao-gou-lou-shan-ling-bao-guan-qie-du-liang-chao-yu-shu-jin-cheng-gu-feng
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抱疴卧云海，夙夕负深恐。
- 寛恩听旋归，何啻丘岳重。
- 问津勾漏山，散策宝圭洞。
- 群峰罗翠屏，环合无缺空。
- 游仙契初心，幽赏恊清梦。
- 却来观宸章，宝气腾䗖𬟽。
- 真行杂草隶，笔势极翔动。
- 大小飞白书，飘洒萦舞凤。
- 恭惟睿智姿，多能本天纵。
- 妙迹藏名山，俾与万世共。
- 林峦增炳焕，神物劳护拥。
- 惜无深岩屋，荫覆示崇奉。
- 何当鸠良材，为葺倾压栋。
- 天弧不指狼，中原胡马閧。
- 九庙未奠居，臣子衘愤痛。
- 岂知炎荒中，奎画得瞻讽。
- 至哉慱大言，粟麦因异种。
- 天常及诸佛，一一资妙供。
- 窃于翰藻间，窥见神心用。
- 源流此中来，基本中兴宋。
- 稽首归琅函，斐然成善颂。

## 拼音
- bao4 ke1 wo4 yun2 hai3 ， su4 xi1 fu4 shen1 kong3 。
- kuan1 en1 ting1 xuan2 gui1 ， he2 chi4 qiu1 yue4 zhong4 。
- wen4 jin1 gou1 lou4 shan1 ， san4 ce4 bao3 gui1 dong4 。
- qun2 feng1 luo2 cui4 ping2 ， huan2 he2 wu2 que1 kong1 。
- you2 xian1 qi4 chu1 xin1 ， you1 shang3 xie2 qing1 meng4 。
- que4 lai2 guan1 chen2 zhang1 ， bao3 qi4 teng2 di4 dong1 。
- zhen1 xing2 za2 cao3 li4 ， bi3 shi4 ji2 xiang2 dong4 。
- da4 xiao3 fei1 bai2 shu1 ， piao1 sa3 ying2 wu3 feng4 。
- gong1 wei2 rui4 zhi4 zi1 ， duo1 neng2 ben3 tian1 zong4 。
- miao4 ji4 cang2 ming2 shan1 ， bi3 yu3 wan4 shi4 gong4 。
- lin2 luan2 zeng1 bing3 huan4 ， shen2 wu4 lao2 hu4 yong1 。
- xi1 wu2 shen1 yan2 wu1 ， yin4 fu4 shi4 chong2 feng4 。
- he2 dang1 jiu1 liang2 cai2 ， wei4 qi4 qing1 ya1 dong4 。
- tian1 hu2 bu4 zhi3 lang2 ， zhong1 yuan2 hu2 ma3 hong4 。
- jiu3 miao4 wei4 dian4 ju1 ， chen2 zi3 xian2 fen4 tong4 。
- qi3 zhi1 yan2 huang1 zhong1 ， kui2 hua4 de2 zhan1 feng3 。
- zhi4 zai1 tuan2 da4 yan2 ， su4 mai4 yin1 yi4 zhong3 。
- tian1 chang2 ji2 zhu1 fo2 ， yi1 yi1 zi1 miao4 gong4 。
- qie4 yu2 han4 zao3 jian1 ， kui1 jian4 shen2 xin1 yong4 。
- yuan2 liu2 ci3 zhong1 lai2 ， ji1 ben3 zhong1 xing1 song4 。
- qi3 shou3 gui1 lang2 han2 ， fei3 ran2 cheng2 shan4 song4 。

## 注释

## 译文

## 赏析
