---
id: li-gang-xu-song-lao-fu-san-you-pian-yi-yi-dong-lin-gui-chan-shi-yu-chang-ci-yun--c0120c61
title: 许崧老赋三友篇以遗东林珪禅师余尝次韵和之未几余被命宣抚荆广崧老复以诗来曾未一岁间闻吴元中薨于柳崧老东归薨于虔余方罢帅事屏居长乐珪禅师自江西见过阅箧中得崧老二诗相与读之怆然因复追和其韵 次孙字韵古风
titlePinyin: xu3 song1 lao3 fu4 san1 you3 pian1 yi3 yi2 dong1 lin2 gui1 chan2 shi1 yu2 chang2 ci4 yun4 he2 zhi1 wei4 ji3 yu2 bei4 ming4 xuan1 fu3 jing1 guang3 song1 lao3 fu4 yi3 shi1 lai2 ceng2 wei4 yi2 sui4 jian1 wen2 wu2 yuan2 zhong1 hong1 yu2 liu3 song1 lao3 dong1 gui1 hong1 yu2 qian2 yu2 fang1 ba4 shuai4 shi4 ping2 ju1 chang2 le4 gui1 chan2 shi1 zi4 jiang1 xi1 jian4 guo4 yue4 qie4 zhong1 de2 song1 lao3 er4 shi1 xiang1 yu3 du2 zhi1 chuang4 ran2 yin1 fu4 zhui1 he2 qi2 yun4   ci4 sun1 zi4 yun4 gu3 feng1
titleSlug: xu-song-lao-fu-san-you-pian-yi-yi-dong-lin-gui-chan-shi-yu-chang-ci-yun--c0120c61
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胡尘暗神州，宝玦悲王孙。
- 六龙转淮海，荆棘生中原。
- 时危赖耆俊，引手开雾昏。
- 廓清天宇间，复见咸池暾。
- 跨海斩长鲸，驱石驾鼍鼋。
- 悼心失良策，至今声尚吞。
- 二公直以方，象在六二坤。
- 英英鸾鹄姿，超然脱笼樊。
- 才雄一世表，学贯万象根。
- 皇天不憗遗，三友独我存。
- 去岁适湖湘，戈甲照旗旛。
- 龙城得吴书，心契久益敦。
- 襄陵寓营道，诗句来清温。
- 回头失良友，谁能诘其源。
- 我老卧江海，病鹤栖荒园。
- 娱心岭白云，濯足溪流浑。
- 幽人幸见过，握手得晤言。
- 从来心地法，半偈已觉繁。
- 愿磨习气垢，坐觌出世尊。
- 喟彼泉下人，何由复轩轩。

## 拼音
- hu2 chen2 an4 shen2 zhou1 ， bao3 jue2 bei1 wang2 sun1 。
- liu4 long2 zhuan3 huai2 hai3 ， jing1 ji2 sheng1 zhong1 yuan2 。
- shi2 wei1 lai4 qi2 jun4 ， yin3 shou3 kai1 wu4 hun1 。
- kuo4 qing1 tian1 yu3 jian1 ， fu4 jian4 xian2 chi2 tun1 。
- kua4 hai3 zhan3 chang2 jing1 ， qu1 shi2 jia4 tuo2 yuan2 。
- dao4 xin1 shi1 liang2 ce4 ， zhi4 jin1 sheng1 shang4 tun1 。
- er4 gong1 zhi2 yi3 fang1 ， xiang4 zai4 liu4 er4 kun1 。
- ying1 ying1 luan2 hu2 zi1 ， chao1 ran2 tuo1 long2 fan2 。
- cai2 xiong2 yi2 shi4 biao3 ， xue2 guan4 wan4 xiang4 gen1 。
- huang2 tian1 bu2 yin4 yi2 ， san1 you3 du2 wo3 cun2 。
- qu4 sui4 shi4 hu2 xiang1 ， ge1 jia3 zhao4 qi2 fan1 。
- long2 cheng2 de2 wu2 shu1 ， xin1 qi4 jiu3 yi4 dun1 。
- xiang1 ling2 yu4 ying2 dao4 ， shi1 ju4 lai2 qing1 wen1 。
- hui2 tou2 shi1 liang2 you3 ， shui2 neng2 jie2 qi2 yuan2 。
- wo3 lao3 wo4 jiang1 hai3 ， bing4 he4 qi1 huang1 yuan2 。
- yu2 xin1 ling3 bai2 yun2 ， zhuo2 zu2 xi1 liu2 hun2 。
- you1 ren2 xing4 jian4 guo4 ， wo4 shou3 de2 wu4 yan2 。
- cong2 lai2 xin1 di4 fa3 ， ban4 ji4 yi3 jue2 fan2 。
- yuan4 mo2 xi2 qi4 gou4 ， zuo4 di2 chu1 shi4 zun1 。
- kui4 bi3 quan2 xia4 ren2 ， he2 you2 fu4 xuan1 xuan1 。

## 注释

## 译文

## 赏析
