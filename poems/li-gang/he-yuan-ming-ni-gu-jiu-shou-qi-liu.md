---
id: li-gang-he-yuan-ming-ni-gu-jiu-shou-qi-liu
title: 和渊眀拟古九首  其六
titlePinyin: he2 yuan1 ming2 ni3 gu3 jiu3 shou3     qi2 liu4
titleSlug: he-yuan-ming-ni-gu-jiu-shou-qi-liu
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾怜靖节翁，食少衣不完。
- 弃禄缘束带，贵身遂抛冠。
- 箪瓢有余乐，不惭陋巷颜。
- 成趣园日涉，息交户常关。
- 返观富与贵，一尘集毫端。
- 素琴久无弦，适意自可弹。
- 处心慕黔娄，抗志同伯鸾。
- 斯人骨已朽，霜霰时方寒。

## 拼音
- wu2 lian2 jing4 jie2 weng1 ， shi2 shao3 yi1 bu4 wan2 。
- qi4 lu4 yuan2 shu4 dai4 ， gui4 shen1 sui4 pao1 guan1 。
- dan1 piao2 you3 yu2 le4 ， bu4 can2 lou4 xiang4 yan2 。
- cheng2 qu4 yuan2 ri4 she4 ， xi1 jiao1 hu4 chang2 guan1 。
- fan3 guan1 fu4 yu3 gui4 ， yi4 chen2 ji2 hao2 duan1 。
- su4 qin2 jiu3 wu2 xian2 ， shi4 yi4 zi4 ke3 tan2 。
- chu4 xin1 mu4 qian2 lou2 ， kang4 zhi4 tong2 bo2 luan2 。
- si1 ren2 gu3 yi3 xiu3 ， shuang1 xian4 shi2 fang1 han2 。

## 注释

## 译文

## 赏析
