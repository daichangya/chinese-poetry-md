---
id: li-gang-du-chen-zi-zhi-duan-ge-san-fu-er-bei-zhi-ci-qi-yun
title: 读陈子直短歌三复而悲之次其韵
titlePinyin: du2 chen2 zi3 zhi2 duan3 ge1 san1 fu4 er2 bei1 zhi1 ci4 qi2 yun4
titleSlug: du-chen-zi-zhi-duan-ge-san-fu-er-bei-zhi-ci-qi-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见韩昌黎，文章二百年。
- 又不见杜陵老，风月三千首。
- 号寒啼饥四壁空，谩有篇章在人口。
- 书生生事良易足，深林一枝河满腹。
- 但令藜苋可充膓，便把离骚静中读。
- 儒冠误身诚可怜，陈侯半世身犹邅。
- 斗酒初乏青铜钱，忍饥哦诗空可传。
- 富儿菽粟泥沙掷，不必登朝家万石。
- 水陆毕陈方丈食，锦绣还将被墙壁。
- 但资口腹为身谋，问以诗书初不识。
- 天公赋予真相百，彼富吾仁如黑白。
- 乡党宁无急义人，谁哀王孙与进食。
- 尝思漂母饭淮阴，何用区区论报德。

## 拼音
- jun1 bu2 jian4 han2 chang1 li2 ， wen2 zhang1 er4 bai3 nian2 。
- you4 bu2 jian4 du4 ling2 lao3 ， feng1 yue4 san1 qian1 shou3 。
- hao4 han2 ti2 ji1 si4 bi4 kong1 ， man4 you3 pian1 zhang1 zai4 ren2 kou3 。
- shu1 sheng1 sheng1 shi4 liang2 yi4 zu2 ， shen1 lin2 yi4 zhi1 he2 man3 fu4 。
- dan4 ling4 li2 xian4 ke3 chong1 chang2 ， bian4 ba3 li2 sao1 jing4 zhong1 du2 。
- ru2 guan1 wu4 shen1 cheng2 ke3 lian2 ， chen2 hou2 ban4 shi4 shen1 you2 zhan1 。
- dou4 jiu3 chu1 fa2 qing1 tong2 qian2 ， ren3 ji1 o4 shi1 kong1 ke3 chuan2 。
- fu4 er2 shu1 su4 ni2 sha1 zhi4 ， bu2 bi4 deng1 chao2 jia1 wan4 shi2 。
- shui3 lu4 bi4 chen2 fang1 zhang4 shi2 ， jin3 xiu4 hai2 jiang1 bei4 qiang2 bi4 。
- dan4 zi1 kou3 fu4 wei4 shen1 mou2 ， wen4 yi3 shi1 shu1 chu1 bu4 shi2 。
- tian1 gong1 fu4 yu3 zhen1 xiang4 bai3 ， bi3 fu4 wu2 ren2 ru2 hei1 bai2 。
- xiang1 dang3 ning2 wu2 ji2 yi4 ren2 ， shui2 ai1 wang2 sun1 yu3 jin4 shi2 。
- chang2 si1 piao1 mu3 fan4 huai2 yin1 ， he2 yong4 qu1 qu1 lun4 bao4 de2 。

## 注释

## 译文

## 赏析
