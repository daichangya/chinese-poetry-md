---
id: li-gang-chu-shi-jin-ju
title: 初食金橘
titlePinyin: chu1 shi2 jin1 ju2
titleSlug: chu-shi-jin-ju
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江湖种橘侔洞庭，于中小者如龙睛。
- 珊瑚枝干碧玉叶，结实璀璨罗繁星。
- 客持赠我意已重，贮以翠笼尤晶荧。
- 气含风露更髙洁，色著霜日微红青。
- 匀圆入手讶磊砢，甘酸流颊凄芳馨。
- 金丸玉齿乍破碎，中有沆瀣凝清冰。
- 厥包忆昔贡宫阙，潇湘远物来天扃。
- 争新效美不论直，万颗坐觉千金轻。
- 美人转赐入怀袖，归来分饷同瑶琼。
- 只今八骏杳安在，此物亦尔无光精。
- 天涯相见两寂寞，敢以陋质伤飘零。
- 举觞为尔成一醉，醉中不省居蛮荆。

## 拼音
- jiang1 hu2 zhong3 ju2 mou2 dong4 ting2 ， yu2 zhong1 xiao3 zhe3 ru2 long2 jing1 。
- shan1 hu2 zhi1 gan4 bi4 yu4 ye4 ， jie1 shi0 cui3 can4 luo2 fan2 xing1 。
- ke4 chi2 zeng4 wo3 yi4 yi3 zhong4 ， zhu4 yi3 cui4 long2 you2 jing1 ying2 。
- qi4 han2 feng1 lu4 geng4 gao1 jie2 ， se4 zhu4 shuang1 ri4 wei1 hong2 qing1 。
- yun2 yuan2 ru4 shou3 ya4 lei3 luo3 ， gan1 suan1 liu2 jia2 qi1 fang1 xin1 。
- jin1 wan2 yu4 chi3 zha4 po4 sui4 ， zhong1 you3 hang4 xie4 ning2 qing1 bing1 。
- jue2 bao1 yi4 xi1 gong4 gong1 que1 ， xiao1 xiang1 yuan3 wu4 lai2 tian1 jiong1 。
- zheng1 xin1 xiao4 mei3 bu2 lun4 zhi2 ， wan4 ke1 zuo4 jue2 qian1 jin1 qing1 。
- mei3 ren2 zhuan3 ci4 ru4 huai2 xiu4 ， gui1 lai2 fen1 xiang3 tong2 yao2 qiong2 。
- zhi1 jin1 ba1 jun4 yao3 an1 zai4 ， ci3 wu4 yi4 er3 wu2 guang1 jing1 。
- tian1 ya2 xiang1 jian4 liang3 ji4 mo4 ， gan3 yi3 lou4 zhi4 shang1 piao1 ling2 。
- ju3 shang1 wei4 er3 cheng2 yi2 zui4 ， zui4 zhong1 bu4 sheng3 ju1 man2 jing1 。

## 注释

## 译文

## 赏析
