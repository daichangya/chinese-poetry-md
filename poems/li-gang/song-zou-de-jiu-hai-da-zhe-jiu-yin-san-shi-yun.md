---
id: li-gang-song-zou-de-jiu-hai-da-zhe-jiu-yin-san-shi-yun
title: 送邹德久还大柘旧隐三十韵
titlePinyin: song4 zou1 de2 jiu3 hai2 da4 zhe4 jiu4 yin3 san1 shi2 yun4
titleSlug: song-zou-de-jiu-hai-da-zhe-jiu-yin-san-shi-yun
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抱病卧云海，杜关谁与游。
- 邹子惠过我，命驾无停辀。
- 但思一会面，不愿万户侯。
- 故人相许心，拔俗今焉俦。
- 触热涉长道，始识瓯闽州。
- 叩门泉石边，僮仆惊髭虬。
- 怪我齿髪衰，志气非昔侔。
- 岂知数年来，患难如戈矛。
- 收悲且欢欣，身健余何求。
- 情话豁怀抱，髙辞绍轲丘。
- 远寻云间寺，屡泛江上舟。
- 同擘荔枝红，坐见菊花秋。
- 告我欲遄返，归袖风飕飕。
- 投老不禁别，聊兹小淹留。
- 置酒古道场，大白相献酬。
- 短日忽西匿，轻云霭而浮。
- 露下松桂枝，月转西南楼。
- 慇勤渭城唱，达旦增离愁。
- 念子韫器业，学慱仕未优。
- 至宝委路傍，谁能辨琳球。
- 世事方多难，英俊宜旁搜。
- 何人有髙识，荐此穷马周。
- 丈夫重气槩，出处非身谋。
- 岿然栋梁材，回首须万牛。
- 玄豹且深隐，𫘧骥将见收。
- 嗟我蒲柳姿，雅称山林幽。
- 平生七不堪，岂独三宜休。
- 国恩竟未报，负此终身羞。
- 行矣勉著鞭，俟时摅壮猷。
- 他年钟鼎勋，在子吾何忧。

## 拼音
- bao4 bing4 wo4 yun2 hai3 ， du4 guan1 shui2 yu3 you2 。
- zou1 zi3 hui4 guo4 wo3 ， ming4 jia4 wu2 ting2 zhou1 。
- dan4 si1 yi2 hui4 mian4 ， bu2 yuan4 wan4 hu4 hou2 。
- gu4 ren2 xiang1 xu3 xin1 ， ba2 su2 jin1 yan1 chou2 。
- chu4 re4 she4 chang2 dao4 ， shi3 shi2 ou1 min3 zhou1 。
- kou4 men2 quan2 shi2 bian1 ， tong2 pu2 jing1 zi1 qiu2 。
- guai4 wo3 chi3 fa4 shuai1 ， zhi4 qi4 fei1 xi1 mou2 。
- qi3 zhi1 shu4 nian2 lai2 ， huan4 nan4 ru2 ge1 mao2 。
- shou1 bei1 qie3 huan1 xin1 ， shen1 jian4 yu2 he2 qiu2 。
- qing2 hua4 huo1 huai2 bao4 ， gao1 ci2 shao4 ke1 qiu1 。
- yuan3 xun2 yun2 jian1 si4 ， lü3 fan4 jiang1 shang4 zhou1 。
- tong2 bo4 li4 zhi1 hong2 ， zuo4 jian4 ju2 hua1 qiu1 。
- gao4 wo3 yu4 chuan2 fan3 ， gui1 xiu4 feng1 sou1 sou1 。
- tou2 lao3 bu4 jin1 bie2 ， liao2 zi1 xiao3 yan1 liu2 。
- zhi4 jiu3 gu3 dao4 chang3 ， da4 bai2 xiang1 xian4 chou2 。
- duan3 ri4 hu1 xi1 ni4 ， qing1 yun2 ai3 er2 fu2 。
- lu4 xia4 song1 gui4 zhi1 ， yue4 zhuan3 xi1 nan2 lou2 。
- yin1 qin2 wei4 cheng2 chang4 ， da2 dan4 zeng1 li2 chou2 。
- nian4 zi3 yun4 qi4 ye4 ， xue2 tuan2 shi4 wei4 you1 。
- zhi4 bao3 wei3 lu4 bang4 ， shui2 neng2 bian4 lin2 qiu2 。
- shi4 shi4 fang1 duo1 nan2 ， ying1 jun4 yi2 pang2 sou1 。
- he2 ren2 you3 gao1 shi2 ， jian4 ci3 qiong2 ma3 zhou1 。
- zhang4 fu0 zhong4 qi4 gai4 ， chu1 chu4 fei1 shen1 mou2 。
- kui1 ran2 dong4 liang2 cai2 ， hui2 shou3 xu1 wan4 niu2 。
- xuan2 bao4 qie3 shen1 yin3 ， lu4 ji4 jiang1 jian4 shou1 。
- jie1 wo3 pu2 liu3 zi1 ， ya3 cheng1 shan1 lin2 you1 。
- ping2 sheng1 qi1 bu4 kan1 ， qi3 du2 san1 yi2 xiu1 。
- guo2 en1 jing4 wei4 bao4 ， fu4 ci3 zhong1 shen1 xiu1 。
- xing2 yi3 mian3 zhu4 bian1 ， si4 shi2 shu1 zhuang4 you2 。
- ta1 nian2 zhong1 ding3 xun1 ， zai4 zi3 wu2 he2 you1 。

## 注释

## 译文

## 赏析
