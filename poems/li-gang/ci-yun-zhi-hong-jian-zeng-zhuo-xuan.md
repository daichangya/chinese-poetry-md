---
id: li-gang-ci-yun-zhi-hong-jian-zeng-zhuo-xuan
title: 次韵志宏见赠拙轩
titlePinyin: ci4 yun4 zhi4 hong2 jian4 zeng4 zhuo1 xuan1
titleSlug: ci-yun-zhi-hong-jian-zeng-zhuo-xuan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梁谿之拙天下绝，六年出入黄金阙。
- 太官珍膳厌膻肥，谪堕沙阳甘笋蕨。
- 胸中空洞何所有，羞逐缁尘事奔走。
- 鹪鹩本是栖一枝，鲋鱼何用求升斗。
- 翻羮触讳拙谁如，悻悻还惭浅丈夫。
- 小轩燕处聊自榜，方丈迥觉含空虚。
- 簿书粗了多暇日，坐看日光摇霁隙。
- 百年销没向此中，金玉满堂何所益。
- 不如便作逍遥人，富贵于我如浮云。
- 欲知内外孰轻重，何翅鸿毛与万钧。
- 平生习气未能已，更续春秋修旧史。
- 马迁忍耻托空文，欲洗前非徒费水。
- 虞卿归隐亦著书，笔墨自可为欢娱。
- 心闲意到时一扫，何用寸寸参厘铢。
- 扩然无事还面壁，禅悦为床法为食。
- 月光照破客尘空，那有丝毫挂欣戚。
- 栟榈好学今所无，返从拙者来问途。
- 拙翁已拙更何说，万里清风一轮月。

## 拼音
- liang2 xi1 zhi1 zhuo1 tian1 xia4 jue2 ， liu4 nian2 chu1 ru4 huang2 jin1 que1 。
- tai4 guan1 zhen1 shan4 yan4 shan1 fei2 ， zhe2 duo4 sha1 yang2 gan1 sun3 jue2 。
- xiong1 zhong1 kong1 dong4 he2 suo3 you3 ， xiu1 zhu2 zi1 chen2 shi4 ben1 zou3 。
- jiao1 liao2 ben3 shi4 qi1 yi4 zhi1 ， fu4 yu2 he2 yong4 qiu2 sheng1 dou4 。
- fan1 geng1 chu4 hui4 zhuo1 shui2 ru2 ， xing4 xing4 hai2 can2 qian3 zhang4 fu0 。
- xiao3 xuan1 yan4 chu4 liao2 zi4 bang3 ， fang1 zhang4 jiong3 jue2 han2 kong1 xu1 。
- bo2 shu1 cu1 le0 duo1 xia2 ri4 ， zuo4 kan4 ri4 guang1 yao2 ji4 xi4 。
- bai3 nian2 xiao1 mei2 xiang4 ci3 zhong1 ， jin1 yu4 man3 tang2 he2 suo3 yi4 。
- bu4 ru2 bian4 zuo4 xiao1 yao2 ren2 ， fu4 gui4 yu2 wo3 ru2 fu2 yun2 。
- yu4 zhi1 nei4 wai4 shu2 qing1 zhong4 ， he2 chi4 hong2 mao2 yu3 wan4 jun1 。
- ping2 sheng1 xi2 qi4 wei4 neng2 yi3 ， geng4 xu4 chun1 qiu1 xiu1 jiu4 shi3 。
- ma3 qian1 ren3 chi3 tuo1 kong1 wen2 ， yu4 xi3 qian2 fei1 tu2 fei4 shui3 。
- yu2 qing1 gui1 yin3 yi4 zhu4 shu1 ， bi3 mo4 zi4 ke3 wei4 huan1 yu2 。
- xin1 xian2 yi4 dao4 shi2 yi4 sao3 ， he2 yong4 cun4 cun4 can1 li2 zhu1 。
- kuo4 ran2 wu2 shi4 hai2 mian4 bi4 ， chan2 yue4 wei4 chuang2 fa3 wei4 shi2 。
- yue4 guang1 zhao4 po4 ke4 chen2 kong1 ， na4 you3 si1 hao2 gua4 xin1 qi1 。
- bing1 lü2 hao4 xue2 jin1 suo3 wu2 ， fan3 cong2 zhuo1 zhe3 lai2 wen4 tu2 。
- zhuo1 weng1 yi3 zhuo1 geng4 he2 shuo1 ， wan4 li3 qing1 feng1 yi4 lun2 yue4 。

## 注释

## 译文

## 赏析
