---
id: li-gang-ti-fu-zheng-gong-hua-xiang
title: 题富郑公画像
titlePinyin: ti2 fu4 zheng4 gong1 hua4 xiang4
titleSlug: ti-fu-zheng-gong-hua-xiang
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天骄自昔难羁縻，凭陵中夏侵北垂。
- 秦城万里堑山谷，汉女远嫁为阏氏。
- 赫然武帝事征伐，天下骚动士马疲。
- 古来制御无上策，本朝镇抚诚得宜。
- 祖宗守边有良将，胡骑远遯不敢窥。
- 澶渊之役起仓卒，当时众议何其危。
- 莱公庭争乃亲讨，貔虎百万从六飞。
- 弩机暗发虏酋殒，震怖屈膝祈完归。
- 欢盟从此到今日，生灵休息诚赖之。
- 中间桀骜邀岁赐，悬河之辩亦莫支。
- 笃生郑公为民社，一言剖决遂不疑。
- 莱郑之功实终始，配入太庙铭鼎彞。
- 我生后公不及识，再拜图像涕泗洟。
- 安得如公之人在廊庙，坐使德泽渐烝黎。

## 拼音
- tian1 jiao1 zi4 xi1 nan2 ji1 mi2 ， ping2 ling2 zhong1 xia4 qin1 bei3 chui2 。
- qin2 cheng2 wan4 li3 qian4 shan1 gu3 ， han4 nü3 yuan3 jia4 wei4 yan1 zhi1 。
- he4 ran2 wu3 di4 shi4 zheng1 fa2 ， tian1 xia4 sao1 dong4 shi4 ma3 pi2 。
- gu3 lai2 zhi4 yu4 wu2 shang4 ce4 ， ben3 chao2 zhen4 fu3 cheng2 de2 yi2 。
- zu3 zong1 shou3 bian1 you3 liang2 jiang4 ， hu2 qi2 yuan3 dun4 bu4 gan3 kui1 。
- chan2 yuan1 zhi1 yi4 qi3 cang1 cu4 ， dang1 shi2 zhong4 yi4 he2 qi2 wei1 。
- lai2 gong1 ting2 zheng1 nai3 qin1 tao3 ， pi2 hu3 bai3 wan4 cong2 liu4 fei1 。
- nu3 ji1 an4 fa1 lu3 qiu2 yun3 ， zhen4 bu4 qu1 xi1 qi2 wan2 gui1 。
- huan1 meng2 cong2 ci3 dao4 jin1 ri4 ， sheng1 ling2 xiu1 xi0 cheng2 lai4 zhi1 。
- zhong1 jian1 jie2 ao4 yao1 sui4 ci4 ， xuan2 he2 zhi1 bian4 yi4 mo4 zhi1 。
- du3 sheng1 zheng4 gong1 wei4 min2 she4 ， yi4 yan2 pou1 jue2 sui4 bu4 yi2 。
- lai2 zheng4 zhi1 gong1 shi2 zhong1 shi3 ， pei4 ru4 tai4 miao4 ming2 ding3 yi2 。
- wo3 sheng1 hou4 gong1 bu4 ji2 shi2 ， zai4 bai4 tu2 xiang4 ti4 si4 yi2 。
- an1 de2 ru2 gong1 zhi1 ren2 zai4 lang2 miao4 ， zuo4 shi3 de2 ze2 jian4 zheng1 li2 。

## 注释

## 译文

## 赏析
