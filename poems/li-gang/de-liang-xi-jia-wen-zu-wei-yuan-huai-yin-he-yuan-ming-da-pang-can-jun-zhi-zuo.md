---
id: li-gang-de-liang-xi-jia-wen-zu-wei-yuan-huai-yin-he-yuan-ming-da-pang-can-jun-zhi-zuo
title: 得梁谿家问足慰远怀因和渊明答庞参军之作
titlePinyin: de2 liang2 xi1 jia1 wen4 zu2 wei4 yuan3 huai2 yin1 he2 yuan1 ming2 da2 pang2 can1 jun1 zhi1 zuo4
titleSlug: de-liang-xi-jia-wen-zu-wei-yuan-huai-yin-he-yuan-ming-da-pang-can-jun-zhi-zuo
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剥啄叩门，梁谿有书。
- 发函读之，远怀以娱。
- 长少童稚，咸安其居。
- 森然满前，如返我庐。
- 一书可宝，万金非珍。
- 契阔寤叹，乃兹相亲。
- 鹊不吾欺，鸣以告人。
- 载询仆夫，以及其邻。
- 嗟我诸季，鸡鸣孜孜。
- 左图右书，中心好之。
- 山川修阻，贻我以诗。
- 三复佳句，实慰所思。
- 翩翩鸿鴈，暂聚亟分。
- 岂无他人，非我所欣。
- 清宵步月，白日看云。
- 无遐迩心，好音数闻。
- 昔我之来，𫛸鴂将鸣。
- 今也岁晏，霜露载零。
- 言念沙漠，有怀玉京。
- 终夕不寐，群生未宁。
- 怅望东吴，慨临西风。
- 愿化独鹤，烟霄可冲。
- 敬慎威仪，惟以令终。
- 黄髪为期，其爱尔躬。

## 拼音
- bao1 zhuo2 kou4 men2 ， liang2 xi1 you3 shu1 。
- fa1 han2 du2 zhi1 ， yuan3 huai2 yi3 yu2 。
- chang2 shao3 tong2 zhi4 ， xian2 an1 qi2 ju1 。
- sen1 ran2 man3 qian2 ， ru2 fan3 wo3 lu2 。
- yi4 shu1 ke3 bao3 ， wan4 jin1 fei1 zhen1 。
- qi4 kuo4 wu4 tan4 ， nai3 zi1 xiang1 qin1 。
- que4 bu4 wu2 qi1 ， ming2 yi3 gao4 ren2 。
- zai3 xun2 pu2 fu1 ， yi3 ji2 qi2 lin2 。
- jie1 wo3 zhu1 ji4 ， ji1 ming2 zi1 zi1 。
- zuo3 tu2 you4 shu1 ， zhong1 xin1 hao3 zhi1 。
- shan1 chuan1 xiu1 zu3 ， yi2 wo3 yi3 shi1 。
- san1 fu4 jia1 ju4 ， shi2 wei4 suo3 si1 。
- pian1 pian1 hong2 yan4 ， zan4 ju4 ji2 fen1 。
- qi3 wu2 ta1 ren2 ， fei1 wo3 suo3 xin1 。
- qing1 xiao1 bu4 yue4 ， bai2 ri4 kan4 yun2 。
- wu2 xia2 er3 xin1 ， hao3 yin1 shu4 wen2 。
- xi1 wo3 zhi1 lai2 ， 𫛸 jue2 jiang1 ming2 。
- jin1 ye3 sui4 yan4 ， shuang1 lu4 zai3 ling2 。
- yan2 nian4 sha1 mo4 ， you3 huai2 yu4 jing1 。
- zhong1 xi1 bu2 mei4 ， qun2 sheng1 wei4 ning2 。
- chang4 wang4 dong1 wu2 ， kai3 lin2 xi1 feng1 。
- yuan4 hua4 du2 he4 ， yan1 xiao1 ke3 chong1 。
- jing4 shen4 wei1 yi2 ， wei2 yi3 ling4 zhong1 。
- huang2 fa4 wei2 qi1 ， qi2 ai4 er3 gong1 。

## 注释

## 译文

## 赏析
