---
id: li-gang-zhu-yu-lun-you-gan
title: 著迂论有感
titlePinyin: zhu4 yu1 lun4 you3 gan3
titleSlug: zhu-yu-lun-you-gan
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长笑梁谿翁，平生有余拙。
- 于今欲行古，无乃亦痴绝。
- 施之廊庙间，放步足已跌。
- 下帷更潜思，又复广陈说。
- 从来坐言语，得谤今未歇。
- 曾不少创惩，𫍢𫍢祇强聒。
- 惟堪复酱瓿，讵足议往辙。
- 掉头谓不然，此理君未察。
- 立言与行事，垂世初不别。
- 身穷言乃彰，贻范有前哲。
- 周文拘羑里，易象乃成列。
- 仲尼道不行，褒贬代赏罚。
- 屈原困椒兰，泽畔采薇蕨。
- 离骚体风雅，光可争日月。
- 虞卿罢赵相，梁魏颇屑屑。
- 世亦传春秋，端为穷愁设。
- 圣贤垂简编，往往因愤发。
- 避谤不著书，陆子良已黠。
- 区区祸福间，何足议宏达。
- 泛览古人心，一一可坐阅。
- 大略观规模，微情析毫髪。
- 幽光发干将，潜慝戮饕餮。
- 会有知我人，玩味为击节。
- 安知千载后，观乐无季札。
- 岂能继潜夫，粗可倣荀悦。
- 子云方草玄，解嘲何可缺。

## 拼音
- chang2 xiao4 liang2 xi1 weng1 ， ping2 sheng1 you3 yu2 zhuo1 。
- yu2 jin1 yu4 xing2 gu3 ， wu2 nai3 yi4 chi1 jue2 。
- shi1 zhi1 lang2 miao4 jian1 ， fang4 bu4 zu2 yi3 die1 。
- xia4 wei2 geng4 qian2 si1 ， you4 fu4 guang3 chen2 shuo1 。
- cong2 lai2 zuo4 yan2 yu3 ， de2 bang4 jin1 wei4 xie1 。
- ceng2 bu4 shao3 chuang4 cheng2 ， 𫍢 𫍢 qi2 qiang2 guo1 。
- wei2 kan1 fu4 jiang4 bu4 ， ju4 zu2 yi4 wang3 zhe2 。
- diao4 tou2 wei4 bu4 ran2 ， ci3 li3 jun1 wei4 cha2 。
- li4 yan2 yu3 xing2 shi4 ， chui2 shi4 chu1 bu4 bie2 。
- shen1 qiong2 yan2 nai3 zhang1 ， yi2 fan4 you3 qian2 zhe2 。
- zhou1 wen2 ju1 you3 li3 ， yi4 xiang4 nai3 cheng2 lie4 。
- zhong4 ni2 dao4 bu4 xing2 ， bao1 bian3 dai4 shang3 fa2 。
- qu1 yuan2 kun4 jiao1 lan2 ， ze2 pan4 cai3 wei1 jue2 。
- li2 sao1 ti3 feng1 ya3 ， guang1 ke3 zheng1 ri4 yue4 。
- yu2 qing1 ba4 zhao4 xiang1 ， liang2 wei4 po1 xie4 xie4 。
- shi4 yi4 chuan2 chun1 qiu1 ， duan1 wei4 qiong2 chou2 she4 。
- sheng4 xian2 chui2 jian3 bian1 ， wang3 wang3 yin1 fen4 fa1 。
- bi4 bang4 bu2 zhu4 shu1 ， lu4 zi3 liang2 yi3 xia2 。
- qu1 qu1 huo4 fu2 jian1 ， he2 zu2 yi4 hong2 da2 。
- fan4 lan3 gu3 ren2 xin1 ， yi1 yi1 ke3 zuo4 yue4 。
- da4 lüe4 guan1 gui1 mo2 ， wei1 qing2 xi1 hao2 fa4 。
- you1 guang1 fa1 gan1 jiang1 ， qian2 te4 lu4 tao1 tie4 。
- hui4 you3 zhi1 wo3 ren2 ， wan2 wei4 wei4 ji1 jie2 。
- an1 zhi1 qian1 zai3 hou4 ， guan1 le4 wu2 ji4 zha2 。
- qi3 neng2 ji4 qian2 fu1 ， cu1 ke3 fang3 xun2 yue4 。
- zi3 yun2 fang1 cao3 xuan2 ， jie3 chao2 he2 ke3 que1 。

## 注释

## 译文

## 赏析
