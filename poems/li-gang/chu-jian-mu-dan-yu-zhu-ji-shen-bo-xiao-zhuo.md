---
id: li-gang-chu-jian-mu-dan-yu-zhu-ji-shen-bo-xiao-zhuo
title: 初见牡丹与诸季申伯小酌
titlePinyin: chu1 jian4 mu3 dan1 yu3 zhu1 ji4 shen1 bo2 xiao3 zhuo2
titleSlug: chu-jian-mu-dan-yu-zhu-ji-shen-bo-xiao-zhuo
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 牡丹家中州，尤者西邑洛。
- 姚黄妃魏紫，余品皆落寞。
- 南方瘴疠地，寒暑互参错。
- 浪蘂与浮花，未春先已作。
- 安能萃和气，孕此木芍药。
- 今朝眼忽开，数朵到书阁。
- 郁然兰蕙芬，烂若云霞烁。
- 虽非千叶繁，香色亦不恶。
- 花王苗裔远，气格尚宏廓。
- 群芳类凡禽，累百惭一鹗。
- 把酒共对之，寄意良匪薄。
- 无辞倒金樽，坐使花空落。

## 拼音
- mu3 dan1 jia1 zhong1 zhou1 ， you2 zhe3 xi1 yi4 luo4 。
- yao2 huang2 fei1 wei4 zi3 ， yu2 pin3 jie1 luo4 mo4 。
- nan2 fang1 zhang4 li4 di4 ， han2 shu3 hu4 can1 cuo4 。
- lang4 rui3 yu3 fu2 hua1 ， wei4 chun1 xian1 yi3 zuo4 。
- an1 neng2 cui4 he2 qi4 ， yun4 ci3 mu4 shao2 yao4 。
- jin1 chao2 yan3 hu1 kai1 ， shu4 duo3 dao4 shu1 ge2 。
- yu4 ran2 lan2 hui4 fen1 ， lan4 ruo4 yun2 xia2 shuo4 。
- sui1 fei1 qian1 ye4 fan2 ， xiang1 se4 yi4 bu2 e4 。
- hua1 wang2 miao2 yi4 yuan3 ， qi4 ge2 shang4 hong2 kuo4 。
- qun2 fang1 lei4 fan2 qin2 ， lei4 bai3 can2 yi2 e4 。
- ba3 jiu3 gong4 dui4 zhi1 ， ji4 yi4 liang2 fei3 bao2 。
- wu2 ci2 dao3 jin1 zun1 ， zuo4 shi3 hua1 kong1 luo4 。

## 注释

## 译文

## 赏析
