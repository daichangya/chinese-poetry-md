---
id: li-gang-ti-shao-ping-zhong-gua-tu
title: 题邵平种瓜图
titlePinyin: ti2 shao4 ping2 zhong4 gua1 tu2
titleSlug: ti-shao-ping-zhong-gua-tu
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见伯成子髙让侯爵，在野终年自耕获。
- 下风趋问礼徒勤，俋俋田间事无落。
- 又不见于陵仲子推相位，为人灌园刈葵藿。
- 抱瓮区区同汉阴，不糁藜羮有余乐。
- 古来贤达有如此，志趣未可常情度。
- 力辞富贵居贱贫，凛若风霜陨轻箨。
- 邵平本自侯东陵，秦破国除休一壑。
- 当时汉祖疑鄼侯，置衞增封意非薄。
- 众宾皆贺平独吊，一言转祸推先觉。
- 以兹智略佐风云，复取故封何所怍。
- 归来种瓜青门外，灌溉耡耘甘寂寞。
- 长安之东壤尤美，翠蔓离离照城郭。
- 秋阳正炽瓜正肥，解衣摘实如俛鹤。
- 儿童随立形骨清，挈笠携筐助操作。
- 遂令世美东陵瓜，身后髙名动寥廓。
- 屠贩曾闻封绛灌，奴仆从来兴衞霍。
- 髙鸟已尽良弓藏，更有韩彭辱囚缚。
- 何如终老守瓜畦，自饱饱他真不恶。
- 龙眠也是可怜人，画此端令事如昨。
- 世间如画画如梦，聊为作歌资一噱。

## 拼音
- jun1 bu2 jian4 bo2 cheng2 zi3 gao1 rang4 hou2 jue2 ， zai4 ye3 zhong1 nian2 zi4 geng1 huo4 。
- xia4 feng1 qu1 wen4 li3 tu2 qin2 ， yi4 yi4 tian2 jian1 shi4 wu2 luo4 。
- you4 bu2 jian4 yu2 ling2 zhong4 zi3 tui1 xiang4 wei4 ， wei4 ren2 guan4 yuan2 yi4 kui2 huo4 。
- bao4 weng4 qu1 qu1 tong2 han4 yin1 ， bu4 shen1 li2 geng1 you3 yu2 le4 。
- gu3 lai2 xian2 da2 you3 ru2 ci3 ， zhi4 qu4 wei4 ke3 chang2 qing2 du4 。
- li4 ci2 fu4 gui4 ju1 jian4 pin2 ， lin3 ruo4 feng1 shuang1 yun3 qing1 tuo4 。
- shao4 ping2 ben3 zi4 hou2 dong1 ling2 ， qin2 po4 guo2 chu2 xiu1 yi2 he4 。
- dang1 shi2 han4 zu3 yi2 zan4 hou2 ， zhi4 wei4 zeng1 feng1 yi4 fei1 bao2 。
- zhong4 bin1 jie1 he4 ping2 du2 diao4 ， yi4 yan2 zhuan3 huo4 tui1 xian1 jue2 。
- yi3 zi1 zhi4 lüe4 zuo3 feng1 yun2 ， fu4 qu3 gu4 feng1 he2 suo3 zuo4 。
- gui1 lai2 zhong4 gua1 qing1 men2 wai4 ， guan4 gai4 chu2 yun2 gan1 ji4 mo4 。
- chang2 an1 zhi1 dong1 rang3 you2 mei3 ， cui4 man4 li2 li2 zhao4 cheng2 guo1 。
- qiu1 yang2 zheng4 chi4 gua1 zheng4 fei2 ， jie3 yi1 zhai1 shi2 ru2 fu3 he4 。
- er2 tong2 sui2 li4 xing2 gu3 qing1 ， qie4 li4 xie2 kuang1 zhu4 cao1 zuo4 。
- sui4 ling4 shi4 mei3 dong1 ling2 gua1 ， shen1 hou4 gao1 ming2 dong4 liao2 kuo4 。
- tu2 fan4 ceng2 wen2 feng1 jiang4 guan4 ， nu2 pu2 cong2 lai2 xing1 wei4 huo4 。
- gao1 niao3 yi3 jin4 liang2 gong1 cang2 ， geng4 you3 han2 peng2 ru3 qiu2 fu4 。
- he2 ru2 zhong1 lao3 shou3 gua1 qi2 ， zi4 bao3 bao3 ta1 zhen1 bu2 e4 。
- long2 mian2 ye3 shi4 ke3 lian2 ren2 ， hua4 ci3 duan1 ling4 shi4 ru2 zuo2 。
- shi4 jian1 ru2 hua4 hua4 ru2 meng4 ， liao2 wei4 zuo4 ge1 zi1 yi4 jue2 。

## 注释

## 译文

## 赏析
