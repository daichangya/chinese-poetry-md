---
id: li-gang-shi-ye-fu-cheng-fan-bi-zhai-zhi-bei-xi-kou-guan-xin-qiao-yu-xing-zong-zh-0b50aa85
title: 是夜复乘泛碧斋至北溪口观新桥与兴宗志宏分题予得泛字
titlePinyin: shi4 ye4 fu4 cheng2 fan4 bi4 zhai1 zhi4 bei3 xi1 kou3 guan1 xin1 qiao2 yu3 xing1 zong1 zhi4 hong2 fen1 ti2 yu3 de2 fan4 zi4
titleSlug: shi-ye-fu-cheng-fan-bi-zhai-zhi-bei-xi-kou-guan-xin-qiao-yu-xing-zong-zh-0b50aa85
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋髙气倍清，夜静舟初泛。
- 露华浩如洗，月色寒可鉴。
- 林峦与邑屋，左右入轩槛。
- 晶荧星影摇，崷崒山光蘸。
- 风微烟羃羃，溪远波湛湛。
- 端疑客乘槎，坐使云河犯。
- 观梁且停桡，恋月愁系缆。
- 景幽费摹写，思妙造古淡。
- 吾方久于此，胜赏岂云暂。
- 愿同二三子，险韵时得探。

## 拼音
- qiu1 gao1 qi4 bei4 qing1 ， ye4 jing4 zhou1 chu1 fan4 。
- lu4 hua2 hao4 ru2 xi3 ， yue4 se4 han2 ke3 jian4 。
- lin2 luan2 yu3 yi4 wu1 ， zuo3 you4 ru4 xuan1 kan3 。
- jing1 ying2 xing1 ying3 yao2 ， qiu2 zu2 shan1 guang1 zhan4 。
- feng1 wei1 yan1 mi4 mi4 ， xi1 yuan3 bo1 zhan4 zhan4 。
- duan1 yi2 ke4 cheng2 cha2 ， zuo4 shi3 yun2 he2 fan4 。
- guan1 liang2 qie3 ting2 rao2 ， lian4 yue4 chou2 xi4 lan3 。
- jing3 you1 fei4 mo2 xie3 ， si1 miao4 zao4 gu3 dan4 。
- wu2 fang1 jiu3 yu2 ci3 ， sheng4 shang3 qi3 yun2 zan4 。
- yuan4 tong2 er4 san1 zi3 ， xian3 yun4 shi2 de2 tan4 。

## 注释

## 译文

## 赏析
