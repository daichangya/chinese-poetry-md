---
id: li-gang-luo-chou-lao-tong-you-qi-yun-yuan-zhan-li-xin-cang
title: 罗畴老同游栖云院瞻礼新藏
titlePinyin: luo2 chou2 lao3 tong2 you2 qi1 yun2 yuan4 zhan1 li3 xin1 cang2
titleSlug: luo-chou-lao-tong-you-qi-yun-yuan-zhan-li-xin-cang
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宝峰古丛林，深寂云所栖。
- 中有大宝藏，涌海蟠蛟螭。
- 庄严极精丽，金碧光陆离。
- 诸天渺宫殿，地轴森铁围。
- 雷音出妙响，震破群生疑。
- 天人所瞻仰，神物应护持。
- 吾闻金仙氏，变化难思惟。
- 毫端见宝刹，芥子藏须弥。
- 能于一尘里，法轮常转移。
- 谁将创物智，设此妙圆机。
- 佛语菩萨语，收拾靡有遗。
- 八万四千偈，转一弹指时。
- 功多用力少，权实相因依。
- 伟哉象教力，天造非人为。
- 无量大居士，精进心不疲。
- 夙植众德本，爰得真依归。
- 咄嗟檀施开，成此一段奇。
- 相携结胜缘，洗我既往非。
- 获闻第一义，刮眼资金箆。
- 超然脱尘垢，清净真摩尼。

## 拼音
- bao3 feng1 gu3 cong2 lin2 ， shen1 ji4 yun2 suo3 qi1 。
- zhong1 you3 da4 bao3 zang4 ， yong3 hai3 pan2 jiao1 chi1 。
- zhuang1 yan2 ji2 jing1 li4 ， jin1 bi4 guang1 lu4 li2 。
- zhu1 tian1 miao3 gong1 dian4 ， di4 zhou2 sen1 tie3 wei2 。
- lei2 yin1 chu1 miao4 xiang3 ， zhen4 po4 qun2 sheng1 yi2 。
- tian1 ren2 suo3 zhan1 yang3 ， shen2 wu4 ying4 hu4 chi2 。
- wu2 wen2 jin1 xian1 shi4 ， bian4 hua4 nan2 si1 wei2 。
- hao2 duan1 jian4 bao3 cha4 ， jie4 zi3 cang2 xu1 mi2 。
- neng2 yu2 yi4 chen2 li3 ， fa3 lun2 chang2 zhuan4 yi2 。
- shui2 jiang1 chuang4 wu4 zhi4 ， she4 ci3 miao4 yuan2 ji1 。
- fo2 yu3 pu2 sa4 yu3 ， shou1 shi2 mi2 you3 yi2 。
- ba1 wan4 si4 qian1 ji4 ， zhuan3 yi4 tan2 zhi3 shi2 。
- gong1 duo1 yong4 li4 shao3 ， quan2 shi2 xiang1 yin1 yi1 。
- wei3 zai1 xiang4 jiao4 li4 ， tian1 zao4 fei1 ren2 wei2 。
- wu2 liang4 da4 ju1 shi4 ， jing1 jin4 xin1 bu4 pi2 。
- su4 zhi2 zhong4 de2 ben3 ， yuan2 de2 zhen1 yi1 gui1 。
- duo1 jie1 tan2 shi1 kai1 ， cheng2 ci3 yi2 duan4 qi2 。
- xiang1 xie2 jie2 sheng4 yuan2 ， xi3 wo3 ji4 wang3 fei1 。
- huo4 wen2 di4 yi1 yi4 ， gua1 yan3 zi1 jin1 bi4 。
- chao1 ran2 tuo1 chen2 gou4 ， qing1 jing4 zhen1 mo2 ni2 。

## 注释

## 译文

## 赏析
