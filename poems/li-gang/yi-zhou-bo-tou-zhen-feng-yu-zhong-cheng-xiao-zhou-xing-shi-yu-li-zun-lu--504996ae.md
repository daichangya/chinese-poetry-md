---
id: li-gang-yi-zhou-bo-tou-zhen-feng-yu-zhong-cheng-xiao-zhou-xing-shi-yu-li-zun-lu--504996ae
title: 舣舟泊头镇风雨中乘小舟行十余里遵陆游罗浮山宝积延祥寺
titlePinyin: yi3 zhou1 bo2 tou2 zhen4 feng1 yu3 zhong1 cheng2 xiao3 zhou1 xing2 shi2 yu2 li3 zun1 lu4 you2 luo2 fu2 shan1 bao3 ji1 yan2 xiang2 si4
titleSlug: yi-zhou-bo-tou-zhen-feng-yu-zhong-cheng-xiao-zhou-xing-shi-yu-li-zun-lu--504996ae
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神山失凭依，漂泊西南州。
- 连峰蟠秀气，作镇苍溟陬。
- 世传朱明洞，深秘未易求。
- 夜半见赤日，光若金鼇浮。
- 我来夏正中，川涨通行舟。
- 弭櫂泊头渚，遂作罗浮游。
- 山灵悯病暑，风雨为变秋。
- 云开远岫出，黛色散不收。
- 篮舆陟翠微，颇得精庐幽。
- 雅志惬丘壑，斯行岂人谋。
- 愧烦五色雀，顾我鸣啁啾。
- 寓目天水永，微茫见瀛洲。
- 中原正云扰，盗贼屯蠭蟊。
- 而我卧云海，归途亦淹留。
- 逝将憇真境，秘诀追前修。
- 稚川不可见，得见野人不。

## 拼音
- shen2 shan1 shi1 ping2 yi1 ， piao1 bo2 xi1 nan2 zhou1 。
- lian2 feng1 pan2 xiu4 qi4 ， zuo4 zhen4 cang1 ming2 zou1 。
- shi4 chuan2 zhu1 ming2 dong4 ， shen1 mi4 wei4 yi4 qiu2 。
- ye4 ban4 jian4 chi4 ri4 ， guang1 ruo4 jin1 ao2 fu2 。
- wo3 lai2 xia4 zheng4 zhong1 ， chuan1 zhang3 tong1 xing2 zhou1 。
- mi3 zhao4 bo2 tou2 zhu3 ， sui4 zuo4 luo2 fu2 you2 。
- shan1 ling2 min3 bing4 shu3 ， feng1 yu3 wei4 bian4 qiu1 。
- yun2 kai1 yuan3 xiu4 chu1 ， dai4 se4 san4 bu4 shou1 。
- lan2 yu2 zhi4 cui4 wei1 ， po1 de2 jing1 lu2 you1 。
- ya3 zhi4 qie4 qiu1 he4 ， si1 xing2 qi3 ren2 mou2 。
- kui4 fan2 wu3 se4 que4 ， gu4 wo3 ming2 zhou1 jiu1 。
- yu4 mu4 tian1 shui3 yong3 ， wei1 mang2 jian4 ying2 zhou1 。
- zhong1 yuan2 zheng4 yun2 rao3 ， dao4 zei2 tun2 feng1 mao2 。
- er2 wo3 wo4 yun2 hai3 ， gui1 tu2 yi4 yan1 liu2 。
- shi4 jiang1 qi4 zhen1 jing4 ， mi4 jue2 zhui1 qian2 xiu1 。
- zhi4 chuan1 bu4 ke3 jian4 ， de2 jian4 ye3 ren2 bu4 。

## 注释

## 译文

## 赏析
