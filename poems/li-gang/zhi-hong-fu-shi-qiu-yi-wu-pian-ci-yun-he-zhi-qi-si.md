---
id: li-gang-zhi-hong-fu-shi-qiu-yi-wu-pian-ci-yun-he-zhi-qi-si
title: 志宏复示秋意五篇次韵和之  其四
titlePinyin: zhi4 hong2 fu4 shi4 qiu1 yi4 wu3 pian1 ci4 yun4 he2 zhi1     qi2 si4
titleSlug: zhi-hong-fu-shi-qiu-yi-wu-pian-ci-yun-he-zhi-qi-si
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风入虚堂，凄微带烟苇。
- 堂中拙居士，湛然如止水。
- 默坐观是心，自觉无纤滓。
- 不知读何经，但说舍利子。
- 心清闻妙香，天花散芳蘂。
- 含容河沙界，方寸知几里。
- 神光常在目，妙响不离耳。
- 处处获圆通，谁云钻故纸。

## 拼音
- qiu1 feng1 ru4 xu1 tang2 ， qi1 wei1 dai4 yan1 wei3 。
- tang2 zhong1 zhuo1 ju1 shi4 ， zhan4 ran2 ru2 zhi3 shui3 。
- mo4 zuo4 guan1 shi4 xin1 ， zi4 jue2 wu2 xian1 zi3 。
- bu4 zhi1 du2 he2 jing1 ， dan4 shuo1 she4 li4 zi3 。
- xin1 qing1 wen2 miao4 xiang1 ， tian1 hua1 san4 fang1 rui3 。
- han2 rong2 he2 sha1 jie4 ， fang1 cun4 zhi1 ji3 li3 。
- shen2 guang1 chang2 zai4 mu4 ， miao4 xiang3 bu4 li2 er3 。
- chu4 chu4 huo4 yuan2 tong1 ， shui2 yun2 zuan4 gu4 zhi3 。

## 注释

## 译文

## 赏析
