---
id: li-gang-ji-xia-zhi-chu-zi-an-guo-qian-nan-tai-tian-ning-si-yi-nan-shan-er-mian-b-4f47b255
title: 季夏之初自安国迁南台天宁寺依南山而面北暑气尤盛暇日望山顶松林郁然意必有异因穴垣凿磴以造其上形势坦平风日清美四顾山峦环合江潮往来景物不可模状月出林表清光更多夜久閴寂殆非尘世作古诗二十韵以纪其事奉呈巽达元仲
titlePinyin: ji4 xia4 zhi1 chu1 zi4 an1 guo2 qian1 nan2 tai2 tian1 ning2 si4 yi1 nan2 shan1 er2 mian4 bei3 shu3 qi4 you2 sheng4 xia2 ri4 wang4 shan1 ding3 song1 lin2 yu4 ran2 yi4 bi4 you3 yi4 yin1 xue2 yuan2 zao2 deng4 yi3 zao4 qi2 shang4 xing2 shi4 tan3 ping2 feng1 ri4 qing1 mei3 si4 gu4 shan1 luan2 huan2 he2 jiang1 chao2 wang3 lai2 jing3 wu4 bu4 ke3 mo2 zhuang4 yue4 chu1 lin2 biao3 qing1 guang1 geng4 duo1 ye4 jiu3 qu4 ji4 dai4 fei1 chen2 shi4 zuo4 gu3 shi1 er4 shi2 yun4 yi3 ji4 qi2 shi4 feng4 cheng2 xun4 da2 yuan2 zhong4
titleSlug: ji-xia-zhi-chu-zi-an-guo-qian-nan-tai-tian-ning-si-yi-nan-shan-er-mian-b-4f47b255
author: 李纲
authorPinyin: li3 gang1
authorSlug: li-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旅泊不求安，小憇南台宫。
- 轩楹尽北乡，盛暑堕甑中。
- 开垣追微凉，山顶罗千松。
- 烦襟忽破散，濯此万里风。
- 群山递环遶，云物增奇峰。
- 江潮信有期，来去初不穷。
- 啸咏得所托，幽禽亦玲珑。
- 青霞蔽落日，皎月生于东。
- 清光入疏林，照我鬓髪松。
- 壮年几何时，倐忽成衰翁。
- 愿餐日月华，为驻冰雪容。
- 二子皆静者，翛然此相从。
- 灵丹论秘诀，妙理谈真空。
- 兵戈满寰瀛，此乐岂易逢。
- 犹恨迩城市，时来车马踪。
- 逝将选幽僻，诛茅寄蒙笼。
- 灌溉荔支园，可敌万户封。
- 屋前修竹合，屋后流溪通。
- 风月应更好，清欢永相同。
- 稚川晚闻道，尚冀刀圭功。

## 拼音
- lü3 bo2 bu4 qiu2 an1 ， xiao3 qi4 nan2 tai2 gong1 。
- xuan1 ying2 jin4 bei3 xiang1 ， sheng4 shu3 duo4 zeng4 zhong1 。
- kai1 yuan2 zhui1 wei1 liang2 ， shan1 ding3 luo2 qian1 song1 。
- fan2 jin1 hu1 po4 san4 ， zhuo2 ci3 wan4 li3 feng1 。
- qun2 shan1 di4 huan2 rao4 ， yun2 wu4 zeng1 qi2 feng1 。
- jiang1 chao2 xin4 you3 qi1 ， lai2 qu4 chu1 bu4 qiong2 。
- xiao4 yong3 de2 suo3 tuo1 ， you1 qin2 yi4 ling2 long2 。
- qing1 xia2 bi4 luo4 ri4 ， jiao3 yue4 sheng1 yu2 dong1 。
- qing1 guang1 ru4 shu1 lin2 ， zhao4 wo3 bin4 fa4 song1 。
- zhuang4 nian2 ji3 he2 shi2 ， shu1 hu1 cheng2 shuai1 weng1 。
- yuan4 can1 ri4 yue4 hua2 ， wei4 zhu4 bing1 xue3 rong2 。
- er4 zi3 jie1 jing4 zhe3 ， xiao1 ran2 ci3 xiang1 cong2 。
- ling2 dan1 lun4 mi4 jue2 ， miao4 li3 tan2 zhen1 kong1 。
- bing1 ge1 man3 huan2 ying2 ， ci3 le4 qi3 yi4 feng2 。
- you2 hen4 er3 cheng2 shi4 ， shi2 lai2 che1 ma3 zong1 。
- shi4 jiang1 xuan3 you1 pi4 ， zhu1 mao2 ji4 meng2 long2 。
- guan4 gai4 li4 zhi1 yuan2 ， ke3 di2 wan4 hu4 feng1 。
- wu1 qian2 xiu1 zhu2 he2 ， wu1 hou4 liu2 xi1 tong1 。
- feng1 yue4 ying4 geng4 hao3 ， qing1 huan1 yong3 xiang1 tong2 。
- zhi4 chuan1 wan3 wen2 dao4 ， shang4 ji4 dao1 gui1 gong1 。

## 注释

## 译文

## 赏析
