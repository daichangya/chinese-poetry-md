---
id: guo-yin-he-xu-shou-feng-nian-xing
title: 和许守丰年行
titlePinyin: he2 xu3 shou3 feng1 nian2 xing2
titleSlug: he-xu-shou-feng-nian-xing
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 园林摇落露寒梢，秋成穰穰弥四郊。
- 千里播种无不毛，妻儿温饱忘啼号。
- 余粒施及禽与猱，有田宁复弃而逃。
- 太守牧民如牧马，宣化承流王泽下。
- 欲希禹稷事躬稼，垦亩劝耕谩隙罅。
- 召杜龚黄乃其亚，黄云泱漭覆原野。
- 乐尔丰年醉琼斚，古卭旧敝人人说。
- 久困征诛心已折，析家荡产纷更迭。
- 身罹罪罟无从雪，漫道当时富盐铁。
- 汉志食货忍重阅，嗟我妇子难全活。
- 今年谁料胜常年，入绢得盐偿本钱。
- 里绝追呼俗自便，闭门稚耋得安眼。
- 十日一风五日雨，邻村稽首羡兹土。
- 白头半刺才窳苦，赖此贤侯百废举。
- 空庭吏散鸟驯除，谣闻击壤同康衢。
- 侯于公卿地有余，利泽行推遍海隅。
- 呜呼利泽行推遍海隅，坐使斯民愁叹为嬉娱。

## 拼音
- yuan2 lin2 yao2 luo4 lu4 han2 shao1 ， qiu1 cheng2 rang2 rang2 mi2 si4 jiao1 。
- qian1 li3 bo1 zhong3 wu2 bu4 mao2 ， qi1 er2 wen1 bao3 wang4 ti2 hao4 。
- yu2 li4 shi1 ji2 qin2 yu3 nao2 ， you3 tian2 ning2 fu4 qi4 er2 tao2 。
- tai4 shou3 mu4 min2 ru2 mu4 ma3 ， xuan1 hua4 cheng2 liu2 wang2 ze2 xia4 。
- yu4 xi1 yu3 ji4 shi4 gong1 jia4 ， ken3 mu3 quan4 geng1 man4 xi4 xia4 。
- zhao4 du4 gong1 huang2 nai3 qi2 ya4 ， huang2 yun2 yang1 mang3 fu4 yuan2 ye3 。
- le4 er3 feng1 nian2 zui4 qiong2 jia3 ， gu3 qiong2 jiu4 bi4 ren2 ren2 shuo1 。
- jiu3 kun4 zheng1 zhu1 xin1 yi3 zhe2 ， xi1 jia1 dang4 chan3 fen1 geng1 die2 。
- shen1 li2 zui4 gu3 wu2 cong2 xue3 ， man4 dao4 dang1 shi2 fu4 yan2 tie3 。
- han4 zhi4 shi2 huo4 ren3 zhong4 yue4 ， jie1 wo3 fu4 zi3 nan2 quan2 huo2 。
- jin1 nian2 shui2 liao4 sheng4 chang2 nian2 ， ru4 juan4 de2 yan2 chang2 ben3 qian2 。
- li3 jue2 zhui1 hu1 su2 zi4 bian4 ， bi4 men2 zhi4 die2 de2 an1 yan3 。
- shi2 ri4 yi4 feng1 wu3 ri4 yu3 ， lin2 cun1 qi3 shou3 xian4 zi1 tu3 。
- bai2 tou2 ban4 ci4 cai2 yu3 ku3 ， lai4 ci3 xian2 hou2 bai3 fei4 ju3 。
- kong1 ting2 li4 san4 niao3 xun4 chu2 ， yao2 wen2 ji1 rang3 tong2 kang1 qu2 。
- hou2 yu2 gong1 qing1 di4 you3 yu2 ， li4 ze2 xing2 tui1 bian4 hai3 yu2 。
- wu1 hu1 li4 ze2 xing2 tui1 bian4 hai3 yu2 ， zuo4 shi3 si1 min2 chou2 tan4 wei4 xi1 yu2 。

## 注释

## 译文

## 赏析
