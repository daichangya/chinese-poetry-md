---
id: guo-yin-long-yuan
title: 龙渊
titlePinyin: long2 yuan1
titleSlug: long-yuan
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 修竹不知数，云藏小渭川。
- 亭沼经营初，观者日骈阗。
- 耆旧为我语，中有一龙渊。
- 时时见怪象，吐气如长烟。
- 渔人或舣舟，樵牧不敢前。
- 兹实总角时，耳聆父老言。
- 相携示其处，止水涵青黫。
- 沈沈不见底，似有蛟蛇蟠。
- 我时心语口，龙岂居其间。
- 江湖非不广，而此栖蜿蜒。
- 有无未可知，疑信空相传。
- 皇天傥困汝，时至须腾骞。
- 沧溟可以家，一徙窟宅悭。
- 变化作霖雨，涤荡骄阳愆。

## 拼音
- xiu1 zhu2 bu4 zhi1 shu4 ， yun2 cang2 xiao3 wei4 chuan1 。
- ting2 zhao3 jing1 ying2 chu1 ， guan1 zhe3 ri4 pian2 tian2 。
- qi2 jiu4 wei4 wo3 yu3 ， zhong1 you3 yi4 long2 yuan1 。
- shi2 shi2 jian4 guai4 xiang4 ， tu3 qi4 ru2 chang2 yan1 。
- yu2 ren2 huo4 yi3 zhou1 ， qiao2 mu4 bu4 gan3 qian2 。
- zi1 shi2 zong3 jiao3 shi2 ， er3 ling2 fu4 lao3 yan2 。
- xiang1 xie2 shi4 qi2 chu4 ， zhi3 shui3 han2 qing1 yan1 。
- shen3 shen3 bu2 jian4 di3 ， si4 you3 jiao1 she2 pan2 。
- wo3 shi2 xin1 yu3 kou3 ， long2 qi3 ju1 qi2 jian1 。
- jiang1 hu2 fei1 bu4 guang3 ， er2 ci3 qi1 wan1 yan2 。
- you3 wu2 wei4 ke3 zhi1 ， yi2 xin4 kong1 xiang1 chuan2 。
- huang2 tian1 tang3 kun4 ru3 ， shi2 zhi4 xu1 teng2 qian1 。
- cang1 ming2 ke3 yi3 jia1 ， yi4 xi3 ku1 zhai2 qian1 。
- bian4 hua4 zuo4 lin2 yu3 ， di2 dang4 jiao1 yang2 qian1 。

## 注释

## 译文

## 赏析
