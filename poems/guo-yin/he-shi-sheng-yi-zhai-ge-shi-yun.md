---
id: guo-yin-he-shi-sheng-yi-zhai-ge-shi-yun
title: 和时升贻斋阁十韵
titlePinyin: he2 shi2 sheng1 yi2 zhai1 ge2 shi2 yun4
titleSlug: he-shi-sheng-yi-zhai-ge-shi-yun
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吏涂何就窘，士节要安常。
- 逐物终迷路，看书免面墙。
- 借邻通隙地，对壁敞幽房。
- 架插三冬史，炉薰一炷香。
- 丛兰分晚吹，疏竹罅晨光。
- 济难嗟无策，攻愁赖有方。
- 稍知休簿领，谁暇剡封章。
- 池草春成梦，案萤秋满囊。
- 良朋来款曲，佳句为铺张。
- 功业奚须问，前贤拟杜康。

## 拼音
- li4 tu2 he2 jiu4 jiong3 ， shi4 jie2 yao4 an1 chang2 。
- zhu2 wu4 zhong1 mi2 lu4 ， kan4 shu1 mian3 mian4 qiang2 。
- jie4 lin2 tong1 xi4 di4 ， dui4 bi4 chang3 you1 fang2 。
- jia4 cha1 san1 dong1 shi3 ， lu2 xun1 yi2 zhu4 xiang1 。
- cong2 lan2 fen1 wan3 chui1 ， shu1 zhu2 xia4 chen2 guang1 。
- ji4 nan2 jie1 wu2 ce4 ， gong1 chou2 lai4 you3 fang1 。
- shao1 zhi1 xiu1 bo2 ling3 ， shui2 xia2 yan3 feng1 zhang1 。
- chi2 cao3 chun1 cheng2 meng4 ， an4 ying2 qiu1 man3 nang2 。
- liang2 peng2 lai2 kuan3 qu3 ， jia1 ju4 wei4 pu1 zhang1 。
- gong1 ye4 xi1 xu1 wen4 ， qian2 xian2 ni3 du4 kang1 。

## 注释

## 译文

## 赏析
