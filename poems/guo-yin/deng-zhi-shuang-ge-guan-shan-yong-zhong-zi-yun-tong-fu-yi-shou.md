---
id: guo-yin-deng-zhi-shuang-ge-guan-shan-yong-zhong-zi-yun-tong-fu-yi-shou
title: 登致爽阁观山用种字韵同赋一首
titlePinyin: deng1 zhi4 shuang3 ge2 guan1 shan1 yong4 zhong3 zi4 yun4 tong2 fu4 yi4 shou3
titleSlug: deng-zhi-shuang-ge-guan-shan-yong-zhong-zi-yun-tong-fu-yi-shou
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群峰鬰崔嵬，西北天壁竦。
- 短松被南冈，髪立何种种。
- 中间一川平，楸枰界千陇。
- 晨光霁雾搴，冥色寒烟重。
- 幽人每登临，气与秋山耸。
- 万象入嘲弄，敏思飞泉涌。
- 嗟予老索寞，高躅难继踵。
- 风光本自如，绮语浪嘉宠。
- 况复将此心，勃勃尘虑壅。
- 日月不假借，学道须猛勇。
- 誓当守株愚，从人呼傝䢆。

## 拼音
- qun2 feng1 yu4 cui1 wei2 ， xi1 bei3 tian1 bi4 song3 。
- duan3 song1 bei4 nan2 gang1 ， fa4 li4 he2 zhong3 zhong3 。
- zhong1 jian1 yi4 chuan1 ping2 ， qiu1 ping2 jie4 qian1 long3 。
- chen2 guang1 ji4 wu4 qian1 ， ming2 se4 han2 yan1 zhong4 。
- you1 ren2 mei3 deng1 lin2 ， qi4 yu3 qiu1 shan1 song3 。
- wan4 xiang4 ru4 chao2 nong4 ， min3 si1 fei1 quan2 yong3 。
- jie1 yu3 lao3 suo3 mo4 ， gao1 zhu2 nan2 ji4 zhong3 。
- feng1 guang1 ben3 zi4 ru2 ， qi3 yu3 lang4 jia1 chong3 。
- kuang4 fu4 jiang1 ci3 xin1 ， bo2 bo2 chen2 lü4 yong1 。
- ri4 yue4 bu4 jia3 jie4 ， xue2 dao4 xu1 meng3 yong3 。
- shi4 dang1 shou3 zhu1 yu2 ， cong2 ren2 hu1 ta4 䢆 。

## 注释

## 译文

## 赏析
