---
id: guo-yin-shi-de-xiu-wan-ci
title: 史德修挽词
titlePinyin: shi3 de2 xiu1 wan3 ci2
titleSlug: shi-de-xiu-wan-ci
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世道交相丧，古风邈悠悠。
- 真纯化浮伪，士俗日以偷。
- 公生寂寥后，慨然跋前修。
- 奥学穷根柢，高文谢雕锼。
- 壮岁拾科目，回翔四十秋。
- 孝弟可移官，所至人歌讴。
- 处巳务恬退，驰骛吾所羞。
- 临民本慈惠，击搏吾所咻。
- 俯仰无愧怍，言行何悔尤。
- 邦符与使节，异乎人之求。
- 可怜贪残子，快意乏远谋。
- 报应捷影响，坐致无边愁。
- 傥如西方说，宁逭铁围囚。
- 不知公英灵，久矣清都游。

## 拼音
- shi4 dao4 jiao1 xiang1 sang4 ， gu3 feng1 miao3 you1 you1 。
- zhen1 chun2 hua4 fu2 wei3 ， shi4 su2 ri4 yi3 tou1 。
- gong1 sheng1 ji4 liao2 hou4 ， kai3 ran2 ba2 qian2 xiu1 。
- ao4 xue2 qiong2 gen1 di3 ， gao1 wen2 xie4 diao1 sou1 。
- zhuang4 sui4 shi2 ke1 mu4 ， hui2 xiang2 si4 shi2 qiu1 。
- xiao4 di4 ke3 yi2 guan1 ， suo3 zhi4 ren2 ge1 ou1 。
- chu4 si4 wu4 tian2 tui4 ， chi2 wu4 wu2 suo3 xiu1 。
- lin2 min2 ben3 ci2 hui4 ， ji1 bo2 wu2 suo3 xiu1 。
- fu3 yang3 wu2 kui4 zuo4 ， yan2 xing2 he2 hui3 you2 。
- bang1 fu2 yu3 shi3 jie2 ， yi4 hu1 ren2 zhi1 qiu2 。
- ke3 lian2 tan1 can2 zi3 ， kuai4 yi4 fa2 yuan3 mou2 。
- bao4 ying4 jie2 ying3 xiang3 ， zuo4 zhi4 wu2 bian1 chou2 。
- tang3 ru2 xi1 fang1 shuo1 ， ning2 huan4 tie3 wei2 qiu2 。
- bu4 zhi1 gong1 ying1 ling2 ， jiu3 yi3 qing1 dou1 you2 。

## 注释

## 译文

## 赏析
