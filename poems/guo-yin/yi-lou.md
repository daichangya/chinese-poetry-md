---
id: guo-yin-yi-lou
title: 倚楼
titlePinyin: yi3 lou2
titleSlug: yi-lou
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官闲何所之，倚楼纵远目。
- 田畴耒耜出，高下春雨足。
- 人家有生意，慰我苦幽独。
- 忆昨水沴余，海气荡坤轴。
- 蛟龙坼川原，舟楫造谿谷。
- 禾麻安更论，未能保骨肉。
- 有子易为食，何以厚风俗。
- 上赖天子圣，诏书勤抚育。
- 虽使发仓廪，饱岁实无蓄。
- 郡县徒仓皇，论丁具𫗴粥。
- 所救无几何，往往委沟渎。
- 今兹气候正，逋民稍来复。
- 楚风重祠庙，才归竞巫祝。
- 此物岂有灵，焉能助丰熟。
- 渺思济时策，慎择良宰牧。
- 金缯斥诛求，教化行比屋。
- 祖宗德泽深，万岁长沐浴。
- 题诗起高兴，飘然跨鸿鹄。

## 拼音
- guan1 xian2 he2 suo3 zhi1 ， yi3 lou2 zong4 yuan3 mu4 。
- tian2 chou2 lei3 si4 chu1 ， gao1 xia4 chun1 yu3 zu2 。
- ren2 jia1 you3 sheng1 yi4 ， wei4 wo3 ku3 you1 du2 。
- yi4 zuo2 shui3 li4 yu2 ， hai3 qi4 dang4 kun1 zhou2 。
- jiao1 long2 che4 chuan1 yuan2 ， zhou1 ji2 zao4 xi1 gu3 。
- he2 ma2 an1 geng4 lun4 ， wei4 neng2 bao3 gu3 rou4 。
- you3 zi3 yi4 wei4 shi2 ， he2 yi3 hou4 feng1 su2 。
- shang4 lai4 tian1 zi3 sheng4 ， zhao4 shu1 qin2 fu3 yu4 。
- sui1 shi3 fa1 cang1 lin3 ， bao3 sui4 shi2 wu2 xu4 。
- jun4 xian4 tu2 cang1 huang2 ， lun4 ding1 ju4 zhan1 zhou1 。
- suo3 jiu4 wu2 ji3 he2 ， wang3 wang3 wei3 gou1 du2 。
- jin1 zi1 qi4 hou4 zheng4 ， bu1 min2 shao1 lai2 fu4 。
- chu3 feng1 zhong4 ci2 miao4 ， cai2 gui1 jing4 wu1 zhu4 。
- ci3 wu4 qi3 you3 ling2 ， yan1 neng2 zhu4 feng1 shu2 。
- miao3 si1 ji4 shi2 ce4 ， shen4 ze2 liang2 zai3 mu4 。
- jin1 zeng1 chi4 zhu1 qiu2 ， jiao4 hua4 xing2 bi3 wu1 。
- zu3 zong1 de2 ze2 shen1 ， wan4 sui4 chang2 mu4 yu4 。
- ti2 shi1 qi3 gao1 xing4 ， piao1 ran2 kua4 hong2 hu2 。

## 注释

## 译文

## 赏析
