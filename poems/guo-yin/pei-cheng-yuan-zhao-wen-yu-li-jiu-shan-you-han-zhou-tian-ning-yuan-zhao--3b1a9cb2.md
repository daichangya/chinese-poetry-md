---
id: guo-yin-pei-cheng-yuan-zhao-wen-yu-li-jiu-shan-you-han-zhou-tian-ning-yuan-zhao--3b1a9cb2
title: 陪程元诏文彧李久善游汉州天宁元诏有诗见遗次韵答之
titlePinyin: pei2 cheng2 yuan2 zhao4 wen2 yu4 li3 jiu3 shan4 you2 han4 zhou1 tian1 ning2 yuan2 zhao4 you3 shi1 jian4 yi2 ci4 yun4 da2 zhi1
titleSlug: pei-cheng-yuan-zhao-wen-yu-li-jiu-shan-you-han-zhou-tian-ning-yuan-zhao--3b1a9cb2
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海岂无兄弟亲，气合行须同父母。
- 相逢坐语忽移时，不觉朝飡辄过午。
- 品评人物妙雌黄，议论邦家入𫌨缕。
- 危言𫜬舌久自吞，幽愤填膺欣欲吐。
- 字字珠玑落齿牙，篇篇锦绣裁胸腑。
- 已惊大敌森戈矛，端笑羸师卧旗鼓。
- 怜君风韵过诸王，顾我才情非小杜。
- 何当再访南归僧，不耻更问西来祖。
- 欲登塔级挽晴云，更试茶瓯泼新乳。
- 平生识面有千百，屈指论心无四五。
- 偶然流水遇知音，为抱焦桐弄宫羽。

## 拼音
- si4 hai3 qi3 wu2 xiong1 di4 qin1 ， qi4 he2 xing2 xu1 tong2 fu4 mu3 。
- xiang1 feng2 zuo4 yu3 hu1 yi2 shi2 ， bu4 jue2 chao2 can1 zhe2 guo4 wu3 。
- pin3 ping2 ren2 wu4 miao4 ci2 huang2 ， yi4 lun4 bang1 jia1 ru4 𫌨 lü3 。
- wei1 yan2 𫜬 she2 jiu3 zi4 tun1 ， you1 fen4 tian2 ying1 xin1 yu4 tu3 。
- zi4 zi4 zhu1 ji1 luo4 chi3 ya2 ， pian1 pian1 jin3 xiu4 cai2 xiong1 fu3 。
- yi3 jing1 da4 di2 sen1 ge1 mao2 ， duan1 xiao4 lei2 shi1 wo4 qi2 gu3 。
- lian2 jun1 feng1 yun4 guo4 zhu1 wang2 ， gu4 wo3 cai2 qing2 fei1 xiao3 du4 。
- he2 dang1 zai4 fang3 nan2 gui1 seng1 ， bu4 chi3 geng4 wen4 xi1 lai2 zu3 。
- yu4 deng1 ta3 ji2 wan3 qing2 yun2 ， geng4 shi4 cha2 ou1 po1 xin1 ru3 。
- ping2 sheng1 shi2 mian4 you3 qian1 bai3 ， qu1 zhi3 lun4 xin1 wu2 si4 wu3 。
- ou3 ran2 liu2 shui3 yu4 zhi1 yin1 ， wei4 bao4 jiao1 tong2 nong4 gong1 yu3 。

## 注释

## 译文

## 赏析
