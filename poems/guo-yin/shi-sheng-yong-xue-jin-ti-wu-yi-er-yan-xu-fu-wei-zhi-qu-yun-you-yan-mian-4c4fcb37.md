---
id: guo-yin-shi-sheng-yong-xue-jin-ti-wu-yi-er-yan-xu-fu-wei-zhi-qu-yun-you-yan-mian-4c4fcb37
title: 时升咏雪禁体物矣而彦序复为之取韵尤严勉强攀和
titlePinyin: shi2 sheng1 yong3 xue3 jin4 ti3 wu4 yi3 er2 yan4 xu4 fu4 wei4 zhi1 qu3 yun4 you2 yan2 mian3 qiang3 pan1 he2
titleSlug: shi-sheng-yong-xue-jin-ti-wu-yi-er-yan-xu-fu-wei-zhi-qu-yun-you-yan-mian-4c4fcb37
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风吹空高冈裂，忍冻幽人心似铁。
- 今朝云色一天同，片片如簁堕浓雪。
- 影摇寒水照曈昽，声泻黄芦听骚屑。
- 涧谷凝时麕鹿死，园林压处桑榆折。
- 乃知造物本均平，高下不论凹与凸。
- 登临四顾浩漫漫，千村万落青烟灭。
- 忆昔子卿使匈奴，不拜穹庐何勇决。
- 漠北酸寒十九年，鬓须脱尽形容薾。
- 故人今亦在穷荒，高风凛凛皆传说。
- 鸿雁南来好系书，应念邦家五情热。

## 拼音
- shuo4 feng1 chui1 kong1 gao1 gang1 lie4 ， ren3 dong4 you1 ren2 xin1 si4 tie3 。
- jin1 chao2 yun2 se4 yi4 tian1 tong2 ， pian4 pian4 ru2 shai1 duo4 nong2 xue3 。
- ying3 yao2 han2 shui3 zhao4 tong2 long2 ， sheng1 xie4 huang2 lu2 ting1 sao1 xie4 。
- jian4 gu3 ning2 shi2 jun1 lu4 si3 ， yuan2 lin2 ya1 chu4 sang1 yu2 zhe2 。
- nai3 zhi1 zao4 wu4 ben3 jun1 ping2 ， gao1 xia4 bu2 lun4 ao1 yu3 tu1 。
- deng1 lin2 si4 gu4 hao4 man4 man4 ， qian1 cun1 wan4 luo4 qing1 yan1 mie4 。
- yi4 xi1 zi3 qing1 shi3 xiong1 nu2 ， bu2 bai4 qiong2 lu2 he2 yong3 jue2 。
- mo4 bei3 suan1 han2 shi2 jiu3 nian2 ， bin4 xu1 tuo1 jin4 xing2 rong2 er3 。
- gu4 ren2 jin1 yi4 zai4 qiong2 huang1 ， gao1 feng1 lin3 lin3 jie1 chuan2 shuo1 。
- hong2 yan4 nan2 lai2 hao3 xi4 shu1 ， ying4 nian4 bang1 jia1 wu3 qing2 re4 。

## 注释

## 译文

## 赏析
