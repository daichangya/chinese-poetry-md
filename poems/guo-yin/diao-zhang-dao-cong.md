---
id: guo-yin-diao-zhang-dao-cong
title: 吊张道从
titlePinyin: diao4 zhang1 dao4 cong2
titleSlug: diao-zhang-dao-cong
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风俗久颓壊，人物无轩昂。
- 夫君抱贞质，卓卓诚所长。
- 千牛解寸刃，万象穷智囊。
- 兽群走麒麟，鸟族鸣凤凰。
- 炎政忽中微，权奸肆猖狂。
- 彊敌乘衅起，垂涎睨蜀疆。
- 君持山南节，武略见锋铓。
- 坐令两蜀口，飞鸟莫敢翔。
- 坤维倚长城，老稚日以康。
- 谁谓波涛际，中流失舟航。
- 悲风扬丹旐，观者泪浪浪。
- 丈夫事则已，可为邦家伤。
- 缅知忠烈在，报国犹未忘。

## 拼音
- feng1 su2 jiu3 tui2 huai4 ， ren2 wu4 wu2 xuan1 ang2 。
- fu1 jun1 bao4 zhen1 zhi4 ， zhuo2 zhuo2 cheng2 suo3 chang2 。
- qian1 niu2 jie3 cun4 ren4 ， wan4 xiang4 qiong2 zhi4 nang2 。
- shou4 qun2 zou3 qi2 lin2 ， niao3 zu2 ming2 feng4 huang2 。
- yan2 zheng4 hu1 zhong1 wei1 ， quan2 jian1 si4 chang1 kuang2 。
- qiang2 di2 cheng2 xin4 qi3 ， chui2 xian2 ni4 shu3 jiang1 。
- jun1 chi2 shan1 nan2 jie2 ， wu3 lüe4 jian4 feng1 mang2 。
- zuo4 ling4 liang3 shu3 kou3 ， fei1 niao3 mo4 gan3 xiang2 。
- kun1 wei2 yi3 chang2 cheng2 ， lao3 zhi4 ri4 yi3 kang1 。
- shui2 wei4 bo1 tao1 ji4 ， zhong1 liu2 shi1 zhou1 hang2 。
- bei1 feng1 yang2 dan1 zhao4 ， guan1 zhe3 lei4 lang4 lang4 。
- zhang4 fu0 shi4 ze2 yi3 ， ke3 wei4 bang1 jia1 shang1 。
- mian3 zhi1 zhong1 lie4 zai4 ， bao4 guo2 you2 wei4 wang4 。

## 注释

## 译文

## 赏析
