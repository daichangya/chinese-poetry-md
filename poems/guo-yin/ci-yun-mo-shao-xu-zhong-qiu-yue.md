---
id: guo-yin-ci-yun-mo-shao-xu-zhong-qiu-yue
title: 次韵莫少虚中秋月
titlePinyin: ci4 yun4 mo4 shao3 xu1 zhong1 qiu1 yue4
titleSlug: ci-yun-mo-shao-xu-zhong-qiu-yue
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纤阿驾秋空，云散无一髪。
- 长廊步清影，露顶脚不袜。
- 缅怀同心人，尺咫限胡越。
- 岂殊南郭老，连墙不通谒。
- 我忧今夕去，难得如此月。
- 伫立耿不寐，精诚通恍惚。
- 莫兄新诗来，夜光映深樾。
- 颇惊笔力壮，滔滔涨溟渤。
- 喜极屡索酒，引满非人罚。
- 醉歌还起舞，恍若换凡骨。
- 何当乘飞云，举手探蟾窟。
- 一吸径寸光，尽解平生暍。
- 飘飘曵霞裾，出入黄金阙。
- 陋哉揖爽气，空拄西山笏。

## 拼音
- xian1 a1 jia4 qiu1 kong1 ， yun2 san4 wu2 yi2 fa4 。
- chang2 lang2 bu4 qing1 ying3 ， lu4 ding3 jiao3 bu2 wa4 。
- mian3 huai2 tong2 xin1 ren2 ， chi3 zhi3 xian4 hu2 yue4 。
- qi3 shu1 nan2 guo1 lao3 ， lian2 qiang2 bu4 tong1 ye4 。
- wo3 you1 jin1 xi1 qu4 ， nan2 de2 ru2 ci3 yue4 。
- zhu4 li4 geng3 bu2 mei4 ， jing1 cheng2 tong1 huang3 hu1 。
- mo4 xiong1 xin1 shi1 lai2 ， ye4 guang1 ying4 shen1 yue4 。
- po1 jing1 bi3 li4 zhuang4 ， tao1 tao1 zhang3 ming2 bo2 。
- xi3 ji2 lü3 suo3 jiu3 ， yin3 man3 fei1 ren2 fa2 。
- zui4 ge1 hai2 qi3 wu3 ， huang3 ruo4 huan4 fan2 gu3 。
- he2 dang1 cheng2 fei1 yun2 ， ju3 shou3 tan4 chan2 ku1 。
- yi4 xi1 jing4 cun4 guang1 ， jin4 jie3 ping2 sheng1 ye1 。
- piao1 piao1 ye4 xia2 ju1 ， chu1 ru4 huang2 jin1 que1 。
- lou4 zai1 yi1 shuang3 qi4 ， kong1 zhu3 xi1 shan1 hu4 。

## 注释

## 译文

## 赏析
