---
id: guo-yin-song-zhong-shou
title: 送种守
titlePinyin: song4 zhong3 shou3
titleSlug: song-zhong-shou
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群峰逶迤来，落处如鼎峙。
- 真仙凿盐穴，下引沧溟水。
- 英气钟人物，衣冠何济济。
- 古来陵阳守，贤哲多卧理。
- 公分一歳符，治誉歘然起。
- 铃斋清画闲，山色入帘几。
- 玺书换金渊，要踵前兄美。
- 跨鼇烟云愁，十日雨不止。
- 闻昔乃祖风，勋业照国史。
- 尺箠鞭羌夷，奇谋付孙子。
- 青云且遇合，未信朱轮柅。
- 行观旧物归，一洗中原耻。

## 拼音
- qun2 feng1 wei1 yi2 lai2 ， luo4 chu4 ru2 ding3 zhi4 。
- zhen1 xian1 zao2 yan2 xue2 ， xia4 yin3 cang1 ming2 shui3 。
- ying1 qi4 zhong1 ren2 wu4 ， yi1 guan1 he2 ji4 ji4 。
- gu3 lai2 ling2 yang2 shou3 ， xian2 zhe2 duo1 wo4 li3 。
- gong1 fen1 yi2 sui4 fu2 ， zhi4 yu4 xu1 ran2 qi3 。
- ling2 zhai1 qing1 hua4 xian2 ， shan1 se4 ru4 lian2 ji3 。
- xi3 shu1 huan4 jin1 yuan1 ， yao4 zhong3 qian2 xiong1 mei3 。
- kua4 ao2 yan1 yun2 chou2 ， shi2 ri4 yu3 bu4 zhi3 。
- wen2 xi1 nai3 zu3 feng1 ， xun1 ye4 zhao4 guo2 shi3 。
- chi3 chui2 bian1 qiang1 yi2 ， qi2 mou2 fu4 sun1 zi0 。
- qing1 yun2 qie3 yu4 he2 ， wei4 xin4 zhu1 lun2 ni3 。
- xing2 guan1 jiu4 wu4 gui1 ， yi4 xi3 zhong1 yuan2 chi3 。

## 注释

## 译文

## 赏析
