---
id: guo-yin-song-chen-shou
title: 送陈守
titlePinyin: song4 chen2 shou3
titleSlug: song-chen-shou
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟昔号能吏，在公勤严明。
- 挟兹来共理，教化日流行。
- 堂堂陈汉州，所至树风声。
- 四美出天性，早擅循良名。
- 平心衡称物，敏手刀发硎。
- 奸黠胆欲破，隐伏无遁形。
- 千里归镇静，人神各安宁。
- 爱物及鱼鸟，游泳全其生。
- 舆言诵嘉政，不待三年成。
- 房湖天下绝，好景无阴晴。
- 退食来徜徉，风月搅诗情。
- 修竹如君直，流水如君清。
- 岂无宴赏心，对此乐事并。
- 国步正艰险，天骄尚纵横。
- 惜哉廊庙器，乃尔屈专城。
- 瓜期忽忽来，歳月令人惊。
- 车辙不容卧，去意一何轻。
- 金陵一水通，当宁思豪英。
- 况最郡守课，由来入公卿。
- 君才森武库，可当十万兵。
- 行矣佐中兴，力扶天柱倾。

## 拼音
- wei2 xi1 hao4 neng2 li4 ， zai4 gong1 qin2 yan2 ming2 。
- xie2 zi1 lai2 gong4 li3 ， jiao4 hua4 ri4 liu2 xing2 。
- tang2 tang2 chen2 han4 zhou1 ， suo3 zhi4 shu4 feng1 sheng1 。
- si4 mei3 chu1 tian1 xing4 ， zao3 shan4 xun2 liang2 ming2 。
- ping2 xin1 heng2 cheng1 wu4 ， min3 shou3 dao1 fa1 xing2 。
- jian1 xia2 dan3 yu4 po4 ， yin3 fu2 wu2 dun4 xing2 。
- qian1 li3 gui1 zhen4 jing4 ， ren2 shen2 ge4 an1 ning2 。
- ai4 wu4 ji2 yu2 niao3 ， you2 yong3 quan2 qi2 sheng1 。
- yu2 yan2 song4 jia1 zheng4 ， bu2 dai4 san1 nian2 cheng2 。
- fang2 hu2 tian1 xia4 jue2 ， hao3 jing3 wu2 yin1 qing2 。
- tui4 shi2 lai2 chang2 yang2 ， feng1 yue4 jiao3 shi1 qing2 。
- xiu1 zhu2 ru2 jun1 zhi2 ， liu2 shui3 ru2 jun1 qing1 。
- qi3 wu2 yan4 shang3 xin1 ， dui4 ci3 le4 shi4 bing4 。
- guo2 bu4 zheng4 jian1 xian3 ， tian1 jiao1 shang4 zong4 heng2 。
- xi1 zai1 lang2 miao4 qi4 ， nai3 er3 qu1 zhuan1 cheng2 。
- gua1 qi1 hu1 hu1 lai2 ， sui4 yue4 ling4 ren2 jing1 。
- che1 zhe2 bu4 rong2 wo4 ， qu4 yi4 yi4 he2 qing1 。
- jin1 ling2 yi4 shui3 tong1 ， dang1 ning2 si1 hao2 ying1 。
- kuang4 zui4 jun4 shou3 ke4 ， you2 lai2 ru4 gong1 qing1 。
- jun1 cai2 sen1 wu3 ku4 ， ke3 dang1 shi2 wan4 bing1 。
- xing2 yi3 zuo3 zhong1 xing1 ， li4 fu2 tian1 zhu4 qing1 。

## 注释

## 译文

## 赏析
