---
id: guo-yin-yu-da-shou-shu-zhi-geng-dao-you-jue-chen-ting-tan-yun-de-fu-zi
title: 与大受述之耕道游绝尘亭探韵得赋字
titlePinyin: yu3 da4 shou4 shu4 zhi1 geng1 dao4 you2 jue2 chen2 ting2 tan4 yun4 de2 fu4 zi4
titleSlug: yu-da-shou-shu-zhi-geng-dao-you-jue-chen-ting-tan-yun-de-fu-zi
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生合散多，罕与故人遇。
- 今辰天气佳，偶尔得清晤。
- 况复临江亭，一目万景聚。
- 晚烟乍明灭，天远重重树。
- 长江湾环来，浩荡仍东注。
- 对此酌春酒，饮酣诗可赋。
- 我欲写笔端，恨无摩诘句。
- 岂如二三公，才力超七步。
- 观情殊未阑，倐忽天欲暮。
- 凭谁挽羲和，为把车轮驻。

## 拼音
- ren2 sheng1 he2 san4 duo1 ， han3 yu3 gu4 ren2 yu4 。
- jin1 chen2 tian1 qi4 jia1 ， ou3 er3 de2 qing1 wu4 。
- kuang4 fu4 lin2 jiang1 ting2 ， yi2 mu4 wan4 jing3 ju4 。
- wan3 yan1 zha4 ming2 mie4 ， tian1 yuan3 chong2 chong2 shu4 。
- chang2 jiang1 wan1 huan2 lai2 ， hao4 dang4 reng2 dong1 zhu4 。
- dui4 ci3 zhuo2 chun1 jiu3 ， yin3 han1 shi1 ke3 fu4 。
- wo3 yu4 xie3 bi3 duan1 ， hen4 wu2 mo2 jie2 ju4 。
- qi3 ru2 er4 san1 gong1 ， cai2 li4 chao1 qi1 bu4 。
- guan1 qing2 shu1 wei4 lan2 ， shu1 hu1 tian1 yu4 mu4 。
- ping2 shui2 wan3 xi1 he2 ， wei4 ba3 che1 lun2 zhu4 。

## 注释

## 译文

## 赏析
