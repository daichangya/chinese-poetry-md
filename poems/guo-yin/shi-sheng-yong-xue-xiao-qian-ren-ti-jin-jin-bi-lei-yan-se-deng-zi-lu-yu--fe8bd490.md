---
id: guo-yin-shi-sheng-yong-xue-xiao-qian-ren-ti-jin-jin-bi-lei-yan-se-deng-zi-lu-yu--fe8bd490
title: 时升咏雪效前人体尽禁比类颜色等字率予同赋用其韵
titlePinyin: shi2 sheng1 yong3 xue3 xiao4 qian2 ren2 ti3 jin4 jin4 bi3 lei4 yan2 se4 deng3 zi4 lü4 yu3 tong2 fu4 yong4 qi2 yun4
titleSlug: shi-sheng-yong-xue-xiao-qian-ren-ti-jin-jin-bi-lei-yan-se-deng-zi-lu-yu--fe8bd490
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丰年真可必，时雪降今冬。
- 飞霰纷纷集，同云羃羃重。
- 炉深添炽炭，寺远隔疏钟。
- 先压窗前竹，难分岭上松。
- 画楼欺酒力，幽径灭樵踪。
- 蓑笠看渔父，鉏犁慰老农。
- 穿簷寒正苦，布野润宜浓。
- 梁苑思重赋，袁门想半封。
- 龙沙犹张王，虎士莫骄慵。
- 吾土端无恙，天公久见容。

## 拼音
- feng1 nian2 zhen1 ke3 bi4 ， shi2 xue3 jiang4 jin1 dong1 。
- fei1 xian4 fen1 fen1 ji2 ， tong2 yun2 mi4 mi4 zhong4 。
- lu2 shen1 tian1 chi4 tan4 ， si4 yuan3 ge2 shu1 zhong1 。
- xian1 ya1 chuang1 qian2 zhu2 ， nan2 fen1 ling3 shang4 song1 。
- hua4 lou2 qi1 jiu3 li4 ， you1 jing4 mie4 qiao2 zong1 。
- suo1 li4 kan4 yu2 fu4 ， chu2 li2 wei4 lao3 nong2 。
- chuan1 yan2 han2 zheng4 ku3 ， bu4 ye3 run4 yi2 nong2 。
- liang2 yuan4 si1 zhong4 fu4 ， yuan2 men2 xiang3 ban4 feng1 。
- long2 sha1 you2 zhang1 wang2 ， hu3 shi4 mo4 jiao1 yong1 。
- wu2 tu3 duan1 wu2 yang4 ， tian1 gong1 jiu3 jian4 rong2 。

## 注释

## 译文

## 赏析
