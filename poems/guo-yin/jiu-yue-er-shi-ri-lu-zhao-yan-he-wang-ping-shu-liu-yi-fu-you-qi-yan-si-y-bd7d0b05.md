---
id: guo-yin-jiu-yue-er-shi-ri-lu-zhao-yan-he-wang-ping-shu-liu-yi-fu-you-qi-yan-si-y-bd7d0b05
title: 九月二十日率赵彦和王平叔刘谊夫游栖岩寺彦和有诗次其韵
titlePinyin: jiu3 yue4 er4 shi2 ri4 lü4 zhao4 yan4 he2 wang2 ping2 shu1 liu2 yi4 fu1 you2 qi1 yan2 si4 yan4 he2 you3 shi1 ci4 qi2 yun4
titleSlug: jiu-yue-er-shi-ri-lu-zhao-yan-he-wang-ping-shu-liu-yi-fu-you-qi-yan-si-y-bd7d0b05
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时苦爱山，藜杖春复秋。
- 峰峦如佳人，一顾销百忧。
- 野性不受覊，思与麋鹿游。
- 失脚名宦场，冠缨络人头。
- 州家费经营，心轮日万周。
- 遇阴求少息，此身等蜉蝣。
- 颇闻西山佳，往作半日留。
- 小径开宇宙，髣髴规神州。
- 万象几席间，云烟渺沉浮。
- 同来三益友，清逸诗家流。
- 相期老岩穴，委质巢与由。
- 吾庐有云溪，拂袂行归休。

## 拼音
- shao3 shi2 ku3 ai4 shan1 ， li2 zhang4 chun1 fu4 qiu1 。
- feng1 luan2 ru2 jia1 ren2 ， yi2 gu4 xiao1 bai3 you1 。
- ye3 xing4 bu2 shou4 ji1 ， si1 yu3 mi2 lu4 you2 。
- shi1 jiao3 ming2 huan4 chang3 ， guan1 ying1 luo4 ren2 tou2 。
- zhou1 jia1 fei4 jing1 ying2 ， xin1 lun2 ri4 wan4 zhou1 。
- yu4 yin1 qiu2 shao3 xi1 ， ci3 shen1 deng3 fu2 you2 。
- po1 wen2 xi1 shan1 jia1 ， wang3 zuo4 ban4 ri4 liu2 。
- xiao3 jing4 kai1 yu3 zhou4 ， fang3 fu2 gui1 shen2 zhou1 。
- wan4 xiang4 ji3 xi2 jian1 ， yun2 yan1 miao3 chen2 fu2 。
- tong2 lai2 san1 yi4 you3 ， qing1 yi4 shi1 jia1 liu2 。
- xiang1 qi1 lao3 yan2 xue2 ， wei3 zhi4 chao2 yu3 you2 。
- wu2 lu2 you3 yun2 xi1 ， fu2 mei4 xing2 gui1 xiu1 。

## 注释

## 译文

## 赏析
