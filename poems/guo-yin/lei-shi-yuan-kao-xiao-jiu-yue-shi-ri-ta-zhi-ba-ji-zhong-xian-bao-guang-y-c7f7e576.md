---
id: guo-yin-lei-shi-yuan-kao-xiao-jiu-yue-shi-ri-ta-zhi-ba-ji-zhong-xian-bao-guang-y-c7f7e576
title: 类试院考校九月十日塔之八级中现宝光杨齐伯有诗记其事亦赋一首
titlePinyin: lei4 shi4 yuan4 kao3 xiao4 jiu3 yue4 shi2 ri4 ta3 zhi1 ba1 ji2 zhong1 xian4 bao3 guang1 yang2 qi2 bo2 you3 shi1 ji4 qi2 shi4 yi4 fu4 yi4 shou3
titleSlug: lei-shi-yuan-kao-xiao-jiu-yue-shi-ri-ta-zhi-ba-ji-zhong-xian-bao-guang-y-c7f7e576
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峥嵘大千界，等是菩提乡。
- 昆虫暨草木，各放无边光。
- 而况佛之觉，灵明亘十方。
- 化身三昧火，骨节金弥刚。
- 累累灿五色，珠玑斗斛量。
- 宝传百世后，伽蓝深秘藏。
- 锦官岌浮图，直上干穹苍。
- 中有坚固子，示现尤非常。
- 朝来八级内，明灯忽煌煌。
- 胥隶走惊诧，观者即堵墙。
- 初疑伏萤过，显没何微茫。
- 继如两星出，左右争飞扬。
- 是时霁雾歛，若木升太阳。
- 傥非照耀成，不知果何祥。
- 西南一都会，广开选士场。
- 定应得奇才，归美报君王。

## 拼音
- zheng1 rong2 da4 qian1 jie4 ， deng3 shi4 pu2 ti2 xiang1 。
- kun1 chong2 ji4 cao3 mu4 ， ge4 fang4 wu2 bian1 guang1 。
- er2 kuang4 fo2 zhi1 jue2 ， ling2 ming2 gen4 shi2 fang1 。
- hua4 shen1 san1 mei4 huo3 ， gu3 jie2 jin1 mi2 gang1 。
- lei4 lei4 can4 wu3 se4 ， zhu1 ji1 dou4 hu2 liang2 。
- bao3 chuan2 bai3 shi4 hou4 ， jia1 lan2 shen1 mi4 cang2 。
- jin3 guan1 ji2 fu2 tu2 ， zhi2 shang4 gan1 qiong2 cang1 。
- zhong1 you3 jian1 gu4 zi3 ， shi4 xian4 you2 fei1 chang2 。
- chao2 lai2 ba1 ji2 nei4 ， ming2 deng1 hu1 huang2 huang2 。
- xu1 li4 zou3 jing1 cha4 ， guan1 zhe3 ji2 du3 qiang2 。
- chu1 yi2 fu2 ying2 guo4 ， xian3 mei2 he2 wei1 mang2 。
- ji4 ru2 liang3 xing1 chu1 ， zuo3 you4 zheng1 fei1 yang2 。
- shi4 shi2 ji4 wu4 lian3 ， ruo4 mu4 sheng1 tai4 yang2 。
- tang3 fei1 zhao4 yao4 cheng2 ， bu4 zhi1 guo3 he2 xiang2 。
- xi1 nan2 yi4 dou1 hui4 ， guang3 kai1 xuan3 shi4 chang3 。
- ding4 ying1 de2 qi2 cai2 ， gui1 mei3 bao4 jun1 wang2 。

## 注释

## 译文

## 赏析
