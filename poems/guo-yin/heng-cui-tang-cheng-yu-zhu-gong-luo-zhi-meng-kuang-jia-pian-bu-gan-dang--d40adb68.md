---
id: guo-yin-heng-cui-tang-cheng-yu-zhu-gong-luo-zhi-meng-kuang-jia-pian-bu-gan-dang--d40adb68
title: 横翠堂成与诸公落之蒙贶佳篇不敢当也谩作数语以纪其实
titlePinyin: heng2 cui4 tang2 cheng2 yu3 zhu1 gong1 luo4 zhi1 meng2 kuang4 jia1 pian1 bu4 gan3 dang1 ye3 man4 zuo4 shu4 yu3 yi3 ji4 qi2 shi2
titleSlug: heng-cui-tang-cheng-yu-zhu-gong-luo-zhi-meng-kuang-jia-pian-bu-gan-dang--d40adb68
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何处无奇观，隐显随所遇。
- 事有幸不幸，邂逅元非素。
- 招提枕山趾，出郭才数步。
- 高亭齐浮云，杖策邀我屡。
- 西厢偶徘徊，屋敝惊颓仆。
- 穴壁试一窥，似觉万景聚。
- 同来老先生，错愕喜相顾。
- 明朝便鸠工，栋宇更寻度。
- 华堂不日成，杂沓千山赴。
- 落日下层巅，寒烟笼远树。
- 乾坤发秘藏，物象争呈露。
- 烂赏良未能，草略杯盘具。
- 群公意尽欢，韵语各吟赋。
- 和气回阳春，篇篇奏韶濩。
- 堂以横翠名，夸诧盈道路。
- 人材何异此，用舍得其趣。
- 渭滨一钓夫，起为周室辅。
- 皇皇鲁真儒，终以不合去。
- 圣道奚加损，山亦无新故。
- 废兴适然耳，万事成感悟。

## 拼音
- he2 chu4 wu2 qi2 guan1 ， yin3 xian3 sui2 suo3 yu4 。
- shi4 you3 xing4 bu0 xing4 ， xie4 hou4 yuan2 fei1 su4 。
- zhao1 ti2 zhen3 shan1 zhi3 ， chu1 guo1 cai2 shu4 bu4 。
- gao1 ting2 qi2 fu2 yun2 ， zhang4 ce4 yao1 wo3 lü3 。
- xi1 xiang1 ou3 pai2 huai2 ， wu1 bi4 jing1 tui2 pu2 。
- xue2 bi4 shi4 yi4 kui1 ， si4 jue2 wan4 jing3 ju4 。
- tong2 lai2 lao3 xian1 sheng1 ， cuo4 e4 xi3 xiang1 gu4 。
- ming2 chao2 bian4 jiu1 gong1 ， dong4 yu3 geng4 xun2 du4 。
- hua2 tang2 bu2 ri4 cheng2 ， za2 ta4 qian1 shan1 fu4 。
- luo4 ri4 xia4 ceng2 dian1 ， han2 yan1 long2 yuan3 shu4 。
- qian2 kun1 fa1 mi4 cang2 ， wu4 xiang4 zheng1 cheng2 lu4 。
- lan4 shang3 liang2 wei4 neng2 ， cao3 lüe4 bei1 pan2 ju4 。
- qun2 gong1 yi4 jin4 huan1 ， yun4 yu3 ge4 yin2 fu4 。
- he2 qi4 hui2 yang2 chun1 ， pian1 pian1 zou4 shao2 hu4 。
- tang2 yi3 heng2 cui4 ming2 ， kua1 cha4 ying2 dao4 lu4 。
- ren2 cai2 he2 yi4 ci3 ， yong4 she3 de0 qi2 qu4 。
- wei4 bin1 yi2 diao4 fu1 ， qi3 wei4 zhou1 shi4 fu3 。
- huang2 huang2 lu3 zhen1 ru2 ， zhong1 yi3 bu4 he2 qu4 。
- sheng4 dao4 xi1 jia1 sun3 ， shan1 yi4 wu2 xin1 gu4 。
- fei4 xing1 shi4 ran2 er3 ， wan4 shi4 cheng2 gan3 wu4 。

## 注释

## 译文

## 赏析
