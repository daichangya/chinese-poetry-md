---
id: guo-yin-hu-fu-ren-wan-ci
title: 胡夫人挽词
titlePinyin: hu2 fu1 ren2 wan3 ci2
titleSlug: hu-fu-ren-wan-ci
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 士夫惜名节，楚楚空衣冠。
- 宁如武陵孀，守义人所难。
- 哀哉祸变仍，归櫂危狂澜。
- 至诚泣苍穹，双榇果平安。
- 堦前三珠树，岂但馥芝兰。
- 科名一一收，平步𥬞广寒。
- 方为反哺乌，风木悲珊珊。
- 庆吊一何遽，闻者鼻辛酸。
- 千年懿德馨，翠琰立巑岏。
- 英灵满乾坤，莫作长夜看。

## 拼音
- shi4 fu1 xi1 ming2 jie2 ， chu3 chu3 kong1 yi1 guan1 。
- ning2 ru2 wu3 ling2 shuang1 ， shou3 yi4 ren2 suo3 nan2 。
- ai1 zai1 huo4 bian4 reng2 ， gui1 zhao4 wei1 kuang2 lan2 。
- zhi4 cheng2 qi4 cang1 qiong2 ， shuang1 chen4 guo3 ping2 an1 。
- jie1 qian2 san1 zhu1 shu4 ， qi3 dan4 fu4 zhi1 lan2 。
- ke1 ming2 yi1 yi1 shou1 ， ping2 bu4 𥬞 guang3 han2 。
- fang1 wei4 fan3 bu3 wu1 ， feng1 mu4 bei1 shan1 shan1 。
- qing4 diao4 yi4 he2 ju4 ， wen2 zhe3 bi2 xin1 suan1 。
- qian1 nian2 yi4 de2 xin1 ， cui4 yan3 li4 cuan2 wan2 。
- ying1 ling2 man3 qian2 kun1 ， mo4 zuo4 chang2 ye4 kan4 。

## 注释

## 译文

## 赏析
