---
id: guo-yin-shao-xu-yong-qian-yun-jian-yi-reng-da-er-shou-qi-er
title: 少虚用前韵见贻仍答二首  其二
titlePinyin: shao3 xu1 yong4 qian2 yun4 jian4 yi2 reng2 da2 er4 shou3     qi2 er4
titleSlug: shao-xu-yong-qian-yun-jian-yi-reng-da-er-shou-qi-er
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 倦游思林泉，归梦空昔昔。
- 田无二顷良，何以充耕织。
- 古来贵公子，气熖熏王室。
- 家饶数百僮，门走三千客。
- 志满衅日生，坐使天夺魄。
- 我今安下僚，幸进无奇策。
- 空怀爱主心，但欠封侯骨。
- 跃金恐不祥，守道甘沉默。
- 岷山高峨峨，其下可卜宅。
- 地灵云物秀，似与尘凡隔。
- 诛茅存晚计，好在西岩北。
- 每逢风雨夜，念此空反侧。

## 拼音
- juan4 you2 si1 lin2 quan2 ， gui1 meng4 kong1 xi1 xi1 。
- tian2 wu2 er4 qing3 liang2 ， he2 yi3 chong1 geng1 zhi1 。
- gu3 lai2 gui4 gong1 zi3 ， qi4 yan4 xun1 wang2 shi4 。
- jia1 rao2 shu4 bai3 tong2 ， men2 zou3 san1 qian1 ke4 。
- zhi4 man3 xin4 ri4 sheng1 ， zuo4 shi3 tian1 duo2 po4 。
- wo3 jin1 an1 xia4 liao2 ， xing4 jin4 wu2 qi2 ce4 。
- kong1 huai2 ai4 zhu3 xin1 ， dan4 qian4 feng1 hou2 gu3 。
- yue4 jin1 kong3 bu4 xiang2 ， shou3 dao4 gan1 chen2 mo4 。
- min2 shan1 gao1 e2 e2 ， qi2 xia4 ke3 bu3 zhai2 。
- di4 ling2 yun2 wu4 xiu4 ， si4 yu3 chen2 fan2 ge2 。
- zhu1 mao2 cun2 wan3 ji4 ， hao3 zai4 xi1 yan2 bei3 。
- mei3 feng2 feng1 yu3 ye4 ， nian4 ci3 kong1 fan3 ce4 。

## 注释

## 译文

## 赏析
