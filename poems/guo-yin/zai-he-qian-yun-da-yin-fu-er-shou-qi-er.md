---
id: guo-yin-zai-he-qian-yun-da-yin-fu-er-shou-qi-er
title: 再和前韵答隐父二首  其二
titlePinyin: zai4 he2 qian2 yun4 da2 yin3 fu4 er4 shou3     qi2 er4
titleSlug: zai-he-qian-yun-da-yin-fu-er-shou-qi-er
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 植物禀清气，天与寒筠独。
- 陆离草树间，贵贱分珉玉。
- 王孙爱夭红，采蘂动盈掬。
- 如何檀栾姿，睥睨少青目。
- 物色变炎凉，永守霜中绿。
- 岂无哕哕音，律吕谐金木。
- 世无伶伦耳，风云驻幽谷。
- 七贤何苦来，契约元有宿。

## 拼音
- zhi2 wu4 bing3 qing1 qi4 ， tian1 yu3 han2 yun2 du2 。
- lu4 li2 cao3 shu4 jian1 ， gui4 jian4 fen1 min2 yu4 。
- wang2 sun1 ai4 yao1 hong2 ， cai3 rui3 dong4 ying2 ju1 。
- ru2 he2 tan2 luan2 zi1 ， pi4 ni4 shao3 qing1 mu4 。
- wu4 se4 bian4 yan2 liang2 ， yong3 shou3 shuang1 zhong1 lü4 。
- qi3 wu2 yue3 yue3 yin1 ， lü4 lü3 xie2 jin1 mu4 。
- shi4 wu2 ling2 lun2 er3 ， feng1 yun2 zhu4 you1 gu3 。
- qi1 xian2 he2 ku3 lai2 ， qi4 yue1 yuan2 you3 su4 。

## 注释

## 译文

## 赏析
