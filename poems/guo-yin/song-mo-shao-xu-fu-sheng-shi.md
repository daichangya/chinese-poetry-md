---
id: guo-yin-song-mo-shao-xu-fu-sheng-shi
title: 送莫少虚赴省试
titlePinyin: song4 mo4 shao3 xu1 fu4 sheng3 shi4
titleSlug: song-mo-shao-xu-fu-sheng-shi
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫君江南佳公子，才华秀拔春兰馥。
- 少年意气壮虹霓，豪迈不入时人目。
- 酒量逡巡百盏空，诗锋顷刻千毫秃。
- 我从识面已忻慕，每恨往还心未熟。
- 官同古雒岂偶然，一见相忘倒胸腹。
- 谈道论文俱入妙，夜阑烛短频更仆。
- 圣处玄微得我疑，君独心通如破竹。
- 要将土苴活邦家，条上封章抵车轴。
- 嘉谋谠议期见用，不学贾生空痛哭。
- 行行提笔战春闱，箧中尚有三千牍。
- 科名唾手真余事，力转天回迺民福。
- 当今公道青云平，忍埋光采甘沈陆。
- 欲随君往路无繇，只欠双翰来插肉。
- 殷勤别酒休辞醉，马已就衔车已輹。
- 蜀山崎岖秦甸寒，屈指深冬到辇毂。
- 焚舟计决携家去，努力加飡此为祝。

## 拼音
- mo4 jun1 jiang1 nan2 jia1 gong1 zi3 ， cai2 hua2 xiu4 ba2 chun1 lan2 fu4 。
- shao4 nian2 yi4 qi4 zhuang4 hong2 ni2 ， hao2 mai4 bu2 ru4 shi2 ren2 mu4 。
- jiu3 liang4 qun1 xun2 bai3 zhan3 kong1 ， shi1 feng1 qing3 ke4 qian1 hao2 tu1 。
- wo3 cong2 shi2 mian4 yi3 xin1 mu4 ， mei3 hen4 wang3 hai2 xin1 wei4 shu2 。
- guan1 tong2 gu3 luo4 qi3 ou3 ran2 ， yi2 jian4 xiang1 wang4 dao3 xiong1 fu4 。
- tan2 dao4 lun4 wen2 ju4 ru4 miao4 ， ye4 lan2 zhu2 duan3 pin2 geng4 pu2 。
- sheng4 chu4 xuan2 wei1 de2 wo3 yi2 ， jun1 du2 xin1 tong1 ru2 po4 zhu2 。
- yao4 jiang1 tu3 ju1 huo2 bang1 jia1 ， tiao2 shang4 feng1 zhang1 di3 che1 zhou2 。
- jia1 mou2 dang3 yi4 qi1 jian4 yong4 ， bu4 xue2 jia3 sheng1 kong1 tong4 ku1 。
- xing2 xing2 ti2 bi3 zhan4 chun1 wei2 ， qie4 zhong1 shang4 you3 san1 qian1 du2 。
- ke1 ming2 tuo4 shou3 zhen1 yu2 shi4 ， li4 zhuan3 tian1 hui2 nai3 min2 fu2 。
- dang1 jin1 gong1 dao4 qing1 yun2 ping2 ， ren3 mai2 guang1 cai3 gan1 shen3 lu4 。
- yu4 sui2 jun1 wang3 lu4 wu2 yao2 ， zhi1 qian4 shuang1 han4 lai2 cha1 rou4 。
- yin1 qin2 bie2 jiu3 xiu1 ci2 zui4 ， ma3 yi3 jiu4 xian2 che1 yi3 fu4 。
- shu3 shan1 qi2 qu1 qin2 dian4 han2 ， qu1 zhi3 shen1 dong1 dao4 nian3 gu1 。
- fen2 zhou1 ji4 jue2 xie2 jia1 qu4 ， nu3 li4 jia1 can1 ci3 wei4 zhu4 。

## 注释

## 译文

## 赏析
