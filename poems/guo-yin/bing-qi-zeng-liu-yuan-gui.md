---
id: guo-yin-bing-qi-zeng-liu-yuan-gui
title: 病起赠刘元圭
titlePinyin: bing4 qi3 zeng4 liu2 yuan2 gui1
titleSlug: bing-qi-zeng-liu-yuan-gui
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学道淹四纪，微疴一点无。
- 今年岁八十，有疾纒吾躯。
- 初因水道涩，药寒变河鱼。
- 食饮便退缩，脾土成中虚。
- 言语气自短，坐起人须扶。
- 四肢时厥冷，甘心委冥途。
- 医者纷纷来，其说庸且疏。
- 万方觅灵丹，千载忆神卢。
- 紫岩老刘君，深通黄帝书。
- 易学自该贯，医术乃绪余。
- 一诊洞腑脏，再诊知荣枯。
- 谓当十朞寿，小恙安足虞。
- 药石未数进，疾证半已除。
- 乃知所造妙，当与古人俱。
- 自足著方论，欲以开迷徒。
- 新书若行世，功倍南阳朱。
- 吾闻活人多，天报定不渝。
- 施此安乐法，胜造千浮屠。
- 阴德在一念，岂止治狱欤。
- 况君有令子，归矣高其闾。

## 拼音
- xue2 dao4 yan1 si4 ji4 ， wei1 ke1 yi4 dian3 wu2 。
- jin1 nian2 sui4 ba1 shi2 ， you3 ji2 chan2 wu2 qu1 。
- chu1 yin1 shui3 dao4 se4 ， yao4 han2 bian4 he2 yu2 。
- shi2 yin3 bian4 tui4 suo1 ， pi2 tu3 cheng2 zhong1 xu1 。
- yan2 yu3 qi4 zi4 duan3 ， zuo4 qi3 ren2 xu1 fu2 。
- si4 zhi1 shi2 jue2 leng3 ， gan1 xin1 wei3 ming2 tu2 。
- yi1 zhe3 fen1 fen1 lai2 ， qi2 shuo1 yong1 qie3 shu1 。
- wan4 fang1 mi4 ling2 dan1 ， qian1 zai3 yi4 shen2 lu2 。
- zi3 yan2 lao3 liu2 jun1 ， shen1 tong1 huang2 di4 shu1 。
- yi4 xue2 zi4 gai1 guan4 ， yi1 shu4 nai3 xu4 yu2 。
- yi4 zhen3 dong4 fu3 zang1 ， zai4 zhen3 zhi1 rong2 ku1 。
- wei4 dang1 shi2 ji1 shou4 ， xiao3 yang4 an1 zu2 yu2 。
- yao4 shi2 wei4 shu4 jin4 ， ji2 zheng4 ban4 yi3 chu2 。
- nai3 zhi1 suo3 zao4 miao4 ， dang1 yu3 gu3 ren2 ju4 。
- zi4 zu2 zhu4 fang1 lun4 ， yu4 yi3 kai1 mi2 tu2 。
- xin1 shu1 ruo4 xing2 shi4 ， gong1 bei4 nan2 yang2 zhu1 。
- wu2 wen2 huo2 ren2 duo1 ， tian1 bao4 ding4 bu4 yu2 。
- shi1 ci3 an1 le4 fa3 ， sheng4 zao4 qian1 fu2 tu2 。
- yin1 de2 zai4 yi2 nian4 ， qi3 zhi3 zhi4 yu4 yu2 。
- kuang4 jun1 you3 ling4 zi3 ， gui1 yi3 gao1 qi2 lü2 。

## 注释

## 译文

## 赏析
