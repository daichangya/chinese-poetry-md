---
id: guo-yin-zhi-jun-fan-gong-ze-you-ye-yi-xuan-jin-zhan-xuan-qian-e-zhu-zhi-bi-yan-j-d123e8bc
title: 知郡范公泽游野意轩尽斩轩前恶竹之蔽眼界豁然时升有诗用其韵
titlePinyin: zhi1 jun4 fan4 gong1 ze2 you2 ye3 yi4 xuan1 jin4 zhan3 xuan1 qian2 e4 zhu2 zhi1 bi4 yan3 jie4 huo1 ran2 shi2 sheng1 you3 shi1 yong4 qi2 yun4
titleSlug: zhi-jun-fan-gong-ze-you-ye-yi-xuan-jin-zhan-xuan-qian-e-zhu-zhi-bi-yan-j-d123e8bc
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜景天壤间，造物不能秘。
- 堂堂亘古今，取舍愈无匮。
- 江山本自如，优劣随人意。
- 城东古招提，轩宇旧凿翠。
- 老僧不解事，养竹日蒙蔽。
- 高人偶来游，踌躇重增喟。
- 呼童纵斧斤，似割眼中翳。
- 平原露寒芜，远树浮翠气。
- 天阔飞鸟没，云烟荡无际。
- 快哉指顾间，千里归睥睨。
- 我闻亟走观，宛非前日地。
- 风光捆载归，髣髴挑吟思。
- 珠玑忽飞来，怳与吾心契。
- 更欲纪其由，多辞亦云赘。

## 拼音
- sheng4 jing3 tian1 rang3 jian1 ， zao4 wu4 bu4 neng2 mi4 。
- tang2 tang2 gen4 gu3 jin1 ， qu3 she3 yu4 wu2 kui4 。
- jiang1 shan1 ben3 zi4 ru2 ， you1 lie4 sui2 ren2 yi4 。
- cheng2 dong1 gu3 zhao1 ti2 ， xuan1 yu3 jiu4 zao2 cui4 。
- lao3 seng1 bu4 jie3 shi4 ， yang3 zhu2 ri4 meng2 bi4 。
- gao1 ren2 ou3 lai2 you2 ， chou2 chu2 zhong4 zeng1 kui4 。
- hu1 tong2 zong4 fu3 jin1 ， si4 ge1 yan3 zhong1 yi4 。
- ping2 yuan2 lu4 han2 wu2 ， yuan3 shu4 fu2 cui4 qi4 。
- tian1 kuo4 fei1 niao3 mei2 ， yun2 yan1 dang4 wu2 ji4 。
- kuai4 zai1 zhi3 gu4 jian1 ， qian1 li3 gui1 pi4 ni4 。
- wo3 wen2 ji2 zou3 guan1 ， wan3 fei1 qian2 ri4 di4 。
- feng1 guang1 kun3 zai3 gui1 ， fang3 fu2 tiao1 yin2 si1 。
- zhu1 ji1 hu1 fei1 lai2 ， huang3 yu3 wu2 xin1 qi4 。
- geng4 yu4 ji4 qi2 you2 ， duo1 ci2 yi4 yun2 zhui4 。

## 注释

## 译文

## 赏析
