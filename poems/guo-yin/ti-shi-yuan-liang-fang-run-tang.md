---
id: guo-yin-ti-shi-yuan-liang-fang-run-tang
title: 题史元量芳润堂
titlePinyin: ti2 shi3 yuan2 liang2 fang1 run4 tang2
titleSlug: ti-shi-yuan-liang-fang-run-tang
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣经杲杲日翔空，元与后学开愚蒙。
- 著述成书不得已，令人诵习知吾宗。
- 辞文旨远非外至，一一流出自胸中。
- 如木有根水有源，敷荣浸渍乃无穷。
- 此道含灵悉具足，圣人庸人心本同。
- 如何异见立仁智，百辙千歧碍不同。
- 寻枝逐派遂忘返，痴儿失路迷西东。
- 岂无达者为拈出，抉剔众瞽刳群聋。
- 史侯名堂深意在，眼悬明镜磨青铜。
- 欲将妙义示当世，岂独用训垂髫童。
- 我初闻之喜击节，心心相照密冲融。
- 作诗粉饰虽赘语，要令万古还淳风。

## 拼音
- sheng4 jing1 gao3 gao3 ri4 xiang2 kong1 ， yuan2 yu3 hou4 xue2 kai1 yu2 meng2 。
- zhu4 shu4 cheng2 shu1 bu4 de2 yi3 ， ling4 ren2 song4 xi2 zhi1 wu2 zong1 。
- ci2 wen2 zhi3 yuan3 fei1 wai4 zhi4 ， yi1 yi1 liu2 chu1 zi4 xiong1 zhong1 。
- ru2 mu4 you3 gen1 shui3 you3 yuan2 ， fu1 rong2 jin4 zi4 nai3 wu2 qiong2 。
- ci3 dao4 han2 ling2 xi1 ju4 zu2 ， sheng4 ren2 yong1 ren2 xin1 ben3 tong2 。
- ru2 he2 yi4 jian4 li4 ren2 zhi4 ， bai3 zhe2 qian1 qi2 ai4 bu4 tong2 。
- xun2 zhi1 zhu2 pai4 sui4 wang4 fan3 ， chi1 er2 shi1 lu4 mi2 xi1 dong1 。
- qi3 wu2 da2 zhe3 wei4 nian1 chu1 ， jue2 ti1 zhong4 gu3 ku1 qun2 long2 。
- shi3 hou2 ming2 tang2 shen1 yi4 zai4 ， yan3 xuan2 ming2 jing4 mo2 qing1 tong2 。
- yu4 jiang1 miao4 yi4 shi4 dang1 shi4 ， qi3 du2 yong4 xun4 chui2 tiao2 tong2 。
- wo3 chu1 wen2 zhi1 xi3 ji1 jie2 ， xin1 xin1 xiang1 zhao4 mi4 chong1 rong2 。
- zuo4 shi1 fen3 shi4 sui1 zhui4 yu3 ， yao4 ling4 wan4 gu3 hai2 chun2 feng1 。

## 注释

## 译文

## 赏析
