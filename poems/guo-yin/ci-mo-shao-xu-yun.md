---
id: guo-yin-ci-mo-shao-xu-yun
title: 次莫少虚韵
titlePinyin: ci4 mo4 shao3 xu1 yun4
titleSlug: ci-mo-shao-xu-yun
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 富贵等劳生，不如行乐耳。
- 遑遑观一世，荣辱随偾起。
- 幽寻苦无暇，佳处谁屈指。
- 春归呼我游，邂逅佳公子。
- 莫侯江南秀，幽香发蕙茝。
- 新诗更清激，㶁㶁寒流驶。
- 锦屏有蒲郎，冰壶清彻底。
- 便腹久空洞，了不见嗔喜。
- 岁晚得二友，追随当行李。
- 五湖三江寛，亦不遗洲沚。
- 偶来泛扁舟，朱墨推案几。
- 徜徉一水间，便欲寄残齿。
- 追观少年心，寂寞已灰死。
- 穷通岂无命，流坎听行止。
- 岷山行筑室，计决吾往矣。
- 斗酒相往还，素约自今始。

## 拼音
- fu4 gui4 deng3 lao2 sheng1 ， bu4 ru2 xing2 le4 er3 。
- huang2 huang2 guan1 yi2 shi4 ， rong2 ru3 sui2 fen4 qi3 。
- you1 xun2 ku3 wu2 xia2 ， jia1 chu4 shui2 qu1 zhi3 。
- chun1 gui1 hu1 wo3 you2 ， xie4 hou4 jia1 gong1 zi3 。
- mo4 hou2 jiang1 nan2 xiu4 ， you1 xiang1 fa1 hui4 chai3 。
- xin1 shi1 geng4 qing1 ji1 ， 㶁 㶁 han2 liu2 shi3 。
- jin3 ping2 you3 pu2 lang2 ， bing1 hu2 qing1 che4 di3 。
- bian4 fu4 jiu3 kong1 dong4 ， liao3 bu2 jian4 chen1 xi3 。
- sui4 wan3 de2 er4 you3 ， zhui1 sui2 dang1 xing2 li0 。
- wu3 hu2 san1 jiang1 kuan1 ， yi4 bu4 yi2 zhou1 zhi3 。
- ou3 lai2 fan4 pian1 zhou1 ， zhu1 mo4 tui1 an4 ji3 。
- chang2 yang2 yi4 shui3 jian1 ， bian4 yu4 ji4 can2 chi3 。
- zhui1 guan1 shao4 nian2 xin1 ， ji4 mo4 yi3 hui1 si3 。
- qiong2 tong1 qi3 wu2 ming4 ， liu2 kan3 ting1 xing2 zhi3 。
- min2 shan1 xing2 zhu4 shi4 ， ji4 jue2 wu2 wang3 yi3 。
- dou4 jiu3 xiang1 wang3 hai2 ， su4 yue1 zi4 jin1 shi3 。

## 注释

## 译文

## 赏析
