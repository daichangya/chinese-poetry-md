---
id: guo-yin-pu-ci-xue-guan-he-zi-gu-xie-she-you-xi-yue-xuan-ming-fu-liu-shi-yong-qi-yun
title: 普慈学官何子固廨舍有溪月轩明复留诗用其韵
titlePinyin: pu3 ci2 xue2 guan1 he2 zi3 gu4 xie4 she4 you3 xi1 yue4 xuan1 ming2 fu4 liu2 shi1 yong4 qi2 yun4
titleSlug: pu-ci-xue-guan-he-zi-gu-xie-she-you-xi-yue-xuan-ming-fu-liu-shi-yong-qi-yun
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 碧霄桂影堕寒溪，赏心正与幽人期。
- 凭轩一俯吟思发，雕肝镂肺成新诗。
- 水流月出咸自尔，去来休论东与西。
- 句中之眼落第二，纷纷名字俱人为。
- 胡不反观自已月，照耀古今无迁移。
- 有客问我月安在，天上人间总不知。
- 光吞万象竟何有，一语诳人真自欺。
- 我欲提此吹毛剑，戮尽丛林多口师。

## 拼音
- bi4 xiao1 gui4 ying3 duo4 han2 xi1 ， shang3 xin1 zheng4 yu3 you1 ren2 qi1 。
- ping2 xuan1 yi4 fu3 yin2 si1 fa1 ， diao1 gan1 lou4 fei4 cheng2 xin1 shi1 。
- shui3 liu2 yue4 chu1 xian2 zi4 er3 ， qu4 lai2 xiu1 lun4 dong1 yu3 xi1 。
- ju4 zhong1 zhi1 yan3 luo4 di4 er4 ， fen1 fen1 ming2 zi4 ju4 ren2 wei2 。
- hu2 bu4 fan3 guan1 zi4 yi3 yue4 ， zhao4 yao4 gu3 jin1 wu2 qian1 yi2 。
- you3 ke4 wen4 wo3 yue4 an1 zai4 ， tian1 shang4 ren2 jian1 zong3 bu4 zhi1 。
- guang1 tun1 wan4 xiang4 jing4 he2 you3 ， yi4 yu3 kuang2 ren2 zhen1 zi4 qi1 。
- wo3 yu4 ti2 ci3 chui1 mao2 jian4 ， lu4 jin4 cong2 lin2 duo1 kou3 shi1 。

## 注释

## 译文

## 赏析
