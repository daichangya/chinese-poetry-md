---
id: guo-yin-gu-ren-pu-chao-da-yan-xi-dao-jing-guang-han-liu-lian-lei-ri-zuo-shi-wei-bie
title: 故人蒲朝达沿檄道经广汉留连累日作诗为别
titlePinyin: gu4 ren2 pu2 chao2 da2 yan2 xi2 dao4 jing1 guang3 han4 liu2 lian2 lei4 ri4 zuo4 shi1 wei4 bie2
titleSlug: gu-ren-pu-chao-da-yan-xi-dao-jing-guang-han-liu-lian-lei-ri-zuo-shi-wei-bie
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆初鼓箧虞庠日，识面乃喜文章伯。
- 游从不觉化芝兰，交契悬知定金石。
- 萧条离绪十秋风，天涯等是飘零客。
- 双鳞不到雁无来，月照庭空心若失。
- 岂期此地忽相逢，津津喜气眉间溢。
- 口谈诗书尚细事，满腹包罗济时术。
- 辕驹局促思千里，笯凤葳甤空六翮。
- 升沈世态且勿论，执手临风长太息。
- 君今清名塞宇宙，指日云霄看腾轶。
- 平居谠议或可施，肯效无功饕禄秩。

## 拼音
- yi4 chu1 gu3 qie4 yu2 xiang2 ri4 ， shi2 mian4 nai3 xi3 wen2 zhang1 bo2 。
- you2 cong2 bu4 jue2 hua4 zhi1 lan2 ， jiao1 qi4 xuan2 zhi1 ding4 jin1 shi2 。
- xiao1 tiao2 li2 xu4 shi2 qiu1 feng1 ， tian1 ya2 deng3 shi4 piao1 ling2 ke4 。
- shuang1 lin2 bu2 dao4 yan4 wu2 lai2 ， yue4 zhao4 ting2 kong1 xin1 ruo4 shi1 。
- qi3 qi1 ci3 di4 hu1 xiang1 feng2 ， jin1 jin1 xi3 qi4 mei2 jian1 yi4 。
- kou3 tan2 shi1 shu1 shang4 xi4 shi4 ， man3 fu4 bao1 luo2 ji4 shi2 shu4 。
- yuan2 ju1 ju2 cu4 si1 qian1 li3 ， nu2 feng4 wei1 rui2 kong1 liu4 he2 。
- sheng1 shen3 shi4 tai4 qie3 wu4 lun4 ， zhi2 shou3 lin2 feng1 chang2 tai4 xi1 。
- jun1 jin1 qing1 ming2 sai1 yu3 zhou4 ， zhi3 ri4 yun2 xiao1 kan4 teng2 yi4 。
- ping2 ju1 dang3 yi4 huo4 ke3 shi1 ， ken3 xiao4 wu2 gong1 tao1 lu4 zhi4 。

## 注释

## 译文

## 赏析
