---
id: guo-yin-you-da-sui-shan
title: 游大隋山
titlePinyin: you2 da4 sui2 shan1
titleSlug: you-da-sui-shan
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻大隋名，梦寐犹记录。
- 得檄天彭道，喜气和可掬。
- 出城六十里，崎岖转江曲。
- 山门忽斗上，危步依笻竹。
- 崩石带烟云，异草罗涧谷。
- 寂鸟下窥人，累猿时挂木。
- 路穷才见寺，金碧焕双目。
- 祖师古定光，灯冷无人续。
- 开公生异世，大事如付嘱。
- 僧言山长阴，朝暮云容蹙。
- 兹辰为我晴，叠岫堆浓绿。
- 虚阁倚秋风，一洗尘土俗。
- 举手揖丹景，摃身跨白鹿。
- 十年劳问讯，亲到心始足。
- 坐久烛渐微，借榻云间宿。
- 山寒寐不成，窗外泉鸣玉。

## 拼音
- wo3 wen2 da4 sui2 ming2 ， meng4 mei4 you2 ji4 lu4 。
- de2 xi2 tian1 peng2 dao4 ， xi3 qi4 he2 ke3 ju1 。
- chu1 cheng2 liu4 shi2 li3 ， qi2 qu1 zhuan3 jiang1 qu3 。
- shan1 men2 hu1 dou4 shang4 ， wei1 bu4 yi1 qiong2 zhu2 。
- beng1 shi2 dai4 yan1 yun2 ， yi4 cao3 luo2 jian4 gu3 。
- ji4 niao3 xia4 kui1 ren2 ， lei4 yuan2 shi2 gua4 mu4 。
- lu4 qiong2 cai2 jian4 si4 ， jin1 bi4 huan4 shuang1 mu4 。
- zu3 shi1 gu3 ding4 guang1 ， deng1 leng3 wu2 ren2 xu4 。
- kai1 gong1 sheng1 yi4 shi4 ， da4 shi4 ru2 fu4 zhu3 。
- seng1 yan2 shan1 chang2 yin1 ， chao2 mu4 yun2 rong2 cu4 。
- zi1 chen2 wei4 wo3 qing2 ， die2 xiu4 dui1 nong2 lü4 。
- xu1 ge2 yi3 qiu1 feng1 ， yi4 xi3 chen2 tu3 su2 。
- ju3 shou3 yi1 dan1 jing3 ， gang1 shen1 kua4 bai2 lu4 。
- shi2 nian2 lao2 wen4 xun4 ， qin1 dao4 xin1 shi3 zu2 。
- zuo4 jiu3 zhu2 jian4 wei1 ， jie4 ta4 yun2 jian1 su4 。
- shan1 han2 mei4 bu4 cheng2 ， chuang1 wai4 quan2 ming2 yu4 。

## 注释

## 译文

## 赏析
