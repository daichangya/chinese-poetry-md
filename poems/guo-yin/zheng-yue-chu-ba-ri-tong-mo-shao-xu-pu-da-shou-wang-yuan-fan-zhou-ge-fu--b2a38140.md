---
id: guo-yin-zheng-yue-chu-ba-ri-tong-mo-shao-xu-pu-da-shou-wang-yuan-fan-zhou-ge-fu--b2a38140
title: 正月初八日同莫少虚蒲大受王园泛舟各赋二首  其一
titlePinyin: zheng1 yue4 chu1 ba1 ri4 tong2 mo4 shao3 xu1 pu2 da4 shou4 wang2 yuan2 fan4 zhou1 ge4 fu4 er4 shou3     qi2 yi1
titleSlug: zheng-yue-chu-ba-ri-tong-mo-shao-xu-pu-da-shou-wang-yuan-fan-zhou-ge-fu--b2a38140
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春江晚多思，拂面风棱棱。
- 舟行明镜中，天水同一澄。
- 沧波濯新柳，乔松上寒藤。
- 风梅雪飘径，两麦青平陵。
- 文鲂自潜跃，好鸟相唤譍。
- 倥偬日少暇，因循来未曾。
- 清游鄙谢傅，豪气压陈登。
- 岂惟得佳士，亦复同高僧。
- 幽情各披写，醉语或侵凌。
- 偶兹惬怀抱，萧然遗爱憎。
- 旷野暝烟合，长林初月升。
- 回舟兴未已，孤塔耿疏灯。

## 拼音
- chun1 jiang1 wan3 duo1 si1 ， fu2 mian4 feng1 leng2 leng2 。
- zhou1 xing2 ming2 jing4 zhong1 ， tian1 shui3 tong2 yi4 cheng2 。
- cang1 bo1 zhuo2 xin1 liu3 ， qiao2 song1 shang4 han2 teng2 。
- feng1 mei2 xue3 piao1 jing4 ， liang3 mai4 qing1 ping2 ling2 。
- wen2 fang2 zi4 qian2 yue4 ， hao3 niao3 xiang1 huan4 ying1 。
- kong3 zong3 ri4 shao3 xia2 ， yin1 xun2 lai2 wei4 ceng2 。
- qing1 you2 bi3 xie4 fu4 ， hao2 qi4 ya1 chen2 deng1 。
- qi3 wei2 de2 jia1 shi4 ， yi4 fu4 tong2 gao1 seng1 。
- you1 qing2 ge4 pi1 xie3 ， zui4 yu3 huo4 qin1 ling2 。
- ou3 zi1 qie4 huai2 bao4 ， xiao1 ran2 yi2 ai4 zeng1 。
- kuang4 ye3 ming2 yan1 he2 ， chang2 lin2 chu1 yue4 sheng1 。
- hui2 zhou1 xing1 wei4 yi3 ， gu1 ta3 geng3 shu1 deng1 。

## 注释

## 译文

## 赏析
