---
id: guo-yin-ti-gong-yu-wen-chao-yi-wan-ci
title: 提宫宇文朝议挽辞
titlePinyin: ti2 gong1 yu3 wen2 chao2 yi4 wan3 ci2
titleSlug: ti-gong-yu-wen-chao-yi-wan-ci
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔我弱冠，辟廱尾群英。
- 公时少二岁，籍注国子生。
- 同舍气味同，异姓而弟兄。
- 厥后公筮仕，我亦猎科名。
- 参辰不相比，邈焉笑语并。
- 云溪既卜筑，来往数逢迎。
- 玄谭入理窟，淡交遗世情。
- 邑人敬二老，可为来者程。
- 顷年我出使，公言勉一行。
- 偻指解辔归，请当踵前盟。
- 山颓梁木壊，闻讣恍以惊。
- 迹公生平事，表里皆纯诚。
- 居家简以肃，从官廉而平。
- 应酬心地虚，不见喜愠萌。
- 处顺悠然去，了无丝发惊。
- 迺知学道力，坚刚老益明。
- 天报良未已，诸孙何铮铮。
- 回首丹旌路，风悲涕泪横。

## 拼音
- yi4 xi1 wo3 ruo4 guan4 ， pi4 yong1 wei3 qun2 ying1 。
- gong1 shi2 shao3 er4 sui4 ， ji2 zhu4 guo2 zi3 sheng1 。
- tong2 she4 qi4 wei4 tong2 ， yi4 xing4 er2 di4 xiong0 。
- jue2 hou4 gong1 shi4 shi4 ， wo3 yi4 lie4 ke1 ming2 。
- can1 chen2 bu4 xiang1 bi3 ， miao3 yan1 xiao4 yu3 bing4 。
- yun2 xi1 ji4 bu3 zhu4 ， lai2 wang3 shu4 feng2 ying2 。
- xuan2 tan2 ru4 li3 ku1 ， dan4 jiao1 yi2 shi4 qing2 。
- yi4 ren2 jing4 er4 lao3 ， ke3 wei4 lai2 zhe3 cheng2 。
- qing3 nian2 wo3 chu1 shi3 ， gong1 yan2 mian3 yi4 hang2 。
- lü3 zhi3 jie3 pei4 gui1 ， qing3 dang1 zhong3 qian2 meng2 。
- shan1 tui2 liang2 mu4 huai4 ， wen2 fu4 huang3 yi3 jing1 。
- ji4 gong1 sheng1 ping2 shi4 ， biao3 li3 jie1 chun2 cheng2 。
- ju1 jia1 jian3 yi3 su4 ， cong2 guan1 lian2 er2 ping2 。
- ying4 chou0 xin1 di4 xu1 ， bu2 jian4 xi3 yun4 meng2 。
- chu4 shun4 you1 ran2 qu4 ， liao3 wu2 si1 fa1 jing1 。
- nai3 zhi1 xue2 dao4 li4 ， jian1 gang1 lao3 yi4 ming2 。
- tian1 bao4 liang2 wei4 yi3 ， zhu1 sun1 he2 zheng1 zheng1 。
- hui2 shou3 dan1 jing1 lu4 ， feng1 bei1 ti4 lei4 heng2 。

## 注释

## 译文

## 赏析
