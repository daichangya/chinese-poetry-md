---
id: guo-yin-song-yuan-hui-wan-ci
title: 宋元绘挽词
titlePinyin: song4 yuan2 hui4 wan3 ci2
titleSlug: song-yuan-hui-wan-ci
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 国家有祸源，王氏变新法。
- 元祐壅其流，旧防无敢越。
- 逮至崇宁初，阴霾蔽日月。
- 溃彼千仞堤，横波不可遏。
- 求言奸臣计，正欲穽豪杰。
- 君时亦抗章，痛哭深论列。
- 禁锢二十秋，著书忧愈切。
- 缅观前日事，一一符君说。
- 朝廷思大用，铜虎初旌别。
- 使者复何心，吹毛听媒孽。
- 皇天不慭遗，山梁遽摧折。
- 七十五年间，飞电才一瞥。
- 残编溢巾箱，光焰星斗揭。
- 后人何酋酋，端不坠风烈。

## 拼音
- guo2 jia1 you3 huo4 yuan2 ， wang2 shi4 bian4 xin1 fa3 。
- yuan2 you4 yong1 qi2 liu2 ， jiu4 fang2 wu2 gan3 yue4 。
- dai3 zhi4 chong2 ning2 chu1 ， yin1 mai2 bi4 ri4 yue4 。
- kui4 bi3 qian1 ren4 di1 ， heng2 bo1 bu4 ke3 e4 。
- qiu2 yan2 jian1 chen2 ji4 ， zheng4 yu4 jing3 hao2 jie2 。
- jun1 shi2 yi4 kang4 zhang1 ， tong4 ku1 shen1 lun4 lie4 。
- jin4 gu4 er4 shi2 qiu1 ， zhu4 shu1 you1 yu4 qie4 。
- mian3 guan1 qian2 ri4 shi4 ， yi1 yi1 fu2 jun1 shuo1 。
- chao2 ting2 si1 da4 yong4 ， tong2 hu3 chu1 jing1 bie2 。
- shi3 zhe3 fu4 he2 xin1 ， chui1 mao2 ting1 mei2 nie4 。
- huang2 tian1 bu2 yin4 yi2 ， shan1 liang2 ju4 cui1 zhe2 。
- qi1 shi2 wu3 nian2 jian1 ， fei1 dian4 cai2 yi4 pie1 。
- can2 bian1 yi4 jin1 xiang1 ， guang1 yan4 xing1 dou4 jie1 。
- hou4 ren2 he2 qiu2 qiu2 ， duan1 bu2 zhui4 feng1 lie4 。

## 注释

## 译文

## 赏析
