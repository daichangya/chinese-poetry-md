---
id: guo-yin-you-yang-cun-ren-wang-yuan-er-shi-yun
title: 游杨村仁王院二十韵
titlePinyin: you2 yang2 cun1 ren2 wang2 yuan4 er4 shi2 yun4
titleSlug: you-yang-cun-ren-wang-yuan-er-shi-yun
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山行不作懒，杖策穷幽邃。
- 崎岖十里余，乃得桃源地。
- 竹树蓊以鲜，峰峦秀而媚。
- 娇云弄奇姿，啼鸟含幽意。
- 周遭帷幄中，一带江流驶。
- 始知造物悭，异境亦所秘。
- 行行松门深，钟磬出萧寺。
- 残僧五六辈，相顾各猜异。
- 须臾问讯通，颜色颇夷粹。
- 高堂清风多，起我无穷思。
- 提携更小庵，清绝非人世。
- 自怜学宦游，十载沉卑位。
- 功名与丘壑，两计皆未遂。
- 时变搅中肠，忧端丛千猬。
- 岂如山间僧，了无秋毫累。
- 一榻寄岩阿，烟霞为活讣。
- 脱身名利尘，洗耳市朝事。
- 兹游成邂逅，颇与宿心契。
- 晚日下层巅，踌躇聊自慰。
- 重来定何时，往往先梦寐。

## 拼音
- shan1 xing2 bu2 zuo4 lan3 ， zhang4 ce4 qiong2 you1 sui4 。
- qi2 qu1 shi2 li3 yu2 ， nai3 de2 tao2 yuan2 di4 。
- zhu2 shu4 weng3 yi3 xian1 ， feng1 luan2 xiu4 er2 mei4 。
- jiao1 yun2 nong4 qi2 zi1 ， ti2 niao3 han2 you1 yi4 。
- zhou1 zao1 wei2 wo4 zhong1 ， yi2 dai4 jiang1 liu2 shi3 。
- shi3 zhi1 zao4 wu4 qian1 ， yi4 jing4 yi4 suo3 mi4 。
- xing2 xing2 song1 men2 shen1 ， zhong1 qing4 chu1 xiao1 si4 。
- can2 seng1 wu3 liu4 bei4 ， xiang1 gu4 ge4 cai1 yi4 。
- xu1 yu2 wen4 xun4 tong1 ， yan2 se4 po1 yi2 cui4 。
- gao1 tang2 qing1 feng1 duo1 ， qi3 wo3 wu2 qiong2 si1 。
- ti2 xie2 geng4 xiao3 an1 ， qing1 jue2 fei1 ren2 shi4 。
- zi4 lian2 xue2 huan4 you2 ， shi2 zai3 chen2 bei1 wei4 。
- gong1 ming2 yu3 qiu1 he4 ， liang3 ji4 jie1 wei4 sui4 。
- shi2 bian4 jiao3 zhong1 chang2 ， you1 duan1 cong2 qian1 wei4 。
- qi3 ru2 shan1 jian1 seng1 ， liao3 wu2 qiu1 hao2 lei4 。
- yi2 ta4 ji4 yan2 a1 ， yan1 xia2 wei4 huo2 fu4 。
- tuo1 shen1 ming2 li4 chen2 ， xi3 er3 shi4 chao2 shi4 。
- zi1 you2 cheng2 xie4 hou4 ， po1 yu3 su4 xin1 qi4 。
- wan3 ri4 xia4 ceng2 dian1 ， chou2 chu2 liao2 zi4 wei4 。
- chong2 lai2 ding4 he2 shi2 ， wang3 wang3 xian1 meng4 mei4 。

## 注释

## 译文

## 赏析
