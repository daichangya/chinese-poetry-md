---
id: guo-yin-ti-li-yan-ze-zi-yun-dong
title: 题李彦泽紫云洞
titlePinyin: ti2 li3 yan4 ze2 zi3 yun2 dong4
titleSlug: ti-li-yan-ze-zi-yun-dong
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老李天中仙，一念人间世。
- 簪裳四十秋，不取公卿位。
- 星斗烂文章，日月悬忠义。
- 缘断还帝乡，飘飘若蝉蜕。
- 玉骨瘗高丘，乃其所卜地。
- 山川暨草木，拱揖浮苍翠。
- 向来峰之巅，勃鬰蟠紫气。
- 神物常护持，景色多秀异。
- 郎君久慕道，泥滓唾声利。
- 石洞琢青苔，万古开天秘。
- 非关痼烟霞，稍欲远朝市。
- 要栖老仙灵，以奉香火事。
- 不知骑鲸去，尘宇宁俯视。
- 洞兮既清幽，且尽人子志。

## 拼音
- lao3 li3 tian1 zhong1 xian1 ， yi2 nian4 ren2 jian1 shi4 。
- zan1 shang0 si4 shi2 qiu1 ， bu4 qu3 gong1 qing1 wei4 。
- xing1 dou4 lan4 wen2 zhang1 ， ri4 yue4 xuan2 zhong1 yi4 。
- yuan2 duan4 hai2 di4 xiang1 ， piao1 piao1 ruo4 chan2 tui4 。
- yu4 gu3 yi4 gao1 qiu1 ， nai3 qi2 suo3 bu3 di4 。
- shan1 chuan1 ji4 cao3 mu4 ， gong3 yi1 fu2 cang1 cui4 。
- xiang4 lai2 feng1 zhi1 dian1 ， bo2 yu4 pan2 zi3 qi4 。
- shen2 wu4 chang2 hu4 chi2 ， jing3 se4 duo1 xiu4 yi4 。
- lang2 jun1 jiu3 mu4 dao4 ， ni2 zi3 tuo4 sheng1 li4 。
- shi2 dong4 zhuo2 qing1 tai2 ， wan4 gu3 kai1 tian1 mi4 。
- fei1 guan1 gu4 yan1 xia2 ， shao1 yu4 yuan3 chao2 shi4 。
- yao4 qi1 lao3 xian1 ling2 ， yi3 feng4 xiang1 huo3 shi4 。
- bu4 zhi1 qi2 jing1 qu4 ， chen2 yu3 ning2 fu3 shi4 。
- dong4 xi1 ji4 qing1 you1 ， qie3 jin4 ren2 zi3 zhi4 。

## 注释

## 译文

## 赏析
