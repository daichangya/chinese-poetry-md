---
id: guo-yin-jiu-ri-tong-zhu-you-you-feng-le-yuan-cui-wei-ting-kan-qian-zhu-shu-weng--be2b8314
title: 九日同诸友游丰乐院翠围亭槛前竹树蓊蔽命僧剪除青山宛然复出遂以开林出远山为题探韵印得林字
titlePinyin: jiu3 ri4 tong2 zhu1 you3 you2 feng1 le4 yuan4 cui4 wei2 ting2 kan3 qian2 zhu2 shu4 weng3 bi4 ming4 seng1 jian3 chu2 qing1 shan1 wan3 ran2 fu4 chu1 sui4 yi3 kai1 lin2 chu1 yuan3 shan1 wei4 ti2 tan4 yun4 yin4 de2 lin2 zi4
titleSlug: jiu-ri-tong-zhu-you-you-feng-le-yuan-cui-wei-ting-kan-qian-zhu-shu-weng--be2b8314
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 筑亭邀青山，眷此幽意深。
- 十年废扫除，木拱竹成林。
- 客来眼生翳，不惜斤斧寻。
- 丁丁度余响，几席延嵚崟。
- 一掌开平川，双鬟出高岑。
- 初疑白日晦，坐顷失繁阴。
- 虚壁荡晴影，耿耿明衣襟。
- 是时菊花节，悠然副登临。
- 残霞映夕酌，幽籁随清吟。
- 人情异晨夕，山色无古今。
- 世间诸法空，通塞本由心。
- 勉挥金宝劔，勿使茅苇侵。

## 拼音
- zhu4 ting2 yao1 qing1 shan1 ， juan4 ci3 you1 yi4 shen1 。
- shi2 nian2 fei4 sao3 chu2 ， mu4 gong3 zhu2 cheng2 lin2 。
- ke4 lai2 yan3 sheng1 yi4 ， bu4 xi1 jin1 fu3 xun2 。
- ding1 ding1 du4 yu2 xiang3 ， ji3 xi2 yan2 qin1 yin2 。
- yi4 zhang3 kai1 ping2 chuan1 ， shuang1 huan2 chu1 gao1 cen2 。
- chu1 yi2 bai2 ri4 hui4 ， zuo4 qing3 shi1 fan2 yin1 。
- xu1 bi4 dang4 qing2 ying3 ， geng3 geng3 ming2 yi1 jin1 。
- shi4 shi2 ju2 hua1 jie2 ， you1 ran2 fu4 deng1 lin2 。
- can2 xia2 ying4 xi1 zhuo2 ， you1 lai4 sui2 qing1 yin2 。
- ren2 qing2 yi4 chen2 xi1 ， shan1 se4 wu2 gu3 jin1 。
- shi4 jian1 zhu1 fa3 kong1 ， tong1 sai1 ben3 you2 xin1 。
- mian3 hui1 jin1 bao3 jian4 ， wu4 shi3 mao2 wei3 qin1 。

## 注释

## 译文

## 赏析
