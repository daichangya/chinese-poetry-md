---
id: guo-yin-song-ji-min-fu-fu-que
title: 送计敏夫赴阙
titlePinyin: song4 ji4 min3 fu1 fu4 que1
titleSlug: song-ji-min-fu-fu-que
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衣冠半知识，喜君天下士。
- 奥学沧溟深，高谈风雨驶。
- 胸中富经纶，忧国心屡痞。
- 誓言排阊阖，开口献天子。
- 时绌道不伸，倦怀归故里。
- 盘礴曾几时，九天飞诏旨。
- 春风饱征帆，一苇吴江水。
- 见晚上应嗟，使华聊复尔。
- 丞相君之甥，风流酷相似。
- 彤陛看摩肩，笑谈销敌垒。
- 君家有世臣，名实耀国史。
- 奇谋付子孙，鞭笞余马箠。
- 行增前德光，更雪中朝耻。
- 事成岂因人，碌碌焉能比。
- 我昔缀僚末，高山日仰止。
- 穷达两悬殊，星辰视泥滓。
- 平生白眼多，君独挂牙齿。
- 更须假扶摇，南溟将一徙。

## 拼音
- yi1 guan1 ban4 zhi1 shi0 ， xi3 jun1 tian1 xia4 shi4 。
- ao4 xue2 cang1 ming2 shen1 ， gao1 tan2 feng1 yu3 shi3 。
- xiong1 zhong1 fu4 jing1 lun2 ， you1 guo2 xin1 lü3 pi3 。
- shi4 yan2 pai2 chang1 he2 ， kai1 kou3 xian4 tian1 zi3 。
- shi2 chu4 dao4 bu4 shen1 ， juan4 huai2 gui1 gu4 li3 。
- pan2 bo2 ceng2 ji3 shi2 ， jiu3 tian1 fei1 zhao4 zhi3 。
- chun1 feng1 bao3 zheng1 fan1 ， yi4 wei3 wu2 jiang1 shui3 。
- jian4 wan3 shang4 ying4 jie1 ， shi3 hua2 liao2 fu4 er3 。
- cheng2 xiang4 jun1 zhi1 sheng1 ， feng1 liu2 ku4 xiang1 si4 。
- tong2 bi4 kan4 mo2 jian1 ， xiao4 tan2 xiao1 di2 lei3 。
- jun1 jia1 you3 shi4 chen2 ， ming2 shi2 yao4 guo2 shi3 。
- qi2 mou2 fu4 zi3 sun1 ， bian1 chi1 yu2 ma3 chui2 。
- xing2 zeng1 qian2 de2 guang1 ， geng4 xue3 zhong1 chao2 chi3 。
- shi4 cheng2 qi3 yin1 ren2 ， lu4 lu4 yan1 neng2 bi3 。
- wo3 xi1 zhui4 liao2 mo4 ， gao1 shan1 ri4 yang3 zhi3 。
- qiong2 da2 liang3 xuan2 shu1 ， xing1 chen2 shi4 ni2 zi3 。
- ping2 sheng1 bai2 yan3 duo1 ， jun1 du2 gua4 ya2 chi3 。
- geng4 xu1 jia3 fu2 yao2 ， nan2 ming2 jiang1 yi4 xi3 。

## 注释

## 译文

## 赏析
