---
id: guo-yin-xin-kai-xiao-xuan-chao-zi-xi-you-shi-yi-yun-da-zhi-er-shou-qi-yi
title: 新开小轩晁子西有诗以韵答之二首  其一
titlePinyin: xin1 kai1 xiao3 xuan1 chao2 zi3 xi1 you3 shi1 yi3 yun4 da2 zhi1 er4 shou3     qi2 yi1
titleSlug: xin-kai-xiao-xuan-chao-zi-xi-you-shi-yi-yun-da-zhi-er-shou-qi-yi
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生栖息地，往往旋修筑。
- 为怜双净眼，不肯受羁束。
- 官居凿小轩，容膝盖已足。
- 于焉得逍遥，内视聊自牧。
- 廓廓乾坤大，冥冥鬼神服。
- 是心不违仁，如种五谷熟。
- 乃知穷且贱，未必不为福。
- 朋僚饷新诗，句法惊小陆。
- 秀色增云山，荣光发林木。
- 何妨曵杖来，斯乐未敢独。
- 清谈可以饱，岂但蠲烦促。
- 非必酒与肴，佳客始能速。

## 拼音
- ping2 sheng1 qi1 xi1 di4 ， wang3 wang3 xuan2 xiu1 zhu4 。
- wei4 lian2 shuang1 jing4 yan3 ， bu4 ken3 shou4 ji1 shu4 。
- guan1 ju1 zao2 xiao3 xuan1 ， rong2 xi1 gai4 yi3 zu2 。
- yu2 yan1 de2 xiao1 yao2 ， nei4 shi4 liao2 zi4 mu4 。
- kuo4 kuo4 qian2 kun1 da4 ， ming2 ming2 gui3 shen2 fu2 。
- shi4 xin1 bu4 wei2 ren2 ， ru2 zhong3 wu3 gu3 shu2 。
- nai3 zhi1 qiong2 qie3 jian4 ， wei4 bi4 bu2 wei4 fu2 。
- peng2 liao2 xiang3 xin1 shi1 ， ju4 fa3 jing1 xiao3 lu4 。
- xiu4 se4 zeng1 yun2 shan1 ， rong2 guang1 fa1 lin2 mu4 。
- he2 fang2 ye4 zhang4 lai2 ， si1 le4 wei4 gan3 du2 。
- qing1 tan2 ke3 yi3 bao3 ， qi3 dan4 juan1 fan2 cu4 。
- fei1 bi4 jiu3 yu3 yao2 ， jia1 ke4 shi3 neng2 su4 。

## 注释

## 译文

## 赏析
