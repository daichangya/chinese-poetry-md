---
id: guo-yin-song-du-an-xing-dong-shang
title: 送杜安行东上
titlePinyin: song4 du4 an1 xing2 dong1 shang4
titleSlug: song-du-an-xing-dong-shang
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆初谋食广汉城，同时偶得三益友。
- 心将金石许平生，但笑纷纷翻覆手。
- 人言兄弟性稍异，朝暮追随秪诗酒。
- 而今星散各参辰，空余孤月照窗牖。
- 少城咫尺有张侯，素书频得问安否。
- 蒲节三月不厮见，梦绕锦屏山下走。
- 更怜吾子别经年，幽怀鬰鬰无由剖。
- 况兹来书又东去，万里严风吹马首。
- 朝廷多事正求言，自负应云舌在口。
- 力陈时策瘳邦国，肯与寒儒较先后。
- 男儿立志岂寻常，要使高名齐北斗。
- 一科一第奚足道，富贵浮云非我有。

## 拼音
- yi4 chu1 mou2 shi2 guang3 han4 cheng2 ， tong2 shi2 ou3 de2 san1 yi4 you3 。
- xin1 jiang1 jin1 shi2 xu3 ping2 sheng1 ， dan4 xiao4 fen1 fen1 fan1 fu4 shou3 。
- ren2 yan2 xiong1 di4 xing4 shao1 yi4 ， chao2 mu4 zhui1 sui2 di1 shi1 jiu3 。
- er2 jin1 xing1 san4 ge4 can1 chen2 ， kong4 yu2 gu1 yue4 zhao4 chuang1 you3 。
- shao3 cheng2 zhi3 chi3 you3 zhang1 hou2 ， su4 shu1 pin2 de2 wen4 an1 fou3 。
- pu2 jie2 san1 yue4 bu4 si1 jian4 ， meng4 rao4 jin3 ping2 shan1 xia4 zou3 。
- geng4 lian2 wu2 zi3 bie2 jing1 nian2 ， you1 huai2 yu4 yu4 wu2 you2 pou1 。
- kuang4 zi1 lai2 shu1 you4 dong1 qu4 ， wan4 li3 yan2 feng1 chui1 ma3 shou3 。
- chao2 ting2 duo1 shi4 zheng4 qiu2 yan2 ， zi4 fu4 ying4 yun2 she2 zai4 kou3 。
- li4 chen2 shi2 ce4 chou1 bang1 guo2 ， ken3 yu3 han2 ru2 jiao4 xian1 hou4 。
- nan2 er2 li4 zhi4 qi3 xun2 chang2 ， yao4 shi3 gao1 ming2 qi2 bei3 dou4 。
- yi4 ke1 yi2 di4 xi1 zu2 dao4 ， fu4 gui4 fu2 yun2 fei1 wo3 you3 。

## 注释

## 译文

## 赏析
