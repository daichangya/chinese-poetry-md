---
id: guo-yin-feng-dang-ke-yi-ri-mu-bi-yun-he-jia-ren-shu-wei-lai-xiao-jian-chu-ti-zuo-25aabde8
title: 冯当可以日暮碧云合佳人殊未来效建除体作诗招胜之且索同赋因用其韵
titlePinyin: feng2 dang1 ke3 yi3 ri4 mu4 bi4 yun2 he2 jia1 ren2 shu1 wei4 lai2 xiao4 jian4 chu2 ti3 zuo4 shi1 zhao1 sheng4 zhi1 qie3 suo3 tong2 fu4 yin1 yong4 qi2 yun4
titleSlug: feng-dang-ke-yi-ri-mu-bi-yun-he-jia-ren-shu-wei-lai-xiao-jian-chu-ti-zuo-25aabde8
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日色久无光，霖霪更弥旬。
- 暮空出华月，秋气生精神。
- 碧天湛如水，山川供奇珍。
- 云韶髣髴奏，嗈嗈鸿雁宾。
- 合欢亦有酒，写景招四隣。
- 佳篇一讽诵，逸气凌苍旻。
- 人龙忆许子，枉驾定何辰。
- 殊方思会面，语笑情益亲。
- 未闻环珮音，怀想空谷人。
- 来成六溪逸，气合同天伦。

## 拼音
- ri4 se4 jiu3 wu2 guang1 ， lin2 yin2 geng4 mi2 xun2 。
- mu4 kong1 chu1 hua2 yue4 ， qiu1 qi4 sheng1 jing1 shen2 。
- bi4 tian1 zhan4 ru2 shui3 ， shan1 chuan1 gong4 qi2 zhen1 。
- yun2 shao2 fang3 fu2 zou4 ， yong1 yong1 hong2 yan4 bin1 。
- he2 huan1 yi4 you3 jiu3 ， xie3 jing3 zhao1 si4 lin2 。
- jia1 pian1 yi4 feng3 song4 ， yi4 qi4 ling2 cang1 min2 。
- ren2 long2 yi4 xu3 zi3 ， wang3 jia4 ding4 he2 chen2 。
- shu1 fang1 si1 hui4 mian4 ， yu3 xiao4 qing2 yi4 qin1 。
- wei4 wen2 huan2 pei4 yin1 ， huai2 xiang3 kong1 gu3 ren2 。
- lai2 cheng2 liu4 xi1 yi4 ， qi4 he2 tong0 tian1 lun2 。

## 注释

## 译文

## 赏析
