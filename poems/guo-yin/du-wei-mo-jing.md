---
id: guo-yin-du-wei-mo-jing
title: 读维摩经
titlePinyin: du2 wei2 mo2 jing1
titleSlug: du-wei-mo-jing
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白衣心出家，从古推净名。
- 无疾现有疾，特地真机生。
- 佛欲遣人问，指示转分明。
- 宜是诸大士，辞屈不能行。
- 文殊末后往，万众心已倾。
- 箭锋相注处，妙义益峥嵘。
- 芥子容须弥，毛孔受四溟。
- 此理自灼然，学者疑且惊。
- 更谈不二门，法法俱见成。
- 一默岂无语，其声如震霆。

## 拼音
- bai2 yi1 xin1 chu1 jia1 ， cong2 gu3 tui1 jing4 ming2 。
- wu2 ji2 xian4 you3 ji2 ， te4 di4 zhen1 ji1 sheng1 。
- fo2 yu4 qian3 ren2 wen4 ， zhi3 shi4 zhuan3 fen1 ming2 。
- yi2 shi4 zhu1 da4 shi4 ， ci2 qu1 bu4 neng2 xing2 。
- wen2 shu1 mo4 hou4 wang3 ， wan4 zhong4 xin1 yi3 qing1 。
- jian4 feng1 xiang1 zhu4 chu4 ， miao4 yi4 yi4 zheng1 rong2 。
- jie4 zi3 rong2 xu1 mi2 ， mao2 kong3 shou4 si4 ming2 。
- ci3 li3 zi4 zhuo2 ran2 ， xue2 zhe3 yi2 qie3 jing1 。
- geng4 tan2 bu2 er4 men2 ， fa3 fa3 ju4 jian4 cheng2 。
- yi2 mo4 qi3 wu2 yu3 ， qi2 sheng1 ru2 zhen4 ting2 。

## 注释

## 译文

## 赏析
