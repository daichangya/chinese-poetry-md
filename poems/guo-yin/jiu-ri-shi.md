---
id: guo-yin-jiu-ri-shi
title: 九日诗
titlePinyin: jiu3 ri4 shi1
titleSlug: jiu-ri-shi
author: 郭印
authorPinyin: guo1 yin4
authorSlug: guo-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年今日好，在家作重阳。
- 佳菊嗅金蘂，浊酒𥬠琼浆。
- 妇子相提携，江臯步晚凉。
- 颇思一远眺，平原欠崇冈。
- 今年九日恶，踆踆走路傍。
- 即无新酿白，岂有半开黄。
- 老妇与弱子，千里遥相望。
- 登临眼虽饱，四顾断人肠。
- 自怜如浮云，天风久飘扬。
- 世间功名梦，一枕犹未偿。
- 而此蒲柳年，糊口落四方。
- 五斗计何拙，饥乌谋稻粱。
- 况复事尘土，险艰皆备尝。
- 家有二顷田，可耕亦可桑。
- 赋租愿少镌，翩然归故乡。

## 拼音
- qu4 nian2 jin1 ri4 hao3 ， zai4 jia1 zuo4 chong2 yang2 。
- jia1 ju2 xiu4 jin1 rui3 ， zhuo2 jiu3 𥬠 qiong2 jiang1 。
- fu4 zi3 xiang1 ti2 xie2 ， jiang1 gao1 bu4 wan3 liang2 。
- po1 si1 yi4 yuan3 tiao4 ， ping2 yuan2 qian4 chong2 gang1 。
- jin1 nian2 jiu3 ri4 e4 ， cun1 cun1 zou3 lu4 bang4 。
- ji2 wu2 xin1 niang4 bai2 ， qi3 you3 ban4 kai1 huang2 。
- lao3 fu4 yu3 ruo4 zi3 ， qian1 li3 yao2 xiang1 wang4 。
- deng1 lin2 yan3 sui1 bao3 ， si4 gu4 duan4 ren2 chang2 。
- zi4 lian2 ru2 fu2 yun2 ， tian1 feng1 jiu3 piao1 yang2 。
- shi4 jian1 gong1 ming2 meng4 ， yi4 zhen3 you2 wei4 chang2 。
- er2 ci3 pu2 liu3 nian2 ， hu2 kou3 luo4 si4 fang1 。
- wu3 dou3 ji4 he2 zhuo1 ， ji1 wu1 mou2 dao4 liang2 。
- kuang4 fu4 shi4 chen2 tu3 ， xian3 jian1 jie1 bei4 chang2 。
- jia1 you3 er4 qing3 tian2 ， ke3 geng1 yi4 ke3 sang1 。
- fu4 zu1 yuan4 shao3 juan1 ， pian1 ran2 gui1 gu4 xiang1 。

## 注释

## 译文

## 赏析
