---
id: xi-zhi-lan-ting-ji-xu
title: 兰亭集序
titlePinyin: lan2 ting2 ji2 xu4
titleSlug: lan-ting-ji-xu
author: 羲之
authorPinyin: xi1 zhi1
authorSlug: xi-zhi
dynasty: 晋
dynastyPinyin: wei4 jin4
dynastySlug: jin
tags:
  - 蒙学
  - 古文观止
  - 卷七・六朝唐文
---
## 正文
- 永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。
- 是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。
- 夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！(不知老之将至 一作：曾不知老之将至)
- 每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。

## 拼音
- yong3 he2 jiu3 nian2 ， sui4 zai4 gui3 chou3 ， mu4 chun1 zhi1 chu1 ， hui4 yu2 hui4 ji1 shan1 yin1 zhi1 lan2 ting2 ， xiu1 xi4 shi4 ye3 。 qun2 xian2 bi4 zhi4 ， shao3 chang2 xian2 ji2 。 ci3 di4 you3 chong2 shan1 jun4 ling3 ， mao4 lin2 xiu1 zhu2 ； you4 you3 qing1 liu2 ji1 tuan1 ， ying4 dai4 zuo3 you4 ， yin3 yi3 wei2 liu2 shang1 qu1 shui3 ， lie4 zuo4 qi2 ci4 。 sui1 wu2 si1 zhu2 guan3 xian2 zhi1 sheng4 ， yi4 shang1 yi4 yong3 ， yi4 zu2 yi3 chang4 xu4 you1 qing2 。
- shi4 ri4 ye3 ， tian1 lang3 qi4 qing1 ， hui4 feng1 he2 chang4 ， yang3 guan1 yu3 zhou4 zhi1 da4 ， fu3 cha2 pin3 lei4 zhi1 sheng4 ， suo3 yi3 you2 mu4 cheng3 huai2 ， zu2 yi3 ji2 shi4 ting1 zhi1 yu2 ， xin4 ke3 le4 ye3 。
- fu1 ren2 zhi1 xiang1 yu3 ， fu3 yang3 yi2 shi4 ， huo4 qu3 zhu1 huai2 bao4 ， wu4 yan2 yi2 shi4 zhi1 nei4 ； huo4 yin1 ji4 suo3 tuo1 ， fang4 lang4 xing2 hai2 zhi1 wai4 。 sui1 qu4 she4 wan4 shu1 ， jing4 zao4 bu4 tong2 ， dang1 qi2 xin1 yu2 suo3 yu4 ， zan4 de2 yu2 ji3 ， kuai4 ran2 zi4 zu2 ， bu4 zhi1 lao3 zhi1 jiang1 zhi4 。 ji2 qi2 suo3 zhi1 ji4 juan4 ， qing2 sui2 shi4 qian1 ， gan3 kai3 xi4 zhi1 yi3 。 xiang4 zhi1 suo3 xin1 ， fu3 yang3 zhi1 jian1 ， yi3 wei4 chen2 ji4 ， you2 bu4 neng2 bu4 yi3 zhi1 xing1 huai2 。 kuang4 xiu1 duan3 sui2 hua4 ， zhong1 qi1 yu2 jin4 。 gu3 ren2 yun2 ： “ si3 sheng1 yi4 da4 yi3 。 ” qi3 bu2 tong4 zai1 ！ ( bu4 zhi1 lao3 zhi1 jiang1 zhi4   yi2 zuo4 ： ceng2 bu4 zhi1 lao3 zhi1 jiang1 zhi4 )
- mei3 lan3 xi1 ren2 xing1 gan3 zhi1 you2 ， ruo4 he2 yi1 qi4 ， wei4 chang2 bu4 lin2 wen2 jie1 dao4 ， bu4 neng2 yu4 zhi1 yu2 huai2 。 gu4 zhi1 yi4 si3 sheng1 wei4 xu1 dan4 ， qi2 peng2 shang1 wei4 wang4 zuo4 。 hou4 zhi1 shi4 jin1 ， yi4 you2 jin1 zhi1 shi4 xi1 。 bei1 fu1 ！ gu4 lie4 xu4 shi2 ren2 ， lu4 qi2 suo3 shu4 ， sui1 shi4 shu1 shi4 yi4 ， suo3 yi3 xing1 huai2 ， qi2 zhi4 yi1 ye3 。 hou4 zhi1 lan3 zhe3 ， yi4 jiang1 you3 gan3 yu2 si1 wen2 。

## 注释

## 译文

## 赏析
