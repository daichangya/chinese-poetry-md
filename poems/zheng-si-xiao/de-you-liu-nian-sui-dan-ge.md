---
id: zheng-si-xiao-de-you-liu-nian-sui-dan-ge
title: 德祐六年岁旦歌
titlePinyin: de2 you4 liu4 nian2 sui4 dan4 ge1
titleSlug: de-you-liu-nian-sui-dan-ge
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天运无情岁事新，大宝虚位孤王春。
- 昼出衔恤夜梦哭，皇皇五载臣无君。
- 南望二王未驻跸，北忆三宫犹蒙尘。
- 祅祲蚀日地轴折，冤气上腾霾苍旻。
- 百姓茹苦痛彻髓，大事未定焦如焚。
- 我宁久处遯闷中，遽忍终死为逆民。
- 大哉父母之遗体，与生俱生仁义身。
- 天炼精金铸我心，上籀忠孝两字文。
- 痛忆我君我父母，眼中不识天下人。
- 不变不变不不变，万挫以死无二心。
- 醉喝海岳尚翻动，不信不灭犬羊群。
- 或谓逝水不可复，叱我痴忠空愁颦。
- 焉知汉绝十八载，光武乃兴舂陵兵。
- 即此一语断世事，仰面再拜泪如倾。

## 拼音
- tian1 yun4 wu2 qing2 sui4 shi4 xin1 ， da4 bao3 xu1 wei4 gu1 wang2 chun1 。
- zhou4 chu1 xian2 xu4 ye4 meng4 ku1 ， huang2 huang2 wu3 zai3 chen2 wu2 jun1 。
- nan2 wang4 er4 wang2 wei4 zhu4 bi4 ， bei3 yi4 san1 gong1 you2 meng2 chen2 。
- yao1 jin4 shi2 ri4 di4 zhou2 zhe2 ， yuan1 qi4 shang4 teng2 mai2 cang1 min2 。
- bai3 xing4 ru2 ku3 tong4 che4 sui3 ， da4 shi4 wei4 ding4 jiao1 ru2 fen2 。
- wo3 ning2 jiu3 chu4 dun4 men1 zhong1 ， ju4 ren3 zhong1 si3 wei4 ni4 min2 。
- da4 zai1 fu4 mu3 zhi1 yi2 ti3 ， yu3 sheng1 ju4 sheng1 ren2 yi4 shen1 。
- tian1 lian4 jing1 jin1 zhu4 wo3 xin1 ， shang4 zhou4 zhong1 xiao4 liang3 zi4 wen2 。
- tong4 yi4 wo3 jun1 wo3 fu4 mu3 ， yan3 zhong1 bu4 shi2 tian1 xia4 ren2 。
- bu2 bian4 bu0 bian4 bu2 bu2 bian4 ， wan4 cuo4 yi3 si3 wu2 er4 xin1 。
- zui4 he1 hai3 yue4 shang4 fan1 dong4 ， bu2 xin4 bu2 mie4 quan3 yang2 qun2 。
- huo4 wei4 shi4 shui3 bu4 ke3 fu4 ， chi4 wo3 chi1 zhong1 kong1 chou2 pin2 。
- yan1 zhi1 han4 jue2 shi2 ba1 zai3 ， guang1 wu3 nai3 xing1 chong1 ling2 bing1 。
- ji2 ci3 yi4 yu3 duan4 shi4 shi4 ， yang3 mian4 zai4 bai4 lei4 ru2 qing1 。

## 注释

## 译文

## 赏析
