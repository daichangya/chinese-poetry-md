---
id: zheng-si-xiao-qiu-ge
title: 秋歌
titlePinyin: qiu1 ge1
titleSlug: qiu-ge
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凉风卷地吹秋来，秋之为气何清哉。
- 紫箫露华浴万宇，暑神欲驻难裴回。
- 今年舍我去者二百二十有五日，今日之后谁使来日来相催。
- 琥珀满巵，发越清奇。
- 万物脆而易化，五官灵而多知。
- 一世之间几千万人，一人之心几千万变，碎裂神气纷云为。
- 液槁矣而告惫，气翻然而相辞。
- 适之变化，不知其谁。
- 气母一丸，空虚跳跃。
- 金浮木沉，老怪消铄。
- 我之变化，亦不知谁。
- 苍苍茫茫万万古，玄瞳烱歘夜不瞽。
- 醉中唤秋与秋语，秋辞凄脆咽不吐。
- 忽欲骑鲸汗漫游，海藏飞出白玉鼓。

## 拼音
- liang2 feng1 juan4 di4 chui1 qiu1 lai2 ， qiu1 zhi1 wei4 qi4 he2 qing1 zai1 。
- zi3 xiao1 lu4 hua2 yu4 wan4 yu3 ， shu3 shen2 yu4 zhu4 nan2 pei2 hui2 。
- jin1 nian2 she4 wo3 qu4 zhe3 er4 bai3 er4 shi2 you3 wu3 ri4 ， jin1 ri4 zhi1 hou4 shui2 shi3 lai2 ri4 lai2 xiang1 cui1 。
- hu3 po4 man3 zhi1 ， fa1 yue4 qing1 qi2 。
- wan4 wu4 cui4 er2 yi4 hua4 ， wu3 guan1 ling2 er2 duo1 zhi1 。
- yi2 shi4 zhi1 jian1 ji3 qian1 wan4 ren2 ， yi4 ren2 zhi1 xin1 ji3 qian1 wan4 bian4 ， sui4 lie4 shen2 qi4 fen1 yun2 wei4 。
- ye4 gao3 yi3 er2 gao4 bei4 ， qi4 fan1 ran2 er2 xiang1 ci2 。
- shi4 zhi1 bian4 hua4 ， bu4 zhi1 qi2 shui2 。
- qi4 mu3 yi4 wan2 ， kong1 xu1 tiao4 yue4 。
- jin1 fu2 mu4 chen2 ， lao3 guai4 xiao1 shuo4 。
- wo3 zhi1 bian4 hua4 ， yi4 bu4 zhi1 shui2 。
- cang1 cang1 mang2 mang2 wan4 wan4 gu3 ， xuan2 tong2 jiong3 xu1 ye4 bu4 gu3 。
- zui4 zhong1 huan4 qiu1 yu3 qiu1 yu3 ， qiu1 ci2 qi1 cui4 yan4 bu4 tu3 。
- hu1 yu4 qi2 jing1 han4 man4 you2 ， hai3 cang2 fei1 chu1 bai2 yu4 gu3 。

## 注释

## 译文

## 赏析
