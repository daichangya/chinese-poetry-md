---
id: zheng-si-xiao-yuan-da-gong-ri-ben-bai-bei-ge
title: 元鞑攻日本败北歌
titlePinyin: yuan2 da2 gong1 ri4 ben3 bai4 bei3 ge1
titleSlug: yuan-da-gong-ri-ben-bai-bei-ge
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东方九夷倭一尔，海水截界自区宇。
- 地形广长数千里，风俗好佛颇富庶。
- 土产甚伙并产马，舶来中国通商旅。
- 徐福庙前秦月寒，犹怨旧时嬴政苦。
- 厥今犬羊贪犹炽，瞠目东望心如虎。
- 驱兵驾海气吞空，势力虽强天弗与。
- 鬼吹黑潮播海翻，雹大于拳密于雨。
- 七千巨舰百万兵，老龙怒取归水府。
- 犬羊发怒与天敌，又谋竭力必于取。
- 已刳江南民髓干，又行并户抽丁语。
- 凶燄烧眼口竟哑，志士闷闷病如蛊。
- 虽传漳州气燄盛，又闻襄阳已大举。
- 割据固足稍伸气，律以大义竟何补。
- 纵遇圣明过尧舜，毕竟不是亲父母。
- 千语万语只一语，还我大宋旧疆土。
- 曾梦苏武开笑口，云牧羝羊今尽乳。
- 仗节还汉欣欣然，须发尽白心如故。
- 一念精烈无不通，天地为宾我为主。
- 高悬白眼混沌前，那肯以命落尘土。
- 翻身鼓掌一笑时，万古万古万万古。

## 拼音
- dong1 fang1 jiu3 yi2 wo1 yi4 er3 ， hai3 shui3 jie2 jie4 zi4 qu1 yu3 。
- di4 xing2 guang3 chang2 shu4 qian1 li3 ， feng1 su2 hao3 fo2 po1 fu4 shu4 。
- tu3 chan3 shen4 huo3 bing4 chan3 ma3 ， bo2 lai2 zhong1 guo2 tong1 shang1 lü3 。
- xu2 fu2 miao4 qian2 qin2 yue4 han2 ， you2 yuan4 jiu4 shi2 ying2 zheng4 ku3 。
- jue2 jin1 quan3 yang2 tan1 you2 chi4 ， cheng1 mu4 dong1 wang4 xin1 ru2 hu3 。
- qu1 bing1 jia4 hai3 qi4 tun1 kong1 ， shi4 li4 sui1 qiang2 tian1 fu2 yu3 。
- gui3 chui1 hei1 chao2 bo1 hai3 fan1 ， bao2 da4 yu2 quan2 mi4 yu2 yu3 。
- qi1 qian1 ju4 jian4 bai3 wan4 bing1 ， lao3 long2 nu4 qu3 gui1 shui3 fu3 。
- quan3 yang2 fa1 nu4 yu3 tian1 di2 ， you4 mou2 jie2 li4 bi4 yu2 qu3 。
- yi3 ku1 jiang1 nan2 min2 sui3 gan1 ， you4 xing2 bing4 hu4 chou1 ding1 yu3 。
- xiong1 yan4 shao1 yan3 kou3 jing4 ya3 ， zhi4 shi4 men1 men1 bing4 ru2 gu3 。
- sui1 chuan2 zhang1 zhou1 qi4 yan4 sheng4 ， you4 wen2 xiang1 yang2 yi3 da4 ju3 。
- ge1 ju4 gu4 zu2 shao1 shen1 qi4 ， lü4 yi3 da4 yi4 jing4 he2 bu3 。
- zong4 yu4 sheng4 ming2 guo4 yao2 shun4 ， bi4 jing4 bu2 shi4 qin1 fu4 mu3 。
- qian1 yu3 wan4 yu3 zhi1 yi4 yu3 ， hai2 wo3 da4 song4 jiu4 jiang1 tu3 。
- ceng2 meng4 su1 wu3 kai1 xiao4 kou3 ， yun2 mu4 di1 yang2 jin1 jin4 ru3 。
- zhang4 jie2 hai2 han4 xin1 xin1 ran2 ， xu1 fa4 jin4 bai2 xin1 ru2 gu4 。
- yi2 nian4 jing1 lie4 wu2 bu4 tong1 ， tian1 di4 wei4 bin1 wo3 wei2 zhu3 。
- gao1 xuan2 bai2 yan3 hun4 dun4 qian2 ， na4 ken3 yi3 ming4 luo4 chen2 tu3 。
- fan1 shen1 gu3 zhang3 yi2 xiao4 shi2 ， wan4 gu3 wan4 gu3 wan4 wan4 gu3 。

## 注释

## 译文

## 赏析
