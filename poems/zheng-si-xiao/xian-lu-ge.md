---
id: zheng-si-xiao-xian-lu-ge
title: 陷虏歌
titlePinyin: xian4 lu3 ge1
titleSlug: xian-lu-ge
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 德祐初年腊月二，逆臣叛我苏城地。
- 城外荡荡为丘墟，积骸飘血弥田里。
- 城中生灵气如蛰，与贼为徒廿六日。
- 蚩蚩横目无所知，低面卖笑如相识。
- 彼儒衣冠谁家子，靡然相从亦如此。
- 不知平日读何书，失节抱虎反矜喜。
- 有粟可食不下咽，有头可断容我言。
- 不忍我家与国同休三百十六年，阅历凡几世，忠孝已相传。
- 足大宋地，首大宋天。
- 身大宋衣，口大宋田。
- 今弃我三十五岁父母玉成之身，一旦为氓受虏廛。
- 我忆我父教我者，日夜滴血哭成颠。
- 我有老母病老病，相依为命生余生。
- 欲死不得为孝子，欲生不得为忠臣。
- 痛哉擗胸叫大宋，青青在上宁无闻。
- 自古帝王行仁政，唯有我朝天子圣。
- 老天高眼不昏花，盍拯下土苍生命。
- 忍令此贼恣杀气，颠倒上下乱纲纪。
- 厥今帝怒行天刑，一怒天下净如洗。
- 要荒仍归禹疆土，四海草木沾新雨。
- 应容隠者入深密，岁收芋栗供母食。
- 对人有口不肯开，面仰虚空双眼白。

## 拼音
- de2 you4 chu1 nian2 la4 yue4 er4 ， ni4 chen2 pan4 wo3 su1 cheng2 di4 。
- cheng2 wai4 dang4 dang4 wei4 qiu1 xu1 ， ji1 hai2 piao1 xue4 mi2 tian2 li3 。
- cheng2 zhong1 sheng1 ling2 qi4 ru2 zhe2 ， yu3 zei2 wei4 tu2 nian4 liu4 ri4 。
- chi1 chi1 heng2 mu4 wu2 suo3 zhi1 ， di1 mian4 mai4 xiao4 ru2 xiang1 shi2 。
- bi3 ru2 yi1 guan1 shui2 jia1 zi3 ， mi2 ran2 xiang1 cong2 yi4 ru2 ci3 。
- bu4 zhi1 ping2 ri4 du2 he2 shu1 ， shi1 jie2 bao4 hu3 fan3 jin1 xi3 。
- you3 su4 ke3 shi2 bu2 xia4 yan4 ， you3 tou2 ke3 duan4 rong2 wo3 yan2 。
- bu4 ren3 wo3 jia1 yu3 guo2 tong2 xiu1 san1 bai3 shi2 liu4 nian2 ， yue4 li4 fan2 ji3 shi4 ， zhong1 xiao4 yi3 xiang1 chuan2 。
- zu2 da4 song4 di4 ， shou3 da4 song4 tian1 。
- shen1 da4 song4 yi1 ， kou3 da4 song4 tian2 。
- jin1 qi4 wo3 san1 shi2 wu3 sui4 fu4 mu3 yu4 cheng2 zhi1 shen1 ， yi2 dan4 wei4 mang2 shou4 lu3 chan2 。
- wo3 yi4 wo3 fu4 jiao4 wo3 zhe3 ， ri4 ye4 di1 xue4 ku1 cheng2 dian1 。
- wo3 you3 lao3 mu3 bing4 lao3 bing4 ， xiang1 yi1 wei2 ming4 sheng1 yu2 sheng1 。
- yu4 si3 bu4 de2 wei4 xiao4 zi3 ， yu4 sheng1 bu4 de2 wei4 zhong1 chen2 。
- tong4 zai1 pi3 xiong1 jiao4 da4 song4 ， qing1 qing1 zai4 shang4 ning2 wu2 wen2 。
- zi4 gu3 di4 wang2 xing2 ren2 zheng4 ， wei2 you3 wo3 chao2 tian1 zi3 sheng4 。
- lao3 tian1 gao1 yan3 bu4 hun1 hua1 ， he2 zheng3 xia4 tu3 cang1 sheng1 ming4 。
- ren3 ling4 ci3 zei2 zi4 sha1 qi4 ， dian1 dao3 shang4 xia4 luan4 gang1 ji4 。
- jue2 jin1 di4 nu4 xing2 tian1 xing2 ， yi2 nu4 tian1 xia4 jing4 ru2 xi3 。
- yao4 huang1 reng2 gui1 yu3 jiang1 tu3 ， si4 hai3 cao3 mu4 zhan1 xin1 yu3 。
- ying4 rong2 yin3 zhe3 ru4 shen1 mi4 ， sui4 shou1 yu4 li4 gong4 mu3 shi2 。
- dui4 ren2 you3 kou3 bu4 ken3 kai1 ， mian4 yang3 xu1 kong1 shuang1 yan3 bai2 。

## 注释

## 译文

## 赏析
