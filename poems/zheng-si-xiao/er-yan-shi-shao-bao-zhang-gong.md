---
id: zheng-si-xiao-er-yan-shi-shao-bao-zhang-gong
title: 二唁诗 少保张公
titlePinyin: er4 yan4 shi1   shao3 bao3 zhang1 gong1
titleSlug: er-yan-shi-shao-bao-zhang-gong
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将军本北人，归顺年已久。
- 擢身将校中，腰绾中国绶。
- 身润白玉洁，面狞黑铁丑。
- 刚勇有武威，功出众人右。
- 一朝天柱折，当昼丰其蔀。
- 阴阳反铁炭，桮棬贼杞柳。
- 公卿文章士，尽醉马乳酒。
- 未闻天地间，生死反噬狗。
- 幸有张将军，强哉气赳赳。
- 生死不携异，宁受奸宄狃。
- 平生铁石肠，明白照九有。
- 荧荧赤伏符，百拜悬右肘。
- 谋画入微茫，僵目拇撑口。
- 死战拓山开，高擎日月走。
- 剖心𫗪龙雏，淋漓血双手。
- 圣火寿绵绵，凡水焉能溲。
- 瞬目出死关，命在事非偶。
- 张巡埋骨地，顽石变琼玖。
- 白光射天门，璀璨夺星斗。
- 英气磨不坏，生公踵其后。
- 播荡大海外，若子死恋母。
- 屈指我世祖，建武又乙酉。
- 恶兽脑百裂，始识狮子吼。
- 天风吹新雨，浊劫净无垢。

## 拼音
- jiang1 jun1 ben3 bei3 ren2 ， gui1 shun4 nian2 yi3 jiu3 。
- zhuo2 shen1 jiang4 xiao4 zhong1 ， yao1 wan3 zhong1 guo2 shou4 。
- shen1 run4 bai2 yu4 jie2 ， mian4 ning2 hei1 tie3 chou3 。
- gang1 yong3 you3 wu3 wei1 ， gong1 chu1 zhong4 ren2 you4 。
- yi4 chao2 tian1 zhu4 zhe2 ， dang1 zhou4 feng1 qi2 bu4 。
- yin1 yang2 fan3 tie3 tan4 ， bei1 quan1 zei2 qi3 liu3 。
- gong1 qing1 wen2 zhang1 shi4 ， jin4 zui4 ma3 ru3 jiu3 。
- wei4 wen2 tian1 di4 jian1 ， sheng1 si3 fan3 shi4 gou3 。
- xing4 you3 zhang1 jiang1 jun1 ， qiang2 zai1 qi4 jiu1 jiu1 。
- sheng1 si3 bu4 xie2 yi4 ， ning2 shou4 jian1 gui3 niu3 。
- ping2 sheng1 tie3 shi2 chang2 ， ming2 bai2 zhao4 jiu3 you3 。
- ying2 ying2 chi4 fu2 fu2 ， bai3 bai4 xuan2 you4 zhou3 。
- mou2 hua4 ru4 wei1 mang2 ， jiang1 mu4 mu3 cheng1 kou3 。
- si3 zhan4 tuo4 shan1 kai1 ， gao1 qing2 ri4 yue4 zou3 。
- pou1 xin1 𫗪 long2 chu2 ， lin2 li2 xue4 shuang1 shou3 。
- sheng4 huo3 shou4 mian2 mian2 ， fan2 shui3 yan1 neng2 sou1 。
- shun4 mu4 chu1 si3 guan1 ， ming4 zai4 shi4 fei1 ou3 。
- zhang1 xun2 mai2 gu3 di4 ， wan2 shi2 bian4 qiong2 jiu3 。
- bai2 guang1 she4 tian1 men2 ， cui3 can4 duo2 xing1 dou4 。
- ying1 qi4 mo2 bu2 huai4 ， sheng1 gong1 zhong3 qi2 hou4 。
- bo1 dang4 da4 hai3 wai4 ， ruo4 zi3 si3 lian4 mu3 。
- qu1 zhi3 wo3 shi4 zu3 ， jian4 wu3 you4 yi3 you3 。
- e4 shou4 nao3 bai3 lie4 ， shi3 shi2 shi1 zi0 hou3 。
- tian1 feng1 chui1 xin1 yu3 ， zhuo2 jie2 jing4 wu2 gou4 。

## 注释

## 译文

## 赏析
