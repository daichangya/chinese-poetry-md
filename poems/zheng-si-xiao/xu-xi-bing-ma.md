---
id: zheng-si-xiao-xu-xi-bing-ma
title: 续洗兵马
titlePinyin: xu4 xi3 bing1 ma3
titleSlug: xu-xi-bing-ma
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遭时不祥厄阳九，垢面蓬鬓丧家狗。
- 四夷交侵小雅废，率其子弟攻父母。
- 封豕长蛇亘人域，天子下殿跣足走。
- 凝碧池头乐最愁，连昌宫里花亦丑。
- 三精雾塞黑曈曈，天破地裂一无有。
- 谁执弓矢救日月，仰泣旻天大号吼。
- 贤者不入胜母里，义士耻饮盗泉水。
- 丈夫立身乃大事，一失此足死亦耻。
- 当知孔明杲卿辈，岿然三代古君子。
- 吕尚磻溪钓文王，乃是汉唐人才尔。
- 到今大坏不可救，鸱枭破獍咀唇齿。
- 高瞠双眼视天下，黔首浑敦状如鬼。
- 龙堆大漠鸟兽夷，舌卷音响蛮侏离。
- 不类人形舞百怪，错乱天命灾群黎。
- 营州羯狗猪龙形，讵能篡有唐丕基。
- 太子即位灵武日，天开万仞磨崖碑。
- 载定尊卑奠鳌极，一新正朔授人时。
- 渐被日出月没处，梯航臣妾拜京师。
- 黄旗紫盖东南兴，大火王气浮晴春。
- 勿欺一成一旅微，少康犹能作之君。
- 班超已著王命论，陈婴王陵毋生心。
- 绛衣大冠大敌勇，今日岂无刘将军。
- 田野豪杰久延颈，一呼而动云来奔。
- 我当率之效驰驱，整顿乾坤明大伦。
- 旧邦新命光前王，逆俗污染咸惟新。

## 拼音
- zao1 shi2 bu4 xiang2 e4 yang2 jiu3 ， gou4 mian4 peng2 bin4 sang4 jia1 gou3 。
- si4 yi2 jiao1 qin1 xiao3 ya3 fei4 ， lü4 qi2 zi3 di4 gong1 fu4 mu3 。
- feng1 shi3 chang2 she2 gen4 ren2 yu4 ， tian1 zi3 xia4 dian4 xian3 zu2 zou3 。
- ning2 bi4 chi2 tou2 le4 zui4 chou2 ， lian2 chang1 gong1 li3 hua1 yi4 chou3 。
- san1 jing1 wu4 sai1 hei1 tong2 tong2 ， tian1 po4 di4 lie4 yi4 wu2 you3 。
- shui2 zhi2 gong1 shi3 jiu4 ri4 yue4 ， yang3 qi4 min2 tian1 da4 hao4 hou3 。
- xian2 zhe3 bu2 ru4 sheng4 mu3 li3 ， yi4 shi4 chi3 yin3 dao4 quan2 shui3 。
- zhang4 fu0 li4 shen1 nai3 da4 shi4 ， yi4 shi1 ci3 zu2 si3 yi4 chi3 。
- dang1 zhi1 kong3 ming2 gao3 qing1 bei4 ， kui1 ran2 san1 dai4 gu3 jun1 zi3 。
- lü3 shang4 pan2 xi1 diao4 wen2 wang2 ， nai3 shi4 han4 tang2 ren2 cai2 er3 。
- dao4 jin1 da4 huai4 bu4 ke3 jiu4 ， chi1 xiao1 po4 jing4 zui3 chun2 chi3 。
- gao1 cheng1 shuang1 yan3 shi4 tian1 xia4 ， qian2 shou3 hun2 dun1 zhuang4 ru2 gui3 。
- long2 dui1 da4 mo4 niao3 shou4 yi2 ， she2 juan4 yin1 xiang3 man2 zhu1 li2 。
- bu2 lei4 ren2 xing2 wu3 bai3 guai4 ， cuo4 luan4 tian1 ming4 zai1 qun2 li2 。
- ying2 zhou1 jie2 gou3 zhu1 long2 xing2 ， ju4 neng2 cuan4 you3 tang2 pi1 ji1 。
- tai4 zi3 ji2 wei4 ling2 wu3 ri4 ， tian1 kai1 wan4 ren4 mo2 ya2 bei1 。
- zai3 ding4 zun1 bei1 dian4 ao2 ji2 ， yi4 xin1 zheng4 shuo4 shou4 ren2 shi2 。
- jian4 bei4 ri4 chu1 yue4 mei2 chu4 ， ti1 hang2 chen2 qie4 bai4 jing1 shi1 。
- huang2 qi2 zi3 gai4 dong1 nan2 xing1 ， da4 huo3 wang2 qi4 fu2 qing2 chun1 。
- wu4 qi1 yi4 cheng2 yi4 lü3 wei1 ， shao3 kang1 you2 neng2 zuo4 zhi1 jun1 。
- ban1 chao1 yi3 zhu4 wang2 ming4 lun4 ， chen2 ying1 wang2 ling2 wu2 sheng1 xin1 。
- jiang4 yi1 da4 guan1 da4 di2 yong3 ， jin1 ri4 qi3 wu2 liu2 jiang1 jun1 。
- tian2 ye3 hao2 jie2 jiu3 yan2 jing3 ， yi4 hu1 er2 dong4 yun2 lai2 ben1 。
- wo3 dang1 lü4 zhi1 xiao4 chi2 qu1 ， zheng3 dun4 qian2 kun1 ming2 da4 lun2 。
- jiu4 bang1 xin1 ming4 guang1 qian2 wang2 ， ni4 su2 wu1 ran3 xian2 wei2 xin1 。

## 注释

## 译文

## 赏析
