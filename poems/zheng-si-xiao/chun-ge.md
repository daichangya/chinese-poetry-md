---
id: zheng-si-xiao-chun-ge
title: 春歌
titlePinyin: chun1 ge1
titleSlug: chun-ge
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年秋日作秋歌，今年春日奈春何。
- 往春叠叠叠万古，来春冥冥春更多。
- 青皇旌旆开天衢，三八二十四头苍龙车。
- 大开东方宫殿坐，八荒之内交相贺。
- 红紫茸茸烂如缬，回首柳花扑晴雪。
- 造物弄人祗片时，弄死世人人不知。
- 我心清泠湛无边，流光澒洞先天先。
- 前身本在未铸日月前，黄面瞿昙，长耳老聃，乃吾无量劫后之孙。
- 后身复现搦碎虚空后，当知所南先生为无量劫前之祖。
- 人生精魄假合舞幻妄，纷如气丸趒尘土。
- 偶然而来托为形，飘然而去若无主。
- 今日之今，霍霍诩诩。
- 少焉瞩之，已化为古。
- 胡为堕影黄泗浦，独坐翛然看春雨。
- 山苍苍，水茫茫，百岁劫劫太极长。
- 我来濯形白云乡，大笑世上生颠狂。
- 醉笔作歌字不讹，宛然苍蛟老蜃势相拏。

## 拼音
- qu4 nian2 qiu1 ri4 zuo4 qiu1 ge1 ， jin1 nian2 chun1 ri4 nai4 chun1 he2 。
- wang3 chun1 die2 die2 die2 wan4 gu3 ， lai2 chun1 ming2 ming2 chun1 geng4 duo1 。
- qing1 huang2 jing1 pei4 kai1 tian1 qu2 ， san1 ba1 er4 shi2 si4 tou2 cang1 long2 che1 。
- da4 kai1 dong1 fang1 gong1 dian4 zuo4 ， ba1 huang1 zhi1 nei4 jiao1 xiang1 he4 。
- hong2 zi3 rong2 rong2 lan4 ru2 xie2 ， hui2 shou3 liu3 hua1 pu1 qing2 xue3 。
- zao4 wu4 nong4 ren2 zhi1 pian4 shi2 ， nong4 si3 shi4 ren2 ren2 bu4 zhi1 。
- wo3 xin1 qing1 ling2 zhan4 wu2 bian1 ， liu2 guang1 hong4 dong4 xian1 tian1 xian1 。
- qian2 shen1 ben3 zai4 wei4 zhu4 ri4 yue4 qian2 ， huang2 mian4 qu2 tan2 ， chang2 er3 lao3 dan1 ， nai3 wu2 wu2 liang4 jie2 hou4 zhi1 sun1 。
- hou4 shen1 fu4 xian4 nuo4 sui4 xu1 kong1 hou4 ， dang1 zhi1 suo3 nan2 xian1 sheng1 wei4 wu2 liang4 jie2 qian2 zhi1 zu3 。
- ren2 sheng1 jing1 po4 jia3 he2 wu3 huan4 wang4 ， fen1 ru2 qi4 wan2 tiao4 chen2 tu3 。
- ou3 ran2 er2 lai2 tuo1 wei4 xing2 ， piao1 ran2 er2 qu4 ruo4 wu2 zhu3 。
- jin1 ri4 zhi1 jin1 ， huo4 huo4 xu3 xu3 。
- shao3 yan1 zhu3 zhi1 ， yi3 hua4 wei2 gu3 。
- hu2 wei4 duo4 ying3 huang2 si4 pu3 ， du2 zuo4 xiao1 ran2 kan4 chun1 yu3 。
- shan1 cang1 cang1 ， shui3 mang2 mang2 ， bai3 sui4 jie2 jie2 tai4 ji2 chang2 。
- wo3 lai2 zhuo2 xing2 bai2 yun2 xiang1 ， da4 xiao4 shi4 shang4 sheng1 dian1 kuang2 。
- zui4 bi3 zuo4 ge1 zi4 bu4 e2 ， wan3 ran2 cang1 jiao1 lao3 shen4 shi4 xiang1 na2 。

## 注释

## 译文

## 赏析
