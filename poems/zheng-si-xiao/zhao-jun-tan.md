---
id: zheng-si-xiao-zhao-jun-tan
title: 昭君叹
titlePinyin: zhao1 jun1 tan4
titleSlug: zhao-jun-tan
author: 郑思肖
authorPinyin: zheng4 si1 xiao4
authorSlug: zheng-si-xiao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉朝远人来入使，当时公卿短奇计。
- 紫清殿内一朵花，狂风妬春吹落地。
- 命堕穷阴鬼为侣，回首玉皇紫清里。
- 旧愁新愁东海深，黄鹂舌破伤春事。
- 江南绝色天下夸，元贼尽虏归胡沙。
- 或以嫁之鬻伪爵，于飞马背行天涯。
- 年深乐与生子女，情热比翼忘咨嗟。
- 果知礼义不忍去，亦有一死魂还家。
- 德祐百官人稷契，腹饱理学纵横说。
- 尚弃君父从背叛，乃教妻妾学贞烈。
- 男儿或老不晓事，女子正少欲守节。
- 天生至性教不得，时危罕见人中杰。
- 能尽妇道能诲儿，王陵之母王凝妻。
- 世间妇人谁及之，空恨昭君上马时。
- 颜色日老单于死，万里魂归身不归。
- 广寒嫦娥今尘土，应见青冢双泪垂。

## 拼音
- han4 chao2 yuan3 ren2 lai2 ru4 shi3 ， dang1 shi2 gong1 qing1 duan3 qi2 ji4 。
- zi3 qing1 dian4 nei4 yi4 duo3 hua1 ， kuang2 feng1 du4 chun1 chui1 luo4 di4 。
- ming4 duo4 qiong2 yin1 gui3 wei4 lü3 ， hui2 shou3 yu4 huang2 zi3 qing1 li3 。
- jiu4 chou2 xin1 chou2 dong1 hai3 shen1 ， huang2 li2 she2 po4 shang1 chun1 shi4 。
- jiang1 nan2 jue2 se4 tian1 xia4 kua1 ， yuan2 zei2 jin4 lu3 gui1 hu2 sha1 。
- huo4 yi3 jia4 zhi1 yu4 wei3 jue2 ， yu2 fei1 ma3 bei4 xing2 tian1 ya2 。
- nian2 shen1 le4 yu3 sheng1 zi3 nü3 ， qing2 re4 bi3 yi4 wang4 zi1 jie1 。
- guo3 zhi1 li3 yi4 bu4 ren3 qu4 ， yi4 you3 yi4 si3 hun2 hai2 jia1 。
- de2 you4 bai3 guan1 ren2 ji4 qi4 ， fu4 bao3 li3 xue2 zong4 heng2 shuo1 。
- shang4 qi4 jun1 fu4 cong2 bei4 pan4 ， nai3 jiao4 qi1 qie4 xue2 zhen1 lie4 。
- nan2 er2 huo4 lao3 bu4 xiao3 shi4 ， nü3 zi3 zheng4 shao3 yu4 shou3 jie2 。
- tian1 sheng1 zhi4 xing4 jiao4 bu4 de2 ， shi2 wei1 han3 jian4 ren2 zhong1 jie2 。
- neng2 jin4 fu4 dao4 neng2 hui4 er2 ， wang2 ling2 zhi1 mu3 wang2 ning2 qi1 。
- shi4 jian1 fu4 ren2 shui2 ji2 zhi1 ， kong1 hen4 zhao1 jun1 shang4 ma3 shi2 。
- yan2 se4 ri4 lao3 chan2 yu2 si3 ， wan4 li3 hun2 gui1 shen1 bu4 gui1 。
- guang3 han2 chang2 e2 jin1 chen2 tu3 ， ying4 jian4 qing1 zhong3 shuang1 lei4 chui2 。

## 注释

## 译文

## 赏析
