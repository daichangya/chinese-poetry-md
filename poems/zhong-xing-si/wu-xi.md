---
id: zhong-xing-si-wu-xi
title: 浯溪
titlePinyin: wu2 xi1
titleSlug: wu-xi
author: 钟兴嗣
authorPinyin: zhong1 xing1 si4
authorSlug: zhong-xing-si
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羯奴祸唐室，宗社已倾危。
- 翠华幸西蜀，大物孰主持。
- 储君起灵武，事亦从权宜。
- 人望既有属，奸孽就诛夷。
- 次山忧国切，闻此喜可知。
- 归美颂君父，隠恶义当为。
- 涪翁仗正论，凛然寓刺规。
- 指擿心中过，并及宫闱微。
- 兹用春秋法，肃宗其何词。
- 曾无一半语，追咎元子非。
- 后来好事辈，往往互诋讥。
- 或立党同意，或费解嘲诗。
- 识者具眼力，理解夫奚疑。
- 盍观我宋朝，崖上中兴碑。
- 光尧再造绩，炳若日星垂。
- 功成体天道，退处志莫移。
- 神器亲付授，嗣皇犹恳辞。
- 数四不获命，黾勉祗受之。
- 饬躬备敬养，朝夕益孳孳。
- 君不见帝典书之盛，端由揖逊基。
- 二圣尽慈孝，尧舜并驱驰。
- 俯视于李唐，德业有醇疵。
- 惟余尅复愿，天每靳其机。
- 孙支继述责，未有易今时。
- 出兵吊遗黎，孰不迎王师。
- 免使读颂者，怀愤徒伤悲。

## 拼音
- jie2 nu2 huo4 tang2 shi4 ， zong1 she4 yi3 qing1 wei1 。
- cui4 hua2 xing4 xi1 shu3 ， da4 wu4 shu2 zhu3 chi2 。
- chu3 jun1 qi3 ling2 wu3 ， shi4 yi4 cong2 quan2 yi2 。
- ren2 wang4 ji4 you3 shu3 ， jian1 nie4 jiu4 zhu1 yi2 。
- ci4 shan1 you1 guo2 qie4 ， wen2 ci3 xi3 ke3 zhi1 。
- gui1 mei3 song4 jun1 fu4 ， yin3 e4 yi4 dang1 wei4 。
- fu2 weng1 zhang4 zheng4 lun4 ， lin3 ran2 yu4 ci4 gui1 。
- zhi3 ti1 xin1 zhong1 guo4 ， bing4 ji2 gong1 wei2 wei1 。
- zi1 yong4 chun1 qiu1 fa3 ， su4 zong1 qi2 he2 ci2 。
- ceng2 wu2 yi2 ban4 yu3 ， zhui1 jiu4 yuan2 zi3 fei1 。
- hou4 lai2 hao3 shi4 bei4 ， wang3 wang3 hu4 di3 ji1 。
- huo4 li4 dang3 tong2 yi4 ， huo4 fei4 jie3 chao2 shi1 。
- shi2 zhe3 ju4 yan3 li4 ， li3 jie3 fu1 xi1 yi2 。
- he2 guan1 wo3 song4 chao2 ， ya2 shang4 zhong1 xing1 bei1 。
- guang1 yao2 zai4 zao4 ji4 ， bing3 ruo4 ri4 xing1 chui2 。
- gong1 cheng2 ti3 tian1 dao4 ， tui4 chu4 zhi4 mo4 yi2 。
- shen2 qi4 qin1 fu4 shou4 ， si4 huang2 you2 ken3 ci2 。
- shu4 si4 bu2 huo4 ming4 ， mian3 mian3 zhi1 shou4 zhi1 。
- chi4 gong1 bei4 jing4 yang3 ， zhao1 xi1 yi4 zi1 zi1 。
- jun1 bu2 jian4 di4 dian3 shu1 zhi1 sheng4 ， duan1 you2 yi1 xun4 ji1 。
- er4 sheng4 jin4 ci2 xiao4 ， yao2 shun4 bing4 qu1 chi2 。
- fu3 shi4 yu2 li3 tang2 ， de2 ye4 you3 chun2 ci1 。
- wei2 yu2 kei1 fu4 yuan4 ， tian1 mei3 jin4 qi2 ji1 。
- sun1 zhi1 ji4 shu4 ze2 ， wei4 you3 yi4 jin1 shi2 。
- chu1 bing1 diao4 yi2 li2 ， shu2 bu4 ying2 wang2 shi1 。
- mian3 shi3 du2 song4 zhe3 ， huai2 fen4 tu2 shang1 bei1 。

## 注释

## 译文

## 赏析
