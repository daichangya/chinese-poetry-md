---
id: lu-zhuan-shao-qiu-xiao-zuo-ge-yu-zhou-dong-xia-yang-zhou-ji-shi-ji-shang-zu-fu-ji-c936dd13
title: 稍秋晓坐阁，遇舟东下扬州，即事寄上族父江阳令
titlePinyin: shao1 qiu1 xiao3 zuo4 ge2 ， yu4 zhou1 dong1 xia4 yang2 zhou1 ， ji2 shi4 ji4 shang4 zu2 fu4 jiang1 yang2 ling4
titleSlug: shao-qiu-xiao-zuo-ge-yu-zhou-dong-xia-yang-zhou-ji-shi-ji-shang-zu-fu-ji-c936dd13
author: 卢僎
authorPinyin: lu2 zhuan4
authorSlug: lu-zhuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 虎啸山城晚，猿鸣江树秋。红林架落照，青峡送归流。
- 归流赴淮海，征帆下扬州。族父江阳令，盛业继前修。
- 文掩崔亭伯，德齐陈太丘。时哉惜未与，千载且为俦。
- 忆昔山阳会，长怀东上游。称觞阮林下，赋雪谢庭幽。
- 道浓礼自略，气舒文转遒。高情薄云汉，酣态坐芳洲。
- 接席复连轸，出入陪华辀。独善与兼济，语默奉良筹。
- 岁月欢无已，风雨暗飕飕。掌宪时持节，为邦邈海头。
- 子人惠虽树，苍生望且留。微躬趋直道，神甸忝清猷。
- 仙台适西步，蛮徼忽南浮。宇内皆安乐，天涯独远投。
- 忠信徒坚仗，神明岂默酬。观生海漫漫，稽命天悠悠。
- 云昏巴子峡，月远吴王楼。怀昔明不寐，悲令岁属周。
- 喟无排云翮，暂得抒离忧。空洒沾红泪，万里逐行舟。

## 拼音
- hu3 xiao4 shan1 cheng2 wan3 ， yuan2 ming2 jiang1 shu4 qiu1 。 hong2 lin2 jia4 luo4 zhao4 ， qing1 xia2 song4 gui1 liu2 。
- gui1 liu2 fu4 huai2 hai3 ， zheng1 fan1 xia4 yang2 zhou1 。 zu2 fu4 jiang1 yang2 ling4 ， sheng4 ye4 ji4 qian2 xiu1 。
- wen2 yan3 cui1 ting2 bo2 ， de2 qi2 chen2 tai4 qiu1 。 shi2 zai1 xi1 wei4 yu3 ， qian1 zai3 qie3 wei4 chou2 。
- yi4 xi1 shan1 yang2 hui4 ， chang2 huai2 dong1 shang4 you2 。 cheng1 shang1 ruan3 lin2 xia4 ， fu4 xue3 xie4 ting2 you1 。
- dao4 nong2 li3 zi4 lüe4 ， qi4 shu1 wen2 zhuan3 qiu2 。 gao1 qing2 bao2 yun2 han4 ， han1 tai4 zuo4 fang1 zhou1 。
- jie1 xi2 fu4 lian2 zhen3 ， chu1 ru4 pei2 hua2 zhou1 。 du2 shan4 yu3 jian1 ji4 ， yu3 mo4 feng4 liang2 chou2 。
- sui4 yue4 huan1 wu2 yi3 ， feng1 yu3 an4 sou1 sou1 。 zhang3 xian4 shi2 chi2 jie2 ， wei4 bang1 miao3 hai3 tou2 。
- zi3 ren2 hui4 sui1 shu4 ， cang1 sheng1 wang4 qie3 liu2 。 wei1 gong1 qu1 zhi2 dao4 ， shen2 dian4 tian3 qing1 you2 。
- xian1 tai2 shi4 xi1 bu4 ， man2 jiao3 hu1 nan2 fu2 。 yu3 nei4 jie1 an1 le4 ， tian1 ya2 du2 yuan3 tou2 。
- zhong1 xin4 tu2 jian1 zhang4 ， shen2 ming2 qi3 mo4 chou2 。 guan1 sheng1 hai3 man4 man4 ， ji1 ming4 tian1 you1 you1 。
- yun2 hun1 ba1 zi3 xia2 ， yue4 yuan3 wu2 wang2 lou2 。 huai2 xi1 ming2 bu2 mei4 ， bei1 ling4 sui4 shu3 zhou1 。
- kui4 wu2 pai2 yun2 he2 ， zan4 de2 shu1 li2 you1 。 kong1 sa3 zhan1 hong2 lei4 ， wan4 li3 zhu2 xing2 zhou1 。

## 注释

## 译文

## 赏析
