---
id: xue-yu-song-fu-di-yu-bao-cheng-si-zu-mu-zhi-ce-ying-chuang-bie-ye-wei-fu-de-xia-89238cc4
title: 松阜弟于宝成寺祖墓之侧营创别业为赋得闲亭诗取又得浮生半日闲之句
titlePinyin: song1 fu4 di4 yu2 bao3 cheng2 si4 zu3 mu4 zhi1 ce4 ying2 chuang4 bie2 ye4 wei4 fu4 de2 xian2 ting2 shi1 qu3 you4 de2 fu2 sheng1 ban4 ri4 xian2 zhi1 ju4
titleSlug: song-fu-di-yu-bao-cheng-si-zu-mu-zhi-ce-ying-chuang-bie-ye-wei-fu-de-xia-89238cc4
author: 薛嵎
authorPinyin: xue1 yu2
authorSlug: xue-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陟𪩘心已清，复此风雨蔽。
- 高人疏凿余，理道颇超诣。
- 卜筑谐素志，缁侣欣共济。
- 修竹尚无恙，巢鹤亦数世。
- 空山岚欲滴，近水石可憇。
- 春睡朝旭升，夜语孤烛继。
- 高扁出林麓，先垅记苗裔。
- 严钟警晨昏，群岫罗扈卫。
- 身同野鹿游，迹许巢父媲。
- 蜗角自为雄，蚁磨卒至毙。
- 靡怀半日羡，讵识终老计。
- 吾庐并渔村，兴往辄鼓枻。
- 野衣裁芰荷，败屋粘薜荔。
- 川陆阻会面，岁月迅流逝。
- 兹情不可忘，淡交慎勿替。
- 及时毕婚嫁，即事无芥蔕。
- 相从丘壑真，永使心迹契。
- 泉石闻斯言，庶以当盟誓。

## 拼音
- zhi4 yan3 xin1 yi3 qing1 ， fu4 ci3 feng1 yu3 bi4 。
- gao1 ren2 shu1 zao2 yu2 ， li3 dao4 po1 chao1 yi4 。
- bu3 zhu4 xie2 su4 zhi4 ， zi1 lü3 xin1 gong4 ji4 。
- xiu1 zhu2 shang4 wu2 yang4 ， chao2 he4 yi4 shu4 shi4 。
- kong1 shan1 lan2 yu4 di1 ， jin4 shui3 shi2 ke3 qi4 。
- chun1 shui4 chao2 xu4 sheng1 ， ye4 yu3 gu1 zhu2 ji4 。
- gao1 bian3 chu1 lin2 lu4 ， xian1 long3 ji4 miao2 yi4 。
- yan2 zhong1 jing3 chen2 hun1 ， qun2 xiu4 luo2 hu4 wei4 。
- shen1 tong2 ye3 lu4 you2 ， ji4 xu3 chao2 fu4 pi4 。
- wo1 jiao3 zi4 wei4 xiong2 ， yi3 mo2 zu2 zhi4 bi4 。
- mi2 huai2 ban4 ri4 xian4 ， ju4 shi2 zhong1 lao3 ji4 。
- wu2 lu2 bing4 yu2 cun1 ， xing1 wang3 zhe2 gu3 yi4 。
- ye3 yi1 cai2 ji4 he2 ， bai4 wu1 nian2 bi4 li4 。
- chuan1 lu4 zu3 hui4 mian4 ， sui4 yue4 xun4 liu2 shi4 。
- zi1 qing2 bu4 ke3 wang4 ， dan4 jiao1 shen4 wu4 ti4 。
- ji2 shi2 bi4 hun1 jia4 ， ji2 shi4 wu2 jie4 di4 。
- xiang1 cong2 qiu1 he4 zhen1 ， yong3 shi3 xin1 ji4 qi4 。
- quan2 shi2 wen2 si1 yan2 ， shu4 yi3 dang1 meng2 shi4 。

## 注释

## 译文

## 赏析
