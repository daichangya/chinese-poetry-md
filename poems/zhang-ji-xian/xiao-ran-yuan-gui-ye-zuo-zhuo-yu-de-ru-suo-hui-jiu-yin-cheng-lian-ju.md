---
id: zhang-ji-xian-xiao-ran-yuan-gui-ye-zuo-zhuo-yu-de-ru-suo-hui-jiu-yin-cheng-lian-ju
title: 翛然元规夜坐酌余德儒所惠酒因成联句
titlePinyin: xiao1 ran2 yuan2 gui1 ye4 zuo4 zhuo2 yu2 de2 ru2 suo3 hui4 jiu3 yin1 cheng2 lian2 ju4
titleSlug: xiao-ran-yuan-gui-ye-zuo-zhuo-yu-de-ru-suo-hui-jiu-yin-cheng-lian-ju
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 共饮名家酒，三杯亦未辞。
- 摅怀谈道妙，举笔赋新诗。
- 虽病仍牵率，为欢信渺弥。
- 疏星联远汉，绿水湛前池。
- 未及裴君句，惭教乐所知。
- 翛然清且慧，泰定默如痴。
- 有美新荷近，无尘皓月随。
- 山风来细细，银烛耿离离。
- 青眼便为览，朱帘莫下垂。
- 睡魔浑散释，吟思愈清奇。
- 万态付一笑，千春总片时。
- 此情能共适，得志任人嗤。
- 道重皆相契，心机独耻为。
- 瞿昙作良友，老圣是真师。
- 四海无余事，诸公足自怡。
- 仙岩拏钓艇，云锦种丹芝。
- 世俗为无谓，吾人还有宜。
- 红尘聊应迹，紫府去非迟。
- 终始怀观子，友持愧伯慈。
- 功成当并驾，六合恣傲嬉。
- 酒厌高阳价，人怀中古情。
- 把杯聊共乐，对景发新声。
- 十二分清气，三千外世荣。
- 天真聊所适，俗礼莫相婴。
- 蝉韵微微近，松声宛宛生。
- 林风侵坐冷，山月照人明。
- 籁静神尤爽，宵分气尚横。
- 星文玉烛焕，虎力紫亳轻。
- 得志非轩冕，游神必海瀛。
- 中元聊醉此，寓意笑虚名。

## 拼音
- gong4 yin3 ming2 jia1 jiu3 ， san1 bei1 yi4 wei4 ci2 。
- shu1 huai2 tan2 dao4 miao4 ， ju3 bi3 fu4 xin1 shi1 。
- sui1 bing4 reng2 qian1 lü4 ， wei4 huan1 xin4 miao3 mi2 。
- shu1 xing1 lian2 yuan3 han4 ， lü4 shui3 zhan4 qian2 chi2 。
- wei4 ji2 pei2 jun1 ju4 ， can2 jiao4 le4 suo3 zhi1 。
- xiao1 ran2 qing1 qie3 hui4 ， tai4 ding4 mo4 ru2 chi1 。
- you3 mei3 xin1 he2 jin4 ， wu2 chen2 hao4 yue4 sui2 。
- shan1 feng1 lai2 xi4 xi4 ， yin2 zhu2 geng3 li2 li2 。
- qing1 yan3 bian4 wei4 lan3 ， zhu1 lian2 mo4 xia4 chui2 。
- shui4 mo2 hun2 san4 shi4 ， yin2 si1 yu4 qing1 qi2 。
- wan4 tai4 fu4 yi2 xiao4 ， qian1 chun1 zong3 pian4 shi2 。
- ci3 qing2 neng2 gong4 shi4 ， de2 zhi4 ren4 ren2 chi1 。
- dao4 zhong4 jie1 xiang1 qi4 ， xin1 ji1 du2 chi3 wei4 。
- qu2 tan2 zuo4 liang2 you3 ， lao3 sheng4 shi4 zhen1 shi1 。
- si4 hai3 wu2 yu2 shi4 ， zhu1 gong1 zu2 zi4 yi2 。
- xian1 yan2 na2 diao4 ting3 ， yun2 jin3 zhong3 dan1 zhi1 。
- shi4 su2 wei4 wu2 wei4 ， wu2 ren2 hai2 you3 yi2 。
- hong2 chen2 liao2 ying4 ji4 ， zi3 fu3 qu4 fei1 chi2 。
- zhong1 shi3 huai2 guan1 zi3 ， you3 chi2 kui4 bo2 ci2 。
- gong1 cheng2 dang1 bing4 jia4 ， liu4 he2 zi4 ao4 xi1 。
- jiu3 yan4 gao1 yang2 jia4 ， ren2 huai2 zhong1 gu3 qing2 。
- ba3 bei1 liao2 gong4 le4 ， dui4 jing3 fa1 xin1 sheng1 。
- shi2 er4 fen1 qing1 qi4 ， san1 qian1 wai4 shi4 rong2 。
- tian1 zhen1 liao2 suo3 shi4 ， su2 li3 mo4 xiang1 ying1 。
- chan2 yun4 wei1 wei1 jin4 ， song1 sheng1 wan3 wan3 sheng1 。
- lin2 feng1 qin1 zuo4 leng3 ， shan1 yue4 zhao4 ren2 ming2 。
- lai4 jing4 shen2 you2 shuang3 ， xiao1 fen1 qi4 shang4 heng2 。
- xing1 wen2 yu4 zhu2 huan4 ， hu3 li4 zi3 bo2 qing1 。
- de2 zhi4 fei1 xuan1 mian3 ， you2 shen2 bi4 hai3 ying2 。
- zhong1 yuan2 liao2 zui4 ci3 ， yu4 yi4 xiao4 xu1 ming2 。

## 注释

## 译文

## 赏析
