---
id: zhang-ji-xian-xu-kong-ge
title: 虚空歌
titlePinyin: xu1 kong1 ge1
titleSlug: xu-kong-ge
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虚空荡荡无边岸，日月东西互宾饯。
- 东宾西饯几时休，生死场中如掣电。
- 本来真性同虚空，光明朗耀无昏蒙。
- 偶因一念落形体，为他生死迷西东。
- 堪叹世人全不觉，死即哀兮生即乐。
- 不知生是死根由，只喜东升怕西落。
- 东升西落理当然，休将情识相牵缠。
- 不信但看日与月，朝昏上下常周天。
- 生非来兮死非去，无有相因随所寓。
- 六道轮回浪著忙，真人止在虚空住。
- 真人住处无室庐，邻风伴月同清虚。
- 莫谓灵光只些子，包罗法界无遗余。
- 法界包罗大无外，密入纤尘小无内。
- 饥寒灾祸不能加，物物头头归主宰。
- 一堆尘土百年形，如舟泛水凭人行。
- 忽朝舟坏人登岸，枯木无主从沉倾。
- 莫腐莫回顾，万水千江几番渡。
- 这回到岸好焚舟，不须更说波涛苦。
- 有缘舟居不居舟，终不虞昨夜风雷撼山岳。
- 虚空不动常如如，识得真空方不昧，古往今来镇长在。
- 掀翻世界露全身，尽度众生超苦海。
- 真空消息非顽空，纵横变化无终穷。
- 听我一歌空里曲，铁蛇飞上昆仑峰。

## 拼音
- xu1 kong1 dang4 dang4 wu2 bian1 an4 ， ri4 yue4 dong1 xi1 hu4 bin1 jian4 。
- dong1 bin1 xi1 jian4 ji3 shi2 xiu1 ， sheng1 si3 chang3 zhong1 ru2 che4 dian4 。
- ben3 lai2 zhen1 xing4 tong2 xu1 kong1 ， guang1 ming2 lang3 yao4 wu2 hun1 meng2 。
- ou3 yin1 yi2 nian4 luo4 xing2 ti3 ， wei4 ta1 sheng1 si3 mi2 xi1 dong1 。
- kan1 tan4 shi4 ren2 quan2 bu4 jue2 ， si3 ji2 ai1 xi1 sheng1 ji2 le4 。
- bu4 zhi1 sheng1 shi4 si3 gen1 you2 ， zhi1 xi3 dong1 sheng1 pa4 xi1 luo4 。
- dong1 sheng1 xi1 luo4 li3 dang1 ran2 ， xiu1 jiang1 qing2 shi2 xiang4 qian1 chan2 。
- bu2 xin4 dan4 kan4 ri4 yu3 yue4 ， chao2 hun1 shang4 xia4 chang2 zhou1 tian1 。
- sheng1 fei1 lai2 xi1 si3 fei1 qu4 ， wu2 you3 xiang1 yin1 sui2 suo3 yu4 。
- liu4 dao4 lun2 hui2 lang4 zhu4 mang2 ， zhen1 ren2 zhi3 zai4 xu1 kong1 zhu4 。
- zhen1 ren2 zhu4 chu4 wu2 shi4 lu2 ， lin2 feng1 ban4 yue4 tong2 qing1 xu1 。
- mo4 wei4 ling2 guang1 zhi1 xie1 zi3 ， bao1 luo2 fa3 jie4 wu2 yi2 yu2 。
- fa3 jie4 bao1 luo2 da4 wu2 wai4 ， mi4 ru4 xian1 chen2 xiao3 wu2 nei4 。
- ji1 han2 zai1 huo4 bu4 neng2 jia1 ， wu4 wu4 tou2 tou2 gui1 zhu3 zai3 。
- yi4 dui1 chen2 tu3 bai3 nian2 xing2 ， ru2 zhou1 fan4 shui3 ping2 ren2 xing2 。
- hu1 chao2 zhou1 huai4 ren2 deng1 an4 ， ku1 mu4 wu2 zhu3 cong2 chen2 qing1 。
- mo4 fu3 mo4 hui2 gu4 ， wan4 shui3 qian1 jiang1 ji3 fan1 du4 。
- zhe4 hui2 dao4 an4 hao3 fen2 zhou1 ， bu4 xu1 geng4 shuo1 bo1 tao1 ku3 。
- you3 yuan2 zhou1 ju1 bu0 ju1 zhou1 ， zhong1 bu4 yu2 zuo2 ye4 feng1 lei2 han4 shan1 yue4 。
- xu1 kong1 bu2 dong4 chang2 ru2 ru2 ， shi2 de2 zhen1 kong1 fang1 bu2 mei4 ， gu3 wang3 jin1 lai2 zhen4 zhang3 zai4 。
- xian1 fan1 shi4 jie4 lu4 quan2 shen1 ， jin4 du4 zhong4 sheng1 chao1 ku3 hai3 。
- zhen1 kong1 xiao1 xi1 fei1 wan2 kong1 ， zong4 heng2 bian4 hua4 wu2 zhong1 qiong2 。
- ting1 wo3 yi4 ge1 kong1 li3 qu3 ， tie3 she2 fei1 shang4 kun1 lun2 feng1 。

## 注释

## 译文

## 赏析
