---
id: zhang-ji-xian-jing-tong-an-ge
title: 靖通庵歌
titlePinyin: jing4 tong1 an1 ge1
titleSlug: jing-tong-an-ge
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾结草庵山之中，旁人笑我名靖通。
- 都来方寸闲田地，大包世界同虚空。
- 我庵非通亦非靖，玲珑八面无形影。
- 盈虚消息任天机，庵内主人都不省。
- 有时风雪三冬天，山前尽日无人烟。
- 顽空墨黑昼如夜，庵中光耀长周圆。
- 有时风雷平地起，山沉江涌流云气。
- 龙吟虎啸万形喧，庵内情缘无止起。
- 环庵松竹连天青，冬不悴兮春不荣。
- 人来谩笑庵居苦，彻骨贫来彻骨清。
- 清贫生理十分好，翻忆朱门多饿殍。
- 君能认得自家珠，终身岂羡他人宝。
- 庵似身兮主似心，欲明庵主须参寻。
- 馿胎马腹河沙梦，那知铁鑛藏精金。
- 高著眼睛速下手，只今觅取无中有。
- 言穷理绝妄缘空，无毛狮子撩天吼。
- 庵前大厦皆蘧庐，知音有几同庵居。
- 若非捩断县崖手，谁解伊边认得渠。
- 闲中有乐无人识，静处工夫闲里得。
- 自然妙用自然真，向上神仙皆此出。
- 浮手短景甚悠悠，一切庵坏便须休。
- 溥劝吾门诸学者，不昧此庵须早修。

## 拼音
- wu2 jie2 cao3 an1 shan1 zhi1 zhong1 ， pang2 ren2 xiao4 wo3 ming2 jing4 tong1 。
- dou1 lai2 fang1 cun4 xian2 tian2 di4 ， da4 bao1 shi4 jie4 tong2 xu1 kong1 。
- wo3 an1 fei1 tong1 yi4 fei1 jing4 ， ling2 long2 ba1 mian4 wu2 xing2 ying3 。
- ying2 xu1 xiao1 xi1 ren4 tian1 ji1 ， an1 nei4 zhu3 ren2 dou1 bu4 sheng3 。
- you3 shi2 feng1 xue3 san1 dong1 tian1 ， shan1 qian2 jin4 ri4 wu2 ren2 yan1 。
- wan2 kong1 mo4 hei1 zhou4 ru2 ye4 ， an1 zhong1 guang1 yao4 chang2 zhou1 yuan2 。
- you3 shi2 feng1 lei2 ping2 di4 qi3 ， shan1 chen2 jiang1 yong3 liu2 yun2 qi4 。
- long2 yin2 hu3 xiao4 wan4 xing2 xuan1 ， an1 nei4 qing2 yuan2 wu2 zhi3 qi3 。
- huan2 an1 song1 zhu2 lian2 tian1 qing1 ， dong1 bu2 cui4 xi1 chun1 bu4 rong2 。
- ren2 lai2 man4 xiao4 an1 ju1 ku3 ， che4 gu3 pin2 lai2 che4 gu3 qing1 。
- qing1 pin2 sheng1 li3 shi2 fen1 hao3 ， fan1 yi4 zhu1 men2 duo1 e4 piao3 。
- jun1 neng2 ren4 de0 zi4 jia1 zhu1 ， zhong1 shen1 qi3 xian4 ta1 ren2 bao3 。
- an1 si4 shen1 xi1 zhu3 si4 xin1 ， yu4 ming2 an1 zhu3 xu1 can1 xun2 。
- lu2 tai1 ma3 fu4 he2 sha1 meng4 ， na4 zhi1 tie3 kuang4 cang2 jing1 jin1 。
- gao1 zhu4 yan3 jing1 su4 xia4 shou3 ， zhi1 jin1 mi4 qu3 wu2 zhong1 you3 。
- yan2 qiong2 li3 jue2 wang4 yuan2 kong1 ， wu2 mao2 shi1 zi0 liao2 tian1 hou3 。
- an1 qian2 da4 sha4 jie1 qu2 lu2 ， zhi1 yin1 you3 ji3 tong2 an1 ju1 。
- ruo4 fei1 lie4 duan4 xian4 ya2 shou3 ， shui2 jie3 yi1 bian1 ren4 de0 qu2 。
- xian2 zhong1 you3 le4 wu2 ren2 shi2 ， jing4 chu4 gong1 fu1 xian2 li3 de2 。
- zi4 ran2 miao4 yong4 zi4 ran2 zhen1 ， xiang4 shang4 shen2 xian1 jie1 ci3 chu1 。
- fu2 shou3 duan3 jing3 shen4 you1 you1 ， yi2 qie4 an1 huai4 bian4 xu1 xiu1 。
- pu3 quan4 wu2 men2 zhu1 xue2 zhe3 ， bu2 mei4 ci3 an1 xu1 zao3 xiu1 。

## 注释

## 译文

## 赏析
