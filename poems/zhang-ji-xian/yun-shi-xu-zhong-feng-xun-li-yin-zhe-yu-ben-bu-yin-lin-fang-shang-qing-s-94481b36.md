---
id: zhang-ji-xian-yun-shi-xu-zhong-feng-xun-li-yin-zhe-yu-ben-bu-yin-lin-fang-shang-qing-s-94481b36
title: 运使徐中奉寻李隠者于本部因临访上清遂得煮茶款话至夜分乃散明目悦耳信有瑰伟崇高变通之论山川之秀亦有增明日分袂时宣和五年其略于是篇也
titlePinyin: yun4 shi3 xu2 zhong1 feng4 xun2 li3 yin3 zhe3 yu2 ben3 bu4 yin1 lin2 fang3 shang4 qing1 sui4 de2 zhu3 cha2 kuan3 hua4 zhi4 ye4 fen1 nai3 san4 ming2 mu4 yue4 er3 xin4 you3 gui1 wei3 chong2 gao1 bian4 tong1 zhi1 lun4 shan1 chuan1 zhi1 xiu4 yi4 you3 zeng1 ming2 ri4 fen1 mei4 shi2 xuan1 he2 wu3 nian2 qi2 lüe4 yu2 shi4 pian1 ye3
titleSlug: yun-shi-xu-zhong-feng-xun-li-yin-zhe-yu-ben-bu-yin-lin-fang-shang-qing-s-94481b36
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风初飘飘，白露仍瀼瀼。
- 有人浮大川，东巡抵饶阳。
- 实受九重书，因之访丹房。
- 山气龙虎明，青林云表长。
- 与予适相值，议论清冰霜。
- 已暮更秉烛，坐偶新月凉。
- 玉蟾翳烟景，金飚扇天香。
- 影落如卿云，烂然献奇祥。
- 六合无异色，五峰同秋光。
- 锦袍谪尘世，骑鲸隔川梁。
- 君期践玄约，缈缈空中翔。

## 拼音
- xi1 feng1 chu1 piao1 piao1 ， bai2 lu4 reng2 rang2 rang2 。
- you3 ren2 fu2 da4 chuan1 ， dong1 xun2 di3 rao2 yang2 。
- shi2 shou4 jiu3 chong2 shu1 ， yin1 zhi1 fang3 dan1 fang2 。
- shan1 qi4 long2 hu3 ming2 ， qing1 lin2 yun2 biao3 chang2 。
- yu3 yu3 shi4 xiang1 zhi2 ， yi4 lun4 qing1 bing1 shuang1 。
- yi3 mu4 geng4 bing3 zhu2 ， zuo4 ou3 xin1 yue4 liang2 。
- yu4 chan2 yi4 yan1 jing3 ， jin1 biao1 shan4 tian1 xiang1 。
- ying3 luo4 ru2 qing1 yun2 ， lan4 ran2 xian4 qi2 xiang2 。
- liu4 he2 wu2 yi4 se4 ， wu3 feng1 tong2 qiu1 guang1 。
- jin3 pao2 zhe2 chen2 shi4 ， qi2 jing1 ge2 chuan1 liang2 。
- jun1 qi1 jian4 xuan2 yue1 ， miao3 miao3 kong1 zhong1 xiang2 。

## 注释

## 译文

## 赏析
