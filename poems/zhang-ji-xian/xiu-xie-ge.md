---
id: zhang-ji-xian-xiu-xie-ge
title: 休歇歌
titlePinyin: xiu1 xie1 ge1
titleSlug: xiu-xie-ge
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休休休歇歇，休休歇歇无分别。
- 千般要妙万般玄，只是教人各休歇。
- 既能休，复能歇，一切情缘皆断绝。
- 饥餐渴饮困时眠，万死千生没交涉。
- 古圣贤，及明哲，一性绵绵周浩劫。
- 光明相照合真空，休歇之余更无别。
- 地狱种，作冤业，六识炽然如火热。
- 立我争人昧休歇，甘受碎身并拔舌。
- 休与歇，真口诀，无愚无智无工拙。
- 从上师真只恁修，不遇知心谁肯泄。
- 休非休，歇非歇，大用现前无扭捏。
- 主张元化绝形踪，囊括虚空超起灭。
- 亦无休，亦无歇，歇歇休休皆强说。
- 欲知真歇与真休，一轮皎洁中秋月。

## 拼音
- xiu1 xiu1 xiu1 xie1 xie1 ， xiu1 xiu1 xie1 xie1 wu2 fen1 bie2 。
- qian1 ban1 yao4 miao4 wan4 ban1 xuan2 ， zhi3 shi4 jiao4 ren2 ge4 xiu1 xie1 。
- ji4 neng2 xiu1 ， fu4 neng2 xie1 ， yi2 qie4 qing2 yuan2 jie1 duan4 jue2 。
- ji1 can1 ke3 yin3 kun4 shi2 mian2 ， wan4 si3 qian1 sheng1 mei2 jiao1 she4 。
- gu3 sheng4 xian2 ， ji2 ming2 zhe2 ， yi2 xing4 mian2 mian2 zhou1 hao4 jie2 。
- guang1 ming2 xiang1 zhao4 he2 zhen1 kong1 ， xiu1 xie1 zhi1 yu2 geng4 wu2 bie2 。
- di4 yu4 zhong3 ， zuo4 yuan1 ye4 ， liu4 shi2 chi4 ran2 ru2 huo3 re4 。
- li4 wo3 zheng1 ren2 mei4 xiu1 xie1 ， gan1 shou4 sui4 shen1 bing4 ba2 she2 。
- xiu1 yu3 xie1 ， zhen1 kou3 jue2 ， wu2 yu2 wu2 zhi4 wu2 gong1 zhuo1 。
- cong2 shang4 shi1 zhen1 zhi1 nen4 xiu1 ， bu2 yu4 zhi1 xin1 shui2 ken3 xie4 。
- xiu1 fei1 xiu1 ， xie1 fei1 xie1 ， da4 yong4 xian4 qian2 wu2 niu3 nie1 。
- zhu3 zhang1 yuan2 hua4 jue2 xing2 zong1 ， nang2 kuo4 xu1 kong1 chao1 qi3 mie4 。
- yi4 wu2 xiu1 ， yi4 wu2 xie1 ， xie1 xie1 xiu1 xiu1 jie1 qiang2 shuo1 。
- yu4 zhi1 zhen1 xie1 yu3 zhen1 xiu1 ， yi4 lun2 jiao3 jie2 zhong1 qiu1 yue4 。

## 注释

## 译文

## 赏析
