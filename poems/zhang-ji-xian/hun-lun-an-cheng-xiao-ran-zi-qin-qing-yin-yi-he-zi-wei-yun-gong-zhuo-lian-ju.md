---
id: zhang-ji-xian-hun-lun-an-cheng-xiao-ran-zi-qin-qing-yin-yi-he-zi-wei-yun-gong-zhuo-lian-ju
title: 浑沦庵成翛然子亲庆因以何字为韵共酌联句
titlePinyin: hun2 lun2 an1 cheng2 xiao1 ran2 zi3 qin1 qing4 yin1 yi3 he2 zi4 wei4 yun4 gong4 zhuo2 lian2 ju4
titleSlug: hun-lun-an-cheng-xiao-ran-zi-qin-qing-yin-yi-he-zi-wei-yun-gong-zhuo-lian-ju
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 作室观灵境，功成事若何。
- 琴书消日月，耕钓老烟萝。
- 为羡云踪远，时将酒共过。
- 东岩开玉洞，西涧泻银河。
- 整珮思天柱，观棋悟烂柯。
- 真情敦澹薄，世业信蹉跎。
- 绝迹求无累，澄心到不波。
- 浑沦甘宴息，真率谢浇讹。
- 尘秽千峰隔，风流万气和。
- 乾坤堪比寿，乌兔任如梭。
- 仙至不无谶，鹤来信有他。
- 煮茶留客话，种药救民疴。
- 竹露延清荫，兰风动妙歌。
- 闲寻仙传读，静把玉经科。
- 大道犹衣袂，嚣尘自网罗。
- 有生如石火，移世以灯蛾。
- 欲入高仙调，毋教下鬼唆。
- 茅簷无一事，时复动吟哦。

## 拼音
- zuo4 shi4 guan1 ling2 jing4 ， gong1 cheng2 shi4 ruo4 he2 。
- qin2 shu1 xiao1 ri4 yue4 ， geng1 diao4 lao3 yan1 luo2 。
- wei4 xian4 yun2 zong1 yuan3 ， shi2 jiang1 jiu3 gong4 guo4 。
- dong1 yan2 kai1 yu4 dong4 ， xi1 jian4 xie4 yin2 he2 。
- zheng3 pei4 si1 tian1 zhu4 ， guan1 qi2 wu4 lan4 ke1 。
- zhen1 qing2 dun1 dan4 bao2 ， shi4 ye4 xin4 cuo1 tuo2 。
- jue2 ji4 qiu2 wu2 lei4 ， cheng2 xin1 dao4 bu4 bo1 。
- hun2 lun2 gan1 yan4 xi1 ， zhen1 lü4 xie4 jiao1 e2 。
- chen2 hui4 qian1 feng1 ge2 ， feng1 liu2 wan4 qi4 he2 。
- qian2 kun1 kan1 bi3 shou4 ， wu1 tu4 ren4 ru2 suo1 。
- xian1 zhi4 bu4 wu2 chen4 ， he4 lai2 xin4 you3 ta1 。
- zhu3 cha2 liu2 ke4 hua4 ， zhong3 yao4 jiu4 min2 ke1 。
- zhu2 lu4 yan2 qing1 yin4 ， lan2 feng1 dong4 miao4 ge1 。
- xian2 xun2 xian1 chuan2 du2 ， jing4 ba3 yu4 jing1 ke1 。
- da4 dao4 you2 yi1 mei4 ， ao2 chen2 zi4 wang3 luo2 。
- you3 sheng1 ru2 shi2 huo3 ， yi2 shi4 yi3 deng1 e2 。
- yu4 ru4 gao1 xian1 tiao2 ， wu2 jiao4 xia4 gui3 suo1 。
- mao2 yan2 wu2 yi2 shi4 ， shi2 fu4 dong4 yin2 e2 。

## 注释

## 译文

## 赏析
