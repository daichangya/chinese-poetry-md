---
id: shi-shan-zhen-ji-jing-jiang-shuai-ceng-li-bu
title: 祭静江帅曾吏部
titlePinyin: ji4 jing4 jiang1 shuai4 ceng2 li4 bu4
titleSlug: ji-jing-jiang-shuai-ceng-li-bu
author: 释善珍
authorPinyin: shi4 shan4 zhen1
authorSlug: shi-shan-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公掾富沙，来就师语。
- 少服师训，称公豪举。
- 后二十年，麾节煌煌。
- 老客辇寺，传公除郎。
- 桂联荆渚，朔风孔棘。
- 见公起家，大刀长戟。
- 冠弹复挂，印刻复销。
- 羡公枪榆，如抟扶摇。
- 如生马驹，不受控勒。
- 如钢百炼，愈不改色。
- 士不患才，患不身修。
- 修身既才，奚訾奚尤。
- 士挟一能，足以駴世。
- 公百其蕴，而不尽试。
- 私尝啧啧，叹公不逢。
- 公笑谓予，子何褊胸。
- 坟寺虚席，乃命扫洒。
- 曰子非我，子岂肯下。
- 感激怀人，慷慨受知。
- 愧无黄金，铸钟子期。
- 事与心违，公又仙去。
- 精灵地下，知予心事。
- 哭西州门，何必羊侯。
- 万事宛如，华屋山丘。

## 拼音
- gong1 yuan4 fu4 sha1 ， lai2 jiu4 shi1 yu3 。
- shao3 fu2 shi1 xun4 ， cheng1 gong1 hao2 ju3 。
- hou4 er4 shi2 nian2 ， hui1 jie2 huang2 huang2 。
- lao3 ke4 nian3 si4 ， chuan2 gong1 chu2 lang2 。
- gui4 lian2 jing1 zhu3 ， shuo4 feng1 kong3 ji2 。
- jian4 gong1 qi3 jia1 ， da4 dao1 chang2 ji3 。
- guan1 tan2 fu4 gua4 ， yin4 ke4 fu4 xiao1 。
- xian4 gong1 qiang1 yu2 ， ru2 tuan2 fu2 yao2 。
- ru2 sheng1 ma3 ju1 ， bu2 shou4 kong4 le4 。
- ru2 gang1 bai3 lian4 ， yu4 bu4 gai3 se4 。
- shi4 bu2 huan4 cai2 ， huan4 bu4 shen1 xiu1 。
- xiu1 shen1 ji4 cai2 ， xi1 zi1 xi1 you2 。
- shi4 xie2 yi4 neng2 ， zu2 yi3 hai4 shi4 。
- gong1 bai3 qi2 yun4 ， er2 bu2 jin4 shi4 。
- si1 chang2 ze2 ze2 ， tan4 gong1 bu4 feng2 。
- gong1 xiao4 wei4 yu3 ， zi3 he2 bian3 xiong1 。
- fen2 si4 xu1 xi2 ， nai3 ming4 sao3 sa3 。
- yue1 zi3 fei1 wo3 ， zi3 qi3 ken3 xia4 。
- gan3 ji1 huai2 ren2 ， kang1 kai3 shou4 zhi1 。
- kui4 wu2 huang2 jin1 ， zhu4 zhong1 zi3 qi1 。
- shi4 yu3 xin1 wei2 ， gong1 you4 xian1 qu4 。
- jing1 ling2 di4 xia4 ， zhi1 yu3 xin1 shi4 。
- ku1 xi1 zhou1 men2 ， he2 bi4 yang2 hou2 。
- wan4 shi4 wan3 ru2 ， hua2 wu1 shan1 qiu1 。

## 注释

## 译文

## 赏析
