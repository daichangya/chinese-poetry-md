---
id: shi-shan-zhen-dong-hu-xing
title: 东湖行
titlePinyin: dong1 hu2 xing2
titleSlug: dong-hu-xing
author: 释善珍
authorPinyin: shi4 shan4 zhen1
authorSlug: shi-shan-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖埆埆，泥駮駮，千夫万夫鉏剥剥。
- 菰蒲蒙蒙深复凿，湖水浑黄车漉漉。
- 朝车暮凿声不已，土山矗矗黄埃里。
- 山成蒉土不知几，上头望见沧海水。
- 我疑神山海外八万里，山凭鳌戴无根蔕。
- 阳侯潜乘鳌力瘁，夜半负走倦复置。
- 鼓𬘘𬘘，湖边市。
- 骝马嘶，使君至。
- 使君一犒炙千牛，酒舁银瓮糟成丘。
- 工出农隙财出州，民肥官瘠农知不。
- 君不见淮水头，田荒白骨无人收。
- 僧庐箕歛供防秋，健胡长戈舂尔喉。
- 使君告尔农，汝今一劳永不忧，汝今一劳永不忧。

## 拼音
- hu2 que4 que4 ， ni2 bo2 bo2 ， qian1 fu1 wan4 fu1 chu2 bao1 bao1 。
- gu1 pu2 meng2 meng2 shen1 fu4 zao2 ， hu2 shui3 hun2 huang2 che1 lu4 lu4 。
- chao2 che1 mu4 zao2 sheng1 bu4 yi3 ， tu3 shan1 chu4 chu4 huang2 ai1 li3 。
- shan1 cheng2 kui4 tu3 bu4 zhi1 ji3 ， shang4 tou2 wang4 jian4 cang1 hai3 shui3 。
- wo3 yi2 shen2 shan1 hai3 wai4 ba1 wan4 li3 ， shan1 ping2 ao2 dai4 wu2 gen1 di4 。
- yang2 hou2 qian2 cheng2 ao2 li4 cui4 ， ye4 ban4 fu4 zou3 juan4 fu4 zhi4 。
- gu3 dan3 dan3 ， hu2 bian1 shi4 。
- liu2 ma3 si1 ， shi3 jun1 zhi4 。
- shi3 jun1 yi2 kao4 zhi4 qian1 niu2 ， jiu3 yu2 yin2 weng4 zao1 cheng2 qiu1 。
- gong1 chu1 nong2 xi4 cai2 chu1 zhou1 ， min2 fei2 guan1 ji2 nong2 zhi1 bu4 。
- jun1 bu2 jian4 huai2 shui3 tou2 ， tian2 huang1 bai2 gu3 wu2 ren2 shou1 。
- seng1 lu2 ji1 lian3 gong4 fang2 qiu1 ， jian4 hu2 chang2 ge1 chong1 er3 hou2 。
- shi3 jun1 gao4 er3 nong2 ， ru3 jin1 yi4 lao2 yong3 bu4 you1 ， ru3 jin1 yi4 lao2 yong3 bu4 you1 。

## 注释

## 译文

## 赏析
