---
id: shi-shan-zhen-he-zhong-xian-tang-zhu-guan-yun
title: 和忠献堂诸官韵
titlePinyin: he2 zhong1 xian4 tang2 zhu1 guan1 yun4
titleSlug: he-zhong-xian-tang-zhu-guan-yun
author: 释善珍
authorPinyin: shi4 shan4 zhen1
authorSlug: shi-shan-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 魏王为将过颇牧，转佐功高萧相国。
- 洗光日毂上天衢，海宇竦瞻如立鹤。
- 定储不用招四老，知公狐鼠视产禄。
- 青苗一疏更奇伟，时宰喙硬心愧服。
- 当时元老不在廷，中外知非宗社福。
- 至今荒棘没铜驼，志士泪尽以血续。
- 故祠金貂色已暗，英风可扫炎海酷。
- 尚想乔岳初降灵，凤采龙文照山麓。
- 闻孙来补翁祖处，玉题绣井新前躅。
- 落成举杯文字饮，高台何必糟丘筑。
- 百年往事陵谷改，故国苍然但乔木。
- 公归补衮居上前，谏草家藏皆可覆。
- 才如苏梅宇内少，流落应怜犹未复。
- 晓枝蝶閙不足云，晚节要看秋圃菊。

## 拼音
- wei4 wang2 wei4 jiang1 guo4 po1 mu4 ， zhuan3 zuo3 gong1 gao1 xiao1 xiang4 guo2 。
- xi3 guang1 ri4 gu1 shang4 tian1 qu2 ， hai3 yu3 song3 zhan1 ru2 li4 he4 。
- ding4 chu3 bu2 yong4 zhao1 si4 lao3 ， zhi1 gong1 hu2 shu3 shi4 chan3 lu4 。
- qing1 miao2 yi4 shu1 geng4 qi2 wei3 ， shi2 zai3 hui4 ying4 xin1 kui4 fu2 。
- dang1 shi2 yuan2 lao3 bu2 zai4 ting2 ， zhong1 wai4 zhi1 fei1 zong1 she4 fu2 。
- zhi4 jin1 huang1 ji2 mei2 tong2 tuo2 ， zhi4 shi4 lei4 jin4 yi3 xue4 xu4 。
- gu4 ci2 jin1 diao1 se4 yi3 an4 ， ying1 feng1 ke3 sao3 yan2 hai3 ku4 。
- shang4 xiang3 qiao2 yue4 chu1 jiang4 ling2 ， feng4 cai3 long2 wen2 zhao4 shan1 lu4 。
- wen2 sun1 lai2 bu3 weng1 zu3 chu4 ， yu4 ti2 xiu4 jing3 xin1 qian2 zhu2 。
- luo4 cheng2 ju3 bei1 wen2 zi4 yin3 ， gao1 tai2 he2 bi4 zao1 qiu1 zhu4 。
- bai3 nian2 wang3 shi4 ling2 gu3 gai3 ， gu4 guo2 cang1 ran2 dan4 qiao2 mu4 。
- gong1 gui1 bu3 gun3 ju1 shang4 qian2 ， jian4 cao3 jia1 cang2 jie1 ke3 fu4 。
- cai2 ru2 su1 mei2 yu3 nei4 shao3 ， liu2 luo4 ying4 lian2 you2 wei4 fu4 。
- xiao3 zhi1 die2 nao4 bu4 zu2 yun2 ， wan3 jie2 yao4 kan4 qiu1 pu3 ju2 。

## 注释

## 译文

## 赏析
