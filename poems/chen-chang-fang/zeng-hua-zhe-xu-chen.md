---
id: chen-chang-fang-zeng-hua-zhe-xu-chen
title: 赠画者徐琛
titlePinyin: zeng4 hua4 zhe3 xu2 chen1
titleSlug: zeng-hua-zhe-xu-chen
author: 陈长方
authorPinyin: chen2 chang2 fang1
authorSlug: chen-chang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行江南江北山，真赏会心那可数。
- 独爱黄陵古庙前，四水粘天迷浦溆。
- 胸中历历着山川，有句如枝不容吐。
- 欲将写作无声诗，笔底愧非韦与许。
- 今年南走到闽越，归踏雪峰由后路。
- 蛇行山腹动十里，屏列奇峰疑八柱。
- 连云直拟穿天心，飞瀑横看如急雨。
- 盘涡雷吼又奔注，小立只忧蛟鳄怒。
- 何异周南太史家，西上九疑东访禹。
- 君能点染出江山，造物𬬻锤困掀侮。
- 李成不作郭熙死，谁谓今人不如古。
- 五日一水十日石，得意无烦用心苦。
- 君观宋迪传深趣，元在颓墙破环堵。
- 正如草圣得神逸，担夫争道公孙舞。
- 吾言有味君细听，领畧当同少林祖。

## 拼音
- wo3 xing2 jiang1 nan2 jiang1 bei3 shan1 ， zhen1 shang3 hui4 xin1 na4 ke3 shu4 。
- du2 ai4 huang2 ling2 gu3 miao4 qian2 ， si4 shui3 nian2 tian1 mi2 pu3 xu4 。
- xiong1 zhong1 li4 li4 zhe0 shan1 chuan1 ， you3 ju4 ru2 zhi1 bu4 rong2 tu3 。
- yu4 jiang1 xie3 zuo4 wu2 sheng1 shi1 ， bi3 di3 kui4 fei1 wei2 yu3 xu3 。
- jin1 nian2 nan2 zou3 dao4 min3 yue4 ， gui1 ta4 xue3 feng1 you2 hou4 lu4 。
- she2 xing2 shan1 fu4 dong4 shi2 li3 ， ping2 lie4 qi2 feng1 yi2 ba1 zhu4 。
- lian2 yun2 zhi2 ni3 chuan1 tian1 xin1 ， fei1 pu4 heng2 kan4 ru2 ji2 yu3 。
- pan2 wo1 lei2 hou3 you4 ben1 zhu4 ， xiao3 li4 zhi1 you1 jiao1 e4 nu4 。
- he2 yi4 zhou1 nan2 tai4 shi3 jia1 ， xi1 shang4 jiu3 yi2 dong1 fang3 yu3 。
- jun1 neng2 dian3 ran3 chu1 jiang1 shan1 ， zao4 wu4 lu2 chui2 kun4 xian1 wu3 。
- li3 cheng2 bu2 zuo4 guo1 xi1 si3 ， shui2 wei4 jin1 ren2 bu4 ru2 gu3 。
- wu3 ri4 yi4 shui3 shi2 ri4 shi2 ， de2 yi4 wu2 fan2 yong4 xin1 ku3 。
- jun1 guan1 song4 di2 chuan2 shen1 qu4 ， yuan2 zai4 tui2 qiang2 po4 huan2 du3 。
- zheng4 ru2 cao3 sheng4 de2 shen2 yi4 ， dan1 fu1 zheng1 dao4 gong1 sun1 wu3 。
- wu2 yan2 you3 wei4 jun1 xi4 ting1 ， ling3 lüe4 dang1 tong2 shao3 lin2 zu3 。

## 注释

## 译文

## 赏析
