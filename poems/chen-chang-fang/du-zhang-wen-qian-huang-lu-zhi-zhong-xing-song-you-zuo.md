---
id: chen-chang-fang-du-zhang-wen-qian-huang-lu-zhi-zhong-xing-song-you-zuo
title: 读张文潜黄鲁直中兴颂有作
titlePinyin: du2 zhang1 wen2 qian2 huang2 lu3 zhi2 zhong1 xing1 song4 you3 zuo4
titleSlug: du-zhang-wen-qian-huang-lu-zhi-zhong-xing-song-you-zuo
author: 陈长方
authorPinyin: chen2 chang2 fang1
authorSlug: chen-chang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文皇光明大式围，招来群策常低眉。
- 恩流动植到肌骨，民心与作邦家基。
- 岁月日逝阅天宝，桩撞家居恣纤儿。
- 妇后一日投三子，内间更纳寿王妃。
- 三纲俱紊今若此，渔阳叛将来犹迟。
- 骑骡入蜀事惨恻，灵武即位尤堪悲。
- 五郎父子较名义，直与安史分毫厘。
- 若非贞观基局牢，分披已作周东西。
- 临淮电击亦漫尔，汾阳韬畧将何为。
- 后来更出颜元辈，深词大刻中兴碑。
- 艰难不少念厥祖，坐蒙前福仍夸毗。
- 鉴观陈迹动叹息，愿上文王圣德诗。

## 拼音
- wen2 huang2 guang1 ming2 da4 shi4 wei2 ， zhao1 lai2 qun2 ce4 chang2 di1 mei2 。
- en1 liu2 dong4 zhi2 dao4 ji1 gu3 ， min2 xin1 yu3 zuo4 bang1 jia1 ji1 。
- sui4 yue4 ri4 shi4 yue4 tian1 bao3 ， zhuang1 zhuang4 jia1 ju1 zi4 xian1 er2 。
- fu4 hou4 yi2 ri4 tou2 san1 zi3 ， nei4 jian1 geng4 na4 shou4 wang2 fei1 。
- san1 gang1 ju4 wen3 jin1 ruo4 ci3 ， yu2 yang2 pan4 jiang1 lai2 you2 chi2 。
- qi2 luo2 ru4 shu3 shi4 can3 ce4 ， ling2 wu3 ji2 wei4 you2 kan1 bei1 。
- wu3 lang2 fu4 zi3 jiao4 ming2 yi4 ， zhi2 yu3 an1 shi3 fen1 hao2 li2 。
- ruo4 fei1 zhen1 guan1 ji1 ju2 lao2 ， fen1 pi1 yi3 zuo4 zhou1 dong1 xi1 。
- lin2 huai2 dian4 ji1 yi4 man4 er3 ， fen2 yang2 tao1 lüe4 jiang1 he2 wei4 。
- hou4 lai2 geng4 chu1 yan2 yuan2 bei4 ， shen1 ci2 da4 ke4 zhong1 xing1 bei1 。
- jian1 nan2 bu4 shao3 nian4 jue2 zu3 ， zuo4 meng2 qian2 fu2 reng2 kua1 pi2 。
- jian4 guan1 chen2 ji4 dong4 tan4 xi1 ， yuan4 shang4 wen2 wang2 sheng4 de2 shi1 。

## 注释

## 译文

## 赏析
