---
id: chen-chang-fang-li-xi-ping-hua-xiang-zan
title: 李西平画像赞
titlePinyin: li3 xi1 ping2 hua4 xiang4 zan4
titleSlug: li-xi-ping-hua-xiang-zan
author: 陈长方
authorPinyin: chen2 chang2 fang1
authorSlug: chen-chang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 德宗贪功失君德，四海力欲干戈平。
- 但喜马公窘田悦，滔俊角出飞秋鹰。
- 绵绵延延到希烈，乘间索赋无时停。
- 泾师门外一朝起，舟中敌国又朱泚。
- 仓忙出走幸奉天，大器倾移飜手尔。
- 西平忠武根于天，奋身一旅当无前。
- 东猘西虺致首尾，屹立左右相周旋。
- 马鸣萧萧向都鄙，师行引绳士如水。
- 传呼齐道相公来，谈笑王城藏袖里。
- 包戈卧鼓含元廷，青天洗出妖祲清。
- 远坊穷巷鸡与犬，寂寂不惊刁斗声。
- 德宗胸中暗如墨，怀光效忠终反侧。
- 海内汹涌等沸羹，不有西平那复国。
- 嗟乎西平诚功高，景钟太常书勋劳。
- 为臣尔尔乃其职，慎勿满假矜贤豪。

## 拼音
- de2 zong1 tan1 gong1 shi1 jun1 de2 ， si4 hai3 li4 yu4 gan1 ge1 ping2 。
- dan4 xi3 ma3 gong1 jiong3 tian2 yue4 ， tao1 jun4 jiao3 chu1 fei1 qiu1 ying1 。
- mian2 mian2 yan2 yan2 dao4 xi1 lie4 ， cheng2 jian1 suo3 fu4 wu2 shi2 ting2 。
- jing1 shi1 men2 wai4 yi4 chao2 qi3 ， zhou1 zhong1 di2 guo2 you4 zhu1 ci3 。
- cang1 mang2 chu1 zou3 xing4 feng4 tian1 ， da4 qi4 qing1 yi2 fan1 shou3 er3 。
- xi1 ping2 zhong1 wu3 gen1 yu2 tian1 ， fen4 shen1 yi4 lü3 dang1 wu2 qian2 。
- dong1 zhi4 xi1 hui1 zhi4 shou3 wei3 ， yi4 li4 zuo3 you4 xiang1 zhou1 xuan2 。
- ma3 ming2 xiao1 xiao1 xiang4 dou1 bi3 ， shi1 xing2 yin3 sheng2 shi4 ru2 shui3 。
- chuan2 hu1 qi2 dao4 xiang4 gong0 lai2 ， tan2 xiao4 wang2 cheng2 cang2 xiu4 li3 。
- bao1 ge1 wo4 gu3 han2 yuan2 ting2 ， qing1 tian1 xi3 chu1 yao1 jin4 qing1 。
- yuan3 fang1 qiong2 xiang4 ji1 yu3 quan3 ， ji4 ji4 bu4 jing1 diao1 dou4 sheng1 。
- de2 zong1 xiong1 zhong1 an4 ru2 mo4 ， huai2 guang1 xiao4 zhong1 zhong1 fan3 ce4 。
- hai3 nei4 xiong1 yong3 deng3 fei4 geng1 ， bu4 you3 xi1 ping2 na4 fu4 guo2 。
- jie1 hu1 xi1 ping2 cheng2 gong1 gao1 ， jing3 zhong1 tai4 chang2 shu1 xun1 lao2 。
- wei4 chen2 er3 er3 nai3 qi2 zhi2 ， shen4 wu4 man3 jia3 jin1 xian2 hao2 。

## 注释

## 译文

## 赏析
