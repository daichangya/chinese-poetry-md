---
id: chen-chang-fang-du-xiao-xiang-guo-chuan-jia-zhao-ping-chu-chu-zhi-he-yi-zuo-zhao-ping-shi
title: 读萧相国传嘉召平出处之合义作召平诗
titlePinyin: du2 xiao1 xiang4 guo2 chuan2 jia1 zhao4 ping2 chu1 chu4 zhi1 he2 yi4 zuo4 zhao4 ping2 shi1
titleSlug: du-xiao-xiang-guo-chuan-jia-zhao-ping-chu-chu-zhi-he-yi-zuo-zhao-ping-shi
author: 陈长方
authorPinyin: chen2 chang2 fang1
authorSlug: chen-chang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦刑次骨政如虎，六合瓦分访前主。
- 龙蛇五年垓下定，尺地寸天皆汉土。
- 青门抱瓮等齐民，赍志肯教重屈身。
- 采薇昔日首阳下，岂谓周武慙商辛。
- 为臣委质贰乃辟，况我陪封存故国。
- 不知荒虐但知君，可卷随人心匪席。
- 每开汗简为潸然，出处真成不愧天。
- 袖手叵堪余伎痒，往吊酂侯消未然。
- 高皇漫道群雄祖，何似萧王更英武。
- 一相不能推赤心，终至遭君玩掌股。
- 君不见臧文仲，厚禄知贤不能共。
- 千古难辞窃位讥，我为酂侯还忸怩。

## 拼音
- qin2 xing2 ci4 gu3 zheng4 ru2 hu3 ， liu4 he2 wa3 fen1 fang3 qian2 zhu3 。
- long2 she2 wu3 nian2 gai1 xia4 ding4 ， chi3 di4 cun4 tian1 jie1 han4 tu3 。
- qing1 men2 bao4 weng4 deng3 qi2 min2 ， ji1 zhi4 ken3 jiao4 zhong4 qu1 shen1 。
- cai3 wei1 xi1 ri4 shou3 yang2 xia4 ， qi3 wei4 zhou1 wu3 can2 shang1 xin1 。
- wei4 chen2 wei3 zhi4 er4 nai3 pi4 ， kuang4 wo3 pei2 feng1 cun2 gu4 guo2 。
- bu4 zhi1 huang1 nüe4 dan4 zhi1 jun1 ， ke3 juan4 sui2 ren2 xin1 fei3 xi2 。
- mei3 kai1 han4 jian3 wei4 shan1 ran2 ， chu1 chu4 zhen1 cheng2 bu2 kui4 tian1 。
- xiu4 shou3 po3 kan1 yu2 ji4 yang3 ， wang3 diao4 zan4 hou2 xiao1 wei4 ran2 。
- gao1 huang2 man4 dao4 qun2 xiong2 zu3 ， he2 si4 xiao1 wang2 geng4 ying1 wu3 。
- yi4 xiang1 bu4 neng2 tui1 chi4 xin1 ， zhong1 zhi4 zao1 jun1 wan2 zhang3 gu3 。
- jun1 bu2 jian4 zang1 wen2 zhong4 ， hou4 lu4 zhi1 xian2 bu4 neng2 gong4 。
- qian1 gu3 nan2 ci2 qie4 wei4 ji1 ， wo3 wei4 zan4 hou2 hai2 niu3 ni2 。

## 注释

## 译文

## 赏析
