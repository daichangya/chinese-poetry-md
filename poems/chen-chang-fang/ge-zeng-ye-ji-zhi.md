---
id: chen-chang-fang-ge-zeng-ye-ji-zhi
title: 歌赠叶季质
titlePinyin: ge1 zeng4 ye4 ji4 zhi4
titleSlug: ge-zeng-ye-ji-zhi
author: 陈长方
authorPinyin: chen2 chang2 fang1
authorSlug: chen-chang-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叶子哦诗风雨寒，时时和墨摇笔端。
- 江山万里入寸纸，杳霭孤鸿残照闲。
- 沧洲散发径欲往，已觉置我江之干。
- 一身幺么仅如许，胸次奈君湖海宽。
- 酒狂稍稍芒角露，扫出怪石苍松盘。
- 他人崎岖作能事，君独笑谈聊一戏。
- 青鞋布袜自寻山，四十无家疑度世。
- 莫歌长铗归来乎，不须苦吟频撚须。
- 但将美酒浇磈磊，里社年丰皆可酤。
- 醉来横眠醒读书，长康非痴君岂愚。
- 身闲无事肯过我，更作天姥当庭除。

## 拼音
- ye4 zi0 o4 shi1 feng1 yu3 han2 ， shi2 shi2 he2 mo4 yao2 bi3 duan1 。
- jiang1 shan1 wan4 li3 ru4 cun4 zhi3 ， yao3 ai3 gu1 hong2 can2 zhao4 xian2 。
- cang1 zhou1 san4 fa1 jing4 yu4 wang3 ， yi3 jue2 zhi4 wo3 jiang1 zhi1 gan1 。
- yi4 shen1 yao1 me0 jin3 ru2 xu3 ， xiong1 ci4 nai4 jun1 hu2 hai3 kuan1 。
- jiu3 kuang2 shao1 shao1 mang2 jiao3 lu4 ， sao3 chu1 guai4 shi2 cang1 song1 pan2 。
- ta1 ren2 qi2 qu1 zuo4 neng2 shi4 ， jun1 du2 xiao4 tan2 liao2 yi2 xi4 。
- qing1 xie2 bu4 wa4 zi4 xun2 shan1 ， si4 shi2 wu2 jia1 yi2 du4 shi4 。
- mo4 ge1 chang2 jia2 gui1 lai2 hu1 ， bu4 xu1 ku3 yin2 pin2 nian3 xu1 。
- dan4 jiang1 mei3 jiu3 jiao1 wei3 lei3 ， li3 she4 nian2 feng1 jie1 ke3 gu1 。
- zui4 lai2 heng2 mian2 xing3 du2 shu1 ， chang2 kang1 fei1 chi1 jun1 qi3 yu2 。
- shen1 xian2 wu2 shi4 ken3 guo4 wo3 ， geng4 zuo4 tian1 lao3 dang1 ting2 chu2 。

## 注释

## 译文

## 赏析
