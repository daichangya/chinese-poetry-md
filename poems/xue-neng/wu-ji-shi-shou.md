---
id: xue-neng-wu-ji-shi-shou
title: 吴姬十首
titlePinyin: wu2 ji1 shi2 shou3
titleSlug: wu-ji-shi-shou
author: 薛能
authorPinyin: xue1 neng2
authorSlug: xue-neng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夜锁重门昼亦监，眼波娇利瘦岩岩。
- 偏怜不怕傍人笑，自把春罗等舞衫。
- 龙麝熏多骨亦香，因经寒食好风光。
- 何人画得天生态，枕破施朱隔宿妆。
- 滴滴春霖透荔枝，笔题笺动手中垂。
- 天阴不得君王召，嚬著青蛾作小诗。
- 钿合重盛绣结深，昭阳初幸赐同心。
- 君知一夜恩多少，明日宣教放德音。
- 退红香汗湿轻纱，高卷蚊厨独卧斜。
- 娇泪半垂珠不破，恨君瞋折后庭花。
- 取次衣裳尽带珠，别添龙脑裛罗襦。
- 年来寄与乡中伴，杀尽春蚕税亦无。
- 画烛烧兰暖复迷，殿帏深密下银泥。
- 开门欲作侵晨散，已是明朝日向西。
- 楼台重叠满天云，殷殷鸣鼍世上闻。
- 此日杨花初似雪，女儿弦管弄参军。
- 冠剪黄绡帔紫罗，薄施铅粉画青娥。
- 因将素手夸纤巧，从此椒房宠更多。
- 身是三千第一名，内家丛里独分明。
- 芙蓉殿上中元日，水拍银台弄化生。

## 拼音
- ye4 suo3 zhong4 men2 zhou4 yi4 jian1 ， yan3 bo1 jiao1 li4 shou4 yan2 yan2 。
- pian1 lian2 bu2 pa4 bang4 ren2 xiao4 ， zi4 ba3 chun1 luo2 deng3 wu3 shan1 。
- long2 she4 xun1 duo1 gu3 yi4 xiang1 ， yin1 jing1 han2 shi2 hao3 feng1 guang1 。
- he2 ren2 hua4 de2 tian1 sheng1 tai4 ， zhen3 po4 shi1 zhu1 ge2 su4 zhuang1 。
- di1 di1 chun1 lin2 tou4 li4 zhi1 ， bi3 ti2 jian1 dong4 shou3 zhong1 chui2 。
- tian1 yin1 bu4 de2 jun1 wang2 zhao4 ， pin2 zhu4 qing1 e2 zuo4 xiao3 shi1 。
- dian4 he2 zhong4 sheng4 xiu4 jie2 shen1 ， zhao1 yang2 chu1 xing4 ci4 tong2 xin1 。
- jun1 zhi1 yi2 ye4 en1 duo1 shao3 ， ming2 ri4 xuan1 jiao4 fang4 de2 yin1 。
- tui4 hong2 xiang1 han4 shi1 qing1 sha1 ， gao1 juan4 wen2 chu2 du2 wo4 xie2 。
- jiao1 lei4 ban4 chui2 zhu1 bu2 po4 ， hen4 jun1 chen1 zhe2 hou4 ting2 hua1 。
- qu3 ci4 yi1 shang0 jin4 dai4 zhu1 ， bie2 tian1 long2 nao3 yi4 luo2 ru2 。
- nian2 lai2 ji4 yu3 xiang1 zhong1 ban4 ， sha1 jin4 chun1 can2 shui4 yi4 wu2 。
- hua4 zhu2 shao1 lan2 nuan3 fu4 mi2 ， dian4 wei2 shen1 mi4 xia4 yin2 ni2 。
- kai1 men2 yu4 zuo4 qin1 chen2 san4 ， yi3 shi4 ming2 chao2 ri4 xiang4 xi1 。
- lou2 tai2 chong2 die2 man3 tian1 yun2 ， yin1 yin1 ming2 tuo2 shi4 shang4 wen2 。
- ci3 ri4 yang2 hua1 chu1 si4 xue3 ， nü3 er2 xian2 guan3 nong4 can1 jun1 。
- guan1 jian3 huang2 xiao1 pei4 zi3 luo2 ， bao2 shi1 qian1 fen3 hua4 qing1 e2 。
- yin1 jiang1 su4 shou3 kua1 xian1 qiao3 ， cong2 ci3 jiao1 fang2 chong3 geng4 duo1 。
- shen1 shi4 san1 qian1 di4 yi1 ming2 ， nei4 jia1 cong2 li3 du2 fen1 ming2 。
- fu2 rong2 dian4 shang4 zhong1 yuan2 ri4 ， shui3 pai1 yin2 tai2 nong4 hua4 sheng1 。

## 注释

## 译文

## 赏析
