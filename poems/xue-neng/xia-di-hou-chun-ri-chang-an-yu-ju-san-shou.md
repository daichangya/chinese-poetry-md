---
id: xue-neng-xia-di-hou-chun-ri-chang-an-yu-ju-san-shou
title: 下第后春日长安寓居三首
titlePinyin: xia4 di4 hou4 chun1 ri4 chang2 an1 yu4 ju1 san1 shou3
titleSlug: xia-di-hou-chun-ri-chang-an-yu-ju-san-shou
author: 薛能
authorPinyin: xue1 neng2
authorSlug: xue-neng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一榜尽精选，此身犹陆沉。自无功谠分，敢抱怨尤心。
- 暖陌开花气，春居闭日阴。相知岂不有，知浅未知深。
- 暂屈固何恨，所忧无此时。来年空仰望，临日又参差。
- 劳力且成病，壮心能不衰。犹将琢磨意，更欲候宗师。
- 关东归不得，岂是爱他乡。草碧余花落，春闲白日长。
- 全家期圣泽，半路敢农桑。独立应无侣，浮生欲自伤。

## 拼音
- yi4 bang3 jin4 jing1 xuan3 ， ci3 shen1 you2 lu4 chen2 。 zi4 wu2 gong1 dang3 fen1 ， gan3 bao4 yuan4 you2 xin1 。
- nuan3 mo4 kai1 hua1 qi4 ， chun1 ju1 bi4 ri4 yin1 。 xiang1 zhi1 qi3 bu4 you3 ， zhi1 qian3 wei4 zhi1 shen1 。
- zan4 qu1 gu4 he2 hen4 ， suo3 you1 wu2 ci3 shi2 。 lai2 nian2 kong1 yang3 wang4 ， lin2 ri4 you4 cen1 ci1 。
- lao2 li4 qie3 cheng2 bing4 ， zhuang4 xin1 neng2 bu4 shuai1 。 you2 jiang1 zhuo2 mo2 yi4 ， geng4 yu4 hou4 zong1 shi1 。
- guan1 dong1 gui1 bu4 de2 ， qi3 shi4 ai4 ta1 xiang1 。 cao3 bi4 yu2 hua1 luo4 ， chun1 xian2 bai2 ri4 chang2 。
- quan2 jia1 qi1 sheng4 ze2 ， ban4 lu4 gan3 nong2 sang1 。 du2 li4 ying4 wu2 lü3 ， fu2 sheng1 yu4 zi4 shang1 。

## 注释

## 译文

## 赏析
