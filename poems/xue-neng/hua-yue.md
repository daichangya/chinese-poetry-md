---
id: xue-neng-hua-yue
title: 华岳
titlePinyin: hua2 yue4
titleSlug: hua-yue
author: 薛能
authorPinyin: xue1 neng2
authorSlug: xue-neng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 簇簇复亭亭，三峰卓杳冥。每思穷本末，应合记图经。
- 发地连宫观，冲天接井星。河微临巨势，秦重载奇形。
- 太古朝群后，中央擘巨灵。邻州犹映槛，几县恰当庭。
- 鹤毳坛风乱，龙漦洞水腥。望遥通北极，上彻见东溟。
- 客玩晴难偶，农祈雨必零。度关无暑气，过路得愁醒。
- 羽客时应见，霜猿夜可听。顶悬飞瀑峻，崦合白云青。
- 混石猜良玉，寻苗得茯苓。从官知侧近，悉俸致岩扃。

## 拼音
- cu4 cu4 fu4 ting2 ting2 ， san1 feng1 zhuo2 yao3 ming2 。 mei3 si1 qiong2 ben3 mo4 ， ying4 he2 ji4 tu2 jing1 。
- fa1 di4 lian2 gong1 guan4 ， chong1 tian1 jie1 jing3 xing1 。 he2 wei1 lin2 ju4 shi4 ， qin2 zhong4 zai3 qi2 xing2 。
- tai4 gu3 chao2 qun2 hou4 ， zhong1 yang1 bo4 ju4 ling2 。 lin2 zhou1 you2 ying4 kan3 ， ji3 xian4 qia4 dang4 ting2 。
- he4 cui4 tan2 feng1 luan4 ， long2 chi2 dong4 shui3 xing1 。 wang4 yao2 tong1 bei3 ji2 ， shang4 che4 jian4 dong1 ming2 。
- ke4 wan2 qing2 nan2 ou3 ， nong2 qi2 yu3 bi4 ling2 。 du4 guan1 wu2 shu3 qi4 ， guo4 lu4 de2 chou2 xing3 。
- yu3 ke4 shi2 ying4 jian4 ， shuang1 yuan2 ye4 ke3 ting1 。 ding3 xuan2 fei1 pu4 jun4 ， yan1 he2 bai2 yun2 qing1 。
- hun4 shi2 cai1 liang2 yu4 ， xun2 miao2 de2 fu2 ling2 。 cong2 guan1 zhi1 ce4 jin4 ， xi1 feng4 zhi4 yan2 jiong1 。

## 注释

## 译文

## 赏析
