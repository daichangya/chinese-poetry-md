---
id: xue-neng-sheng-ping-ci-shi-shou
title: 升平词十首
titlePinyin: sheng1 ping2 ci2 shi2 shou3
titleSlug: sheng-ping-ci-shi-shou
author: 薛能
authorPinyin: xue1 neng2
authorSlug: xue-neng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 瑞气绕宫楼，皇居信上游。远冈连圣祚，平地载神州。
- 会合皆重译，潺湲近八流。中兴岂假问，据此自千秋。
- 寥泬敞延英，朝班立位横。宣传无草动，拜舞有衣声。
- 鸳瓦霜消湿，虫丝日照明。辛勤自不到，遥见似前程。
- 处处是欢心，时康岁已深。不同三尺剑，应似五弦琴。
- 寿笑山犹尽，明嫌日有阴。何当怜一物，亦遣断愁吟。
- 曙质绝埃氛，彤庭列禁军。圣颜初对日，龙尾竞缘云。
- 佩响交成韵，帘阴暖带纹。逍遥岂有事，于此咏南熏。
- 一物至周天，洪纤尽晏然。车书无异俗，甲子并丰年。
- 奇技皆归朴，征夫亦服田。君王故不有，台鼎合韦弦。
- 日日听歌谣，区中尽祝尧。虫蝗初不害，夷狄近全销。
- 史笔惟书瑞，天台绝见妖。因令匹夫志，转欲事清朝。
- 品物尽昭苏，神功复帝谟。他时应有寿，当代且无虞。
- 赐历通遐俗，移关入半胡。鹪鹩一何幸，于此寄微躯。
- 无战复无私，尧时即此时。焚香临极早，待月卷帘迟。
- 端拱乾坤内，何言黈纩垂。君看圣明验，只此是神龟。
- 旭日上清穹，明堂坐圣聪。衣裳承瑞气，冠冕盖重瞳。
- 花木经宵露，旌旗入仗风。何期于此地，见说是神工。
- 五帝三皇主，萧曹魏邴臣。文章惟返朴，戈甲尽生尘。
- 谏纸应无用，朝纲自有伦。升平不可记，所见是闲人。

## 拼音
- rui4 qi4 rao4 gong1 lou2 ， huang2 ju1 xin4 shang4 you2 。 yuan3 gang1 lian2 sheng4 zuo4 ， ping2 di4 zai3 shen2 zhou1 。
- hui4 he2 jie1 zhong4 yi4 ， chan2 yuan2 jin4 ba1 liu2 。 zhong1 xing1 qi3 jia3 wen4 ， ju4 ci3 zi4 qian1 qiu1 。
- liao2 jue2 chang3 yan2 ying1 ， chao2 ban1 li4 wei4 heng2 。 xuan1 chuan2 wu2 cao3 dong4 ， bai4 wu3 you3 yi1 sheng1 。
- yuan1 wa3 shuang1 xiao1 shi1 ， chong2 si1 ri4 zhao4 ming2 。 xin1 qin2 zi4 bu2 dao4 ， yao2 jian4 si4 qian2 cheng2 。
- chu4 chu4 shi4 huan1 xin1 ， shi2 kang1 sui4 yi3 shen1 。 bu4 tong2 san1 chi3 jian4 ， ying4 si4 wu3 xian2 qin2 。
- shou4 xiao4 shan1 you2 jin4 ， ming2 xian2 ri4 you3 yin1 。 he2 dang1 lian2 yi2 wu4 ， yi4 qian3 duan4 chou2 yin2 。
- shu3 zhi4 jue2 ai1 fen1 ， tong2 ting2 lie4 jin4 jun1 。 sheng4 yan2 chu1 dui4 ri4 ， long2 wei3 jing4 yuan2 yun2 。
- pei4 xiang3 jiao1 cheng2 yun4 ， lian2 yin1 nuan3 dai4 wen2 。 xiao1 yao2 qi3 you3 shi4 ， yu2 ci3 yong3 nan2 xun1 。
- yi2 wu4 zhi4 zhou1 tian1 ， hong2 xian1 jin4 yan4 ran2 。 che1 shu1 wu2 yi4 su2 ， jia3 zi3 bing4 feng1 nian2 。
- qi2 ji4 jie1 gui1 pu3 ， zheng1 fu1 yi4 fu2 tian2 。 jun1 wang2 gu4 bu4 you3 ， tai2 ding3 he2 wei2 xian2 。
- ri4 ri4 ting1 ge1 yao2 ， qu1 zhong1 jin4 zhu4 yao2 。 chong2 huang2 chu1 bu2 hai4 ， yi2 di2 jin4 quan2 xiao1 。
- shi3 bi3 wei2 shu1 rui4 ， tian1 tai2 jue2 jian4 yao1 。 yin1 ling4 pi3 fu1 zhi4 ， zhuan3 yu4 shi4 qing1 chao2 。
- pin3 wu4 jin4 zhao1 su1 ， shen2 gong1 fu4 di4 mo2 。 ta1 shi2 ying1 you3 shou4 ， dang1 dai4 qie3 wu2 yu2 。
- ci4 li4 tong1 xia2 su2 ， yi2 guan1 ru4 ban4 hu2 。 jiao1 liao2 yi4 he2 xing4 ， yu2 ci3 ji4 wei1 qu1 。
- wu2 zhan4 fu4 wu2 si1 ， yao2 shi2 ji2 ci3 shi2 。 fen2 xiang1 lin2 ji2 zao3 ， dai4 yue4 juan4 lian2 chi2 。
- duan1 gong3 qian2 kun1 nei4 ， he2 yan2 tou3 kuang4 chui2 。 jun1 kan4 sheng4 ming2 yan4 ， zhi1 ci3 shi4 shen2 gui1 。
- xu4 ri4 shang4 qing1 qiong2 ， ming2 tang2 zuo4 sheng4 cong1 。 yi1 shang0 cheng2 rui4 qi4 ， guan1 mian3 gai4 zhong4 tong2 。
- hua1 mu4 jing1 xiao1 lu4 ， jing1 qi2 ru4 zhang4 feng1 。 he2 qi1 yu2 ci3 di4 ， jian4 shuo1 shi4 shen2 gong1 。
- wu3 di4 san1 huang2 zhu3 ， xiao1 cao2 wei4 bing3 chen2 。 wen2 zhang1 wei2 fan3 pu3 ， ge1 jia3 jin4 sheng1 chen2 。
- jian4 zhi3 ying4 wu2 yong4 ， chao2 gang1 zi4 you3 lun2 。 sheng1 ping2 bu4 ke3 ji4 ， suo3 jian4 shi4 xian2 ren2 。

## 注释

## 译文

## 赏析
