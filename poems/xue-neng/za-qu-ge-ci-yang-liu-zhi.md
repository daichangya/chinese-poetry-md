---
id: xue-neng-za-qu-ge-ci-yang-liu-zhi
title: 杂曲歌辞：杨柳枝
titlePinyin: za2 qu3 ge1 ci2 ： yang2 liu3 zhi1
titleSlug: za-qu-ge-ci-yang-liu-zhi
author: 薛能
authorPinyin: xue1 neng2
authorSlug: xue-neng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 华清高树出离宫，南陌柔条带暖风。
- 谁风轻阴是良夜，瀑泉声畔月明中。
- 洛桥晴影覆江船，羌笛秋声湿塞烟。
- 闲想习池公宴罢，水蒲风絮夕阳天。
- 嫩绿轻悬似缀旒，路人遥见隔宫楼。
- 谁能更近丹墀种，解播皇风入九州。
- 暖风晴日断浮埃，废路新条发钓台。
- 处处轻轻可惆怅，后人攀处古人栽。
- 潭上江边袅袅垂，日高风静絮相随。
- 青楼一树无人见，正是女郎眠觉时。
- 汴水高悬百万条，风清两岸一时摇。
- 隋家力尽虚栽得，无限春风属圣朝。
- 和花烟树九重城，夹路春阴十万营。
- 唯向边头不堪望，一株憔悴少人行。
- 窗外齐垂旭日初，楼边轻好暖风徐。
- 游人莫道栽无益，桃李清阴却不如。
- 众木犹寒独早青，御沟桥畔曲江亭。
- 陶家旧日应如此，一院春条绿绕厅。
- 帐偃缨垂细复繁，令人心想石家园。
- 风条月影皆堪重，何事侯门爱树萱。
- 数首新词带恨成，柳丝牵我我伤情。
- 柔娥幸有腰支稳，试踏吹声作唱声。
- 高出军营远映桥，贼兵曾斫火曾烧。
- 风流性在终难改，依旧春来万万条。
- 县依陶令想嫌迂，营伴将军即大粗。
- 此日与君除万恨，数篇风调更应无。
- 狂似纤腰软胜绵，自多情态更谁怜。
- 游人不折还堪恨，抛向桥边与路边。
- 朝阳晴照绿杨烟，一别通波十七年。
- 应有旧枝无处觅，万株风里卓旌旃。
- 晴垂芳态吐牙新，雨摆轻条湿面春。
- 别有出墙高数尺，不知摇动是何人。
- 暖梳簪朵事登楼，因挂垂杨立地愁。
- 牵断绿丝攀不得，半空悬著玉搔头。
- 西园高树后庭根，处处寻芳有折痕。
- 终忆旧游桃叶舍，一株斜映竹篱门。
- 刘白苏台总近时，当初章句是谁推。
- 纤腰舞尽春杨柳，未有侬家一首诗。

## 拼音
- hua2 qing1 gao1 shu4 chu1 li2 gong1 ， nan2 mo4 rou2 tiao2 dai4 nuan3 feng1 。
- shui2 feng1 qing1 yin1 shi4 liang2 ye4 ， pu4 quan2 sheng1 pan4 yue4 ming2 zhong1 。
- luo4 qiao2 qing2 ying3 fu4 jiang1 chuan2 ， qiang1 di2 qiu1 sheng1 shi1 sai1 yan1 。
- xian2 xiang3 xi2 chi2 gong1 yan4 ba4 ， shui3 pu2 feng1 xu4 xi1 yang2 tian1 。
- nen4 lü4 qing1 xuan2 si4 zhui4 liu2 ， lu4 ren2 yao2 jian4 ge2 gong1 lou2 。
- shui2 neng2 geng4 jin4 dan1 chi2 zhong3 ， jie3 bo1 huang2 feng1 ru4 jiu3 zhou1 。
- nuan3 feng1 qing2 ri4 duan4 fu2 ai1 ， fei4 lu4 xin1 tiao2 fa1 diao4 tai2 。
- chu4 chu4 qing1 qing1 ke3 chou2 chang4 ， hou4 ren2 pan1 chu4 gu3 ren2 zai1 。
- tan2 shang4 jiang1 bian1 niao3 niao3 chui2 ， ri4 gao1 feng1 jing4 xu4 xiang1 sui2 。
- qing1 lou2 yi2 shu4 wu2 ren2 jian4 ， zheng4 shi4 nü3 lang2 mian2 jue2 shi2 。
- bian4 shui3 gao1 xuan2 bai3 wan4 tiao2 ， feng1 qing1 liang3 an4 yi4 shi2 yao2 。
- sui2 jia1 li4 jin4 xu1 zai1 de2 ， wu2 xian4 chun1 feng1 shu3 sheng4 chao2 。
- he2 hua1 yan1 shu4 jiu3 chong2 cheng2 ， jia2 lu4 chun1 yin1 shi2 wan4 ying2 。
- wei2 xiang4 bian1 tou2 bu4 kan1 wang4 ， yi4 zhu1 qiao2 cui4 shao3 ren2 xing2 。
- chuang1 wai4 qi2 chui2 xu4 ri4 chu1 ， lou2 bian1 qing1 hao3 nuan3 feng1 xu2 。
- you2 ren2 mo4 dao4 zai1 wu2 yi4 ， tao2 li3 qing1 yin1 que4 bu4 ru2 。
- zhong4 mu4 you2 han2 du2 zao3 qing1 ， yu4 gou1 qiao2 pan4 qu3 jiang1 ting2 。
- tao2 jia1 jiu4 ri4 ying4 ru2 ci3 ， yi2 yuan4 chun1 tiao2 lü4 rao4 ting1 。
- zhang4 yan3 ying1 chui2 xi4 fu4 fan2 ， ling4 ren2 xin1 xiang3 shi2 jia1 yuan2 。
- feng1 tiao2 yue4 ying3 jie1 kan1 zhong4 ， he2 shi4 hou2 men2 ai4 shu4 xuan1 。
- shu4 shou3 xin1 ci2 dai4 hen4 cheng2 ， liu3 si1 qian1 wo3 wo3 shang1 qing2 。
- rou2 e2 xing4 you3 yao1 zhi1 wen3 ， shi4 ta4 chui1 sheng1 zuo4 chang4 sheng1 。
- gao1 chu1 jun1 ying2 yuan3 ying4 qiao2 ， zei2 bing1 ceng2 zhuo2 huo3 ceng2 shao1 。
- feng1 liu2 xing4 zai4 zhong1 nan2 gai3 ， yi1 jiu4 chun1 lai2 wan4 wan4 tiao2 。
- xian4 yi1 tao2 ling4 xiang3 xian2 yu1 ， ying2 ban4 jiang1 jun1 ji2 da4 cu1 。
- ci3 ri4 yu3 jun1 chu2 wan4 hen4 ， shu4 pian1 feng1 tiao2 geng4 ying4 wu2 。
- kuang2 si4 xian1 yao1 ruan3 sheng4 mian2 ， zi4 duo1 qing2 tai4 geng4 shui2 lian2 。
- you2 ren2 bu4 zhe2 hai2 kan1 hen4 ， pao1 xiang4 qiao2 bian1 yu3 lu4 bian1 。
- chao2 yang2 qing2 zhao4 lü4 yang2 yan1 ， yi4 bie2 tong1 bo1 shi2 qi1 nian2 。
- ying1 you3 jiu4 zhi1 wu2 chu4 mi4 ， wan4 zhu1 feng1 li3 zhuo2 jing1 zhan1 。
- qing2 chui2 fang1 tai4 tu3 ya2 xin1 ， yu3 bai3 qing1 tiao2 shi1 mian4 chun1 。
- bie2 you3 chu1 qiang2 gao1 shu4 chi3 ， bu4 zhi1 yao2 dong4 shi4 he2 ren2 。
- nuan3 shu1 zan1 duo3 shi4 deng1 lou2 ， yin1 gua4 chui2 yang2 li4 di4 chou2 。
- qian1 duan4 lü4 si1 pan1 bu4 de2 ， ban4 kong1 xuan2 zhu4 yu4 sao1 tou2 。
- xi1 yuan2 gao1 shu4 hou4 ting2 gen1 ， chu4 chu4 xun2 fang1 you3 zhe2 hen2 。
- zhong1 yi4 jiu4 you2 tao2 ye4 she4 ， yi4 zhu1 xie2 ying4 zhu2 li2 men2 。
- liu2 bai2 su1 tai2 zong3 jin4 shi2 ， dang1 chu1 zhang1 ju4 shi4 shui2 tui1 。
- xian1 yao1 wu3 jin4 chun1 yang2 liu3 ， wei4 you3 nong2 jia1 yi4 shou3 shi1 。

## 注释

## 译文

## 赏析
