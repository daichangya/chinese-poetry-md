---
id: su-shun-qin-zhou-zhong-gan-huai-ji-guan-zhong-zhu-jun
title: 舟中感怀寄馆中诸君
titlePinyin: zhou1 zhong1 gan3 huai2 ji4 guan3 zhong1 zhu1 jun1
titleSlug: zhou-zhong-gan-huai-ji-guan-zhong-zhu-jun
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扁舟迎春色，东下淮楚乡。
- 侧身风波地，回首英俊场。
- 顾我本俗材，百事无一长。
- 滥迹入册府，举动初不皇。
- 乍脱泥滓底，稍见日月光。
- 峻阁鬰前起，隐嶙天中央。
- 春风花竹明，晓雨宫殿凉。
- 溢目尽图史，接翼皆鸾凰。
- 明窗置刀笔，大案罗缣缃。
- 文字虽幼学，钝庸今废忘。
- 不能温旧习，考古评兴亡。
- 腼颜于其间，汗下如流浆。
- 徒然日饱食，出入随群行。
- 朝廷比多事，亦合强激昂。
- 况有诏书在，烂然贴北墙。
- 奋舌说利害，以救民膏肓。
- 不然弃砚席，挺身赴边疆。
- 喋血鏖羌戎，胸胆森开张。
- 弯弓射搀枪，跃马埽大荒。
- 功勋入丹青，名迹万世香。
- 是亦丈夫事，不为鼠子量。
- 数事皆不能，徒只饱腹肠。
- 有如凫鴈儿，唼喋守稻粱。
- 岁月今逝矣，齿摇发已苍。
- 于时既无益，自合早退藏。
- 诸君天下选，才业吁异常。
- 顾当发策虑，坐使中国强。
- 蛮夷不敢欺，四海无灾殃。
- 莫效不肖者，所向皆荒唐。
- 又不耐羞耻，但欲归沧浪。
- 濡毫备歌咏，仰首看翱翔。
- 舟中稍无事，思念益以详。
- 恨无一棱田，可以足糟糠。
- 出处皆未决，语默两弗臧。
- 莽不知所为，大叫欲发狂。
- 作诗寄诸君，鄙怀实所望。

## 拼音
- pian1 zhou1 ying2 chun1 se4 ， dong1 xia4 huai2 chu3 xiang1 。
- ce4 shen1 feng1 bo1 di4 ， hui2 shou3 ying1 jun4 chang3 。
- gu4 wo3 ben3 su2 cai2 ， bai3 shi4 wu2 yi4 chang2 。
- lan4 ji4 ru4 ce4 fu3 ， ju3 dong4 chu1 bu4 huang2 。
- zha4 tuo1 ni2 zi3 di3 ， shao1 jian4 ri4 yue4 guang1 。
- jun4 ge2 yu4 qian2 qi3 ， yin3 lin2 tian1 zhong1 yang1 。
- chun1 feng1 hua1 zhu2 ming2 ， xiao3 yu3 gong1 dian4 liang2 。
- yi4 mu4 jin4 tu2 shi3 ， jie1 yi4 jie1 luan2 huang2 。
- ming2 chuang1 zhi4 dao1 bi3 ， da4 an4 luo2 jian1 xiang1 。
- wen2 zi4 sui1 you4 xue2 ， dun4 yong1 jin1 fei4 wang4 。
- bu4 neng2 wen1 jiu4 xi2 ， kao3 gu3 ping2 xing1 wang2 。
- mian3 yan2 yu2 qi2 jian1 ， han4 xia4 ru2 liu2 jiang1 。
- tu2 ran2 ri4 bao3 shi2 ， chu1 ru4 sui2 qun2 xing2 。
- chao2 ting2 bi3 duo1 shi4 ， yi4 he2 qiang2 ji1 ang2 。
- kuang4 you3 zhao4 shu1 zai4 ， lan4 ran2 tie1 bei3 qiang2 。
- fen4 she2 shuo1 li4 hai4 ， yi3 jiu4 min2 gao1 huang1 。
- bu4 ran2 qi4 yan4 xi2 ， ting3 shen1 fu4 bian1 jiang1 。
- die2 xue4 ao2 qiang1 rong2 ， xiong1 dan3 sen1 kai1 zhang1 。
- wan1 gong1 she4 chan1 qiang1 ， yue4 ma3 sao4 da4 huang1 。
- gong1 xun1 ru4 dan1 qing1 ， ming2 ji4 wan4 shi4 xiang1 。
- shi4 yi4 zhang4 fu0 shi4 ， bu2 wei4 shu3 zi3 liang2 。
- shu4 shi4 jie1 bu4 neng2 ， tu2 zhi1 bao3 fu4 chang2 。
- you3 ru2 fu2 yan4 er2 ， sha4 die2 shou3 dao4 liang2 。
- sui4 yue4 jin1 shi4 yi3 ， chi3 yao2 fa1 yi3 cang1 。
- yu2 shi2 ji4 wu2 yi4 ， zi4 he2 zao3 tui4 cang2 。
- zhu1 jun1 tian1 xia4 xuan3 ， cai2 ye4 xu1 yi4 chang2 。
- gu4 dang1 fa1 ce4 lü4 ， zuo4 shi3 zhong1 guo2 qiang2 。
- man2 yi2 bu4 gan3 qi1 ， si4 hai3 wu2 zai1 yang1 。
- mo4 xiao4 bu2 xiao4 zhe3 ， suo3 xiang4 jie1 huang1 tang2 。
- you4 bu2 nai4 xiu1 chi3 ， dan4 yu4 gui1 cang1 lang4 。
- ru2 hao2 bei4 ge1 yong3 ， yang3 shou3 kan4 ao2 xiang2 。
- zhou1 zhong1 shao1 wu2 shi4 ， si1 nian4 yi4 yi3 xiang2 。
- hen4 wu2 yi4 leng2 tian2 ， ke3 yi3 zu2 zao1 kang1 。
- chu1 chu4 jie1 wei4 jue2 ， yu3 mo4 liang3 fu2 zang1 。
- mang3 bu4 zhi1 suo3 wei4 ， da4 jiao4 yu4 fa1 kuang2 。
- zuo4 shi1 ji4 zhu1 jun1 ， bi3 huai2 shi2 suo3 wang4 。

## 注释

## 译文

## 赏析
