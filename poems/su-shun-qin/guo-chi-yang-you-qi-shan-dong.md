---
id: su-shun-qin-guo-chi-yang-you-qi-shan-dong
title: 过池阳游齐山洞
titlePinyin: guo4 chi2 yang2 you2 qi2 shan1 dong4
titleSlug: guo-chi-yang-you-qi-shan-dong
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城南飞桥跨青溪，度桥并辔千丈隄。
- 隄穷水尽翠微出，系马道旁寻杖藜。
- 巉巉石骨不见土，一色新削青玻瓈。
- 怪岩奇壑分左右，绝顶俯睨长江低。
- 当时登高插菊处，至今胜日争提携。
- 荒亭已颓断碣仆，霜草满地寒螀啼。
- 杜郎风流杳何处，祇有兹山仍号齐。
- 其间一洞景更绝，喜子曾游知旧蹊。
- 逾冈陟𪩘数里险，路断忽复忘东西。
- 石芒钩衣藤罣帽，荒榛丛筿交冥迷。
- 遥呼野人问不识，下趋却踏湖边畦。
- 前边佳处似髣髴，兴倦不惜重攀跻。
- 径穿蒙密得窍六，俛首匍匐藤拄脐。
- 日光忽漏天宇小，所见正尔如醯鸡。
- 流苏承盖结高屋，旁入诘曲房与闺。
- 卦蓍二碑史氏植，欲读柰此苔藓泥。
- 斯人好事世亦少，挽置俛视茫无梯。
- 崖间名字半磨灭，后来游者犹堪稽。
- 摸碑幸寄却细读，我思仍欲烦镌题。

## 拼音
- cheng2 nan2 fei1 qiao2 kua4 qing1 xi1 ， du4 qiao2 bing4 pei4 qian1 zhang4 di1 。
- di1 qiong2 shui3 jin4 cui4 wei1 chu1 ， xi4 ma3 dao4 pang2 xun2 zhang4 li2 。
- chan2 chan2 shi2 gu3 bu2 jian4 tu3 ， yi2 se4 xin1 xiao1 qing1 bo1 li2 。
- guai4 yan2 qi2 he4 fen1 zuo3 you4 ， jue2 ding3 fu3 ni4 chang2 jiang1 di1 。
- dang1 shi2 deng1 gao1 cha1 ju2 chu4 ， zhi4 jin1 sheng4 ri4 zheng1 ti2 xie2 。
- huang1 ting2 yi3 tui2 duan4 jie2 pu2 ， shuang1 cao3 man3 di4 han2 jiang1 ti2 。
- du4 lang2 feng1 liu2 yao3 he2 chu4 ， qi2 you3 zi1 shan1 reng2 hao4 qi2 。
- qi2 jian1 yi2 dong4 jing3 geng4 jue2 ， xi3 zi3 ceng2 you2 zhi1 jiu4 qi1 。
- yu2 gang1 zhi4 yan3 shu4 li3 xian3 ， lu4 duan4 hu1 fu4 wang4 dong1 xi1 。
- shi2 mang2 gou1 yi1 teng2 gua4 mao4 ， huang1 zhen1 cong2 xiao3 jiao1 ming2 mi2 。
- yao2 hu1 ye3 ren2 wen4 bu4 shi2 ， xia4 qu1 que4 ta4 hu2 bian1 qi2 。
- qian2 bian1 jia1 chu4 si4 fang3 fu2 ， xing1 juan4 bu4 xi1 zhong4 pan1 ji1 。
- jing4 chuan1 meng2 mi4 de2 qiao4 liu4 ， fu3 shou3 pu2 fu2 teng2 zhu3 qi2 。
- ri4 guang1 hu1 lou4 tian1 yu3 xiao3 ， suo3 jian4 zheng4 er3 ru2 xi1 ji1 。
- liu2 su1 cheng2 gai4 jie2 gao1 wu1 ， pang2 ru4 jie2 qu3 fang2 yu3 gui1 。
- gua4 shi1 er4 bei1 shi3 shi4 zhi2 ， yu4 du2 nai4 ci3 tai2 xian3 ni2 。
- si1 ren2 hao3 shi4 shi4 yi4 shao3 ， wan3 zhi4 fu3 shi4 mang2 wu2 ti1 。
- ya2 jian1 ming2 zi4 ban4 mo2 mie4 ， hou4 lai2 you2 zhe3 you2 kan1 ji1 。
- mo1 bei1 xing4 ji4 que4 xi4 du2 ， wo3 si1 reng2 yu4 fan2 juan1 ti2 。

## 注释

## 译文

## 赏析
