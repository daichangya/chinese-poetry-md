---
id: su-shun-qin-ku-shi-lu
title: 哭师鲁
titlePinyin: ku1 shi1 lu3
titleSlug: ku-shi-lu
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年子渐死，予哭大江头。
- 今年师鲁死，予方旅长洲。
- 初闻尚疑惑，涕泪已不收。
- 举杯欲向口，荆棘生咽喉。
- 忆初定交时，后前穆与欧。
- 君颜白如霜，君语清如流。
- 予年又甚少，学古众所羞。
- 君欲举拔萃，声耦日抉搜。
- 不鄙吾学异，推尊谓前修。
- 今逾二十年，迹远心甚稠。
- 后会国南门，夜谈雪满楼。
- 青灯照素发，酒阑气益遒。
- 昨君握兵柄，节制关外侯。
- 予才入册府，俄作中都囚。
- 飞章立辨雪，危言动前旒。
- 时虽不见省，凛凛压众媮。
- 旋闻君下狱，六月送渭州。
- 渭州旧治所，昔拥万貔貅。
- 堂中坐玉帐，堂下森蛇矛。
- 令严山石裂，恩煦春色浮。
- 衅生无根芽，众言起愆尤。
- 返来入狴犴，吏对安可酬。
- 法官巧追拍，刺骨不肯抽。
- 削秩贬汉东，驱迫日置邮。
- 穷途无一簪，百口谁相赒。
- 诸子继死亡，清血渍两眸。
- 贸然几丧明，愤苦结不瘳。
- 君性本刚峭，安可小屈柔。
- 暴罹此冤辱，苟活何所求。
- 人间不见容，不若地下游。
- 又疑天憎善，专与恶报仇。
- 二坚潜膏肓，众鬼来揶揄。
- 弃局奔南阳，后事得所投。
- 心胆尚卓荦，精明已弥留。
- 生平经纬才，萧瑟掩一丘。
- 青天自茫茫，长夜何悠悠。
- 万物孰不死，死常在严秋。
- 君齿方盛壮，众期树风猷。
- 二边方横猾，四海皆疮疣。
- 斯时忽云亡，孰为朝廷忧。
- 予方编吴氓，日自亲鉏耰。
- 无缘匍匐救，兀兀空悲愁。
- 时思庄生言，所乐唯髑髅。
- 物理不可诘，此说诚最优。

## 拼音
- qian2 nian2 zi3 jian4 si3 ， yu3 ku1 da4 jiang1 tou2 。
- jin1 nian2 shi1 lu3 si3 ， yu3 fang1 lü3 chang2 zhou1 。
- chu1 wen2 shang4 yi2 huo4 ， ti4 lei4 yi3 bu4 shou1 。
- ju3 bei1 yu4 xiang4 kou3 ， jing1 ji2 sheng1 yan1 hou2 。
- yi4 chu1 ding4 jiao1 shi2 ， hou4 qian2 mu4 yu3 ou1 。
- jun1 yan2 bai2 ru2 shuang1 ， jun1 yu3 qing1 ru2 liu2 。
- yu3 nian2 you4 shen4 shao3 ， xue2 gu3 zhong4 suo3 xiu1 。
- jun1 yu4 ju3 ba2 cui4 ， sheng1 ou3 ri4 jue2 sou1 。
- bu4 bi3 wu2 xue2 yi4 ， tui1 zun1 wei4 qian2 xiu1 。
- jin1 yu2 er4 shi2 nian2 ， ji4 yuan3 xin1 shen4 chou2 。
- hou4 hui4 guo2 nan2 men2 ， ye4 tan2 xue3 man3 lou2 。
- qing1 deng1 zhao4 su4 fa1 ， jiu3 lan2 qi4 yi4 qiu2 。
- zuo2 jun1 wo4 bing1 bing3 ， jie2 zhi4 guan1 wai4 hou2 。
- yu3 cai2 ru4 ce4 fu3 ， e2 zuo4 zhong1 du1 qiu2 。
- fei1 zhang1 li4 bian4 xue3 ， wei1 yan2 dong4 qian2 liu2 。
- shi2 sui1 bu2 jian4 sheng3 ， lin3 lin3 ya1 zhong4 tou1 。
- xuan2 wen2 jun1 xia4 yu4 ， liu4 yue4 song4 wei4 zhou1 。
- wei4 zhou1 jiu4 zhi4 suo3 ， xi1 yong1 wan4 pi2 xiu1 。
- tang2 zhong1 zuo4 yu4 zhang4 ， tang2 xia4 sen1 she2 mao2 。
- ling4 yan2 shan1 shi2 lie4 ， en1 xu4 chun1 se4 fu2 。
- xin4 sheng1 wu2 gen1 ya2 ， zhong4 yan2 qi3 qian1 you2 。
- fan3 lai2 ru4 bi4 an4 ， li4 dui4 an1 ke3 chou2 。
- fa3 guan1 qiao3 zhui1 pai1 ， ci4 gu3 bu4 ken3 chou1 。
- xiao1 zhi4 bian3 han4 dong1 ， qu1 po4 ri4 zhi4 you2 。
- qiong2 tu2 wu2 yi4 zan1 ， bai3 kou3 shui2 xiang1 zhou1 。
- zhu1 zi3 ji4 si3 wang2 ， qing1 xue4 zi4 liang3 mou2 。
- mao4 ran2 ji3 sang4 ming2 ， fen4 ku3 jie2 bu4 chou1 。
- jun1 xing4 ben3 gang1 qiao4 ， an1 ke3 xiao3 qu1 rou2 。
- bao4 li2 ci3 yuan1 ru3 ， gou3 huo2 he2 suo3 qiu2 。
- ren2 jian1 bu2 jian4 rong2 ， bu2 ruo4 di4 xia4 you2 。
- you4 yi2 tian1 zeng1 shan4 ， zhuan1 yu3 e4 bao4 chou2 。
- er4 jian1 qian2 gao1 huang1 ， zhong4 gui3 lai2 ye2 yu2 。
- qi4 ju2 ben1 nan2 yang2 ， hou4 shi4 de2 suo3 tou2 。
- xin1 dan3 shang4 zhuo2 luo4 ， jing1 ming2 yi3 mi2 liu2 。
- sheng1 ping2 jing1 wei3 cai2 ， xiao1 se4 yan3 yi4 qiu1 。
- qing1 tian1 zi4 mang2 mang2 ， chang2 ye4 he2 you1 you1 。
- wan4 wu4 shu2 bu4 si3 ， si3 chang2 zai4 yan2 qiu1 。
- jun1 chi3 fang1 sheng4 zhuang4 ， zhong4 qi1 shu4 feng1 you2 。
- er4 bian1 fang1 heng2 hua2 ， si4 hai3 jie1 chuang1 you2 。
- si1 shi2 hu1 yun2 wang2 ， shu2 wei4 chao2 ting2 you1 。
- yu3 fang1 bian1 wu2 mang2 ， ri4 zi4 qin1 chu2 you1 。
- wu2 yuan2 pu2 fu2 jiu4 ， wu4 wu4 kong1 bei1 chou2 。
- shi2 si1 zhuang1 sheng1 yan2 ， suo3 le4 wei2 du2 lou2 。
- wu4 li3 bu4 ke3 jie2 ， ci3 shuo1 cheng2 zui4 you1 。

## 注释

## 译文

## 赏析
