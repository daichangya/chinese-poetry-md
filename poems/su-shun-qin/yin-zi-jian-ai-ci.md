---
id: su-shun-qin-yin-zi-jian-ai-ci
title: 尹子渐哀辞
titlePinyin: yin3 zi3 jian4 ai1 ci2
titleSlug: yin-zi-jian-ai-ci
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漂流江湖外，负罪气惨凄。
- 况闻故人死，惊呼不成啼。
- 当案舍匕箸，缅怀大河西。
- 箴言尚在耳，铿若环珮随。
- 志气凛已失，神魂飘何之。
- 昔云死者乐，复以生为悲。
- 予知达士怀，将以二物齐。
- 今也果何如，无乃往意迷。
- 荆棘饱雨露，丛兰委污泥。
- 紫鸾忽肠绝，永年贼狐狸。
- 天理漭难问，我意多乖暌。
- 哀吟苍山阔，注目白日低。
- 不得恸寝门，雪涕江上隄。

## 拼音
- piao1 liu2 jiang1 hu2 wai4 ， fu4 zui4 qi4 can3 qi1 。
- kuang4 wen2 gu4 ren2 si3 ， jing1 hu1 bu4 cheng2 ti2 。
- dang1 an4 she4 bi3 zhu4 ， mian3 huai2 da4 he2 xi1 。
- zhen1 yan2 shang4 zai4 er3 ， keng1 ruo4 huan2 pei4 sui2 。
- zhi4 qi4 lin3 yi3 shi1 ， shen2 hun2 piao1 he2 zhi1 。
- xi1 yun2 si3 zhe3 le4 ， fu4 yi3 sheng1 wei4 bei1 。
- yu3 zhi1 da2 shi4 huai2 ， jiang1 yi3 er4 wu4 qi2 。
- jin1 ye3 guo3 he2 ru2 ， wu2 nai3 wang3 yi4 mi2 。
- jing1 ji2 bao3 yu3 lu4 ， cong2 lan2 wei3 wu1 ni2 。
- zi3 luan2 hu1 chang2 jue2 ， yong3 nian2 zei2 hu2 li0 。
- tian1 li3 mang3 nan2 wen4 ， wo3 yi4 duo1 guai1 kui2 。
- ai1 yin2 cang1 shan1 kuo4 ， zhu4 mu4 bai2 ri4 di1 。
- bu4 de2 tong4 qin3 men2 ， xue3 ti4 jiang1 shang4 di1 。

## 注释

## 译文

## 赏析
