---
id: su-shun-qin-da-zhang-fu
title: 答章傅
titlePinyin: da2 zhang1 fu4
titleSlug: da-zhang-fu
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 废官旅吴门，迹与世俗扫。
- 构亭沧浪间，筑室乔树杪。
- 穷径交圣贤，放意狎鱼鸟。
- 志气内自充，藜藿日亦饱。
- 不图名利场，有士同所好。
- 南闽章其氏，傅名字传道。
- 清晨闯予门，疎爽见姿表。
- 大篇随自出，烂熳风力老。
- 安敢当所褒，读之俗惊倒。
- 开轩延与语，指亦有深到。
- 半生蹋京尘，识子恨不早。
- 扶疎珊瑚枝，本不自雕巧。
- 当珍玉府中，何故委衰草。
- 秋风还故乡，无或叹枯槁。
- 贵富乌足论，令名当自保。

## 拼音
- fei4 guan1 lü3 wu2 men2 ， ji4 yu3 shi4 su2 sao3 。
- gou4 ting2 cang1 lang4 jian1 ， zhu4 shi4 qiao2 shu4 miao3 。
- qiong2 jing4 jiao1 sheng4 xian2 ， fang4 yi4 xia2 yu2 niao3 。
- zhi4 qi4 nei4 zi4 chong1 ， li2 huo4 ri4 yi4 bao3 。
- bu4 tu2 ming2 li4 chang3 ， you3 shi4 tong2 suo3 hao3 。
- nan2 min3 zhang1 qi2 shi4 ， fu4 ming2 zi4 chuan2 dao4 。
- qing1 chen2 chuang3 yu3 men2 ， shu1 shuang3 jian4 zi1 biao3 。
- da4 pian1 sui2 zi4 chu1 ， lan4 man4 feng1 li4 lao3 。
- an1 gan3 dang1 suo3 bao1 ， du2 zhi1 su2 jing1 dao3 。
- kai1 xuan1 yan2 yu3 yu3 ， zhi3 yi4 you3 shen1 dao4 。
- ban4 sheng1 ta4 jing1 chen2 ， shi2 zi3 hen4 bu4 zao3 。
- fu2 shu1 shan1 hu2 zhi1 ， ben3 bu2 zi4 diao1 qiao3 。
- dang1 zhen1 yu4 fu3 zhong1 ， he2 gu4 wei3 shuai1 cao3 。
- qiu1 feng1 hai2 gu4 xiang1 ， wu2 huo4 tan4 ku1 gao3 。
- gui4 fu4 wu1 zu2 lun4 ， ling4 ming2 dang1 zi4 bao3 。

## 注释

## 译文

## 赏析
