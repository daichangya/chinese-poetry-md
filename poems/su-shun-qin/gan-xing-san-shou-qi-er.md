---
id: su-shun-qin-gan-xing-san-shou-qi-er
title: 感兴三首  其二
titlePinyin: gan3 xing1 san1 shou3     qi2 er4
titleSlug: gan-xing-san-shou-qi-er
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 在昔帝舜日，光宅辟四门。
- 所宾无凶邪，德教日益敦。
- 末世多滥奸，九重严大阍。
- 扞掫主讥察，谁何辨语言。
- 一关百力士，列立甃石温。
- 设官按尺籍，唱号于未昏。
- 唐末稍懈怠，尝值外使奔。
- 京城凶豪儿，奋剑闯帝藩。
- 狂呼啸虎豹，便欲倾乾坤。
- 赖有宰相在，不然神器翻。
- 我朝讲制度，门籍反不存。
- 近知贱丈夫，突入犯赤轩。
- 陛官未暇执，呶呶何其諠。
- 祖宗创业难，慎重在后昆。
- 勇夫犹重闭，况乃天子尊。
- 何罗犹宜察，况乃外寇屯。
- 兴语一及此，舌出反自扪。
- 吾家本寒微，世受朝廷恩。
- 欲奏鸱鸮诗，当涂谁荐论。

## 拼音
- zai4 xi1 di4 shun4 ri4 ， guang1 zhai2 pi4 si4 men2 。
- suo3 bin1 wu2 xiong1 xie2 ， de2 jiao4 ri4 yi4 dun1 。
- mo4 shi4 duo1 lan4 jian1 ， jiu3 chong2 yan2 da4 hun1 。
- han4 zou1 zhu3 ji1 cha2 ， shui2 he2 bian4 yu3 yan2 。
- yi4 guan1 bai3 li4 shi4 ， lie4 li4 zhou4 shi2 wen1 。
- she4 guan1 an4 chi3 ji2 ， chang4 hao4 yu2 wei4 hun1 。
- tang2 mo4 shao1 xie4 dai4 ， chang2 zhi2 wai4 shi3 ben1 。
- jing1 cheng2 xiong1 hao2 er2 ， fen4 jian4 chuang3 di4 fan1 。
- kuang2 hu1 xiao4 hu3 bao4 ， bian4 yu4 qing1 qian2 kun1 。
- lai4 you3 zai3 xiang4 zai4 ， bu4 ran2 shen2 qi4 fan1 。
- wo3 chao2 jiang3 zhi4 du4 ， men2 ji2 fan3 bu4 cun2 。
- jin4 zhi1 jian4 zhang4 fu0 ， tu1 ru4 fan4 chi4 xuan1 。
- bi4 guan1 wei4 xia2 zhi2 ， nao2 nao2 he2 qi2 xuan1 。
- zu3 zong1 chuang4 ye4 nan2 ， shen4 zhong4 zai4 hou4 kun1 。
- yong3 fu1 you2 zhong4 bi4 ， kuang4 nai3 tian1 zi3 zun1 。
- he2 luo2 you2 yi2 cha2 ， kuang4 nai3 wai4 kou4 tun2 。
- xing1 yu3 yi4 ji2 ci3 ， she2 chu1 fan3 zi4 men2 。
- wu2 jia1 ben3 han2 wei1 ， shi4 shou4 chao2 ting2 en1 。
- yu4 zou4 chi1 xiao1 shi1 ， dang1 tu2 shui2 jian4 lun4 。

## 注释

## 译文

## 赏析
