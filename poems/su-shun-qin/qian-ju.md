---
id: su-shun-qin-qian-ju
title: 迁居
titlePinyin: qian1 ju1
titleSlug: qian-ju
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前岁旅淮楚，去年还上都。
- 上都一岁内，前后七徙居。
- 岁暮被重谪，狼狈来中吴。
- 中吴未半岁，三次迁里闾。
- 京师重腾移，长物动数车。
- 江湖亦稍便，一舟乐有余。
- 破坏新器皿，散亡旧图书。
- 家人颇倦烦，行路亦叹呼。
- 吾知人之生，天壤乃蘧庐。
- 其间𫏐寄寓，一世还须臾。
- 纵游极南北，所历足自娱。
- 犹恨苦濡滞，带动摧妻孥。
- 安得出八极，浩与元气俱。
- 仰首羡日月，晨夕苦奔趋。
- 二物本无情，亦为气所驱。
- 况我有血肉，又生名利区。
- 手足日不闲，在地无根株。
- 流宕固宜矣，何必厌道涂。
- 此身亦外物，安用伤羁孤。
- 庸人所见狭，但以乡井拘。
- 屑屑寸粒食，何异鸡在笯。
- 拟随犯斗槎，欲上浮海桴。
- 寄语怀安者，嗟嗟尔何愚。

## 拼音
- qian2 sui4 lü3 huai2 chu3 ， qu4 nian2 hai2 shang4 dou1 。
- shang4 dou1 yi2 sui4 nei4 ， qian2 hou4 qi1 xi3 ju1 。
- sui4 mu4 bei4 zhong4 zhe2 ， lang2 bei4 lai2 zhong1 wu2 。
- zhong1 wu2 wei4 ban4 sui4 ， san1 ci4 qian1 li3 lü2 。
- jing1 shi1 zhong4 teng2 yi2 ， chang2 wu4 dong4 shu4 che1 。
- jiang1 hu2 yi4 shao1 bian4 ， yi4 zhou1 le4 you3 yu2 。
- po4 huai4 xin1 qi4 min3 ， san4 wang2 jiu4 tu2 shu1 。
- jia1 ren2 po1 juan4 fan2 ， xing2 lu4 yi4 tan4 hu1 。
- wu2 zhi1 ren2 zhi1 sheng1 ， tian1 rang3 nai3 qu2 lu2 。
- qi2 jian1 𫏐 ji4 yu4 ， yi2 shi4 hai2 xu1 yu2 。
- zong4 you2 ji2 nan2 bei3 ， suo3 li4 zu2 zi4 yu2 。
- you2 hen4 ku3 ru2 zhi4 ， dai4 dong4 cui1 qi1 nu2 。
- an1 de2 chu1 ba1 ji2 ， hao4 yu3 yuan2 qi4 ju4 。
- yang3 shou3 xian4 ri4 yue4 ， chen2 xi1 ku3 ben1 qu1 。
- er4 wu4 ben3 wu2 qing2 ， yi4 wei4 qi4 suo3 qu1 。
- kuang4 wo3 you3 xue4 rou4 ， you4 sheng1 ming2 li4 qu1 。
- shou3 zu2 ri4 bu4 xian2 ， zai4 di4 wu2 gen1 zhu1 。
- liu2 dang4 gu4 yi2 yi3 ， he2 bi4 yan4 dao4 tu2 。
- ci3 shen1 yi4 wai4 wu4 ， an1 yong4 shang1 ji1 gu1 。
- yong1 ren2 suo3 jian4 xia2 ， dan4 yi3 xiang1 jing3 ju1 。
- xie4 xie4 cun4 li4 shi2 ， he2 yi4 ji1 zai4 nu2 。
- ni3 sui2 fan4 dou4 cha2 ， yu4 shang4 fu2 hai3 fu2 。
- ji4 yu3 huai2 an1 zhe3 ， jie1 jie1 er3 he2 yu2 。

## 注释

## 译文

## 赏析
