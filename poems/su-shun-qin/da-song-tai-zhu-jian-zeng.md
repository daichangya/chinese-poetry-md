---
id: su-shun-qin-da-song-tai-zhu-jian-zeng
title: 答宋太祝见赠
titlePinyin: da2 song4 tai4 zhu4 jian4 zeng4
titleSlug: da-song-tai-zhu-jian-zeng
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷冬三日雪，旅肠迫枯饿。
- 不免东郭行，难效袁安卧。
- 我谒故所宜，君来无乃左。
- 复贶长句诗，如留万金货。
- 恣睢莫能名，豪横不可挫。
- 怒奔时旁出，力翥复下堕。
- 使人但惊绝，欲断谁敢作。
- 况君名家驹，少小声已播。
- 丈夫气刚精，不必在长大。
- 譬如利锥末，所向物已破。
- 余资本滞浊，既壮困家祸。
- 区区走俗格，仅若螘循磨。
- 诗枯实零丁，文僻又坎坷。
- 翘然当路人，顾我甚涕唾。
- 雅意返愿交，得无自卑涴。
- 俛首已内倾，抚躬辄私贺。
- 无以答高谊，胸中强搜罗。
- 披豁聊短篇，安足谓酬和。
- 莞尔当弃投，毋留重吾过。

## 拼音
- qiong2 dong1 san1 ri4 xue3 ， lü3 chang2 po4 ku1 e4 。
- bu4 mian3 dong1 guo1 xing2 ， nan2 xiao4 yuan2 an1 wo4 。
- wo3 ye4 gu4 suo3 yi2 ， jun1 lai2 wu2 nai3 zuo3 。
- fu4 kuang4 chang2 ju4 shi1 ， ru2 liu2 wan4 jin1 huo4 。
- zi4 sui1 mo4 neng2 ming2 ， hao2 heng2 bu4 ke3 cuo4 。
- nu4 ben1 shi2 pang2 chu1 ， li4 zhu4 fu4 xia4 duo4 。
- shi3 ren2 dan4 jing1 jue2 ， yu4 duan4 shui2 gan3 zuo4 。
- kuang4 jun1 ming2 jia1 ju1 ， shao3 xiao3 sheng1 yi3 bo1 。
- zhang4 fu0 qi4 gang1 jing1 ， bu2 bi4 zai4 zhang3 da4 。
- pi4 ru2 li4 zhui1 mo4 ， suo3 xiang4 wu4 yi3 po4 。
- yu2 zi1 ben3 zhi4 zhuo2 ， ji4 zhuang4 kun4 jia1 huo4 。
- qu1 qu1 zou3 su2 ge2 ， jin3 ruo4 yi3 xun2 mo2 。
- shi1 ku1 shi2 ling2 ding1 ， wen2 pi4 you4 kan3 ke3 。
- qiao4 ran2 dang1 lu4 ren2 ， gu4 wo3 shen4 ti4 tuo4 。
- ya3 yi4 fan3 yuan4 jiao1 ， de2 wu2 zi4 bei1 wo4 。
- fu3 shou3 yi3 nei4 qing1 ， fu3 gong1 zhe2 si1 he4 。
- wu2 yi3 da2 gao1 yi4 ， xiong1 zhong1 qiang2 sou1 luo2 。
- pi1 huo1 liao2 duan3 pian1 ， an1 zu2 wei4 chou2 he2 。
- wan3 er3 dang1 qi4 tou2 ， wu2 liu2 zhong4 wu2 guo4 。

## 注释

## 译文

## 赏析
