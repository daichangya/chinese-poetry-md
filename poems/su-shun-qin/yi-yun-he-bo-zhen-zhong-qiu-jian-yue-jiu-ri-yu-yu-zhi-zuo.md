---
id: su-shun-qin-yi-yun-he-bo-zhen-zhong-qiu-jian-yue-jiu-ri-yu-yu-zhi-zuo
title: 依韵和伯镇中秋见月九日遇雨之作
titlePinyin: yi1 yun4 he2 bo2 zhen4 zhong1 qiu1 jian4 yue4 jiu3 ri4 yu4 yu3 zhi1 zuo4
titleSlug: yi-yun-he-bo-zhen-zhong-qiu-jian-yue-jiu-ri-yu-yu-zhi-zuo
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众香爱春发枯荄，我知惟动儿女怀。
- 天地昏酣醉梦里，人有爽思皆沈埋。
- 岂如秋风劲利剧刀剑，刮破天膜清光开。
- 衰根危蔕埽除尽，辨别松竹并蒿莱。
- 青娥供霜洗夜月，兼以皓露驱纤埃。
- 常年此夕或阴晦，今岁澄彻将快哉。
- 是时呼宾赏此景，渐见照我白玉杯。
- 清辉向人若有意，径历窗户犹徘徊。
- 放歌狂饮不知晓，烂熳酌客山岳颓。
- 时节飘流晦朔转，已觉九日来相催。
- 北轩隙地破苍藓，带花移得黄金栽。
- 倒冠露顶坐狂客，撷香咀蕊浮新醅。
- 最怜小雨洒疎竹，爽籁飒飒吹醉顋。
- 君时传诗颇精丽，意苦泥淖不得来。
- 开缄文采自飞动，欲和但愧顽无才。
- 久之黾勉强为答，嫌春爱秋真可咍。

## 拼音
- zhong4 xiang1 ai4 chun1 fa1 ku1 gai1 ， wo3 zhi1 wei2 dong4 er2 nü3 huai2 。
- tian1 di4 hun1 han1 zui4 meng4 li3 ， ren2 you3 shuang3 si1 jie1 shen3 mai2 。
- qi3 ru2 qiu1 feng1 jin4 li4 ju4 dao1 jian4 ， gua1 po4 tian1 mo2 qing1 guang1 kai1 。
- shuai1 gen1 wei1 di4 sao4 chu2 jin4 ， bian4 bie2 song1 zhu2 bing4 hao1 lai2 。
- qing1 e2 gong4 shuang1 xi3 ye4 yue4 ， jian1 yi3 hao4 lu4 qu1 xian1 ai1 。
- chang2 nian2 ci3 xi1 huo4 yin1 hui4 ， jin1 sui4 cheng2 che4 jiang1 kuai4 zai1 。
- shi4 shi2 hu1 bin1 shang3 ci3 jing3 ， jian4 jian4 zhao4 wo3 bai2 yu4 bei1 。
- qing1 hui1 xiang4 ren2 ruo4 you3 yi4 ， jing4 li4 chuang1 hu4 you2 pai2 huai2 。
- fang4 ge1 kuang2 yin3 bu4 zhi1 xiao3 ， lan4 man4 zhuo2 ke4 shan1 yue4 tui2 。
- shi2 jie2 piao1 liu2 hui4 shuo4 zhuan3 ， yi3 jue2 jiu3 ri4 lai2 xiang1 cui1 。
- bei3 xuan1 xi4 di4 po4 cang1 xian3 ， dai4 hua1 yi2 de2 huang2 jin1 zai1 。
- dao3 guan1 lu4 ding3 zuo4 kuang2 ke4 ， xie2 xiang1 zui3 rui3 fu2 xin1 pei1 。
- zui4 lian2 xiao3 yu3 sa3 shu1 zhu2 ， shuang3 lai4 sa4 sa4 chui1 zui4 sai1 。
- jun1 shi2 chuan2 shi1 po1 jing1 li4 ， yi4 ku3 ni2 nao4 bu4 de2 lai2 。
- kai1 jian1 wen2 cai3 zi4 fei1 dong4 ， yu4 he2 dan4 kui4 wan2 wu2 cai2 。
- jiu3 zhi1 mian3 mian3 qiang3 wei4 da2 ， xian2 chun1 ai4 qiu1 zhen1 ke3 hai1 。

## 注释

## 译文

## 赏析
