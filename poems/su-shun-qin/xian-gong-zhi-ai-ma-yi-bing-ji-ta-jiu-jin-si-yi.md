---
id: su-shun-qin-xian-gong-zhi-ai-ma-yi-bing-ji-ta-jiu-jin-si-yi
title: 先公之爱马以病寄他厩今死矣
titlePinyin: xian1 gong1 zhi1 ai4 ma3 yi3 bing4 ji4 ta1 jiu4 jin1 si3 yi3
titleSlug: xian-gong-zhi-ai-ma-yi-bing-ji-ta-jiu-jin-si-yi
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先君所乘马，其色白于银。
- 磊落龙之种，权奇世共珍。
- 独嘶如想望，久步见精神。
- 方目照代夜，拳毛刷渭津。
- 鬣寒如拥浪，蹄𫘝不惊尘。
- 潦倒已伏枥，苍黄仍借人。
- 俄传弊帷信，无复锦蒙亲。
- 倚棹思神骏，萧然泪洒巾。

## 拼音
- xian1 jun1 suo3 cheng2 ma3 ， qi2 se4 bai2 yu2 yin2 。
- lei3 luo4 long2 zhi1 zhong3 ， quan2 qi2 shi4 gong4 zhen1 。
- du2 si1 ru2 xiang3 wang4 ， jiu3 bu4 jian4 jing1 shen2 。
- fang1 mu4 zhao4 dai4 ye4 ， quan2 mao2 shua1 wei4 jin1 。
- lie4 han2 ru2 yong1 lang4 ， ti2 jue2 bu4 jing1 chen2 。
- liao2 dao3 yi3 fu2 li4 ， cang1 huang2 reng2 jie4 ren2 。
- e2 chuan2 bi4 wei2 xin4 ， wu2 fu4 jin3 meng2 qin1 。
- yi3 zhao4 si1 shen2 jun4 ， xiao1 ran2 lei4 sa3 jin1 。

## 注释

## 译文

## 赏析
