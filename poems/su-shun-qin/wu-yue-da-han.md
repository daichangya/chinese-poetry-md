---
id: su-shun-qin-wu-yue-da-han
title: 吴越大旱
titlePinyin: wu2 yue4 da4 han4
titleSlug: wu-yue-da-han
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴越龙蛇年，大旱千里赤。
- 寻常秔穄地，烂漫长荆棘。
- 蛟龙久遁藏，鱼鼈尽枯腊。
- 炎暑发厉气，死者道路积。
- 城市接田野，恸哭去如织。
- 是时西羌贼，凶燄日炽剧。
- 军须出东南，暴敛不暂息。
- 复闻籍兵民，驱以教战力。
- 吴侬水为命，舟檝乃其职。
- 金革戈盾矛，生眼未尝识。
- 鞭笞血涂地，惶惑宇宙窄。
- 三丁二丁死，存者亦乏食。
- 寃对结不宣，冲迫气候逆。
- 二年春及夏，不雨但赫日。
- 安得凉冷云，四散飞霹雳。
- 滂沱消祲疠，甘涧起稻稷。
- 江波开旧涨，淮岭发新碧。
- 使我扬孤帆，浩荡入秋色。
- 胡为泥滓中，视此久戚戚。
- 长风卷云阴，倚柂泪横臆。

## 拼音
- wu2 yue4 long2 she2 nian2 ， da4 han4 qian1 li3 chi4 。
- xun2 chang2 jing1 ji4 di4 ， lan4 man4 chang2 jing1 ji2 。
- jiao1 long2 jiu3 dun4 cang2 ， yu2 bie1 jin4 ku1 la4 。
- yan2 shu3 fa1 li4 qi4 ， si3 zhe3 dao4 lu4 ji1 。
- cheng2 shi4 jie1 tian2 ye3 ， tong4 ku1 qu4 ru2 zhi1 。
- shi4 shi2 xi1 qiang1 zei2 ， xiong1 yan4 ri4 chi4 ju4 。
- jun1 xu1 chu1 dong1 nan2 ， bao4 lian3 bu2 zan4 xi1 。
- fu4 wen2 ji2 bing1 min2 ， qu1 yi3 jiao4 zhan4 li4 。
- wu2 nong2 shui3 wei4 ming4 ， zhou1 ji2 nai3 qi2 zhi2 。
- jin1 ge2 ge1 dun4 mao2 ， sheng1 yan3 wei4 chang2 shi2 。
- bian1 chi1 xue4 tu2 di4 ， huang2 huo4 yu3 zhou4 zhai3 。
- san1 ding1 er4 ding1 si3 ， cun2 zhe3 yi4 fa2 shi2 。
- yuan1 dui4 jie2 bu4 xuan1 ， chong1 po4 qi4 hou4 ni4 。
- er4 nian2 chun1 ji2 xia4 ， bu4 yu3 dan4 he4 ri4 。
- an1 de2 liang2 leng3 yun2 ， si4 san4 fei1 pi1 li4 。
- pang1 tuo2 xiao1 jin4 li4 ， gan1 jian4 qi3 dao4 ji4 。
- jiang1 bo1 kai1 jiu4 zhang3 ， huai2 ling3 fa1 xin1 bi4 。
- shi3 wo3 yang2 gu1 fan1 ， hao4 dang4 ru4 qiu1 se4 。
- hu2 wei4 ni2 zi3 zhong1 ， shi4 ci3 jiu3 qi1 qi1 。
- chang2 feng1 juan3 yun2 yin1 ， yi3 yi2 lei4 heng2 yi4 。

## 注释

## 译文

## 赏析
