---
id: su-shun-qin-dai-ren-shang-shen-gong-zhu-shou
title: 代人上申公祝寿
titlePinyin: dai4 ren2 shang4 shen1 gong1 zhu4 shou4
titleSlug: dai-ren-shang-shen-gong-zhu-shou
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维神祚炎历，发蕴复含灵。
- 嶷尔为人瑞，居然出相庭。
- 舜门登夙望，韦氏继先经。
- 积学方开隩，当官已发硎。
- 纯诚贯白日，阔步上青冥。
- 才力回元气，胸怀纳四溟。
- 八荒归富寿，万象染丹青。
- 恳牍辞魁柄，开藩密帝扃。
- 碧旌油重润，苍佩玉明荧。
- 舆望知难转，王心几不宁。
- 西羌动妖孽，秦塞困膻腥。
- 羽奏飞关路，兜烽照浊泾。
- 裴公辞激烈，袁相涕飘零。
- 天为移文象，人思奉典型。
- 欢谣塞归路，召节下宸廷。
- 胜算剧破竹，威声如走霆。
- 折冲千里定，指画众心醒。
- 大议虚怀纳，𬣙谟前席听。
- 玉关收旧地，庙鼎续新铭。
- 复耸岩岩石，增辉两两星。
- 川源流盛美，岳镇敌长龄。
- 有客慙才薄，区区咏德馨。

## 拼音
- wei2 shen2 zuo4 yan2 li4 ， fa1 yun4 fu4 han2 ling2 。
- yi2 er3 wei4 ren2 rui4 ， ju1 ran2 chu1 xiang1 ting2 。
- shun4 men2 deng1 su4 wang4 ， wei2 shi4 ji4 xian1 jing1 。
- ji1 xue2 fang1 kai1 yu4 ， dang1 guan1 yi3 fa1 xing2 。
- chun2 cheng2 guan4 bai2 ri4 ， kuo4 bu4 shang4 qing1 ming2 。
- cai2 li4 hui2 yuan2 qi4 ， xiong1 huai2 na4 si4 ming2 。
- ba1 huang1 gui1 fu4 shou4 ， wan4 xiang4 ran3 dan1 qing1 。
- ken3 du2 ci2 kui2 bing3 ， kai1 fan1 mi4 di4 jiong1 。
- bi4 jing1 you2 zhong4 run4 ， cang1 pei4 yu4 ming2 ying2 。
- yu2 wang4 zhi1 nan2 zhuan3 ， wang2 xin1 ji3 bu4 ning2 。
- xi1 qiang1 dong4 yao1 nie4 ， qin2 sai1 kun4 shan1 xing1 。
- yu3 zou4 fei1 guan1 lu4 ， dou1 feng1 zhao4 zhuo2 jing1 。
- pei2 gong1 ci2 ji1 lie4 ， yuan2 xiang1 ti4 piao1 ling2 。
- tian1 wei4 yi2 wen2 xiang4 ， ren2 si1 feng4 dian3 xing2 。
- huan1 yao2 sai1 gui1 lu4 ， zhao4 jie2 xia4 chen2 ting2 。
- sheng4 suan4 ju4 po4 zhu2 ， wei1 sheng1 ru2 zou3 ting2 。
- zhe2 chong1 qian1 li3 ding4 ， zhi3 hua4 zhong4 xin1 xing3 。
- da4 yi4 xu1 huai2 na4 ， xu1 mo2 qian2 xi2 ting1 。
- yu4 guan1 shou1 jiu4 di4 ， miao4 ding3 xu4 xin1 ming2 。
- fu4 song3 yan2 yan2 shi2 ， zeng1 hui1 liang3 liang3 xing1 。
- chuan1 yuan2 liu2 sheng4 mei3 ， yue4 zhen4 di2 chang2 ling2 。
- you3 ke4 can2 cai2 bao2 ， qu1 qu1 yong3 de2 xin1 。

## 注释

## 译文

## 赏析
