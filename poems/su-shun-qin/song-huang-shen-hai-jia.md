---
id: su-shun-qin-song-huang-shen-hai-jia
title: 送黄莘还家
titlePinyin: song4 huang2 shen1 hai2 jia1
titleSlug: song-huang-shen-hai-jia
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东风摇江波，碧草日夜芳。
- 蔼蔼春物归，游子思故乡。
- 黄生士林华，志业收精刚。
- 步虎南山隈，气立人兽旁。
- 不步受羁辔，但欲插翅翔。
- 顾亦念所亲，归心剧风樯。
- 想当舍檝初，喜气充门墙。
- 晨昏奉颜色，以时荐豆觞。
- 虽享万锺禄，此乐不可偿。
- 予家白日下，偶来恋沧浪。
- 因君江上别，撩我归兴长。

## 拼音
- dong1 feng1 yao2 jiang1 bo1 ， bi4 cao3 ri4 ye4 fang1 。
- ai3 ai3 chun1 wu4 gui1 ， you2 zi3 si1 gu4 xiang1 。
- huang2 sheng1 shi4 lin2 hua2 ， zhi4 ye4 shou1 jing1 gang1 。
- bu4 hu3 nan2 shan1 wei1 ， qi4 li4 ren2 shou4 pang2 。
- bu2 bu4 shou4 ji1 pei4 ， dan4 yu4 cha1 chi4 xiang2 。
- gu4 yi4 nian4 suo3 qin1 ， gui1 xin1 ju4 feng1 qiang2 。
- xiang3 dang1 she4 ji2 chu1 ， xi3 qi4 chong1 men2 qiang2 。
- chen2 hun1 feng4 yan2 se4 ， yi3 shi2 jian4 dou4 shang1 。
- sui1 xiang3 wan4 zhong1 lu4 ， ci3 le4 bu4 ke3 chang2 。
- yu3 jia1 bai2 ri4 xia4 ， ou3 lai2 lian4 cang1 lang4 。
- yin1 jun1 jiang1 shang4 bie2 ， liao2 wo3 gui1 xing1 chang2 。

## 注释

## 译文

## 赏析
