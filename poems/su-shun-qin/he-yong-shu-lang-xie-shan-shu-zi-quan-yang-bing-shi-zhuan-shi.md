---
id: su-shun-qin-he-yong-shu-lang-xie-shan-shu-zi-quan-yang-bing-shi-zhuan-shi
title: 和永叔琅邪山庶子泉阳冰石篆诗
titlePinyin: he2 yong3 shu1 lang2 xie2 shan1 shu4 zi3 quan2 yang2 bing1 shi2 zhuan4 shi1
titleSlug: he-yong-shu-lang-xie-shan-shu-zi-quan-yang-bing-shi-zhuan-shi
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气破散万事起，独有篆籀含其真。
- 周鼓秦山坏已久，下至唐室始有人。
- 宗臣转注得天法，质虽浑厚气乃振。
- 人间所存十数处，丰疎异体世共珍。
- 其中琅邪石泉记，比之他法殊不伦。
- 铁锁关连玉钩壮，曲处力可持万钧。
- 复疑蛟虬植爪角，隐入翠壁蟠未伸。
- 近来欲眼苦不赏，惟有风月时相亲。
- 紫微仙人谪此守，此地胜绝旧喜闻。
- 公余往观领宾从，猎猎画隼摇青春。
- 远休车骑步泉侧，酌泉爱篆移朝昏。
- 挥弄潺湲玩点画，情通恍惚疑前身。
- 作诗缄本远相寄，邀我共赋意甚勤。
- 昨承见教久阁笔，压以大句尤难文。
- 高风胜事日倾倒，安得身寄西飞云。

## 拼音
- yi2 qi4 po4 san4 wan4 shi4 qi3 ， du2 you3 zhuan4 zhou4 han2 qi2 zhen1 。
- zhou1 gu3 qin2 shan1 huai4 yi3 jiu3 ， xia4 zhi4 tang2 shi4 shi3 you3 ren2 。
- zong1 chen2 zhuan3 zhu4 de2 tian1 fa3 ， zhi4 sui1 hun2 hou4 qi4 nai3 zhen4 。
- ren2 jian1 suo3 cun2 shi2 shu4 chu4 ， feng1 shu1 yi4 ti3 shi4 gong4 zhen1 。
- qi2 zhong1 lang2 xie2 shi2 quan2 ji4 ， bi3 zhi1 ta1 fa3 shu1 bu4 lun2 。
- tie3 suo3 guan1 lian2 yu4 gou1 zhuang4 ， qu3 chu4 li4 ke3 chi2 wan4 jun1 。
- fu4 yi2 jiao1 qiu2 zhi2 zhua3 jiao3 ， yin3 ru4 cui4 bi4 pan2 wei4 shen1 。
- jin4 lai2 yu4 yan3 ku3 bu4 shang3 ， wei2 you3 feng1 yue4 shi2 xiang1 qin1 。
- zi3 wei1 xian1 ren2 zhe2 ci3 shou3 ， ci3 di4 sheng4 jue2 jiu4 xi3 wen2 。
- gong1 yu2 wang3 guan1 ling3 bin1 cong2 ， lie4 lie4 hua4 sun3 yao2 qing1 chun1 。
- yuan3 xiu1 che1 qi2 bu4 quan2 ce4 ， zhuo2 quan2 ai4 zhuan4 yi2 chao2 hun1 。
- hui1 nong4 chan2 yuan2 wan2 dian3 hua4 ， qing2 tong1 huang3 hu1 yi2 qian2 shen1 。
- zuo4 shi1 jian1 ben3 yuan3 xiang1 ji4 ， yao1 wo3 gong4 fu4 yi4 shen4 qin2 。
- zuo2 cheng2 jian4 jiao4 jiu3 ge2 bi3 ， ya1 yi3 da4 ju4 you2 nan2 wen2 。
- gao1 feng1 sheng4 shi4 ri4 qing1 dao3 ， an1 de2 shen1 ji4 xi1 fei1 yun2 。

## 注释

## 译文

## 赏析
