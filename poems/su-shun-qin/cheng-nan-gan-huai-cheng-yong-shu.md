---
id: su-shun-qin-cheng-nan-gan-huai-cheng-yong-shu
title: 城南感怀呈永叔
titlePinyin: cheng2 nan2 gan3 huai2 cheng2 yong3 shu1
titleSlug: cheng-nan-gan-huai-cheng-yong-shu
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春阳泛野动，春阴与天低。
- 远林气蔼蔼，长道风依依。
- 览物虽𫏐适，感怀翻然移。
- 所见既可骇，所闻良可悲。
- 去年水后旱，田亩不及犂。
- 冬温晚得雪，宿麦生者稀。
- 前去固无望，即日已苦饥。
- 老稚满田野，斲掘寻凫茈。
- 此物近亦尽，卷耳共所资。
- 昔云能驱风，充腹理不疑。
- 今乃有毒厉，肠胃坐疮痍。
- 十有七八死，当路横其尸。
- 犬彘咋其骨，乌鸢啄其皮。
- 胡为残良民，令此鸟兽肥。
- 天岂意如此，决荡莫可知。
- 高位厌粱肉，坐论搀云霓。
- 岂无富人术，使之长熙熙。
- 我今饥伶俜，闵此复自思。
- 自济既不暇，将复奈尔为。
- 愁愤徒满胸，嵘峵不能齐。

## 拼音
- chun1 yang2 fan4 ye3 dong4 ， chun1 yin1 yu3 tian1 di1 。
- yuan3 lin2 qi4 ai3 ai3 ， chang2 dao4 feng1 yi1 yi1 。
- lan3 wu4 sui1 𫏐 shi4 ， gan3 huai2 fan1 ran2 yi2 。
- suo3 jian4 ji4 ke3 hai4 ， suo3 wen2 liang2 ke3 bei1 。
- qu4 nian2 shui3 hou4 han4 ， tian2 mu3 bu4 ji2 li2 。
- dong1 wen1 wan3 de2 xue3 ， su4 mai4 sheng1 zhe3 xi1 。
- qian2 qu4 gu4 wu2 wang4 ， ji2 ri4 yi3 ku3 ji1 。
- lao3 zhi4 man3 tian2 ye3 ， zhuo2 jue2 xun2 fu2 zi3 。
- ci3 wu4 jin4 yi4 jin4 ， juan4 er3 gong4 suo3 zi1 。
- xi1 yun2 neng2 qu1 feng1 ， chong1 fu4 li3 bu4 yi2 。
- jin1 nai3 you3 du2 li4 ， chang2 wei4 zuo4 chuang1 yi2 。
- shi2 you3 qi1 ba1 si3 ， dang1 lu4 heng2 qi2 shi1 。
- quan3 zhi4 za3 qi2 gu3 ， wu1 yuan1 zhuo2 qi2 pi2 。
- hu2 wei4 can2 liang2 min2 ， ling4 ci3 niao3 shou4 fei2 。
- tian1 qi3 yi4 ru2 ci3 ， jue2 dang4 mo4 ke3 zhi1 。
- gao1 wei4 yan4 liang2 rou4 ， zuo4 lun4 chan1 yun2 ni2 。
- qi3 wu2 fu4 ren2 shu4 ， shi3 zhi1 chang2 xi1 xi1 。
- wo3 jin1 ji1 ling2 ping1 ， min3 ci3 fu4 zi4 si1 。
- zi4 ji4 ji4 bu4 xia2 ， jiang1 fu4 nai4 er3 wei4 。
- chou2 fen4 tu2 man3 xiong1 ， rong2 rong2 bu4 neng2 qi2 。

## 注释

## 译文

## 赏析
