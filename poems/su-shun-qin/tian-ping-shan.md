---
id: su-shun-qin-tian-ping-shan
title: 天平山
titlePinyin: tian1 ping2 shan1
titleSlug: tian-ping-shan
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴会括众山，戢戢不可数。
- 其间号天平，突兀为之主。
- 杰然镇西南，群岭争拱辅。
- 吾知造物意，必以屏大府。
- 清溪至其下，仰视势飞舞。
- 伟石如长人，坚立欲言语。
- 扪萝缘险磴，烂漫松竹古。
- 中腰有危亭，前对绀壁举。
- 石窦落玉泉，泠泠四时雨。
- 源生白云间，颜色若粉乳。
- 旱年或播洒，润可足九土。
- 奈何但泓澄，未为应龙取。
- 予方弃尘中，岩壑素自许。
- 盘桓择雄胜，至此快心膂。
- 庶得耳目清，终甘死于虎。

## 拼音
- wu2 hui4 kuo4 zhong4 shan1 ， ji2 ji2 bu4 ke3 shu4 。
- qi2 jian1 hao4 tian1 ping2 ， tu1 wu4 wei4 zhi1 zhu3 。
- jie2 ran2 zhen4 xi1 nan2 ， qun2 ling3 zheng1 gong3 fu3 。
- wu2 zhi1 zao4 wu4 yi4 ， bi4 yi3 ping2 da4 fu3 。
- qing1 xi1 zhi4 qi2 xia4 ， yang3 shi4 shi4 fei1 wu3 。
- wei3 shi2 ru2 chang2 ren2 ， jian1 li4 yu4 yan2 yu3 。
- men2 luo2 yuan2 xian3 deng4 ， lan4 man4 song1 zhu2 gu3 。
- zhong1 yao1 you3 wei1 ting2 ， qian2 dui4 gan4 bi4 ju3 。
- shi2 dou4 luo4 yu4 quan2 ， ling2 ling2 si4 shi2 yu3 。
- yuan2 sheng1 bai2 yun2 jian1 ， yan2 se4 ruo4 fen3 ru3 。
- han4 nian2 huo4 bo1 sa3 ， run4 ke3 zu2 jiu3 tu3 。
- nai4 he2 dan4 hong2 cheng2 ， wei4 wei4 ying4 long2 qu3 。
- yu3 fang1 qi4 chen2 zhong1 ， yan2 he4 su4 zi4 xu3 。
- pan2 huan2 ze2 xiong2 sheng4 ， zhi4 ci3 kuai4 xin1 lü3 。
- shu4 de2 er3 mu4 qing1 ， zhong1 gan1 si3 yu2 hu3 。

## 注释

## 译文

## 赏析
