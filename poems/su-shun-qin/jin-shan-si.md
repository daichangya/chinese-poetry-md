---
id: su-shun-qin-jin-shan-si
title: 金山寺
titlePinyin: jin1 shan1 si4
titleSlug: jin-shan-si
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤峰涌沧江，突兀台殿积。
- 惊波四面起，日夜走霹雳。
- 阴壑滀风云，阳厓产金碧。
- 离披万年树，根抱太古石。
- 修廊围峻阁，窈窕压山脊。
- 宝像浮海来，珠缨冷光滴。
- 叩阑见鼋鼍，扬首意自得。
- 偃蹇互出没，日此饱余食。
- 又有翠羽禽，群飞喜宾客。
- 口衔绀蔕花，近我若相识。
- 开轩心旷绝，上下无异色。
- 气象特清壮，所览辄快适。
- 予心本高洒，误为尘土隔。
- 不知人间世，有此物外迹。
- 落日将登舟，低回空自惜。

## 拼音
- gu1 feng1 yong3 cang1 jiang1 ， tu1 wu4 tai2 dian4 ji1 。
- jing1 bo1 si4 mian4 qi3 ， ri4 ye4 zou3 pi1 li4 。
- yin1 he4 chu4 feng1 yun2 ， yang2 ya2 chan3 jin1 bi4 。
- li2 pi1 wan4 nian2 shu4 ， gen1 bao4 tai4 gu3 shi2 。
- xiu1 lang2 wei2 jun4 ge2 ， yao3 tiao3 ya1 shan1 ji3 。
- bao3 xiang4 fu2 hai3 lai2 ， zhu1 ying1 leng3 guang1 di1 。
- kou4 lan2 jian4 yuan2 tuo2 ， yang2 shou3 yi4 zi4 de2 。
- yan3 jian3 hu4 chu1 mo4 ， ri4 ci3 bao3 yu2 shi2 。
- you4 you3 cui4 yu3 qin2 ， qun2 fei1 xi3 bin1 ke4 。
- kou3 xian2 gan4 di4 hua1 ， jin4 wo3 ruo4 xiang1 shi2 。
- kai1 xuan1 xin1 kuang4 jue2 ， shang4 xia4 wu2 yi4 se4 。
- qi4 xiang4 te4 qing1 zhuang4 ， suo3 lan3 zhe2 kuai4 shi4 。
- yu3 xin1 ben3 gao1 sa3 ， wu4 wei4 chen2 tu3 ge2 。
- bu4 zhi1 ren2 jian1 shi4 ， you3 ci3 wu4 wai4 ji4 。
- luo4 ri4 jiang1 deng1 zhou1 ， di1 hui2 kong1 zi4 xi1 。

## 注释

## 译文

## 赏析
