---
id: su-shun-qin-qing-zhou-bai
title: 庆州败
titlePinyin: qing4 zhou1 bai4
titleSlug: qing-zhou-bai
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无战王者师，有备军之志。
- 天下承平数十年，此语虽存人所弃。
- 今岁西戎背世盟，直随秋风寇边城。
- 屠杀熟户烧障堡，十万驰骋山岳倾。
- 国家防塞今有谁，官为承制乳臭儿。
- 酣觞大嚼乃事业，何尝识会兵之机。
- 符移火急搜卒乘，意谓就戮如缚尸。
- 未成一军已出战，驱逐急使缘崄巇。
- 马肥甲重士饱喘，虽有弓剑何所施。
- 连颠自欲堕深谷，虏骑笑指声嘻嘻。
- 一麾发伏鴈行出，山下掩截成重围。
- 我军免胄乞死所，承制面缚交涕洟。
- 逡巡下令艺者全，争献小技歌且吹。
- 其余鼻馘放之去，东走矢液皆淋漓。
- 首无耳准若怪兽，不自媿耻犹生归。
- 守者沮气陷者苦，尽由主将之所为。
- 地机不见欲侥胜，羞辱中国堪伤悲。

## 拼音
- wu2 zhan4 wang2 zhe3 shi1 ， you3 bei4 jun1 zhi1 zhi4 。
- tian1 xia4 cheng2 ping2 shu4 shi2 nian2 ， ci3 yu3 sui1 cun2 ren2 suo3 qi4 。
- jin1 sui4 xi1 rong2 bei4 shi4 meng2 ， zhi2 sui2 qiu1 feng1 kou4 bian1 cheng2 。
- tu2 sha1 shu2 hu4 shao1 zhang4 bao3 ， shi2 wan4 chi2 cheng3 shan1 yue4 qing1 。
- guo2 jia1 fang2 sai1 jin1 you3 shui2 ， guan1 wei4 cheng2 zhi4 ru3 chou4 er2 。
- han1 shang1 da4 jiao2 nai3 shi4 ye4 ， he2 chang2 shi2 hui4 bing1 zhi1 ji1 。
- fu2 yi2 huo3 ji2 sou1 zu2 cheng2 ， yi4 wei4 jiu4 lu4 ru2 fu4 shi1 。
- wei4 cheng2 yi4 jun1 yi3 chu1 zhan4 ， qu1 zhu2 ji2 shi3 yuan2 xian3 xi1 。
- ma3 fei2 jia3 zhong4 shi4 bao3 chuan3 ， sui1 you3 gong1 jian4 he2 suo3 shi1 。
- lian2 dian1 zi4 yu4 duo4 shen1 gu3 ， lu3 qi2 xiao4 zhi3 sheng1 xi1 xi1 。
- yi4 hui1 fa1 fu2 yan4 xing2 chu1 ， shan1 xia4 yan3 jie2 cheng2 chong2 wei2 。
- wo3 jun1 mian3 zhou4 qi3 si3 suo3 ， cheng2 zhi4 mian4 fu4 jiao1 ti4 yi2 。
- qun1 xun2 xia4 ling4 yi4 zhe3 quan2 ， zheng1 xian4 xiao3 ji4 ge1 qie3 chui1 。
- qi2 yu2 bi2 guo2 fang4 zhi1 qu4 ， dong1 zou3 shi3 ye4 jie1 lin2 li2 。
- shou3 wu2 er3 zhun3 ruo4 guai4 shou4 ， bu2 zi4 kui4 chi3 you2 sheng1 gui1 。
- shou3 zhe3 ju3 qi4 xian4 zhe3 ku3 ， jin4 you2 zhu3 jiang4 zhi1 suo3 wei4 。
- di4 ji1 bu2 jian4 yu4 jiao3 sheng4 ， xiu1 ru3 zhong1 guo2 kan1 shang1 bei1 。

## 注释

## 译文

## 赏析
