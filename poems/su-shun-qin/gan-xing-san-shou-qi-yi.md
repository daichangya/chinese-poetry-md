---
id: su-shun-qin-gan-xing-san-shou-qi-yi
title: 感兴三首  其一
titlePinyin: gan3 xing1 san1 shou3     qi2 yi1
titleSlug: gan-xing-san-shou-qi-yi
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 后寝藏衣冠，前庙宅神主。
- 吾闻诸礼经，此制出中古。
- 秦嬴蚀先法，乃复祭于墓。
- 汉衣以月游，于道盖无取。
- 宣帝尊祖庙，失制徧九土。
- 孝元酌前文，一旦悉除去。
- 魏帝乐铜台，遗令置歌舞。
- 昏嗣竟从之，此事狂夫阻。
- 唐制益纷华，诸陵锁嫔御。
- 旷女日哀吟，于先亦奚补。
- 吾朝三圣人，乘云不可覩。
- 威灵已霄汉，嗣皇念宗祖。
- 绘事移天光，刻象肖神武。
- 徧敕旧游地，输材起宫宇。
- 阶墄扣以金，墙壁衣之黼。
- 功既即奉迎，法仗叠箫鼓。
- 玩好择珍奇，目夺不可数。
- 三京佛老家，已有十数处。
- 朝家虽奉先，越礼古不许。
- 君不祭臣仆，父不祭支庶。
- 丹楹岂非孝，圣贬甚萧斧。
- 大祀当以时，寝庙即其所。
- 惜哉共俭德，乃为侈所蛊。
- 痛乎神圣姿，遂与夷为侣。
- 苍生何其愚，瞻叹走旁午。
- 贱子私自嗟，伤时泪如雨。

## 拼音
- hou4 qin3 cang2 yi1 guan1 ， qian2 miao4 zhai2 shen2 zhu3 。
- wu2 wen2 zhu1 li3 jing1 ， ci3 zhi4 chu1 zhong1 gu3 。
- qin2 ying2 shi2 xian1 fa3 ， nai3 fu4 ji4 yu2 mu4 。
- han4 yi1 yi3 yue4 you2 ， yu2 dao4 gai4 wu2 qu3 。
- xuan1 di4 zun1 zu3 miao4 ， shi1 zhi4 bian4 jiu3 tu3 。
- xiao4 yuan2 zhuo2 qian2 wen2 ， yi2 dan4 xi1 chu2 qu4 。
- wei4 di4 le4 tong2 tai2 ， yi2 ling4 zhi4 ge1 wu3 。
- hun1 si4 jing4 cong2 zhi1 ， ci3 shi4 kuang2 fu1 zu3 。
- tang2 zhi4 yi4 fen1 hua2 ， zhu1 ling2 suo3 pin2 yu4 。
- kuang4 nü3 ri4 ai1 yin2 ， yu2 xian1 yi4 xi1 bu3 。
- wu2 chao2 san1 sheng4 ren2 ， cheng2 yun2 bu4 ke3 du3 。
- wei1 ling2 yi3 xiao1 han4 ， si4 huang2 nian4 zong1 zu3 。
- hui4 shi4 yi2 tian1 guang1 ， ke4 xiang4 xiao4 shen2 wu3 。
- bian4 chi4 jiu4 you2 di4 ， shu1 cai2 qi3 gong1 yu3 。
- jie1 qi1 kou4 yi3 jin1 ， qiang2 bi4 yi1 zhi1 fu3 。
- gong1 ji4 ji2 feng4 ying2 ， fa3 zhang4 die2 xiao1 gu3 。
- wan2 hao3 ze2 zhen1 qi2 ， mu4 duo2 bu4 ke3 shu4 。
- san1 jing1 fo2 lao3 jia1 ， yi3 you3 shi2 shu4 chu4 。
- chao2 jia1 sui1 feng4 xian1 ， yue4 li3 gu3 bu4 xu3 。
- jun1 bu2 ji4 chen2 pu2 ， fu4 bu2 ji4 zhi1 shu4 。
- dan1 ying2 qi3 fei1 xiao4 ， sheng4 bian3 shen4 xiao1 fu3 。
- da4 si4 dang1 yi3 shi2 ， qin3 miao4 ji2 qi2 suo3 。
- xi1 zai1 gong4 jian3 de2 ， nai3 wei4 chi3 suo3 gu3 。
- tong4 hu1 shen2 sheng4 zi1 ， sui4 yu3 yi2 wei4 lü3 。
- cang1 sheng1 he2 qi2 yu2 ， zhan1 tan4 zou3 pang2 wu3 。
- jian4 zi3 si1 zi4 jie1 ， shang1 shi2 lei4 ru2 yu3 。

## 注释

## 译文

## 赏析
