---
id: su-shun-qin-shu-shi
title: 蜀士
titlePinyin: shu3 shi4
titleSlug: shu-shi
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀国天下险，奇怪生中间。
- 有士贾其姓，抱材东入关。
- 献册叩谏鼓，其言蔚可观。
- 愿以微贱躯，一得至上前。
- 掉舌灭西寇，画地收幽燕。
- 且云太平久，兵战无人言。
- 臣尝学其法，自集数百篇。
- 治乱与成败，密然不可删。
- 三献辄罢去，志屈心悲酸。
- 将相门户深，欲往复见拦。
- 负贩冒日热，引重冲雪寒。
- 羁苦辇毂下，以图晨夕餐。
- 如此三岁余，夜夜抱膝叹。
- 义者或赈给，遂复归巴川。
- 嗟乎区宇大，此徒亦已緐。
- 城市与岩穴，隐默孰辨旃。
- 幸得出自鬻，何惜置末班。
- 吾相柄天下，处事当几先。
- 古之设爵位，盖欲英雄躔。
- 次第立名级，不使智虑闲。
- 稍有才器者，必以禄仕牵。
- 所患在不出，既出那弃捐。
- 放蛟入大水，躯虎还深山。
- 失一故无害，其类莫可攀。

## 拼音
- shu3 guo2 tian1 xia4 xian3 ， qi2 guai4 sheng1 zhong1 jian1 。
- you3 shi4 jia3 qi2 xing4 ， bao4 cai2 dong1 ru4 guan1 。
- xian4 ce4 kou4 jian4 gu3 ， qi2 yan2 wei4 ke3 guan1 。
- yuan4 yi3 wei1 jian4 qu1 ， yi4 de2 zhi4 shang4 qian2 。
- diao4 she2 mie4 xi1 kou4 ， hua4 di4 shou1 you1 yan4 。
- qie3 yun2 tai4 ping2 jiu3 ， bing1 zhan4 wu2 ren2 yan2 。
- chen2 chang2 xue2 qi2 fa3 ， zi4 ji2 shu4 bai3 pian1 。
- zhi4 luan4 yu3 cheng2 bai4 ， mi4 ran2 bu4 ke3 shan1 。
- san1 xian4 zhe2 ba4 qu4 ， zhi4 qu1 xin1 bei1 suan1 。
- jiang4 xiang4 men2 hu4 shen1 ， yu4 wang3 fu4 jian4 lan2 。
- fu4 fan4 mao4 ri4 re4 ， yin3 zhong4 chong1 xue3 han2 。
- ji1 ku3 nian3 gu1 xia4 ， yi3 tu2 chen2 xi1 can1 。
- ru2 ci3 san1 sui4 yu2 ， ye4 ye4 bao4 xi1 tan4 。
- yi4 zhe3 huo4 zhen4 gei3 ， sui4 fu4 gui1 ba1 chuan1 。
- jie1 hu1 qu1 yu3 da4 ， ci3 tu2 yi4 yi3 fan2 。
- cheng2 shi4 yu3 yan2 xue2 ， yin3 mo4 shu2 bian4 zhan1 。
- xing4 de2 chu1 zi4 yu4 ， he2 xi1 zhi4 mo4 ban1 。
- wu2 xiang1 bing3 tian1 xia4 ， chu3 shi4 dang1 ji3 xian1 。
- gu3 zhi1 she4 jue2 wei4 ， gai4 yu4 ying1 xiong2 chan2 。
- ci4 di4 li4 ming2 ji2 ， bu4 shi3 zhi4 lü4 xian2 。
- shao1 you3 cai2 qi4 zhe3 ， bi4 yi3 lu4 shi4 qian1 。
- suo3 huan4 zai4 bu4 chu1 ， ji4 chu1 na4 qi4 juan1 。
- fang4 jiao1 ru4 da4 shui3 ， qu1 hu3 hai2 shen1 shan1 。
- shi1 yi2 gu4 wu2 hai4 ， qi2 lei4 mo4 ke3 pan1 。

## 注释

## 译文

## 赏析
