---
id: su-shun-qin-lan-tian-wu-zhen-si-zuo
title: 蓝田悟真寺作
titlePinyin: lan2 tian2 wu4 zhen1 si4 zuo4
titleSlug: lan-tian-wu-zhen-si-zuo
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旅食长安城，回遑奔走无停行。
- 清怀壮抱失素尚，胸中堆积尘土生。
- 偷闲得至玉峰下，为闻悟真之寺之嘉名。
- 杖邛赤脚渡蓝水，细流激激心骨清。
- 仰看苍山高峰旁，白云明灭藏日光。
- 行人遥指置寺处，正在白云之中央。
- 逡巡缘栈更险绝，攀萝扪壁随低昂。
- 朋行咫尺乃相失，已与云雾相翱翔。
- 时闻啼鸟如吹竹，数步一休还纵目。
- 行行未知高则危，下视昏烟覆平陆。
- 满岩佳树尤朴樕，赫赤如霞间浓绿。
- 是时八月初，路旁已见芬芬菊。
- 贪奇恋景不知倦，侧睥又复心瑟缩。
- 神魂飞下大壑幽，定省移时进双足。
- 寺门高开朝日辉，丹青黯澹唐时屋。
- 老僧引我周游看，且云白氏子诗乃实录。
- 此诗畴昔予所闻，殷殷更向碑前读。
- 按言索像今无复，惟有流泉数道如车辐。
- 我嫌世累欲暂居，又云此地无留宿。
- 殿宇之后林莽中，日暮尝有虎豹伏。
- 凿石龛边崖至深，近有浮屠于此相枨触。
- 悁心宿忿两不解，一乃颠挤死其谷。
- 我闻为之久颦蹙，此向期将避烦辱。
- 不为伤生事，争如平地随流俗。
- 叹息回头急出山，始觉全躯已为福。

## 拼音
- lü3 shi2 chang2 an1 cheng2 ， hui2 huang2 ben1 zou3 wu2 ting2 xing2 。
- qing1 huai2 zhuang4 bao4 shi1 su4 shang4 ， xiong1 zhong1 dui1 ji1 chen2 tu3 sheng1 。
- tou1 xian2 de2 zhi4 yu4 feng1 xia4 ， wei4 wen2 wu4 zhen1 zhi1 si4 zhi1 jia1 ming2 。
- zhang4 qiong2 chi4 jiao3 du4 lan2 shui3 ， xi4 liu2 ji1 ji1 xin1 gu3 qing1 。
- yang3 kan4 cang1 shan1 gao1 feng1 pang2 ， bai2 yun2 ming2 mie4 cang2 ri4 guang1 。
- xing2 ren2 yao2 zhi3 zhi4 si4 chu4 ， zheng4 zai4 bai2 yun2 zhi1 zhong1 yang1 。
- qun1 xun2 yuan2 zhan4 geng4 xian3 jue2 ， pan1 luo2 men2 bi4 sui2 di1 ang2 。
- peng2 xing2 zhi3 chi3 nai3 xiang1 shi1 ， yi3 yu3 yun2 wu4 xiang1 ao2 xiang2 。
- shi2 wen2 ti2 niao3 ru2 chui1 zhu2 ， shu4 bu4 yi4 xiu1 hai2 zong4 mu4 。
- xing2 xing2 wei4 zhi1 gao1 ze2 wei1 ， xia4 shi4 hun1 yan1 fu4 ping2 lu4 。
- man3 yan2 jia1 shu4 you2 pu3 su4 ， he4 chi4 ru2 xia2 jian1 nong2 lü4 。
- shi4 shi2 ba1 yue4 chu1 ， lu4 pang2 yi3 jian4 fen1 fen1 ju2 。
- tan1 qi2 lian4 jing3 bu4 zhi1 juan4 ， ce4 pi4 you4 fu4 xin1 se4 suo1 。
- shen2 hun2 fei1 xia4 da4 he4 you1 ， ding4 sheng3 yi2 shi2 jin4 shuang1 zu2 。
- si4 men2 gao1 kai1 chao2 ri4 hui1 ， dan1 qing1 an4 dan4 tang2 shi2 wu1 。
- lao3 seng1 yin3 wo3 zhou1 you2 kan4 ， qie3 yun2 bai2 shi4 zi3 shi1 nai3 shi2 lu4 。
- ci3 shi1 chou2 xi1 yu3 suo3 wen2 ， yin1 yin1 geng4 xiang4 bei1 qian2 du2 。
- an4 yan2 suo3 xiang4 jin1 wu2 fu4 ， wei2 you3 liu2 quan2 shu4 dao4 ru2 che1 fu2 。
- wo3 xian2 shi4 lei4 yu4 zan4 ju1 ， you4 yun2 ci3 di4 wu2 liu2 su4 。
- dian4 yu3 zhi1 hou4 lin2 mang3 zhong1 ， ri4 mu4 chang2 you3 hu3 bao4 fu2 。
- zao2 shi2 kan1 bian1 ya2 zhi4 shen1 ， jin4 you3 fu2 tu2 yu2 ci3 xiang1 cheng2 chu4 。
- yuan1 xin1 su4 fen4 liang3 bu4 jie3 ， yi4 nai3 dian1 ji3 si3 qi2 gu3 。
- wo3 wen2 wei4 zhi1 jiu3 pin2 cu4 ， ci3 xiang4 qi1 jiang1 bi4 fan2 ru3 。
- bu2 wei4 shang1 sheng1 shi4 ， zheng1 ru2 ping2 di4 sui2 liu2 su2 。
- tan4 xi1 hui2 tou2 ji2 chu1 shan1 ， shi3 jue2 quan2 qu1 yi3 wei4 fu2 。

## 注释

## 译文

## 赏析
