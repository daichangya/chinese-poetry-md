---
id: su-shun-qin-feng-chou-gong-su-xue-shi-jian-zhao-zhi-zuo
title: 奉酬公素学士见招之作
titlePinyin: feng4 chou2 gong1 su4 xue2 shi4 jian4 zhao1 zhi1 zuo4
titleSlug: feng-chou-gong-su-xue-shi-jian-zhao-zhi-zuo
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生交分耻苟合，贵以道义久可要。
- 薄俗盈虚逐势利，清风緜邈日已凋。
- 长吟宇宙独引领，浩浩万古与我遥。
- 安得此身有两翅，飒然远举随风飙。
- 近逢公素我同好，厌愤偷俗常鬰陶。
- 君方调官镇京口，我以重罪废本朝。
- 身虽俱在大江外，不得会合烦相邀。
- 秋风八月天地肃，千里明回草木焦。
- 夕霜惨烈气节劲，激起壮思冲斗杓。
- 岂如儿女但悲感，唧唧吟叹随螳蜩。
- 拟攀飞云抱明月，欲踏海门观怒涛。
- 念君治所近不远，江山蟠辟气象豪。
- 楼头阴明变霞雾，槛下日夕鬭蜃蛟。
- 便将一往刷滞闷，去兴草茁不可薅。
- 呼儿襥衣办舟楫，一日百里岂惮劳。
- 君方酒酣亦思我，奔墨纸上为长谣。
- 上言风物丽复壮，下述宴集乐且遨。
- 意我羁愁正无赖，欲以此事相夸招。
- 此篇笔绝墨未渗，我舟适到范老桥。
- 古人千里有神会，以兹可信非相辽。
- 倜然不以穷见弃，旷然不以位自骄。
- 开缄朗咏毛发竦，通夕噤痒睫不交。
- 病膜谁将宝篦刮，痒背恰得仙人抓。
- 长川奔浑走一气，巨镇截嶭上赤霄。
- 又如阴云载雷电，光怪迸漏不可包。
- 惊呼叹伏已不暇，焉敢有意急其高。
- 却疑欺我老困顿，故作大句来相鏖。
- 近罹罪辱舌虽在，每避嫌谤口已胶。
- 更遭掀搅岂不畏，欲取笔砚俱焚烧。
- 既承嘉命敢无报，将吐复茹移昏朝。
- 留连日日奉杯宴，殊无闲隙吟风骚。
- 看君岸帻卷大白，有似巨浸吸百潮。
- 宾从倾颓尚未厌，直恐溃烂肠与脬。
- 神迷耳热眼生缬，嚼尽宝墨狂酲消。
- 欢流乐极古所戒，不免厌旦潜遁逃。
- 还家数日却愁寂，梦中犹奉笑与嘲。
- 强为短篇答高谊，鄙事轧轧空自挠。
- 览之捧腹定绝倒，幸为投弃无传抄。
- 相思复拟往相会，予今岂复如系匏。
- 行看雪夜景清绝，更乘逸兴飞轻舠。

## 拼音
- ren2 sheng1 jiao1 fen1 chi3 gou3 he2 ， gui4 yi3 dao4 yi4 jiu3 ke3 yao4 。
- bao2 su2 ying2 xu1 zhu2 shi4 li4 ， qing1 feng1 mian2 miao3 ri4 yi3 diao1 。
- chang2 yin2 yu3 zhou4 du2 yin3 ling3 ， hao4 hao4 wan4 gu3 yu3 wo3 yao2 。
- an1 de2 ci3 shen1 you3 liang3 chi4 ， sa4 ran2 yuan3 ju3 sui2 feng1 biao1 。
- jin4 feng2 gong1 su4 wo3 tong2 hao4 ， yan4 fen4 tou1 su2 chang2 yu4 tao2 。
- jun1 fang1 tiao2 guan1 zhen4 jing1 kou3 ， wo3 yi3 zhong4 zui4 fei4 ben3 chao2 。
- shen1 sui1 ju4 zai4 da4 jiang1 wai4 ， bu4 de2 hui4 he2 fan2 xiang1 yao1 。
- qiu1 feng1 ba1 yue4 tian1 di4 su4 ， qian1 li3 ming2 hui2 cao3 mu4 jiao1 。
- xi1 shuang1 can3 lie4 qi4 jie2 jin4 ， ji1 qi3 zhuang4 si1 chong1 dou4 shao2 。
- qi3 ru2 er2 nü3 dan4 bei1 gan3 ， ji1 ji1 yin2 tan4 sui2 tang2 tiao2 。
- ni3 pan1 fei1 yun2 bao4 ming2 yue4 ， yu4 ta4 hai3 men2 guan1 nu4 tao1 。
- nian4 jun1 zhi4 suo3 jin4 bu4 yuan3 ， jiang1 shan1 pan2 pi4 qi4 xiang4 hao2 。
- lou2 tou2 yin1 ming2 bian4 xia2 wu4 ， kan3 xia4 ri4 xi1 dou4 shen4 jiao1 。
- bian4 jiang1 yi4 wang3 shua1 zhi4 men1 ， qu4 xing1 cao3 zhuo2 bu4 ke3 hao1 。
- hu1 er2 fu2 yi1 ban4 zhou1 ji2 ， yi2 ri4 bai3 li3 qi3 dan4 lao2 。
- jun1 fang1 jiu3 han1 yi4 si1 wo3 ， ben1 mo4 zhi3 shang4 wei4 chang2 yao2 。
- shang4 yan2 feng1 wu4 li4 fu4 zhuang4 ， xia4 shu4 yan4 ji2 le4 qie3 ao2 。
- yi4 wo3 ji1 chou2 zheng4 wu2 lai4 ， yu4 yi3 ci3 shi4 xiang1 kua1 zhao1 。
- ci3 pian1 bi3 jue2 mo4 wei4 shen4 ， wo3 zhou1 shi4 dao4 fan4 lao3 qiao2 。
- gu3 ren2 qian1 li3 you3 shen2 hui4 ， yi3 zi1 ke3 xin4 fei1 xiang1 liao2 。
- ti4 ran2 bu4 yi3 qiong2 jian4 qi4 ， kuang4 ran2 bu4 yi3 wei4 zi4 jiao1 。
- kai1 jian1 lang3 yong3 mao2 fa4 song3 ， tong1 xi1 jin4 yang3 jie2 bu4 jiao1 。
- bing4 mo2 shui2 jiang1 bao3 bi4 gua1 ， yang3 bei4 qia4 de2 xian1 ren2 zhua1 。
- chang2 chuan1 ben1 hun2 zou3 yi2 qi4 ， ju4 zhen4 jie2 nie4 shang4 chi4 xiao1 。
- you4 ru2 yin1 yun2 zai3 lei2 dian4 ， guang1 guai4 beng4 lou4 bu4 ke3 bao1 。
- jing1 hu1 tan4 fu2 yi3 bu4 xia2 ， yan1 gan3 you3 yi4 ji2 qi2 gao1 。
- que4 yi2 qi1 wo3 lao3 kun4 dun4 ， gu4 zuo4 da4 ju4 lai2 xiang1 ao2 。
- jin4 li2 zui4 ru3 she2 sui1 zai4 ， mei3 bi4 xian2 bang4 kou3 yi3 jiao1 。
- geng4 zao1 xian1 jiao3 qi3 bu2 wei4 ， yu4 qu3 bi3 yan4 ju4 fen2 shao1 。
- ji4 cheng2 jia1 ming4 gan3 wu2 bao4 ， jiang1 tu3 fu4 ru2 yi2 hun1 chao2 。
- liu2 lian2 ri4 ri4 feng4 bei1 yan4 ， shu1 wu2 xian2 xi4 yin2 feng1 sao1 。
- kan4 jun1 an4 ze2 juan4 da4 bai2 ， you3 si4 ju4 jin4 xi1 bai3 chao2 。
- bin1 cong2 qing1 tui2 shang4 wei4 yan4 ， zhi2 kong3 kui4 lan4 chang2 yu3 pao1 。
- shen2 mi2 er3 re4 yan3 sheng1 xie2 ， jiao2 jin4 bao3 mo4 kuang2 cheng2 xiao1 。
- huan1 liu2 le4 ji2 gu3 suo3 jie4 ， bu4 mian3 yan4 dan4 qian2 dun4 tao2 。
- hai2 jia1 shu4 ri4 que4 chou2 ji4 ， meng4 zhong1 you2 feng4 xiao4 yu3 chao2 。
- qiang2 wei4 duan3 pian1 da2 gao1 yi4 ， bi3 shi4 ya4 ya4 kong1 zi4 nao2 。
- lan3 zhi1 peng3 fu4 ding4 jue2 dao3 ， xing4 wei4 tou2 qi4 wu2 chuan2 chao1 。
- xiang1 si1 fu4 ni3 wang3 xiang1 hui4 ， yu3 jin1 qi3 fu4 ru2 xi4 pao2 。
- xing2 kan4 xue3 ye4 jing3 qing1 jue2 ， geng4 cheng2 yi4 xing1 fei1 qing1 dao1 。

## 注释

## 译文

## 赏析
