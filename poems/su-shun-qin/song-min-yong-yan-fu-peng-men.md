---
id: su-shun-qin-song-min-yong-yan-fu-peng-men
title: 送闵永言赴彭门
titlePinyin: song4 min3 yong3 yan2 fu4 peng2 men2
titleSlug: song-min-yong-yan-fu-peng-men
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鄙性背时向，处世介且迂。
- 自固以为节，人皆指为愚。
- 少年宦京邑，与众颇异涂。
- 一朝被放弃，漂然落江湖。
- 江湖信美矣，心迹抑更孤。
- 永言金闺彦，器识当世无。
- 机发弦上矢，辩走盘中珠。
- 高风乐溪山，耻与势利趋。
- 殊科二十年，不肯仕京都。
- 顾我穷悴者，一笑情相于。
- 日日奉杯宴，但觉怀抱摅。
- 琼琚照坐席，内顾瓦砾粗。
- 未饮心自醉，相对气已舒。
- 得忘羁旅忧，盖以道义俱。
- 云间宿古寺，花下招歌姝。
- 胜境寻已徧，赏心未尝孤。
- 玺书趣赴治，候吏拥舳舻。
- 秋风卷在旆，喧喧指东徐。
- 郊亭对别酒，我独增悲吁。
- 人生大块间，气类有万殊。
- 贤愚各有合，惟予邈无徒。
- 君子误见知，交契若勘符。
- 一旦又暌索，千里成阔疎。
- 期君早自奋，佐时发雄图。
- 功成速收身，单舸还东吴。
- 自头青林下，尊酒相从娱。

## 拼音
- bi3 xing4 bei4 shi2 xiang4 ， chu3 shi4 jie4 qie3 yu1 。
- zi4 gu4 yi3 wei2 jie2 ， ren2 jie1 zhi3 wei4 yu2 。
- shao4 nian2 huan4 jing1 yi4 ， yu3 zhong4 po1 yi4 tu2 。
- yi4 chao2 bei4 fang4 qi4 ， piao1 ran2 luo4 jiang1 hu2 。
- jiang1 hu2 xin4 mei3 yi3 ， xin1 ji4 yi4 geng4 gu1 。
- yong3 yan2 jin1 gui1 yan4 ， qi4 shi2 dang1 shi4 wu2 。
- ji1 fa1 xian2 shang4 shi3 ， bian4 zou3 pan2 zhong1 zhu1 。
- gao1 feng1 le4 xi1 shan1 ， chi3 yu3 shi4 li4 qu1 。
- shu1 ke1 er4 shi2 nian2 ， bu4 ken3 shi4 jing1 dou1 。
- gu4 wo3 qiong2 cui4 zhe3 ， yi2 xiao4 qing2 xiang1 yu2 。
- ri4 ri4 feng4 bei1 yan4 ， dan4 jue2 huai2 bao4 shu1 。
- qiong2 ju1 zhao4 zuo4 xi2 ， nei4 gu4 wa3 li4 cu1 。
- wei4 yin3 xin1 zi4 zui4 ， xiang1 dui4 qi4 yi3 shu1 。
- de2 wang4 ji1 lü3 you1 ， gai4 yi3 dao4 yi4 ju4 。
- yun2 jian1 su4 gu3 si4 ， hua1 xia4 zhao1 ge1 shu1 。
- sheng4 jing4 xun2 yi3 bian4 ， shang3 xin1 wei4 chang2 gu1 。
- xi3 shu1 qu4 fu4 zhi4 ， hou4 li4 yong1 zhu2 lu2 。
- qiu1 feng1 juan4 zai4 pei4 ， xuan1 xuan1 zhi3 dong1 xu2 。
- jiao1 ting2 dui4 bie2 jiu3 ， wo3 du2 zeng1 bei1 xu1 。
- ren2 sheng1 da4 kuai4 jian1 ， qi4 lei4 you3 wan4 shu1 。
- xian2 yu2 ge4 you3 he2 ， wei2 yu3 miao3 wu2 tu2 。
- jun1 zi3 wu4 jian4 zhi1 ， jiao1 qi4 ruo4 kan1 fu2 。
- yi2 dan4 you4 kui2 suo3 ， qian1 li3 cheng2 kuo4 shu1 。
- qi1 jun1 zao3 zi4 fen4 ， zuo3 shi2 fa1 xiong2 tu2 。
- gong1 cheng2 su4 shou1 shen1 ， dan1 ge3 hai2 dong1 wu2 。
- zi4 tou2 qing1 lin2 xia4 ， zun1 jiu3 xiang1 cong2 yu2 。

## 注释

## 译文

## 赏析
