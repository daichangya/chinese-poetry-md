---
id: su-shun-qin-lie-hu-pian
title: 猎狐篇
titlePinyin: lie4 hu2 pian1
titleSlug: lie-hu-pian
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老狐宅城隅，涵养体丰大。
- 不知窟穴处，草木但掩蔼。
- 秋食承露禾，夏饮灌园派。
- 暮夜出旁舍，鸡畜遭横害。
- 晚登埤堄鸣，呼吸召百怪。
- 或为婴儿啼，或变艳妇态。
- 不知几十年，出处颇安泰。
- 古语比社鼠，盖亦有恃赖。
- 邑中年少儿，耽猎若沈瘵。
- 远郊尽雉兔，近水歼鳞介。
- 养犬号青鹘，逐兽驰不再。
- 勇闻此老孤，取必将自快。
- 纵犬索幽邃，张人作疆界。
- 兹时颇窘急，迸出赤电骇。
- 群小助呼嗥，奔驰数颠沛。
- 所向不能入，有类狼失狈。
- 钩牙咋巨颡，髓血相溃沫。
- 喘叫遂死矣，争观若期会。
- 何暇正丘首，腥臊满蓬艾。
- 数穴相穿通，城堞几隳坏。
- 久纵此凶妖，一旦果祸败。
- 皮为榻上藉，肉作盘中脍。
- 观此为之吟，书以为警戒。

## 拼音
- lao3 hu2 zhai2 cheng2 yu2 ， han2 yang3 ti3 feng1 da4 。
- bu4 zhi1 ku1 xue2 chu4 ， cao3 mu4 dan4 yan3 ai3 。
- qiu1 shi2 cheng2 lu4 he2 ， xia4 yin3 guan4 yuan2 pai4 。
- mu4 ye4 chu1 pang2 she4 ， ji1 chu4 zao1 heng2 hai4 。
- wan3 deng1 pi2 ni4 ming2 ， hu1 xi1 zhao4 bai3 guai4 。
- huo4 wei4 ying1 er2 ti2 ， huo4 bian4 yan4 fu4 tai4 。
- bu4 zhi1 ji3 shi2 nian2 ， chu1 chu4 po1 an1 tai4 。
- gu3 yu3 bi3 she4 shu3 ， gai4 yi4 you3 shi4 lai4 。
- yi4 zhong1 nian2 shao4 er2 ， dan1 lie4 ruo4 shen3 zhai4 。
- yuan3 jiao1 jin4 zhi4 tu4 ， jin4 shui3 jian1 lin2 jie4 。
- yang3 quan3 hao4 qing1 hu2 ， zhu2 shou4 chi2 bu2 zai4 。
- yong3 wen2 ci3 lao3 gu1 ， qu3 bi4 jiang1 zi4 kuai4 。
- zong4 quan3 suo3 you1 sui4 ， zhang1 ren2 zuo4 jiang1 jie4 。
- zi1 shi2 po1 jiong3 ji2 ， beng4 chu1 chi4 dian4 hai4 。
- qun2 xiao3 zhu4 hu1 hao2 ， ben1 chi2 shu4 dian1 pei4 。
- suo3 xiang4 bu4 neng2 ru4 ， you3 lei4 lang2 shi1 bei4 。
- gou1 ya2 za3 ju4 sang3 ， sui3 xue4 xiang1 kui4 mo4 。
- chuan3 jiao4 sui4 si3 yi3 ， zheng1 guan1 ruo4 qi1 hui4 。
- he2 xia2 zheng4 qiu1 shou3 ， xing1 sao4 man3 peng2 ai4 。
- shu4 xue2 xiang1 chuan1 tong1 ， cheng2 die2 ji3 hui1 huai4 。
- jiu3 zong4 ci3 xiong1 yao1 ， yi2 dan4 guo3 huo4 bai4 。
- pi2 wei4 ta4 shang4 jie4 ， rou4 zuo4 pan2 zhong1 kuai4 。
- guan1 ci3 wei4 zhi1 yin2 ， shu1 yi3 wei2 jing3 jie4 。

## 注释

## 译文

## 赏析
