---
id: su-shun-qin-jiu-yue-wu-ri-ye-chu-pan-men-bo-yu-hu-jian-ou-cheng-mi-hui-zuo-shang-shu-34b1f520
title: 九月五日夜出盘门泊于湖间偶成密会坐上书吴黄尉
titlePinyin: jiu3 yue4 wu3 ri4 ye4 chu1 pan2 men2 bo2 yu2 hu2 jian1 ou3 cheng2 mi4 hui4 zuo4 shang4 shu1 wu2 huang2 wei4
titleSlug: jiu-yue-wu-ri-ye-chu-pan-men-bo-yu-hu-jian-ou-cheng-mi-hui-zuo-shang-shu-34b1f520
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绀油幙见黄金钩，贝玑磊落澄不流。
- 纷纷媚影动波上，的的远势横沙头。
- 前山渐昏渔唱息，唯有疎苇吟穷秋。
- 予方弭檝对此景，时欲乘兴长夜游。
- 青蛾荡桨忽远至，虽有雅约犹嚬羞。
- 彩舟鲜明四窗辟，兰酎辛滑嘉宾留。
- 歌余清冽贯众耳，笑动姿采生香㡚。
- 玉盘脍鲈光一色，饤簇殽核随所搜。
- 河斜参倒气逾治，我起饮子子必酬。
- 共知此会不易得，邂逅得此难再求。
- 区区才知自劳役，扰扰尘俗多悲忧。
- 已醉更歌更起舞，明日分散空离愁。

## 拼音
- gan4 you2 mu4 jian4 huang2 jin1 gou1 ， bei4 ji1 lei3 luo4 cheng2 bu4 liu2 。
- fen1 fen1 mei4 ying3 dong4 bo1 shang4 ， de0 de0 yuan3 shi4 heng2 sha1 tou2 。
- qian2 shan1 jian4 hun1 yu2 chang4 xi1 ， wei2 you3 shu1 wei3 yin2 qiong2 qiu1 。
- yu3 fang1 mi3 ji2 dui4 ci3 jing3 ， shi2 yu4 cheng2 xing4 chang2 ye4 you2 。
- qing1 e2 dang4 jiang3 hu1 yuan3 zhi4 ， sui1 you3 ya3 yue1 you2 pin2 xiu1 。
- cai3 zhou1 xian1 ming2 si4 chuang1 pi4 ， lan2 zhou4 xin1 hua2 jia1 bin1 liu2 。
- ge1 yu2 qing1 lie4 guan4 zhong4 er3 ， xiao4 dong4 zi1 cai3 sheng1 xiang1 㡚 。
- yu4 pan2 kuai4 lu2 guang1 yi2 se4 ， ding4 cu4 yao2 he2 sui2 suo3 sou1 。
- he2 xie2 can1 dao3 qi4 yu2 zhi4 ， wo3 qi3 yin3 zi3 zi3 bi4 chou2 。
- gong4 zhi1 ci3 hui4 bu2 yi4 de2 ， xie4 hou4 de2 ci3 nan2 zai4 qiu2 。
- qu1 qu1 cai2 zhi1 zi4 lao2 yi4 ， rao3 rao3 chen2 su2 duo1 bei1 you1 。
- yi3 zui4 geng4 ge1 geng4 qi3 wu3 ， ming2 ri4 fen1 san4 kong1 li2 chou2 。

## 注释

## 译文

## 赏析
