---
id: su-shun-qin-ji-mao-dong-da-han-you-gan
title: 己卯冬大寒有感
titlePinyin: ji3 mao3 dong1 da4 han2 you3 gan3
titleSlug: ji-mao-dong-da-han-you-gan
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 延川未撤警，夕烽照冰雪。
- 穷边苦寒地，兵气相躔结。
- 主将初临戎，猛思风前发。
- 朝笳吹余哀，叠鼓暮不绝。
- 淹留未见敌，愁端密如发。
- 予闻古烈士，自誓立壮节。
- 丸泥封函关，长缨系南越。
- 本为朝廷羞，宁计身命活。
- 功名非与期，册书岂磨灭。
- 然由在遇专，丑类易翦伐。
- 训士无他才，赏罚在果决。
- 近闻边方奏，中覆多沉没。
- 罪者既稽诛，功者不见阅。
- 虽使颇牧生，勇智当坐竭。
- 或云庙堂上，与彼势相戛。
- 恐其立异勋，欻然自超拔。
- 不知百万师，寒刮肤革裂。
- 关中闲诛敛，农产半匮竭。
- 我欲叫上帝，愿帝下明罚。
- 早令黠虏亡，无为生民孽。

## 拼音
- yan2 chuan1 wei4 che4 jing3 ， xi1 feng1 zhao4 bing1 xue3 。
- qiong2 bian1 ku3 han2 di4 ， bing1 qi4 xiang1 chan2 jie2 。
- zhu3 jiang4 chu1 lin2 rong2 ， meng3 si1 feng1 qian2 fa1 。
- chao2 jia1 chui1 yu2 ai1 ， die2 gu3 mu4 bu4 jue2 。
- yan1 liu2 wei4 jian4 di2 ， chou2 duan1 mi4 ru2 fa1 。
- yu3 wen2 gu3 lie4 shi4 ， zi4 shi4 li4 zhuang4 jie2 。
- wan2 ni2 feng1 han2 guan1 ， chang2 ying1 xi4 nan2 yue4 。
- ben3 wei4 chao2 ting2 xiu1 ， ning2 ji4 shen1 ming4 huo2 。
- gong1 ming2 fei1 yu3 qi1 ， ce4 shu1 qi3 mo2 mie4 。
- ran2 you2 zai4 yu4 zhuan1 ， chou3 lei4 yi4 jian3 fa2 。
- xun4 shi4 wu2 ta1 cai2 ， shang3 fa2 zai4 guo3 jue2 。
- jin4 wen2 bian1 fang1 zou4 ， zhong1 fu4 duo1 chen2 mo4 。
- zui4 zhe3 ji4 ji1 zhu1 ， gong1 zhe3 bu2 jian4 yue4 。
- sui1 shi3 po1 mu4 sheng1 ， yong3 zhi4 dang1 zuo4 jie2 。
- huo4 yun2 miao4 tang2 shang4 ， yu3 bi3 shi4 xiang1 jia2 。
- kong3 qi2 li4 yi4 xun1 ， chua1 ran2 zi4 chao1 ba2 。
- bu4 zhi1 bai3 wan4 shi1 ， han2 gua1 fu1 ge2 lie4 。
- guan1 zhong1 xian2 zhu1 lian3 ， nong2 chan3 ban4 kui4 jie2 。
- wo3 yu4 jiao4 shang4 di4 ， yuan4 di4 xia4 ming2 fa2 。
- zao3 ling4 xia2 lu3 wang2 ， wu2 wei2 sheng1 min2 nie4 。

## 注释

## 译文

## 赏析
