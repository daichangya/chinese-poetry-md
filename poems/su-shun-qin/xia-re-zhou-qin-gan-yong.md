---
id: su-shun-qin-xia-re-zhou-qin-gan-yong
title: 夏热昼寝感咏
titlePinyin: xia4 re4 zhou4 qin3 gan3 yong3
titleSlug: xia-re-zhou-qin-gan-yong
author: 苏舜钦
authorPinyin: su1 shun4 qin1
authorSlug: su-shun-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛夏日苦永，解带坐小轩。
- 对案不能食，挥汗白雨翻。
- 轧轧过午景，宛转无由昏。
- 偃卧一榻上，既觉复梦魂。
- 恬然世虑寂，时被苍蝇喧。
- 睡味胜仙去，忽怳难具论。
- 晨事如隔日，半杂梦寐言。
- 人生贵壮健，及时取荣尊。
- 夏禹惜寸阴，穷治万水源。
- 栉沐风雨中，子哭不入门。
- 况复庸下者，不出强趋奔。
- 奈何耽昼寝，嬾惰守坏垣。
- 念昔年少时，奋迅期孤骞。
- 笔下驱古风，直趣圣所存。
- 山子逐雷电，安肯服短辕。
- 便将决渤澥，出手洗乾坤。
- 文章竟误身，大议谁周爰。
- 捽首下牢狱，殗殗如孤豚。
- 法吏使除籍，其过祗一飧。
- 宾朋四散逐，投窜向僻藩。
- 九虎口牙恶，便欲膏其蹯。
- 上赖天子明，不使钳且髠。
- 此身自流浪，岂能济元元。
- 天下无所归，泛舟旅江邨。
- 春雨看秧稻，落日自灌园。
- 殊乡寡朋友，孰辨石与琨。
- 卷藏经济术，强谈奉狙猿。
- 闲困尚有待，不忍沈湘沅。
- 大暑昼闭户，一径恶草緐。
- 出嫌乌啅噪，行见蛇蜿蜒。
- 蠹书徒盈箧，浊醪徒盈樽。
- 谈笑谁可共，道义孰与敦。
- 终日对稚立，千里远弟昆。
- 此心既无用，不寝徒自烦。
- 况兹昼景长，但厌枕簟温。
- 北窗无纤风，返见赤日痕。
- 流光何辉赫，独不照覆盆。
- 会当破氛祲，血吻叫帝阍。
- 烂尔正国典，旷然涤群寃。
- 奸谗囚大幽，上压九昆仑。
- 贤路自肃爽，朝政不复浑。
- 万物宇宙间，共被阳和恩。

## 拼音
- sheng4 xia4 ri4 ku3 yong3 ， jie3 dai4 zuo4 xiao3 xuan1 。
- dui4 an4 bu4 neng2 shi2 ， hui1 han4 bai2 yu3 fan1 。
- ya4 ya4 guo4 wu3 jing3 ， wan3 zhuan3 wu2 you2 hun1 。
- yan3 wo4 yi2 ta4 shang4 ， ji4 jue2 fu4 meng4 hun2 。
- tian2 ran2 shi4 lü4 ji4 ， shi2 bei4 cang1 ying2 xuan1 。
- shui4 wei4 sheng4 xian1 qu4 ， hu1 huang3 nan2 ju4 lun4 。
- chen2 shi4 ru2 ge2 ri4 ， ban4 za2 meng4 mei4 yan2 。
- ren2 sheng1 gui4 zhuang4 jian4 ， ji2 shi2 qu3 rong2 zun1 。
- xia4 yu3 xi1 cun4 yin1 ， qiong2 zhi4 wan4 shui3 yuan2 。
- zhi4 mu4 feng1 yu3 zhong1 ， zi3 ku1 bu2 ru4 men2 。
- kuang4 fu4 yong1 xia4 zhe3 ， bu4 chu1 qiang2 qu1 ben1 。
- nai4 he2 dan1 zhou4 qin3 ， lan3 duo4 shou3 huai4 yuan2 。
- nian4 xi1 nian2 shao4 shi2 ， fen4 xun4 qi1 gu1 qian1 。
- bi3 xia4 qu1 gu3 feng1 ， zhi2 qu4 sheng4 suo3 cun2 。
- shan1 zi3 zhu2 lei2 dian4 ， an1 ken3 fu2 duan3 yuan2 。
- bian4 jiang1 jue2 bo2 xie4 ， chu1 shou3 xi3 qian2 kun1 。
- wen2 zhang1 jing4 wu4 shen1 ， da4 yi4 shui2 zhou1 yuan2 。
- zuo2 shou3 xia4 lao2 yu4 ， ye4 ye4 ru2 gu1 tun2 。
- fa3 li4 shi3 chu2 ji2 ， qi2 guo4 zhi1 yi4 sun1 。
- bin1 peng2 si4 san4 zhu2 ， tou2 cuan4 xiang4 pi4 fan1 。
- jiu3 hu3 kou3 ya2 e4 ， bian4 yu4 gao1 qi2 fan2 。
- shang4 lai4 tian1 zi3 ming2 ， bu4 shi3 qian2 qie3 kun1 。
- ci3 shen1 zi4 liu2 lang4 ， qi3 neng2 ji4 yuan2 yuan2 。
- tian1 xia4 wu2 suo3 gui1 ， fan4 zhou1 lü3 jiang1 cun1 。
- chun1 yu3 kan4 yang1 dao4 ， luo4 ri4 zi4 guan4 yuan2 。
- shu1 xiang1 gua3 peng2 you3 ， shu2 bian4 shi2 yu3 kun1 。
- juan4 cang2 jing1 ji4 shu4 ， qiang2 tan2 feng4 ju1 yuan2 。
- xian2 kun4 shang4 you3 dai4 ， bu4 ren3 shen3 xiang1 yuan2 。
- da4 shu3 zhou4 bi4 hu4 ， yi2 jing4 e4 cao3 fan2 。
- chu1 xian2 wu1 zhuo2 zao4 ， xing2 jian4 she2 wan1 yan2 。
- du4 shu1 tu2 ying2 qie4 ， zhuo2 lao2 tu2 ying2 zun1 。
- tan2 xiao4 shui2 ke3 gong4 ， dao4 yi4 shu2 yu3 dun1 。
- zhong1 ri4 dui4 zhi4 li4 ， qian1 li3 yuan3 di4 kun1 。
- ci3 xin1 ji4 wu2 yong4 ， bu4 qin3 tu2 zi4 fan2 。
- kuang4 zi1 zhou4 jing3 chang2 ， dan4 yan4 zhen3 dian4 wen1 。
- bei3 chuang1 wu2 xian1 feng1 ， fan3 jian4 chi4 ri4 hen2 。
- liu2 guang1 he2 hui1 he4 ， du2 bu2 zhao4 fu4 pen2 。
- hui4 dang1 po4 fen1 jin4 ， xue4 wen3 jiao4 di4 hun1 。
- lan4 er3 zheng4 guo2 dian3 ， kuang4 ran2 di2 qun2 yuan1 。
- jian1 chan2 qiu2 da4 you1 ， shang4 ya1 jiu3 kun1 lun2 。
- xian2 lu4 zi4 su4 shuang3 ， chao2 zheng4 bu2 fu4 hun2 。
- wan4 wu4 yu3 zhou4 jian1 ， gong4 bei4 yang2 he2 en1 。

## 注释

## 译文

## 赏析
