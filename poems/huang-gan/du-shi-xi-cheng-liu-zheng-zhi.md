---
id: huang-gan-du-shi-xi-cheng-liu-zheng-zhi
title: 读史戏呈刘正之
titlePinyin: du2 shi3 xi4 cheng2 liu2 zheng4 zhi1
titleSlug: du-shi-xi-cheng-liu-zheng-zhi
author: 黄干
authorPinyin: huang2 gan1
authorSlug: huang-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见汉初曹相国，日饮醇酒不事事。
- 相舍后园近吏舍，点吏醉呼不肯避。
- 相国取酒饮园后，恨不呼吏与共醉。
- 又不见后来丙丞相，驭吏不畏丞相嗔。
- 嗜酒酒翻车上茵，醉饱去尔何容身。
- 两公一心相有汉，一夫见辱非吾患。
- 但得时平酒价贱，从渠醉后来相慢。
- 李斯逐客徒自尊，东门黄犬还悲辛。
- 西曹地近不足贵，不过能污车上茵。
- 人言两公固宽平，我谓两吏非庸生。
- 庸生无益两丞相，故辱丞相成其名。
- 至今汉家四百载，曹独为冠丙有声。
- 刘侯刘侯汝太痴，世间曹丙能几个。
- 但知愤世快我意，醉语谁知官小大。
- 却来东屯起田舍，日与田翁相唱和。
- 人道刘侯只是一醉人，谁知胸中自有渭与泾。
- 一双怪眼如老鹰，每于醉后白复青。
- 刘侯藏锋敛锷莫妄用，君家自是提兵冠豸种。

## 拼音
- jun1 bu2 jian4 han4 chu1 cao2 xiang4 guo2 ， ri4 yin3 chun2 jiu3 bu2 shi4 shi4 。
- xiang1 she4 hou4 yuan2 jin4 li4 she4 ， dian3 li4 zui4 hu1 bu4 ken3 bi4 。
- xiang4 guo2 qu3 jiu3 yin3 yuan2 hou4 ， hen4 bu4 hu1 li4 yu3 gong4 zui4 。
- you4 bu2 jian4 hou4 lai2 bing3 cheng2 xiang4 ， yu4 li4 bu2 wei4 cheng2 xiang4 chen1 。
- shi4 jiu3 jiu3 fan1 che1 shang4 yin1 ， zui4 bao3 qu4 er3 he2 rong2 shen1 。
- liang3 gong1 yi4 xin1 xiang1 you3 han4 ， yi4 fu1 jian4 ru3 fei1 wu2 huan4 。
- dan4 de2 shi2 ping2 jiu3 jia4 jian4 ， cong2 qu2 zui4 hou4 lai2 xiang1 man4 。
- li3 si1 zhu2 ke4 tu2 zi4 zun1 ， dong1 men2 huang2 quan3 hai2 bei1 xin1 。
- xi1 cao2 di4 jin4 bu4 zu2 gui4 ， bu2 guo4 neng2 wu1 che1 shang4 yin1 。
- ren2 yan2 liang3 gong1 gu4 kuan1 ping2 ， wo3 wei4 liang3 li4 fei1 yong1 sheng1 。
- yong1 sheng1 wu2 yi4 liang3 cheng2 xiang4 ， gu4 ru3 cheng2 xiang4 cheng2 qi2 ming2 。
- zhi4 jin1 han4 jia1 si4 bai3 zai3 ， cao2 du2 wei4 guan1 bing3 you3 sheng1 。
- liu2 hou2 liu2 hou2 ru3 tai4 chi1 ， shi4 jian1 cao2 bing3 neng2 ji3 ge4 。
- dan4 zhi1 fen4 shi4 kuai4 wo3 yi4 ， zui4 yu3 shui2 zhi1 guan1 xiao3 da4 。
- que4 lai2 dong1 tun2 qi3 tian2 she4 ， ri4 yu3 tian2 weng1 xiang1 chang4 he4 。
- ren2 dao4 liu2 hou2 zhi3 shi4 yi2 zui4 ren2 ， shui2 zhi1 xiong1 zhong1 zi4 you3 wei4 yu3 jing1 。
- yi4 shuang1 guai4 yan3 ru2 lao3 ying1 ， mei3 yu2 zui4 hou4 bai2 fu4 qing1 。
- liu2 hou2 cang2 feng1 lian3 e4 mo4 wang4 yong4 ， jun1 jia1 zi4 shi4 ti2 bing1 guan1 zhi4 zhong3 。

## 注释

## 译文

## 赏析
