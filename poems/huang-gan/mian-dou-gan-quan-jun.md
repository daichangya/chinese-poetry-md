---
id: huang-gan-mian-dou-gan-quan-jun
title: 勉都干权君
titlePinyin: mian3 dou1 gan1 quan2 jun1
titleSlug: mian-dou-gan-quan-jun
author: 黄干
authorPinyin: huang2 gan1
authorSlug: huang-gan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安城中豪俊林，锦鞯玉勒驰骎骎。
- 入门朱粉夸妙丽，出门青紫争浮沈。
- 东有问医西问相，君独燕坐钩其深。
- 冰眸一睨穷达判，刀剂不许寒暑侵。
- 长安城外天阴阴，行人驻马为悲吟。
- 高坟崔嵬葬白骨，安得不死腰黄金。
- 世间万事何足恃，祸福倚伏常相寻。
- 渠侬自愚君自强，谁肯一笑忘华簪。
- 蜀人卖卜严君平，垂帘闭肆穷古今。
- 逢人但说忠与孝，自有达者能知音。
- 察形察色君所解，直须洞烛贤愚心。
- 屈伸寿夭亦命尔，公平正直神所钦。

## 拼音
- chang2 an1 cheng2 zhong1 hao2 jun4 lin2 ， jin3 jian1 yu4 le4 chi2 qin1 qin1 。
- ru4 men2 zhu1 fen3 kua1 miao4 li4 ， chu1 men2 qing1 zi3 zheng1 fu2 shen3 。
- dong1 you3 wen4 yi1 xi1 wen4 xiang1 ， jun1 du2 yan4 zuo4 gou1 qi2 shen1 。
- bing1 mou2 yi2 ni4 qiong2 da2 pan4 ， dao1 ji4 bu4 xu3 han2 shu3 qin1 。
- chang2 an1 cheng2 wai4 tian1 yin1 yin1 ， xing2 ren2 zhu4 ma3 wei4 bei1 yin2 。
- gao1 fen2 cui1 wei2 zang4 bai2 gu3 ， an1 de2 bu4 si3 yao1 huang2 jin1 。
- shi4 jian1 wan4 shi4 he2 zu2 shi4 ， huo4 fu2 yi3 fu2 chang2 xiang1 xun2 。
- qu2 nong2 zi4 yu2 jun1 zi4 qiang2 ， shui2 ken3 yi2 xiao4 wang4 hua2 zan1 。
- shu3 ren2 mai4 bu3 yan2 jun1 ping2 ， chui2 lian2 bi4 si4 qiong2 gu3 jin1 。
- feng2 ren2 dan4 shuo1 zhong1 yu3 xiao4 ， zi4 you3 da2 zhe3 neng2 zhi1 yin1 。
- cha2 xing2 cha2 se4 jun1 suo3 jie3 ， zhi2 xu1 dong4 zhu2 xian2 yu2 xin1 。
- qu1 shen1 shou4 yao1 yi4 ming4 er3 ， gong1 ping2 zheng4 zhi2 shen2 suo3 qin1 。

## 注释

## 译文

## 赏析
