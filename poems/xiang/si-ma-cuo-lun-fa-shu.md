---
id: xiang-si-ma-cuo-lun-fa-shu
title: 司马错论伐蜀
titlePinyin: si1 ma3 cuo4 lun4 fa2 shu3
titleSlug: si-ma-cuo-lun-fa-shu
author: 向
authorPinyin: xiang4
authorSlug: xiang
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷四・战国文
---
## 正文
- 司马错与张仪争论于秦惠王前，司马错欲伐蜀，张仪曰：“不如伐韩。”王曰：“请闻其说。”
- 对曰：“亲魏善楚，下兵三川，塞轘辕、缑氏之口，当屯留之道，魏绝南阳，楚临南郑，秦攻新城宜阳，以临二周之郊，诛周主之罪，侵楚魏之地。周自知不救，九鼎宝器必出。据九鼎，按图籍，挟天子以令天下，天下莫敢不听，此王业也。今夫蜀，西僻之国也，而戎狄之长也，敝兵劳众不足以成名，得其地不足以为利。臣闻：‘争名者于朝，争利者于市。’今三川、周室，天下之市朝也，而王不争焉，顾争于戎狄，去王业远矣。”
- 司马错曰：“不然。臣闻之：‘欲富国者，务广其地；欲强兵者，务富其民；欲王者，务博其德。三资者备，而王随之矣。’今王之地小民贫，故臣愿从事于易。夫蜀，西僻之国也，而戎狄之长也，而有桀纣之乱。以秦攻之，譬如使豺狼逐群羊也。取其地足以广国也，得其财足以富民，缮兵不伤众，而彼已服矣。故拔一国，而天下不以为暴；利尽西海，诸侯不以为贪。是我一举而名实两附，而又有禁暴止乱之名。今攻韩劫天子，劫天子，恶名也，而未必利也，又有不义之名。而攻天下之所不欲，危！臣请谒其故：周，天下之宗室也；韩，周之与国也。周自知失九鼎，韩自知亡三川，则必将二国并力合谋，以因于齐、赵而求解乎楚、魏。以鼎与楚，以地与魏，王不能禁。此臣所谓危，不如伐蜀之完也。”
- 惠王曰：“善！寡人听子。”卒起兵伐蜀，十月取之，遂定蜀，蜀主更号为侯，而使陈庄相蜀。蜀既属，秦益强富厚，轻诸侯。

## 拼音
- si1 ma3 cuo4 yu3 zhang1 yi2 zheng1 lun4 yu2 qin2 hui4 wang2 qian2 ， si1 ma3 cuo4 yu4 fa2 shu3 ， zhang1 yi2 yue1 ： “ bu4 ru2 fa2 han2 。 ” wang2 yue1 ： “ qing3 wen2 qi2 shuo1 。 ”
- dui4 yue1 ： “ qin1 wei4 shan4 chu3 ， xia4 bing1 san1 chuan1 ， sai1 huan4 yuan2 、 gou1 shi4 zhi1 kou3 ， dang1 tun2 liu2 zhi1 dao4 ， wei4 jue2 nan2 yang2 ， chu3 lin2 nan2 zheng4 ， qin2 gong1 xin1 cheng2 yi2 yang2 ， yi3 lin2 er4 zhou1 zhi1 jiao1 ， zhu1 zhou1 zhu3 zhi1 zui4 ， qin1 chu3 wei4 zhi1 di4 。 zhou1 zi4 zhi1 bu2 jiu4 ， jiu3 ding3 bao3 qi4 bi4 chu1 。 ju4 jiu3 ding3 ， an4 tu2 ji2 ， xie2 tian1 zi3 yi3 ling4 tian1 xia4 ， tian1 xia4 mo4 gan3 bu4 ting1 ， ci3 wang2 ye4 ye3 。 jin1 fu1 shu3 ， xi1 pi4 zhi1 guo2 ye3 ， er2 rong2 di2 zhi1 chang2 ye3 ， bi4 bing1 lao2 zhong4 bu4 zu2 yi3 cheng2 ming2 ， de2 qi2 di4 bu4 zu2 yi3 wei2 li4 。 chen2 wen2 ： ‘ zheng1 ming2 zhe3 yu2 chao2 ， zheng1 li4 zhe3 yu2 shi4 。 ’ jin1 san1 chuan1 、 zhou1 shi4 ， tian1 xia4 zhi1 shi4 chao2 ye3 ， er2 wang2 bu4 zheng1 yan1 ， gu4 zheng1 yu2 rong2 di2 ， qu4 wang2 ye4 yuan3 yi3 。 ”
- si1 ma3 cuo4 yue1 ： “ bu4 ran2 。 chen2 wen2 zhi1 ： ‘ yu4 fu4 guo2 zhe3 ， wu4 guang3 qi2 di4 ； yu4 qiang2 bing1 zhe3 ， wu4 fu4 qi2 min2 ； yu4 wang2 zhe3 ， wu4 bo2 qi2 de2 。 san1 zi1 zhe3 bei4 ， er2 wang2 sui2 zhi1 yi3 。 ’ jin1 wang2 zhi1 di4 xiao3 min2 pin2 ， gu4 chen2 yuan4 cong2 shi4 yu2 yi4 。 fu1 shu3 ， xi1 pi4 zhi1 guo2 ye3 ， er2 rong2 di2 zhi1 chang2 ye3 ， er2 you3 jie2 zhou4 zhi1 luan4 。 yi3 qin2 gong1 zhi1 ， pi4 ru2 shi3 chai2 lang2 zhu2 qun2 yang2 ye3 。 qu3 qi2 di4 zu2 yi3 guang3 guo2 ye3 ， de2 qi2 cai2 zu2 yi3 fu4 min2 ， shan4 bing1 bu4 shang1 zhong4 ， er2 bi3 yi3 fu2 yi3 。 gu4 ba2 yi4 guo2 ， er2 tian1 xia4 bu4 yi3 wei2 bao4 ； li4 jin4 xi1 hai3 ， zhu1 hou2 bu4 yi3 wei2 tan1 。 shi4 wo3 yi4 ju3 er2 ming2 shi2 liang3 fu4 ， er2 you4 you3 jin4 bao4 zhi3 luan4 zhi1 ming2 。 jin1 gong1 han2 jie2 tian1 zi3 ， jie2 tian1 zi3 ， e4 ming2 ye3 ， er2 wei4 bi4 li4 ye3 ， you4 you3 bu2 yi4 zhi1 ming2 。 er2 gong1 tian1 xia4 zhi1 suo3 bu2 yu4 ， wei1 ！ chen2 qing3 ye4 qi2 gu4 ： zhou1 ， tian1 xia4 zhi1 zong1 shi4 ye3 ； han2 ， zhou1 zhi1 yu3 guo2 ye3 。 zhou1 zi4 zhi1 shi1 jiu3 ding3 ， han2 zi4 zhi1 wang2 san1 chuan1 ， ze2 bi4 jiang1 er4 guo2 bing4 li4 he2 mou2 ， yi3 yin1 yu2 qi2 、 zhao4 er2 qiu2 jie3 hu1 chu3 、 wei4 。 yi3 ding3 yu3 chu3 ， yi3 di4 yu3 wei4 ， wang2 bu4 neng2 jin4 。 ci3 chen2 suo3 wei4 wei1 ， bu4 ru2 fa2 shu3 zhi1 wan2 ye3 。 ”
- hui4 wang2 yue1 ： “ shan4 ！ gua3 ren2 ting1 zi3 。 ” zu2 qi3 bing1 fa2 shu3 ， shi2 yue4 qu3 zhi1 ， sui4 ding4 shu3 ， shu3 zhu3 geng4 hao4 wei4 hou2 ， er2 shi3 chen2 zhuang1 xiang1 shu3 。 shu3 ji4 shu3 ， qin2 yi4 qiang2 fu4 hou4 ， qing1 zhu1 hou2 。

## 注释

## 译文

## 赏析
