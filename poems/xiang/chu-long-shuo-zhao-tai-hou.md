---
id: xiang-chu-long-shuo-zhao-tai-hou
title: 触龙说赵太后
titlePinyin: chu4 long2 shuo1 zhao4 tai4 hou4
titleSlug: chu-long-shuo-zhao-tai-hou
author: 向
authorPinyin: xiang4
authorSlug: xiang
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷四・战国文
---
## 正文
- 赵太后新用事，秦急攻之。赵氏求救于齐，齐曰：“必以长安君为质，兵乃出。”太后不肯，大臣强谏。太后明谓左右：“有复言令长安君为质者，老妇必唾其面。”
- 左师触龙言愿见太后。太后盛气而揖之。入而徐趋，至而自谢，曰：“老臣病足，曾不能疾走，不得见久矣。窃自恕，而恐太后玉体之有所郄也，故愿望见太后。”太后曰：“老妇恃辇而行。”曰：“日食饮得无衰乎？”曰：“恃粥耳。”曰：“老臣今者殊不欲食，乃自强步，日三四里，少益耆食，和于身。”太后曰：“老妇不能。”太后之色少解。
- 左师公曰：“老臣贱息舒祺，最少，不肖；而臣衰，窃爱怜之。愿令得补黑衣之数，以卫王宫。没死以闻。”太后曰：“敬诺。年几何矣？”对曰：“十五岁矣。虽少，愿及未填沟壑而托之。”太后曰：“丈夫亦爱怜其少子乎？”对曰：“甚于妇人。”太后笑曰：“妇人异甚。”对曰：“老臣窃以为媪之爱燕后贤于长安君。”曰：“君过矣！不若长安君之甚。”左师公曰：“父母之爱子，则为之计深远。媪之送燕后也，持其踵，为之泣，念悲其远也，亦哀之矣。已行，非弗思也，祭祀必祝之，祝曰：‘必勿使反。’岂非计久长，有子孙相继为王也哉？”太后曰：“然。”
- 左师公曰：“今三世以前，至于赵之为赵，赵王之子孙侯者，其继有在者乎？”曰：“无有。”曰：“微独赵，诸侯有在者乎？”曰：“老妇不闻也。”“此其近者祸及身，远者及其子孙。岂人主之子孙则必不善哉？位尊而无功，奉厚而无劳，而挟重器多也。今媪尊长安君之位，而封之以膏腴之地，多予之重器，而不及今令有功于国，—旦山陵崩，长安君何以自托于赵？老臣以媪为长安君计短也，故以为其爱不若燕后。”太后曰：“诺，恣君之所使之。”
- 于是为长安君约车百乘，质于齐，齐兵乃出。
- 子义闻之曰：“人主之子也、骨肉之亲也，犹不能恃无功之尊、无劳之奉，已守金玉之重也，而况人臣乎。”

## 拼音
- zhao4 tai4 hou4 xin1 yong4 shi4 ， qin2 ji2 gong1 zhi1 。 zhao4 shi4 qiu2 jiu4 yu2 qi2 ， qi2 yue1 ： “ bi4 yi3 chang2 an1 jun1 wei4 zhi4 ， bing1 nai3 chu1 。 ” tai4 hou4 bu4 ken3 ， da4 chen2 qiang2 jian4 。 tai4 hou4 ming2 wei4 zuo3 you4 ： “ you3 fu4 yan2 ling4 chang2 an1 jun1 wei4 zhi4 zhe3 ， lao3 fu4 bi4 tuo4 qi2 mian4 。 ”
- zuo3 shi1 chu4 long2 yan2 yuan4 jian4 tai4 hou4 。 tai4 hou4 sheng4 qi4 er2 yi1 zhi1 。 ru4 er2 xu2 qu1 ， zhi4 er2 zi4 xie4 ， yue1 ： “ lao3 chen2 bing4 zu2 ， ceng2 bu4 neng2 ji2 zou3 ， bu4 de2 jian4 jiu3 yi3 。 qie4 zi4 shu4 ， er2 kong3 tai4 hou4 yu4 ti3 zhi1 you3 suo3 xi4 ye3 ， gu4 yuan4 wang4 jian4 tai4 hou4 。 ” tai4 hou4 yue1 ： “ lao3 fu4 shi4 nian3 er2 xing2 。 ” yue1 ： “ ri4 shi2 yin3 de2 wu2 shuai1 hu1 ？ ” yue1 ： “ shi4 zhou1 er3 。 ” yue1 ： “ lao3 chen2 jin1 zhe3 shu1 bu2 yu4 shi2 ， nai3 zi4 qiang2 bu4 ， ri4 san1 si4 li3 ， shao3 yi4 qi2 shi2 ， he2 yu2 shen1 。 ” tai4 hou4 yue1 ： “ lao3 fu4 bu4 neng2 。 ” tai4 hou4 zhi1 se4 shao3 jie3 。
- zuo3 shi1 gong1 yue1 ： “ lao3 chen2 jian4 xi1 shu1 qi2 ， zui4 shao3 ， bu2 xiao4 ； er2 chen2 shuai1 ， qie4 ai4 lian2 zhi1 。 yuan4 ling4 de2 bu3 hei1 yi1 zhi1 shu4 ， yi3 wei4 wang2 gong1 。 mei2 si3 yi3 wen2 。 ” tai4 hou4 yue1 ： “ jing4 nuo4 。 nian2 ji3 he2 yi3 ？ ” dui4 yue1 ： “ shi2 wu3 sui4 yi3 。 sui1 shao3 ， yuan4 ji2 wei4 tian2 gou1 he4 er2 tuo1 zhi1 。 ” tai4 hou4 yue1 ： “ zhang4 fu1 yi4 ai4 lian2 qi2 shao3 zi3 hu1 ？ ” dui4 yue1 ： “ shen4 yu2 fu4 ren2 。 ” tai4 hou4 xiao4 yue1 ： “ fu4 ren2 yi4 shen4 。 ” dui4 yue1 ： “ lao3 chen2 qie4 yi3 wei2 ao3 zhi1 ai4 yan4 hou4 xian2 yu2 chang2 an1 jun1 。 ” yue1 ： “ jun1 guo4 yi3 ！ bu2 ruo4 chang2 an1 jun1 zhi1 shen4 。 ” zuo3 shi1 gong1 yue1 ： “ fu4 mu3 zhi1 ai4 zi3 ， ze2 wei4 zhi1 ji4 shen1 yuan3 。 ao3 zhi1 song4 yan4 hou4 ye3 ， chi2 qi2 zhong3 ， wei4 zhi1 qi4 ， nian4 bei1 qi2 yuan3 ye3 ， yi4 ai1 zhi1 yi3 。 yi3 xing2 ， fei1 fu2 si1 ye3 ， ji4 si4 bi4 zhu4 zhi1 ， zhu4 yue1 ： ‘ bi4 wu4 shi3 fan3 。 ’ qi3 fei1 ji4 jiu3 chang2 ， you3 zi3 sun1 xiang1 ji4 wei4 wang2 ye3 zai1 ？ ” tai4 hou4 yue1 ： “ ran2 。 ”
- zuo3 shi1 gong1 yue1 ： “ jin1 san1 shi4 yi3 qian2 ， zhi4 yu2 zhao4 zhi1 wei4 zhao4 ， zhao4 wang2 zhi1 zi3 sun1 hou2 zhe3 ， qi2 ji4 you3 zai4 zhe3 hu1 ？ ” yue1 ： “ wu2 you3 。 ” yue1 ： “ wei1 du2 zhao4 ， zhu1 hou2 you3 zai4 zhe3 hu1 ？ ” yue1 ： “ lao3 fu4 bu4 wen2 ye3 。 ” “ ci3 qi2 jin4 zhe3 huo4 ji2 shen1 ， yuan3 zhe3 ji2 qi2 zi3 sun1 。 qi3 ren2 zhu3 zhi1 zi3 sun1 ze2 bi4 bu2 shan4 zai1 ？ wei4 zun1 er2 wu2 gong1 ， feng4 hou4 er2 wu2 lao2 ， er2 xie2 zhong4 qi4 duo1 ye3 。 jin1 ao3 zun1 chang2 an1 jun1 zhi1 wei4 ， er2 feng1 zhi1 yi3 gao1 yu2 zhi1 di4 ， duo1 yu3 zhi1 zhong4 qi4 ， er2 bu4 ji2 jin1 ling4 you3 gong1 yu2 guo2 ， — dan4 shan1 ling2 beng1 ， chang2 an1 jun1 he2 yi3 zi4 tuo1 yu2 zhao4 ？ lao3 chen2 yi3 ao3 wei4 chang2 an1 jun1 ji4 duan3 ye3 ， gu4 yi3 wei4 qi2 ai4 bu2 ruo4 yan4 hou4 。 ” tai4 hou4 yue1 ： “ nuo4 ， zi4 jun1 zhi1 suo3 shi3 zhi1 。 ”
- yu2 shi4 wei4 chang2 an1 jun1 yue1 che1 bai3 cheng2 ， zhi4 yu2 qi2 ， qi2 bing1 nai3 chu1 。
- zi3 yi4 wen2 zhi1 yue1 ： “ ren2 zhu3 zhi1 zi3 ye3 、 gu3 rou4 zhi1 qin1 ye3 ， you2 bu4 neng2 shi4 wu2 gong1 zhi1 zun1 、 wu2 lao2 zhi1 feng4 ， yi3 shou3 jin1 yu4 zhi1 zhong4 ye3 ， er2 kuang4 ren2 chen2 hu1 。 ”

## 注释

## 译文

## 赏析
