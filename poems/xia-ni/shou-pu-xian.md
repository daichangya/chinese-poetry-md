---
id: xia-ni-shou-pu-xian
title: 寿蒲宪
titlePinyin: shou4 pu2 xian4
titleSlug: shou-pu-xian
author: 夏倪
authorPinyin: xia4 ni2
authorSlug: xia-ni
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见相如题桥出蜀都，归来驷马驾赤车。
- 王孙喟叹分金珠，遽喜文君得此夫。
- 又不见扬雄玄经垂日月，承明昼日见三接。
- 当年戏为赋甘泉，炯炯至今光不灭。
- 山川炳灵四载英，两君千载悬盛名。
- 后来继者谁其人，蒲公使君早飞声。
- 先皇侧席搜殊杰，明公凛凛来射策。
- 合沓英词动一时，紫燕飞黄行莫测。
- 文明天子修前烈，赤轭班输公建节。
- 二年和气满西川，父老欢娱丰两颊。
- 锦瑟高张箫鼓集，还见公膺诞弥日。
- 玉露金风丽早秋，绿樽翠杓明相射。
- 有酒如渑肉如陵，再拜寿公千百年。
- 愿公早早树高勋，快插貂蝉据鼎茵。

## 拼音
- jun1 bu2 jian4 xiang1 ru2 ti2 qiao2 chu1 shu3 dou1 ， gui1 lai2 si4 ma3 jia4 chi4 che1 。
- wang2 sun1 kui4 tan4 fen1 jin1 zhu1 ， ju4 xi3 wen2 jun1 de2 ci3 fu1 。
- you4 bu2 jian4 yang2 xiong2 xuan2 jing1 chui2 ri4 yue4 ， cheng2 ming2 zhou4 ri4 jian4 san1 jie1 。
- dang1 nian2 xi4 wei4 fu4 gan1 quan2 ， jiong3 jiong3 zhi4 jin1 guang1 bu2 mie4 。
- shan1 chuan1 bing3 ling2 si4 zai3 ying1 ， liang3 jun1 qian1 zai3 xuan2 sheng4 ming2 。
- hou4 lai2 ji4 zhe3 shui2 qi2 ren2 ， pu2 gong1 shi3 jun1 zao3 fei1 sheng1 。
- xian1 huang2 ce4 xi2 sou1 shu1 jie2 ， ming2 gong1 lin3 lin3 lai2 she4 ce4 。
- he2 ta4 ying1 ci2 dong4 yi4 shi2 ， zi3 yan4 fei1 huang2 xing2 mo4 ce4 。
- wen2 ming2 tian1 zi3 xiu1 qian2 lie4 ， chi4 e4 ban1 shu1 gong1 jian4 jie2 。
- er4 nian2 he2 qi4 man3 xi1 chuan1 ， fu4 lao3 huan1 yu2 feng1 liang3 jia2 。
- jin3 se4 gao1 zhang1 xiao1 gu3 ji2 ， hai2 jian4 gong1 ying1 dan4 mi2 ri4 。
- yu4 lu4 jin1 feng1 li4 zao3 qiu1 ， lü4 zun1 cui4 shao2 ming2 xiang1 she4 。
- you3 jiu3 ru2 mian3 rou4 ru2 ling2 ， zai4 bai4 shou4 gong1 qian1 bai3 nian2 。
- yuan4 gong1 zao3 zao3 shu4 gao1 xun1 ， kuai4 cha1 diao1 chan2 ju4 ding3 yin1 。

## 注释

## 译文

## 赏析
