---
id: xia-ni-ci-yun-han-yang-cai-shou-ti-yang-guan-tu
title: 次韵汉阳蔡守题阳关图
titlePinyin: ci4 yun4 han4 yang2 cai4 shou3 ti2 yang2 guan1 tu2
titleSlug: ci-yun-han-yang-cai-shou-ti-yang-guan-tu
author: 夏倪
authorPinyin: xia4 ni2
authorSlug: xia-ni
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见季子敝尽黑貂裘，一生车辙环九州。
- 使之负郭有二顷，未必肯相六国侯。
- 此郎亦复何为者，浪自出入不肯休。
- 东风夹道罗供帐，倚马欲行那得上。
- 绿尊翠勺浩纵横，四坐哀歌互酬倡。
- 阴云漠漠天四垂，行子多著短后衣。
- 金羁滴沥鸣翠弭，负𪨗蹶倒从卢儿。
- 渔舟微茫出浦溆，远山无数迎修眉。
- 倾曦驮醉出关去，纵有离愁渠得知。
- 长安春色浓如酒，乃向斯时别亲友。
- 可怜儿女浪苦辛，奔走功名逮华首。
- 浊醪百榼胸崔嵬，暮色惨惨羁鸿哀。
- 羊肠鸟道天尺五，尔独胡为来此哉。
- 水有蛟龙狞口眼，陆有兕虎潜岩隈。
- 嗟尔游子不顾返，富贵有时终自来。

## 拼音
- jun1 bu2 jian4 ji4 zi3 bi4 jin4 hei1 diao1 qiu2 ， yi4 sheng1 che1 zhe2 huan2 jiu3 zhou1 。
- shi3 zhi1 fu4 guo1 you3 er4 qing3 ， wei4 bi4 ken3 xiang1 liu4 guo2 hou2 。
- ci3 lang2 yi4 fu4 he2 wei4 zhe3 ， lang4 zi4 chu1 ru4 bu4 ken3 xiu1 。
- dong1 feng1 jia1 dao4 luo2 gong4 zhang4 ， yi3 ma3 yu4 xing2 na4 de2 shang4 。
- lü4 zun1 cui4 shao2 hao4 zong4 heng2 ， si4 zuo4 ai1 ge1 hu4 chou2 chang4 。
- yin1 yun2 mo4 mo4 tian1 si4 chui2 ， xing2 zi3 duo1 zhu4 duan3 hou4 yi1 。
- jin1 ji1 di1 li4 ming2 cui4 mi3 ， fu4 𪨗 jue3 dao3 cong2 lu2 er2 。
- yu2 zhou1 wei1 mang2 chu1 pu3 xu4 ， yuan3 shan1 wu2 shu4 ying2 xiu1 mei2 。
- qing1 xi1 tuo2 zui4 chu1 guan1 qu4 ， zong4 you3 li2 chou2 qu2 de2 zhi1 。
- chang2 an1 chun1 se4 nong2 ru2 jiu3 ， nai3 xiang4 si1 shi2 bie2 qin1 you3 。
- ke3 lian2 er2 nü3 lang4 ku3 xin1 ， ben1 zou3 gong1 ming2 dai3 hua2 shou3 。
- zhuo2 lao2 bai3 ke1 xiong1 cui1 wei2 ， mu4 se4 can3 can3 ji1 hong2 ai1 。
- yang2 chang2 niao3 dao4 tian1 chi3 wu3 ， er3 du2 hu2 wei4 lai2 ci3 zai1 。
- shui3 you3 jiao1 long2 ning2 kou3 yan3 ， lu4 you3 si4 hu3 qian2 yan2 wei1 。
- jie1 er3 you2 zi3 bu2 gu4 fan3 ， fu4 gui4 you3 shi2 zhong1 zi4 lai2 。

## 注释

## 译文

## 赏析
