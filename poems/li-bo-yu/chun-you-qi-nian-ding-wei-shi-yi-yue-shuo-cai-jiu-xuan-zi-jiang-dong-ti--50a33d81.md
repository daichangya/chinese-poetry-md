---
id: li-bo-yu-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti--50a33d81
title: 淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得下字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 xia4 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti--50a33d81
author: 李伯玉
authorPinyin: li3 bo2 yu4
authorSlug: li-bo-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清时屏臣奸，琴瑟大更化。
- 四佞斥昕朝，一札颁丙夜。
- 明庭集孔鸾，清庙荐琼斚。
- 堂堂西山孙，藉藉少室价。
- 给札承明庐，䌷书群玉舍。
- 功名渠自来，迫逐不容赦。
- 君心政事本，治化朝廷下。
- 纪纲始宫闱，国本关宗社。
- 累章沥忠赤，万口齐脍炙。
- 迩来忠佞杂，异论淆王霸。
- 昊天且不容，膴仕骈姻娅。
- 回遹何日沮，好官从唾骂。
- 人方酣势利，君独辩奸诈。
- 同僚俱愧赧，灶婢亦惊讶。
- 官职一涕唾，名声穷泰华。
- 列之绍符间，允矣陈邹亚。
- 江东天一方，使者星言驾。
- 我亦滕氓廛，何幸寇君借。
- 国步正艰危，人心实凭藉。
- 良民困盗贼，螟蟊损禾稼。
- 豪姓侵细民，荆榛害桑柘。
- 污官混廉吏，鲍秽薰兰麝。
- 少烦六辔濡，行见四辈迓。
- 君诚梁栋材，好与支大厦。

## 拼音
- qing1 shi2 ping2 chen2 jian1 ， qin2 se4 da4 geng4 hua4 。
- si4 ning4 chi4 xin1 chao2 ， yi4 zha2 ban1 bing3 ye4 。
- ming2 ting2 ji2 kong3 luan2 ， qing1 miao4 jian4 qiong2 jia3 。
- tang2 tang2 xi1 shan1 sun1 ， jie4 jie4 shao3 shi4 jia4 。
- gei3 zha2 cheng2 ming2 lu2 ， 䌷 shu1 qun2 yu4 she4 。
- gong1 ming2 qu2 zi4 lai2 ， po4 zhu2 bu4 rong2 she4 。
- jun1 xin1 zheng4 shi4 ben3 ， zhi4 hua4 chao2 ting2 xia4 。
- ji4 gang1 shi3 gong1 wei2 ， guo2 ben3 guan1 zong1 she4 。
- lei4 zhang1 li4 zhong1 chi4 ， wan4 kou3 qi2 kuai4 zhi4 。
- er3 lai2 zhong1 ning4 za2 ， yi4 lun4 xiao2 wang2 ba4 。
- hao4 tian1 qie3 bu4 rong2 ， wu3 shi4 pian2 yin1 ya4 。
- hui2 yu4 he2 ri4 ju3 ， hao3 guan1 cong2 tuo4 ma4 。
- ren2 fang1 han1 shi4 li4 ， jun1 du2 bian4 jian1 zha4 。
- tong2 liao2 ju4 kui4 nan3 ， zao4 bi4 yi4 jing1 ya4 。
- guan1 zhi2 yi2 ti4 tuo4 ， ming2 sheng1 qiong2 tai4 hua2 。
- lie4 zhi1 shao4 fu2 jian1 ， yun3 yi3 chen2 zou1 ya4 。
- jiang1 dong1 tian1 yi4 fang1 ， shi3 zhe3 xing1 yan2 jia4 。
- wo3 yi4 teng2 mang2 chan2 ， he2 xing4 kou4 jun1 jie4 。
- guo2 bu4 zheng4 jian1 wei1 ， ren2 xin1 shi2 ping2 jie4 。
- liang2 min2 kun4 dao4 zei2 ， ming2 mao2 sun3 he2 jia4 。
- hao2 xing4 qin1 xi4 min2 ， jing1 zhen1 hai4 sang1 zhe4 。
- wu1 guan1 hun4 lian2 li4 ， bao4 hui4 xun1 lan2 she4 。
- shao3 fan2 liu4 pei4 ru2 ， xing2 jian4 si4 bei4 ya4 。
- jun1 cheng2 liang2 dong4 cai2 ， hao3 yu3 zhi1 da4 sha4 。

## 注释

## 译文

## 赏析
