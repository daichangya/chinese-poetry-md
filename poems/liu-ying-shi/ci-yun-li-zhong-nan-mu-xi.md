---
id: liu-ying-shi-ci-yun-li-zhong-nan-mu-xi
title: 次韵李仲南木犀
titlePinyin: ci4 yun4 li3 zhong4 nan2 mu4 xi1
titleSlug: ci-yun-li-zhong-nan-mu-xi
author: 刘应时
authorPinyin: liu2 ying4 shi2
authorSlug: liu-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽人何所为，兀然坐诗穷。
- 万事不复理，吟哦四壁空。
- 少皞从西来，天宇凄其风。
- 群芳渐摇落，桂子开墙东。
- 寒蟾驾璧月，老翠高菶菶。
- 景物尔独胜，色香谁与同。
- 岂藉红裳女，徒费丹砂工。
- 不受黄金恩，桃李谁争雄。
- 风漪卷轻碧，断霞曳微红。
- 清风袭衣袖，薄采喧儿童。
- 王孙亦好事，乘兴赏珍丛。
- 笑掬黄金蕊，糁缀光玲珑。
- 山村酒可𥬠，恍如入新丰。
- 胡不抱琴去，一饮醉其中。
- 露湿月华冷，风约零雨蒙。
- 静言参鼻观，身在广寒宫。

## 拼音
- you1 ren2 he2 suo3 wei4 ， wu4 ran2 zuo4 shi1 qiong2 。
- wan4 shi4 bu2 fu4 li3 ， yin2 e2 si4 bi4 kong1 。
- shao3 hao4 cong2 xi1 lai2 ， tian1 yu3 qi1 qi2 feng1 。
- qun2 fang1 jian4 yao2 luo4 ， gui4 zi3 kai1 qiang2 dong1 。
- han2 chan2 jia4 bi4 yue4 ， lao3 cui4 gao1 beng3 beng3 。
- jing3 wu4 er3 du2 sheng4 ， se4 xiang1 shui2 yu3 tong2 。
- qi3 jie4 hong2 shang0 nü3 ， tu2 fei4 dan1 sha1 gong1 。
- bu2 shou4 huang2 jin1 en1 ， tao2 li3 shui2 zheng1 xiong2 。
- feng1 yi1 juan4 qing1 bi4 ， duan4 xia2 ye4 wei1 hong2 。
- qing1 feng1 xi2 yi1 xiu4 ， bao2 cai3 xuan1 er2 tong2 。
- wang2 sun1 yi4 hao3 shi4 ， cheng2 xing4 shang3 zhen1 cong2 。
- xiao4 ju1 huang2 jin1 rui3 ， shen1 zhui4 guang1 ling2 long2 。
- shan1 cun1 jiu3 ke3 𥬠 ， huang3 ru2 ru4 xin1 feng1 。
- hu2 bu2 bao4 qin2 qu4 ， yi4 yin3 zui4 qi2 zhong1 。
- lu4 shi1 yue4 hua2 leng3 ， feng1 yue1 ling2 yu3 meng2 。
- jing4 yan2 can1 bi2 guan1 ， shen1 zai4 guang3 han2 gong1 。

## 注释

## 译文

## 赏析
