---
id: liu-ying-shi-du-han-shi
title: 读汉史
titlePinyin: du2 han4 shi3
titleSlug: du-han-shi
author: 刘应时
authorPinyin: liu2 ying4 shi2
authorSlug: liu-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彭蠡万顷波，胥江八月涛。
- 所蓄盖有素，末流故滔滔。
- 君子贵养源，毋事驾说劳。
- 汉祖过百人，心动疑贯高。
- 田孟天下士，其忍负赵敖。
- 处死且不难，视身如鸿毛。
- 髠钳吾何畏，义命岂忍逃。
- 乘舆忽至止，兴运有所遭。
- 俛首与之语，议论诚英豪。
- 回视汉廷臣，谁能出尔曹。
- 即日拜守相，泥涂升九皋。
- 大闲不可逾，四维在所操。
- 我观忠义传，荣如华衮褒。
- 置君如奕棋，百岁犹腥臊。

## 拼音
- peng2 li2 wan4 qing3 bo1 ， xu1 jiang1 ba1 yue4 tao1 。
- suo3 xu4 gai4 you3 su4 ， mo4 liu2 gu4 tao1 tao1 。
- jun1 zi3 gui4 yang3 yuan2 ， wu2 shi4 jia4 shuo1 lao2 。
- han4 zu3 guo4 bai3 ren2 ， xin1 dong4 yi2 guan4 gao1 。
- tian2 meng4 tian1 xia4 shi4 ， qi2 ren3 fu4 zhao4 ao2 。
- chu3 si3 qie3 bu4 nan2 ， shi4 shen1 ru2 hong2 mao2 。
- kun1 qian2 wu2 he2 wei4 ， yi4 ming4 qi3 ren3 tao2 。
- cheng2 yu2 hu1 zhi4 zhi3 ， xing1 yun4 you3 suo3 zao1 。
- fu3 shou3 yu3 zhi1 yu3 ， yi4 lun4 cheng2 ying1 hao2 。
- hui2 shi4 han4 ting2 chen2 ， shui2 neng2 chu1 er3 cao2 。
- ji2 ri4 bai4 shou3 xiang1 ， ni2 tu2 sheng1 jiu3 gao1 。
- da4 xian2 bu4 ke3 yu2 ， si4 wei2 zai4 suo3 cao1 。
- wo3 guan1 zhong1 yi4 chuan2 ， rong2 ru2 hua2 gun3 bao1 。
- zhi4 jun1 ru2 yi4 qi2 ， bai3 sui4 you2 xing1 sao4 。

## 注释

## 译文

## 赏析
