---
id: liu-ying-shi-du-fang-weng-jian-nan-ji
title: 读放翁剑南集
titlePinyin: du2 fang4 weng1 jian4 nan2 ji2
titleSlug: du-fang-weng-jian-nan-ji
author: 刘应时
authorPinyin: liu2 ying4 shi2
authorSlug: liu-ying-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少陵先生赴奉天，乌帽麻鞋见天子。
- 乾坤疮痍塞目惨，人烟萧瑟胡尘起。
- 八月之吉风凄然，北征徒步走三川。
- 夜经战场霜月冷，累累白骨生苍烟。
- 五载栖栖客蜀郡，骑馿日候平安信。
- 喜闻诸将收山东，拭泪一望长安近。
- 瞿唐想见放船时，回首夔府多愁思。
- 蜀人至今亦好事，翠珉盛刻草堂诗。
- 放翁前身少陵老，胸中如觉天地小。
- 平生一饭不忘君，危言曾把奸雄扫。
- 周流斯世辙已环，一笑又入剑南山。
- 酒杯吸尽锦屏秀，孤剑声锵峡水寒。
- 万丈虹霓蟠肺腑，射虎刽鲸时一吐。
- 我虽老眼向昏花，夜窗吟哦杂风雨。
- 少陵间关兵乱中，放翁遭时乐且丰。
- 饱参要具正法眼，切忌错下将无同。
- 茶山夜半传机要，断非口耳得其妙。
- 君不见塔主不识古云门，异时衣钵还渠绍。

## 拼音
- shao3 ling2 xian1 sheng1 fu4 feng4 tian1 ， wu1 mao4 ma2 xie2 jian4 tian1 zi3 。
- qian2 kun1 chuang1 yi2 sai1 mu4 can3 ， ren2 yan1 xiao1 se4 hu2 chen2 qi3 。
- ba1 yue4 zhi1 ji2 feng1 qi1 ran2 ， bei3 zheng1 tu2 bu4 zou3 san1 chuan1 。
- ye4 jing1 zhan4 chang3 shuang1 yue4 leng3 ， lei4 lei4 bai2 gu3 sheng1 cang1 yan1 。
- wu3 zai3 qi1 qi1 ke4 shu3 jun4 ， qi2 lu2 ri4 hou4 ping2 an1 xin4 。
- xi3 wen2 zhu1 jiang1 shou1 shan1 dong1 ， shi4 lei4 yi2 wang4 chang2 an1 jin4 。
- qu2 tang2 xiang3 jian4 fang4 chuan2 shi2 ， hui2 shou3 kui2 fu3 duo1 chou2 si1 。
- shu3 ren2 zhi4 jin1 yi4 hao3 shi4 ， cui4 min2 sheng4 ke4 cao3 tang2 shi1 。
- fang4 weng1 qian2 shen1 shao3 ling2 lao3 ， xiong1 zhong1 ru2 jue2 tian1 di4 xiao3 。
- ping2 sheng1 yi2 fan4 bu2 wang4 jun1 ， wei1 yan2 ceng2 ba3 jian1 xiong2 sao3 。
- zhou1 liu2 si1 shi4 zhe2 yi3 huan2 ， yi2 xiao4 you4 ru4 jian4 nan2 shan1 。
- jiu3 bei1 xi1 jin4 jin3 ping2 xiu4 ， gu1 jian4 sheng1 qiang1 xia2 shui3 han2 。
- wan4 zhang4 hong2 ni2 pan2 fei4 fu3 ， she4 hu3 gui4 jing1 shi2 yi4 tu3 。
- wo3 sui1 lao3 yan3 xiang4 hun1 hua1 ， ye4 chuang1 yin2 e2 za2 feng1 yu3 。
- shao3 ling2 jian1 guan1 bing1 luan4 zhong1 ， fang4 weng1 zao1 shi2 le4 qie3 feng1 。
- bao3 can1 yao4 ju4 zheng4 fa3 yan3 ， qie4 ji4 cuo4 xia4 jiang1 wu2 tong2 。
- cha2 shan1 ye4 ban4 chuan2 ji1 yao4 ， duan4 fei1 kou3 er3 de2 qi2 miao4 。
- jun1 bu2 jian4 ta3 zhu3 bu4 shi2 gu3 yun2 men2 ， yi4 shi2 yi1 bo1 hai2 qu2 shao4 。

## 注释

## 译文

## 赏析
