---
id: he-lin-rui-tian-ma-ge
title: 天马歌
titlePinyin: tian1 ma3 ge1
titleSlug: tian-ma-ge
author: 何麟瑞
authorPinyin: he2 lin2 rui4
authorSlug: he-lin-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昆仑高哉二千五百余里，日月相隠避。
- 黄河发源下有渥洼水，大宛群马饮其澨。
- 天马下与群马戏，产驹一日可千里。
- 滴汗化作燕支水，国人缚藁为人置水际。
- 久与马习不经意，一朝却被人馽系。
- 张骞使还报天子，天子不惜金珠与重币，期以此马可立致。
- 大宛使人欺汉使，致烦浞野楼兰七百骑，攻虏其王马始至。
- 此马初入天厩时，一十二闲无敢嘶。
- 万乘临观动一笑，盛气从此无四夷。
- 君王神武不世出，天产神物相追随。
- 高皇手提三尺剑，蹙秦诛项一指麾。
- 天下马上得，不闻取马外国为。
- 龙如可豢龙亦物，马果龙种岂受羁。
- 徒令物故过半不补失，轮台一诏悔已迟。
- 此诗欲学旅獒可，光武一牛亦足嘘汉火。

## 拼音
- kun1 lun2 gao1 zai1 er4 qian1 wu3 bai3 yu2 li3 ， ri4 yue4 xiang4 yin3 bi4 。
- huang2 he2 fa1 yuan2 xia4 you3 wo4 wa1 shui3 ， da4 wan3 qun2 ma3 yin3 qi2 shi4 。
- tian1 ma3 xia4 yu3 qun2 ma3 xi4 ， chan3 ju1 yi2 ri4 ke3 qian1 li3 。
- di1 han4 hua4 zuo4 yan4 zhi1 shui3 ， guo2 ren2 fu4 gao3 wei4 ren2 zhi4 shui3 ji4 。
- jiu3 yu3 ma3 xi2 bu4 jing1 yi4 ， yi4 chao2 que4 bei4 ren2 zhi2 xi4 。
- zhang1 qian1 shi3 hai2 bao4 tian1 zi3 ， tian1 zi3 bu4 xi1 jin1 zhu1 yu3 zhong4 bi4 ， qi1 yi3 ci3 ma3 ke3 li4 zhi4 。
- da4 wan3 shi3 ren2 qi1 han4 shi3 ， zhi4 fan2 zhuo2 ye3 lou2 lan2 qi1 bai3 qi2 ， gong1 lu3 qi2 wang2 ma3 shi3 zhi4 。
- ci3 ma3 chu1 ru4 tian1 jiu4 shi2 ， yi1 shi2 er4 xian2 wu2 gan3 si1 。
- wan4 sheng4 lin2 guan1 dong4 yi2 xiao4 ， sheng4 qi4 cong2 ci3 wu2 si4 yi2 。
- jun1 wang2 shen2 wu3 bu2 shi4 chu1 ， tian1 chan3 shen2 wu4 xiang1 zhui1 sui2 。
- gao1 huang2 shou3 ti2 san1 chi3 jian4 ， cu4 qin2 zhu1 xiang4 yi4 zhi3 hui1 。
- tian1 xia4 ma3 shang4 de2 ， bu4 wen2 qu3 ma3 wai4 guo2 wei4 。
- long2 ru2 ke3 huan4 long2 yi4 wu4 ， ma3 guo3 long2 zhong3 qi3 shou4 ji1 。
- tu2 ling4 wu4 gu4 guo4 ban4 bu4 bu3 shi1 ， lun2 tai2 yi2 zhao4 hui3 yi3 chi2 。
- ci3 shi1 yu4 xue2 lü3 ao2 ke3 ， guang1 wu3 yi4 niu2 yi4 zu2 xu1 han4 huo3 。

## 注释

## 译文

## 赏析
