---
id: wang-zao-ku-shang-shu-long-xue-cheng-gong
title: 哭尚书龙学程公
titlePinyin: ku1 shang4 shu1 long2 xue2 cheng2 gong1
titleSlug: ku-shang-shu-long-xue-cheng-gong
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江左推人物，时清得俊髦。
- 肺肝倾耿介，头角长英豪。
- 乡郡宾兴最，贤关誉望高。
- 万夫争射鹄，一举独连鼇。
- 经术争儒馆，词章重省曹。
- 主忧俄旰食，邦祸始秋毫。
- 彊寇来侵逼，敷天徧绎骚。
- 奋身摅愤懑，衔命何腥臊。
- 深入边亭隧，坚持汉节毛。
- 道途千里隔，忠义寸心牢。
- 归报龙颜喜，亲闻鳯诏襃。
- 功成侔李郭，政合付伊臯。
- 超擢升青琐，谋谟拱赭袍。
- 百官瞻矩矱，八座次甄陶。
- 晚岁犹持槖，邻州暂梦刀。
- 台星方两两，逝水忽滔滔。
- 上意长图旧，朝廷未闵劳。
- 谢安几一起，秦失却三号。
- 伊昔身遐谪，公时首屡搔。
- 交情如骨肉，仕路正风涛。
- 里闬期重会，泉台恨莫逃。
- 终天吁永诀，雨泪滴香醪。

## 拼音
- jiang1 zuo3 tui1 ren2 wu4 ， shi2 qing1 de2 jun4 mao2 。
- fei4 gan1 qing1 geng3 jie4 ， tou2 jiao3 chang2 ying1 hao2 。
- xiang1 jun4 bin1 xing1 zui4 ， xian2 guan1 yu4 wang4 gao1 。
- wan4 fu1 zheng1 she4 hu2 ， yi4 ju3 du2 lian2 ao2 。
- jing1 shu4 zheng1 ru2 guan3 ， ci2 zhang1 zhong4 sheng3 cao2 。
- zhu3 you1 e2 gan4 shi2 ， bang1 huo4 shi3 qiu1 hao2 。
- qiang2 kou4 lai2 qin1 bi1 ， fu1 tian1 bian4 yi4 sao1 。
- fen4 shen1 shu1 fen4 men4 ， xian2 ming4 he2 xing1 sao4 。
- shen1 ru4 bian1 ting2 sui4 ， jian1 chi2 han4 jie2 mao2 。
- dao4 tu2 qian1 li3 ge2 ， zhong1 yi4 cun4 xin1 lao2 。
- gui1 bao4 long2 yan2 xi3 ， qin1 wen2 feng4 zhao4 bao1 。
- gong1 cheng2 mou2 li3 guo1 ， zheng4 he2 fu4 yi1 gao1 。
- chao1 zhuo2 sheng1 qing1 suo3 ， mou2 mo2 gong3 zhe3 pao2 。
- bai3 guan1 zhan1 ju3 yue1 ， ba1 zuo4 ci4 zhen1 tao2 。
- wan3 sui4 you2 chi2 tuo2 ， lin2 zhou1 zan4 meng4 dao1 。
- tai2 xing1 fang1 liang3 liang3 ， shi4 shui3 hu1 tao1 tao1 。
- shang4 yi4 chang2 tu2 jiu4 ， chao2 ting2 wei4 min3 lao2 。
- xie4 an1 ji3 yi4 qi3 ， qin2 shi1 que4 san1 hao4 。
- yi1 xi1 shen1 xia2 zhe2 ， gong1 shi2 shou3 lü3 sao1 。
- jiao1 qing2 ru2 gu3 rou4 ， shi4 lu4 zheng4 feng1 tao1 。
- li3 han4 qi1 zhong4 hui4 ， quan2 tai2 hen4 mo4 tao2 。
- zhong1 tian1 xu1 yong3 jue2 ， yu3 lei4 di1 xiang1 lao2 。

## 注释

## 译文

## 赏析
