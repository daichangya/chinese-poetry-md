---
id: wang-zao-ci-yun-zhou-sheng-ju-qing-xi-xing-er-shou-qi-yi
title: 次韵周圣举清溪行二首  其一
titlePinyin: ci4 yun4 zhou1 sheng4 ju3 qing1 xi1 xing2 er4 shou3     qi2 yi1
titleSlug: ci-yun-zhou-sheng-ju-qing-xi-xing-er-shou-qi-yi
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见国家有纪狂童干，一溪百绕山千盘。
- 竹兵草草儿戏尔，震泽以南心为寒。
- 初如妖禽啸月晓，忽作聚蚋奔醯酸。
- 九重夜半出秦甲，一麾万里春农安。
- 书生那知破贼事，且复雪涕论悲端。
- 忆初仓惶挺身走，江湖满地皆惊湍。
- 仲宣何暇守漳浦，子美仅能投锦官。
- 朝愁烽连海峤起，暮恐彗扫星河翻。
- 忍饥怖死头抢地，破釡跃鱼苔渍冠。
- 尔时身世狭于掌，俯仰宇宙何时寛。
- 只今同喜风尘定，慎勿忘忧耽酒圣。
- 要须剩作舂陵行，为洗吴儿百年病。

## 拼音
- jun1 bu2 jian4 guo2 jia1 you3 ji4 kuang2 tong2 gan1 ， yi4 xi1 bai3 rao4 shan1 qian1 pan2 。
- zhu2 bing1 cao3 cao3 er2 xi4 er3 ， zhen4 ze2 yi3 nan2 xin1 wei4 han2 。
- chu1 ru2 yao1 qin2 xiao4 yue4 xiao3 ， hu1 zuo4 ju4 rui4 ben1 xi1 suan1 。
- jiu3 chong2 ye4 ban4 chu1 qin2 jia3 ， yi4 hui1 wan4 li3 chun1 nong2 an1 。
- shu1 sheng1 na4 zhi1 po4 zei2 shi4 ， qie3 fu4 xue3 ti4 lun4 bei1 duan1 。
- yi4 chu1 cang1 huang2 ting3 shen1 zou3 ， jiang1 hu2 man3 di4 jie1 jing1 tuan1 。
- zhong4 xuan1 he2 xia2 shou3 zhang1 pu3 ， zi3 mei3 jin3 neng2 tou2 jin3 guan1 。
- chao2 chou2 feng1 lian2 hai3 qiao2 qi3 ， mu4 kong3 hui4 sao3 xing1 he2 fan1 。
- ren3 ji1 bu4 si3 tou2 qiang3 di4 ， po4 fu3 yue4 yu2 tai2 zi4 guan1 。
- er3 shi2 shen1 shi4 xia2 yu2 zhang3 ， fu3 yang3 yu3 zhou4 he2 shi2 kuan1 。
- zhi1 jin1 tong2 xi3 feng1 chen2 ding4 ， shen4 wu4 wang4 you1 dan1 jiu3 sheng4 。
- yao4 xu1 sheng4 zuo4 chong1 ling2 xing2 ， wei4 xi3 wu2 er2 bai3 nian2 bing4 。

## 注释

## 译文

## 赏析
