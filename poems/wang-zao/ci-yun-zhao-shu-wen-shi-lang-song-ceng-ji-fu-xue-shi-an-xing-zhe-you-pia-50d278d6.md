---
id: wang-zao-ci-yun-zhao-shu-wen-shi-lang-song-ceng-ji-fu-xue-shi-an-xing-zhe-you-pia-50d278d6
title: 次韵赵叔问侍郎送曾吉甫学士按刑淛右篇末见及之作
titlePinyin: ci4 yun4 zhao4 shu1 wen4 shi4 lang2 song4 ceng2 ji2 fu3 xue2 shi4 an4 xing2 zhe4 you4 pian1 mo4 jian4 ji2 zhi1 zuo4
titleSlug: ci-yun-zhao-shu-wen-shi-lang-song-ceng-ji-fu-xue-shi-an-xing-zhe-you-pia-50d278d6
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我老不足惜，余年苦匆匆。
- 愿为名山游，何必问所终。
- 一舣若溪櫂，星杓几回东。
- 长年秋雨边，醉卧听船蓬。
- 故人幸弭节，相见宿昔同。
- 酒酣说经过，授我书一通。
- 云自天末至，诸贤盛游从。
- 临分出新诗，句法何舂容。
- 凛若临大敌，谁能触其锋。
- 携持数千里，不愧行橐空。
- 篇末亦及予，依依古人风。
- 读罢百忧失，衰颜为成童。
- 归来北窗下，自写团扇中。
- 君方著绣衣，行佩金印重。
- 朱弦付君赏，宁循牙旷聪。
- 我病拥僧衲，深惭服非衷。
- 还观了无取，此意何当蒙。
- 心知坡陀卑，难并衡霍崇。
- 尚喜盛山卷，兼收醉吟翁。
- 他年定抚掌，秋蛇间云鸿。

## 拼音
- wo3 lao3 bu4 zu2 xi1 ， yu2 nian2 ku3 cong1 cong1 。
- yuan4 wei4 ming2 shan1 you2 ， he2 bi4 wen4 suo3 zhong1 。
- yi4 yi3 ruo4 xi1 zhao4 ， xing1 shao2 ji3 hui2 dong1 。
- chang2 nian2 qiu1 yu3 bian1 ， zui4 wo4 ting1 chuan2 peng2 。
- gu4 ren2 xing4 mi3 jie2 ， xiang1 jian4 su4 xi1 tong2 。
- jiu3 han1 shuo1 jing1 guo4 ， shou4 wo3 shu1 yi4 tong1 。
- yun2 zi4 tian1 mo4 zhi4 ， zhu1 xian2 sheng4 you2 cong2 。
- lin2 fen1 chu1 xin1 shi1 ， ju4 fa3 he2 chong1 rong2 。
- lin3 ruo4 lin2 da4 di2 ， shui2 neng2 chu4 qi2 feng1 。
- xie2 chi2 shu4 qian1 li3 ， bu2 kui4 xing2 tuo2 kong1 。
- pian1 mo4 yi4 ji2 yu3 ， yi1 yi1 gu3 ren2 feng1 。
- du2 ba4 bai3 you1 shi1 ， shuai1 yan2 wei4 cheng2 tong2 。
- gui1 lai2 bei3 chuang1 xia4 ， zi4 xie3 tuan2 shan4 zhong1 。
- jun1 fang1 zhu4 xiu4 yi1 ， xing2 pei4 jin1 yin4 zhong4 。
- zhu1 xian2 fu4 jun1 shang3 ， ning2 xun2 ya2 kuang4 cong1 。
- wo3 bing4 yong1 seng1 na4 ， shen1 can2 fu2 fei1 zhong1 。
- hai2 guan1 le0 wu2 qu3 ， ci3 yi4 he2 dang1 meng2 。
- xin1 zhi1 po1 tuo2 bei1 ， nan2 bing4 heng2 huo4 chong2 。
- shang4 xi3 sheng4 shan1 juan4 ， jian1 shou1 zui4 yin2 weng1 。
- ta1 nian2 ding4 fu3 zhang3 ， qiu1 she2 jian1 yun2 hong2 。

## 注释

## 译文

## 赏析
