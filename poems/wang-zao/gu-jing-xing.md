---
id: wang-zao-gu-jing-xing
title: 古镜行
titlePinyin: gu3 jing4 xing2
titleSlug: gu-jing-xing
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我有辟邪镜，得之咸阳宫。
- 其阴为天池，一母将九龙。
- 旁书负图字，土蚀如旋虫。
- 缄以骇鸡珍，妙极倕之工。
- 请言照远近，十里秋毫空。
- 岂不鉴脂泽，所贵肝胆通。
- 问谁为此器，太古非人功。
- 客闻重叹息，意欲窥灵踪。
- 高台不辞倚，恐客难称容。
- 绳穷匣半启，四室来悲风。
- 日车当昼留，羞涩如顽铜。
- 森然髪上指，凛若临霜锋。
- 我还抚客手，此岂世宝同。
- 挥涙两无言，掩镜鞶囊中。

## 拼音
- wo3 you3 bi4 xie2 jing4 ， de2 zhi1 xian2 yang2 gong1 。
- qi2 yin1 wei4 tian1 chi2 ， yi4 mu3 jiang1 jiu3 long2 。
- pang2 shu1 fu4 tu2 zi4 ， tu3 shi2 ru2 xuan2 chong2 。
- jian1 yi3 hai4 ji1 zhen1 ， miao4 ji2 chui2 zhi1 gong1 。
- qing3 yan2 zhao4 yuan3 jin4 ， shi2 li3 qiu1 hao2 kong1 。
- qi3 bu2 jian4 zhi1 ze2 ， suo3 gui4 gan1 dan3 tong1 。
- wen4 shui2 wei4 ci3 qi4 ， tai4 gu3 fei1 ren2 gong1 。
- ke4 wen2 zhong4 tan4 xi1 ， yi4 yu4 kui1 ling2 zong1 。
- gao1 tai2 bu4 ci2 yi3 ， kong3 ke4 nan2 cheng1 rong2 。
- sheng2 qiong2 xia2 ban4 qi3 ， si4 shi4 lai2 bei1 feng1 。
- ri4 che1 dang1 zhou4 liu2 ， xiu1 se4 ru2 wan2 tong2 。
- sen1 ran2 fa4 shang4 zhi3 ， lin3 ruo4 lin2 shuang1 feng1 。
- wo3 hai2 fu3 ke4 shou3 ， ci3 qi3 shi4 bao3 tong2 。
- hui1 lei4 liang3 wu2 yan2 ， yan3 jing4 pan2 nang2 zhong1 。

## 注释

## 译文

## 赏析
