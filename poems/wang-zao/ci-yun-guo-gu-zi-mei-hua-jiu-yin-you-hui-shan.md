---
id: wang-zao-ci-yun-guo-gu-zi-mei-hua-jiu-yin-you-hui-shan
title: 次韵过顾子美话旧因游惠山
titlePinyin: ci4 yun4 guo4 gu4 zi3 mei3 hua4 jiu4 yin1 you2 hui4 shan1
titleSlug: ci-yun-guo-gu-zi-mei-hua-jiu-yin-you-hui-shan
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 放船出郭溪浑浑，乘潮夜到吾家门。
- 潮头细卷落花雨，湿橹不惊春梦魂。
- 君家难忘复易识，依然井径当丘樊。
- 向来恶子下闚处，绕屋但见清阴繁。
- 飘零怀抱少倾倒，一见故人如故园。
- 嗟予何因得之子，旧事请自钟陵论。
- 钟陵当日盛游集，往往前辈风流存。
- 啸歌虽容阮籍逸，人物不数王融谖。
- 我时三十君始壮，矫矫两鹤俱乘轩。
- 大儿洪徐小儿向，此外余子何劳吞。
- 龙沙买酒醉秋月，倒床但听长江奔。
- 秖今相去能几日，世事反复那胜言。
- 一官得谪大如屋，五年乞米供朝昏。
- 颇疑造物乃知我，欲使晚节穷弥敦。
- 君看静躁不同者，王孙顾肯还为猿。
- 饮酣起步青松根，共瞻佛宇诸峰尊。
- 席边正喜泉潄壑，风外已复乌啼村。
- 个中好著我辈人，寄与石上留洼樽。

## 拼音
- fang4 chuan2 chu1 guo1 xi1 hun2 hun2 ， cheng2 chao2 ye4 dao4 wu2 jia1 men2 。
- chao2 tou2 xi4 juan4 luo4 hua1 yu3 ， shi1 lu3 bu4 jing1 chun1 meng4 hun2 。
- jun1 jia1 nan2 wang4 fu4 yi4 shi2 ， yi1 ran2 jing3 jing4 dang1 qiu1 fan2 。
- xiang4 lai2 e4 zi3 xia4 kui1 chu4 ， rao4 wu1 dan4 jian4 qing1 yin1 fan2 。
- piao1 ling2 huai2 bao4 shao3 qing1 dao3 ， yi2 jian4 gu4 ren2 ru2 gu4 yuan2 。
- jie1 yu3 he2 yin1 de2 zhi1 zi3 ， jiu4 shi4 qing3 zi4 zhong1 ling2 lun4 。
- zhong1 ling2 dang1 ri4 sheng4 you2 ji2 ， wang3 wang3 qian2 bei4 feng1 liu2 cun2 。
- xiao4 ge1 sui1 rong2 ruan3 ji2 yi4 ， ren2 wu4 bu2 shu4 wang2 rong2 xuan1 。
- wo3 shi2 san1 shi2 jun1 shi3 zhuang4 ， jiao3 jiao3 liang3 he4 ju4 cheng2 xuan1 。
- da4 er2 hong2 xu2 xiao3 er2 xiang4 ， ci3 wai4 yu2 zi3 he2 lao2 tun1 。
- long2 sha1 mai3 jiu3 zui4 qiu1 yue4 ， dao3 chuang2 dan4 ting1 chang2 jiang1 ben1 。
- zhi3 jin1 xiang1 qu4 neng2 ji3 ri4 ， shi4 shi4 fan3 fu4 na4 sheng4 yan2 。
- yi4 guan1 de2 zhe2 da4 ru2 wu1 ， wu3 nian2 qi3 mi3 gong4 chao2 hun1 。
- po1 yi2 zao4 wu4 nai3 zhi1 wo3 ， yu4 shi3 wan3 jie2 qiong2 mi2 dun1 。
- jun1 kan4 jing4 zao4 bu4 tong2 zhe3 ， wang2 sun1 gu4 ken3 hai2 wei4 yuan2 。
- yin3 han1 qi3 bu4 qing1 song1 gen1 ， gong4 zhan1 fo2 yu3 zhu1 feng1 zun1 。
- xi2 bian1 zheng4 xi3 quan2 shu4 he4 ， feng1 wai4 yi3 fu4 wu1 ti2 cun1 。
- ge4 zhong1 hao3 zhu4 wo3 bei4 ren2 ， ji4 yu3 shi2 shang4 liu2 wa1 zun1 。

## 注释

## 译文

## 赏析
