---
id: wang-zao-wu-fu-peng-yi-wang-yi-shao-yi-yi-zuo-you-si-zhi-shu-gu-jin-suo-wu-hen-we-27b806d1
title: 吴傅朋以王逸少遗意作游丝之书古今所无恨未之见也为赋此诗
titlePinyin: wu2 fu4 peng2 yi3 wang2 yi4 shao3 yi2 yi4 zuo4 you2 si1 zhi1 shu1 gu3 jin1 suo3 wu2 hen4 wei4 zhi1 jian4 ye3 wei4 fu4 ci3 shi1
titleSlug: wu-fu-peng-yi-wang-yi-shao-yi-yi-zuo-you-si-zhi-shu-gu-jin-suo-wu-hen-we-27b806d1
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴侯能书声，不减铭瘗鹤。
- 台郎今独步，谁数卫与索。
- 官黄临小楷，老笔更沈著。
- 年来鸡鹜间，儿辈妄穿凿。
- 超然出新意，非用元和脚。
- 游丝随春风，忽向窗几落。
- 传观懔飞动，安得此健药。
- 自言临池时，屡阅更岁籥。
- 毫端几百炼，始到虫网络。
- 谁云右军后，兹事秘冥漠。
- 一朝神明还，千载宛如昨。
- 乃知𬬻锤妙，信手皆合作。
- 于皇云汉章，神授等河洛。
- 光芒下照烛，万帖悉糟粕。
- 君命幸逢时，当草鳯尾诺。
- 胡为尚留滞，未便持汉橐。
- 行看诚悬归，佳句题殿阁。

## 拼音
- wu2 hou2 neng2 shu1 sheng1 ， bu4 jian3 ming2 yi4 he4 。
- tai2 lang2 jin1 du2 bu4 ， shui2 shu4 wei4 yu3 suo3 。
- guan1 huang2 lin2 xiao3 kai3 ， lao3 bi3 geng4 shen3 zhu4 。
- nian2 lai2 ji1 wu4 jian1 ， er2 bei4 wang4 chuan1 zao2 。
- chao1 ran2 chu1 xin1 yi4 ， fei1 yong4 yuan2 he2 jiao3 。
- you2 si1 sui2 chun1 feng1 ， hu1 xiang4 chuang1 ji3 luo4 。
- chuan2 guan1 lin3 fei1 dong4 ， an1 de2 ci3 jian4 yao4 。
- zi4 yan2 lin2 chi2 shi2 ， lü3 yue4 geng4 sui4 yue4 。
- hao2 duan1 ji3 bai3 lian4 ， shi3 dao4 chong2 wang3 luo4 。
- shui2 yun2 you4 jun1 hou4 ， zi1 shi4 mi4 ming2 mo4 。
- yi4 chao2 shen2 ming2 hai2 ， qian1 zai3 wan3 ru2 zuo2 。
- nai3 zhi1 lu2 chui2 miao4 ， xin4 shou3 jie1 he2 zuo4 。
- yu2 huang2 yun2 han4 zhang1 ， shen2 shou4 deng3 he2 luo4 。
- guang1 mang2 xia4 zhao4 zhu2 ， wan4 tie1 xi1 zao1 po4 。
- jun1 ming4 xing4 feng2 shi2 ， dang1 cao3 feng4 wei3 nuo4 。
- hu2 wei4 shang4 liu2 zhi4 ， wei4 bian4 chi2 han4 tuo2 。
- xing2 kan4 cheng2 xuan2 gui1 ， jia1 ju4 ti2 dian4 ge2 。

## 注释

## 译文

## 赏析
