---
id: wang-zao-shang-cai-tai-shi-sheng-chen-er-shou-qi-er
title: 上蔡太师生辰二首  其二
titlePinyin: shang4 cai4 tai4 shi1 sheng1 chen2 er4 shou3     qi2 er4
titleSlug: shang-cai-tai-shi-sheng-chen-er-shou-qi-er
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宇宙将昭泰，风云必会同。
- 帝师黄阁老，人羡黑头公。
- 庆节同尧历，新阳应嶰筩。
- 仪韶来彩鳯，占梦得真熊。
- 寿考天资鲁，神灵岳降嵩。
- 曲仪尊赤舄，歌咏美彤弓。
- 夷险无殊节，诚明信保躬。
- 济川先众楫，遵渚集飞鸿。
- 炳炳丹青笔，堂堂社稷忠。
- 斗杓还列宿，廉陛倚层穹。
- 文武俱为宪，诗书孰比隆。
- 规模三代远，谋略万夫雄。
- 字画诸王品，文章两汉风。
- 早登青琐闼，频入紫微宫。
- 器敏无余刃，才豪妙吐虹。
- 声光连日月，气概俯华戎。
- 天上经纶合，人间制作工。
- 向来凝庶绩，谁复简清衷。
- 弦诵三雍富，舟车四海通。
- 地归铜柱北，春满玉关东。
- 养士菁莪盛，论才骏马空。
- 圣时方密勿，贤业助昭融。
- 螭纽干符正，龙文帝鼐崇。
- 伊汤咸有德，房杜不言功。
- 礼秩群臣异，恩波此日丰。
- 宸章颁琬琰，相第列帡幪。
- 东壁文昭烂，西昆气鬰葱。
- 节旄藏棨戟，茅土启龟蒙。
- 衮绣卿云里，貂蝉瑞霭中。
- 御奁金宝带，神廐玉花骢。
- 蓬岛波全阔，天钧乐未终。
- 禁香纷缥缈，朝佩杂玲珑。
- 芝草盈田紫，蟠桃照海红。
- 后雕凝秀髪，难老湛方瞳。
- 冰质期姑射，丹砂唤葛洪。
- 潜机神宇定，睟表德符充。
- 瑞鹤千年羽，灵蓍五色丛。
- 旧传调鼎客，今识钓璜翁。
- 世世联台衮，年年拱帝聪。
- 欲知耆算永，元气等无穷。

## 拼音
- yu3 zhou4 jiang1 zhao1 tai4 ， feng1 yun2 bi4 hui4 tong2 。
- di4 shi1 huang2 ge2 lao3 ， ren2 xian4 hei1 tou2 gong1 。
- qing4 jie2 tong2 yao2 li4 ， xin1 yang2 ying4 xie4 tong3 。
- yi2 shao2 lai2 cai3 feng4 ， zhan4 meng4 de2 zhen1 xiong2 。
- shou4 kao3 tian1 zi1 lu3 ， shen2 ling2 yue4 jiang4 song1 。
- qu3 yi2 zun1 chi4 xi4 ， ge1 yong3 mei3 tong2 gong1 。
- yi2 xian3 wu2 shu1 jie2 ， cheng2 ming2 xin4 bao3 gong1 。
- ji4 chuan1 xian1 zhong4 ji2 ， zun1 zhu3 ji2 fei1 hong2 。
- bing3 bing3 dan1 qing1 bi3 ， tang2 tang2 she4 ji4 zhong1 。
- dou4 shao2 hai2 lie4 su4 ， lian2 bi4 yi3 ceng2 qiong2 。
- wen2 wu3 ju4 wei4 xian4 ， shi1 shu1 shu2 bi3 long2 。
- gui1 mo2 san1 dai4 yuan3 ， mou2 lüe4 wan4 fu1 xiong2 。
- zi4 hua4 zhu1 wang2 pin3 ， wen2 zhang1 liang3 han4 feng1 。
- zao3 deng1 qing1 suo3 ta4 ， pin2 ru4 zi3 wei1 gong1 。
- qi4 min3 wu2 yu2 ren4 ， cai2 hao2 miao4 tu3 hong2 。
- sheng1 guang1 lian2 ri4 yue4 ， qi4 gai4 fu3 hua2 rong2 。
- tian1 shang4 jing1 lun2 he2 ， ren2 jian1 zhi4 zuo4 gong1 。
- xiang4 lai2 ning2 shu4 ji4 ， shui2 fu4 jian3 qing1 zhong1 。
- xian2 song4 san1 yong1 fu4 ， zhou1 che1 si4 hai3 tong1 。
- di4 gui1 tong2 zhu4 bei3 ， chun1 man3 yu4 guan1 dong1 。
- yang3 shi4 jing1 e2 sheng4 ， lun4 cai2 jun4 ma3 kong1 。
- sheng4 shi2 fang1 mi4 wu4 ， xian2 ye4 zhu4 zhao1 rong2 。
- chi1 niu3 gan1 fu2 zheng4 ， long2 wen2 di4 nai4 chong2 。
- yi1 tang1 xian2 you3 de2 ， fang2 du4 bu4 yan2 gong1 。
- li3 zhi4 qun2 chen2 yi4 ， en1 bo1 ci3 ri4 feng1 。
- chen2 zhang1 ban1 wan3 yan3 ， xiang1 di4 lie4 ping2 meng2 。
- dong1 bi4 wen2 zhao1 lan4 ， xi1 kun1 qi4 yu4 cong1 。
- jie2 mao2 cang2 qi3 ji3 ， mao2 tu3 qi3 gui1 meng2 。
- gun3 xiu4 qing1 yun2 li3 ， diao1 chan2 rui4 ai3 zhong1 。
- yu4 lian2 jin1 bao3 dai4 ， shen2 jiu4 yu4 hua1 cong1 。
- peng2 dao3 bo1 quan2 kuo4 ， tian1 jun1 le4 wei4 zhong1 。
- jin4 xiang1 fen1 piao1 miao3 ， chao2 pei4 za2 ling2 long2 。
- zhi1 cao3 ying2 tian2 zi3 ， pan2 tao2 zhao4 hai3 hong2 。
- hou4 diao1 ning2 xiu4 fa4 ， nan2 lao3 zhan4 fang1 tong2 。
- bing1 zhi4 qi1 gu1 she4 ， dan1 sha1 huan4 ge3 hong2 。
- qian2 ji1 shen2 yu3 ding4 ， sui4 biao3 de2 fu2 chong1 。
- rui4 he4 qian1 nian2 yu3 ， ling2 shi1 wu3 se4 cong2 。
- jiu4 chuan2 tiao2 ding3 ke4 ， jin1 shi2 diao4 huang2 weng1 。
- shi4 shi4 lian2 tai2 gun3 ， nian2 nian2 gong3 di4 cong1 。
- yu4 zhi1 qi2 suan4 yong3 ， yuan2 qi4 deng3 wu2 qiong2 。

## 注释

## 译文

## 赏析
