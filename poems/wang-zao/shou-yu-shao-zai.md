---
id: wang-zao-shou-yu-shao-zai
title: 寿俞少宰
titlePinyin: shou4 yu2 shao3 zai3
titleSlug: shou-yu-shao-zai
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闽海群仙地，商秋少昊辰。
- 尽裒山岳气，来作庙堂身。
- 秀拔千寻玉，群开一角麐。
- 早年提巨笔，平步历通津。
- 当宁欣前席，同时叹绝尘。
- 鳣堂初简拔，乌府即腾掀。
- 旋综天官要，还跻政路亲。
- 南台沙碛合，两省衮衣新。
- 金鼎功名会，纱笼富贵人。
- 房筹须杜决，萧画赖曹遵。
- 畎亩家蒙福，图书日效珍。
- 百城收唾手，万事断垂绅。
- 皎皎胸中鉴，融融笔底春。
- 群工推靖密，举世服清真。
- 直宿非箕斗，逢时实渭莘。
- 帝嘉忠力久，朝羡宠光频。
- 申伯诗方续，桓荣赐已陈。
- 露清龟食息，霜老鹤精神。
- 永世承元首，中天转大钧。
- 岁留称寿斚，旬日看车轮。

## 拼音
- min3 hai3 qun2 xian1 di4 ， shang1 qiu1 shao3 hao4 chen2 。
- jin4 pou2 shan1 yue4 qi4 ， lai2 zuo4 miao4 tang2 shen1 。
- xiu4 ba2 qian1 xun2 yu4 ， qun2 kai1 yi4 jiao3 lin2 。
- zao3 nian2 ti2 ju4 bi3 ， ping2 bu4 li4 tong1 jin1 。
- dang1 ning2 xin1 qian2 xi2 ， tong2 shi2 tan4 jue2 chen2 。
- zhan1 tang2 chu1 jian3 ba2 ， wu1 fu3 ji2 teng2 xian1 。
- xuan2 zong1 tian1 guan1 yao4 ， hai2 ji1 zheng4 lu4 qin1 。
- nan2 tai2 sha1 qi4 he2 ， liang3 sheng3 gun3 yi1 xin1 。
- jin1 ding3 gong1 ming2 hui4 ， sha1 long2 fu4 gui4 ren2 。
- fang2 chou2 xu1 du4 jue2 ， xiao1 hua4 lai4 cao2 zun1 。
- quan3 mu3 jia1 meng2 fu2 ， tu2 shu1 ri4 xiao4 zhen1 。
- bai3 cheng2 shou1 tuo4 shou3 ， wan4 shi4 duan4 chui2 shen1 。
- jiao3 jiao3 xiong1 zhong1 jian4 ， rong2 rong2 bi3 di3 chun1 。
- qun2 gong1 tui1 jing4 mi4 ， ju3 shi4 fu2 qing1 zhen1 。
- zhi2 su4 fei1 ji1 dou4 ， feng2 shi2 shi2 wei4 shen1 。
- di4 jia1 zhong1 li4 jiu3 ， chao2 xian4 chong3 guang1 pin2 。
- shen1 bo2 shi1 fang1 xu4 ， huan2 rong2 ci4 yi3 chen2 。
- lu4 qing1 gui1 shi2 xi1 ， shuang1 lao3 he4 jing1 shen2 。
- yong3 shi4 cheng2 yuan2 shou3 ， zhong1 tian1 zhuan3 da4 jun1 。
- sui4 liu2 cheng1 shou4 jia3 ， xun2 ri4 kan4 che1 lun2 。

## 注释

## 译文

## 赏析
