---
id: wang-zao-bian-zhong-fang-chuan-gui-yang-xian
title: 汴中放船归阳羡
titlePinyin: bian4 zhong1 fang4 chuan2 gui1 yang2 xian4
titleSlug: bian-zhong-fang-chuan-gui-yang-xian
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 流澌欲作环珮鸣，枯木未肯回春声。
- 舟人坐恐雪为祟，娇鸦又舞天边城。
- 天公知我不足厄，乞与十日霜风晴。
- 遥遥烟堤护玉镜，滉滉云海浮金钲。
- 揽衣坐数踵间息，闚见宇宙无余情。
- 灯花也似调儿女，咄咄笑我长宵征。
- 我生底处不堪著，未归且杂吴儿耕。
- 纵无邻翁饮子美，会有稚子迎渊明。
- 仙山况闻连洞壑，饵术或可求长生。
- 闲中日月吾所有，此外付之人重轻。

## 拼音
- liu2 si1 yu4 zuo4 huan2 pei4 ming2 ， ku1 mu4 wei4 ken3 hui2 chun1 sheng1 。
- zhou1 ren2 zuo4 kong3 xue3 wei4 sui4 ， jiao1 ya1 you4 wu3 tian1 bian1 cheng2 。
- tian1 gong1 zhi1 wo3 bu4 zu2 e4 ， qi3 yu3 shi2 ri4 shuang1 feng1 qing2 。
- yao2 yao2 yan1 di1 hu4 yu4 jing4 ， huang4 huang4 yun2 hai3 fu2 jin1 zheng1 。
- lan3 yi1 zuo4 shu4 zhong3 jian1 xi1 ， kui1 jian4 yu3 zhou4 wu2 yu2 qing2 。
- deng1 hua1 ye3 si4 tiao2 er2 nü3 ， duo1 duo1 xiao4 wo3 chang2 xiao1 zheng1 。
- wo3 sheng1 di3 chu4 bu4 kan1 zhu4 ， wei4 gui1 qie3 za2 wu2 er2 geng1 。
- zong4 wu2 lin2 weng1 yin3 zi3 mei3 ， hui4 you3 zhi4 zi3 ying2 yuan1 ming2 。
- xian1 shan1 kuang4 wen2 lian2 dong4 he4 ， er3 shu4 huo4 ke3 qiu2 chang2 sheng1 。
- xian2 zhong1 ri4 yue4 wu2 suo3 you3 ， ci3 wai4 fu4 zhi1 ren2 zhong4 qing1 。

## 注释

## 译文

## 赏析
