---
id: wang-zao-ou-shu
title: 偶书
titlePinyin: ou3 shu1
titleSlug: ou-shu
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长簟北窗下，抛书任纵横。
- 娟娟穉筿上，熠熠丛榴明。
- 眷此感佳节，怊然怆平生。
- 少年文翰场，结客俱擅名。
- 瑶草俟采掇，云鸿肆遐征。
- 如何二十载，日与忧患并。
- 骨肉随逝水，儿童长柴荆。
- 向来交臂人，接武霄汉行。
- 姻亲岁时会，尊酒怀抱倾。
- 兹余岂复愿，顾影良自惊。
- 飞雨夜来急，涛翻江上城。
- 田家梦亦好，想像秋稼成。
- 新春了在眼，续我斋庖清。

## 拼音
- chang2 dian4 bei3 chuang1 xia4 ， pao1 shu1 ren4 zong4 heng2 。
- juan1 juan1 zhi4 xiao3 shang4 ， yi4 yi4 cong2 liu2 ming2 。
- juan4 ci3 gan3 jia1 jie2 ， chao1 ran2 chuang4 ping2 sheng1 。
- shao4 nian2 wen2 han4 chang3 ， jie2 ke4 ju4 shan4 ming2 。
- yao2 cao3 si4 cai3 duo1 ， yun2 hong2 si4 xia2 zheng1 。
- ru2 he2 er4 shi2 zai3 ， ri4 yu3 you1 huan4 bing4 。
- gu3 rou4 sui2 shi4 shui3 ， er2 tong2 chang2 chai2 jing1 。
- xiang4 lai2 jiao1 bi4 ren2 ， jie1 wu3 xiao1 han4 xing2 。
- yin1 qin1 sui4 shi2 hui4 ， zun1 jiu3 huai2 bao4 qing1 。
- zi1 yu2 qi3 fu4 yuan4 ， gu4 ying3 liang2 zi4 jing1 。
- fei1 yu3 ye4 lai2 ji2 ， tao1 fan1 jiang1 shang4 cheng2 。
- tian2 jia1 meng4 yi4 hao3 ， xiang3 xiang4 qiu1 jia4 cheng2 。
- xin1 chun1 le0 zai4 yan3 ， xu4 wo3 zhai1 pao2 qing1 。

## 注释

## 译文

## 赏析
