---
id: wang-zao-shou-jian-an-jun-wang
title: 寿建安郡王
titlePinyin: shou4 jian4 an1 jun4 wang2
titleSlug: shou-jian-an-jun-wang
author: 汪藻
authorPinyin: wang1 zao3
authorSlug: wang-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 气协高秋爽，祥开宝胄华。
- 从今丹府籍，为瑞帝王家。
- 桂满前宵影，桃舒浩劫花。
- 德参龙种后，班次雁行斜。
- 早赐真王策，荣膺上将牙。
- 兔园宏建敞，貂冕异恩加。
- 仙掌高承露，天潢稳泛槎。
- 汉邦传异庆，周篚拜亲嘉。
- 永接宗枝秀，同符玉历赊。
- 乔松千载寿，他日看肩差。

## 拼音
- qi4 xie2 gao1 qiu1 shuang3 ， xiang2 kai1 bao3 zhou4 hua2 。
- cong2 jin1 dan1 fu3 ji2 ， wei4 rui4 di4 wang2 jia1 。
- gui4 man3 qian2 xiao1 ying3 ， tao2 shu1 hao4 jie2 hua1 。
- de2 can1 long2 zhong3 hou4 ， ban1 ci4 yan4 xing2 xie2 。
- zao3 ci4 zhen1 wang2 ce4 ， rong2 ying1 shang4 jiang4 ya2 。
- tu4 yuan2 hong2 jian4 chang3 ， diao1 mian3 yi4 en1 jia1 。
- xian1 zhang3 gao1 cheng2 lu4 ， tian1 huang2 wen3 fan4 cha2 。
- han4 bang1 chuan2 yi4 qing4 ， zhou1 fei3 bai4 qin1 jia1 。
- yong3 jie1 zong1 zhi1 xiu4 ， tong2 fu2 yu4 li4 she1 。
- qiao2 song1 qian1 zai3 shou4 ， ta1 ri4 kan4 jian1 cha4 。

## 注释

## 译文

## 赏析
