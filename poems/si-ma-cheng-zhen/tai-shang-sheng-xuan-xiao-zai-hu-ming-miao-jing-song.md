---
id: si-ma-cheng-zhen-tai-shang-sheng-xuan-xiao-zai-hu-ming-miao-jing-song
title: 太上升玄消灾护命妙经颂
titlePinyin: tai4 shang4 sheng1 xuan2 xiao1 zai1 hu4 ming4 miao4 jing1 song4
titleSlug: tai-shang-sheng-xuan-xiao-zai-hu-ming-miao-jing-song
author: 司马承祯
authorPinyin: si1 ma3 cheng2 zhen1
authorSlug: si-ma-cheng-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太上本来真，虚无中有神。
- 若能心解悟，身外更无身。
- 假名元始号，元始虚无老。
- 心源是元始，更无无上道。
- 七宝为林苑，五明宫殿宽。
- 人身皆备有，不解向心观。
- 三世诸天圣，相因一性宗。
- 一身无万法，万法一身同。
- 放出光明照，无央世界中。
- 乾坤明表里，日月觉朦胧。
- 妙观无静苦，自性不能知。
- 妄想随缘去，何时有出期。
- 生灭何时尽，相因浩劫来。
- 似环蝼蚁转，如毂碾尘埃。
- 谁言河海阔，深浅尚能知。
- 爱欲情无底，何年有出时？
- 水鸟及风林，咸归一法音。
- 如何颠倒性，自起万般心。
- 虚无含有象，有象复归无。
- 心若分明了，知权呼有无。
- 无空空不空，无色色不色。
- 若能知色空，色空皆自得。
- 有有兼无有，无无及有无。
- 虚心能不动，妙道自来居。
- 如人入黑暗，目覩又何曾。
- 若要分明见，须凭浩劫灯。
- 有相兼无相，迷惑终不知。
- 未能明觉性，安得决狐疑。
- 众生情行劣，迷失道根源。
- 特谓宣宗旨，教令入妙门。
- 物向无中有，道从有里无。
- 莫生无有见，迷执自消除。
- 空色互相生，相缠如纠墨。
- 要知空色理，自莫分空色。
- 道性本虚无，虚无亦假呼。
- 若生无有见，终被法来拘。
- 不空是真空，不色是真色。
- 空色便为真，真法何曾得？
- 是空及是色，究竟总非干。
- 要认真空色，回心向己难。
- 空色宜双泯，不须举一隅。
- 色空无滞碍，本性自如如。
- 妙音喻虚性，虚心非妙音。
- 认他毫发事，难得[自]（目）由心。
- 一心观一切，一切法皆同。
- 若能如斯解，方明智慧通。
- 了悟性根源，名为入妙门方便法，是法勿留存。
- 决破疑惑网，有无都不干。
- 正心长自在，如[隼]（准）入云盘。
- 心静六根清，六根随性行。
- 性能无著物，邪障那边生。
- 妙经无碍性，权立妙经名。
- 故为众生说，令教悟此经。
- 一真度一切，如檝济横流。
- 真性随身有，勿于身外求。
- 传教虚无理，世间散布行。
- 诵经能万遍，其义自分明。
- 真性号神王，飞天无定方。
- 破邪能自外，坚固喻金刚。
- 灵童即正性，无染号真人。
- 威猛喻师子，名殊一法身。
- 诸天诸圣众，无一亦无二。
- 性不遂波流，是名真侍卫。
- 语默及游息，无生一念思。
- 忘形归恍惚，神鬼不能窥。
- 正法度邪法，众生见处偏。
- 若生无有见，即被染心田。
- 天尊重说偈，直为指心源。
- 汲引迷惑者，令归解脱门。
- 道非干视听，视听转生疑。
- 应物临机用，虚心即可知。
- 心疑随万境，随境认心田。
- 道非有为有，方名离种边。
- （《正统道藏》鸟字号）。

## 拼音
- tai4 shang4 ben3 lai2 zhen1 ， xu1 wu2 zhong1 you3 shen2 。
- ruo4 neng2 xin1 jie3 wu4 ， shen1 wai4 geng4 wu2 shen1 。
- jia3 ming2 yuan2 shi3 hao4 ， yuan2 shi3 xu1 wu2 lao3 。
- xin1 yuan2 shi4 yuan2 shi3 ， geng4 wu2 wu2 shang4 dao4 。
- qi1 bao3 wei4 lin2 yuan4 ， wu3 ming2 gong1 dian4 kuan1 。
- ren2 shen1 jie1 bei4 you3 ， bu4 jie3 xiang4 xin1 guan1 。
- san1 shi4 zhu1 tian1 sheng4 ， xiang1 yin1 yi2 xing4 zong1 。
- yi4 shen1 wu2 wan4 fa3 ， wan4 fa3 yi4 shen1 tong2 。
- fang4 chu1 guang1 ming2 zhao4 ， wu2 yang1 shi4 jie4 zhong1 。
- qian2 kun1 ming2 biao3 li3 ， ri4 yue4 jue2 meng2 long2 。
- miao4 guan1 wu2 jing4 ku3 ， zi4 xing4 bu4 neng2 zhi1 。
- wang4 xiang3 sui2 yuan2 qu4 ， he2 shi2 you3 chu1 qi1 。
- sheng1 mie4 he2 shi2 jin4 ， xiang1 yin1 hao4 jie2 lai2 。
- si4 huan2 lou2 yi3 zhuan3 ， ru2 gu1 nian3 chen2 ai1 。
- shui2 yan2 he2 hai3 kuo4 ， shen1 qian3 shang4 neng2 zhi1 。
- ai4 yu4 qing2 wu2 di3 ， he2 nian2 you3 chu1 shi2 ？
- shui3 niao3 ji2 feng1 lin2 ， xian2 gui1 yi1 fa3 yin1 。
- ru2 he2 dian1 dao3 xing4 ， zi4 qi3 wan4 ban1 xin1 。
- xu1 wu2 han2 you3 xiang4 ， you3 xiang4 fu4 gui1 wu2 。
- xin1 ruo4 fen1 ming2 le0 ， zhi1 quan2 hu1 you3 wu2 。
- wu2 kong1 kong1 bu0 kong1 ， wu2 se4 se4 bu0 se4 。
- ruo4 neng2 zhi1 se4 kong1 ， se4 kong1 jie1 zi4 de2 。
- you3 you3 jian1 wu2 you3 ， wu2 wu2 ji2 you3 wu2 。
- xu1 xin1 neng2 bu2 dong4 ， miao4 dao4 zi4 lai2 ju1 。
- ru2 ren2 ru4 hei1 an4 ， mu4 du3 you4 he2 ceng2 。
- ruo4 yao4 fen1 ming2 jian4 ， xu1 ping2 hao4 jie2 deng1 。
- you3 xiang1 jian1 wu2 xiang1 ， mi2 huo4 zhong1 bu4 zhi1 。
- wei4 neng2 ming2 jue2 xing4 ， an1 de2 jue2 hu2 yi2 。
- zhong4 sheng1 qing2 xing2 lie4 ， mi2 shi1 dao4 gen1 yuan2 。
- te4 wei4 xuan1 zong1 zhi3 ， jiao4 ling4 ru4 miao4 men2 。
- wu4 xiang4 wu2 zhong1 you3 ， dao4 cong2 you3 li3 wu2 。
- mo4 sheng1 wu2 you3 jian4 ， mi2 zhi2 zi4 xiao1 chu2 。
- kong1 se4 hu4 xiang1 sheng1 ， xiang1 chan2 ru2 jiu1 mo4 。
- yao4 zhi1 kong1 se4 li3 ， zi4 mo4 fen1 kong1 se4 。
- dao4 xing4 ben3 xu1 wu2 ， xu1 wu2 yi4 jia3 hu1 。
- ruo4 sheng1 wu2 you3 jian4 ， zhong1 bei4 fa3 lai2 ju1 。
- bu4 kong1 shi4 zhen1 kong1 ， bu2 se4 shi4 zhen1 se4 。
- kong1 se4 bian4 wei4 zhen1 ， zhen1 fa3 he2 ceng2 de2 ？
- shi4 kong1 ji2 shi4 se4 ， jiu1 jing4 zong3 fei1 gan1 。
- yao4 ren4 zhen1 kong1 se4 ， hui2 xin1 xiang4 ji3 nan2 。
- kong1 se4 yi2 shuang1 min3 ， bu4 xu1 ju3 yi4 yu2 。
- se4 kong1 wu2 zhi4 ai4 ， ben3 xing4 zi4 ru2 ru2 。
- miao4 yin1 yu4 xu1 xing4 ， xu1 xin1 fei1 miao4 yin1 。
- ren4 ta1 hao2 fa1 shi4 ， nan2 de2 [ zi4 ] （ mu4 ） you2 xin1 。
- yi4 xin1 guan1 yi2 qie4 ， yi2 qie4 fa3 jie1 tong2 。
- ruo4 neng2 ru2 si1 jie3 ， fang1 ming2 zhi4 hui4 tong1 。
- liao3 wu4 xing4 gen1 yuan2 ， ming2 wei4 ru4 miao4 men2 fang1 bian4 fa3 ， shi4 fa3 wu4 liu2 cun2 。
- jue2 po4 yi2 huo4 wang3 ， you3 wu2 dou1 bu4 gan1 。
- zheng4 xin1 chang2 zi4 zai4 ， ru2 [ sun3 ] （ zhun3 ） ru4 yun2 pan2 。
- xin1 jing4 liu4 gen1 qing1 ， liu4 gen1 sui2 xing4 xing2 。
- xing4 neng2 wu2 zhu4 wu4 ， xie2 zhang4 na4 bian1 sheng1 。
- miao4 jing1 wu2 ai4 xing4 ， quan2 li4 miao4 jing1 ming2 。
- gu4 wei4 zhong4 sheng1 shuo1 ， ling4 jiao4 wu4 ci3 jing1 。
- yi4 zhen1 du4 yi2 qie4 ， ru2 ji2 ji4 heng2 liu2 。
- zhen1 xing4 sui2 shen1 you3 ， wu4 yu2 shen1 wai4 qiu2 。
- chuan2 jiao4 xu1 wu2 li3 ， shi4 jian1 san4 bu4 xing2 。
- song4 jing1 neng2 wan4 bian4 ， qi2 yi4 zi4 fen1 ming2 。
- zhen1 xing4 hao4 shen2 wang2 ， fei1 tian1 wu2 ding4 fang1 。
- po4 xie2 neng2 zi4 wai4 ， jian1 gu4 yu4 jin1 gang1 。
- ling2 tong2 ji2 zheng4 xing4 ， wu2 ran3 hao4 zhen1 ren2 。
- wei1 meng3 yu4 shi1 zi3 ， ming2 shu1 yi4 fa3 shen1 。
- zhu1 tian1 zhu1 sheng4 zhong4 ， wu2 yi2 yi4 wu2 er4 。
- xing4 bu2 sui4 bo1 liu2 ， shi4 ming2 zhen1 shi4 wei4 。
- yu3 mo4 ji2 you2 xi1 ， wu2 sheng1 yi2 nian4 si1 。
- wang4 xing2 gui1 huang3 hu1 ， shen2 gui3 bu4 neng2 kui1 。
- zheng4 fa3 du4 xie2 fa3 ， zhong4 sheng1 jian4 chu4 pian1 。
- ruo4 sheng1 wu2 you3 jian4 ， ji2 bei4 ran3 xin1 tian2 。
- tian1 zun1 zhong4 shuo1 ji4 ， zhi2 wei4 zhi3 xin1 yuan2 。
- ji2 yin3 mi2 huo4 zhe3 ， ling4 gui1 jie3 tuo1 men2 。
- dao4 fei1 gan1 shi4 ting1 ， shi4 ting1 zhuan3 sheng1 yi2 。
- ying4 wu4 lin2 ji1 yong4 ， xu1 xin1 ji2 ke3 zhi1 。
- xin1 yi2 sui2 wan4 jing4 ， sui2 jing4 ren4 xin1 tian2 。
- dao4 fei1 you3 wei4 you3 ， fang1 ming2 li2 zhong3 bian1 。
- （ 《 zheng4 tong3 dao4 cang2 》 niao3 zi4 hao4 ） 。

## 注释

## 译文

## 赏析
