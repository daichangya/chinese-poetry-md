---
id: gong-meng-kui-song-meng-he-qing-ping-yang-xun-mu
title: 送孟和卿平阳寻母
titlePinyin: song4 meng4 he2 qing1 ping2 yang2 xun2 mu3
titleSlug: song-meng-he-qing-ping-yang-xun-mu
author: 龚孟夔
authorPinyin: gong1 meng4 kui2
authorSlug: gong-meng-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杜羔念母心最苦，岂意一朝逢泽潞。
- 母惊儿貌似乃翁，儿抱母啼泪如雨。
- 五十孺慕朱寿昌，刺血写经毛发苍。
- 间关同州晚相见，迎侍亲舆归故乡。
- 人生百年一弹指，母恩未报情曷已。
- 团𪢮尊前舞彩衣，大胜世间朱与紫。
- 子行万里涉风沙，誓不见母不还家。
- 儿今发落母应老，道旁看者还咨嗟。
- 临川孟氏号雍睦，家世来此澶渊族。
- 婆娑老慕紫荆花，料想春风依旧绿。

## 拼音
- du4 gao1 nian4 mu3 xin1 zui4 ku3 ， qi3 yi4 yi4 chao2 feng2 ze2 lu4 。
- mu3 jing1 er2 mao4 si4 nai3 weng1 ， er2 bao4 mu3 ti2 lei4 ru2 yu3 。
- wu3 shi2 ru2 mu4 zhu1 shou4 chang1 ， ci4 xue4 xie3 jing1 mao2 fa4 cang1 。
- jian1 guan1 tong2 zhou1 wan3 xiang1 jian4 ， ying2 shi4 qin1 yu2 gui1 gu4 xiang1 。
- ren2 sheng1 bai3 nian2 yi4 tan2 zhi3 ， mu3 en1 wei4 bao4 qing2 he2 yi3 。
- tuan2 𪢮 zun1 qian2 wu3 cai3 yi1 ， da4 sheng4 shi4 jian1 zhu1 yu3 zi3 。
- zi3 xing2 wan4 li3 she4 feng1 sha1 ， shi4 bu2 jian4 mu3 bu4 hai2 jia1 。
- er2 jin1 fa1 luo4 mu3 ying4 lao3 ， dao4 pang2 kan4 zhe3 hai2 zi1 jie1 。
- lin2 chuan1 meng4 shi4 hao4 yong1 mu4 ， jia1 shi4 lai2 ci3 chan2 yuan1 zu2 。
- po2 suo1 lao3 mu4 zi3 jing1 hua1 ， liao4 xiang3 chun1 feng1 yi1 jiu4 lü4 。

## 注释

## 译文

## 赏析
