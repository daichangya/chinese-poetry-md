---
id: luo-pan-long-shan
title: 蟠龙山
titlePinyin: pan2 long2 shan1
titleSlug: pan-long-shan
author: "罗\U00021E05"
authorPinyin: "luo2 \U00021E05"
authorSlug: luo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蟠龙山名何所因，为言山作蟠龙形。
- 欲寻地志质诸古，适遇野老传于今。
- 伟哉造化巧经始，斵以斧凿初无痕。
- 四傍坦夷渺原隰，一径窈窕森松筠。
- 回旋屈曲隐头角，蓊鬰葱翠含精神。
- 若蹲若踞玩清隐，不起不蛰司芳辰。
- 遥空水面素澄澈，萦若珠颗尤鲜明。
- 政当颔下不易夺，况复鳞逆谁敢撄。
- 我疑此龙蟠亦久，一日得志当求伸。
- 轰雷掣电掀碧汉，骧首曳尾凌青云。
- 会从古穴起灵霓，用作霖雨苏苍生。
- 岂惟厚泽沛寰宇，兼有余润清边尘。
- 乃知神物终变化，肯容玩肆甘沉沦。
- 嗟予避寇偶居此，坐见牙璋争起兵。
- 张皇旗帜亘长道，考击钟鼓辞严城。
- 共期元恶心胆破，不待迎敌神魂惊。
- 何知鼠辈怙同恶，相与蚕食徒经旬。
- 倾囊竭箧极侈欲，戢戈橐矢寻归程。
- 遂令强贼愈猖獗，绝流肆毒屈生灵。
- 未闻改辙事更举，但得饮气潜悲辛。
- 龙乎龙乎速奔逸，吾将与尔俱飞腾。
- 直上天池最幽处，嘘风吸浪陪鹍鹏。

## 拼音
- pan2 long2 shan1 ming2 he2 suo3 yin1 ， wei4 yan2 shan1 zuo4 pan2 long2 xing2 。
- yu4 xun2 di4 zhi4 zhi4 zhu1 gu3 ， shi4 yu4 ye3 lao3 chuan2 yu2 jin1 。
- wei3 zai1 zao4 hua4 qiao3 jing1 shi3 ， zhuo2 yi3 fu3 zao2 chu1 wu2 hen2 。
- si4 bang4 tan3 yi2 miao3 yuan2 xi2 ， yi2 jing4 yao3 tiao3 sen1 song1 yun2 。
- hui2 xuan2 qu1 qu3 yin3 tou2 jiao3 ， weng3 yu4 cong1 cui4 han2 jing1 shen2 。
- ruo4 dun1 ruo4 ju4 wan2 qing1 yin3 ， bu4 qi3 bu4 zhe2 si1 fang1 chen2 。
- yao2 kong1 shui3 mian4 su4 cheng2 che4 ， ying2 ruo4 zhu1 ke1 you2 xian1 ming2 。
- zheng4 dang1 han4 xia4 bu2 yi4 duo2 ， kuang4 fu4 lin2 ni4 shui2 gan3 ying1 。
- wo3 yi2 ci3 long2 pan2 yi4 jiu3 ， yi2 ri4 de2 zhi4 dang1 qiu2 shen1 。
- hong1 lei2 che4 dian4 xian1 bi4 han4 ， xiang1 shou3 ye4 wei3 ling2 qing1 yun2 。
- hui4 cong2 gu3 xue2 qi3 ling2 ni2 ， yong4 zuo4 lin2 yu3 su1 cang1 sheng1 。
- qi3 wei2 hou4 ze2 pei4 huan2 yu3 ， jian1 you3 yu2 run4 qing1 bian1 chen2 。
- nai3 zhi1 shen2 wu4 zhong1 bian4 hua4 ， ken3 rong2 wan2 si4 gan1 chen2 lun2 。
- jie1 yu3 bi4 kou4 ou3 ju1 ci3 ， zuo4 jian4 ya2 zhang1 zheng1 qi3 bing1 。
- zhang1 huang2 qi2 zhi4 gen4 chang2 dao4 ， kao3 ji1 zhong1 gu3 ci2 yan2 cheng2 。
- gong4 qi1 yuan2 e3 xin1 dan3 po4 ， bu2 dai4 ying2 di2 shen2 hun2 jing1 。
- he2 zhi1 shu3 bei4 hu4 tong2 e4 ， xiang1 yu3 can2 shi2 tu2 jing1 xun2 。
- qing1 nang2 jie2 qie4 ji2 chi3 yu4 ， ji2 ge1 tuo2 shi3 xun2 gui1 cheng2 。
- sui4 ling4 qiang2 zei2 yu4 chang1 jue2 ， jue2 liu2 si4 du2 qu1 sheng1 ling2 。
- wei4 wen2 gai3 zhe2 shi4 geng4 ju3 ， dan4 de2 yin3 qi4 qian2 bei1 xin1 。
- long2 hu1 long2 hu1 su4 ben1 yi4 ， wu2 jiang1 yu3 er3 ju4 fei1 teng2 。
- zhi2 shang4 tian1 chi2 zui4 you1 chu4 ， xu1 feng1 xi1 lang4 pei2 kun1 peng2 。

## 注释

## 译文

## 赏析
