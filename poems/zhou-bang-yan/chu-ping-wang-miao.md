---
id: zhou-bang-yan-chu-ping-wang-miao
title: 楚平王庙
titlePinyin: chu3 ping2 wang2 miao4
titleSlug: chu-ping-wang-miao
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奸臣乱国纪，伍奢思结缨。
- 杀贤恐遗种，巢卵同时倾。
- 健雏脱身去，口血流吴庭。
- 达士见几微，楚郊忧苦兵。
- 十年军入郢，势如波卷萍。
- 贤亡国婴难，王死尸受刑。
- 将隳七世庙，先坏百里城。
- 子胥虽捐江，素车驾长鲸。
- 惊涛寄怒余，遗庙罗千楹。
- 王祠何其微，破屋风泠泠。
- 蛰虫陷香案，饥鼠悬灯檠。
- 淫俗敬魑魅，何人顾威灵。
- 臣冤不雠主，况乃锄丘茔。
- 报应苦不直，吾将问冥冥。

## 拼音
- jian1 chen2 luan4 guo2 ji4 ， wu3 she1 si1 jie2 ying1 。
- sha1 xian2 kong3 yi2 zhong3 ， chao2 luan3 tong2 shi2 qing1 。
- jian4 chu2 tuo1 shen1 qu4 ， kou3 xue4 liu2 wu2 ting2 。
- da2 shi4 jian4 ji3 wei1 ， chu3 jiao1 you1 ku3 bing1 。
- shi2 nian2 jun1 ru4 ying3 ， shi4 ru2 bo1 juan4 ping2 。
- xian2 wang2 guo2 ying1 nan2 ， wang2 si3 shi1 shou4 xing2 。
- jiang1 hui1 qi1 shi4 miao4 ， xian1 huai4 bai3 li3 cheng2 。
- zi3 xu1 sui1 juan1 jiang1 ， su4 che1 jia4 chang2 jing1 。
- jing1 tao1 ji4 nu4 yu2 ， yi2 miao4 luo2 qian1 ying2 。
- wang2 ci2 he2 qi2 wei1 ， po4 wu1 feng1 ling2 ling2 。
- zhe2 chong2 xian4 xiang1 an4 ， ji1 shu3 xuan2 deng1 qing2 。
- yin2 su2 jing4 chi1 mei4 ， he2 ren2 gu4 wei1 ling2 。
- chen2 yuan1 bu4 chou2 zhu3 ， kuang4 nai3 chu2 qiu1 ying2 。
- bao4 ying4 ku3 bu4 zhi2 ， wu2 jiang1 wen4 ming2 ming2 。

## 注释

## 译文

## 赏析
