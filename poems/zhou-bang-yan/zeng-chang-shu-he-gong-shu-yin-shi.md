---
id: zhou-bang-yan-zeng-chang-shu-he-gong-shu-yin-shi
title: 赠常熟贺公叔隠士
titlePinyin: zeng4 chang2 shu2 he4 gong1 shu1 yin3 shi4
titleSlug: zeng-chang-shu-he-gong-shu-yin-shi
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 怀珠崖不枯，韫玉山有辉。
- 隠翳不言德，人自知神奇。
- 公叔季贞后，不为世网縻。
- 浮沉里闾间，身晦道同违。
- 弓旌搜俊良，圭衡略无遗。
- 难偕集雍鹭，宁作曳尾龟。
- 慈仁盖天性，惠泽施鳏嫠。
- 倒囷食流冗，死葬病有医。
- 人今泣遗爱，若见岘首碑。
- 肯构有材子，修德亦庶几。
- 高风自兹显，岂病知者希。

## 拼音
- huai2 zhu1 ya2 bu4 ku1 ， yun4 yu4 shan1 you3 hui1 。
- yin3 yi4 bu4 yan2 de2 ， ren2 zi4 zhi1 shen2 qi2 。
- gong1 shu1 ji4 zhen1 hou4 ， bu2 wei4 shi4 wang3 mi2 。
- fu2 chen2 li3 lü2 jian1 ， shen1 hui4 dao4 tong2 wei2 。
- gong1 jing1 sou1 jun4 liang2 ， gui1 heng2 lüe4 wu2 yi2 。
- nan2 xie2 ji2 yong1 lu4 ， ning2 zuo4 ye4 wei3 gui1 。
- ci2 ren2 gai4 tian1 xing4 ， hui4 ze2 shi1 guan1 li2 。
- dao3 qun1 shi2 liu2 rong3 ， si3 zang4 bing4 you3 yi1 。
- ren2 jin1 qi4 yi2 ai4 ， ruo4 jian4 xian4 shou3 bei1 。
- ken3 gou4 you3 cai2 zi3 ， xiu1 de2 yi4 shu4 ji1 。
- gao1 feng1 zi4 zi1 xian3 ， qi3 bing4 zhi1 zhe3 xi1 。

## 注释

## 译文

## 赏析
