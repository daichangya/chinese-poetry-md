---
id: zhou-bang-yan-kan-hua-hui
title: 看花回
titlePinyin: kan4 hua1 hui2
titleSlug: kan-hua-hui
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 看花回
---
## 正文
- 蕙风初散轻暖，霁景微澄洁。
- 秀蕊乍开乍敛，带雨态烟痕，春思纡结。
- 危弦弄响，来去惊人莺语滑。
- 无赖处，丽日楼台，乱纷歧路思奇绝。
- 何计解，黏花系月。
- 叹冷落、顿辜佳节。
- 犹有当时气味，挂一缕相思，不断如发。
- 云飞帝国，人在天边心暗折。
- 语东风，共流转，谩作匆匆别。

## 拼音
- hui4 feng1 chu1 san4 qing1 nuan3 ， ji4 jing3 wei1 cheng2 jie2 。
- xiu4 rui3 zha4 kai1 zha4 lian3 ， dai4 yu3 tai4 yan1 hen2 ， chun1 si1 yu1 jie2 。
- wei1 xian2 nong4 xiang3 ， lai2 qu4 jing1 ren2 ying1 yu3 hua2 。
- wu2 lai4 chu4 ， li4 ri4 lou2 tai2 ， luan4 fen1 qi2 lu4 si1 qi2 jue2 。
- he2 ji4 jie3 ， nian2 hua1 xi4 yue4 。
- tan4 leng3 luo4 、 dun4 gu1 jia1 jie2 。
- you2 you3 dang1 shi2 qi4 wei4 ， gua4 yi4 lü3 xiang1 si1 ， bu2 duan4 ru2 fa1 。
- yun2 fei1 di4 guo2 ， ren2 zai4 tian1 bian1 xin1 an4 zhe2 。
- yu3 dong1 feng1 ， gong4 liu2 zhuan3 ， man4 zuo4 cong1 cong1 bie2 。

## 注释

## 译文

## 赏析
