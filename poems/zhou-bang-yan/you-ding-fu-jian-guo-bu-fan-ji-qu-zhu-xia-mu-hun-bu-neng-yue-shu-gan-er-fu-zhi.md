---
id: zhou-bang-yan-you-ding-fu-jian-guo-bu-fan-ji-qu-zhu-xia-mu-hun-bu-neng-yue-shu-gan-er-fu-zhi
title: 游定夫见过晡饭既去烛下目昏不能阅书感而赋之
titlePinyin: you2 ding4 fu1 jian4 guo4 bu1 fan4 ji4 qu4 zhu2 xia4 mu4 hun1 bu4 neng2 yue4 shu1 gan3 er2 fu4 zhi1
titleSlug: you-ding-fu-jian-guo-bu-fan-ji-qu-zhu-xia-mu-hun-bu-neng-yue-shu-gan-er-fu-zhi
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 烟草里门秋，暮气幽人宅。
- 遥知金轮升，户牖粲虚白。
- 风驱云将来，市声落几格。
- 连曹属解鞚，一饭已扫迹。
- 余膻未洁鼎，傲鼠已出额。
- 铜英洗病眼，乌舄畏断册。
- 已为儿辈翁，兹事岂不迫。
- 昔见羡门生，童子身三尺。
- 捐家问道要，颛声不好剧。
- 颇观鸟迹书，保气如保璧。
- 贪饵投祸罗，煎丝废前绩。
- 上惭玄元教，溘死有余责。
- 浊镜在两眸，看朱忽成碧。
- 当时方瞳叟，变灭云雾隔。
- 肝劳忧久痼，瞑坐救昏幕。
- 尚须文字间，侵尽百年客。
- 非图瞩秋毫，所要分菽麦。

## 拼音
- yan1 cao3 li3 men2 qiu1 ， mu4 qi4 you1 ren2 zhai2 。
- yao2 zhi1 jin1 lun2 sheng1 ， hu4 you3 can4 xu1 bai2 。
- feng1 qu1 yun2 jiang1 lai2 ， shi4 sheng1 luo4 ji3 ge2 。
- lian2 cao2 shu3 jie3 kong4 ， yi2 fan4 yi3 sao3 ji4 。
- yu2 shan1 wei4 jie2 ding3 ， ao4 shu3 yi3 chu1 e2 。
- tong2 ying1 xi3 bing4 yan3 ， wu1 xi4 wei4 duan4 ce4 。
- yi3 wei4 er2 bei4 weng1 ， zi1 shi4 qi3 bu2 po4 。
- xi1 jian4 xian4 men2 sheng1 ， tong2 zi3 shen1 san1 chi3 。
- juan1 jia1 wen4 dao4 yao4 ， zhuan1 sheng1 bu4 hao3 ju4 。
- po1 guan1 niao3 ji4 shu1 ， bao3 qi4 ru2 bao3 bi4 。
- tan1 er3 tou2 huo4 luo2 ， jian1 si1 fei4 qian2 ji4 。
- shang4 can2 xuan2 yuan2 jiao4 ， ke4 si3 you3 yu2 ze2 。
- zhuo2 jing4 zai4 liang3 mou2 ， kan4 zhu1 hu1 cheng2 bi4 。
- dang1 shi2 fang1 tong2 sou3 ， bian4 mie4 yun2 wu4 ge2 。
- gan1 lao2 you1 jiu3 gu4 ， ming2 zuo4 jiu4 hun1 mu4 。
- shang4 xu1 wen2 zi4 jian1 ， qin1 jin4 bai3 nian2 ke4 。
- fei1 tu2 zhu3 qiu1 hao2 ， suo3 yao4 fen1 shu1 mai4 。

## 注释

## 译文

## 赏析
