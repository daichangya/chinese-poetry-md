---
id: wang-shi-dan-yi-yi
title: 义役
titlePinyin: yi4 yi4
titleSlug: yi-yi
author: 汪师旦
authorPinyin: wang1 shi1 dan4
authorSlug: wang-shi-dan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 管窥当世务，如见肺与肝。
- 惟有差役法，立判最为难。
- 姑以一乡论，利病胡可殚。
- 地里有宽狭，户籍有耗繁。
- 富者产日聚，贫者税不㨏。
- 懦者畏如鼠，强者虎而翰。
- 选以流水法，物力匪一般。
- 否则白脚差，又有丁户单。
- 龉龃常不齐，可充凡若干。
- 今之凫鹜辈，舞文过于残。
- 往往凭一纸，火急追至官。
- 曰汝充保副，诘奸不停鞍。
- 曰汝任户长，催科不容餐。
- 稍或稽听命，怒诃裂巾冠。
- 长官一不察，扬波助其澜。
- 箠械微完肤，路行为悲酸。
- 平民如冤苦，回睇生理干。
- 事势不获已，交兴争讼端。
- 甲寻乙之后，乙搜甲之瘢。
- 碎家犹未平，宁复生聚欢。
- 仁人一动心，不作秦越看。
- 奏曰举义役，少舒民力刓。
- 而我贤令尹，风流谢家兰。
- 和气春可掬，冰壶照人寒。
- 一班试政事，暂辍登金鸾。
- 譬如奏庖刀，所至悉髀髋。
- 黄童共白叟，环坐相团𪢮。
- 不图见良法，喧哗绝愁叹。
- 顾愚庸且陋，末学事邯郸。
- 所恨乏良策，持以贽识韩。
- 一部淳熙书，井井不可刊。
- 更观义役行，始自陈淳安。

## 拼音
- guan3 kui1 dang1 shi4 wu4 ， ru2 jian4 fei4 yu3 gan1 。
- wei2 you3 chai1 yi4 fa3 ， li4 pan4 zui4 wei2 nan2 。
- gu1 yi3 yi4 xiang1 lun4 ， li4 bing4 hu2 ke3 dan1 。
- di4 li3 you3 kuan1 xia2 ， hu4 ji2 you3 hao4 fan2 。
- fu4 zhe3 chan3 ri4 ju4 ， pin2 zhe3 shui4 bu4 㨏 。
- nuo4 zhe3 wei4 ru2 shu3 ， qiang2 zhe3 hu3 er2 han4 。
- xuan3 yi3 liu2 shui3 fa3 ， wu4 li4 fei3 yi4 ban1 。
- fou3 ze2 bai2 jiao3 cha4 ， you4 you3 ding1 hu4 dan1 。
- yu3 ju3 chang2 bu4 qi2 ， ke3 chong1 fan2 ruo4 gan1 。
- jin1 zhi1 fu2 wu4 bei4 ， wu3 wen2 guo4 yu2 can2 。
- wang3 wang3 ping2 yi4 zhi3 ， huo3 ji2 zhui1 zhi4 guan1 。
- yue1 ru3 chong1 bao3 fu4 ， jie2 jian1 bu4 ting2 an1 。
- yue1 ru3 ren4 hu4 chang2 ， cui1 ke1 bu4 rong2 can1 。
- shao1 huo4 ji1 ting1 ming4 ， nu4 he1 lie4 jin1 guan1 。
- zhang3 guan1 yi2 bu4 cha2 ， yang2 bo1 zhu4 qi2 lan2 。
- chui2 xie4 wei1 wan2 fu1 ， lu4 xing2 wei2 bei1 suan1 。
- ping2 min2 ru2 yuan1 ku3 ， hui2 di4 sheng1 li3 gan1 。
- shi4 shi4 bu2 huo4 yi3 ， jiao1 xing1 zheng1 song4 duan1 。
- jia3 xun2 yi3 zhi1 hou4 ， yi3 sou1 jia3 zhi1 ban1 。
- sui4 jia1 you2 wei4 ping2 ， ning2 fu4 sheng1 ju4 huan1 。
- ren2 ren2 yi2 dong4 xin1 ， bu2 zuo4 qin2 yue4 kan4 。
- zou4 yue1 ju3 yi4 yi4 ， shao3 shu1 min2 li4 wan2 。
- er2 wo3 xian2 ling4 yin3 ， feng1 liu2 xie4 jia1 lan2 。
- he2 qi4 chun1 ke3 ju1 ， bing1 hu2 zhao4 ren2 han2 。
- yi4 ban1 shi4 zheng4 shi4 ， zan4 chuo4 deng1 jin1 luan2 。
- pi4 ru2 zou4 pao2 dao1 ， suo3 zhi4 xi1 bi4 kuan1 。
- huang2 tong2 gong4 bai2 sou3 ， huan2 zuo4 xiang1 tuan2 𪢮 。
- bu4 tu2 jian4 liang2 fa3 ， xuan1 hua2 jue2 chou2 tan4 。
- gu4 yu2 yong1 qie3 lou4 ， mo4 xue2 shi4 han2 dan1 。
- suo3 hen4 fa2 liang2 ce4 ， chi2 yi3 zhi4 shi2 han2 。
- yi2 bu4 chun2 xi1 shu1 ， jing3 jing3 bu4 ke3 kan1 。
- geng4 guan1 yi4 yi4 xing2 ， shi3 zi4 chen2 chun2 an1 。

## 注释

## 译文

## 赏析
