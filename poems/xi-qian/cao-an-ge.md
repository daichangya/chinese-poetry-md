---
id: xi-qian-cao-an-ge
title: 草庵歌
titlePinyin: cao3 an1 ge1
titleSlug: cao-an-ge
author: 希迁
authorPinyin: xi1 qian1
authorSlug: xi-qian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾结草庵无宝贝，饭了从容图睡快。
- 成时初见茅草新，破后还将茅草盖。
- 住庵人，镇常在，不属中间与内外。
- 人住处，我不住，世人爱处我不爱。
- 庵虽小，含法界，方丈老人相体解。
- 上乘菩萨信无疑，中下闻之必生怪。
- 问此庵，坏不坏，坏与不坏主元在。
- 不居南北与东西，基上坚牢以为最。
- 青松下，明窗内，玉殿朱楼未为对。
- 纳帔幪头万事休，此时山僧都不会。
- 住此庵，休作解，谁夸铺席图人买。
- 回光返照便归来，廓达灵根非向背。
- 遇祖师，亲训诲，结草为庵莫生退。
- 百年抛却任纵横，摆手便行且无罪。
- 千种言，万般解，祇要交君长不解。
- 欲识庵中不死人，岂离而今遮皮袋。
- （见《景德传灯录》卷三十）。

## 拼音
- wu2 jie2 cao3 an1 wu2 bao3 bei4 ， fan4 le0 cong2 rong2 tu2 shui4 kuai4 。
- cheng2 shi2 chu1 jian4 mao2 cao3 xin1 ， po4 hou4 hai2 jiang1 mao2 cao3 gai4 。
- zhu4 an1 ren2 ， zhen4 chang2 zai4 ， bu4 shu3 zhong1 jian1 yu3 nei4 wai4 。
- ren2 zhu4 chu4 ， wo3 bu2 zhu4 ， shi4 ren2 ai4 chu4 wo3 bu2 ai4 。
- an1 sui1 xiao3 ， han2 fa3 jie4 ， fang1 zhang4 lao3 ren2 xiang1 ti3 jie3 。
- shang4 cheng2 pu2 sa4 xin4 wu2 yi2 ， zhong1 xia4 wen2 zhi1 bi4 sheng1 guai4 。
- wen4 ci3 an1 ， huai4 bu0 huai4 ， huai4 yu3 bu2 huai4 zhu3 yuan2 zai4 。
- bu4 ju1 nan2 bei3 yu3 dong1 xi1 ， ji1 shang4 jian1 lao2 yi3 wei2 zui4 。
- qing1 song1 xia4 ， ming2 chuang1 nei4 ， yu4 dian4 zhu1 lou2 wei4 wei4 dui4 。
- na4 pei4 meng2 tou2 wan4 shi4 xiu1 ， ci3 shi2 shan1 seng1 dou1 bu2 hui4 。
- zhu4 ci3 an1 ， xiu1 zuo4 jie3 ， shui2 kua1 pu4 xi2 tu2 ren2 mai3 。
- hui2 guang1 fan3 zhao4 bian4 gui1 lai2 ， kuo4 da2 ling2 gen1 fei1 xiang4 bei4 。
- yu4 zu3 shi1 ， qin1 xun4 hui4 ， jie2 cao3 wei4 an1 mo4 sheng1 tui4 。
- bai3 nian2 pao1 que4 ren4 zong4 heng2 ， bai3 shou3 bian4 xing2 qie3 wu2 zui4 。
- qian1 zhong3 yan2 ， wan4 ban1 jie3 ， qi2 yao4 jiao1 jun1 chang2 bu4 jie3 。
- yu4 shi2 an1 zhong1 bu4 si3 ren2 ， qi3 li2 er2 jin1 zhe1 pi2 dai4 。
- （ jian4 《 jing3 de2 chuan2 deng1 lu4 》 juan4 san1 shi2 ） 。

## 注释

## 译文

## 赏析
