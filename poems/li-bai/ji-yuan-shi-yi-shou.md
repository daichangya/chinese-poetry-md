---
id: li-bai-ji-yuan-shi-yi-shou
title: 寄远十一首
titlePinyin: ji4 yuan3 shi2 yi1 shou3
titleSlug: ji-yuan-shi-yi-shou
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三鸟别王母，衔书来见过。肠断若剪弦，其如愁思何。
- 遥知玉窗里，纤手弄云和。奏曲有深意，青松交女萝。
- 写水山井中，同泉岂殊波。秦心与楚恨，皎皎为谁多。
- 青楼何所在，乃在碧云中。宝镜挂秋水，罗衣轻春风。
- 新妆坐落日，怅望金屏空。念此送短书，愿因双飞鸿。
- 本作一行书，殷勤道相忆。一行复一行，满纸情何极。
- 瑶台有黄鹤，为报青楼人。朱颜凋落尽，白发一何新。
- 自知未应还，离居经三春。桃李今若为，当窗发光彩。
- 莫使香风飘，留与红芳待。
- 玉箸落春镜，坐愁湖阳水。闻与阴丽华，风烟接邻里。
- 青春已复过，白日忽相催。但恐荷花晚，令人意已摧。
- 相思不惜梦，日夜向阳台。
- 远忆巫山阳，花明绿江暖。踌躇未得往，泪向南云满。
- 春风复无情，吹我梦魂断。不见眼中人，天长音信短。
- 阳台隔楚水，春草生黄河。相思无日夜，浩荡若流波。
- 流波向海去，欲见终无因。遥将一点泪，远寄如花人。
- 妾在舂陵东，君居汉江岛。一日望花光，往来成白道。
- 一为云雨别，此地生秋草。秋草秋蛾飞，相思愁落晖。
- 何由一相见，灭烛解罗衣。
- 忆昨东园桃李红碧枝，与君此时初别离。金瓶落井无消息，
- 碧窗纷纷下落花，青楼寂寂空明月。两不见，但相思。
- 空留锦字表心素，至今缄愁不忍窥。
- 长短春草绿，缘阶如有情。卷施心独苦，抽却死还生。
- 睹物知妾意，希君种后庭。闲时当采掇，念此莫相轻。
- 鲁缟如玉霜，笔题月氏书。寄书白鹦鹉，西海慰离居。
- 行数虽不多，字字有委曲。天末如见之，开缄泪相续。
- 泪尽恨转深，千里同此心。相思千万里，一书值千金。
- 爱君芙蓉婵娟之艳色，色可餐兮难再得。
- 怜君冰玉清迥之明心，情不极兮意已深。
- 朝共琅玕之绮食，夜同鸳鸯之锦衾。恩情婉娈忽为别，
- 美人美人兮归去来，莫作朝云暮雨兮飞阳台。

## 拼音
- san1 niao3 bie2 wang2 mu3 ， xian2 shu1 lai2 jian4 guo4 。 chang2 duan4 ruo4 jian3 xian2 ， qi2 ru2 chou2 si1 he2 。
- yao2 zhi1 yu4 chuang1 li3 ， qian4 shou3 nong4 yun2 he2 。 zou4 qu3 you3 shen1 yi4 ， qing1 song1 jiao1 nü3 luo2 。
- xie3 shui3 shan1 jing3 zhong1 ， tong2 quan2 qi3 shu1 bo1 。 qin2 xin1 yu3 chu3 hen4 ， jiao3 jiao3 wei4 shui2 duo1 。
- qing1 lou2 he2 suo3 zai4 ， nai3 zai4 bi4 yun2 zhong1 。 bao3 jing4 gua4 qiu1 shui3 ， luo2 yi1 qing1 chun1 feng1 。
- xin1 zhuang1 zuo4 luo4 ri4 ， chang4 wang4 jin1 ping2 kong1 。 nian4 ci3 song4 duan3 shu1 ， yuan4 yin1 shuang1 fei1 hong2 。
- ben3 zuo4 yi4 hang2 shu1 ， yin1 qin2 dao4 xiang1 yi4 。 yi4 hang2 fu4 yi4 hang2 ， man3 zhi3 qing2 he2 ji2 。
- yao2 tai2 you3 huang2 he4 ， wei4 bao4 qing1 lou2 ren2 。 zhu1 yan2 diao1 luo4 jin4 ， bai2 fa4 yi4 he2 xin1 。
- zi4 zhi1 wei4 ying4 hai2 ， li2 ju1 jing1 san1 chun1 。 tao2 li3 jin1 ruo4 wei4 ， dang1 chuang1 fa1 guang1 cai3 。
- mo4 shi3 xiang1 feng1 piao1 ， liu2 yu3 hong2 fang1 dai4 。
- yu4 zhu4 luo4 chun1 jing4 ， zuo4 chou2 hu2 yang2 shui3 。 wen2 yu3 yin1 li4 hua2 ， feng1 yan1 jie1 lin2 li3 。
- qing1 chun1 yi3 fu4 guo4 ， bai2 ri4 hu1 xiang1 cui1 。 dan4 kong3 he2 hua1 wan3 ， ling4 ren2 yi4 yi3 cui1 。
- xiang1 si1 bu4 xi1 meng4 ， ri4 ye4 xiang4 yang2 tai2 。
- yuan3 yi4 wu1 shan1 yang2 ， hua1 ming2 lü4 jiang1 nuan3 。 chou2 chu2 wei4 de2 wang3 ， lei4 xiang4 nan2 yun2 man3 。
- chun1 feng1 fu4 wu2 qing2 ， chui1 wo3 meng4 hun2 duan4 。 bu2 jian4 yan3 zhong1 ren2 ， tian1 chang2 yin1 xin4 duan3 。
- yang2 tai2 ge2 chu3 shui3 ， chun1 cao3 sheng1 huang2 he2 。 xiang1 si1 wu2 ri4 ye4 ， hao4 dang4 ruo4 liu2 bo1 。
- liu2 bo1 xiang4 hai3 qu4 ， yu4 jian4 zhong1 wu2 yin1 。 yao2 jiang1 yi4 dian3 lei4 ， yuan3 ji4 ru2 hua1 ren2 。
- qie4 zai4 chong1 ling2 dong1 ， jun1 ju1 han4 jiang1 dao3 。 yi2 ri4 wang4 hua1 guang1 ， wang3 lai2 cheng2 bai2 dao4 。
- yi2 wei4 yun2 yu3 bie2 ， ci3 di4 sheng1 qiu1 cao3 。 qiu1 cao3 qiu1 e2 fei1 ， xiang1 si1 chou2 luo4 hui1 。
- he2 you2 yi4 xiang1 jian4 ， mie4 zhu2 jie3 luo2 yi1 。
- yi4 zuo2 dong1 yuan2 tao2 li3 hong2 bi4 zhi1 ， yu3 jun1 ci3 shi2 chu1 bie2 li2 。 jin1 ping2 luo4 jing3 wu2 xiao1 xi1 ，
- bi4 chuang1 fen1 fen1 xia4 luo4 hua1 ， qing1 lou2 ji4 ji4 kong1 ming2 yue4 。 liang3 bu2 jian4 ， dan4 xiang1 si1 。
- kong1 liu2 jin3 zi4 biao3 xin1 su4 ， zhi4 jin1 jian1 chou2 bu4 ren3 kui1 。
- chang2 duan3 chun1 cao3 lü4 ， yuan2 jie1 ru2 you3 qing2 。 juan4 shi1 xin1 du2 ku3 ， chou1 que4 si3 hai2 sheng1 。
- du3 wu4 zhi1 qie4 yi4 ， xi1 jun1 zhong3 hou4 ting2 。 xian2 shi2 dang1 cai3 duo1 ， nian4 ci3 mo4 xiang1 qing1 。
- lu3 gao3 ru2 yu4 shuang1 ， bi3 ti2 yue4 zhi1 shu1 。 ji4 shu1 bai2 ying1 wu3 ， xi1 hai3 wei4 li2 ju1 。
- xing2 shu4 sui1 bu4 duo1 ， zi4 zi4 you3 wei3 qu1 。 tian1 mo4 ru2 jian4 zhi1 ， kai1 jian1 lei4 xiang1 xu4 。
- lei4 jin4 hen4 zhuan3 shen1 ， qian1 li3 tong2 ci3 xin1 。 xiang1 si1 qian1 wan4 li3 ， yi4 shu1 zhi2 qian1 jin1 。
- ai4 jun1 fu2 rong2 chan2 juan1 zhi1 yan4 se4 ， se4 ke3 can1 xi1 nan2 zai4 de2 。
- lian2 jun1 bing1 yu4 qing1 jiong3 zhi1 ming2 xin1 ， qing2 bu4 ji2 xi1 yi4 yi3 shen1 。
- chao2 gong4 lang2 gan1 zhi1 qi3 shi2 ， ye4 tong2 yuan1 yang1 zhi1 jin3 qin1 。 en1 qing2 wan3 luan2 hu1 wei4 bie2 ，
- mei3 ren2 mei3 ren2 xi1 gui1 qu4 lai2 ， mo4 zuo4 chao2 yun2 mu4 yu3 xi1 fei1 yang2 tai2 。

## 注释

## 译文

## 赏析
