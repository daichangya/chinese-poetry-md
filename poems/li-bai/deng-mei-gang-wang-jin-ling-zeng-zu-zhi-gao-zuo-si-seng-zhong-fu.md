---
id: li-bai-deng-mei-gang-wang-jin-ling-zeng-zu-zhi-gao-zuo-si-seng-zhong-fu
title: 登梅冈望金陵，赠族侄高座寺僧中孚
titlePinyin: deng1 mei2 gang1 wang4 jin1 ling2 ， zeng4 zu2 zhi2 gao1 zuo4 si4 seng1 zhong1 fu2
titleSlug: deng-mei-gang-wang-jin-ling-zeng-zu-zhi-gao-zuo-si-seng-zhong-fu
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 钟山抱金陵，霸气昔腾发。天开帝王居，海色照宫阙。
- 群峰如逐鹿，奔走相驰突。江水九道来，云端遥明没。
- 时迁大运去，龙虎势休歇。我来属天清，登览穷楚越。
- 吾宗挺禅伯，特秀鸾凤骨。众星罗青天，明者独有月。
- 冥居顺生理，草木不剪伐。烟窗引蔷薇，石壁老野蕨。
- 吴风谢安屐，白足傲履袜。几宿一下山，萧然忘干谒。
- 谈经演金偈，降鹤舞海雪。时闻天香来，了与世事绝。
- 佳游不可得，春风惜远别。赋诗留岩屏，千载庶不灭。

## 拼音
- zhong1 shan1 bao4 jin1 ling2 ， ba4 qi4 xi1 teng2 fa1 。 tian1 kai1 di4 wang2 ju1 ， hai3 se4 zhao4 gong1 que1 。
- qun2 feng1 ru2 zhu2 lu4 ， ben1 zou3 xiang1 chi2 tu1 。 jiang1 shui3 jiu3 dao4 lai2 ， yun2 duan1 yao2 ming2 mei2 。
- shi2 qian1 da4 yun4 qu4 ， long2 hu3 shi4 xiu1 xie1 。 wo3 lai2 shu3 tian1 qing1 ， deng1 lan3 qiong2 chu3 yue4 。
- wu2 zong1 ting3 chan2 bo2 ， te4 xiu4 luan2 feng4 gu3 。 zhong4 xing1 luo2 qing1 tian1 ， ming2 zhe3 du2 you3 yue4 。
- ming2 ju1 shun4 sheng1 li3 ， cao3 mu4 bu4 jian3 fa2 。 yan1 chuang1 yin3 qiang2 wei1 ， shi2 bi4 lao3 ye3 jue2 。
- wu2 feng1 xie4 an1 ji1 ， bai2 zu2 ao4 lü3 wa4 。 ji3 su4 yi2 xia4 shan1 ， xiao1 ran2 wang4 gan1 ye4 。
- tan2 jing1 yan3 jin1 ji4 ， jiang4 he4 wu3 hai3 xue3 。 shi2 wen2 tian1 xiang1 lai2 ， liao3 yu3 shi4 shi4 jue2 。
- jia1 you2 bu4 ke3 de2 ， chun1 feng1 xi1 yuan3 bie2 。 fu4 shi1 liu2 yan2 ping2 ， qian1 zai3 shu4 bu2 mie4 。

## 注释

## 译文

## 赏析
