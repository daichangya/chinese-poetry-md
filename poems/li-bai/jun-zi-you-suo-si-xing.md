---
id: li-bai-jun-zi-you-suo-si-xing
title: 君子有所思行
titlePinyin: jun1 zi3 you3 suo3 si1 xing2
titleSlug: jun-zi-you-suo-si-xing
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 紫阁连终南，青冥天倪色。凭崖望咸阳，宫阙罗北极。
- 万井惊画出，九衢如弦直。渭水银河清，横天流不息。
- 朝野盛文物，衣冠何翕赩。厩马散连山，军容威绝域。
- 伊皋运元化，卫霍输筋力。歌钟乐未休，荣去老还逼。
- 圆光过满缺，太阳移中昃。不散东海金，何争西飞匿。
- 无作牛山悲，恻怆泪沾臆。

## 拼音
- zi3 ge2 lian2 zhong1 nan2 ， qing1 ming2 tian1 ni2 se4 。 ping2 ya2 wang4 xian2 yang2 ， gong1 que1 luo2 bei3 ji2 。
- wan4 jing3 jing1 hua4 chu1 ， jiu3 qu2 ru2 xian2 zhi2 。 wei4 shui3 yin2 he2 qing1 ， heng2 tian1 liu2 bu4 xi1 。
- chao2 ye3 sheng4 wen2 wu4 ， yi1 guan1 he2 xi1 xi4 。 jiu4 ma3 san4 lian2 shan1 ， jun1 rong2 wei1 jue2 yu4 。
- yi1 gao1 yun4 yuan2 hua4 ， wei4 huo4 shu1 jin1 li4 。 ge1 zhong1 le4 wei4 xiu1 ， rong2 qu4 lao3 hai2 bi1 。
- yuan2 guang1 guo4 man3 que1 ， tai4 yang2 yi2 zhong1 ze4 。 bu2 san4 dong1 hai3 jin1 ， he2 zheng1 xi1 fei1 ni4 。
- wu2 zuo4 niu2 shan1 bei1 ， ce4 chuang4 lei4 zhan1 yi4 。

## 注释

## 译文

## 赏析
