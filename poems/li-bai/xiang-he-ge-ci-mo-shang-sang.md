---
id: li-bai-xiang-he-ge-ci-mo-shang-sang
title: 相和歌辞 陌上桑
titlePinyin: xiang1 he2 ge1 ci2   mo4 shang4 sang1
titleSlug: xiang-he-ge-ci-mo-shang-sang
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 美女渭桥东，春还事蚕作。
- 五马如飞龙，青丝结金络。
- 不知谁家子，调笑来相谑。
- 妾本秦罗敷，玉颜艳名都。
- 绿条映素手，采桑向城隅。
- 使君且不顾，况复论秋胡。
- 寒螀爱碧草，鸣凤栖青梧。
- 托心自有处，但怪傍人愚。
- 徒令白日暮，高驾空踟蹰。

## 拼音
- mei3 nü3 wei4 qiao2 dong1 ， chun1 hai2 shi4 can2 zuo4 。
- wu3 ma3 ru2 fei1 long2 ， qing1 si1 jie2 jin1 luo4 。
- bu4 zhi1 shui2 jia1 zi3 ， tiao2 xiao4 lai2 xiang1 xue4 。
- qie4 ben3 qin2 luo2 fu1 ， yu4 yan2 yan4 ming2 dou1 。
- lü4 tiao2 ying4 su4 shou3 ， cai3 sang1 xiang4 cheng2 yu2 。
- shi3 jun1 qie3 bu2 gu4 ， kuang4 fu4 lun4 qiu1 hu2 。
- han2 jiang1 ai4 bi4 cao3 ， ming2 feng4 qi1 qing1 wu2 。
- tuo1 xin1 zi4 you3 chu4 ， dan4 guai4 bang4 ren2 yu2 。
- tu2 ling4 bai2 ri4 mu4 ， gao1 jia4 kong1 chi2 chu2 。

## 注释

## 译文

## 赏析
