---
id: li-bai-xiang-he-ge-ci-bai-tou-yin-er-shou-er
title: 相和歌辞 白头吟二首 二
titlePinyin: xiang1 he2 ge1 ci2   bai2 tou2 yin2 er4 shou3   er4
titleSlug: xiang-he-ge-ci-bai-tou-yin-er-shou-er
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 锦水东流碧，波荡双鸳鸯。
- 雄巢汉宫树，雌弄秦草芳。
- 相如去蜀谒武帝，赤车驷马生辉光。
- 一朝再览大人作，万乘忽欲凌云翔。
- 闻道阿娇失恩宠，千金买赋要君王。
- 相如不忆贫贱日，官高金多聘私室。
- 茂陵姝子皆见求，文君欢爱徒此毕。
- 泪如双泉水，行堕紫罗襟。
- 五起鸡三唱，清晨白头吟。
- 长吁不整绿云鬓，仰诉青天哀怨深。
- 城崩杞梁妻，谁道土无心。
- 东流不作西归水，落花辞枝羞故林。
- 头上玉燕钗，是妾嫁时物。
- 赠君表相思，罗袖幸时拂。
- 莫卷龙须席，从他生网丝。
- 且留琥珀枕，还有梦来时。
- 鹔鹴裘在锦屏上，自君一挂无由披。
- 妾有秦楼镜，照心胜照井。
- 愿持照新人，双对可怜影。
- 覆水却收不满杯，相如还谢文君回。
- 古来得意不相负，祗今惟有青陵台。

## 拼音
- jin3 shui3 dong1 liu2 bi4 ， bo1 dang4 shuang1 yuan1 yang1 。
- xiong2 chao2 han4 gong1 shu4 ， ci2 nong4 qin2 cao3 fang1 。
- xiang1 ru2 qu4 shu3 ye4 wu3 di4 ， chi4 che1 si4 ma3 sheng1 hui1 guang1 。
- yi4 chao2 zai4 lan3 da4 ren2 zuo4 ， wan4 sheng4 hu1 yu4 ling2 yun2 xiang2 。
- wen2 dao4 a1 jiao1 shi1 en1 chong3 ， qian1 jin1 mai3 fu4 yao4 jun1 wang2 。
- xiang1 ru2 bu2 yi4 pin2 jian4 ri4 ， guan1 gao1 jin1 duo1 pin4 si1 shi4 。
- mao4 ling2 shu1 zi3 jie1 jian4 qiu2 ， wen2 jun1 huan1 ai4 tu2 ci3 bi4 。
- lei4 ru2 shuang1 quan2 shui3 ， xing2 duo4 zi3 luo2 jin1 。
- wu3 qi3 ji1 san1 chang4 ， qing1 chen2 bai2 tou2 yin2 。
- chang2 xu1 bu4 zheng3 lü4 yun2 bin4 ， yang3 su4 qing1 tian1 ai1 yuan4 shen1 。
- cheng2 beng1 qi3 liang2 qi1 ， shui2 dao4 tu3 wu2 xin1 。
- dong1 liu2 bu2 zuo4 xi1 gui1 shui3 ， luo4 hua1 ci2 zhi1 xiu1 gu4 lin2 。
- tou2 shang4 yu4 yan4 chai1 ， shi4 qie4 jia4 shi2 wu4 。
- zeng4 jun1 biao3 xiang1 si1 ， luo2 xiu4 xing4 shi2 fu2 。
- mo4 juan4 long2 xu1 xi2 ， cong2 ta1 sheng1 wang3 si1 。
- qie3 liu2 hu3 po4 zhen3 ， hai2 you3 meng4 lai2 shi2 。
- su4 shuang1 qiu2 zai4 jin3 ping2 shang4 ， zi4 jun1 yi2 gua4 wu2 you2 pi1 。
- qie4 you3 qin2 lou2 jing4 ， zhao4 xin1 sheng4 zhao4 jing3 。
- yuan4 chi2 zhao4 xin1 ren2 ， shuang1 dui4 ke3 lian2 ying3 。
- fu4 shui3 que4 shou1 bu4 man3 bei1 ， xiang1 ru2 hai2 xie4 wen2 jun1 hui2 。
- gu3 lai2 de0 yi4 bu4 xiang1 fu4 ， zhi1 jin1 wei2 you3 qing1 ling2 tai2 。

## 注释

## 译文

## 赏析
