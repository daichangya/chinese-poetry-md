---
id: li-bai-ji-wei-nan-ling-bing-yu-jiang-shang-cheng-xing-fang-zhi-yu-xun-yan-shang-bab455c4
title: 寄韦南陵冰余江上乘兴访之遇寻颜尚书笑有此赠
titlePinyin: ji4 wei2 nan2 ling2 bing1 yu2 jiang1 shang4 cheng2 xing4 fang3 zhi1 yu4 xun2 yan2 shang4 shu1 xiao4 you3 ci3 zeng4
titleSlug: ji-wei-nan-ling-bing-yu-jiang-shang-cheng-xing-fang-zhi-yu-xun-yan-shang-bab455c4
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南船正东风，北船来自缓。
- 江上相逢借问君，语笑未了风吹断。
- 闻君携伎访情人，应为尚书不顾身。
- 堂上三千珠履客，瓮中百斛金陵春。
- 恨我阻此乐，淹留楚江滨。
- 月色醉远客，山花开欲然。
- 春风狂杀人，一日剧三年。
- 乘兴嫌太迟，焚却子猷船。
- 梦见五柳枝，已堪挂马鞭。
- 何日到彭泽，长歌陶令前。

## 拼音
- nan2 chuan2 zheng4 dong1 feng1 ， bei3 chuan2 lai2 zi4 huan3 。
- jiang1 shang4 xiang1 feng2 jie4 wen4 jun1 ， yu3 xiao4 wei4 liao3 feng1 chui1 duan4 。
- wen2 jun1 xie2 ji4 fang3 qing2 ren2 ， ying4 wei4 shang4 shu1 bu2 gu4 shen1 。
- tang2 shang4 san1 qian1 zhu1 lü3 ke4 ， weng4 zhong1 bai3 hu2 jin1 ling2 chun1 。
- hen4 wo3 zu3 ci3 le4 ， yan1 liu2 chu3 jiang1 bin1 。
- yue4 se4 zui4 yuan3 ke4 ， shan1 hua1 kai1 yu4 ran2 。
- chun1 feng1 kuang2 sha1 ren2 ， yi2 ri4 ju4 san1 nian2 。
- cheng2 xing4 xian2 tai4 chi2 ， fen2 que4 zi3 you2 chuan2 。
- meng4 jian4 wu3 liu3 zhi1 ， yi3 kan1 gua4 ma3 bian1 。
- he2 ri4 dao4 peng2 ze2 ， chang2 ge1 tao2 ling4 qian2 。

## 注释

## 译文

## 赏析
