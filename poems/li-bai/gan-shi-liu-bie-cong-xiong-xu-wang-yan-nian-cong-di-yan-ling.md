---
id: li-bai-gan-shi-liu-bie-cong-xiong-xu-wang-yan-nian-cong-di-yan-ling
title: 感时留别从兄徐王延年、从弟延陵
titlePinyin: gan3 shi2 liu2 bie2 cong2 xiong1 xu2 wang2 yan2 nian2 、 cong2 di4 yan2 ling2
titleSlug: gan-shi-liu-bie-cong-xiong-xu-wang-yan-nian-cong-di-yan-ling
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天籁何参差，噫然大块吹。玄元包橐钥，紫气何逶迤。
- 七叶运皇化，千龄光本支。仙风生指树，大雅歌螽斯。
- 诸王若鸾虬，肃穆列藩维。哲兄锡茅土，圣代罗荣滋。
- 九卿领徐方，七步继陈思。伊昔全盛日，雄豪动京师。
- 冠剑朝凤阙，楼船侍龙池。鼓钟出朱邸，金翠照丹墀。
- 君王一顾盼，选色献蛾眉。列戟十八年，未曾辄迁移。
- 大臣小喑呜，谪窜天南垂。长沙不足舞，贝锦且成诗。
- 佐郡浙江西，病闲绝驱驰。阶轩日苔藓，鸟雀噪簷帷。
- 时乘平肩舆，出入畏人知。北宅聊偃憩，欢愉恤茕嫠。
- 羞言梁苑地，烜赫耀旌旗。兄弟八九人，吴秦各分离。
- 大贤达机兆，岂独虑安危。小子谢麟阁，雁行忝肩随。
- 令弟字延陵，凤毛出天姿。清英神仙骨，芬馥茝兰蕤。
- 梦得春草句，将非惠连谁。深心紫河车，与我特相宜。
- 金膏犹罔象，玉液尚磷缁。伏枕寄宾馆，宛同清漳湄。
- 药物多见馈，珍羞亦兼之。谁道溟渤深，犹言浅恩慈。
- 鸣蝉游子意，促织念归期。骄阳何太赫，海水烁龙龟。
- 百川尽凋枯，舟楫阁中逵。策马摇凉月，通宵出郊圻。
- 泣别目眷眷，伤心步迟迟。愿言保明德，王室伫清夷。
- 掺袂何所道，援毫投此辞。

## 拼音
- tian1 lai4 he2 cen1 ci1 ， yi1 ran2 da4 kuai4 chui1 。 xuan2 yuan2 bao1 tuo2 yao4 ， zi3 qi4 he2 wei1 yi2 。
- qi1 ye4 yun4 huang2 hua4 ， qian1 ling2 guang1 ben3 zhi1 。 xian1 feng1 sheng1 zhi3 shu4 ， da4 ya3 ge1 zhong1 si1 。
- zhu1 wang2 ruo4 luan2 qiu2 ， su4 mu4 lie4 fan1 wei2 。 zhe2 xiong1 xi1 mao2 tu3 ， sheng4 dai4 luo2 rong2 zi1 。
- jiu3 qing1 ling3 xu2 fang1 ， qi1 bu4 ji4 chen2 si1 。 yi1 xi1 quan2 sheng4 ri4 ， xiong2 hao2 dong4 jing1 shi1 。
- guan1 jian4 chao2 feng4 que1 ， lou2 chuan2 shi4 long2 chi2 。 gu3 zhong1 chu1 zhu1 di3 ， jin1 cui4 zhao4 dan1 chi2 。
- jun1 wang2 yi2 gu4 pan4 ， xuan3 se4 xian4 e2 mei2 。 lie4 ji3 shi2 ba1 nian2 ， wei4 ceng2 zhe2 qian1 yi2 。
- da4 chen2 xiao3 yin1 wu1 ， zhe2 cuan4 tian1 nan2 chui2 。 chang2 sha1 bu4 zu2 wu3 ， bei4 jin3 qie3 cheng2 shi1 。
- zuo3 jun4 zhe4 jiang1 xi1 ， bing4 xian2 jue2 qu1 chi2 。 jie1 xuan1 ri4 tai2 xian3 ， niao3 que4 zao4 yan2 wei2 。
- shi2 cheng2 ping2 jian1 yu2 ， chu1 ru4 wei4 ren2 zhi1 。 bei3 zhai2 liao2 yan3 qi4 ， huan1 yu2 xu4 qiong2 li2 。
- xiu1 yan2 liang2 yuan4 di4 ， xuan1 he4 yao4 jing1 qi2 。 xiong1 di4 ba1 jiu3 ren2 ， wu2 qin2 ge4 fen1 li2 。
- da4 xian2 da2 ji1 zhao4 ， qi3 du2 lü4 an1 wei1 。 xiao3 zi0 xie4 lin2 ge2 ， yan4 xing2 tian3 jian1 sui2 。
- ling4 di4 zi4 yan2 ling2 ， feng4 mao2 chu1 tian1 zi1 。 qing1 ying1 shen2 xian1 gu3 ， fen1 fu4 chai3 lan2 rui2 。
- meng4 de2 chun1 cao3 ju4 ， jiang1 fei1 hui4 lian2 shui2 。 shen1 xin1 zi3 he2 che1 ， yu3 wo3 te4 xiang1 yi2 。
- jin1 gao1 you2 wang3 xiang4 ， yu4 ye4 shang4 lin2 zi1 。 fu2 zhen3 ji4 bin1 guan3 ， wan3 tong2 qing1 zhang1 mei2 。
- yao4 wu4 duo1 jian4 kui4 ， zhen1 xiu1 yi4 jian1 zhi1 。 shui2 dao4 ming2 bo2 shen1 ， you2 yan2 qian3 en1 ci2 。
- ming2 chan2 you2 zi3 yi4 ， cu4 zhi1 nian4 gui1 qi1 。 jiao1 yang2 he2 tai4 he4 ， hai3 shui3 shuo4 long2 gui1 。
- bai3 chuan1 jin4 diao1 ku1 ， zhou1 ji2 ge2 zhong1 kui2 。 ce4 ma3 yao2 liang2 yue4 ， tong1 xiao1 chu1 jiao1 qi2 。
- qi4 bie2 mu4 juan4 juan4 ， shang1 xin1 bu4 chi2 chi2 。 yuan4 yan2 bao3 ming2 de2 ， wang2 shi4 zhu4 qing1 yi2 。
- chan1 mei4 he2 suo3 dao4 ， yuan2 hao2 tou2 ci3 ci2 。

## 注释

## 译文

## 赏析
