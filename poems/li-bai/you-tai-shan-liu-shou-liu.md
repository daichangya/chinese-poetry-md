---
id: li-bai-you-tai-shan-liu-shou-liu
title: 游泰山六首 六
titlePinyin: you2 tai4 shan1 liu4 shou3   liu4
titleSlug: you-tai-shan-liu-shou-liu
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 朝饮王母池，暝投天门关。
- 独抱绿绮琴，夜行青山间。
- 山明月露白，夜静松风歇。
- 仙人游碧峰，处处笙歌发。
- 寂静娱清晖，玉真连翠微。
- 想象鸾凤舞，飘飖龙虎衣。
- 扪天摘匏瓜，恍惚不忆归。
- 举手弄清浅，误攀织女机。
- 明晨坐相失，但见五云飞。

## 拼音
- chao2 yin3 wang2 mu3 chi2 ， ming2 tou2 tian1 men2 guan1 。
- du2 bao4 lü4 qi3 qin2 ， ye4 xing2 qing1 shan1 jian1 。
- shan1 ming2 yue4 lu4 bai2 ， ye4 jing4 song1 feng1 xie1 。
- xian1 ren2 you2 bi4 feng1 ， chu4 chu4 sheng1 ge1 fa1 。
- ji4 jing4 yu2 qing1 hui1 ， yu4 zhen1 lian2 cui4 wei1 。
- xiang3 xiang4 luan2 feng4 wu3 ， piao1 yao2 long2 hu3 yi1 。
- men2 tian1 zhai1 pao2 gua1 ， huang3 hu1 bu2 yi4 gui1 。
- ju3 shou3 nong4 qing1 qian3 ， wu4 pan1 zhi1 nü3 ji1 。
- ming2 chen2 zuo4 xiang1 shi1 ， dan4 jian4 wu3 yun2 fei1 。

## 注释

## 译文

## 赏析
