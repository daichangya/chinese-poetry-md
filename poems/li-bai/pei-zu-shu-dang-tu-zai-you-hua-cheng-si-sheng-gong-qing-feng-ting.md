---
id: li-bai-pei-zu-shu-dang-tu-zai-you-hua-cheng-si-sheng-gong-qing-feng-ting
title: 陪族叔当涂宰游化城寺升公清风亭
titlePinyin: pei2 zu2 shu1 dang1 tu2 zai3 you2 hua4 cheng2 si4 sheng1 gong1 qing1 feng1 ting2
titleSlug: pei-zu-shu-dang-tu-zai-you-hua-cheng-si-sheng-gong-qing-feng-ting
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 化城若化出，金榜天宫开。疑是海上云，飞空结楼台。
- 升公湖上秀，粲然有辩才。济人不利己，立俗无嫌猜。
- 了见水中月，青莲出尘埃。闲居清风亭，左右清风来。
- 当暑阴广殿，太阳为裴回。茗酌待幽客，珍盘荐凋梅。
- 飞文何洒落，万象为之摧。季父拥鸣琴，德声布云雷。
- 虽游道林室，亦举陶潜杯。清乐动诸天，长松自吟哀。
- 留欢若可尽，劫石乃成灰。

## 拼音
- hua4 cheng2 ruo4 hua4 chu1 ， jin1 bang3 tian1 gong1 kai1 。 yi2 shi4 hai3 shang4 yun2 ， fei1 kong1 jie2 lou2 tai2 。
- sheng1 gong1 hu2 shang4 xiu4 ， can4 ran2 you3 bian4 cai2 。 ji4 ren2 bu2 li4 ji3 ， li4 su2 wu2 xian2 cai1 。
- liao3 jian4 shui3 zhong1 yue4 ， qing1 lian2 chu1 chen2 ai1 。 xian2 ju1 qing1 feng1 ting2 ， zuo3 you4 qing1 feng1 lai2 。
- dang1 shu3 yin1 guang3 dian4 ， tai4 yang2 wei4 pei2 hui2 。 ming2 zhuo2 dai4 you1 ke4 ， zhen1 pan2 jian4 diao1 mei2 。
- fei1 wen2 he2 sa3 luo4 ， wan4 xiang4 wei4 zhi1 cui1 。 ji4 fu4 yong1 ming2 qin2 ， de2 sheng1 bu4 yun2 lei2 。
- sui1 you2 dao4 lin2 shi4 ， yi4 ju3 tao2 qian2 bei1 。 qing1 le4 dong4 zhu1 tian1 ， chang2 song1 zi4 yin2 ai1 。
- liu2 huan1 ruo4 ke3 jin4 ， jie2 shi2 nai3 cheng2 hui1 。

## 注释

## 译文

## 赏析
