---
id: li-bai-bei-shang-xing
title: 北上行
titlePinyin: bei3 shang4 xing2
titleSlug: bei-shang-xing
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 北上何所苦，北上缘太行。磴道盘且峻，巉岩凌穹苍。
- 马足蹶侧石，车轮摧高冈。沙尘接幽州，烽火连朔方。
- 杀气毒剑戟，严风裂衣裳。奔鲸夹黄河，凿齿屯洛阳。
- 前行无归日，返顾思旧乡。惨戚冰雪里，悲号绝中肠。
- 尺布不掩体，皮肤剧枯桑。汲水涧谷阻，采薪陇阪长。
- 猛虎又掉尾，磨牙皓秋霜。草木不可餐，饥饮零露浆。
- 叹此北上苦，停骖为之伤。何日王道平，开颜睹天光。

## 拼音
- bei3 shang4 he2 suo3 ku3 ， bei3 shang4 yuan2 tai4 hang2 。 deng4 dao4 pan2 qie3 jun4 ， chan2 yan2 ling2 qiong2 cang1 。
- ma3 zu2 jue3 ce4 shi2 ， che1 lun2 cui1 gao1 gang1 。 sha1 chen2 jie1 you1 zhou1 ， feng1 huo3 lian2 shuo4 fang1 。
- sha1 qi4 du2 jian4 ji3 ， yan2 feng1 lie4 yi1 shang0 。 ben1 jing1 jia2 huang2 he2 ， zao2 chi3 tun2 luo4 yang2 。
- qian2 xing2 wu2 gui1 ri4 ， fan3 gu4 si1 jiu4 xiang1 。 can3 qi1 bing1 xue3 li3 ， bei1 hao4 jue2 zhong1 chang2 。
- chi3 bu4 bu4 yan3 ti3 ， pi2 fu1 ju4 ku1 sang1 。 ji2 shui3 jian4 gu3 zu3 ， cai3 xin1 long3 ban3 chang2 。
- meng3 hu3 you4 diao4 wei3 ， mo2 ya2 hao4 qiu1 shuang1 。 cao3 mu4 bu4 ke3 can1 ， ji1 yin3 ling2 lu4 jiang1 。
- tan4 ci3 bei3 shang4 ku3 ， ting2 can1 wei4 zhi1 shang1 。 he2 ri4 wang2 dao4 ping2 ， kai1 yan2 du3 tian1 guang1 。

## 注释

## 译文

## 赏析
