---
id: li-bai-xuan-zhou-jiu-ri-wen-cui-si-shi-yu-yu-yu-wen-tai-shou-you-jing-ting-yu-s-3fe4c030
title: 宣州九日闻崔四侍御与宇文太守游敬亭余时登响山不同此赏醉后寄崔侍御二首
titlePinyin: xuan1 zhou1 jiu3 ri4 wen2 cui1 si4 shi4 yu4 yu3 yu3 wen2 tai4 shou3 you2 jing4 ting2 yu2 shi2 deng1 xiang3 shan1 bu4 tong2 ci3 shang3 zui4 hou4 ji4 cui1 shi4 yu4 er4 shou3
titleSlug: xuan-zhou-jiu-ri-wen-cui-si-shi-yu-yu-yu-wen-tai-shou-you-jing-ting-yu-s-3fe4c030
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 九日茱萸熟，插鬓伤早白。登高望山海，满目悲古昔。
- 远访投沙人，因为逃名客。故交竟谁在，独有崔亭伯。
- 重阳不相知，载酒任所适。手持一枝菊，调笑二千石。
- 日暮岸帻归，传呼隘阡陌。彤襜双白鹿，宾从何辉赫。
- 夫子在其间，遂成云霄隔。良辰与美景，两地方虚掷。
- 晚从南峰归，萝月下水壁。却登郡楼望，松色寒转碧。
- 咫尺不可亲，弃我如遗舄。
- 九卿天上落，五马道傍来。列戟朱门晓，褰帏碧嶂开。
- 登高望远海，召客得英才。紫绶欢情洽，黄花逸兴催。
- 山从图上见，溪即镜中回。遥羡重阳作，应过戏马台。

## 拼音
- jiu3 ri4 zhu1 yu2 shu2 ， cha1 bin4 shang1 zao3 bai2 。 deng1 gao1 wang4 shan1 hai3 ， man3 mu4 bei1 gu3 xi1 。
- yuan3 fang3 tou2 sha1 ren2 ， yin1 wei4 tao2 ming2 ke4 。 gu4 jiao1 jing4 shui2 zai4 ， du2 you3 cui1 ting2 bo2 。
- chong2 yang2 bu4 xiang1 zhi1 ， zai3 jiu3 ren4 suo3 shi4 。 shou3 chi2 yi4 zhi1 ju2 ， tiao2 xiao4 er4 qian1 shi2 。
- ri4 mu4 an4 ze2 gui1 ， chuan2 hu1 ai4 qian1 mo4 。 tong2 chan1 shuang1 bai2 lu4 ， bin1 cong2 he2 hui1 he4 。
- fu1 zi3 zai4 qi2 jian1 ， sui4 cheng2 yun2 xiao1 ge2 。 liang2 chen2 yu3 mei3 jing3 ， liang3 di4 fang1 xu1 zhi4 。
- wan3 cong2 nan2 feng1 gui1 ， luo2 yue4 xia4 shui3 bi4 。 que4 deng1 jun4 lou2 wang4 ， song1 se4 han2 zhuan3 bi4 。
- zhi3 chi3 bu4 ke3 qin1 ， qi4 wo3 ru2 yi2 xi4 。
- jiu3 qing1 tian1 shang4 luo4 ， wu3 ma3 dao4 bang4 lai2 。 lie4 ji3 zhu1 men2 xiao3 ， qian1 wei2 bi4 zhang4 kai1 。
- deng1 gao1 wang4 yuan3 hai3 ， zhao4 ke4 de2 ying1 cai2 。 zi3 shou4 huan1 qing2 qia4 ， huang2 hua1 yi4 xing1 cui1 。
- shan1 cong2 tu2 shang4 jian4 ， xi1 ji2 jing4 zhong1 hui2 。 yao2 xian4 chong2 yang2 zuo4 ， ying4 guo4 xi4 ma3 tai2 。

## 注释

## 译文

## 赏析
