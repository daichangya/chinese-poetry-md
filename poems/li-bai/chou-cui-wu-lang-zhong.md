---
id: li-bai-chou-cui-wu-lang-zhong
title: 酬崔五郎中
titlePinyin: chou2 cui1 wu3 lang2 zhong1
titleSlug: chou-cui-wu-lang-zhong
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 朔云横高天，万里起秋色。壮士心飞扬，落日空叹息。
- 长啸出原野，凛然寒风生。幸遭圣明时，功业犹未成。
- 奈何怀良图，郁悒独愁坐。杖策寻英豪，立谈乃知我。
- 崔公生民秀，缅邈青云姿。制作参造化，托讽含神祇。
- 海岳尚可倾，吐诺终不移。是时霜飙寒，逸兴临华池。
- 起舞拂长剑，四座皆扬眉。因得穷欢情，赠我以新诗。
- 又结汗漫期，九垓远相待。举身憩蓬壶，濯足弄沧海。
- 从此凌倒景，一去无时还。朝游明光宫，暮入阊阖关。
- 但得长把袂，何必嵩丘山。

## 拼音
- shuo4 yun2 heng2 gao1 tian1 ， wan4 li3 qi3 qiu1 se4 。 zhuang4 shi4 xin1 fei1 yang2 ， luo4 ri4 kong1 tan4 xi1 。
- chang2 xiao4 chu1 yuan2 ye3 ， lin3 ran2 han2 feng1 sheng1 。 xing4 zao1 sheng4 ming2 shi2 ， gong1 ye4 you2 wei4 cheng2 。
- nai4 he2 huai2 liang2 tu2 ， yu4 yi4 du2 chou2 zuo4 。 zhang4 ce4 xun2 ying1 hao2 ， li4 tan2 nai3 zhi1 wo3 。
- cui1 gong1 sheng1 min2 xiu4 ， mian3 miao3 qing1 yun2 zi1 。 zhi4 zuo4 can1 zao4 hua4 ， tuo1 feng3 han2 shen2 qi2 。
- hai3 yue4 shang4 ke3 qing1 ， tu3 nuo4 zhong1 bu4 yi2 。 shi4 shi2 shuang1 biao1 han2 ， yi4 xing1 lin2 hua2 chi2 。
- qi3 wu3 fu2 chang2 jian4 ， si4 zuo4 jie1 yang2 mei2 。 yin1 de2 qiong2 huan1 qing2 ， zeng4 wo3 yi3 xin1 shi1 。
- you4 jie2 han4 man4 qi1 ， jiu3 gai1 yuan3 xiang1 dai4 。 ju3 shen1 qi4 peng2 hu2 ， zhuo2 zu2 nong4 cang1 hai3 。
- cong2 ci3 ling2 dao3 jing3 ， yi2 qu4 wu2 shi2 hai2 。 chao2 you2 ming2 guang1 gong1 ， mu4 ru4 chang1 he2 guan1 。
- dan4 de2 chang2 ba3 mei4 ， he2 bi4 song1 qiu1 shan1 。

## 注释

## 译文

## 赏析
