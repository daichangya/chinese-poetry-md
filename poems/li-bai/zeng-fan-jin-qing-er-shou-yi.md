---
id: li-bai-zeng-fan-jin-qing-er-shou-yi
title: 赠范金卿二首 一
titlePinyin: zeng4 fan4 jin1 qing1 er4 shou3   yi1
titleSlug: zeng-fan-jin-qing-er-shou-yi
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君子枉清盼，不知东走迷。
- 离家来几月，络纬鸣中闺。
- 桃李君不言，攀花愿成蹊。
- 那能吐芳信，惠好相招携。
- 我有结绿珍，久藏浊水泥。
- 时人弃此物，乃与燕珉齐。
- 摭拭欲赠之，申眉路无梯。
- 辽东慙白豕，楚客羞山鸡。
- 徒有献芹心，终流泣玉啼。
- 祗应自索漠，留舌示山妻。

## 拼音
- jun1 zi3 wang3 qing1 pan4 ， bu4 zhi1 dong1 zou3 mi2 。
- li2 jia1 lai2 ji3 yue4 ， luo4 wei3 ming2 zhong1 gui1 。
- tao2 li3 jun1 bu4 yan2 ， pan1 hua1 yuan4 cheng2 qi1 。
- na4 neng2 tu3 fang1 xin4 ， hui4 hao3 xiang1 zhao1 xie2 。
- wo3 you3 jie2 lü4 zhen1 ， jiu3 cang2 zhuo2 shui3 ni2 。
- shi2 ren2 qi4 ci3 wu4 ， nai3 yu3 yan4 min2 qi2 。
- zhi2 shi4 yu4 zeng4 zhi1 ， shen1 mei2 lu4 wu2 ti1 。
- liao2 dong1 can2 bai2 shi3 ， chu3 ke4 xiu1 shan1 ji1 。
- tu2 you3 xian4 qin2 xin1 ， zhong1 liu2 qi4 yu4 ti2 。
- zhi1 ying4 zi4 suo3 mo4 ， liu2 she2 shi4 shan1 qi1 。

## 注释

## 译文

## 赏析
