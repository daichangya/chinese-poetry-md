---
id: li-bai-yue-xia-du-zhuo-si-shou
title: 月下独酌四首
titlePinyin: yue4 xia4 du2 zhuo2 si4 shou3
titleSlug: yue-xia-du-zhuo-si-shou
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 花间一壶酒，独酌无相亲。举杯邀明月，对影成三人。
- 月既不解饮，影徒随我身。暂伴月将影，行乐须及春。
- 我歌月裴回，我舞影零乱。醒时同交欢，醉后各分散。
- 永结无情游，相期邈云汉。
- 天若不爱酒，酒星不在天。地若不爱酒，地应无酒泉。
- 天地既爱酒，爱酒不愧天。已闻清比圣，复道浊如贤。
- 贤圣既已饮，何必求神仙。三杯通大道，一斗合自然。
- 但得酒中趣，勿为醒者传。
- 三月咸阳城，千花昼如锦。谁能春独愁，对此径须饮。
- 穷通与修短，造化夙所禀。一樽齐死生，万事固难审。
- 醉后失天地，兀然就孤枕。不知有吾身，此乐最为甚。
- 穷愁千万端，美酒三百杯。愁多酒虽少，酒倾愁不来。
- 所以知酒圣，酒酣心自开。辞粟卧首阳，屡空饥颜回。
- 当代不乐饮，虚名安用哉。蟹螯即金液，糟丘是蓬莱。
- 且须饮美酒，乘月醉高台。

## 拼音
- hua1 jian1 yi4 hu2 jiu3 ， du2 zhuo2 wu2 xiang1 qin1 。 ju3 bei1 yao1 ming2 yue4 ， dui4 ying3 cheng2 san1 ren2 。
- yue4 ji4 bu4 jie3 yin3 ， ying3 tu2 sui2 wo3 shen1 。 zan4 ban4 yue4 jiang1 ying3 ， xing2 le4 xu1 ji2 chun1 。
- wo3 ge1 yue4 pei2 hui2 ， wo3 wu3 ying3 ling2 luan4 。 xing3 shi2 tong2 jiao1 huan1 ， zui4 hou4 ge4 fen1 san4 。
- yong3 jie2 wu2 qing2 you2 ， xiang1 qi1 miao3 yun2 han4 。
- tian1 ruo4 bu2 ai4 jiu3 ， jiu3 xing1 bu2 zai4 tian1 。 di4 ruo4 bu2 ai4 jiu3 ， di4 ying4 wu2 jiu3 quan2 。
- tian1 di4 ji4 ai4 jiu3 ， ai4 jiu3 bu2 kui4 tian1 。 yi3 wen2 qing1 bi3 sheng4 ， fu4 dao4 zhuo2 ru2 xian2 。
- xian2 sheng4 ji4 yi3 yin3 ， he2 bi4 qiu2 shen2 xian1 。 san1 bei1 tong1 da4 dao4 ， yi4 dou3 he2 zi4 ran2 。
- dan4 de2 jiu3 zhong1 qu4 ， wu4 wei4 xing3 zhe3 chuan2 。
- san1 yue4 xian2 yang2 cheng2 ， qian1 hua1 zhou4 ru2 jin3 。 shui2 neng2 chun1 du2 chou2 ， dui4 ci3 jing4 xu1 yin3 。
- qiong2 tong1 yu3 xiu1 duan3 ， zao4 hua4 su4 suo3 bing3 。 yi4 zun1 qi2 si3 sheng1 ， wan4 shi4 gu4 nan2 shen3 。
- zui4 hou4 shi1 tian1 di4 ， wu4 ran2 jiu4 gu1 zhen3 。 bu4 zhi1 you3 wu2 shen1 ， ci3 le4 zui4 wei4 shen4 。
- qiong2 chou2 qian1 wan4 duan1 ， mei3 jiu3 san1 bai3 bei1 。 chou2 duo1 jiu3 sui1 shao3 ， jiu3 qing1 chou2 bu4 lai2 。
- suo3 yi3 zhi1 jiu3 sheng4 ， jiu3 han1 xin1 zi4 kai1 。 ci2 su4 wo4 shou3 yang2 ， lü3 kong1 ji1 yan2 hui2 。
- dang1 dai4 bu2 le4 yin3 ， xu1 ming2 an1 yong4 zai1 。 xie4 ao2 ji2 jin1 ye4 ， zao1 qiu1 shi4 peng2 lai2 。
- qie3 xu1 yin3 mei3 jiu3 ， cheng2 yue4 zui4 gao1 tai2 。

## 注释

## 译文

## 赏析
