---
id: li-bai-bi-di-si-kong-yuan-yan-huai
title: 避地司空原言怀
titlePinyin: bi4 di4 si1 kong1 yuan2 yan2 huai2
titleSlug: bi-di-si-kong-yuan-yan-huai
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南风昔不竞，豪圣思经纶。
- 刘琨与祖逖，起舞鸡鸣晨。
- 虽有匡济心，终为乐祸人。
- 我则异于是，潜光皖水滨。
- 卜筑司空原，北将天柱邻。
- 雪霁万里月，云开九江春。
- 俟乎泰阶平，然后托微身。
- 倾家事金鼎，年貌可长新。
- 所愿得此道，终然保清真。
- 弄景奔日驭，攀星戏河津。
- 一随王乔去，长年玉天宾。

## 拼音
- nan2 feng1 xi1 bu2 jing4 ， hao2 sheng4 si1 jing1 lun2 。
- liu2 kun1 yu3 zu3 ti4 ， qi3 wu3 ji1 ming2 chen2 。
- sui1 you3 kuang1 ji4 xin1 ， zhong1 wei4 le4 huo4 ren2 。
- wo3 ze2 yi4 yu2 shi4 ， qian2 guang1 wan3 shui3 bin1 。
- bu3 zhu4 si1 kong1 yuan2 ， bei3 jiang1 tian1 zhu4 lin2 。
- xue3 ji4 wan4 li3 yue4 ， yun2 kai1 jiu3 jiang1 chun1 。
- si4 hu1 tai4 jie1 ping2 ， ran2 hou4 tuo1 wei1 shen1 。
- qing1 jia1 shi4 jin1 ding3 ， nian2 mao4 ke3 chang2 xin1 。
- suo3 yuan4 de2 ci3 dao4 ， zhong1 ran2 bao3 qing1 zhen1 。
- nong4 jing3 ben1 ri4 yu4 ， pan1 xing1 xi4 he2 jin1 。
- yi4 sui2 wang2 qiao2 qu4 ， chang2 nian2 yu4 tian1 bin1 。

## 注释

## 译文

## 赏析
