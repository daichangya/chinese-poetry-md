---
id: li-bai-wu-qu-ge-ci-dong-hai-you-yong-fu
title: 舞曲歌辞：东海有勇妇
titlePinyin: wu3 qu3 ge1 ci2 ： dong1 hai3 you3 yong3 fu4
titleSlug: wu-qu-ge-ci-dong-hai-you-yong-fu
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 梁山感杞妻，恸器为之倾。金石忽暂开，都由激深情。
- 东海有勇妇，何惭苏子卿。学剑越处子，超腾若流星。
- 捐躯报夫仇，万死不顾生。白刃耀素雪，苍天感精诚。
- 十步两躩跃，三呼一交兵。斩首掉国门，蹴踏五藏行。
- 割此伉俪愤，粲然大义明。北海李使君，飞章奏天庭。
- 舍罪警风俗，流芳播沧瀛。志在列女籍，行帛已光荣。
- 淳于免诏狱，汉主为缇萦。津妾一棹歌，脱父于严刑。
- 十子若不肖，不如一女英。豫让斩空衣，有心竟无成。
- 要离杀庆忌，壮夫素所轻。妻子亦何辜，焚之买虚名。
- 岂如东海妇，事立独扬名。

## 拼音
- liang2 shan1 gan3 qi3 qi1 ， tong4 qi4 wei4 zhi1 qing1 。 jin1 shi2 hu1 zan4 kai1 ， dou1 you2 ji1 shen1 qing2 。
- dong1 hai3 you3 yong3 fu4 ， he2 can2 su1 zi3 qing1 。 xue2 jian4 yue4 chu4 zi3 ， chao1 teng2 ruo4 liu2 xing1 。
- juan1 qu1 bao4 fu1 chou2 ， wan4 si3 bu2 gu4 sheng1 。 bai2 ren4 yao4 su4 xue3 ， cang1 tian1 gan3 jing1 cheng2 。
- shi2 bu4 liang3 jue2 yue4 ， san1 hu1 yi4 jiao1 bing1 。 zhan3 shou3 diao4 guo2 men2 ， cu4 ta4 wu3 cang2 xing2 。
- ge1 ci3 kang4 li4 fen4 ， can4 ran2 da4 yi4 ming2 。 bei3 hai3 li3 shi3 jun1 ， fei1 zhang1 zou4 tian1 ting2 。
- she4 zui4 jing3 feng1 su2 ， liu2 fang1 bo1 cang1 ying2 。 zhi4 zai4 lie4 nü3 ji2 ， xing2 bo2 yi3 guang1 rong2 。
- chun2 yu2 mian3 zhao4 yu4 ， han4 zhu3 wei4 ti2 ying2 。 jin1 qie4 yi2 zhao4 ge1 ， tuo1 fu4 yu2 yan2 xing2 。
- shi2 zi3 ruo4 bu2 xiao4 ， bu4 ru2 yi1 nü3 ying1 。 yu4 rang4 zhan3 kong1 yi1 ， you3 xin1 jing4 wu2 cheng2 。
- yao4 li2 sha1 qing4 ji4 ， zhuang4 fu1 su4 suo3 qing1 。 qi1 zi3 yi4 he2 gu1 ， fen2 zhi1 mai3 xu1 ming2 。
- qi3 ru2 dong1 hai3 fu4 ， shi4 li4 du2 yang2 ming2 。

## 注释

## 译文

## 赏析
