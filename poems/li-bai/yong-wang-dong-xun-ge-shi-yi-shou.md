---
id: li-bai-yong-wang-dong-xun-ge-shi-yi-shou
title: 永王东巡歌十一首
titlePinyin: yong3 wang2 dong1 xun2 ge1 shi2 yi1 shou3
titleSlug: yong-wang-dong-xun-ge-shi-yi-shou
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 永王正月东出师，天子遥分龙虎旗。
- 楼船一举风波静，江汉翻为雁鹜池。
- 三川北虏乱如麻，四海南奔似永嘉。
- 但用东山谢安石，为君谈笑静胡沙。
- 雷鼓嘈嘈喧武昌，云旗猎猎过寻阳。
- 秋毫不犯三吴悦，春日遥看五色光。
- 龙蟠虎踞帝王州，帝子金陵访古丘。
- 春风试暖昭阳殿，明月还过𫛛鹊楼。
- 二帝巡游俱未回，五陵松柏使人哀。
- 诸侯不救河南地，更喜贤王远道来。
- 丹阳北固是吴关，画出楼台云水间。
- 千岩烽火连沧海，两岸旌旗绕碧山。
- 王出三山按五湖，楼船跨海次陪都。
- 战舰森森罗虎士，征帆一一引龙驹。
- 长风挂席势难回，海动山倾古月摧。
- 君看帝子浮江日，何似龙骧出峡来。
- 祖龙浮海不成桥，汉武寻阳空射蛟。
- 我王楼舰轻秦汉，却似文皇欲渡辽。
- 帝宠贤王入楚关，扫清江汉始应还。
- 初从云梦开朱邸，更取金陵作小山。
- 试借君王玉马鞭，指挥戎虏坐琼筵。
- 南风一扫胡尘静，西入长安到日边。

## 拼音
- yong3 wang2 zheng1 yue4 dong1 chu1 shi1 ， tian1 zi3 yao2 fen1 long2 hu3 qi2 。
- lou2 chuan2 yi4 ju3 feng1 bo1 jing4 ， jiang1 han4 fan1 wei4 yan4 wu4 chi2 。
- san1 chuan1 bei3 lu3 luan4 ru2 ma2 ， si4 hai3 nan2 ben1 si4 yong3 jia1 。
- dan4 yong4 dong1 shan1 xie4 an1 shi2 ， wei4 jun1 tan2 xiao4 jing4 hu2 sha1 。
- lei2 gu3 cao2 cao2 xuan1 wu3 chang1 ， yun2 qi2 lie4 lie4 guo4 xun2 yang2 。
- qiu1 hao2 bu2 fan4 san1 wu2 yue4 ， chun1 ri4 yao2 kan4 wu3 se4 guang1 。
- long2 pan2 hu3 ju4 di4 wang2 zhou1 ， di4 zi3 jin1 ling2 fang3 gu3 qiu1 。
- chun1 feng1 shi4 nuan3 zhao1 yang2 dian4 ， ming2 yue4 hai2 guo4 𫛛 que4 lou2 。
- er4 di4 xun2 you2 ju4 wei4 hui2 ， wu3 ling2 song1 bai3 shi3 ren2 ai1 。
- zhu1 hou2 bu2 jiu4 he2 nan2 di4 ， geng4 xi3 xian2 wang2 yuan3 dao4 lai2 。
- dan1 yang2 bei3 gu4 shi4 wu2 guan1 ， hua4 chu1 lou2 tai2 yun2 shui3 jian1 。
- qian1 yan2 feng1 huo3 lian2 cang1 hai3 ， liang3 an4 jing1 qi2 rao4 bi4 shan1 。
- wang2 chu1 san1 shan1 an4 wu3 hu2 ， lou2 chuan2 kua4 hai3 ci4 pei2 dou1 。
- zhan4 jian4 sen1 sen1 luo2 hu3 shi4 ， zheng1 fan1 yi1 yi1 yin3 long2 ju1 。
- chang2 feng1 gua4 xi2 shi4 nan2 hui2 ， hai3 dong4 shan1 qing1 gu3 yue4 cui1 。
- jun1 kan4 di4 zi3 fu2 jiang1 ri4 ， he2 si4 long2 xiang1 chu1 xia2 lai2 。
- zu3 long2 fu2 hai3 bu4 cheng2 qiao2 ， han4 wu3 xun2 yang2 kong1 she4 jiao1 。
- wo3 wang2 lou2 jian4 qing1 qin2 han4 ， que4 si4 wen2 huang2 yu4 du4 liao2 。
- di4 chong3 xian2 wang2 ru4 chu3 guan1 ， sao3 qing1 jiang1 han4 shi3 ying4 hai2 。
- chu1 cong2 yun2 meng4 kai1 zhu1 di3 ， geng4 qu3 jin1 ling2 zuo4 xiao3 shan1 。
- shi4 jie4 jun1 wang2 yu4 ma3 bian1 ， zhi3 hui1 rong2 lu3 zuo4 qiong2 yan2 。
- nan2 feng1 yi4 sao3 hu2 chen2 jing4 ， xi1 ru4 chang2 an1 dao4 ri4 bian1 。

## 注释

## 译文

## 赏析
