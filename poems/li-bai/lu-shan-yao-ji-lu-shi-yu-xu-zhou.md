---
id: li-bai-lu-shan-yao-ji-lu-shi-yu-xu-zhou
title: 庐山谣寄卢侍御虚舟
titlePinyin: lu2 shan1 yao2 ji4 lu2 shi4 yu4 xu1 zhou1
titleSlug: lu-shan-yao-ji-lu-shi-yu-xu-zhou
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 我本楚狂人，凤歌笑孔丘。
- 手持绿玉杖，朝别黄鹤楼。
- 五岳寻仙不辞远，一生好入名山游。
- 庐山秀出南斗傍，屏风九叠云锦张。
- 影落明湖青黛光，金阙前开二峰长，银河倒挂三石梁。
- 香炉瀑布遥相望，回崖沓嶂凌苍苍。
- 翠影红霞映朝日，鸟飞不到吴天长。
- 登高壮观天地间，大江茫茫去不还。
- 黄云万里动风色，白波九道流雪山。
- 好为庐山谣，兴因庐山发。
- 闲窥石镜清我心，谢公行处苍苔没。
- 早服还丹无世情，琴心三叠道初成。
- 遥见仙人彩云里，手把芙蓉朝玉京。
- 先期汗漫九垓上，愿接卢敖游太清。

## 拼音
- wo3 ben3 chu3 kuang2 ren2 ， feng4 ge1 xiao4 kong3 qiu1 。
- shou3 chi2 lü4 yu4 zhang4 ， chao2 bie2 huang2 he4 lou2 。
- wu3 yue4 xun2 xian1 bu4 ci2 yuan3 ， yi4 sheng1 hao3 ru4 ming2 shan1 you2 。
- lu2 shan1 xiu4 chu1 nan2 dou4 bang4 ， ping2 feng1 jiu3 die2 yun2 jin3 zhang1 。
- ying3 luo4 ming2 hu2 qing1 dai4 guang1 ， jin1 que1 qian2 kai1 er4 feng1 chang2 ， yin2 he2 dao3 gua4 san1 shi2 liang2 。
- xiang1 lu2 pu4 bu4 yao2 xiang1 wang4 ， hui2 ya2 ta4 zhang4 ling2 cang1 cang1 。
- cui4 ying3 hong2 xia2 ying4 chao2 ri4 ， niao3 fei1 bu2 dao4 wu2 tian1 chang2 。
- deng1 gao1 zhuang4 guan1 tian1 di4 jian1 ， da4 jiang1 mang2 mang2 qu4 bu4 hai2 。
- huang2 yun2 wan4 li3 dong4 feng1 se4 ， bai2 bo1 jiu3 dao4 liu2 xue3 shan1 。
- hao3 wei4 lu2 shan1 yao2 ， xing1 yin1 lu2 shan1 fa1 。
- xian2 kui1 shi2 jing4 qing1 wo3 xin1 ， xie4 gong1 xing2 chu4 cang1 tai2 mei2 。
- zao3 fu2 hai2 dan1 wu2 shi4 qing2 ， qin2 xin1 san1 die2 dao4 chu1 cheng2 。
- yao2 jian4 xian1 ren2 cai3 yun2 li3 ， shou3 ba3 fu2 rong2 chao2 yu4 jing1 。
- xian1 qi1 han4 man4 jiu3 gai1 shang4 ， yuan4 jie1 lu2 ao2 you2 tai4 qing1 。

## 注释

## 译文

## 赏析
