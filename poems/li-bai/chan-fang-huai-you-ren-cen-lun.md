---
id: li-bai-chan-fang-huai-you-ren-cen-lun
title: 禅房怀友人岑伦
titlePinyin: chan2 fang2 huai2 you3 ren2 cen2 lun2
titleSlug: chan-fang-huai-you-ren-cen-lun
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 婵娟罗浮月，摇艳桂水云。美人竟独往，而我安得群。
- 一朝语笑隔，万里欢情分。沉吟彩霞没，梦寐群芳歇。
- 归鸿渡三湘，游子在百粤。边尘染衣剑，白日凋华发。
- 春风变楚关，秋声落吴山。草木结悲绪，风沙凄苦颜。
- 朅来已永久，颓思如回圈。飘飘限江裔，想像空留滞。
- 离忧每醉心，别泪徒盈袂。坐愁青天末，出望黄云蔽。
- 目极何悠悠，梅花南岭头。空长灭征鸟，水阔无还舟。
- 宝剑终难托，金囊非易求。归来倘有问，桂树山之幽。

## 拼音
- chan2 juan1 luo2 fu2 yue4 ， yao2 yan4 gui4 shui3 yun2 。 mei3 ren2 jing4 du2 wang3 ， er2 wo3 an1 de2 qun2 。
- yi4 chao2 yu3 xiao4 ge2 ， wan4 li3 huan1 qing2 fen1 。 chen2 yin2 cai3 xia2 mei2 ， meng4 mei4 qun2 fang1 xie1 。
- gui1 hong2 du4 san1 xiang1 ， you2 zi3 zai4 bai3 yue4 。 bian1 chen2 ran3 yi1 jian4 ， bai2 ri4 diao1 hua2 fa4 。
- chun1 feng1 bian4 chu3 guan1 ， qiu1 sheng1 luo4 wu2 shan1 。 cao3 mu4 jie2 bei1 xu4 ， feng1 sha1 qi1 ku3 yan2 。
- qie4 lai2 yi3 yong3 jiu3 ， tui2 si1 ru2 hui2 quan1 。 piao1 piao1 xian4 jiang1 yi4 ， xiang3 xiang4 kong1 liu2 zhi4 。
- li2 you1 mei3 zui4 xin1 ， bie2 lei4 tu2 ying2 mei4 。 zuo4 chou2 qing1 tian1 mo4 ， chu1 wang4 huang2 yun2 bi4 。
- mu4 ji2 he2 you1 you1 ， mei2 hua1 nan2 ling3 tou2 。 kong1 chang2 mie4 zheng1 niao3 ， shui3 kuo4 wu2 hai2 zhou1 。
- bao3 jian4 zhong1 nan2 tuo1 ， jin1 nang2 fei1 yi4 qiu2 。 gui1 lai2 tang3 you3 wen4 ， gui4 shu4 shan1 zhi1 you1 。

## 注释

## 译文

## 赏析
