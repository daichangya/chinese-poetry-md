---
id: li-bai-liu-bie-cao-nan-qun-guan-zhi-jiang-nan
title: 留别曹南群官之江南
titlePinyin: liu2 bie2 cao2 nan2 qun2 guan1 zhi1 jiang1 nan2
titleSlug: liu-bie-cao-nan-qun-guan-zhi-jiang-nan
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我昔钓白龙，放龙溪水傍。道成本欲去，挥手凌苍苍。
- 时来不关人，谈笑游轩皇。献纳少成事，归休辞建章。
- 十年罢西笑，览镜如秋霜。闭剑琉璃匣，炼丹紫翠房。
- 身佩豁落图，腰垂虎鞶囊。仙人驾彩凤，志在穷遐荒。
- 恋子四五人，裴回未翱翔。东流送白日，骤歌兰蕙芳。
- 仙宫两无从，人间久摧藏。范蠡说句践，屈平去怀王。
- 飘飘紫霞心，流浪忆江乡。愁为万里别，复此一衔觞。
- 淮水帝王州，金陵绕丹阳。楼台照海色，衣马摇川光。
- 及此北望君，相思泪成行。朝云落梦渚，瑶草空高堂。
- 帝子隔洞庭，青枫满潇湘。怀君路绵邈，览古情凄凉。
- 登岳眺百川，杳然万恨长。知恋峨眉去，弄景偶骑羊。

## 拼音
- wo3 xi1 diao4 bai2 long2 ， fang4 long2 xi1 shui3 bang4 。 dao4 cheng2 ben3 yu4 qu4 ， hui1 shou3 ling2 cang1 cang1 。
- shi2 lai2 bu4 guan1 ren2 ， tan2 xiao4 you2 xuan1 huang2 。 xian4 na4 shao3 cheng2 shi4 ， gui1 xiu1 ci2 jian4 zhang1 。
- shi2 nian2 ba4 xi1 xiao4 ， lan3 jing4 ru2 qiu1 shuang1 。 bi4 jian4 liu2 li2 xia2 ， lian4 dan1 zi3 cui4 fang2 。
- shen1 pei4 huo1 luo4 tu2 ， yao1 chui2 hu3 pan2 nang2 。 xian1 ren2 jia4 cai3 feng4 ， zhi4 zai4 qiong2 xia2 huang1 。
- lian4 zi3 si4 wu3 ren2 ， pei2 hui2 wei4 ao2 xiang2 。 dong1 liu2 song4 bai2 ri4 ， zhou4 ge1 lan2 hui4 fang1 。
- xian1 gong1 liang3 wu2 cong2 ， ren2 jian1 jiu3 cui1 cang2 。 fan4 li2 shuo1 ju4 jian4 ， qu1 ping2 qu4 huai2 wang2 。
- piao1 piao1 zi3 xia2 xin1 ， liu2 lang4 yi4 jiang1 xiang1 。 chou2 wei4 wan4 li3 bie2 ， fu4 ci3 yi4 xian2 shang1 。
- huai2 shui3 di4 wang2 zhou1 ， jin1 ling2 rao4 dan1 yang2 。 lou2 tai2 zhao4 hai3 se4 ， yi1 ma3 yao2 chuan1 guang1 。
- ji2 ci3 bei3 wang4 jun1 ， xiang1 si1 lei4 cheng2 xing2 。 chao2 yun2 luo4 meng4 zhu3 ， yao2 cao3 kong1 gao1 tang2 。
- di4 zi3 ge2 dong4 ting2 ， qing1 feng1 man3 xiao1 xiang1 。 huai2 jun1 lu4 mian2 miao3 ， lan3 gu3 qing2 qi1 liang2 。
- deng1 yue4 tiao4 bai3 chuan1 ， yao3 ran2 wan4 hen4 chang2 。 zhi1 lian4 e2 mei2 qu4 ， nong4 jing3 ou3 qi2 yang2 。

## 注释

## 译文

## 赏析
