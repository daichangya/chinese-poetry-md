---
id: li-bai-zi-guang-ping-cheng-zui-zou-ma-liu-shi-li-zhi-han-dan-deng-cheng-lou-lan-e51640a7
title: 自广平乘醉走马六十里至邯郸登城楼览古书怀
titlePinyin: zi4 guang3 ping2 cheng2 zui4 zou3 ma3 liu4 shi2 li3 zhi4 han2 dan1 deng1 cheng2 lou2 lan3 gu3 shu1 huai2
titleSlug: zi-guang-ping-cheng-zui-zou-ma-liu-shi-li-zhi-han-dan-deng-cheng-lou-lan-e51640a7
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 醉骑白花马，西走邯郸城。
- 扬鞭动柳色，写鞚春风生。
- 入郭登高楼，山川与云平。
- 深宫翳绿草，万事伤人情。
- 相如章华巅，猛气折秦嬴。
- 两虎不可鬬，廉公终负荆。
- 提携袴中儿，杵臼及程婴。
- 立孤就白刃，必死耀丹诚。
- 平原三千客，谈笑尽豪英。
- 毛君能颕脱，二国且同盟。
- 皆为黄泉土，使我涕纵横。
- 磊磊石子冈，萧萧白杨声。
- 诸贤没此地，碑版有残铭。
- 太古共今时，由来互哀荣。
- 伤哉何足道，感激仰空名。
- 赵俗爱长劒，文儒少逢迎。
- 闲从博陵游，畅饮雪朝酲。
- 歌酣易水动，鼓震丛台倾。
- 日落把烛归，凌晨向燕京。
- 方陈五饵策，一使胡尘清。

## 拼音
- zui4 qi2 bai2 hua1 ma3 ， xi1 zou3 han2 dan1 cheng2 。
- yang2 bian1 dong4 liu3 se4 ， xie3 kong4 chun1 feng1 sheng1 。
- ru4 guo1 deng1 gao1 lou2 ， shan1 chuan1 yu3 yun2 ping2 。
- shen1 gong1 yi4 lü4 cao3 ， wan4 shi4 shang1 ren2 qing2 。
- xiang1 ru2 zhang1 hua2 dian1 ， meng3 qi4 zhe2 qin2 ying2 。
- liang3 hu3 bu4 ke3 dou4 ， lian2 gong1 zhong1 fu4 jing1 。
- ti2 xie2 ku4 zhong1 er2 ， chu3 jiu4 ji2 cheng2 ying1 。
- li4 gu1 jiu4 bai2 ren4 ， bi4 si3 yao4 dan1 cheng2 。
- ping2 yuan2 san1 qian1 ke4 ， tan2 xiao4 jin4 hao2 ying1 。
- mao2 jun1 neng2 ying3 tuo1 ， er4 guo2 qie3 tong2 meng2 。
- jie1 wei4 huang2 quan2 tu3 ， shi3 wo3 ti4 zong4 heng2 。
- lei3 lei3 shi2 zi3 gang1 ， xiao1 xiao1 bai2 yang2 sheng1 。
- zhu1 xian2 mei2 ci3 di4 ， bei1 ban3 you3 can2 ming2 。
- tai4 gu3 gong4 jin1 shi2 ， you2 lai2 hu4 ai1 rong2 。
- shang1 zai1 he2 zu2 dao4 ， gan3 ji1 yang3 kong1 ming2 。
- zhao4 su2 ai4 chang2 jian4 ， wen2 ru2 shao3 feng2 ying2 。
- xian2 cong2 bo2 ling2 you2 ， chang4 yin3 xue3 chao2 cheng2 。
- ge1 han1 yi4 shui3 dong4 ， gu3 zhen4 cong2 tai2 qing1 。
- ri4 luo4 ba3 zhu2 gui1 ， ling2 chen2 xiang4 yan1 jing1 。
- fang1 chen2 wu3 er3 ce4 ， yi4 shi3 hu2 chen2 qing1 。

## 注释

## 译文

## 赏析
