---
id: li-bai-an-zhou-ying-cheng-yu-nu-tang-zuo
title: 安州应城玉女汤作
titlePinyin: an1 zhou1 ying4 cheng2 yu4 nü3 tang1 zuo4
titleSlug: an-zhou-ying-cheng-yu-nu-tang-zuo
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 神女殁幽境，汤池流大川。
- 阴阳结炎炭，造化开灵泉。
- 地底烁朱火，沙傍歊素烟。
- 沸珠跃明月，皎镜函空天。
- 气浮兰芳满，色涨桃花然。
- 精览万殊入，潜行七泽连。
- 愈疾功莫尚，变盈道乃全。
- 濯濯气清泚，晞发弄潺湲。
- 散下楚王国，分浇宋玉田。
- 可以奉巡幸，奈何隔穷偏。
- 独随朝宗水，赴海输微涓。

## 拼音
- shen2 nü3 mo4 you1 jing4 ， tang1 chi2 liu2 da4 chuan1 。
- yin1 yang2 jie2 yan2 tan4 ， zao4 hua4 kai1 ling2 quan2 。
- di4 di3 shuo4 zhu1 huo3 ， sha1 bang4 xiao1 su4 yan1 。
- fei4 zhu1 yue4 ming2 yue4 ， jiao3 jing4 han2 kong1 tian1 。
- qi4 fu2 lan2 fang1 man3 ， se4 zhang3 tao2 hua1 ran2 。
- jing1 lan3 wan4 shu1 ru4 ， qian2 xing2 qi1 ze2 lian2 。
- yu4 ji2 gong1 mo4 shang4 ， bian4 ying2 dao4 nai3 quan2 。
- zhuo2 zhuo2 qi4 qing1 ci3 ， xi1 fa1 nong4 chan2 yuan2 。
- san4 xia4 chu3 wang2 guo2 ， fen1 jiao1 song4 yu4 tian2 。
- ke3 yi3 feng4 xun2 xing4 ， nai4 he2 ge2 qiong2 pian1 。
- du2 sui2 chao2 zong1 shui3 ， fu4 hai3 shu1 wei1 juan1 。

## 注释

## 译文

## 赏析
