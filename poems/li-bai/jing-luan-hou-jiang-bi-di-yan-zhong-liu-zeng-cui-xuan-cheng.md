---
id: li-bai-jing-luan-hou-jiang-bi-di-yan-zhong-liu-zeng-cui-xuan-cheng
title: 经乱后将避地剡中，留赠崔宣城
titlePinyin: jing1 luan4 hou4 jiang1 bi4 di4 yan3 zhong1 ， liu2 zeng4 cui1 xuan1 cheng2
titleSlug: jing-luan-hou-jiang-bi-di-yan-zhong-liu-zeng-cui-xuan-cheng
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 双鹅飞洛阳，五马渡江徼。何意上东门，胡雏更长啸。
- 中原走豺虎，烈火焚宗庙。太白昼经天，颓阳掩余照。
- 王城皆荡复，世路成奔峭。四海望长安，颦眉寡西笑。
- 苍生疑落叶，白骨空相吊。连兵似雪山，破敌谁能料。
- 我垂北溟翼，且学南山豹。崔子贤主人，欢娱每相召。
- 胡床紫玉笛，却坐青云叫。杨花满州城，置酒同临眺。
- 忽思剡溪去，水石远清妙。雪尽天地明，风开湖山貌。
- 闷为洛生咏，醉发吴越调。赤霞动金光，日足森海峤。
- 独散万古意，闲垂一溪钓。猿近天上啼，人移月边棹。
- 无以墨绶苦，来求丹砂要。华发长折腰，将贻陶公诮。

## 拼音
- shuang1 e2 fei1 luo4 yang2 ， wu3 ma3 du4 jiang1 jiao3 。 he2 yi4 shang4 dong1 men2 ， hu2 chu2 geng4 chang2 xiao4 。
- zhong1 yuan2 zou3 chai2 hu3 ， lie4 huo3 fen2 zong1 miao4 。 tai4 bai2 zhou4 jing1 tian1 ， tui2 yang2 yan3 yu2 zhao4 。
- wang2 cheng2 jie1 dang4 fu4 ， shi4 lu4 cheng2 ben1 qiao4 。 si4 hai3 wang4 chang2 an1 ， pin2 mei2 gua3 xi1 xiao4 。
- cang1 sheng1 yi2 luo4 ye4 ， bai2 gu3 kong1 xiang1 diao4 。 lian2 bing1 si4 xue3 shan1 ， po4 di2 shui2 neng2 liao4 。
- wo3 chui2 bei3 ming2 yi4 ， qie3 xue2 nan2 shan1 bao4 。 cui1 zi3 xian2 zhu3 ren2 ， huan1 yu2 mei3 xiang1 zhao4 。
- hu2 chuang2 zi3 yu4 di2 ， que4 zuo4 qing1 yun2 jiao4 。 yang2 hua1 man3 zhou1 cheng2 ， zhi4 jiu3 tong2 lin2 tiao4 。
- hu1 si1 yan3 xi1 qu4 ， shui3 shi2 yuan3 qing1 miao4 。 xue3 jin4 tian1 di4 ming2 ， feng1 kai1 hu2 shan1 mao4 。
- men1 wei4 luo4 sheng1 yong3 ， zui4 fa1 wu2 yue4 tiao2 。 chi4 xia2 dong4 jin1 guang1 ， ri4 zu2 sen1 hai3 qiao2 。
- du2 san4 wan4 gu3 yi4 ， xian2 chui2 yi4 xi1 diao4 。 yuan2 jin4 tian1 shang4 ti2 ， ren2 yi2 yue4 bian1 zhao4 。
- wu2 yi3 mo4 shou4 ku3 ， lai2 qiu2 dan1 sha1 yao4 。 hua2 fa4 chang2 zhe2 yao1 ， jiang1 yi2 tao2 gong1 qiao4 。

## 注释

## 译文

## 赏析
