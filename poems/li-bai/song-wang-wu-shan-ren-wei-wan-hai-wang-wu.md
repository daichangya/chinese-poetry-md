---
id: li-bai-song-wang-wu-shan-ren-wei-wan-hai-wang-wu
title: 送王屋山人魏万还王屋
titlePinyin: song4 wang2 wu1 shan1 ren2 wei4 wan4 hai2 wang2 wu1
titleSlug: song-wang-wu-shan-ren-wei-wan-hai-wang-wu
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仙人东方生，浩荡弄云海。沛然乘天游，独往失所在。
- 魏侯继大名，本家聊摄城。卷舒入元化，迹与古贤并。
- 十三弄文史，挥笔如振绮。辩折田巴生，心齐鲁连子。
- 西涉清洛源，颇惊人世喧。采秀卧王屋，因窥洞天门。
- 朅来游嵩峰，羽客何双双。朝携月光子，暮宿玉女窗。
- 鬼谷上窈窕，龙潭下奔潈。东浮汴河水，访我三千里。
- 逸兴满吴云，飘飖浙江汜。挥手杭越间，樟亭望潮还。
- 涛卷海门石，云横天际山。白马走素车，雷奔骇心颜。
- 遥闻会稽美，且度耶溪水。万壑与千岩，峥嵘镜湖里。
- 秀色不可名，清辉满江城。人游月边去，舟在空中行。
- 此中久延伫，入剡寻王许。笑读曹娥碑，沉吟黄绢语。
- 天台连四明，日入向国清。五峰转月色，百里行松声。
- 灵溪咨沿越，华顶殊超忽。石梁横青天，侧足履半月。
- 忽然思永嘉，不惮海路赊。挂席历海峤，回瞻赤城霞。
- 赤城渐微没，孤屿前峣兀。水续万古流，亭空千霜月。
- 缙云川谷难，石门最可观。瀑布挂北斗，莫穷此水端。
- 喷壁洒素雪，空蒙生昼寒。却思恶溪去，宁惧恶溪恶。
- 咆哮七十滩，水石相喷薄。路创李北海，岩开谢康乐。
- 松风和猿声，搜索连洞壑。径出梅花桥，双溪纳归潮。
- 落帆金华岸，赤松若可招。沈约八咏楼，城西孤岧峣。
- 岧峣四荒外，旷望群川会。云卷天地开，波连浙西大。
- 乱流新安口，北指严光濑。钓台碧云中，邈与苍岭对。
- 稍稍来吴都，裴回上姑苏。烟绵横九疑，漭荡见五湖。
- 目极心更远，悲歌但长吁。回桡楚江滨，挥策扬子津。
- 身著日本裘，昂藏出风尘。五月造我语，知非儓儗人。
- 相逢乐无限，水石日在眼。徒干五诸侯，不致百金产。
- 吾友扬子云，弦歌播清芬。虽为江宁宰，好与山公群。
- 乘兴但一行，且知我爱君。君来几何时，仙台应有期。
- 东窗绿玉树，定长三五枝。至今天坛人，当笑尔归迟。
- 我苦惜远别，茫然使心悲。黄河若不断，白首长相思。

## 拼音
- xian1 ren2 dong1 fang1 sheng1 ， hao4 dang4 nong4 yun2 hai3 。 pei4 ran2 cheng2 tian1 you2 ， du2 wang3 shi1 suo3 zai4 。
- wei4 hou2 ji4 da4 ming2 ， ben3 jia1 liao2 she4 cheng2 。 juan4 shu1 ru4 yuan2 hua4 ， ji4 yu3 gu3 xian2 bing4 。
- shi2 san1 nong4 wen2 shi3 ， hui1 bi3 ru2 zhen4 qi3 。 bian4 zhe2 tian2 ba1 sheng1 ， xin1 qi2 lu3 lian2 zi3 。
- xi1 she4 qing1 luo4 yuan2 ， po1 jing1 ren2 shi4 xuan1 。 cai3 xiu4 wo4 wang2 wu1 ， yin1 kui1 dong4 tian1 men2 。
- qie4 lai2 you2 song1 feng1 ， yu3 ke4 he2 shuang1 shuang1 。 chao2 xie2 yue4 guang1 zi3 ， mu4 su4 yu4 nü3 chuang1 。
- gui3 gu3 shang4 yao3 tiao3 ， long2 tan2 xia4 ben1 cong2 。 dong1 fu2 bian4 he2 shui3 ， fang3 wo3 san1 qian1 li3 。
- yi4 xing1 man3 wu2 yun2 ， piao1 yao2 zhe4 jiang1 si4 。 hui1 shou3 hang2 yue4 jian1 ， zhang1 ting2 wang4 chao2 hai2 。
- tao1 juan4 hai3 men2 shi2 ， yun2 heng2 tian1 ji4 shan1 。 bai2 ma3 zou3 su4 che1 ， lei2 ben1 hai4 xin1 yan2 。
- yao2 wen2 hui4 ji1 mei3 ， qie3 du4 ye1 xi1 shui3 。 wan4 he4 yu3 qian1 yan2 ， zheng1 rong2 jing4 hu2 li3 。
- xiu4 se4 bu4 ke3 ming2 ， qing1 hui1 man3 jiang1 cheng2 。 ren2 you2 yue4 bian1 qu4 ， zhou1 zai4 kong1 zhong1 hang2 。
- ci3 zhong1 jiu3 yan2 zhu4 ， ru4 yan3 xun2 wang2 xu3 。 xiao4 du2 cao2 e2 bei1 ， chen2 yin2 huang2 juan4 yu3 。
- tian1 tai2 lian2 si4 ming2 ， ri4 ru4 xiang4 guo2 qing1 。 wu3 feng1 zhuan3 yue4 se4 ， bai3 li3 xing2 song1 sheng1 。
- ling2 xi1 zi1 yan2 yue4 ， hua2 ding3 shu1 chao1 hu1 。 shi2 liang2 heng2 qing1 tian1 ， ce4 zu2 lü3 ban4 yue4 。
- hu1 ran2 si1 yong3 jia1 ， bu2 dan4 hai3 lu4 she1 。 gua4 xi2 li4 hai3 qiao2 ， hui2 zhan1 chi4 cheng2 xia2 。
- chi4 cheng2 jian4 wei1 mei2 ， gu1 yu3 qian2 yao2 wu4 。 shui3 xu4 wan4 gu3 liu2 ， ting2 kong1 qian1 shuang1 yue4 。
- jin4 yun2 chuan1 gu3 nan2 ， shi2 men2 zui4 ke3 guan1 。 pu4 bu4 gua4 bei3 dou4 ， mo4 qiong2 ci3 shui3 duan1 。
- pen1 bi4 sa3 su4 xue3 ， kong1 meng2 sheng1 zhou4 han2 。 que4 si1 e4 xi1 qu4 ， ning2 ju4 e4 xi1 e4 。
- pao2 xiao4 qi1 shi2 tan1 ， shui3 shi2 xiang1 pen1 bao2 。 lu4 chuang4 li3 bei3 hai3 ， yan2 kai1 xie4 kang1 le4 。
- song1 feng1 he2 yuan2 sheng1 ， sou1 suo3 lian2 dong4 he4 。 jing4 chu1 mei2 hua1 qiao2 ， shuang1 xi1 na4 gui1 chao2 。
- luo4 fan1 jin1 hua2 an4 ， chi4 song1 ruo4 ke3 zhao1 。 shen3 yue1 ba1 yong3 lou2 ， cheng2 xi1 gu1 tiao2 yao2 。
- tiao2 yao2 si4 huang1 wai4 ， kuang4 wang4 qun2 chuan1 hui4 。 yun2 juan4 tian1 di4 kai1 ， bo1 lian2 zhe4 xi1 da4 。
- luan4 liu2 xin1 an1 kou3 ， bei3 zhi3 yan2 guang1 lai4 。 diao4 tai2 bi4 yun2 zhong1 ， miao3 yu3 cang1 ling3 dui4 。
- shao1 shao1 lai2 wu2 dou1 ， pei2 hui2 shang4 gu1 su1 。 yan1 mian2 heng2 jiu3 yi2 ， mang3 dang4 jian4 wu3 hu2 。
- mu4 ji2 xin1 geng4 yuan3 ， bei1 ge1 dan4 chang2 xu1 。 hui2 rao2 chu3 jiang1 bin1 ， hui1 ce4 yang2 zi3 jin1 。
- shen1 zhu4 ri4 ben3 qiu2 ， ang2 cang2 chu1 feng1 chen2 。 wu3 yue4 zao4 wo3 yu3 ， zhi1 fei1 tai2 ni3 ren2 。
- xiang1 feng2 le4 wu2 xian4 ， shui3 shi2 ri4 zai4 yan3 。 tu2 gan1 wu3 zhu1 hou2 ， bu2 zhi4 bai3 jin1 chan3 。
- wu2 you3 yang2 zi3 yun2 ， xian2 ge1 bo1 qing1 fen1 。 sui1 wei4 jiang1 ning2 zai3 ， hao3 yu3 shan1 gong1 qun2 。
- cheng2 xing4 dan4 yi4 hang2 ， qie3 zhi1 wo3 ai4 jun1 。 jun1 lai2 ji3 he2 shi2 ， xian1 tai2 ying1 you3 qi1 。
- dong1 chuang1 lü4 yu4 shu4 ， ding4 chang2 san1 wu3 zhi1 。 zhi4 jin1 tian1 tan2 ren2 ， dang1 xiao4 er3 gui1 chi2 。
- wo3 ku3 xi1 yuan3 bie2 ， mang2 ran2 shi3 xin1 bei1 。 huang2 he2 ruo4 bu2 duan4 ， bai2 shou3 zhang3 xiang4 si1 。

## 注释

## 译文

## 赏析
