---
id: li-bai-za-qu-ge-ci-xia-ke-xing
title: 杂曲歌辞：侠客行
titlePinyin: za2 qu3 ge1 ci2 ： xia2 ke4 xing2
titleSlug: za-qu-ge-ci-xia-ke-xing
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 赵客缦胡缨，吴钩霜雪明。银鞍照白马，飒遝如流星。
- 十步杀一人，千里不留行。事了拂衣去，深藏身与名。
- 闲过信陵饮，脱剑膝前横。将炙啖朱亥，持觞劝侯嬴。
- 三杯吐然诺，五岳倒为轻。眼花耳热后，意气素霓生。
- 救赵挥金槌，邯郸先震惊。千秋二壮士，烜赫大梁城。
- 纵死侠骨香，不惭世上英。谁能书阁下，白首太玄经。

## 拼音
- zhao4 ke4 man4 hu2 ying1 ， wu2 gou1 shuang1 xue3 ming2 。 yin2 an1 zhao4 bai2 ma3 ， sa4 ta4 ru2 liu2 xing1 。
- shi2 bu4 sha1 yi4 ren2 ， qian1 li3 bu4 liu2 xing2 。 shi4 le0 fu2 yi1 qu4 ， shen1 cang2 shen1 yu3 ming2 。
- xian2 guo4 xin4 ling2 yin3 ， tuo1 jian4 xi1 qian2 heng2 。 jiang1 zhi4 dan4 zhu1 hai4 ， chi2 shang1 quan4 hou2 ying2 。
- san1 bei1 tu3 ran2 nuo4 ， wu3 yue4 dao3 wei4 qing1 。 yan3 hua1 er3 re4 hou4 ， yi4 qi4 su4 ni2 sheng1 。
- jiu4 zhao4 hui1 jin1 chui2 ， han2 dan1 xian1 zhen4 jing1 。 qian1 qiu1 er4 zhuang4 shi4 ， xuan1 he4 da4 liang2 cheng2 。
- zong4 si3 xia2 gu3 xiang1 ， bu4 can2 shi4 shang4 ying1 。 shui2 neng2 shu1 ge2 xia4 ， bai2 shou3 tai4 xuan2 jing1 。

## 注释

## 译文

## 赏析
