---
id: li-bai-jiang-jin-jiu
title: 将进酒
titlePinyin: jiang1 jin4 jiu3
titleSlug: jiang-jin-jiu
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 乐府
---
## 正文
- 君不见，黄河之水天上来，奔流到海不复回。
- 君不见，高堂明镜悲白发，朝如青丝暮成雪。
- 人生得意须尽欢，莫使金樽空对月。
- 天生我材必有用，千金散尽还复来。
- 烹羊宰牛且为乐，会须一饮三百杯。
- 岑夫子，丹丘生，将进酒，杯莫停。
- 与君歌一曲，请君为我倾耳听。(倾耳听 一作：侧耳听)
- 钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)
- 古来圣贤皆寂寞，惟有饮者留其名。(古来 一作：自古；惟 通：唯)
- 陈王昔时宴平乐，斗酒十千恣欢谑。
- 主人何为言少钱，径须沽取对君酌。
- 五花马，千金裘，呼儿将出换美酒，与尔同销万古愁。

## 拼音
- jun1 bu2 jian4 ， huang2 he2 zhi1 shui3 tian1 shang4 lai2 ， ben1 liu2 dao4 hai3 bu2 fu4 hui2 。
- jun1 bu2 jian4 ， gao1 tang2 ming2 jing4 bei1 bai2 fa4 ， chao2 ru2 qing1 si1 mu4 cheng2 xue3 。
- ren2 sheng1 de2 yi4 xu1 jin4 huan1 ， mo4 shi3 jin1 zun1 kong1 dui4 yue4 。
- tian1 sheng1 wo3 cai2 bi4 you3 yong4 ， qian1 jin1 san4 jin4 hai2 fu4 lai2 。
- peng1 yang2 zai3 niu2 qie3 wei4 le4 ， hui4 xu1 yi4 yin3 san1 bai3 bei1 。
- cen2 fu1 zi3 ， dan1 qiu1 sheng1 ， jiang1 jin4 jiu3 ， bei1 mo4 ting2 。
- yu3 jun1 ge1 yi4 qu3 ， qing3 jun1 wei4 wo3 qing1 er3 ting1 。 ( qing1 er3 ting1   yi2 zuo4 ： ce4 er3 ting1 )
- zhong1 gu3 zhuan4 yu4 bu4 zu2 gui4 ， dan4 yuan4 chang2 zui4 bu2 fu4 xing3 。 ( bu4 zu2 gui4   yi2 zuo4 ： he2 zu2 gui4 ； bu2 fu4 xing3   yi2 zuo4 ： bu2 yuan4 xing3 / bu2 yong4 xing3 )
- gu3 lai2 sheng4 xian2 jie1 ji4 mo4 ， wei2 you3 yin3 zhe3 liu2 qi2 ming2 。 ( gu3 lai2   yi2 zuo4 ： zi4 gu3 ； wei2   tong1 ： wei2 )
- chen2 wang2 xi1 shi2 yan4 ping2 le4 ， dou4 jiu3 shi2 qian1 zi4 huan1 xue4 。
- zhu3 ren2 he2 wei4 yan2 shao3 qian2 ， jing4 xu1 gu1 qu3 dui4 jun1 zhuo2 。
- wu3 hua1 ma3 ， qian1 jin1 qiu2 ， hu1 er2 jiang1 chu1 huan4 mei3 jiu3 ， yu3 er3 tong2 xiao1 wan4 gu3 chou2 。

## 注释

## 译文

## 赏析
