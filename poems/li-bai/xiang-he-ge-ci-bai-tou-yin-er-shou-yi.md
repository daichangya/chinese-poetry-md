---
id: li-bai-xiang-he-ge-ci-bai-tou-yin-er-shou-yi
title: 相和歌辞 白头吟二首 一
titlePinyin: xiang1 he2 ge1 ci2   bai2 tou2 yin2 er4 shou3   yi1
titleSlug: xiang-he-ge-ci-bai-tou-yin-er-shou-yi
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 锦水东北流，波荡双鸳鸯。
- 雄巢汉宫树，雌弄秦草芳。
- 宁同万死碎绮翼，不忍云间两分张。
- 此时阿娇正娇妬，独坐长门愁日暮。
- 但愿君恩顾妾深，岂惜黄金将买赋。
- 相如作赋得黄金，丈夫好新多异心。
- 一朝将聘茂陵女，文君因赠白头吟。
- 东流不作西归水，落花辞条归故林。
- 兔丝固无情，随风任颠倒。
- 谁使女萝枝，而来彊萦抱。
- 两草犹一心，人心不如草。
- 莫卷龙须席，从他生网丝。
- 且留琥珀枕，或有梦来时。
- 覆水再收岂满杯，弃妾已去难重回。
- 古时得意不相负，祗今惟见青陵台。

## 拼音
- jin3 shui3 dong1 bei3 liu2 ， bo1 dang4 shuang1 yuan1 yang1 。
- xiong2 chao2 han4 gong1 shu4 ， ci2 nong4 qin2 cao3 fang1 。
- ning2 tong2 wan4 si3 sui4 qi3 yi4 ， bu4 ren3 yun2 jian1 liang3 fen1 zhang1 。
- ci3 shi2 a1 jiao1 zheng4 jiao1 du4 ， du2 zuo4 chang2 men2 chou2 ri4 mu4 。
- dan4 yuan4 jun1 en1 gu4 qie4 shen1 ， qi3 xi1 huang2 jin1 jiang1 mai3 fu4 。
- xiang1 ru2 zuo4 fu4 de2 huang2 jin1 ， zhang4 fu0 hao3 xin1 duo1 yi4 xin1 。
- yi4 chao2 jiang1 pin4 mao4 ling2 nü3 ， wen2 jun1 yin1 zeng4 bai2 tou2 yin2 。
- dong1 liu2 bu2 zuo4 xi1 gui1 shui3 ， luo4 hua1 ci2 tiao2 gui1 gu4 lin2 。
- tu4 si1 gu4 wu2 qing2 ， sui2 feng1 ren4 dian1 dao3 。
- shui2 shi3 nü3 luo2 zhi1 ， er2 lai2 qiang2 ying2 bao4 。
- liang3 cao3 you2 yi4 xin1 ， ren2 xin1 bu4 ru2 cao3 。
- mo4 juan4 long2 xu1 xi2 ， cong2 ta1 sheng1 wang3 si1 。
- qie3 liu2 hu3 po4 zhen3 ， huo4 you3 meng4 lai2 shi2 。
- fu4 shui3 zai4 shou1 qi3 man3 bei1 ， qi4 qie4 yi3 qu4 nan2 zhong4 hui2 。
- gu3 shi2 de2 yi4 bu4 xiang1 fu4 ， zhi1 jin1 wei2 jian4 qing1 ling2 tai2 。

## 注释

## 译文

## 赏析
