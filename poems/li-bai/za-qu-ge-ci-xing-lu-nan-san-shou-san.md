---
id: li-bai-za-qu-ge-ci-xing-lu-nan-san-shou-san
title: 杂曲歌辞 行路难三首 三
titlePinyin: za2 qu3 ge1 ci2   xing2 lu4 nan2 san1 shou3   san1
titleSlug: za-qu-ge-ci-xing-lu-nan-san-shou-san
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有耳莫洗颍川水，有口莫食首阳蕨。
- 含光混世贵无名，何用孤高比云月。
- 吾观自古贤达人，功成不退皆殒身。
- 子胥既弃吴江上，屈原终投湘水滨。
- 陆机才多岂自保，李斯税驾苦不早。
- 华亭鹤唳讵可闻，上蔡苍鹰何足道？
- 君不见吴中张翰称达士，秋风忽忆江东行。
- 且乐生前一杯酒，何须身后千载名。

## 拼音
- you3 er3 mo4 xi3 ying3 chuan1 shui3 ， you3 kou3 mo4 shi2 shou3 yang2 jue2 。
- han2 guang1 hun4 shi4 gui4 wu2 ming2 ， he2 yong4 gu1 gao1 bi3 yun2 yue4 。
- wu2 guan1 zi4 gu3 xian2 da2 ren2 ， gong1 cheng2 bu2 tui4 jie1 yun3 shen1 。
- zi3 xu1 ji4 qi4 wu2 jiang1 shang4 ， qu1 yuan2 zhong1 tou2 xiang1 shui3 bin1 。
- lu4 ji1 cai2 duo1 qi3 zi4 bao3 ， li3 si1 shui4 jia4 ku3 bu4 zao3 。
- hua2 ting2 he4 li4 ju4 ke3 wen2 ， shang4 cai4 cang1 ying1 he2 zu2 dao4 ？
- jun1 bu2 jian4 wu2 zhong1 zhang1 han4 cheng1 da2 shi4 ， qiu1 feng1 hu1 yi4 jiang1 dong1 xing2 。
- qie3 le4 sheng1 qian2 yi4 bei1 jiu3 ， he2 xu1 shen1 hou4 qian1 zai3 ming2 。

## 注释

## 译文

## 赏析
