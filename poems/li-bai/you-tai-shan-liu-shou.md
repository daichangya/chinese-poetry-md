---
id: li-bai-you-tai-shan-liu-shou
title: 游泰山六首
titlePinyin: you2 tai4 shan1 liu4 shou3
titleSlug: you-tai-shan-liu-shou
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 四月上泰山，石屏御道开。六龙过万壑，涧谷随萦回。
- 马迹绕碧峰，于今满青苔。飞流洒绝𪩘，水急松声哀。
- 北眺崿嶂奇，倾崖向东摧。洞门闭石扇，地底兴云雷。
- 登高望蓬瀛，想像金银台。天门一长啸，万里清风来。
- 玉女四五人，飘飖下九垓。含笑引素手，遗我流霞杯。
- 稽首再拜之，自愧非仙才。旷然小宇宙，弃世何悠哉。
- 清晓骑白鹿，直上天门山。山际逢羽人，方瞳好容颜。
- 扪萝欲就语，却掩青云关。遗我鸟迹书，飘然落岩间。
- 其字乃上古，读之了不闲。感此三叹息，从师方未还。
- 平明登日观，举手开云关。精神四飞扬，如出天地间。
- 黄河从西来，窈窕入远山。凭崖揽八极，目尽长空闲。
- 偶然值青童，绿发双云鬟。笑我晚学仙，蹉跎凋朱颜。
- 踌躇忽不见，浩荡难追攀。
- 清斋三千日，裂素写道经。吟诵有所得，众神卫我形。
- 云行信长风，飒若羽翼生。攀崖上日观，伏槛窥东暝。
- 海色动远山，天鸡已先鸣。银台出倒景，白浪翻长鲸。
- 安得不死药，高飞向蓬瀛。
- 日观东北倾，两崖夹双石。海水落眼前，天光遥空碧。
- 千峰争攒聚，万壑绝凌历。缅彼鹤上仙，去无云中迹。
- 长松入云汉，远望不盈尺。山花异人间，五月雪中白。
- 终当遇安期，于此炼玉液。
- 朝饮王母池，暝投天门关。独抱绿绮琴，夜行青山间。
- 山明月露白，夜静松风歇。仙人游碧峰，处处笙歌发。
- 寂静娱清晖，玉真连翠微。想像鸾凤舞，飘飖龙虎衣。
- 扪天摘匏瓜，恍惚不忆归。举手弄清浅，误攀织女机。
- 明晨坐相失，但见五云飞。

## 拼音
- si4 yue4 shang4 tai4 shan1 ， shi2 ping2 yu4 dao4 kai1 。 liu4 long2 guo4 wan4 he4 ， jian4 gu3 sui2 ying2 hui2 。
- ma3 ji4 rao4 bi4 feng1 ， yu2 jin1 man3 qing1 tai2 。 fei1 liu2 sa3 jue2 yan3 ， shui3 ji2 song1 sheng1 ai1 。
- bei3 tiao4 e4 zhang4 qi2 ， qing1 ya2 xiang4 dong1 cui1 。 dong4 men2 bi4 shi2 shan4 ， di4 di3 xing1 yun2 lei2 。
- deng1 gao1 wang4 peng2 ying2 ， xiang3 xiang4 jin1 yin2 tai2 。 tian1 men2 yi4 chang2 xiao4 ， wan4 li3 qing1 feng1 lai2 。
- yu4 nü3 si4 wu3 ren2 ， piao1 yao2 xia4 jiu3 gai1 。 han2 xiao4 yin3 su4 shou3 ， yi2 wo3 liu2 xia2 bei1 。
- qi3 shou3 zai4 bai4 zhi1 ， zi4 kui4 fei1 xian1 cai2 。 kuang4 ran2 xiao3 yu3 zhou4 ， qi4 shi4 he2 you1 zai1 。
- qing1 xiao3 qi2 bai2 lu4 ， zhi2 shang4 tian1 men2 shan1 。 shan1 ji4 feng2 yu3 ren2 ， fang1 tong2 hao3 rong2 yan2 。
- men2 luo2 yu4 jiu4 yu3 ， que4 yan3 qing1 yun2 guan1 。 yi2 wo3 niao3 ji4 shu1 ， piao1 ran2 luo4 yan2 jian1 。
- qi2 zi4 nai3 shang4 gu3 ， du2 zhi1 le0 bu4 xian2 。 gan3 ci3 san1 tan4 xi1 ， cong2 shi1 fang1 wei4 hai2 。
- ping2 ming2 deng1 ri4 guan1 ， ju3 shou3 kai1 yun2 guan1 。 jing1 shen2 si4 fei1 yang2 ， ru2 chu1 tian1 di4 jian1 。
- huang2 he2 cong2 xi1 lai2 ， yao3 tiao3 ru4 yuan3 shan1 。 ping2 ya2 lan3 ba1 ji2 ， mu4 jin4 chang2 kong4 xian2 。
- ou3 ran2 zhi2 qing1 tong2 ， lü4 fa1 shuang1 yun2 huan2 。 xiao4 wo3 wan3 xue2 xian1 ， cuo1 tuo2 diao1 zhu1 yan2 。
- chou2 chu2 hu1 bu2 jian4 ， hao4 dang4 nan2 zhui1 pan1 。
- qing1 zhai1 san1 qian1 ri4 ， lie4 su4 xie3 dao4 jing1 。 yin2 song4 you3 suo3 de2 ， zhong4 shen2 wei4 wo3 xing2 。
- yun2 xing2 xin4 chang2 feng1 ， sa4 ruo4 yu3 yi4 sheng1 。 pan1 ya2 shang4 ri4 guan1 ， fu2 kan3 kui1 dong1 ming2 。
- hai3 se4 dong4 yuan3 shan1 ， tian1 ji1 yi3 xian1 ming2 。 yin2 tai2 chu1 dao3 jing3 ， bai2 lang4 fan1 chang2 jing1 。
- an1 de2 bu4 si3 yao4 ， gao1 fei1 xiang4 peng2 ying2 。
- ri4 guan1 dong1 bei3 qing1 ， liang3 ya2 jia2 shuang1 shi2 。 hai3 shui3 luo4 yan3 qian2 ， tian1 guang1 yao2 kong1 bi4 。
- qian1 feng1 zheng1 zan3 ju4 ， wan4 he4 jue2 ling2 li4 。 mian3 bi3 he4 shang4 xian1 ， qu4 wu2 yun2 zhong1 ji4 。
- chang2 song1 ru4 yun2 han4 ， yuan3 wang4 bu4 ying2 chi3 。 shan1 hua1 yi4 ren2 jian1 ， wu3 yue4 xue3 zhong1 bai2 。
- zhong1 dang1 yu4 an1 qi1 ， yu2 ci3 lian4 yu4 ye4 。
- chao2 yin3 wang2 mu3 chi2 ， ming2 tou2 tian1 men2 guan1 。 du2 bao4 lü4 qi3 qin2 ， ye4 xing2 qing1 shan1 jian1 。
- shan1 ming2 yue4 lu4 bai2 ， ye4 jing4 song1 feng1 xie1 。 xian1 ren2 you2 bi4 feng1 ， chu4 chu4 sheng1 ge1 fa1 。
- ji4 jing4 yu2 qing1 hui1 ， yu4 zhen1 lian2 cui4 wei1 。 xiang3 xiang4 luan2 feng4 wu3 ， piao1 yao2 long2 hu3 yi1 。
- men2 tian1 zhai1 pao2 gua1 ， huang3 hu1 bu2 yi4 gui1 。 ju3 shou3 nong4 qing1 qian3 ， wu4 pan1 zhi1 nü3 ji1 。
- ming2 chen2 zuo4 xiang1 shi1 ， dan4 jian4 wu3 yun2 fei1 。

## 注释

## 译文

## 赏析
