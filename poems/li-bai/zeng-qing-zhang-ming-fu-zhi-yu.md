---
id: li-bai-zeng-qing-zhang-ming-fu-zhi-yu
title: 赠清漳明府侄聿
titlePinyin: zeng4 qing1 zhang1 ming2 fu3 zhi2 yu4
titleSlug: zeng-qing-zhang-ming-fu-zhi-yu
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我李百万叶，柯条布中州。天开青云器，日为苍生忧。
- 小邑且割鸡，大刀伫烹牛。雷声动四境，惠与清漳流。
- 弦歌咏唐尧，脱落隐簪组。心和得天真，风俗犹太古。
- 牛羊散阡陌，夜寝不扃户。问此何以然，贤人宰吾土。
- 举邑树桃李，垂阴亦流芬。河堤绕绿水，桑柘连青云。
- 赵女不冶容，提笼昼成群。缲丝鸣机杼，百里声相闻。
- 讼息鸟下阶，高卧披道帙。蒲鞭挂簷枝，示耻无扑抶。
- 琴清月当户，人寂风入室。长啸一无言，陶然上皇逸。
- 白玉壶冰水，壶中见底清。清光洞毫发，皎洁照群情。
- 赵北美佳政，燕南播高名。过客览行谣，因之诵德声。

## 拼音
- wo3 li3 bai3 wan4 ye4 ， ke1 tiao2 bu4 zhong1 zhou1 。 tian1 kai1 qing1 yun2 qi4 ， ri4 wei4 cang1 sheng1 you1 。
- xiao3 yi4 qie3 ge1 ji1 ， da4 dao1 zhu4 peng1 niu2 。 lei2 sheng1 dong4 si4 jing4 ， hui4 yu3 qing1 zhang1 liu2 。
- xian2 ge1 yong3 tang2 yao2 ， tuo1 luo4 yin3 zan1 zu3 。 xin1 he2 de2 tian1 zhen1 ， feng1 su2 you2 tai4 gu3 。
- niu2 yang2 san4 qian1 mo4 ， ye4 qin3 bu4 jiong1 hu4 。 wen4 ci3 he2 yi3 ran2 ， xian2 ren2 zai3 wu2 tu3 。
- ju3 yi4 shu4 tao2 li3 ， chui2 yin1 yi4 liu2 fen1 。 he2 di1 rao4 lü4 shui3 ， sang1 zhe4 lian2 qing1 yun2 。
- zhao4 nü3 bu4 ye3 rong2 ， ti2 long2 zhou4 cheng2 qun2 。 qiao1 si1 ming2 ji1 zhu4 ， bai3 li3 sheng1 xiang1 wen2 。
- song4 xi1 niao3 xia4 jie1 ， gao1 wo4 pi1 dao4 zhi4 。 pu2 bian1 gua4 yan2 zhi1 ， shi4 chi3 wu2 pu1 chi4 。
- qin2 qing1 yue4 dang1 hu4 ， ren2 ji4 feng1 ru4 shi4 。 chang2 xiao4 yi4 wu2 yan2 ， tao2 ran2 shang4 huang2 yi4 。
- bai2 yu4 hu2 bing1 shui3 ， hu2 zhong1 jian4 di3 qing1 。 qing1 guang1 dong4 hao2 fa1 ， jiao3 jie2 zhao4 qun2 qing2 。
- zhao4 bei3 mei3 jia1 zheng4 ， yan4 nan2 bo1 gao1 ming2 。 guo4 ke4 lan3 xing2 yao2 ， yin1 zhi1 song4 de2 sheng1 。

## 注释

## 译文

## 赏析
