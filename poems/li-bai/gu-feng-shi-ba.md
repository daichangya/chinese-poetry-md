---
id: li-bai-gu-feng-shi-ba
title: 古风 十八
titlePinyin: gu3 feng1   shi2 ba1
titleSlug: gu-feng-shi-ba
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天津三月时，千门桃与李。
- 朝为断肠花，暮逐东流水。
- 前水复后水，古今相续流。
- 新人非旧人，年年桥上游。
- 鸡鸣海色动，谒帝罗公侯。
- 月落西上阳，余辉半城楼。
- 衣冠照云日，朝下散皇州。
- 鞍马如飞龙，黄金络马头。
- 行人皆辟易，志气横嵩丘。
- 入门上高堂，列鼎错珍羞。
- 香风引赵舞，清管随齐讴。
- 七十紫鸳鸯，双双戏庭幽。
- 行乐争昼夜，自言度千秋。
- 功成身不退，自古多愆尤。
- 黄犬空叹息，绿珠成衅讐。
- 何如鸱夷子，散发櫂扁舟。

## 拼音
- tian1 jin1 san1 yue4 shi2 ， qian1 men2 tao2 yu3 li3 。
- chao2 wei4 duan4 chang2 hua1 ， mu4 zhu2 dong1 liu2 shui3 。
- qian2 shui3 fu4 hou4 shui3 ， gu3 jin1 xiang1 xu4 liu2 。
- xin1 ren2 fei1 jiu4 ren2 ， nian2 nian2 qiao2 shang4 you2 。
- ji1 ming2 hai3 se4 dong4 ， ye4 di4 luo2 gong1 hou2 。
- yue4 luo4 xi1 shang4 yang2 ， yu2 hui1 ban4 cheng2 lou2 。
- yi1 guan1 zhao4 yun2 ri4 ， chao2 xia4 san4 huang2 zhou1 。
- an1 ma3 ru2 fei1 long2 ， huang2 jin1 luo4 ma3 tou2 。
- xing2 ren2 jie1 pi4 yi4 ， zhi4 qi4 heng2 song1 qiu1 。
- ru4 men2 shang4 gao1 tang2 ， lie4 ding3 cuo4 zhen1 xiu1 。
- xiang1 feng1 yin3 zhao4 wu3 ， qing1 guan3 sui2 qi2 ou1 。
- qi1 shi2 zi3 yuan1 yang1 ， shuang1 shuang1 xi4 ting2 you1 。
- xing2 le4 zheng1 zhou4 ye4 ， zi4 yan2 du4 qian1 qiu1 。
- gong1 cheng2 shen1 bu2 tui4 ， zi4 gu3 duo1 qian1 you2 。
- huang2 quan3 kong1 tan4 xi1 ， lü4 zhu1 cheng2 xin4 chou2 。
- he2 ru2 chi1 yi2 zi3 ， san4 fa1 zhao4 pian1 zhou1 。

## 注释

## 译文

## 赏析
