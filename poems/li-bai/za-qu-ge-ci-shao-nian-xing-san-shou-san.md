---
id: li-bai-za-qu-ge-ci-shao-nian-xing-san-shou-san
title: 杂曲歌辞 少年行三首 三
titlePinyin: za2 qu3 ge1 ci2   shao4 nian2 xing2 san1 shou3   san1
titleSlug: za-qu-ge-ci-shao-nian-xing-san-shou-san
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君不见淮南少年游侠客，白日毬猎夜拥掷。
- 呼卢百万终不惜，报讐千里如咫尺。
- 少年游侠好经过，浑身装束皆绮罗。
- 兰蕙相随喧妓女，风光去处满笙歌。
- 骄矜自言不可有，侠士堂中养来久。
- 好鞍好马乞与人，十千五千旋沽酒。
- 赤心用尽为知己，黄金不惜栽桃李。
- 桃李栽来几度春，一回花落一回新。
- 府县尽为门下客，王侯皆是平交人。
- 男儿百年且乐命，何须徇书受贫病。
- 男儿百年且荣身，何须徇节甘风尘。
- 衣冠半是征战士，穷儒浪作林泉民。
- 遮莫枝根长百丈，不如当代多还往。
- 遮莫姻亲连帝城，不如当身自簪缨。
- 看取富贵眼前者，何用悠悠身后名。

## 拼音
- jun1 bu2 jian4 huai2 nan2 shao4 nian2 you2 xia2 ke4 ， bai2 ri4 qiu2 lie4 ye4 yong1 zhi4 。
- hu1 lu2 bai3 wan4 zhong1 bu4 xi1 ， bao4 chou2 qian1 li3 ru2 zhi3 chi3 。
- shao4 nian2 you2 xia2 hao3 jing1 guo4 ， hun2 shen1 zhuang1 shu4 jie1 qi3 luo2 。
- lan2 hui4 xiang1 sui2 xuan1 ji4 nü3 ， feng1 guang1 qu4 chu4 man3 sheng1 ge1 。
- jiao1 jin1 zi4 yan2 bu4 ke3 you3 ， xia2 shi4 tang2 zhong1 yang3 lai2 jiu3 。
- hao3 an1 hao3 ma3 qi3 yu3 ren2 ， shi2 qian1 wu3 qian1 xuan2 gu1 jiu3 。
- chi4 xin1 yong4 jin4 wei4 zhi1 ji3 ， huang2 jin1 bu4 xi1 zai1 tao2 li3 。
- tao2 li3 zai1 lai2 ji3 du4 chun1 ， yi4 hui2 hua1 luo4 yi4 hui2 xin1 。
- fu3 xian4 jin4 wei4 men2 xia4 ke4 ， wang2 hou2 jie1 shi4 ping2 jiao1 ren2 。
- nan2 er2 bai3 nian2 qie3 le4 ming4 ， he2 xu1 xun4 shu1 shou4 pin2 bing4 。
- nan2 er2 bai3 nian2 qie3 rong2 shen1 ， he2 xu1 xun4 jie2 gan1 feng1 chen2 。
- yi1 guan1 ban4 shi4 zheng1 zhan4 shi4 ， qiong2 ru2 lang4 zuo4 lin2 quan2 min2 。
- zhe1 mo4 zhi1 gen1 chang2 bai3 zhang4 ， bu4 ru2 dang1 dai4 duo1 hai2 wang3 。
- zhe1 mo4 yin1 qin1 lian2 di4 cheng2 ， bu4 ru2 dang1 shen1 zi4 zan1 ying1 。
- kan4 qu3 fu4 gui4 yan3 qian2 zhe3 ， he2 yong4 you1 you1 shen1 hou4 ming2 。

## 注释

## 译文

## 赏析
