---
id: li-bai-wen-dan-qiu-zi-yu-cheng-bei-ying-shi-men-you-ju-zhong-you-gao-feng-yi-ji-5fa43af1
title: 闻丹丘子于城北营石门幽居中有高凤遗迹仆离群远怀亦有栖遁之志因叙旧以寄之
titlePinyin: wen2 dan1 qiu1 zi3 yu2 cheng2 bei3 ying2 shi2 men2 you1 ju1 zhong1 you3 gao1 feng4 yi2 ji4 pu2 li2 qun2 yuan3 huai2 yi4 you3 qi1 dun4 zhi1 zhi4 yin1 xu4 jiu4 yi3 ji4 zhi1
titleSlug: wen-dan-qiu-zi-yu-cheng-bei-ying-shi-men-you-ju-zhong-you-gao-feng-yi-ji-5fa43af1
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 春华沧江月，秋色碧海云。离居盈寒暑，对此长思君。
- 思君楚水南，望君淮山北。梦魂虽飞来，会面不可得。
- 畴昔在嵩阳，同衾卧羲皇。绿萝笑簪绂，丹壑贱岩廊。
- 晚途各分析，乘兴任所适。仆在雁门关，君为峨眉客。
- 心悬万里外，影滞两乡隔。长剑复归来，相逢洛阳陌。
- 陌上何喧喧，都令心意烦。迷津觉路失，托势随风翻。
- 以兹谢朝列，长啸归故园。故园恣闲逸，求古散缥帙。
- 久欲入名山，婚娶殊未毕。人生信多故，世事岂惟一。
- 念此忧如焚，怅然若有失。闻君卧石门，宿昔契弥敦。
- 方从桂树隐，不羡桃花源。高风起遐旷，幽人迹复存。
- 松风清瑶瑟，溪月湛芳樽。安居偶佳赏，丹心期此论。

## 拼音
- chun1 hua2 cang1 jiang1 yue4 ， qiu1 se4 bi4 hai3 yun2 。 li2 ju1 ying2 han2 shu3 ， dui4 ci3 chang2 si1 jun1 。
- si1 jun1 chu3 shui3 nan2 ， wang4 jun1 huai2 shan1 bei3 。 meng4 hun2 sui1 fei1 lai2 ， hui4 mian4 bu4 ke3 de2 。
- chou2 xi1 zai4 song1 yang2 ， tong2 qin1 wo4 xi1 huang2 。 lü4 luo2 xiao4 zan1 fu2 ， dan1 he4 jian4 yan2 lang2 。
- wan3 tu2 ge4 fen1 xi1 ， cheng2 xing4 ren4 suo3 shi4 。 pu2 zai4 yan4 men2 guan1 ， jun1 wei4 e2 mei2 ke4 。
- xin1 xuan2 wan4 li3 wai4 ， ying3 zhi4 liang3 xiang1 ge2 。 chang2 jian4 fu4 gui1 lai2 ， xiang1 feng2 luo4 yang2 mo4 。
- mo4 shang4 he2 xuan1 xuan1 ， dou1 ling4 xin1 yi4 fan2 。 mi2 jin1 jue2 lu4 shi1 ， tuo1 shi4 sui2 feng1 fan1 。
- yi3 zi1 xie4 chao2 lie4 ， chang2 xiao4 gui1 gu4 yuan2 。 gu4 yuan2 zi4 xian2 yi4 ， qiu2 gu3 san4 piao3 zhi4 。
- jiu3 yu4 ru4 ming2 shan1 ， hun1 qu3 shu1 wei4 bi4 。 ren2 sheng1 xin4 duo1 gu4 ， shi4 shi4 qi3 wei2 yi1 。
- nian4 ci3 you1 ru2 fen2 ， chang4 ran2 ruo4 you3 shi1 。 wen2 jun1 wo4 shi2 men2 ， su4 xi1 qi4 mi2 dun1 。
- fang1 cong2 gui4 shu4 yin3 ， bu2 xian4 tao2 hua1 yuan2 。 gao1 feng1 qi3 xia2 kuang4 ， you1 ren2 ji4 fu4 cun2 。
- song1 feng1 qing1 yao2 se4 ， xi1 yue4 zhan4 fang1 zun1 。 an1 ju1 ou3 jia1 shang3 ， dan1 xin1 qi1 ci3 lun4 。

## 注释

## 译文

## 赏析
