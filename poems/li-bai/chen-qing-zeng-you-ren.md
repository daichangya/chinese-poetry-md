---
id: li-bai-chen-qing-zeng-you-ren
title: 陈情赠友人
titlePinyin: chen2 qing2 zeng4 you3 ren2
titleSlug: chen-qing-zeng-you-ren
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 延陵有宝剑，价重千黄金。观风历上国，暗许故人深。
- 归来挂坟松，万古知其心。懦夫感达节，壮士激青衿。
- 鲍生荐夷吾，一举置齐相。斯人无良朋，岂有青云望。
- 临财不苟取，推分固辞让。后世称其贤，英风邈难尚。
- 论交但若此，友道孰云丧。多君骋逸藻，掩映当时人。
- 舒文振颓波，秉德冠彝伦。卜居乃此地，共井为比邻。
- 清琴弄云月，美酒娱冬春。薄德中见捐，忽之如遗尘。
- 英豪未豹变，自古多艰辛。他人纵以疏，君意宜独亲。
- 奈何成离居，相去复几许。飘风吹云霓，蔽目不得语。
- 投珠冀相报，按剑恐相距。所思采芳兰，欲赠隔荆渚。
- 沉忧心若醉，积恨泪如雨。愿假东壁辉，余光照贫女。

## 拼音
- yan2 ling2 you3 bao3 jian4 ， jia4 zhong4 qian1 huang2 jin1 。 guan1 feng1 li4 shang4 guo2 ， an4 xu3 gu4 ren2 shen1 。
- gui1 lai2 gua4 fen2 song1 ， wan4 gu3 zhi1 qi2 xin1 。 nuo4 fu1 gan3 da2 jie2 ， zhuang4 shi4 ji1 qing1 jin1 。
- bao4 sheng1 jian4 yi2 wu2 ， yi4 ju3 zhi4 qi2 xiang1 。 si1 ren2 wu2 liang2 peng2 ， qi3 you3 qing1 yun2 wang4 。
- lin2 cai2 bu4 gou3 qu3 ， tui1 fen1 gu4 ci2 rang4 。 hou4 shi4 cheng1 qi2 xian2 ， ying1 feng1 miao3 nan2 shang4 。
- lun4 jiao1 dan4 ruo4 ci3 ， you3 dao4 shu2 yun2 sang4 。 duo1 jun1 cheng3 yi4 zao3 ， yan3 ying4 dang1 shi2 ren2 。
- shu1 wen2 zhen4 tui2 bo1 ， bing3 de2 guan1 yi2 lun2 。 bu3 ju1 nai3 ci3 di4 ， gong4 jing3 wei4 bi3 lin2 。
- qing1 qin2 nong4 yun2 yue4 ， mei3 jiu3 yu2 dong1 chun1 。 bao2 de2 zhong1 jian4 juan1 ， hu1 zhi1 ru2 yi2 chen2 。
- ying1 hao2 wei4 bao4 bian4 ， zi4 gu3 duo1 jian1 xin1 。 ta1 ren2 zong4 yi3 shu1 ， jun1 yi4 yi2 du2 qin1 。
- nai4 he2 cheng2 li2 ju1 ， xiang1 qu4 fu4 ji3 xu3 。 piao1 feng1 chui1 yun2 ni2 ， bi4 mu4 bu4 de2 yu3 。
- tou2 zhu1 ji4 xiang1 bao4 ， an4 jian4 kong3 xiang1 ju4 。 suo3 si1 cai3 fang1 lan2 ， yu4 zeng4 ge2 jing1 zhu3 。
- chen2 you1 xin1 ruo4 zui4 ， ji1 hen4 lei4 ru2 yu3 。 yuan4 jia3 dong1 bi4 hui1 ， yu2 guang1 zhao4 pin2 nü3 。

## 注释

## 译文

## 赏析
