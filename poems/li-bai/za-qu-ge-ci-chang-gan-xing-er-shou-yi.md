---
id: li-bai-za-qu-ge-ci-chang-gan-xing-er-shou-yi
title: 杂曲歌辞 长干行二首 一
titlePinyin: za2 qu3 ge1 ci2   chang2 gan1 xing2 er4 shou3   yi1
titleSlug: za-qu-ge-ci-chang-gan-xing-er-shou-yi
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 妾发初覆额，折花门前剧。
- 郎骑竹马来，遶床弄青梅。
- 同居长干里，两小无嫌猜。
- 十四为君妇，羞颜尚不开。
- 低头向暗壁，千唤不一回。
- 十五始展眉，愿同尘与灰。
- 常存抱柱信，岂上望夫台。
- 十六君远行，瞿塘滟预堆。
- 五月不可触，猨鸣天上哀。
- 门前迟行迹，一一生绿苔。
- 苔深不能扫，落叶秋风早。
- 八月蝴蝶来，双飞西园草。
- 感此伤妾心，坐愁红颜老。
- 早晚下三巴，预将书报家。
- 相迎不道远，直至长风沙。

## 拼音
- qie4 fa1 chu1 fu4 e2 ， zhe2 hua1 men2 qian2 ju4 。
- lang2 qi2 zhu2 ma3 lai2 ， rao4 chuang2 nong4 qing1 mei2 。
- tong2 ju1 chang2 gan1 li3 ， liang3 xiao3 wu2 xian2 cai1 。
- shi2 si4 wei4 jun1 fu4 ， xiu1 yan2 shang4 bu4 kai1 。
- di1 tou2 xiang4 an4 bi4 ， qian1 huan4 bu4 yi4 hui2 。
- shi2 wu3 shi3 zhan3 mei2 ， yuan4 tong2 chen2 yu3 hui1 。
- chang2 cun2 bao4 zhu4 xin4 ， qi3 shang4 wang4 fu1 tai2 。
- shi2 liu4 jun1 yuan3 xing2 ， qu2 tang2 yan4 yu4 dui1 。
- wu3 yue4 bu4 ke3 chu4 ， yuan2 ming2 tian1 shang4 ai1 。
- men2 qian2 chi2 xing2 ji4 ， yi1 yi1 sheng1 lü4 tai2 。
- tai2 shen1 bu4 neng2 sao3 ， luo4 ye4 qiu1 feng1 zao3 。
- ba1 yue4 hu2 die2 lai2 ， shuang1 fei1 xi1 yuan2 cao3 。
- gan3 ci3 shang1 qie4 xin1 ， zuo4 chou2 hong2 yan2 lao3 。
- zao3 wan3 xia4 san1 ba1 ， yu4 jiang1 shu1 bao4 jia1 。
- xiang1 ying2 bu2 dao4 yuan3 ， zhi2 zhi4 chang2 feng1 sha1 。

## 注释

## 译文

## 赏析
