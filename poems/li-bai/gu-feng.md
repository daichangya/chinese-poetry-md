---
id: li-bai-gu-feng
title: 古风
titlePinyin: gu3 feng1
titleSlug: gu-feng
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大雅久不作，吾衰竟谁陈。王风委蔓草，战国多荆榛。
- 龙虎相啖食，兵戈逮狂秦。正声何微茫，哀怨起骚人。
- 扬马激颓波，开流荡无垠。废兴虽万变，宪章亦已沦。
- 自从建安来，绮丽不足珍。圣代复元古，垂衣贵清真。
- 群才属休明，乘运共跃鳞。文质相炳焕，众星罗秋旻。
- 我志在删述，垂辉映千春。希圣如有立，绝笔于获麟。
- 蟾蜍薄太清，蚀此瑶台月。圆光亏中天，金魄遂沦没。
- 䗖𬟽入紫微，大明夷朝晖。浮云隔两曜，万象昏阴霏。
- 萧萧长门宫，昔是今已非。桂蠹花不实，天霜下严威。
- 沈叹终永夕，感我涕沾衣。
- 秦皇扫六合，虎视何雄哉。飞剑决浮云，诸侯尽西来。
- 明断自天启，大略驾群才。收兵铸金人，函谷正东开。
- 铭功会稽岭，骋望琅琊台。刑徒七十万，起土骊山隈。
- 尚采不死药，茫然使心哀。连弩射海鱼，长鲸正崔嵬。
- 额鼻象五岳，扬波喷云雷。鬐鬣蔽青天，何由睹蓬莱。
- 徐巿载秦女，楼船几时回。但见三泉下，金棺葬寒灰。
- 凤飞九千仞，五章备彩珍。衔书且虚归，空入周与秦。
- 横绝历四海，所居未得邻。吾营紫河车，千载落风尘。
- 药物秘海岳，采铅青溪滨。时登大楼山，举手望仙真。
- 羽驾灭去影，飙车绝回轮。尚恐丹液迟，志愿不及申。
- 徒霜镜中发，羞彼鹤上人。桃李何处开，此花非我春。
- 唯应清都境，长与韩众亲。
- 太白何苍苍，星辰上森列。去天三百里，邈尔与世绝。
- 中有绿发翁，披云卧松雪。不笑亦不语，冥栖在岩穴。
- 我来逢真人，长跪问宝诀。粲然启玉齿，授以炼药说。
- 铭骨传其语，竦身已电灭。仰望不可及，苍然五情热。
- 吾将营丹砂，永与世人别。
- 代马不思越，越禽不恋燕。情性有所习，土风固其然。
- 昔别雁门关，今戍龙庭前。惊沙乱海日，飞雪迷胡天。
- 虮虱生虎鹖，心魂逐旌旃。苦战功不赏，忠诚难可宣。
- 谁怜李飞将，白首没三边。
- 五鹤西北来，飞飞凌太清。仙人绿云上，自道安期名。
- 两两白玉童，双吹紫鸾笙。去影忽不见，回风送天声。
- 我欲一问之，飘然若流星。愿餐金光草，寿与天齐倾。
- 咸阳二三月，宫柳黄金枝。绿帻谁家子，卖珠轻薄儿。
- 日暮醉酒归，白马骄且驰。意气人所仰，冶游方及时。
- 子云不晓事，晚献长杨辞。赋达身已老，草玄鬓若丝。
- 投阁良可叹，但为此辈嗤。
- 庄周梦蝴蝶，蝴蝶为庄周。一体更变易，万事良悠悠。
- 乃知蓬莱水，复作清浅流。青门种瓜人，旧日东陵侯。
- 富贵故如此，营营何所求。
- 齐有倜傥生，鲁连特高妙。明月出海底，一朝开光曜。
- 却秦振英声，后世仰末照。意轻千金赠，顾向平原笑。
- 吾亦澹荡人，拂衣可同调。
- 黄河走东溟，白日落西海。逝川与流光，飘忽不相待。
- 春容舍我去，秋发已衰改。人生非寒松，年貌岂长在。
- 吾当乘云螭，吸景驻光彩。
- 松柏本孤直，难为桃李颜。昭昭严子陵，垂钓沧波间。
- 身将客星隐，心与浮云闲。长揖万乘君，还归富春山。
- 清风洒六合，邈然不可攀。使我长叹息，冥栖岩石间。
- 君平既弃世，世亦弃君平。观变穷太易，探元化群生。
- 寂寞缀道论，空帘闭幽情。驺虞不虚来，𬸚𬸦有时鸣。
- 安知天汉上，白日悬高名。海客去已久，谁人测沉冥。
- 胡关饶风沙，萧索竟终古。木落秋草黄，登高望戎虏。
- 荒城空大漠，边邑无遗堵。白骨横千霜，嵯峨蔽榛莽。
- 借问谁凌虐，天骄毒威武。赫怒我圣皇，劳师事鼙鼓。
- 阳和变杀气，发卒骚中土。三十六万人，哀哀泪如雨。
- 且悲就行役，安得营农圃。不见征戍儿，岂知关山苦。
- 李牧今不在，边人饲豺虎。
- 燕昭延郭隗，遂筑黄金台。剧辛方赵至，邹衍复齐来。
- 奈何青云士，弃我如尘埃。珠玉买歌笑，糟糠养贤才。
- 方知黄鹤举，千里独裴回。
- 宝剑双蛟龙，雪花照芙蓉。精光射天地，雷腾不可冲。
- 一去别金匣，飞沉失相从。风胡灭已久，所以潜其锋。
- 吴水深万丈，楚山邈千重。雌雄终不隔，神物会当逢。
- 金华牧羊儿，乃是紫烟客。我愿从之游，未去发已白。
- 不知繁华子，扰扰何所迫。昆山采琼蕊，可以炼精魄。
- 天津三月时，千门桃与李。朝为断肠花，暮逐东流水。
- 前水复后水，古今相续流。新人非旧人，年年桥上游。
- 鸡鸣海色动，谒帝罗公侯。月落西上阳，余辉半城楼。
- 衣冠照云日，朝下散皇州。鞍马如飞龙，黄金络马头。
- 行人皆辟易，志气横嵩丘。入门上高堂，列鼎错珍羞。
- 香风引赵舞，清管随齐讴。七十紫鸳鸯，双双戏庭幽。
- 行乐争昼夜，自言度千秋。功成身不退，自古多愆尤。
- 黄犬空叹息，绿珠成衅仇。何如鸱夷子，散发棹扁舟。
- 西岳莲花山，迢迢见明星。素手把芙蓉，虚步蹑太清。
- 霓裳曳广带，飘拂升天行。邀我登云台，高揖卫叔卿。
- 恍恍与之去，驾鸿凌紫冥。俯视洛阳川，茫茫走胡兵。
- 流血涂野草，豺狼尽冠缨。
- 昔我游齐都，登华不注峰。兹山何峻秀，绿翠如芙蓉。
- 萧飒古仙人，了知是赤松。借予一白鹿，自挟两青龙。
- 含笑凌倒景，欣然愿相从。泣与亲友别，欲语再三咽。
- 勖君青松心，努力保霜雪。世路多险艰，白日欺红颜。
- 分手各千里，去去何时还。在世复几时，倏如飘风度。
- 空闻紫金经，白首愁相误。抚己忽自笑，沉吟为谁故。
- 名利徒煎熬，安得闲余步。终留赤玉舄，东上蓬莱路。
- 秦帝如我求，苍苍但烟雾。
- 郢客吟白雪，遗响飞青天。徒劳歌此曲，举世谁为传。
- 试为巴人唱，和者乃数千。吞声何足道，叹息空凄然。
- 秦水别陇首，幽咽多悲声。胡马顾朔雪，躞蹀长嘶鸣。
- 感物动我心，缅然含归情。昔视秋蛾飞，今见春蚕生。
- 袅袅桑柘叶，萋萋柳垂荣。急节谢流水，羁心摇悬旌。
- 挥涕且复去，恻怆何时平。
- 秋露白如玉，团团下庭绿。我行忽见之，寒早悲岁促。
- 人生鸟过目，胡乃自结束。景公一何愚，牛山泪相续。
- 物苦不知足，得陇又望蜀。人心若波澜，世路有屈曲。
- 三万六千日，夜夜当秉烛。
- 大车扬飞尘，亭午暗阡陌。中贵多黄金，连云开甲宅。
- 路逢斗鸡者，冠盖何辉赫。鼻息干虹蜺，行人皆怵惕。
- 世无洗耳翁，谁知尧与跖。
- 世道日交丧，浇风散淳源。不采芳桂枝，反栖恶木根。
- 所以桃李树，吐花竟不言。大运有兴没，群动争飞奔。
- 归来广成子，去入无穷门。
- 碧荷生幽泉，朝日艳且鲜。秋花冒绿水，密叶罗青烟。
- 秀色空绝世，馨香竟谁传。坐看飞霜满，凋此红芳年。
- 结根未得所，愿托华池边。
- 燕赵有秀色，绮楼青云端。眉目艳皎月，一笑倾城欢。
- 常恐碧草晚，坐泣秋风寒。纤手怨玉琴，清晨起长叹。
- 焉得偶君子，共乘双飞鸾。
- 容颜若飞电，时景如飘风。草绿霜已白，日西月复东。
- 华鬓不耐秋，飒然成衰蓬。古来贤圣人，一一谁成功。
- 君子变猿鹤，小人为沙虫。不及广成子，乘云驾轻鸿。
- 三季分战国，七雄成乱麻。王风何怨怒，世道终纷拏。
- 至人洞玄象，高举凌紫霞。仲尼欲浮海，吾祖之流沙。
- 圣贤共沦没，临歧胡咄嗟。
- 玄风变太古，道丧无时还。扰扰季叶人，鸡鸣趋四关。
- 但识金马门，谁知蓬莱山。白首死罗绮，笑歌无时闲。
- 绿酒哂丹液，青娥凋素颜。大儒挥金椎，琢之诗礼间。
- 苍苍三株树，冥目焉能攀。
- 郑客西入关，行行未能已。白马华山君，相逢平原里。
- 璧遗镐池君，明年祖龙死。秦人相谓曰，吾属可去矣。
- 一往桃花源，千春隔流水。
- 蓐收肃金气，西陆弦海月。秋蝉号阶轩，感物忧不歇。
- 良辰竟何许，大运有沦忽。天寒悲风生，夜久众星没。
- 恻恻不忍言，哀歌逮明发。
- 北溟有巨鱼，身长数千里。仰喷三山雪，横吞百川水。
- 凭陵随海运，𬊤赫因风起。吾观摩天飞，九万方未已。
- 羽檄如流星，虎符合专城。喧呼救边急，群鸟皆夜鸣。
- 白日曜紫微，三公运权衡。天地皆得一，澹然四海清。
- 借问此何为，答言楚征兵。渡泸及五月，将赴云南征。
- 怯卒非战士，炎方难远行。长号别严亲，日月惨光晶。
- 泣尽继以血，心摧两无声。困兽当猛虎，穷鱼饵奔鲸。
- 千去不一回，投躯岂全生。如何舞干戚，一使有苗平。
- 丑女来效颦，还家惊四邻。寿陵失本步，笑杀邯郸人。
- 一曲斐然子，雕虫丧天真。棘刺造沐猴，三年费精神。
- 功成无所用，楚楚且华身。大雅思文王，颂声久崩沦。
- 安得郢中质，一挥成斧斤。
- 抱玉入楚国，见疑古所闻。良宝终见弃，徒劳三献君。
- 直木忌先伐，芳兰哀自焚。盈满天所损，沉冥道为群。
- 东海沉碧水，西关乘紫云。鲁连及柱史，可以蹑清芬。
- 燕臣昔恸哭，五月飞秋霜。庶女号苍天，震风击齐堂。
- 精诚有所感，造化为悲伤。而我竟何辜，远身金殿傍。
- 浮云蔽紫闼，白日难回光。群沙秽明珠，众草凌孤芳。
- 古来共叹息，流泪空沾裳。
- 孤兰生幽园，众草共芜没。虽照阳春晖，复悲高秋月。
- 飞霜早淅沥，绿艳恐休歇。若无清风吹，香气为谁发。
- 登高望四海，天地何漫漫。霜被群物秋，风飘大荒寒。
- 荣华东流水，万事皆波澜。白日掩徂辉，浮云无定端。
- 梧桐巢燕雀，枳棘栖鸳鸾。且复归去来，剑歌行路难。
- 凤饥不啄粟，所食唯琅玕。焉能与群鸡，刺蹙争一餐。
- 朝鸣昆丘树，夕饮砥柱湍。归飞海路远，独宿天霜寒。
- 幸遇王子晋，结交青云端。怀恩未得报，感别空长叹。
- 朝弄紫沂海，夕披丹霞裳。挥手折若木，拂此西日光。
- 云卧游八极，玉颜已千霜。飘飘入无倪，稽首祈上皇。
- 呼我游太素，玉杯赐琼浆。一餐历万岁，何用还故乡。
- 永随长风去，天外恣飘扬。
- 摇裔双白鸥，鸣飞沧江流。宜与海人狎，岂伊云鹤俦。
- 寄形宿沙月，沿芳戏春洲。吾亦洗心者，忘机从尔游。
- 周穆八荒意，汉皇万乘尊。淫乐心不极，雄豪安足论。
- 西海宴王母，北宫邀上元。瑶水闻遗歌，玉怀竟空言。
- 灵迹成蔓草，徒悲千载魂。
- 绿萝纷葳蕤，缭绕松柏枝。草木有所托，岁寒尚不移。
- 奈何夭桃色，坐叹葑菲诗。玉颜艳红彩，云发非素丝。
- 君子恩已毕，贱妾将何为。
- 八荒驰惊飙，万物尽凋落。浮云蔽颓阳，洪波振大壑。
- 龙凤脱罔罟，飘摇将安托。去去乘白驹，空山咏场藿。
- 一百四十年，国容何赫然。隐隐五凤楼，峨峨横三川。
- 王侯象星月，宾客如云烟。斗鸡金宫里，蹴踘瑶台边。
- 举动摇白日，指挥回青天。当途何翕忽，失路长弃捐。
- 独有扬执戟，闭关草太玄。
- 桃花开东园，含笑夸白日。偶蒙东风荣，生此艳阳质。
- 岂无佳人色，但恐花不实。宛转龙火飞，零落早相失。
- 讵知南山松，独立自萧𫗋。
- 秦皇按宝剑，赫怒震威神。逐日巡海右，驱石驾沧津。
- 征卒空九宇，作桥伤万人。但求蓬岛药，岂思农鳸春。
- 力尽功不赡，千载为悲辛。
- 美人出南国，灼灼芙蓉姿。皓齿终不发，芳心空自持。
- 由来紫宫女，共妒青蛾眉。归去潇湘沚，沉吟何足悲。
- 宋国梧台东，野人得燕石。夸作天下珍，却哂赵王璧。
- 赵璧无缁磷，燕石非贞真。流俗多错误，岂知玉与瑉。
- 殷后乱天纪，楚怀亦已昏。夷羊满中野，菉葹盈高门。
- 比干谏而死，屈平窜湘源。虎口何婉娈，女媭空婵媛。
- 彭咸久沦没，此意与谁论。
- 青春流惊湍，朱明骤回薄。不忍看秋蓬，飘扬竟何托。
- 光风灭兰蕙，白露洒葵藿。美人不我期，草木日零落。
- 战国何纷纷，兵戈乱浮云。赵倚两虎斗，晋为六卿分。
- 奸臣欲窃位，树党自相群。果然田成子，一旦杀齐君。
- 倚剑登高台，悠悠送春目。苍榛蔽层丘，琼草隐深谷。
- 凤鸟鸣西海，欲集无珍木。鸒斯得所居，蒿下盈万族。
- 晋风日已颓，穷途方恸哭。
- 齐瑟弹东吟，秦弦弄西音。慷慨动颜魄，使人成荒淫。
- 彼美佞邪子，婉娈来相寻。一笑双白璧，再歌千黄金。
- 珍色不贵道，讵惜飞光沉。安识紫霞客，瑶台鸣素琴。
- 越客采明珠，提携出南隅。清辉照海月，美价倾皇都。
- 献君君按剑，怀宝空长吁。鱼目复相哂，寸心增烦纡。
- 羽族禀万化，小大各有依。周周亦何辜，六翮掩不挥。
- 愿衔众禽翼，一向黄河飞。飞者莫我顾，叹息将安归。
- 我到巫山渚，寻古登阳台。天空彩云灭，地远清风来。
- 神女去已久，襄王安在哉。荒淫竟沦替，樵牧徒悲哀。
- 恻恻泣路歧，哀哀悲素丝。路歧有南北，素丝易变移。
- 万事固如此，人生无定期。田窦相倾夺，宾客互盈亏。
- 世途多翻覆，交道方崄巇。斗酒强然诺，寸心终自疑。
- 张陈竟火灭，萧朱亦星离。众鸟集荣柯，穷鱼守枯池。
- 嗟嗟失权客，勤问何所规。

## 拼音
- da4 ya3 jiu3 bu2 zuo4 ， wu2 shuai1 jing4 shui2 chen2 。 wang2 feng1 wei3 man4 cao3 ， zhan4 guo2 duo1 jing1 zhen1 。
- long2 hu3 xiang1 dan4 shi2 ， bing1 ge1 dai3 kuang2 qin2 。 zheng4 sheng1 he2 wei1 mang2 ， ai1 yuan4 qi3 sao1 ren2 。
- yang2 ma3 ji1 tui2 bo1 ， kai1 liu2 dang4 wu2 yin2 。 fei4 xing1 sui1 wan4 bian4 ， xian4 zhang1 yi4 yi3 lun2 。
- zi4 cong2 jian4 an1 lai2 ， qi3 li4 bu4 zu2 zhen1 。 sheng4 dai4 fu4 yuan2 gu3 ， chui2 yi1 gui4 qing1 zhen1 。
- qun2 cai2 shu3 xiu1 ming2 ， cheng2 yun4 gong4 yue4 lin2 。 wen2 zhi4 xiang1 bing3 huan4 ， zhong4 xing1 luo2 qiu1 min2 。
- wo3 zhi4 zai4 shan1 shu4 ， chui2 hui1 ying4 qian1 chun1 。 xi1 sheng4 ru2 you3 li4 ， jue2 bi3 yu2 huo4 lin2 。
- chan2 chu2 bao2 tai4 qing1 ， shi2 ci3 yao2 tai2 yue4 。 yuan2 guang1 kui1 zhong1 tian1 ， jin1 po4 sui4 lun2 mei2 。
- di4 dong1 ru4 zi3 wei1 ， da4 ming2 yi2 chao2 hui1 。 fu2 yun2 ge2 liang3 yao4 ， wan4 xiang4 hun1 yin1 fei1 。
- xiao1 xiao1 chang2 men2 gong1 ， xi1 shi4 jin1 yi3 fei1 。 gui4 du4 hua1 bu4 shi2 ， tian1 shuang1 xia4 yan2 wei1 。
- shen3 tan4 zhong1 yong3 xi1 ， gan3 wo3 ti4 zhan1 yi1 。
- qin2 huang2 sao3 liu4 he2 ， hu3 shi4 he2 xiong2 zai1 。 fei1 jian4 jue2 fu2 yun2 ， zhu1 hou2 jin4 xi1 lai2 。
- ming2 duan4 zi4 tian1 qi3 ， da4 lüe4 jia4 qun2 cai2 。 shou1 bing1 zhu4 jin1 ren2 ， han2 gu3 zheng4 dong1 kai1 。
- ming2 gong1 hui4 ji1 ling3 ， cheng3 wang4 lang2 ya2 tai2 。 xing2 tu2 qi1 shi2 wan4 ， qi3 tu3 li2 shan1 wei1 。
- shang4 cai3 bu4 si3 yao4 ， mang2 ran2 shi3 xin1 ai1 。 lian2 nu3 she4 hai3 yu2 ， chang2 jing1 zheng4 cui1 wei2 。
- e2 bi2 xiang4 wu3 yue4 ， yang2 bo1 pen1 yun2 lei2 。 qi2 lie4 bi4 qing1 tian1 ， he2 you2 du3 peng2 lai2 。
- xu2 fu2 zai3 qin2 nü3 ， lou2 chuan2 ji3 shi2 hui2 。 dan4 jian4 san1 quan2 xia4 ， jin1 guan1 zang4 han2 hui1 。
- feng4 fei1 jiu3 qian1 ren4 ， wu3 zhang1 bei4 cai3 zhen1 。 xian2 shu1 qie3 xu1 gui1 ， kong1 ru4 zhou1 yu3 qin2 。
- heng2 jue2 li4 si4 hai3 ， suo3 ju1 wei4 de2 lin2 。 wu2 ying2 zi3 he2 che1 ， qian1 zai3 luo4 feng1 chen2 。
- yao4 wu4 mi4 hai3 yue4 ， cai3 qian1 qing1 xi1 bin1 。 shi2 deng1 da4 lou2 shan1 ， ju3 shou3 wang4 xian1 zhen1 。
- yu3 jia4 mie4 qu4 ying3 ， biao1 che1 jue2 hui2 lun2 。 shang4 kong3 dan1 ye4 chi2 ， zhi4 yuan4 bu4 ji2 shen1 。
- tu2 shuang1 jing4 zhong1 fa1 ， xiu1 bi3 he4 shang4 ren2 。 tao2 li3 he2 chu4 kai1 ， ci3 hua1 fei1 wo3 chun1 。
- wei2 ying4 qing1 dou1 jing4 ， chang2 yu3 han2 zhong4 qin1 。
- tai4 bai2 he2 cang1 cang1 ， xing1 chen2 shang4 sen1 lie4 。 qu4 tian1 san1 bai3 li3 ， miao3 er3 yu3 shi4 jue2 。
- zhong1 you3 lü4 fa1 weng1 ， pi1 yun2 wo4 song1 xue3 。 bu2 xiao4 yi4 bu4 yu3 ， ming2 qi1 zai4 yan2 xue2 。
- wo3 lai2 feng2 zhen1 ren2 ， chang2 gui4 wen4 bao3 jue2 。 can4 ran2 qi3 yu4 chi3 ， shou4 yi3 lian4 yao4 shuo1 。
- ming2 gu3 chuan2 qi2 yu3 ， song3 shen1 yi3 dian4 mie4 。 yang3 wang4 bu4 ke3 ji2 ， cang1 ran2 wu3 qing2 re4 。
- wu2 jiang1 ying2 dan1 sha1 ， yong3 yu3 shi4 ren2 bie2 。
- dai4 ma3 bu4 si1 yue4 ， yue4 qin2 bu2 lian4 yan4 。 qing2 xing4 you3 suo3 xi2 ， tu3 feng1 gu4 qi2 ran2 。
- xi1 bie2 yan4 men2 guan1 ， jin1 shu4 long2 ting2 qian2 。 jing1 sha1 luan4 hai3 ri4 ， fei1 xue3 mi2 hu2 tian1 。
- ji3 shi1 sheng1 hu3 he2 ， xin1 hun2 zhu2 jing1 zhan1 。 ku3 zhan4 gong1 bu4 shang3 ， zhong1 cheng2 nan2 ke3 xuan1 。
- shui2 lian2 li3 fei1 jiang1 ， bai2 shou3 mei2 san1 bian1 。
- wu3 he4 xi1 bei3 lai2 ， fei1 fei1 ling2 tai4 qing1 。 xian1 ren2 lü4 yun2 shang4 ， zi4 dao4 an1 qi1 ming2 。
- liang3 liang3 bai2 yu4 tong2 ， shuang1 chui1 zi3 luan2 sheng1 。 qu4 ying3 hu1 bu2 jian4 ， hui2 feng1 song4 tian1 sheng1 。
- wo3 yu4 yi2 wen4 zhi1 ， piao1 ran2 ruo4 liu2 xing1 。 yuan4 can1 jin1 guang1 cao3 ， shou4 yu3 tian1 qi2 qing1 。
- xian2 yang2 er4 san1 yue4 ， gong1 liu3 huang2 jin1 zhi1 。 lü4 ze2 shui2 jia1 zi3 ， mai4 zhu1 qing1 bo2 er2 。
- ri4 mu4 zui4 jiu3 gui1 ， bai2 ma3 jiao1 qie3 chi2 。 yi4 qi4 ren2 suo3 yang3 ， ye3 you2 fang1 ji2 shi2 。
- zi3 yun2 bu4 xiao3 shi4 ， wan3 xian4 chang2 yang2 ci2 。 fu4 da2 shen1 yi3 lao3 ， cao3 xuan2 bin4 ruo4 si1 。
- tou2 ge2 liang2 ke3 tan4 ， dan4 wei4 ci3 bei4 chi1 。
- zhuang1 zhou1 meng4 hu2 die2 ， hu2 die2 wei4 zhuang1 zhou1 。 yi4 ti3 geng4 bian4 yi4 ， wan4 shi4 liang2 you1 you1 。
- nai3 zhi1 peng2 lai2 shui3 ， fu4 zuo4 qing1 qian3 liu2 。 qing1 men2 zhong4 gua1 ren2 ， jiu4 ri4 dong1 ling2 hou2 。
- fu4 gui4 gu4 ru2 ci3 ， ying2 ying2 he2 suo3 qiu2 。
- qi2 you3 ti4 tang3 sheng1 ， lu3 lian2 te4 gao1 miao4 。 ming2 yue4 chu1 hai3 di3 ， yi4 chao2 kai1 guang1 yao4 。
- que4 qin2 zhen4 ying1 sheng1 ， hou4 shi4 yang3 mo4 zhao4 。 yi4 qing1 qian1 jin1 zeng4 ， gu4 xiang4 ping2 yuan2 xiao4 。
- wu2 yi4 dan4 dang4 ren2 ， fu2 yi1 ke3 tong2 diao4 。
- huang2 he2 zou3 dong1 ming2 ， bai2 ri4 luo4 xi1 hai3 。 shi4 chuan1 yu3 liu2 guang1 ， piao1 hu1 bu4 xiang1 dai4 。
- chun1 rong2 she4 wo3 qu4 ， qiu1 fa1 yi3 shuai1 gai3 。 ren2 sheng1 fei1 han2 song1 ， nian2 mao4 qi3 chang2 zai4 。
- wu2 dang1 cheng2 yun2 chi1 ， xi1 jing3 zhu4 guang1 cai3 。
- song1 bai3 ben3 gu1 zhi2 ， nan2 wei2 tao2 li3 yan2 。 zhao1 zhao1 yan2 zi3 ling2 ， chui2 diao4 cang1 bo1 jian1 。
- shen1 jiang1 ke4 xing1 yin3 ， xin1 yu3 fu2 yun2 xian2 。 chang2 yi1 wan4 sheng4 jun1 ， hai2 gui1 fu4 chun1 shan1 。
- qing1 feng1 sa3 liu4 he2 ， miao3 ran2 bu4 ke3 pan1 。 shi3 wo3 chang2 tan4 xi1 ， ming2 qi1 yan2 shi2 jian1 。
- jun1 ping2 ji4 qi4 shi4 ， shi4 yi4 qi4 jun1 ping2 。 guan1 bian4 qiong2 tai4 yi4 ， tan4 yuan2 hua4 qun2 sheng1 。
- ji4 mo4 zhui4 dao4 lun4 ， kong1 lian2 bi4 you1 qing2 。 zou1 yu2 bu4 xu1 lai2 ， yue4 zhuo2 you3 shi2 ming2 。
- an1 zhi1 tian1 han4 shang4 ， bai2 ri4 xuan2 gao1 ming2 。 hai3 ke4 qu4 yi3 jiu3 ， shui2 ren2 ce4 chen2 ming2 。
- hu2 guan1 rao2 feng1 sha1 ， xiao1 suo3 jing4 zhong1 gu3 。 mu4 luo4 qiu1 cao3 huang2 ， deng1 gao1 wang4 rong2 lu3 。
- huang1 cheng2 kong1 da4 mo4 ， bian1 yi4 wu2 yi2 du3 。 bai2 gu3 heng2 qian1 shuang1 ， cuo2 e2 bi4 zhen1 mang3 。
- jie4 wen4 shui2 ling2 nüe4 ， tian1 jiao1 du2 wei1 wu3 。 he4 nu4 wo3 sheng4 huang2 ， lao2 shi1 shi4 pi2 gu3 。
- yang2 he2 bian4 sha1 qi4 ， fa1 zu2 sao1 zhong1 tu3 。 san1 shi2 liu4 wan4 ren2 ， ai1 ai1 lei4 ru2 yu3 。
- qie3 bei1 jiu4 xing2 yi4 ， an1 de2 ying2 nong2 pu3 。 bu2 jian4 zheng1 shu4 er2 ， qi3 zhi1 guan1 shan1 ku3 。
- li3 mu4 jin1 bu2 zai4 ， bian1 ren2 si4 chai2 hu3 。
- yan4 zhao1 yan2 guo1 wei3 ， sui4 zhu4 huang2 jin1 tai2 。 ju4 xin1 fang1 zhao4 zhi4 ， zou1 yan3 fu4 qi2 lai2 。
- nai4 he2 qing1 yun2 shi4 ， qi4 wo3 ru2 chen2 ai1 。 zhu1 yu4 mai3 ge1 xiao4 ， zao1 kang1 yang3 xian2 cai2 。
- fang1 zhi1 huang2 he4 ju3 ， qian1 li3 du2 pei2 hui2 。
- bao3 jian4 shuang1 jiao1 long2 ， xue3 hua1 zhao4 fu2 rong2 。 jing1 guang1 she4 tian1 di4 ， lei2 teng2 bu4 ke3 chong1 。
- yi2 qu4 bie2 jin1 xia2 ， fei1 chen2 shi1 xiang1 cong2 。 feng1 hu2 mie4 yi3 jiu3 ， suo3 yi3 qian2 qi2 feng1 。
- wu2 shui3 shen1 wan4 zhang4 ， chu3 shan1 miao3 qian1 chong2 。 ci2 xiong2 zhong1 bu4 ge2 ， shen2 wu4 hui4 dang1 feng2 。
- jin1 hua2 mu4 yang2 er2 ， nai3 shi4 zi3 yan1 ke4 。 wo3 yuan4 cong2 zhi1 you2 ， wei4 qu4 fa1 yi3 bai2 。
- bu4 zhi1 fan2 hua2 zi3 ， rao3 rao3 he2 suo3 po4 。 kun1 shan1 cai3 qiong2 rui3 ， ke3 yi3 lian4 jing1 po4 。
- tian1 jin1 san1 yue4 shi2 ， qian1 men2 tao2 yu3 li3 。 chao2 wei4 duan4 chang2 hua1 ， mu4 zhu2 dong1 liu2 shui3 。
- qian2 shui3 fu4 hou4 shui3 ， gu3 jin1 xiang1 xu4 liu2 。 xin1 ren2 fei1 jiu4 ren2 ， nian2 nian2 qiao2 shang4 you2 。
- ji1 ming2 hai3 se4 dong4 ， ye4 di4 luo2 gong1 hou2 。 yue4 luo4 xi1 shang4 yang2 ， yu2 hui1 ban4 cheng2 lou2 。
- yi1 guan1 zhao4 yun2 ri4 ， chao2 xia4 san4 huang2 zhou1 。 an1 ma3 ru2 fei1 long2 ， huang2 jin1 luo4 ma3 tou2 。
- xing2 ren2 jie1 pi4 yi4 ， zhi4 qi4 heng2 song1 qiu1 。 ru4 men2 shang4 gao1 tang2 ， lie4 ding3 cuo4 zhen1 xiu1 。
- xiang1 feng1 yin3 zhao4 wu3 ， qing1 guan3 sui2 qi2 ou1 。 qi1 shi2 zi3 yuan1 yang1 ， shuang1 shuang1 xi4 ting2 you1 。
- xing2 le4 zheng1 zhou4 ye4 ， zi4 yan2 du4 qian1 qiu1 。 gong1 cheng2 shen1 bu2 tui4 ， zi4 gu3 duo1 qian1 you2 。
- huang2 quan3 kong1 tan4 xi1 ， lü4 zhu1 cheng2 xin4 chou2 。 he2 ru2 chi1 yi2 zi3 ， san4 fa1 zhao4 pian1 zhou1 。
- xi1 yue4 lian2 hua1 shan1 ， tiao2 tiao2 jian4 ming2 xing1 。 su4 shou3 ba3 fu2 rong2 ， xu1 bu4 nie4 tai4 qing1 。
- ni2 chang2 ye4 guang3 dai4 ， piao1 fu2 sheng1 tian1 xing2 。 yao1 wo3 deng1 yun2 tai2 ， gao1 yi1 wei4 shu1 qing1 。
- huang3 huang3 yu3 zhi1 qu4 ， jia4 hong2 ling2 zi3 ming2 。 fu3 shi4 luo4 yang2 chuan1 ， mang2 mang2 zou3 hu2 bing1 。
- liu2 xue4 tu2 ye3 cao3 ， chai2 lang2 jin4 guan1 ying1 。
- xi1 wo3 you2 qi2 dou1 ， deng1 hua2 bu2 zhu4 feng1 。 zi1 shan1 he2 jun4 xiu4 ， lü4 cui4 ru2 fu2 rong2 。
- xiao1 sa4 gu3 xian1 ren2 ， liao3 zhi1 shi4 chi4 song1 。 jie4 yu3 yi4 bai2 lu4 ， zi4 xie2 liang3 qing1 long2 。
- han2 xiao4 ling2 dao3 jing3 ， xin1 ran2 yuan4 xiang1 cong2 。 qi4 yu3 qin1 you3 bie2 ， yu4 yu3 zai4 san1 yan4 。
- xu4 jun1 qing1 song1 xin1 ， nu3 li4 bao3 shuang1 xue3 。 shi4 lu4 duo1 xian3 jian1 ， bai2 ri4 qi1 hong2 yan2 。
- fen1 shou3 ge4 qian1 li3 ， qu4 qu4 he2 shi2 hai2 。 zai4 shi4 fu4 ji3 shi2 ， shu1 ru2 piao1 feng1 du4 。
- kong1 wen2 zi3 jin1 jing1 ， bai2 shou3 chou2 xiang1 wu4 。 fu3 ji3 hu1 zi4 xiao4 ， chen2 yin2 wei4 shui2 gu4 。
- ming2 li4 tu2 jian1 ao2 ， an1 de2 xian2 yu2 bu4 。 zhong1 liu2 chi4 yu4 xi4 ， dong1 shang4 peng2 lai2 lu4 。
- qin2 di4 ru2 wo3 qiu2 ， cang1 cang1 dan4 yan1 wu4 。
- ying3 ke4 yin2 bai2 xue3 ， yi2 xiang3 fei1 qing1 tian1 。 tu2 lao2 ge1 ci3 qu3 ， ju3 shi4 shui2 wei4 chuan2 。
- shi4 wei4 ba1 ren2 chang4 ， he2 zhe3 nai3 shu4 qian1 。 tun1 sheng1 he2 zu2 dao4 ， tan4 xi1 kong1 qi1 ran2 。
- qin2 shui3 bie2 long3 shou3 ， you1 yan4 duo1 bei1 sheng1 。 hu2 ma3 gu4 shuo4 xue3 ， xie4 die2 chang2 si1 ming2 。
- gan3 wu4 dong4 wo3 xin1 ， mian3 ran2 han2 gui1 qing2 。 xi1 shi4 qiu1 e2 fei1 ， jin1 jian4 chun1 can2 sheng1 。
- niao3 niao3 sang1 zhe4 ye4 ， qi1 qi1 liu3 chui2 rong2 。 ji2 jie2 xie4 liu2 shui3 ， ji1 xin1 yao2 xuan2 jing1 。
- hui1 ti4 qie3 fu4 qu4 ， ce4 chuang4 he2 shi2 ping2 。
- qiu1 lu4 bai2 ru2 yu4 ， tuan2 tuan2 xia4 ting2 lü4 。 wo3 xing2 hu1 jian4 zhi1 ， han2 zao3 bei1 sui4 cu4 。
- ren2 sheng1 niao3 guo4 mu4 ， hu2 nai3 zi4 jie2 shu4 。 jing3 gong1 yi4 he2 yu2 ， niu2 shan1 lei4 xiang1 xu4 。
- wu4 ku3 bu4 zhi1 zu2 ， de2 long3 you4 wang4 shu3 。 ren2 xin1 ruo4 bo1 lan2 ， shi4 lu4 you3 qu1 qu3 。
- san1 wan4 liu4 qian1 ri4 ， ye4 ye4 dang1 bing3 zhu2 。
- da4 che1 yang2 fei1 chen2 ， ting2 wu3 an4 qian1 mo4 。 zhong1 gui4 duo1 huang2 jin1 ， lian2 yun2 kai1 jia3 zhai2 。
- lu4 feng2 dou4 ji1 zhe3 ， guan1 gai4 he2 hui1 he4 。 bi2 xi1 gan1 hong2 ni2 ， xing2 ren2 jie1 chu4 ti4 。
- shi4 wu2 xi3 er3 weng1 ， shui2 zhi1 yao2 yu3 zhi2 。
- shi4 dao4 ri4 jiao1 sang4 ， jiao1 feng1 san4 chun2 yuan2 。 bu4 cai3 fang1 gui4 zhi1 ， fan3 qi1 e4 mu4 gen1 。
- suo3 yi3 tao2 li3 shu4 ， tu3 hua1 jing4 bu4 yan2 。 da4 yun4 you3 xing1 mei2 ， qun2 dong4 zheng1 fei1 ben1 。
- gui1 lai2 guang3 cheng2 zi3 ， qu4 ru4 wu2 qiong2 men2 。
- bi4 he2 sheng1 you1 quan2 ， chao2 ri4 yan4 qie3 xian1 。 qiu1 hua1 mao4 lü4 shui3 ， mi4 ye4 luo2 qing1 yan1 。
- xiu4 se4 kong1 jue2 shi4 ， xin1 xiang1 jing4 shui2 chuan2 。 zuo4 kan4 fei1 shuang1 man3 ， diao1 ci3 hong2 fang1 nian2 。
- jie2 gen1 wei4 de2 suo3 ， yuan4 tuo1 hua2 chi2 bian1 。
- yan1 zhao4 you3 xiu4 se4 ， qi3 lou2 qing1 yun2 duan1 。 mei2 mu4 yan4 jiao3 yue4 ， yi2 xiao4 qing1 cheng2 huan1 。
- chang2 kong3 bi4 cao3 wan3 ， zuo4 qi4 qiu1 feng1 han2 。 qian4 shou3 yuan4 yu4 qin2 ， qing1 chen2 qi3 chang2 tan4 。
- yan1 de2 ou3 jun1 zi3 ， gong4 cheng2 shuang1 fei1 luan2 。
- rong2 yan2 ruo4 fei1 dian4 ， shi2 jing3 ru2 piao1 feng1 。 cao3 lü4 shuang1 yi3 bai2 ， ri4 xi1 yue4 fu4 dong1 。
- hua2 bin4 bu2 nai4 qiu1 ， sa4 ran2 cheng2 shuai1 peng2 。 gu3 lai2 xian2 sheng4 ren2 ， yi1 yi1 shui2 cheng2 gong1 。
- jun1 zi3 bian4 yuan2 he4 ， xiao3 ren2 wei2 sha1 chong2 。 bu4 ji2 guang3 cheng2 zi3 ， cheng2 yun2 jia4 qing1 hong2 。
- san1 ji4 fen1 zhan4 guo2 ， qi1 xiong2 cheng2 luan4 ma2 。 wang2 feng1 he2 yuan4 nu4 ， shi4 dao4 zhong1 fen1 na2 。
- zhi4 ren2 dong4 xuan2 xiang4 ， gao1 ju3 ling2 zi3 xia2 。 zhong4 ni2 yu4 fu2 hai3 ， wu2 zu3 zhi1 liu2 sha1 。
- sheng4 xian2 gong4 lun2 mei2 ， lin2 qi2 hu2 duo1 jie1 。
- xuan2 feng1 bian4 tai4 gu3 ， dao4 sang4 wu2 shi2 hai2 。 rao3 rao3 ji4 ye4 ren2 ， ji1 ming2 qu1 si4 guan1 。
- dan4 shi2 jin1 ma3 men2 ， shui2 zhi1 peng2 lai2 shan1 。 bai2 shou3 si3 luo2 qi3 ， xiao4 ge1 wu2 shi2 xian2 。
- lü4 jiu3 shen3 dan1 ye4 ， qing1 e2 diao1 su4 yan2 。 da4 ru2 hui1 jin1 zhui1 ， zhuo2 zhi1 shi1 li3 jian1 。
- cang1 cang1 san1 zhu1 shu4 ， ming2 mu4 yan1 neng2 pan1 。
- zheng4 ke4 xi1 ru4 guan1 ， xing2 xing2 wei4 neng2 yi3 。 bai2 ma3 hua4 shan1 jun1 ， xiang1 feng2 ping2 yuan2 li3 。
- bi4 yi2 hao4 chi2 jun1 ， ming2 nian2 zu3 long2 si3 。 qin2 ren2 xiang1 wei4 yue1 ， wu2 shu3 ke3 qu4 yi3 。
- yi4 wang3 tao2 hua1 yuan2 ， qian1 chun1 ge2 liu2 shui3 。
- ru4 shou1 su4 jin1 qi4 ， xi1 lu4 xian2 hai3 yue4 。 qiu1 chan2 hao4 jie1 xuan1 ， gan3 wu4 you1 bu4 xie1 。
- liang2 chen2 jing4 he2 xu3 ， da4 yun4 you3 lun2 hu1 。 tian1 han2 bei1 feng1 sheng1 ， ye4 jiu3 zhong4 xing1 mei2 。
- ce4 ce4 bu4 ren3 yan2 ， ai1 ge1 dai3 ming2 fa1 。
- bei3 ming2 you3 ju4 yu2 ， shen1 chang2 shu4 qian1 li3 。 yang3 pen1 san1 shan1 xue3 ， heng2 tun1 bai3 chuan1 shui3 。
- ping2 ling2 sui2 hai3 yun4 ， chan3 he4 yin1 feng1 qi3 。 wu2 guan1 mo2 tian1 fei1 ， jiu3 wan4 fang1 wei4 yi3 。
- yu3 xi2 ru2 liu2 xing1 ， hu3 fu2 he2 zhuan1 cheng2 。 xuan1 hu1 jiu4 bian1 ji2 ， qun2 niao3 jie1 ye4 ming2 。
- bai2 ri4 yao4 zi3 wei1 ， san1 gong1 yun4 quan2 heng2 。 tian1 di4 jie1 de2 yi1 ， dan4 ran2 si4 hai3 qing1 。
- jie4 wen4 ci3 he2 wei4 ， da2 yan2 chu3 zheng1 bing1 。 du4 lu2 ji2 wu3 yue4 ， jiang1 fu4 yun2 nan2 zheng1 。
- qie4 zu2 fei1 zhan4 shi4 ， yan2 fang1 nan2 yuan3 xing2 。 chang2 hao4 bie2 yan2 qin1 ， ri4 yue4 can3 guang1 jing1 。
- qi4 jin4 ji4 yi3 xue4 ， xin1 cui1 liang3 wu2 sheng1 。 kun4 shou4 dang1 meng3 hu3 ， qiong2 yu2 er3 ben1 jing1 。
- qian1 qu4 bu4 yi4 hui2 ， tou2 qu1 qi3 quan2 sheng1 。 ru2 he2 wu3 gan1 qi1 ， yi4 shi3 you3 miao2 ping2 。
- chou3 nü3 lai2 xiao4 pin2 ， hai2 jia1 jing1 si4 lin2 。 shou4 ling2 shi1 ben3 bu4 ， xiao4 sha1 han2 dan1 ren2 。
- yi4 qu3 fei3 ran2 zi3 ， diao1 chong2 sang4 tian1 zhen1 。 ji2 ci4 zao4 mu4 hou2 ， san1 nian2 fei4 jing1 shen2 。
- gong1 cheng2 wu2 suo3 yong4 ， chu3 chu3 qie3 hua2 shen1 。 da4 ya3 si1 wen2 wang2 ， song4 sheng1 jiu3 beng1 lun2 。
- an1 de2 ying3 zhong1 zhi4 ， yi4 hui1 cheng2 fu3 jin1 。
- bao4 yu4 ru4 chu3 guo2 ， jian4 yi2 gu3 suo3 wen2 。 liang2 bao3 zhong1 jian4 qi4 ， tu2 lao2 san1 xian4 jun1 。
- zhi2 mu4 ji4 xian1 fa2 ， fang1 lan2 ai1 zi4 fen2 。 ying2 man3 tian1 suo3 sun3 ， chen2 ming2 dao4 wei4 qun2 。
- dong1 hai3 chen2 bi4 shui3 ， xi1 guan1 cheng2 zi3 yun2 。 lu3 lian2 ji2 zhu4 shi3 ， ke3 yi3 nie4 qing1 fen1 。
- yan4 chen2 xi1 tong4 ku1 ， wu3 yue4 fei1 qiu1 shuang1 。 shu4 nü3 hao4 cang1 tian1 ， zhen4 feng1 ji1 qi2 tang2 。
- jing1 cheng2 you3 suo3 gan3 ， zao4 hua4 wei2 bei1 shang1 。 er2 wo3 jing4 he2 gu1 ， yuan3 shen1 jin1 dian4 bang4 。
- fu2 yun2 bi4 zi3 ta4 ， bai2 ri4 nan2 hui2 guang1 。 qun2 sha1 hui4 ming2 zhu1 ， zhong4 cao3 ling2 gu1 fang1 。
- gu3 lai2 gong4 tan4 xi1 ， liu2 lei4 kong1 zhan1 shang0 。
- gu1 lan2 sheng1 you1 yuan2 ， zhong4 cao3 gong4 wu2 mei2 。 sui1 zhao4 yang2 chun1 hui1 ， fu4 bei1 gao1 qiu1 yue4 。
- fei1 shuang1 zao3 xi1 li4 ， lü4 yan4 kong3 xiu1 xie1 。 ruo4 wu2 qing1 feng1 chui1 ， xiang1 qi4 wei4 shui2 fa1 。
- deng1 gao1 wang4 si4 hai3 ， tian1 di4 he2 man4 man4 。 shuang1 bei4 qun2 wu4 qiu1 ， feng1 piao1 da4 huang1 han2 。
- rong2 hua2 dong1 liu2 shui3 ， wan4 shi4 jie1 bo1 lan2 。 bai2 ri4 yan3 cu2 hui1 ， fu2 yun2 wu2 ding4 duan1 。
- wu2 tong2 chao2 yan4 que4 ， zhi3 ji2 qi1 yuan1 luan2 。 qie3 fu4 gui1 qu4 lai2 ， jian4 ge1 xing2 lu4 nan2 。
- feng4 ji1 bu4 zhuo2 su4 ， suo3 shi2 wei2 lang2 gan1 。 yan1 neng2 yu3 qun2 ji1 ， ci4 cu4 zheng1 yi4 can1 。
- chao2 ming2 kun1 qiu1 shu4 ， xi1 yin3 di3 zhu4 tuan1 。 gui1 fei1 hai3 lu4 yuan3 ， du2 su4 tian1 shuang1 han2 。
- xing4 yu4 wang2 zi3 jin4 ， jie2 jiao1 qing1 yun2 duan1 。 huai2 en1 wei4 de2 bao4 ， gan3 bie2 kong1 chang2 tan4 。
- chao2 nong4 zi3 yi2 hai3 ， xi1 pi1 dan1 xia2 shang0 。 hui1 shou3 zhe2 ruo4 mu4 ， fu2 ci3 xi1 ri4 guang1 。
- yun2 wo4 you2 ba1 ji2 ， yu4 yan2 yi3 qian1 shuang1 。 piao1 piao1 ru4 wu2 ni2 ， qi3 shou3 qi2 shang4 huang2 。
- hu1 wo3 you2 tai4 su4 ， yu4 bei1 ci4 qiong2 jiang1 。 yi4 can1 li4 wan4 sui4 ， he2 yong4 hai2 gu4 xiang1 。
- yong3 sui2 chang2 feng1 qu4 ， tian1 wai4 zi4 piao1 yang2 。
- yao2 yi4 shuang1 bai2 ou1 ， ming2 fei1 cang1 jiang1 liu2 。 yi2 yu3 hai3 ren2 xia2 ， qi3 yi1 yun2 he4 chou2 。
- ji4 xing2 su4 sha1 yue4 ， yan2 fang1 xi4 chun1 zhou1 。 wu2 yi4 xi3 xin1 zhe3 ， wang4 ji1 cong2 er3 you2 。
- zhou1 mu4 ba1 huang1 yi4 ， han4 huang2 wan4 sheng4 zun1 。 yin2 le4 xin1 bu4 ji2 ， xiong2 hao2 an1 zu2 lun4 。
- xi1 hai3 yan4 wang2 mu3 ， bei3 gong1 yao1 shang4 yuan2 。 yao2 shui3 wen2 yi2 ge1 ， yu4 huai2 jing4 kong1 yan2 。
- ling2 ji4 cheng2 man4 cao3 ， tu2 bei1 qian1 zai3 hun2 。
- lü4 luo2 fen1 wei1 rui2 ， liao2 rao4 song1 bai3 zhi1 。 cao3 mu4 you3 suo3 tuo1 ， sui4 han2 shang4 bu4 yi2 。
- nai4 he2 yao1 tao2 se4 ， zuo4 tan4 feng1 fei1 shi1 。 yu4 yan2 yan4 hong2 cai3 ， yun2 fa1 fei1 su4 si1 。
- jun1 zi3 en1 yi3 bi4 ， jian4 qie4 jiang1 he2 wei4 。
- ba1 huang1 chi2 jing1 biao1 ， wan4 wu4 jin4 diao1 luo4 。 fu2 yun2 bi4 tui2 yang2 ， hong2 bo1 zhen4 da4 he4 。
- long2 feng4 tuo1 wang3 gu3 ， piao1 yao2 jiang1 an1 tuo1 。 qu4 qu4 cheng2 bai2 ju1 ， kong1 shan1 yong3 chang3 huo4 。
- yi4 bai3 si4 shi2 nian2 ， guo2 rong2 he2 he4 ran2 。 yin3 yin3 wu3 feng4 lou2 ， e2 e2 heng2 san1 chuan1 。
- wang2 hou2 xiang4 xing1 yue4 ， bin1 ke4 ru2 yun2 yan1 。 dou4 ji1 jin1 gong1 li3 ， cu4 ju1 yao2 tai2 bian1 。
- ju3 dong4 yao2 bai2 ri4 ， zhi3 hui1 hui2 qing1 tian1 。 dang1 tu2 he2 xi1 hu1 ， shi1 lu4 chang2 qi4 juan1 。
- du2 you3 yang2 zhi2 ji3 ， bi4 guan1 cao3 tai4 xuan2 。
- tao2 hua1 kai1 dong1 yuan2 ， han2 xiao4 kua1 bai2 ri4 。 ou3 meng2 dong1 feng1 rong2 ， sheng1 ci3 yan4 yang2 zhi4 。
- qi3 wu2 jia1 ren2 se4 ， dan4 kong3 hua1 bu4 shi2 。 wan3 zhuan3 long2 huo3 fei1 ， ling2 luo4 zao3 xiang1 shi1 。
- ju4 zhi1 nan2 shan1 song1 ， du2 li4 zi4 xiao1 𫗋 。
- qin2 huang2 an4 bao3 jian4 ， he4 nu4 zhen4 wei1 shen2 。 zhu2 ri4 xun2 hai3 you4 ， qu1 shi2 jia4 cang1 jin1 。
- zheng1 zu2 kong1 jiu3 yu3 ， zuo4 qiao2 shang1 wan4 ren2 。 dan4 qiu2 peng2 dao3 yao4 ， qi3 si1 nong2 hu4 chun1 。
- li4 jin4 gong1 bu2 shan4 ， qian1 zai3 wei4 bei1 xin1 。
- mei3 ren2 chu1 nan2 guo2 ， zhuo2 zhuo2 fu2 rong2 zi1 。 hao4 chi3 zhong1 bu4 fa1 ， fang1 xin1 kong1 zi4 chi2 。
- you2 lai2 zi3 gong1 nü3 ， gong4 du4 qing1 e2 mei2 。 gui1 qu4 xiao1 xiang1 zhi3 ， chen2 yin2 he2 zu2 bei1 。
- song4 guo2 wu2 tai2 dong1 ， ye3 ren2 de2 yan4 shi2 。 kua1 zuo4 tian1 xia4 zhen1 ， que4 shen3 zhao4 wang2 bi4 。
- zhao4 bi4 wu2 zi1 lin2 ， yan4 shi2 fei1 zhen1 zhen1 。 liu2 su2 duo1 cuo4 wu4 ， qi3 zhi1 yu4 yu3 min2 。
- yin1 hou4 luan4 tian1 ji4 ， chu3 huai2 yi4 yi3 hun1 。 yi2 yang2 man3 zhong1 ye3 ， lu4 shi1 ying2 gao1 men2 。
- bi3 gan1 jian4 er2 si3 ， qu1 ping2 cuan4 xiang1 yuan2 。 hu3 kou3 he2 wan3 luan2 ， nü3 xu1 kong1 chan2 yuan4 。
- peng2 xian2 jiu3 lun2 mei2 ， ci3 yi4 yu3 shui2 lun4 。
- qing1 chun1 liu2 jing1 tuan1 ， zhu1 ming2 zhou4 hui2 bao2 。 bu4 ren3 kan4 qiu1 peng2 ， piao1 yang2 jing4 he2 tuo1 。
- guang1 feng1 mie4 lan2 hui4 ， bai2 lu4 sa3 kui2 huo4 。 mei3 ren2 bu4 wo3 qi1 ， cao3 mu4 ri4 ling2 luo4 。
- zhan4 guo2 he2 fen1 fen1 ， bing1 ge1 luan4 fu2 yun2 。 zhao4 yi3 liang3 hu3 dou4 ， jin4 wei4 liu4 qing1 fen1 。
- jian1 chen2 yu4 qie4 wei4 ， shu4 dang3 zi4 xiang1 qun2 。 guo3 ran2 tian2 cheng2 zi3 ， yi2 dan4 sha1 qi2 jun1 。
- yi3 jian4 deng1 gao1 tai2 ， you1 you1 song4 chun1 mu4 。 cang1 zhen1 bi4 ceng2 qiu1 ， qiong2 cao3 yin3 shen1 gu3 。
- feng4 niao3 ming2 xi1 hai3 ， yu4 ji2 wu2 zhen1 mu4 。 yu4 si1 de2 suo3 ju1 ， hao1 xia4 ying2 wan4 zu2 。
- jin4 feng1 ri4 yi3 tui2 ， qiong2 tu2 fang1 tong4 ku1 。
- qi2 se4 tan2 dong1 yin2 ， qin2 xian2 nong4 xi1 yin1 。 kang1 kai3 dong4 yan2 po4 ， shi3 ren2 cheng2 huang1 yin2 。
- bi3 mei3 ning4 xie2 zi3 ， wan3 luan2 lai2 xiang1 xun2 。 yi2 xiao4 shuang1 bai2 bi4 ， zai4 ge1 qian1 huang2 jin1 。
- zhen1 se4 bu2 gui4 dao4 ， ju4 xi1 fei1 guang1 chen2 。 an1 shi2 zi3 xia2 ke4 ， yao2 tai2 ming2 su4 qin2 。
- yue4 ke4 cai3 ming2 zhu1 ， ti2 xie2 chu1 nan2 yu2 。 qing1 hui1 zhao4 hai3 yue4 ， mei3 jia4 qing1 huang2 dou1 。
- xian4 jun1 jun1 an4 jian4 ， huai2 bao3 kong1 chang2 xu1 。 yu2 mu4 fu4 xiang1 shen3 ， cun4 xin1 zeng1 fan2 yu1 。
- yu3 zu2 bing3 wan4 hua4 ， xiao3 da4 ge4 you3 yi1 。 zhou1 zhou1 yi4 he2 gu1 ， liu4 he2 yan3 bu4 hui1 。
- yuan4 xian2 zhong4 qin2 yi4 ， yi2 xiang4 huang2 he2 fei1 。 fei1 zhe3 mo4 wo3 gu4 ， tan4 xi1 jiang1 an1 gui1 。
- wo3 dao4 wu1 shan1 zhu3 ， xun2 gu3 deng1 yang2 tai2 。 tian1 kong1 cai3 yun2 mie4 ， di4 yuan3 qing1 feng1 lai2 。
- shen2 nü3 qu4 yi3 jiu3 ， xiang1 wang2 an1 zai4 zai1 。 huang1 yin2 jing4 lun2 ti4 ， qiao2 mu4 tu2 bei1 ai1 。
- ce4 ce4 qi4 lu4 qi2 ， ai1 ai1 bei1 su4 si1 。 lu4 qi2 you3 nan2 bei3 ， su4 si1 yi4 bian4 yi2 。
- wan4 shi4 gu4 ru2 ci3 ， ren2 sheng1 wu2 ding4 qi1 。 tian2 dou4 xiang1 qing1 duo2 ， bin1 ke4 hu4 ying2 kui1 。
- shi4 tu2 duo1 fan1 fu4 ， jiao1 dao4 fang1 xian3 xi1 。 dou4 jiu3 qiang2 ran2 nuo4 ， cun4 xin1 zhong1 zi4 yi2 。
- zhang1 chen2 jing4 huo3 mie4 ， xiao1 zhu1 yi4 xing1 li2 。 zhong4 niao3 ji2 rong2 ke1 ， qiong2 yu2 shou3 ku1 chi2 。
- jie1 jie1 shi1 quan2 ke4 ， qin2 wen4 he2 suo3 gui1 。

## 注释

## 译文

## 赏析
