---
id: li-bai-zeng-zhang-xiang-hao-er-shou
title: 赠张相镐二首
titlePinyin: zeng4 zhang1 xiang1 hao4 er4 shou3
titleSlug: zeng-zhang-xiang-hao-er-shou
author: 李白
authorPinyin: li3 bai2
authorSlug: li-bai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 神器难窃弄，天狼窥紫宸。六龙迁白日，四海暗胡尘。
- 昊穹降元宰，君子方经纶。澹然养浩气，欻起持大钧。
- 秀骨象山岳，英谋合鬼神。佐汉解鸿门，生唐为后身。
- 拥旄秉金钺，伐鼓乘朱轮。虎将如雷霆，总戎向东巡。
- 诸侯拜马首，猛士骑鲸鳞。泽被鱼鸟悦，令行草木春。
- 圣智不失时，建功及良辰。丑虏安足纪，可贻帼与巾。
- 倒泻溟海珠，尽为入幕珍。冯异献赤伏，邓生倏来臻。
- 庶同昆阳举，再睹汉仪新。昔为管将鲍，中奔吴隔秦。
- 一生欲报主，百代思荣亲。其事竟不就，哀哉难重陈。
- 卧病宿松山，苍茫空四邻。风云激壮志，枯槁惊常伦。
- 闻君自天来，目张气益振。亚夫得剧孟，敌国空无人。
- 扪虱对桓公，愿得论悲辛。大块方噫气，何辞鼓青苹。
- 斯言倘不合，归老汉江滨。
- 本家陇西人，先为汉边将。功略盖天地，名飞青云上。
- 苦战竟不侯，富年颇惆怅。世传崆峒勇，气激金风壮。
- 英烈遗厥孙，百代神犹王。十五观奇书，作赋凌相如。
- 龙颜惠殊宠，麟阁凭天居。晚途未云已，蹭蹬遭谗毁。
- 想像晋末时，崩腾胡尘起。衣冠陷锋镝，戎虏盈朝市。
- 石勒窥神州，刘聪劫天子。抚剑夜吟啸，雄心日千里。
- 誓欲斩鲸鲵，澄清洛阳水。六合洒霖雨，万物无凋枯。
- 我挥一杯水，自笑何区区。因人耻成事，贵欲决良图。
- 灭虏不言功，飘然陟蓬壶。惟有安期舄，留之沧海隅。

## 拼音
- shen2 qi4 nan2 qie4 nong4 ， tian1 lang2 kui1 zi3 chen2 。 liu4 long2 qian1 bai2 ri4 ， si4 hai3 an4 hu2 chen2 。
- hao4 qiong2 jiang4 yuan2 zai3 ， jun1 zi3 fang1 jing1 lun2 。 dan4 ran2 yang3 hao4 qi4 ， chua1 qi3 chi2 da4 jun1 。
- xiu4 gu3 xiang4 shan1 yue4 ， ying1 mou2 he2 gui3 shen2 。 zuo3 han4 jie3 hong2 men2 ， sheng1 tang2 wei4 hou4 shen1 。
- yong1 mao2 bing3 jin1 yue4 ， fa2 gu3 cheng2 zhu1 lun2 。 hu3 jiang4 ru2 lei2 ting2 ， zong3 rong2 xiang4 dong1 xun2 。
- zhu1 hou2 bai4 ma3 shou3 ， meng3 shi4 qi2 jing1 lin2 。 ze2 bei4 yu2 niao3 yue4 ， ling4 xing2 cao3 mu4 chun1 。
- sheng4 zhi4 bu4 shi1 shi2 ， jian4 gong1 ji2 liang2 chen2 。 chou3 lu3 an1 zu2 ji4 ， ke3 yi2 guo2 yu3 jin1 。
- dao3 xie4 ming2 hai3 zhu1 ， jin4 wei4 ru4 mu4 zhen1 。 feng2 yi4 xian4 chi4 fu2 ， deng4 sheng1 shu1 lai2 zhen1 。
- shu4 tong2 kun1 yang2 ju3 ， zai4 du3 han4 yi2 xin1 。 xi1 wei4 guan3 jiang1 bao4 ， zhong1 ben1 wu2 ge2 qin2 。
- yi4 sheng1 yu4 bao4 zhu3 ， bai3 dai4 si1 rong2 qin1 。 qi2 shi4 jing4 bu2 jiu4 ， ai1 zai1 nan2 zhong4 chen2 。
- wo4 bing4 su4 song1 shan1 ， cang1 mang2 kong1 si4 lin2 。 feng1 yun2 ji1 zhuang4 zhi4 ， ku1 gao3 jing1 chang2 lun2 。
- wen2 jun1 zi4 tian1 lai2 ， mu4 zhang1 qi4 yi4 zhen4 。 ya4 fu1 de2 ju4 meng4 ， di2 guo2 kong1 wu2 ren2 。
- men2 shi1 dui4 huan2 gong1 ， yuan4 de2 lun4 bei1 xin1 。 da4 kuai4 fang1 yi1 qi4 ， he2 ci2 gu3 qing1 ping2 。
- si1 yan2 tang3 bu4 he2 ， gui1 lao3 han4 jiang1 bin1 。
- ben3 jia1 long3 xi1 ren2 ， xian1 wei4 han4 bian1 jiang1 。 gong1 lüe4 gai4 tian1 di4 ， ming2 fei1 qing1 yun2 shang4 。
- ku3 zhan4 jing4 bu4 hou2 ， fu4 nian2 po1 chou2 chang4 。 shi4 chuan2 kong1 tong2 yong3 ， qi4 ji1 jin1 feng1 zhuang4 。
- ying1 lie4 yi2 jue2 sun1 ， bai3 dai4 shen2 you2 wang2 。 shi2 wu3 guan1 qi2 shu1 ， zuo4 fu4 ling2 xiang1 ru2 。
- long2 yan2 hui4 shu1 chong3 ， lin2 ge2 ping2 tian1 ju1 。 wan3 tu2 wei4 yun2 yi3 ， ceng4 deng1 zao1 chan2 hui3 。
- xiang3 xiang4 jin4 mo4 shi2 ， beng1 teng2 hu2 chen2 qi3 。 yi1 guan1 xian4 feng1 di2 ， rong2 lu3 ying2 chao2 shi4 。
- shi2 le4 kui1 shen2 zhou1 ， liu2 cong1 jie2 tian1 zi3 。 fu3 jian4 ye4 yin2 xiao4 ， xiong2 xin1 ri4 qian1 li3 。
- shi4 yu4 zhan3 jing1 ni2 ， cheng2 qing1 luo4 yang2 shui3 。 liu4 he2 sa3 lin2 yu3 ， wan4 wu4 wu2 diao1 ku1 。
- wo3 hui1 yi4 bei1 shui3 ， zi4 xiao4 he2 qu1 qu1 。 yin1 ren2 chi3 cheng2 shi4 ， gui4 yu4 jue2 liang2 tu2 。
- mie4 lu3 bu4 yan2 gong1 ， piao1 ran2 zhi4 peng2 hu2 。 wei2 you3 an1 qi1 xi4 ， liu2 zhi1 cang1 hai3 yu2 。

## 注释

## 译文

## 赏析
