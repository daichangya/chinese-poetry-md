---
id: yi-jing-yu-wu-xing-chan-shi-tong-you-jiu-ling-zhan-feng-ji-qi-xia-tiao-xiang-gua-7766bd1a
title: 与无行禅师同游鹫岭瞻奉既讫遐眺乡关无任殷忧聊述所怀为杂言诗
titlePinyin: yu3 wu2 xing2 chan2 shi1 tong2 you2 jiu4 ling3 zhan1 feng4 ji4 qi4 xia2 tiao4 xiang1 guan1 wu2 ren4 yin1 you1 liao2 shu4 suo3 huai2 wei4 za2 yan2 shi1
titleSlug: yu-wu-xing-chan-shi-tong-you-jiu-ling-zhan-feng-ji-qi-xia-tiao-xiang-gua-7766bd1a
author: 义净
authorPinyin: yi4 jing4
authorSlug: yi-jing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 观化祇山顶，流睇古王城。
- 万载池犹洁，千年苑尚清。
- 髣髴影坚路，摧残广脇𡺡。
- 七宝仙台亡旧迹，四彩天花绝雨声。
- 声华日以远，自恨生何晚。
- 既伤火宅眩中门，还嗟宝渚迷长坂。
- 步陟平郊望，心游七海上。
- 扰扰三界溺邪津，浑浑万品亡真匠。
- 唯有能仁独圆悟，廓尘静浪开玄路。
- 创逢肌命弃身城，更为求人崩意树。
- 持囊毕契戒珠净，被甲要心忍衣固。
- 三祇不倦陵二车，一足忘劳超九数。
- 定潋江清沐久结，智剑霜凝斩新雾。
- 无边大劫无不修，六时愍生遵六度。
- 度有流光功德收，金河示灭归常住。
- 鹤林权唱演功周，圣徒往昔传余响。
- 龙宫秘典海中探，石室真言山处仰。
- 流教在兹辰，传芳代有人。
- 沙河雪岭迷朝径，巨海鸿崖乱夜津。
- 入万死，求一生。
- 投针偶穴非同喻，束马悬车岂等程。
- 不徇今身乐，无祈后代荣。
- 誓舍危躯追胜义，咸希毕契传灯情。
- 劳歌勿复陈，延眺且周巡。
- 东睇女峦留二迹，西驰鹿苑去三轮。
- 北睨舍城池尚在，南睎尊岭穴犹存。
- 五峰秀，百池分。
- 粲粲鲜花明四曜，辉辉道树镜三春。
- 扬锡指山阿，携步上祇陀。
- 既覩如来叠衣石，复观天授迸余峨。
- 伫灵镇梵岳，凝思遍生河。
- 金花逸掌仪前奉，芳盖陵虚殿后过。
- 旋遶经行砌，目想如神契。
- 回斯少福涧生津，共会龙华舍尘翳。

## 拼音
- guan1 hua4 qi2 shan1 ding3 ， liu2 di4 gu3 wang2 cheng2 。
- wan4 zai3 chi2 you2 jie2 ， qian1 nian2 yuan4 shang4 qing1 。
- fang3 fu2 ying3 jian1 lu4 ， cui1 can2 guang3 xie2 𡺡 。
- qi1 bao3 xian1 tai2 wang2 jiu4 ji4 ， si4 cai3 tian1 hua1 jue2 yu3 sheng1 。
- sheng1 hua2 ri4 yi3 yuan3 ， zi4 hen4 sheng1 he2 wan3 。
- ji4 shang1 huo3 zhai2 xuan4 zhong1 men2 ， hai2 jie1 bao3 zhu3 mi2 chang2 ban3 。
- bu4 zhi4 ping2 jiao1 wang4 ， xin1 you2 qi1 hai3 shang4 。
- rao3 rao3 san1 jie4 ni4 xie2 jin1 ， hun2 hun2 wan4 pin3 wang2 zhen1 jiang4 。
- wei2 you3 neng2 ren2 du2 yuan2 wu4 ， kuo4 chen2 jing4 lang4 kai1 xuan2 lu4 。
- chuang4 feng2 ji1 ming4 qi4 shen1 cheng2 ， geng4 wei2 qiu2 ren2 beng1 yi4 shu4 。
- chi2 nang2 bi4 qi4 jie4 zhu1 jing4 ， bei4 jia3 yao4 xin1 ren3 yi1 gu4 。
- san1 qi2 bu2 juan4 ling2 er4 che1 ， yi4 zu2 wang4 lao2 chao1 jiu3 shu4 。
- ding4 lian4 jiang1 qing1 mu4 jiu3 jie2 ， zhi4 jian4 shuang1 ning2 zhan3 xin1 wu4 。
- wu2 bian1 da4 jie2 wu2 bu4 xiu1 ， liu4 shi2 min3 sheng1 zun1 liu4 du4 。
- du4 you3 liu2 guang1 gong1 de2 shou1 ， jin1 he2 shi4 mie4 gui1 chang2 zhu4 。
- he4 lin2 quan2 chang4 yan3 gong1 zhou1 ， sheng4 tu2 wang3 xi1 chuan2 yu2 xiang3 。
- long2 gong1 mi4 dian3 hai3 zhong1 tan4 ， shi2 shi4 zhen1 yan2 shan1 chu4 yang3 。
- liu2 jiao4 zai4 zi1 chen2 ， chuan2 fang1 dai4 you3 ren2 。
- sha1 he2 xue3 ling3 mi2 chao2 jing4 ， ju4 hai3 hong2 ya2 luan4 ye4 jin1 。
- ru4 wan4 si3 ， qiu2 yi4 sheng1 。
- tou2 zhen1 ou3 xue2 fei1 tong2 yu4 ， shu4 ma3 xuan2 che1 qi3 deng3 cheng2 。
- bu2 xun4 jin1 shen1 le4 ， wu2 qi2 hou4 dai4 rong2 。
- shi4 she4 wei1 qu1 zhui1 sheng4 yi4 ， xian2 xi1 bi4 qi4 chuan2 deng1 qing2 。
- lao2 ge1 wu4 fu4 chen2 ， yan2 tiao4 qie3 zhou1 xun2 。
- dong1 di4 nü3 luan2 liu2 er4 ji4 ， xi1 chi2 lu4 yuan4 qu4 san1 lun2 。
- bei3 ni4 she4 cheng2 chi2 shang4 zai4 ， nan2 xi1 zun1 ling3 xue2 you2 cun2 。
- wu3 feng1 xiu4 ， bai3 chi2 fen1 。
- can4 can4 xian1 hua1 ming2 si4 yao4 ， hui1 hui1 dao4 shu4 jing4 san1 chun1 。
- yang2 xi1 zhi3 shan1 a1 ， xie2 bu4 shang4 qi2 tuo2 。
- ji4 du3 ru2 lai2 die2 yi1 shi2 ， fu4 guan1 tian1 shou4 beng4 yu2 e2 。
- zhu4 ling2 zhen4 fan4 yue4 ， ning2 si1 bian4 sheng1 he2 。
- jin1 hua1 yi4 zhang3 yi2 qian2 feng4 ， fang1 gai4 ling2 xu1 dian4 hou4 guo4 。
- xuan2 rao4 jing1 xing2 qi4 ， mu4 xiang3 ru2 shen2 qi4 。
- hui2 si1 shao3 fu2 jian4 sheng1 jin1 ， gong4 hui4 long2 hua2 she4 chen2 yi4 。

## 注释

## 译文

## 赏析
