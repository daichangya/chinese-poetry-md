---
id: li-yi-jian-xi-ting-xia-ri-shu-huai-shi-er-yun-xian-shang-xiang-gong
title: 西亭暇日书怀十二韵献上相公
titlePinyin: xi1 ting2 xia2 ri4 shu1 huai2 shi2 er4 yun4 xian4 shang4 xiang4 gong0
titleSlug: xi-ting-xia-ri-shu-huai-shi-er-yun-xian-shang-xiang-gong
author: 李夷简
authorPinyin: li3 yi2 jian3
authorSlug: li-yi-jian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 胜赏不在远，怃然念玄搜。兹亭有殊致，经始富人侯。
- 澄澹分沼沚，萦回间林丘。荷香夺芳麝，石溜当鸣球。
- 抚俗来康济，经邦去咨谋。宽明洽时论，惠爱闻甿讴。
- 代斫岂容易，守成获优游。文翁旧学校，子产昔田畴。
- 琬琰富佳什，池台想旧游。谁言矜改作，曾是日增修。
- 宪省忝陪属，岷峨嗣徽猷。提携当有路，勿使滞刀州。

## 拼音
- sheng4 shang3 bu2 zai4 yuan3 ， wu3 ran2 nian4 xuan2 sou1 。 zi1 ting2 you3 shu1 zhi4 ， jing1 shi3 fu4 ren2 hou2 。
- cheng2 dan4 fen1 zhao3 zhi3 ， ying2 hui2 jian1 lin2 qiu1 。 he2 xiang1 duo2 fang1 she4 ， shi2 liu1 dang1 ming2 qiu2 。
- fu3 su2 lai2 kang1 ji4 ， jing1 bang1 qu4 zi1 mou2 。 kuan1 ming2 qia4 shi2 lun4 ， hui4 ai4 wen2 meng2 ou1 。
- dai4 zhuo2 qi3 rong2 yi4 ， shou3 cheng2 huo4 you1 you2 。 wen2 weng1 jiu4 xue2 xiao4 ， zi3 chan3 xi1 tian2 chou2 。
- wan3 yan3 fu4 jia1 shen2 ， chi2 tai2 xiang3 jiu4 you2 。 shui2 yan2 jin1 gai3 zuo4 ， ceng2 shi4 ri4 zeng1 xiu1 。
- xian4 sheng3 tian3 pei2 shu3 ， min2 e2 si4 hui1 you2 。 ti2 xie2 dang1 you3 lu4 ， wu4 shi3 zhi4 dao1 zhou1 。

## 注释

## 译文

## 赏析
