---
id: le-lei-fa-hu-liao-yuan-chu-shi-che-gong-tu-reng-suo-li-zuo
title: 胡料院出示车攻图仍索俚作
titlePinyin: hu2 liao4 yuan4 chu1 shi4 che1 gong1 tu2 reng2 suo3 li3 zuo4
titleSlug: hu-liao-yuan-chu-shi-che-gong-tu-reng-suo-li-zuo
author: 乐雷发
authorPinyin: le4 lei2 fa1
authorSlug: le-lei-fa
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九壤卧龙呼不起，乳臭谈兵空满耳。
- 书生未识玉帐经，且抱此图究终始。
- 姬家出车咏，嬴家小戎诗。
- 卫家武刚扞突骑，马家偏厢走羌夷。
- 只今车阵无人识，天狗横空洒腥血。
- 胡人以鞍马为家，谁遇奔冲展奇策。
- 豫章先生今孔明，胸中森罗万甲兵。
- 天衡地轴妙绝识，内阵外阵何纵横。
- 千枝绿沈列虓虎，万臂黄闲张白羽。
- 人言险野难用车，公独规模掩前古。
- 车攻图，车攻说，八采眉前曾进彻。
- 世人苦谤陈涛斜，却向齐门空鼓瑟。
- 今朝朱轓富川头，绝江以北瞻神州。
- 李纲政要讲车战，南渡勋业应可收。
- 泾水黄，铁山碎，双轮快碾幽燕地。
- 朗诵先王复古篇，他时此笔犹能继。

## 拼音
- jiu3 rang3 wo4 long2 hu1 bu4 qi3 ， ru3 chou4 tan2 bing1 kong1 man3 er3 。
- shu1 sheng1 wei4 shi2 yu4 zhang4 jing1 ， qie3 bao4 ci3 tu2 jiu1 zhong1 shi3 。
- ji1 jia1 chu1 che1 yong3 ， ying2 jia1 xiao3 rong2 shi1 。
- wei4 jia1 wu3 gang1 han4 tu1 qi2 ， ma3 jia1 pian1 xiang1 zou3 qiang1 yi2 。
- zhi1 jin1 che1 zhen4 wu2 ren2 shi2 ， tian1 gou3 heng2 kong1 sa3 xing1 xue4 。
- hu2 ren2 yi3 an1 ma3 wei4 jia1 ， shui2 yu4 ben1 chong1 zhan3 qi2 ce4 。
- yu4 zhang1 xian1 sheng1 jin1 kong3 ming2 ， xiong1 zhong1 sen1 luo2 wan4 jia3 bing1 。
- tian1 heng2 di4 zhou2 miao4 jue2 shi2 ， nei4 zhen4 wai4 zhen4 he2 zong4 heng2 。
- qian1 zhi1 lü4 shen3 lie4 xiao1 hu3 ， wan4 bi4 huang2 xian2 zhang1 bai2 yu3 。
- ren2 yan2 xian3 ye3 nan2 yong4 che1 ， gong1 du2 gui1 mo2 yan3 qian2 gu3 。
- che1 gong1 tu2 ， che1 gong1 shuo1 ， ba1 cai3 mei2 qian2 ceng2 jin4 che4 。
- shi4 ren2 ku3 bang4 chen2 tao1 xie2 ， que4 xiang4 qi2 men2 kong1 gu3 se4 。
- jin1 chao2 zhu1 fan1 fu4 chuan1 tou2 ， jue2 jiang1 yi3 bei3 zhan1 shen2 zhou1 。
- li3 gang1 zheng4 yao4 jiang3 che1 zhan4 ， nan2 du4 xun1 ye4 ying4 ke3 shou1 。
- jing1 shui3 huang2 ， tie3 shan1 sui4 ， shuang1 lun2 kuai4 nian3 you1 yan4 di4 。
- lang3 song4 xian1 wang2 fu4 gu3 pian1 ， ta1 shi2 ci3 bi3 you2 neng2 ji4 。

## 注释

## 译文

## 赏析
