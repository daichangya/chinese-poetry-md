---
id: le-lei-fa-ci-yun-li-jian-cheng-cheng-xi-ji-you
title: 次韵李监丞城西纪游
titlePinyin: ci4 yun4 li3 jian1 cheng2 cheng2 xi1 ji4 you2
titleSlug: ci-yun-li-jian-cheng-cheng-xi-ji-you
author: 乐雷发
authorPinyin: le4 lei2 fa1
authorSlug: le-lei-fa
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叫舜问寥阔，咏濂涤尘嚣。
- 驾言城西游，慨彼往哲遥。
- 仪凤不可呼，𫛤鹅浴清潇。
- 怀哉光风杳，蕙若吹凉飚。
- 苍梧陇云愁，康庐草木雕。
- 岂无人希周，亦有文规姚。
- 占毕末学阻，俗薄神理销。
- 沿流浮伊洛，溯源窥羲尧。
- 执中与太极，万古瞻魁杓。
- 察微笃强力，贤圣诚匪辽。
- 舜宫翳灌木，濂塾栖丛苕。
- 观乎纪游作，悟彼进学条。
- 兰卮娱才彦，岂谓磊魂浇。
- 得深清赏惬，理胜英藻超。
- 揆予果何为，农野勤耕穮。
- 景迫昧见道，曷奉德化昭。

## 拼音
- jiao4 shun4 wen4 liao2 kuo4 ， yong3 lian2 di2 chen2 ao2 。
- jia4 yan2 cheng2 xi1 you2 ， kai3 bi3 wang3 zhe2 yao2 。
- yi2 feng4 bu4 ke3 hu1 ， 𫛤 e2 yu4 qing1 xiao1 。
- huai2 zai1 guang1 feng1 yao3 ， hui4 ruo4 chui1 liang2 biao1 。
- cang1 wu2 long3 yun2 chou2 ， kang1 lu2 cao3 mu4 diao1 。
- qi3 wu2 ren2 xi1 zhou1 ， yi4 you3 wen2 gui1 yao2 。
- zhan4 bi4 mo4 xue2 zu3 ， su2 bao2 shen2 li3 xiao1 。
- yan2 liu2 fu2 yi1 luo4 ， su4 yuan2 kui1 xi1 yao2 。
- zhi2 zhong1 yu3 tai4 ji2 ， wan4 gu3 zhan1 kui2 shao2 。
- cha2 wei1 du3 qiang2 li4 ， xian2 sheng4 cheng2 fei3 liao2 。
- shun4 gong1 yi4 guan4 mu4 ， lian2 shu2 qi1 cong2 tiao2 。
- guan1 hu1 ji4 you2 zuo4 ， wu4 bi3 jin4 xue2 tiao2 。
- lan2 zhi1 yu2 cai2 yan4 ， qi3 wei4 lei3 hun2 jiao1 。
- de2 shen1 qing1 shang3 qie4 ， li3 sheng4 ying1 zao3 chao1 。
- kui2 yu3 guo3 he2 wei4 ， nong2 ye3 qin2 geng1 biao1 。
- jing3 po4 mei4 jian4 dao4 ， he2 feng4 de2 hua4 zhao1 。

## 注释

## 译文

## 赏析
