---
id: wu-ming-shi-wang-mei
title: 望梅
titlePinyin: wang4 mei2
titleSlug: wang-mei
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 望梅
---
## 正文
- 小寒时节，正同云暮惨，劲风朝烈。
- 信早梅、偏占阳和，向日暖临溪，一枝先发。
- 时有香来，望明艳、瑶枝非雪。
- 想玲珑嫩蕊，绰约横斜，旖旎清绝。
- 仙姿更谁并列。
- 有幽香映水，疏影笼月。
- 且大家、留倚阑干，对绿醑飞觥，锦笺吟阅。
- 桃李繁华，奈比此、芬芳俱别。
- 等和羹大用，休把翠条谩折。

## 拼音
- xiao3 han2 shi2 jie2 ， zheng4 tong2 yun2 mu4 can3 ， jing4 feng1 chao2 lie4 。
- xin4 zao3 mei2 、 pian1 zhan4 yang2 he2 ， xiang4 ri4 nuan3 lin2 xi1 ， yi4 zhi1 xian1 fa1 。
- shi2 you3 xiang1 lai2 ， wang4 ming2 yan4 、 yao2 zhi1 fei1 xue3 。
- xiang3 ling2 long2 nen4 rui3 ， chuo4 yue1 heng2 xie2 ， yi3 ni3 qing1 jue2 。
- xian1 zi1 geng4 shui2 bing4 lie4 。
- you3 you1 xiang1 ying4 shui3 ， shu1 ying3 long2 yue4 。
- qie3 da4 jia1 、 liu2 yi3 lan2 gan1 ， dui4 lü4 xu3 fei1 gong1 ， jin3 jian1 yin2 yue4 。
- tao2 li3 fan2 hua2 ， nai4 bi3 ci3 、 fen1 fang1 ju4 bie2 。
- deng3 he2 geng1 da4 yong4 ， xiu1 ba3 cui4 tiao2 man4 zhe2 。

## 注释

## 译文

## 赏析
