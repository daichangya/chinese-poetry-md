---
id: wu-ming-shi-shu-xi-hu-lei-feng-yun-jiang-zhu-cao-shu
title: 书西湖雷峰云讲主草书
titlePinyin: shu1 xi1 hu2 lei2 feng1 yun2 jiang3 zhu3 cao3 shu1
titleSlug: shu-xi-hu-lei-feng-yun-jiang-zhu-cao-shu
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云师一生耽作草，银铁蟠空觑天巧。
- 老来逸气未全平，笔底锋铓犹独扫。
- 开关勇士争赴敌，剑戟弓戈奋相缭。
- 睡龙没起求颔珠，划木抓岩纷怒爪。
- 风雷喧豗撼坤轴，飞电交横印清沼。
- 忽然天宇变空澄，千丈孤峰立寒峭。
- 张颠惊号智永泣，剥筋椎骨为君饱。
- 恨予不习草书诀，九转枯肠祇自搅。
- 云师云师汝诚能，春蚓秋蛇几时了。
- 何如认取主人翁，破衲蒙头纸窗晓。

## 拼音
- yun2 shi1 yi4 sheng1 dan1 zuo4 cao3 ， yin2 tie3 pan2 kong1 qu4 tian1 qiao3 。
- lao3 lai2 yi4 qi4 wei4 quan2 ping2 ， bi3 di3 feng1 mang2 you2 du2 sao3 。
- kai1 guan1 yong3 shi4 zheng1 fu4 di2 ， jian4 ji3 gong1 ge1 fen4 xiang1 liao2 。
- shui4 long2 mei2 qi3 qiu2 han4 zhu1 ， hua4 mu4 zhua1 yan2 fen1 nu4 zhua3 。
- feng1 lei2 xuan1 hui1 han4 kun1 zhou2 ， fei1 dian4 jiao1 heng2 yin4 qing1 zhao3 。
- hu1 ran2 tian1 yu3 bian4 kong1 cheng2 ， qian1 zhang4 gu1 feng1 li4 han2 qiao4 。
- zhang1 dian1 jing1 hao4 zhi4 yong3 qi4 ， bao1 jin1 zhui1 gu3 wei4 jun1 bao3 。
- hen4 yu3 bu4 xi2 cao3 shu1 jue2 ， jiu3 zhuan3 ku1 chang2 qi2 zi4 jiao3 。
- yun2 shi1 yun2 shi1 ru3 cheng2 neng2 ， chun1 yin3 qiu1 she2 ji3 shi2 le0 。
- he2 ru2 ren4 qu3 zhu3 ren2 weng1 ， po4 na4 meng2 tou2 zhi3 chuang1 xiao3 。

## 注释

## 译文

## 赏析
