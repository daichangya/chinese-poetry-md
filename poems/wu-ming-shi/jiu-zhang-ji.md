---
id: wu-ming-shi-jiu-zhang-ji
title: 九张机
titlePinyin: jiu3 zhang1 ji1
titleSlug: jiu-zhang-ji
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 九张机
---
## 正文
- 一张机。
- 织梭光景去如飞。
- 兰房夜永愁无寐。
- 呕呕轧轧，织成春恨，留著待郎归。
- 两张机。
- 月明人静漏声稀。
- 千丝万缕相萦系。
- 织成一段，回纹锦字，将去寄呈伊。
- 三张机。
- 中心有朵耍花儿。
- 娇红嫩绿春明媚。
- 君须早折，一枝浓艳，莫待过芳菲。
- 四张机。
- 鸳鸯织就欲双飞。
- 可怜未老头先白。
- 春波碧草，晓寒深处，相对浴红衣。
- 五张机。
- 芳心密与巧心期。
- 合欢树上枝连理。
- 双头花下，两同心处，一对化生儿。
- 六张机。
- 雕花铺锦半离披。
- 兰房别有留春计。
- 炉添小篆，日长一线，相对绣工迟。
- 七张机。
- 春蚕吐尽一生丝。
- 莫教容易裁罗绮。
- 无端翦破，仙鸾彩凤，分作两般衣。
- 八张机。
- 纤纤玉手住无时。
- 蜀江濯尽春波媚。
- 香遗囊麝，花房绣被，归去意迟迟。
- 九张机。
- 一心长在百花枝。
- 百花共作红堆被。
- 都将春色，藏头里面，不怕睡多时。
- 轻丝。
- 象床玉手出新奇。
- 千花万草光凝碧。
- 裁缝衣著，春天歌舞，飞蝶语黄鹂。
- 春衣。
- 素丝染就已堪悲。
- 尘世昏污无颜色。
- 应同秋扇，从兹永弃，无复奉君时。
- 歌声飞落画梁尘，舞罢香风卷绣茵。
- 更欲缕陈机上恨，尊前忽有断肠人。

## 拼音
- yi4 zhang1 ji1 。
- zhi1 suo1 guang1 jing3 qu4 ru2 fei1 。
- lan2 fang2 ye4 yong3 chou2 wu2 mei4 。
- ou3 ou3 ya4 ya4 ， zhi1 cheng2 chun1 hen4 ， liu2 zhu4 dai4 lang2 gui1 。
- liang3 zhang1 ji1 。
- yue4 ming2 ren2 jing4 lou4 sheng1 xi1 。
- qian1 si1 wan4 lü3 xiang1 ying2 xi4 。
- zhi1 cheng2 yi2 duan4 ， hui2 wen2 jin3 zi4 ， jiang1 qu4 ji4 cheng2 yi1 。
- san1 zhang1 ji1 。
- zhong1 xin1 you3 duo3 shua3 hua1 er2 。
- jiao1 hong2 nen4 lü4 chun1 ming2 mei4 。
- jun1 xu1 zao3 zhe2 ， yi4 zhi1 nong2 yan4 ， mo4 dai4 guo4 fang1 fei1 。
- si4 zhang1 ji1 。
- yuan1 yang1 zhi1 jiu4 yu4 shuang1 fei1 。
- ke3 lian2 wei4 lao3 tou2 xian1 bai2 。
- chun1 bo1 bi4 cao3 ， xiao3 han2 shen1 chu4 ， xiang1 dui4 yu4 hong2 yi1 。
- wu3 zhang1 ji1 。
- fang1 xin1 mi4 yu3 qiao3 xin1 qi1 。
- he2 huan1 shu4 shang4 zhi1 lian2 li3 。
- shuang1 tou2 hua1 xia4 ， liang3 tong2 xin1 chu4 ， yi2 dui4 hua4 sheng1 er2 。
- liu4 zhang1 ji1 。
- diao1 hua1 pu4 jin3 ban4 li2 pi1 。
- lan2 fang2 bie2 you3 liu2 chun1 ji4 。
- lu2 tian1 xiao3 zhuan4 ， ri4 chang2 yi2 xian4 ， xiang1 dui4 xiu4 gong1 chi2 。
- qi1 zhang1 ji1 。
- chun1 can2 tu3 jin4 yi4 sheng1 si1 。
- mo4 jiao4 rong2 yi4 cai2 luo2 qi3 。
- wu2 duan1 jian3 po4 ， xian1 luan2 cai3 feng4 ， fen1 zuo4 liang3 ban1 yi1 。
- ba1 zhang1 ji1 。
- xian1 xian1 yu4 shou3 zhu4 wu2 shi2 。
- shu3 jiang1 zhuo2 jin4 chun1 bo1 mei4 。
- xiang1 yi2 nang2 she4 ， hua1 fang2 xiu4 bei4 ， gui1 qu4 yi4 chi2 chi2 。
- jiu3 zhang1 ji1 。
- yi4 xin1 chang2 zai4 bai3 hua1 zhi1 。
- bai3 hua1 gong4 zuo4 hong2 dui1 bei4 。
- dou1 jiang1 chun1 se4 ， cang2 tou2 li3 mian4 ， bu2 pa4 shui4 duo1 shi2 。
- qing1 si1 。
- xiang4 chuang2 yu4 shou3 chu1 xin1 qi2 。
- qian1 hua1 wan4 cao3 guang1 ning2 bi4 。
- cai2 feng0 yi1 zhu4 ， chun1 tian1 ge1 wu3 ， fei1 die2 yu3 huang2 li2 。
- chun1 yi1 。
- su4 si1 ran3 jiu4 yi3 kan1 bei1 。
- chen2 shi4 hun1 wu1 wu2 yan2 se4 。
- ying4 tong2 qiu1 shan4 ， cong2 zi1 yong3 qi4 ， wu2 fu4 feng4 jun1 shi2 。
- ge1 sheng1 fei1 luo4 hua4 liang2 chen2 ， wu3 ba4 xiang1 feng1 juan4 xiu4 yin1 。
- geng4 yu4 lü3 chen2 ji1 shang4 hen4 ， zun1 qian2 hu1 you3 duan4 chang2 ren2 。

## 注释

## 译文

## 赏析
