---
id: wu-ming-shi-za-shi
title: 杂诗
titlePinyin: za2 shi1
titleSlug: za-shi
author: 无名氏
authorPinyin: wu2 ming2 shi4
authorSlug: wu-ming-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 劝君莫惜金缕衣，劝君须惜少年时。
- 有花堪折直须折，莫待无花空折枝。
- 青天无云月如烛，露泣梨花白如玉。
- 子规一夜啼到明，美人独在空房宿。
- 空赐罗衣不赐恩，一熏香后一销魂。
- 虽然舞袖何曾舞，常对春风裛泪痕。
- 不洗残妆凭绣床，也同女伴绣鸳鸯。
- 回针刺到双飞处，忆著征夫泪数行。
- 眼想心思梦里惊，无人知我此时情。
- 不如池上鸳鸯鸟，双宿双飞过一生。
- 一去辽阳系梦魂，忽传征骑到中门。
- 纱窗不肯施红粉，徒遣萧郎问泪痕。
- 莺啼露冷酒初醒，罨画楼西晓角鸣。
- 翠羽帐中人梦觉，宝钗斜坠枕函声。
- 行人南北分征路，流水东西接御沟。
- 终日坡前怨离别，谩名长乐是长愁。
- 偏倚绣床愁不起，双垂玉箸翠鬟低。
- 卷帘相待无消息，夜合花前日又西。
- 悔将泪眼向东开，特地愁从望里来。
- 三十六峰犹不见，况伊如燕这身材。
- 满目笙歌一段空，万般离恨总随风。
- 多情为谢残阳意，与展晴霞片片红。
- 两心不语暗知情，灯下裁缝月下行。
- 行到阶前知未睡，夜深闻放剪刀声。
- 近寒食雨草萋萋，著麦苗风柳映堤。
- 早是有家归未得，杜鹃休向耳边啼。
- 水纹珍簟思悠悠，千里佳期一夕休。
- 从此无心爱良夜，任他明月下西楼。
- 数日相随两不忘，郎心如妾妾如郎。
- 出门便是东西路，把取红笺各断肠。
- 无定河边暮角声，赫连台畔旅人情。
- 函关归路千余里，一夕秋风白发生。
- 花落长川草色青，暮山重叠两冥冥。
- 逢春便觉飘蓬苦，今日分飞一涕零。
- 洛阳才子邻箫恨，湘水佳人锦瑟愁。
- 今昔两成惆怅事，临邛春尽暮江流。
- 浙江轻浪去悠悠，望海楼吹望海愁。
- 莫怪乡心随魄断，十年为客在他州。

## 拼音
- quan4 jun1 mo4 xi1 jin1 lü3 yi1 ， quan4 jun1 xu1 xi1 shao4 nian2 shi2 。
- you3 hua1 kan1 zhe2 zhi2 xu1 zhe2 ， mo4 dai4 wu2 hua1 kong1 zhe2 zhi1 。
- qing1 tian1 wu2 yun2 yue4 ru2 zhu2 ， lu4 qi4 li2 hua1 bai2 ru2 yu4 。
- zi3 gui1 yi2 ye4 ti2 dao4 ming2 ， mei3 ren2 du2 zai4 kong1 fang2 su4 。
- kong1 ci4 luo2 yi1 bu2 ci4 en1 ， yi4 xun1 xiang1 hou4 yi4 xiao1 hun2 。
- sui1 ran2 wu3 xiu4 he2 ceng2 wu3 ， chang2 dui4 chun1 feng1 yi4 lei4 hen2 。
- bu4 xi3 can2 zhuang1 ping2 xiu4 chuang2 ， ye3 tong2 nü3 ban4 xiu4 yuan1 yang1 。
- hui2 zhen1 ci4 dao4 shuang1 fei1 chu4 ， yi4 zhu4 zheng1 fu1 lei4 shu4 xing2 。
- yan3 xiang3 xin1 si1 meng4 li3 jing1 ， wu2 ren2 zhi1 wo3 ci3 shi2 qing2 。
- bu4 ru2 chi2 shang4 yuan1 yang1 niao3 ， shuang1 su4 shuang1 fei1 guo4 yi4 sheng1 。
- yi2 qu4 liao2 yang2 xi4 meng4 hun2 ， hu1 chuan2 zheng1 qi2 dao4 zhong1 men2 。
- sha1 chuang1 bu4 ken3 shi1 hong2 fen3 ， tu2 qian3 xiao1 lang2 wen4 lei4 hen2 。
- ying1 ti2 lu4 leng3 jiu3 chu1 xing3 ， yan3 hua4 lou2 xi1 xiao3 jiao3 ming2 。
- cui4 yu3 zhang4 zhong1 ren2 meng4 jue2 ， bao3 chai1 xie2 zhui4 zhen3 han2 sheng1 。
- xing2 ren2 nan2 bei3 fen1 zheng1 lu4 ， liu2 shui3 dong1 xi1 jie1 yu4 gou1 。
- zhong1 ri4 po1 qian2 yuan4 li2 bie2 ， man4 ming2 chang2 le4 shi4 chang2 chou2 。
- pian1 yi3 xiu4 chuang2 chou2 bu4 qi3 ， shuang1 chui2 yu4 zhu4 cui4 huan2 di1 。
- juan4 lian2 xiang1 dai4 wu2 xiao1 xi1 ， ye4 he2 hua1 qian2 ri4 you4 xi1 。
- hui3 jiang1 lei4 yan3 xiang4 dong1 kai1 ， te4 di4 chou2 cong2 wang4 li3 lai2 。
- san1 shi2 liu4 feng1 you2 bu2 jian4 ， kuang4 yi1 ru2 yan4 zhe4 shen1 cai2 。
- man3 mu4 sheng1 ge1 yi2 duan4 kong1 ， wan4 ban1 li2 hen4 zong3 sui2 feng1 。
- duo1 qing2 wei4 xie4 can2 yang2 yi4 ， yu3 zhan3 qing2 xia2 pian4 pian4 hong2 。
- liang3 xin1 bu4 yu3 an4 zhi1 qing2 ， deng1 xia4 cai2 feng0 yue4 xia4 xing2 。
- xing2 dao4 jie1 qian2 zhi1 wei4 shui4 ， ye4 shen1 wen2 fang4 jian3 dao1 sheng1 。
- jin4 han2 shi2 yu3 cao3 qi1 qi1 ， zhu4 mai4 miao2 feng1 liu3 ying4 di1 。
- zao3 shi4 you3 jia1 gui1 wei4 de2 ， du4 juan1 xiu1 xiang4 er3 bian1 ti2 。
- shui3 wen2 zhen1 dian4 si1 you1 you1 ， qian1 li3 jia1 qi1 yi4 xi1 xiu1 。
- cong2 ci3 wu2 xin1 ai4 liang2 ye4 ， ren4 ta1 ming2 yue4 xia4 xi1 lou2 。
- shu4 ri4 xiang1 sui2 liang3 bu2 wang4 ， lang2 xin1 ru2 qie4 qie4 ru2 lang2 。
- chu1 men2 bian4 shi4 dong1 xi1 lu4 ， ba3 qu3 hong2 jian1 ge4 duan4 chang2 。
- wu2 ding4 he2 bian1 mu4 jiao3 sheng1 ， he4 lian2 tai2 pan4 lü3 ren2 qing2 。
- han2 guan1 gui1 lu4 qian1 yu2 li3 ， yi4 xi1 qiu1 feng1 bai2 fa4 sheng1 。
- hua1 luo4 chang2 chuan1 cao3 se4 qing1 ， mu4 shan1 chong2 die2 liang3 ming2 ming2 。
- feng2 chun1 bian4 jue2 piao1 peng2 ku3 ， jin1 ri4 fen1 fei1 yi2 ti4 ling2 。
- luo4 yang2 cai2 zi3 lin2 xiao1 hen4 ， xiang1 shui3 jia1 ren2 jin3 se4 chou2 。
- jin1 xi1 liang3 cheng2 chou2 chang4 shi4 ， lin2 qiong2 chun1 jin4 mu4 jiang1 liu2 。
- zhe4 jiang1 qing1 lang4 qu4 you1 you1 ， wang4 hai3 lou2 chui1 wang4 hai3 chou2 。
- mo4 guai4 xiang1 xin1 sui2 po4 duan4 ， shi2 nian2 wei4 ke4 zai4 ta1 zhou1 。

## 注释

## 译文

## 赏析
