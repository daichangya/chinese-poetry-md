---
id: tang-yan-qian-song-fan-guan-si-ye-gui-chao
title: 送樊管司业归朝
titlePinyin: song4 fan2 guan3 si1 ye4 gui1 chao2
titleSlug: song-fan-guan-si-ye-gui-chao
author: 唐彦谦
authorPinyin: tang2 yan4 qian1
authorSlug: tang-yan-qian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 近者苏司业，文雄道最光。夫君居太学，妙誉继中行。
- 汲郡陵初发，汾阴箧久亡。寂寥方倚席，容易忽升堂。
- 去日应悬榻，来时定裂裳。惬心频拾芥，应手屡穿杨。
- 辩急如无敌，飞腾固自强。论心期舌在，问事畏头长。
- 驷马终题柱，诸生悉面墙。啖螯讥尔雅，卖饼诉公羊。
- 未见泥函谷，俄惊火建章。烟尘昏象魏，行在隔巴梁。
- 红粟填郿坞，青袍过寿阳。翦茅行殿湿，伐柏旧陵香。
- 黉室青衿尽，渠门火旆扬。云飞同去国，星散各殊方。
- 贱子悲穷辙，当年亦擅场。齑辛寻幼妇，醴酒忆先王。
- 圣域探姬孔，皇风乐禹汤。畏诛轻李喜，言命小臧仓。
- 折树休盘槊，沈钩且钓璜。鸿都问词客，他日莫相忘。

## 拼音
- jin4 zhe3 su1 si1 ye4 ， wen2 xiong2 dao4 zui4 guang1 。 fu1 jun1 ju1 tai4 xue2 ， miao4 yu4 ji4 zhong1 hang2 。
- ji2 jun4 ling2 chu1 fa1 ， fen2 yin1 qie4 jiu3 wang2 。 ji4 liao2 fang1 yi3 xi2 ， rong2 yi4 hu1 sheng1 tang2 。
- qu4 ri4 ying4 xuan2 ta4 ， lai2 shi2 ding4 lie4 shang0 。 qie4 xin1 pin2 shi2 jie4 ， ying4 shou3 lü3 chuan1 yang2 。
- bian4 ji2 ru2 wu2 di2 ， fei1 teng2 gu4 zi4 qiang2 。 lun4 xin1 qi1 she2 zai4 ， wen4 shi4 wei4 tou2 chang2 。
- si4 ma3 zhong1 ti2 zhu4 ， zhu1 sheng1 xi1 mian4 qiang2 。 dan4 ao2 ji1 er3 ya3 ， mai4 bing3 su4 gong1 yang2 。
- wei4 jian4 ni2 han2 gu3 ， e2 jing1 huo3 jian4 zhang1 。 yan1 chen2 hun1 xiang4 wei4 ， xing2 zai4 ge2 ba1 liang2 。
- hong2 su4 tian2 mei2 wu4 ， qing1 pao2 guo4 shou4 yang2 。 jian3 mao2 xing2 dian4 shi1 ， fa2 bai3 jiu4 ling2 xiang1 。
- hong2 shi4 qing1 jin1 jin4 ， qu2 men2 huo3 pei4 yang2 。 yun2 fei1 tong2 qu4 guo2 ， xing1 san4 ge4 shu1 fang1 。
- jian4 zi3 bei1 qiong2 zhe2 ， dang1 nian2 yi4 shan4 chang3 。 ji1 xin1 xun2 you4 fu4 ， li3 jiu3 yi4 xian1 wang2 。
- sheng4 yu4 tan4 ji1 kong3 ， huang2 feng1 le4 yu3 tang1 。 wei4 zhu1 qing1 li3 xi3 ， yan2 ming4 xiao3 zang1 cang1 。
- zhe2 shu4 xiu1 pan2 shuo4 ， shen3 gou1 qie3 diao4 huang2 。 hong2 dou1 wen4 ci2 ke4 ， ta1 ri4 mo4 xiang1 wang4 。

## 注释

## 译文

## 赏析
