---
id: tang-yan-qian-xian-tong-zhong-shi-wen-chu-he-nan-gui-zang-yang-zhai-shi-sui-shang-ping-719424ad
title: 咸通中始闻禇河南归葬阳翟是岁上平徐方大肆庆赏又诏八品锡其裔孙追叙风概因成二十韵
titlePinyin: xian2 tong1 zhong1 shi3 wen2 chu3 he2 nan2 gui1 zang4 yang2 zhai2 shi4 sui4 shang4 ping2 xu2 fang1 da4 si4 qing4 shang3 you4 zhao4 ba1 pin3 xi1 qi2 yi4 sun1 zhui1 xu4 feng1 gai4 yin1 cheng2 er4 shi2 yun4
titleSlug: xian-tong-zhong-shi-wen-chu-he-nan-gui-zang-yang-zhai-shi-sui-shang-ping-719424ad
author: 唐彦谦
authorPinyin: tang2 yan4 qian1
authorSlug: tang-yan-qian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 册府藏余烈，皇纲正本朝。
- 不听还笏谏，几覆缀旒祧。
- 咫尺言终直，怆惶道已消。
- 泪心传位日，挥涕授遗朝。
- 飞燕潜来赵，黄龙岂见谯。
- 既迷秦帝鹿，难问贾生雕。
- 穆卜缄縢秘，金根辙迹遥。
- 北军那夺印，东海漫难桥。
- 罗织黄门讼，笙簧白骨销。
- 炎方无信息，丹旐竟沦漂。
- 邂逅江鱼食，凄凉楚客招。
- 文忠徒谥议，子卯但箫韶。
- 未见公侯复，寻伤嗣续凋。
- 流年随水逝，高谊薄层霄。
- 柱石林公远，缣缃故国饶。
- 奇踪天骥活，遗轴锦鸾翘。
- 近者淮夷戮，前年归马调。
- 始闻移北葬，兼议荫山苗。
- 圣泽覃将溥，贞魂喜定飘。
- 异时穷巷客，怀古漫成谣。

## 拼音
- ce4 fu3 cang2 yu2 lie4 ， huang2 gang1 zheng4 ben3 chao2 。
- bu4 ting1 hai2 hu4 jian4 ， ji3 fu4 zhui4 liu2 tiao1 。
- zhi3 chi3 yan2 zhong1 zhi2 ， chuang4 huang2 dao4 yi3 xiao1 。
- lei4 xin1 chuan2 wei4 ri4 ， hui1 ti4 shou4 yi2 chao2 。
- fei1 yan4 qian2 lai2 zhao4 ， huang2 long2 qi3 jian4 qiao2 。
- ji4 mi2 qin2 di4 lu4 ， nan2 wen4 jia3 sheng1 diao1 。
- mu4 bu3 jian1 teng2 mi4 ， jin1 gen1 zhe2 ji4 yao2 。
- bei3 jun1 na4 duo2 yin4 ， dong1 hai3 man4 nan2 qiao2 。
- luo2 zhi1 huang2 men2 song4 ， sheng1 huang2 bai2 gu3 xiao1 。
- yan2 fang1 wu2 xin4 xi1 ， dan1 zhao4 jing4 lun2 piao1 。
- xie4 hou4 jiang1 yu2 shi2 ， qi1 liang2 chu3 ke4 zhao1 。
- wen2 zhong1 tu2 shi4 yi4 ， zi3 mao3 dan4 xiao1 shao2 。
- wei4 jian4 gong1 hou2 fu4 ， xun2 shang1 si4 xu4 diao1 。
- liu2 nian2 sui2 shui3 shi4 ， gao1 yi4 bao2 ceng2 xiao1 。
- zhu4 shi2 lin2 gong1 yuan3 ， jian1 xiang1 gu4 guo2 rao2 。
- qi2 zong1 tian1 ji4 huo2 ， yi2 zhou2 jin3 luan2 qiao4 。
- jin4 zhe3 huai2 yi2 lu4 ， qian2 nian2 gui1 ma3 tiao2 。
- shi3 wen2 yi2 bei3 zang4 ， jian1 yi4 yin4 shan1 miao2 。
- sheng4 ze2 qin2 jiang1 pu3 ， zhen1 hun2 xi3 ding4 piao1 。
- yi4 shi2 qiong2 xiang4 ke4 ， huai2 gu3 man4 cheng2 yao2 。

## 注释

## 译文

## 赏析
