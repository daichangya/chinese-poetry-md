---
id: tang-yan-qian-wu-ti-shi-shou
title: 无题十首
titlePinyin: wu2 ti2 shi2 shou3
titleSlug: wu-ti-shi-shou
author: 唐彦谦
authorPinyin: tang2 yan4 qian1
authorSlug: tang-yan-qian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 细草铺茵绿满堤，燕飞晴日正迟迟。
- 寻芳陌上花如锦，折得东风第一枝。
- 锦筝银甲响鶤弦，勾引春声上绮筵。
- 醉倚阑干花下月，犀梳斜亸鬓云边。
- 楚云湘雨会阳台，锦帐芙蓉向夜开。
- 吹罢玉箫春似海，一双彩凤忽飞来。
- 春江新水促归航，惜别花前酒漫觞。
- 倒尽银瓶浑不醉，却怜和泪入愁肠。
- 谁知别易会应难，目断青鸾信渺漫。
- 情似蓝桥桥下水，年来流恨几时干。
- 漏滴铜龙夜已深，柳梢斜月弄疏阴。
- 满园芳草年年恨，剔尽灯花夜夜心。
- 夜合庭前花正开，轻罗小扇为谁裁。
- 多情惊起双蝴蝶，飞入巫山梦里来。
- 忆别悠悠岁月长，酒兵无计敌愁肠。
- 柔丝漫折长亭柳，绾得同心欲寄将。
- 杨柳青青映画楼，翠眉终日锁离愁。
- 杜鹃啼落枝头月，多为伤春恨不休。
- 云色鲛绡拭泪颜，一帘春雨杏花寒。
- 几时重会鸳鸯侣，月下吹笙和彩鸾。

## 拼音
- xi4 cao3 pu4 yin1 lü4 man3 di1 ， yan4 fei1 qing2 ri4 zheng4 chi2 chi2 。
- xun2 fang1 mo4 shang4 hua1 ru2 jin3 ， zhe2 de2 dong1 feng1 di4 yi1 zhi1 。
- jin3 zheng1 yin2 jia3 xiang3 kun1 xian2 ， gou1 yin3 chun1 sheng1 shang4 qi3 yan2 。
- zui4 yi3 lan2 gan1 hua1 xia4 yue4 ， xi1 shu1 xie2 duo3 bin4 yun2 bian1 。
- chu3 yun2 xiang1 yu3 hui4 yang2 tai2 ， jin3 zhang4 fu2 rong2 xiang4 ye4 kai1 。
- chui1 ba4 yu4 xiao1 chun1 si4 hai3 ， yi4 shuang1 cai3 feng4 hu1 fei1 lai2 。
- chun1 jiang1 xin1 shui3 cu4 gui1 hang2 ， xi1 bie2 hua1 qian2 jiu3 man4 shang1 。
- dao3 jin4 yin2 ping2 hun2 bu2 zui4 ， que4 lian2 he2 lei4 ru4 chou2 chang2 。
- shui2 zhi1 bie2 yi4 hui4 ying4 nan2 ， mu4 duan4 qing1 luan2 xin4 miao3 man4 。
- qing2 si4 lan2 qiao2 qiao2 xia4 shui3 ， nian2 lai2 liu2 hen4 ji3 shi2 gan1 。
- lou4 di1 tong2 long2 ye4 yi3 shen1 ， liu3 shao1 xie2 yue4 nong4 shu1 yin1 。
- man3 yuan2 fang1 cao3 nian2 nian2 hen4 ， ti1 jin4 deng1 hua1 ye4 ye4 xin1 。
- ye4 he2 ting2 qian2 hua1 zheng4 kai1 ， qing1 luo2 xiao3 shan4 wei4 shui2 cai2 。
- duo1 qing2 jing1 qi3 shuang1 hu2 die2 ， fei1 ru4 wu1 shan1 meng4 li3 lai2 。
- yi4 bie2 you1 you1 sui4 yue4 chang2 ， jiu3 bing1 wu2 ji4 di2 chou2 chang2 。
- rou2 si1 man4 zhe2 chang2 ting2 liu3 ， wan3 de2 tong2 xin1 yu4 ji4 jiang1 。
- yang2 liu3 qing1 qing1 ying4 hua4 lou2 ， cui4 mei2 zhong1 ri4 suo3 li2 chou2 。
- du4 juan1 ti2 luo4 zhi1 tou2 yue4 ， duo1 wei4 shang1 chun1 hen4 bu4 xiu1 。
- yun2 se4 jiao1 xiao1 shi4 lei4 yan2 ， yi4 lian2 chun1 yu3 xing4 hua1 han2 。
- ji3 shi2 zhong4 hui4 yuan1 yang1 lü3 ， yue4 xia4 chui1 sheng1 he2 cai3 luan2 。

## 注释

## 译文

## 赏析
