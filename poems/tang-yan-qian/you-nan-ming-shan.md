---
id: tang-yan-qian-you-nan-ming-shan
title: 游南明山
titlePinyin: you2 nan2 ming2 shan1
titleSlug: you-nan-ming-shan
author: 唐彦谦
authorPinyin: tang2 yan4 qian1
authorSlug: tang-yan-qian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 久闻南明山，共慕南明寺。几度欲登临，日逐扰人事。
- 于焉偶闲暇，鸣辔忽相聚。乘兴乐遨游，聊此托佳趣。
- 涉水渡溪南，迢遥翠微里。石磴千叠斜，峭壁半空起。
- 白云锁峰腰，红叶暗溪嘴。长藤络虚岩，疏花映寒水。
- 金银拱梵刹，丹青照廊宇。石梁卧秋溟，风铃作簷语。
- 深洞结苔阴，岚气滴晴雨。羊肠转咫尺，鸟道转千里。
- 屈曲到禅房，上人喜延伫。香分宿火熏，茶汲清泉煮。
- 投闲息万机，三生有宿契。行厨出盘飧，担瓮倒芳醑。
- 脱冠挂长松，白石藉凭倚。宦途劳营营，暂此涤尘虑。
- 阄令促传觞，投壶更联句。兴来较胜负，醉后忘尔汝。
- 忽闻吼蒲牢，落日下云屿。长啸出烟萝，扬鞭赋归去。

## 拼音
- jiu3 wen2 nan2 ming2 shan1 ， gong4 mu4 nan2 ming2 si4 。 ji3 du4 yu4 deng1 lin2 ， ri4 zhu2 rao3 ren2 shi4 。
- yu2 yan1 ou3 xian2 xia2 ， ming2 pei4 hu1 xiang1 ju4 。 cheng2 xing4 le4 ao2 you2 ， liao2 ci3 tuo1 jia1 qu4 。
- she4 shui3 du4 xi1 nan2 ， tiao2 yao2 cui4 wei1 li3 。 shi2 deng4 qian1 die2 xie2 ， qiao4 bi4 ban4 kong1 qi3 。
- bai2 yun2 suo3 feng1 yao1 ， hong2 ye4 an4 xi1 zui3 。 chang2 teng2 luo4 xu1 yan2 ， shu1 hua1 ying4 han2 shui3 。
- jin1 yin2 gong3 fan4 cha4 ， dan1 qing1 zhao4 lang2 yu3 。 shi2 liang2 wo4 qiu1 ming2 ， feng1 ling2 zuo4 yan2 yu3 。
- shen1 dong4 jie2 tai2 yin1 ， lan2 qi4 di1 qing2 yu3 。 yang2 chang2 zhuan3 zhi3 chi3 ， niao3 dao4 zhuan3 qian1 li3 。
- qu1 qu3 dao4 chan2 fang2 ， shang4 ren2 xi3 yan2 zhu4 。 xiang1 fen1 su4 huo3 xun1 ， cha2 ji2 qing1 quan2 zhu3 。
- tou2 xian2 xi1 wan4 ji1 ， san1 sheng1 you3 su4 qi4 。 xing2 chu2 chu1 pan2 sun1 ， dan1 weng4 dao3 fang1 xu3 。
- tuo1 guan1 gua4 chang2 song1 ， bai2 shi2 jie4 ping2 yi3 。 huan4 tu2 lao2 ying2 ying2 ， zan4 ci3 di2 chen2 lü4 。
- jiu1 ling4 cu4 chuan2 shang1 ， tou2 hu2 geng4 lian2 ju4 。 xing1 lai2 jiao4 sheng4 fu4 ， zui4 hou4 wang4 er3 ru3 。
- hu1 wen2 hou3 pu2 lao2 ， luo4 ri4 xia4 yun2 yu3 。 chang2 xiao4 chu1 yan1 luo2 ， yang2 bian1 fu4 gui1 qu4 。

## 注释

## 译文

## 赏析
