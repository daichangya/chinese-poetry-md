---
id: ceng-xie-song-zhao-you-yi-jian-cheng-zao-chao-gong-zhi
title: 送赵有翼监丞造朝供职
titlePinyin: song4 zhao4 you3 yi4 jian1 cheng2 zao4 chao2 gong4 zhi2
titleSlug: song-zhao-you-yi-jian-cheng-zao-chao-gong-zhi
author: 曾协
authorPinyin: ceng2 xie2
authorSlug: ceng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君侯昂然百夫雄，近之和气如春风。
- 扬眉高论多折衷，众人敛衽称名通。
- 发为诗章灿璧琮，气豪笔健敏且工。
- 口占欲使十手供，春云容与朝霞烘。
- 肯如空阶号秋虫，槁项岩穴甘老穷。
- 是将织文裨衮龙，润色造化分天功。
- 奏之清庙流笙镛，宜使正笏趋槐枫。
- 发舒平生学古胸，时吐奇论惊群公。
- 久矣高门映衰宗，金兰投分自诸翁。
- 我尝联曹愧凡庸，竭蹶道上昔所同。
- 朔雪扑面花蒙茸，六龙先路如云从。
- 重来苕溪奉从容，好若胶漆始且终。
- 先后唱和如歌钟，君还清班朝九重。
- 我将毂下居治中，他时涉笔朱墨丛。
- 已见矫翼凌长空，一笑道旧双颊红。

## 拼音
- jun1 hou2 ang2 ran2 bai3 fu1 xiong2 ， jin4 zhi1 he2 qi4 ru2 chun1 feng1 。
- yang2 mei2 gao1 lun4 duo1 zhe2 zhong1 ， zhong4 ren2 lian3 ren4 cheng1 ming2 tong1 。
- fa1 wei4 shi1 zhang1 can4 bi4 cong2 ， qi4 hao2 bi3 jian4 min3 qie3 gong1 。
- kou3 zhan4 yu4 shi3 shi2 shou3 gong4 ， chun1 yun2 rong2 yu3 zhao1 xia2 hong1 。
- ken3 ru2 kong1 jie1 hao4 qiu1 chong2 ， gao3 xiang4 yan2 xue2 gan1 lao3 qiong2 。
- shi4 jiang1 zhi1 wen2 bi4 gun3 long2 ， run4 se4 zao4 hua4 fen1 tian1 gong1 。
- zou4 zhi1 qing1 miao4 liu2 sheng1 yong1 ， yi2 shi3 zheng4 hu4 qu1 huai2 feng1 。
- fa1 shu1 ping2 sheng1 xue2 gu3 xiong1 ， shi2 tu3 qi2 lun4 jing1 qun2 gong1 。
- jiu3 yi3 gao1 men2 ying4 shuai1 zong1 ， jin1 lan2 tou2 fen1 zi4 zhu1 weng1 。
- wo3 chang2 lian2 cao2 kui4 fan2 yong1 ， jie2 jue3 dao4 shang4 xi1 suo3 tong2 。
- shuo4 xue3 pu1 mian4 hua1 meng2 rong2 ， liu4 long2 xian1 lu4 ru2 yun2 cong2 。
- chong2 lai2 tiao2 xi1 feng4 cong2 rong2 ， hao3 ruo4 jiao1 qi1 shi3 qie3 zhong1 。
- xian1 hou4 chang4 he4 ru2 ge1 zhong1 ， jun1 huan2 qing1 ban1 chao2 jiu3 chong2 。
- wo3 jiang1 gu1 xia4 ju1 zhi4 zhong1 ， ta1 shi2 she4 bi3 zhu1 mo4 cong2 。
- yi3 jian4 jiao3 yi4 ling2 chang2 kong1 ， yi2 xiao4 dao4 jiu4 shuang1 jia2 hong2 。

## 注释

## 译文

## 赏析
