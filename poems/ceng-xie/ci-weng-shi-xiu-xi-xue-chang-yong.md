---
id: ceng-xie-ci-weng-shi-xiu-xi-xue-chang-yong
title: 次翁士秀喜雪长咏
titlePinyin: ci4 weng1 shi4 xiu4 xi3 xue3 chang2 yong3
titleSlug: ci-weng-shi-xiu-xi-xue-chang-yong
author: 曾协
authorPinyin: ceng2 xie2
authorSlug: ceng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳持权或赢缩，运气循环更剥复。
- 忽惊寒凛袭重裘，元是祥霙散平陆。
- 登山不觉屐齿折，索酒仍催葛巾漉。
- 萧条贫居马为二，瑟缩冻坐龟藏六。
- 挥毫谩诧句中眼，对案常逢食无肉。
- 未谋南亩五百弓，浪说朱轮三十辐。
- 且欣膏润入郊原，为拯黔黎出沟渎。
- 敢将固陋测帝心，概想生灵皆子育。
- 将春欲放草木叶，成岁先须天地肃。
- 伊余平生贪静胜，有此一廛从穆卜。
- 应怜此地久憔悴，端向吾庐增煜煜。
- 巧随高下缀琪树，任逐横斜落云屋。
- 尘缘顿觉一羽轻，诗句但惊翻水速。
- 坐令欢意荡愁思，仍遣时寒破常燠。
- 嵇康醉状耸危石，卫玠羸姿立修竹。
- 排来一一尽连璧，环立诜诜皆冠玉。
- 晚风徐韵仍佩环，枯木无心亦冠服。
- 晓连青女增粲粲，夜映金波兼穆穆。
- 遮藏春色失斓斑，漏泄梅花有芬馥。
- 掀髯一笑万事空，细读君诗倒醽醁。

## 拼音
- yin1 yang2 chi2 quan2 huo4 ying2 suo1 ， yun4 qi4 xun2 huan2 geng4 bao1 fu4 。
- hu1 jing1 han2 lin3 xi2 zhong4 qiu2 ， yuan2 shi4 xiang2 ying1 san4 ping2 lu4 。
- deng1 shan1 bu4 jue2 ji1 chi3 zhe2 ， suo3 jiu3 reng2 cui1 ge3 jin1 lu4 。
- xiao1 tiao2 pin2 ju1 ma3 wei4 er4 ， se4 suo1 dong4 zuo4 gui1 cang2 liu4 。
- hui1 hao2 man4 cha4 ju4 zhong1 yan3 ， dui4 an4 chang2 feng2 shi2 wu2 rou4 。
- wei4 mou2 nan2 mu3 wu3 bai3 gong1 ， lang4 shuo1 zhu1 lun2 san1 shi2 fu2 。
- qie3 xin1 gao1 run4 ru4 jiao1 yuan2 ， wei4 zheng3 qian2 li2 chu1 gou1 du2 。
- gan3 jiang1 gu4 lou4 ce4 di4 xin1 ， gai4 xiang3 sheng1 ling2 jie1 zi3 yu4 。
- jiang1 chun1 yu4 fang4 cao3 mu4 ye4 ， cheng2 sui4 xian1 xu1 tian1 di4 su4 。
- yi1 yu2 ping2 sheng1 tan1 jing4 sheng4 ， you3 ci3 yi4 chan2 cong2 mu4 bu3 。
- ying4 lian2 ci3 di4 jiu3 qiao2 cui4 ， duan1 xiang4 wu2 lu2 zeng1 yu4 yu4 。
- qiao3 sui2 gao1 xia4 zhui4 qi2 shu4 ， ren4 zhu2 heng2 xie2 luo4 yun2 wu1 。
- chen2 yuan2 dun4 jue2 yi4 yu3 qing1 ， shi1 ju4 dan4 jing1 fan1 shui3 su4 。
- zuo4 ling4 huan1 yi4 dang4 chou2 si1 ， reng2 qian3 shi2 han2 po4 chang2 yu4 。
- ji1 kang1 zui4 zhuang4 song3 wei1 shi2 ， wei4 jie4 lei2 zi1 li4 xiu1 zhu2 。
- pai2 lai2 yi1 yi1 jin4 lian2 bi4 ， huan2 li4 shen1 shen1 jie1 guan1 yu4 。
- wan3 feng1 xu2 yun4 reng2 pei4 huan2 ， ku1 mu4 wu2 xin1 yi4 guan1 fu2 。
- xiao3 lian2 qing1 nü3 zeng1 can4 can4 ， ye4 ying4 jin1 bo1 jian1 mu4 mu4 。
- zhe1 cang2 chun1 se4 shi1 lan2 ban1 ， lou4 xie4 mei2 hua1 you3 fen1 fu4 。
- xian1 ran2 yi2 xiao4 wan4 shi4 kong1 ， xi4 du2 jun1 shi1 dao3 ling2 lu4 。

## 注释

## 译文

## 赏析
