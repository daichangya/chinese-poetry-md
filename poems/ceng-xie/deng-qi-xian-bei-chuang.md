---
id: ceng-xie-deng-qi-xian-bei-chuang
title: 邓器先北窗
titlePinyin: deng4 qi4 xian1 bei3 chuang1
titleSlug: deng-qi-xian-bei-chuang
author: 曾协
authorPinyin: ceng2 xie2
authorSlug: ceng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今人竞图南，朗朗百间屋。
- 夫子胡不然，向晦一窗足。
- 北窗吾亦爱，尝谓所乐独。
- 岂知交游中，昌歜或同欲。
- 光澄穷永昼，风远宜三伏。
- 诵书音和平，高卧梦清熟。
- 吟诗与作赋，未觉环堵蹙。
- 心安尔许宽，六合寄一粟。
- 闲听飞雨洒，静看游蜂触。
- 一笑知莫逆，排闼不待速。

## 拼音
- jin1 ren2 jing4 tu2 nan2 ， lang3 lang3 bai3 jian1 wu1 。
- fu1 zi3 hu2 bu4 ran2 ， xiang4 hui4 yi4 chuang1 zu2 。
- bei3 chuang1 wu2 yi4 ai4 ， chang2 wei4 suo3 le4 du2 。
- qi3 zhi1 jiao1 you2 zhong1 ， chang1 chu4 huo4 tong2 yu4 。
- guang1 cheng2 qiong2 yong3 zhou4 ， feng1 yuan3 yi2 san1 fu2 。
- song4 shu1 yin1 he2 ping2 ， gao1 wo4 meng4 qing1 shu2 。
- yin2 shi1 yu3 zuo4 fu4 ， wei4 jue2 huan2 du3 cu4 。
- xin1 an1 er3 xu3 kuan1 ， liu4 he2 ji4 yi2 su4 。
- xian2 ting1 fei1 yu3 sa3 ， jing4 kan4 you2 feng1 chu4 。
- yi2 xiao4 zhi1 mo4 ni4 ， pai2 ta4 bu2 dai4 su4 。

## 注释

## 译文

## 赏析
