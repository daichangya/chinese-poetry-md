---
id: ceng-xie-ji-ti-lan-ling-jun-zhai-mei-lu-tang
title: 寄题兰陵郡斋梅露堂
titlePinyin: ji4 ti2 lan2 ling2 jun4 zhai1 mei2 lu4 tang2
titleSlug: ji-ti-lan-ling-jun-zhai-mei-lu-tang
author: 曾协
authorPinyin: ceng2 xie2
authorSlug: ceng-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兰陵为郡更齐梁，地望卓荦闻四方。
- 清班诜诜储材良，相踵往佩太守章。
- 宪公遗爱初未忘，当时瑞露今名堂。
- 于兹辽辽几星霜，此邦复得尚书郎。
- 政似古人天降祥，揭榜华屋遥相望。
- 使君燕寝东西厢，岭梅林林分两傍。
- 春事已退堕渺茫，调羹有实升庙廊。
- 叶间奇葩忽芬芳，缥白异状中有香。
- 襞绩千叶成花房，天公好善善必彰。
- 故出瑞物非其常，此花颜色见未尝。
- 浴以沆瀣宵瀼瀼，炯如珠玑缀琳琅。
- 蜂房割蜜蔗流浆，邦人欢呼走且僵。
- 我公中心念丁黄，抚摩凋瘵还耕桑。
- 天锡嘉瑞不肯当，尽掇巨美归圣皇。
- 公岂我留返鹓行，但有盛事存甘棠。

## 拼音
- lan2 ling2 wei4 jun4 geng4 qi2 liang2 ， di4 wang4 zhuo2 luo4 wen2 si4 fang1 。
- qing1 ban1 shen1 shen1 chu3 cai2 liang2 ， xiang1 zhong3 wang3 pei4 tai4 shou3 zhang1 。
- xian4 gong1 yi2 ai4 chu1 wei4 wang4 ， dang1 shi2 rui4 lu4 jin1 ming2 tang2 。
- yu2 zi1 liao2 liao2 ji3 xing1 shuang1 ， ci3 bang1 fu4 de2 shang4 shu1 lang2 。
- zheng4 si4 gu3 ren2 tian1 jiang4 xiang2 ， jie1 bang3 hua2 wu1 yao2 xiang1 wang4 。
- shi3 jun1 yan4 qin3 dong1 xi1 xiang1 ， ling3 mei2 lin2 lin2 fen1 liang3 bang4 。
- chun1 shi4 yi3 tui4 duo4 miao3 mang2 ， tiao2 geng1 you3 shi2 sheng1 miao4 lang2 。
- ye4 jian1 qi2 pa1 hu1 fen1 fang1 ， piao3 bai2 yi4 zhuang4 zhong1 you3 xiang1 。
- bi4 ji4 qian1 ye4 cheng2 hua1 fang2 ， tian1 gong1 hao3 shan4 shan4 bi4 zhang1 。
- gu4 chu1 rui4 wu4 fei1 qi2 chang2 ， ci3 hua1 yan2 se4 jian4 wei4 chang2 。
- yu4 yi3 hang4 xie4 xiao1 rang2 rang2 ， jiong3 ru2 zhu1 ji1 zhui4 lin2 lang2 。
- feng1 fang2 ge1 mi4 zhe4 liu2 jiang1 ， bang1 ren2 huan1 hu1 zou3 qie3 jiang1 。
- wo3 gong1 zhong1 xin1 nian4 ding1 huang2 ， fu3 mo2 diao1 zhai4 hai2 geng1 sang1 。
- tian1 xi1 jia1 rui4 bu4 ken3 dang1 ， jin4 duo1 ju4 mei3 gui1 sheng4 huang2 。
- gong1 qi3 wo3 liu2 fan3 yuan1 xing2 ， dan4 you3 sheng4 shi4 cun2 gan1 tang2 。

## 注释

## 译文

## 赏析
