---
id: ren-xu-fu-wan-zhu-yan
title: 赋玩珠岩
titlePinyin: fu4 wan2 zhu1 yan2
titleSlug: fu-wan-zhu-yan
author: 任续
authorPinyin: ren4 xu4
authorSlug: ren-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山林自空阒，游人事幽讨。
- 岫幌与云关，来迹可堪扫。
- 艮维矗孤峰，玉簪倚天杪。
- 桂水琉璃碧，洄洑下萦绕。
- 谽谺岩穴深，虬龙双夭矫。
- 坤倪露幽秘，造化殚奇巧。
- 胜概畜眼无，何方觅蓬岛。
- 悠悠世俗情，是非苦胶扰。
- 水中蟹何罪，徒劳愠心悄。
- 人厄困无妄，砾石埋深窈。
- 风月几年恨，山光惨萝茑。
- 星郎太岳孙，长城隐南表。
- 戎旃整且暇，高情恣登眺。
- 郊坰拥小队，一见颜色愀。
- 旧观俄顷复，洞户天重晓。
- 伤心日月遒，人世几番老。
- 山川不相似，岁久依然好。
- 吕岩标强名，往事人能道。
- 孟公谩惊座，子夏冠非小。
- 桃符录余庆，邲战城濮兆。
- 冥数今乃验，常情定谁考。
- 哦诗纪贞石，聊侑芳尊醥。

## 拼音
- shan1 lin2 zi4 kong1 qu4 ， you2 ren2 shi4 you1 tao3 。
- xiu4 huang3 yu3 yun2 guan1 ， lai2 ji4 ke3 kan1 sao3 。
- gen4 wei2 chu4 gu1 feng1 ， yu4 zan1 yi3 tian1 miao3 。
- gui4 shui3 liu2 li2 bi4 ， hui2 fu2 xia4 ying2 rao4 。
- han1 xia1 yan2 xue2 shen1 ， qiu2 long2 shuang1 yao1 jiao3 。
- kun1 ni2 lu4 you1 mi4 ， zao4 hua4 dan1 qi2 qiao3 。
- sheng4 gai4 chu4 yan3 wu2 ， he2 fang1 mi4 peng2 dao3 。
- you1 you1 shi4 su2 qing2 ， shi4 fei1 ku3 jiao1 rao3 。
- shui3 zhong1 xie4 he2 zui4 ， tu2 lao2 yun4 xin1 qiao1 。
- ren2 e4 kun4 wu2 wang4 ， li4 shi2 mai2 shen1 yao3 。
- feng1 yue4 ji3 nian2 hen4 ， shan1 guang1 can3 luo2 niao3 。
- xing1 lang2 tai4 yue4 sun1 ， chang2 cheng2 yin3 nan2 biao3 。
- rong2 zhan1 zheng3 qie3 xia2 ， gao1 qing2 zi4 deng1 tiao4 。
- jiao1 jiong1 yong1 xiao3 dui4 ， yi2 jian4 yan2 se4 qiao3 。
- jiu4 guan1 e2 qing3 fu4 ， dong4 hu4 tian1 zhong4 xiao3 。
- shang1 xin1 ri4 yue4 qiu2 ， ren2 shi4 ji3 fan1 lao3 。
- shan1 chuan1 bu4 xiang1 si4 ， sui4 jiu3 yi1 ran2 hao3 。
- lü3 yan2 biao1 qiang2 ming2 ， wang3 shi4 ren2 neng2 dao4 。
- meng4 gong1 man4 jing1 zuo4 ， zi3 xia4 guan1 fei1 xiao3 。
- tao2 fu2 lu4 yu2 qing4 ， bi4 zhan4 cheng2 pu2 zhao4 。
- ming2 shu4 jin1 nai3 yan4 ， chang2 qing2 ding4 shui2 kao3 。
- o4 shi1 ji4 zhen1 shi2 ， liao2 you4 fang1 zun1 piao3 。

## 注释

## 译文

## 赏析
