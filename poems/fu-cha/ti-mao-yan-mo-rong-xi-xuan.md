---
id: fu-cha-ti-mao-yan-mo-rong-xi-xuan
title: 题毛彦谟容膝轩
titlePinyin: ti2 mao2 yan4 mo2 rong2 xi1 xuan1
titleSlug: ti-mao-yan-mo-rong-xi-xuan
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子负异才，端若会稽笴。
- 平生怀刚肠，于世少许可。
- 文词类激昻，议论耻媕婀。
- 高名三十年，坐此常坎坷。
- 同时英俊流，往往步青琐。
- 归来乐箪瓢，琳宫得安坐。
- 小轩仅容膝，陋巷生堀堁。
- 唯余豪侠气，屡折每不挫。
- 却眡利名场，终身系缰锁。
- 生虽华屋居，死或翳蓬颗。
- 固知宇宙间，所有终非我。
- 但当清吾心，余事等幺麽。

## 拼音
- fu1 zi3 fu4 yi4 cai2 ， duan1 ruo4 hui4 ji1 gan3 。
- ping2 sheng1 huai2 gang1 chang2 ， yu2 shi4 shao3 xu3 ke3 。
- wen2 ci2 lei4 ji1 ang2 ， yi4 lun4 chi3 an1 e1 。
- gao1 ming2 san1 shi2 nian2 ， zuo4 ci3 chang2 kan3 ke3 。
- tong2 shi2 ying1 jun4 liu2 ， wang3 wang3 bu4 qing1 suo3 。
- gui1 lai2 le4 dan1 piao2 ， lin2 gong1 de2 an1 zuo4 。
- xiao3 xuan1 jin3 rong2 xi1 ， lou4 xiang4 sheng1 ku1 ke4 。
- wei2 yu2 hao2 xia2 qi4 ， lü3 zhe2 mei3 bu2 cuo4 。
- que4 shi4 li4 ming2 chang3 ， zhong1 shen1 xi4 jiang1 suo3 。
- sheng1 sui1 hua2 wu1 ju1 ， si3 huo4 yi4 peng2 ke1 。
- gu4 zhi1 yu3 zhou4 jian1 ， suo3 you3 zhong1 fei1 wo3 。
- dan4 dang1 qing1 wu2 xin1 ， yu2 shi4 deng3 yao1 mo2 。

## 注释

## 译文

## 赏析
