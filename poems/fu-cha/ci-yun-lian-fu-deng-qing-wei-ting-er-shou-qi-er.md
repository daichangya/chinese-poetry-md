---
id: fu-cha-ci-yun-lian-fu-deng-qing-wei-ting-er-shou-qi-er
title: 次韵廉夫登清微亭二首  其二
titlePinyin: ci4 yun4 lian2 fu1 deng1 qing1 wei1 ting2 er4 shou3     qi2 er4
titleSlug: ci-yun-lian-fu-deng-qing-wei-ting-er-shou-qi-er
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大火气方炽，新金伏未兴。
- 茅屋苦卑陋，蕴毒空自憎。
- 流汗常被体，涤烦屡饮冰。
- 那堪青蝇辈，鼓趐作威棱。
- 薰风烁炎日，沸鼎助薪蒸。
- 每思谋爽垲，地隘旧无称。
- 高亭枕城隈，粉堞势腾凌。
- 清水绕其足，茂林瞰田塍。
- 此间有异趣，跻攀弗能胜。
- 佳招适我愿，坐觉神魂澄。
- 何当卜邻舍，与子朝夕升。
- 飘然忘世累，长啸效孙登。

## 拼音
- da4 huo3 qi4 fang1 chi4 ， xin1 jin1 fu2 wei4 xing1 。
- mao2 wu1 ku3 bei1 lou4 ， yun4 du2 kong1 zi4 zeng1 。
- liu2 han4 chang2 bei4 ti3 ， di2 fan2 lü3 yin3 bing1 。
- na4 kan1 qing1 ying2 bei4 ， gu3 xue4 zuo4 wei1 leng2 。
- xun1 feng1 shuo4 yan2 ri4 ， fei4 ding3 zhu4 xin1 zheng1 。
- mei3 si1 mou2 shuang3 kai3 ， di4 ai4 jiu4 wu2 cheng1 。
- gao1 ting2 zhen3 cheng2 wei1 ， fen3 die2 shi4 teng2 ling2 。
- qing1 shui3 rao4 qi2 zu2 ， mao4 lin2 kan4 tian2 cheng2 。
- ci3 jian1 you3 yi4 qu4 ， ji1 pan1 fu2 neng2 sheng4 。
- jia1 zhao1 shi4 wo3 yuan4 ， zuo4 jue2 shen2 hun2 cheng2 。
- he2 dang1 bu3 lin2 she4 ， yu3 zi3 zhao1 xi1 sheng1 。
- piao1 ran2 wang4 shi4 lei4 ， chang2 xiao4 xiao4 sun1 deng1 。

## 注释

## 译文

## 赏析
