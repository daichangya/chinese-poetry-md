---
id: fu-cha-ci-yun-lian-fu-deng-qing-wei-ting-er-shou-qi-yi
title: 次韵廉夫登清微亭二首  其一
titlePinyin: ci4 yun4 lian2 fu1 deng1 qing1 wei1 ting2 er4 shou3     qi2 yi1
titleSlug: ci-yun-lian-fu-deng-qing-wei-ting-er-shou-qi-yi
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜗舍不容膝，烦歊局寝兴。
- 岂惟倦束带，𫄨绤犹云憎。
- 清微跨城角，窣兀疑凝冰。
- 深池暮黯黯，远岫朝棱棱。
- 往岁与申子，宾朋日云蒸。
- 遂令栋宇陋，顾盻流名称。
- 先生今诗伯，气欲青云凌。
- 锵然出佳句，椒兰布畦塍。
- 邀我避暑游，意重愧难胜。
- 何当酌沆瀣，神明自清澄。
- 嗟彼浮名者，此亭岂易升。
- 踟蹰恐后时，摄衣请先登。

## 拼音
- wo1 she4 bu4 rong2 xi1 ， fan2 xiao1 ju2 qin3 xing1 。
- qi3 wei2 juan4 shu4 dai4 ， chi1 xi4 you2 yun2 zeng1 。
- qing1 wei1 kua4 cheng2 jiao3 ， su1 wu4 yi2 ning2 bing1 。
- shen1 chi2 mu4 an4 an4 ， yuan3 xiu4 chao2 leng2 leng2 。
- wang3 sui4 yu3 shen1 zi3 ， bin1 peng2 ri4 yun2 zheng1 。
- sui4 ling4 dong4 yu3 lou4 ， gu4 xi4 liu2 ming2 cheng1 。
- xian1 sheng1 jin1 shi1 bo2 ， qi4 yu4 qing1 yun2 ling2 。
- qiang1 ran2 chu1 jia1 ju4 ， jiao1 lan2 bu4 qi2 cheng2 。
- yao1 wo3 bi4 shu3 you2 ， yi4 zhong4 kui4 nan2 sheng4 。
- he2 dang1 zhuo2 hang4 xie4 ， shen2 ming2 zi4 qing1 cheng2 。
- jie1 bi3 fu2 ming2 zhe3 ， ci3 ting2 qi3 yi4 sheng1 。
- chi2 chu2 kong3 hou4 shi2 ， she4 yi1 qing3 xian1 deng1 。

## 注释

## 译文

## 赏析
