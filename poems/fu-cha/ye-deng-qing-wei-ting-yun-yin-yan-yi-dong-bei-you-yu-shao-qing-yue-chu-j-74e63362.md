---
id: fu-cha-ye-deng-qing-wei-ting-yun-yin-yan-yi-dong-bei-you-yu-shao-qing-yue-chu-j-74e63362
title: 夜登清微亭云阴掩翳东北有雨少顷月出皎然复次前韵
titlePinyin: ye4 deng1 qing1 wei1 ting2 yun2 yin1 yan3 yi4 dong1 bei3 you3 yu3 shao3 qing3 yue4 chu1 jiao3 ran2 fu4 ci4 qian2 yun4
titleSlug: ye-deng-qing-wei-ting-yun-yin-yan-yi-dong-bei-you-yu-shao-qing-yue-chu-j-74e63362
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 融融暑未阑，悄悄夜方午。
- 命驾聊叩门，寻幽得兹土。
- 俯瞩但苍茫，前瞻何卤莽。
- 万籁正虚无，群生各安堵。
- 蝉啸作笙箫，蛙鸣当钟鼓。
- 凫舄正参差，诙谐惧狎侮。
- 岂惟冠盖倾，已觉肝胆吐。
- 坐久隐奔雷，天邉垂密雨。
- 疏木列宾朋，众峰自臣主。
- 萤火落明星，炉烟袅青缕。
- 那能胜酒杯，所欣瞻德宇。
- 高歌屡激昻，失喜或俛偻。
- 萧飒濯尘襟，清虚湛灵府。
- 快如仙爪爬，洒若头风愈。
- 须臾出金盘，照曜开玉户。
- 映浪杂琼瑰，穿帘间璧组。
- 斯游岂前谋，后会难逆数。
- 欢余岸纶巾，语约挥松麈。
- 可能伴鸡栖，亦复随蝶栩。
- 广寒会可升，试为刷翎羽。

## 拼音
- rong2 rong2 shu3 wei4 lan2 ， qiao1 qiao1 ye4 fang1 wu3 。
- ming4 jia4 liao2 kou4 men2 ， xun2 you1 de2 zi1 tu3 。
- fu3 zhu3 dan4 cang1 mang2 ， qian2 zhan1 he2 lu3 mang3 。
- wan4 lai4 zheng4 xu1 wu2 ， qun2 sheng1 ge4 an1 du3 。
- chan2 xiao4 zuo4 sheng1 xiao1 ， wa1 ming2 dang1 zhong1 gu3 。
- fu2 xi4 zheng4 cen1 ci1 ， hui1 xie2 ju4 xia2 wu3 。
- qi3 wei2 guan1 gai4 qing1 ， yi3 jue2 gan1 dan3 tu3 。
- zuo4 jiu3 yin3 ben1 lei2 ， tian1 bian1 chui2 mi4 yu3 。
- shu1 mu4 lie4 bin1 peng2 ， zhong4 feng1 zi4 chen2 zhu3 。
- ying2 huo3 luo4 ming2 xing1 ， lu2 yan1 niao3 qing1 lü3 。
- na4 neng2 sheng4 jiu3 bei1 ， suo3 xin1 zhan1 de2 yu3 。
- gao1 ge1 lü3 ji1 ang2 ， shi1 xi3 huo4 fu3 lü3 。
- xiao1 sa4 zhuo2 chen2 jin1 ， qing1 xu1 zhan4 ling2 fu3 。
- kuai4 ru2 xian1 zhua3 pa2 ， sa3 ruo4 tou2 feng1 yu4 。
- xu1 yu2 chu1 jin1 pan2 ， zhao4 yao4 kai1 yu4 hu4 。
- ying4 lang4 za2 qiong2 gui1 ， chuan1 lian2 jian1 bi4 zu3 。
- si1 you2 qi3 qian2 mou2 ， hou4 hui4 nan2 ni4 shu4 。
- huan1 yu2 an4 lun2 jin1 ， yu3 yue1 hui1 song1 zhu3 。
- ke3 neng2 ban4 ji1 qi1 ， yi4 fu4 sui2 die2 xu3 。
- guang3 han2 hui4 ke3 sheng1 ， shi4 wei4 shua1 ling2 yu3 。

## 注释

## 译文

## 赏析
