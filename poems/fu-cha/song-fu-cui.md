---
id: fu-cha-song-fu-cui
title: 送傅倅
titlePinyin: song4 fu4 cui4
titleSlug: song-fu-cui
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洺之水兮，其流舒舒。
- 公之来兮，朱服熊车。
- 士元展骥，仲举题舆。
- 公之来兮，民斯乐胥。
- 洺之水兮，其流洋洋。
- 公之化兮，春雨秋阳。
- 袴襦颂洽，禾黍岁穣。
- 公之化兮，民斯悦康。
- 洺之水兮，其流弥弥。
- 公之去兮，旌旗旖旎。
- 父老攀辕，缙绅方轨。
- 公之去兮，瞻望徙倚。
- 洺之水兮，其流泄泄。
- 公之德兮，此邦所愒。
- 吏遵其画，人怀其惠。
- 公之德兮，久而勿替。
- 洺之水兮，其流活活。
- 公之名兮，兹其弥达。
- 翔于朝宁，骞于省闼。
- 公之名兮，莫我敢遏。

## 拼音
- ming2 zhi1 shui3 xi1 ， qi2 liu2 shu1 shu1 。
- gong1 zhi1 lai2 xi1 ， zhu1 fu2 xiong2 che1 。
- shi4 yuan2 zhan3 ji4 ， zhong4 ju3 ti2 yu2 。
- gong1 zhi1 lai2 xi1 ， min2 si1 le4 xu1 。
- ming2 zhi1 shui3 xi1 ， qi2 liu2 yang2 yang2 。
- gong1 zhi1 hua4 xi1 ， chun1 yu3 qiu1 yang2 。
- ku4 ru2 song4 qia4 ， he2 shu3 sui4 rang2 。
- gong1 zhi1 hua4 xi1 ， min2 si1 yue4 kang1 。
- ming2 zhi1 shui3 xi1 ， qi2 liu2 mi2 mi2 。
- gong1 zhi1 qu4 xi1 ， jing1 qi2 yi3 ni3 。
- fu4 lao3 pan1 yuan2 ， jin4 shen1 fang1 gui3 。
- gong1 zhi1 qu4 xi1 ， zhan1 wang4 xi3 yi3 。
- ming2 zhi1 shui3 xi1 ， qi2 liu2 xie4 xie4 。
- gong1 zhi1 de2 xi1 ， ci3 bang1 suo3 kai4 。
- li4 zun1 qi2 hua4 ， ren2 huai2 qi2 hui4 。
- gong1 zhi1 de2 xi1 ， jiu3 er2 wu4 ti4 。
- ming2 zhi1 shui3 xi1 ， qi2 liu2 huo2 huo2 。
- gong1 zhi1 ming2 xi1 ， zi1 qi2 mi2 da2 。
- xiang2 yu2 chao2 ning2 ， qian1 yu2 sheng3 ta4 。
- gong1 zhi1 ming2 xi1 ， mo4 wo3 gan3 e4 。

## 注释

## 译文

## 赏析
