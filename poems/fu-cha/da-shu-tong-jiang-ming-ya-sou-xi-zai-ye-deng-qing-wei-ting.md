---
id: fu-cha-da-shu-tong-jiang-ming-ya-sou-xi-zai-ye-deng-qing-wei-ting
title: 大暑同蒋明亚叟熙载夜登清微亭
titlePinyin: da4 shu3 tong2 jiang3 ming2 ya4 sou3 xi1 zai3 ye4 deng1 qing1 wei1 ting2
titleSlug: da-shu-tong-jiang-ming-ya-sou-xi-zai-ye-deng-qing-wei-ting
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 土润伏新金，阳歊困亭午。
- 曦御驻征骖，朱光彻厚土。
- 鸟雀噪阶除，蛙蚓鸣草莽。
- 簿领抗尘容，茅簷庇环堵。
- 蜂虿乱绳床，蚊蟁隐雷鼓。
- 椶拂徒尔为，青蝇敢予侮。
- 避喧空百虑，对食但三吐。
- 举箑未摇风，挥汗已成雨。
- 那能整冠巾，谁复对宾主。
- 岂惟眩生花，坐觉气如缕。
- 南方有高楼，兀然蔽华宇。
- 抠衣倦跻攀，策杖愁伛偻。
- 俄顷叩云端，飘萧开洞府。
- 新凉飒尔来，旧暑脱然愈。
- 清池涌波澜，疏星穿牖户。
- 夜气袭冰霜，月明粲珪组。
- 乌鹊倦还飞，游鱼清可数。
- 珍菓走金盘，清谈挥玉麈。
- 群籁正嚣嚣，幽梦方栩栩。
- 何当食琼浆，一夕生毛羽。

## 拼音
- tu3 run4 fu2 xin1 jin1 ， yang2 xiao1 kun4 ting2 wu3 。
- xi1 yu4 zhu4 zheng1 can1 ， zhu1 guang1 che4 hou4 tu3 。
- niao3 que4 zao4 jie1 chu2 ， wa1 yin3 ming2 cao3 mang3 。
- bo2 ling3 kang4 chen2 rong2 ， mao2 yan2 bi4 huan2 du3 。
- feng1 chai4 luan4 sheng2 chuang2 ， wen2 wen2 yin3 lei2 gu3 。
- zong1 fu2 tu2 er3 wei4 ， qing1 ying2 gan3 yu3 wu3 。
- bi4 xuan1 kong1 bai3 lü4 ， dui4 shi2 dan4 san1 tu3 。
- ju3 sha4 wei4 yao2 feng1 ， hui1 han4 yi3 cheng2 yu3 。
- na4 neng2 zheng3 guan1 jin1 ， shui2 fu4 dui4 bin1 zhu3 。
- qi3 wei2 xuan4 sheng1 hua1 ， zuo4 jue2 qi4 ru2 lü3 。
- nan2 fang1 you3 gao1 lou2 ， wu4 ran2 bi4 hua2 yu3 。
- kou1 yi1 juan4 ji1 pan1 ， ce4 zhang4 chou2 yu3 lü3 。
- e2 qing3 kou4 yun2 duan1 ， piao1 xiao1 kai1 dong4 fu3 。
- xin1 liang2 sa4 er3 lai2 ， jiu4 shu3 tuo1 ran2 yu4 。
- qing1 chi2 yong3 bo1 lan2 ， shu1 xing1 chuan1 you3 hu4 。
- ye4 qi4 xi2 bing1 shuang1 ， yue4 ming2 can4 gui1 zu3 。
- wu1 que4 juan4 hai2 fei1 ， you2 yu2 qing1 ke3 shu4 。
- zhen1 guo3 zou3 jin1 pan2 ， qing1 tan2 hui1 yu4 zhu3 。
- qun2 lai4 zheng4 ao2 ao2 ， you1 meng4 fang1 xu3 xu3 。
- he2 dang1 shi2 qiong2 jiang1 ， yi4 xi1 sheng1 mao2 yu3 。

## 注释

## 译文

## 赏析
