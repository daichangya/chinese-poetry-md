---
id: fu-cha-ci-yun-zhu-lian-fu-deng-nan-lou
title: 次韵祝廉夫登南楼
titlePinyin: ci4 yun4 zhu4 lian2 fu1 deng1 nan2 lou2
titleSlug: ci-yun-zhu-lian-fu-deng-nan-lou
author: 傅察
authorPinyin: fu4 cha2
authorSlug: fu-cha
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 膏雨润四野，草木苏中干。
- 驾言共临眺，凌云陟层盘。
- 华宇荫曦日，溽暑随风阑。
- 清谈无俗好，茶果有余欢。
- 拨置簿领烦，憇此簟席安。
- 悠然得佳趣，可以寄簪冠。
- 耳目去局促，心体自广胖。
- 何如敛手版，触热事上官。
- 晚来纤霭霁，矫首欣遐观。
- 一鸟没天外，千林杳云端。
- 西山有爽气，浅绿浮巑岏。
- 翻疑图画里，未觉云梦宽。
- 萧萧林间蝉，已如咽暮寒。
- 直恐霜露至，归欤可忘餐。

## 拼音
- gao1 yu3 run4 si4 ye3 ， cao3 mu4 su1 zhong1 gan1 。
- jia4 yan2 gong4 lin2 tiao4 ， ling2 yun2 zhi4 ceng2 pan2 。
- hua2 yu3 yin4 xi1 ri4 ， ru4 shu3 sui2 feng1 lan2 。
- qing1 tan2 wu2 su2 hao3 ， cha2 guo3 you3 yu2 huan1 。
- bo1 zhi4 bo2 ling3 fan2 ， qi4 ci3 dian4 xi2 an1 。
- you1 ran2 de2 jia1 qu4 ， ke3 yi3 ji4 zan1 guan1 。
- er3 mu4 qu4 ju2 cu4 ， xin1 ti3 zi4 guang3 pang4 。
- he2 ru2 lian3 shou3 ban3 ， chu4 re4 shi4 shang4 guan1 。
- wan3 lai2 xian1 ai3 ji4 ， jiao3 shou3 xin1 xia2 guan1 。
- yi4 niao3 mei2 tian1 wai4 ， qian1 lin2 yao3 yun2 duan1 。
- xi1 shan1 you3 shuang3 qi4 ， qian3 lü4 fu2 cuan2 wan2 。
- fan1 yi2 tu2 hua4 li3 ， wei4 jue2 yun2 meng4 kuan1 。
- xiao1 xiao1 lin2 jian1 chan2 ， yi3 ru2 yan4 mu4 han2 。
- zhi2 kong3 shuang1 lu4 zhi4 ， gui1 yu2 ke3 wang4 can1 。

## 注释

## 译文

## 赏析
