---
id: zhang-bi-da-zhang-lang-zhong-fen-ji-han-lin-gong-yu-bi-ge
title: 答张郎中分寄翰林贡余笔歌
titlePinyin: da2 zhang1 lang2 zhong1 fen1 ji4 han4 lin2 gong4 yu2 bi3 ge1
titleSlug: da-zhang-lang-zhong-fen-ji-han-lin-gong-yu-bi-ge
author: 张碧
authorPinyin: zhang1 bi4
authorSlug: zhang-bi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圆金五寸轻错刀，天人摘落霜兔毛。
- 我之宗兄掌文檄，翰林分与神仙毫。
- 东风吹柳作金线，狂涌辞波力生健。
- 此时捧得江文通，五色光从掌中见。
- 江龙角嫩无精彩，尽日挥空射烟霭。
- 谁能邀得怀素来，晴明书破琉璃海。
- 扬雄得之《甘泉赋》，胸中白鳯无因飞。
- 他年拟把补造化，穿江入海剜天涯。
- 昨宵梦见欧率更，先来醉我黄金觥。
- 手擎瑟瑟三十斗，博归天上书《黄庭》。
- 梦中摆手不相许，怅望空乘碧云去。
- （《文房四谱》二《笔谱》）。

## 拼音
- yuan2 jin1 wu3 cun4 qing1 cuo4 dao1 ， tian1 ren2 zhai1 luo4 shuang1 tu4 mao2 。
- wo3 zhi1 zong1 xiong1 zhang3 wen2 xi2 ， han4 lin2 fen1 yu3 shen2 xian1 hao2 。
- dong1 feng1 chui1 liu3 zuo4 jin1 xian4 ， kuang2 yong3 ci2 bo1 li4 sheng1 jian4 。
- ci3 shi2 peng3 de2 jiang1 wen2 tong1 ， wu3 se4 guang1 cong2 zhang3 zhong1 jian4 。
- jiang1 long2 jiao3 nen4 wu2 jing1 cai3 ， jin4 ri4 hui1 kong1 she4 yan1 ai3 。
- shui2 neng2 yao1 de2 huai2 su4 lai2 ， qing2 ming2 shu1 po4 liu2 li2 hai3 。
- yang2 xiong2 de2 zhi1 《 gan1 quan2 fu4 》 ， xiong1 zhong1 bai2 feng4 wu2 yin1 fei1 。
- ta1 nian2 ni3 ba3 bu3 zao4 hua4 ， chuan1 jiang1 ru4 hai3 wan1 tian1 ya2 。
- zuo2 xiao1 meng4 jian4 ou1 lü4 geng4 ， xian1 lai2 zui4 wo3 huang2 jin1 gong1 。
- shou3 qing2 se4 se4 san1 shi2 dou3 ， bo2 gui1 tian1 shang4 shu1 《 huang2 ting2 》 。
- meng4 zhong1 bai3 shou3 bu4 xiang1 xu3 ， chang4 wang4 kong1 cheng2 bi4 yun2 qu4 。
- （ 《 wen2 fang2 si4 pu3 》 er4 《 bi3 pu3 》 ） 。

## 注释

## 译文

## 赏析
