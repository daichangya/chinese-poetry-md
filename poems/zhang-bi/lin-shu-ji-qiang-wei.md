---
id: zhang-bi-lin-shu-ji-qiang-wei
title: 林书记蔷薇
titlePinyin: lin2 shu1 ji4 qiang2 wei1
titleSlug: lin-shu-ji-qiang-wei
author: 张碧
authorPinyin: zhang1 bi4
authorSlug: zhang-bi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东风折尽诸花卉，是个亭台冷如水。黄鹂舌滑跳柳阴，
- 教看蔷薇吐金蕊。双成涌出琉璃宫，天香阔罩红熏笼。
- 西施晓下吴王殿，乱抛娇脸新匀浓。瑶姬学绣流苏幔，
- 绿夹殷红垂锦段。炎洲吹落满汀云，阮瑀庭前装一半。
- 醉且书怀还复吟，蜀笺影里霞光侵。秦娥晚凭栏干立，
- 柔枝坠落青罗襟。殷勤无波绿池水，为君作镜开妆蕊。

## 拼音
- dong1 feng1 zhe2 jin4 zhu1 hua1 hui4 ， shi4 ge4 ting2 tai2 leng3 ru2 shui3 。 huang2 li2 she2 hua2 tiao4 liu3 yin1 ，
- jiao4 kan4 qiang2 wei1 tu3 jin1 rui3 。 shuang1 cheng2 yong3 chu1 liu2 li2 gong1 ， tian1 xiang1 kuo4 zhao4 hong2 xun1 long2 。
- xi1 shi1 xiao3 xia4 wu2 wang2 dian4 ， luan4 pao1 jiao1 lian3 xin1 yun2 nong2 。 yao2 ji1 xue2 xiu4 liu2 su1 man4 ，
- lü4 jia2 yan1 hong2 chui2 jin3 duan4 。 yan2 zhou1 chui1 luo4 man3 ting1 yun2 ， ruan3 yu3 ting2 qian2 zhuang1 yi2 ban4 。
- zui4 qie3 shu1 huai2 hai2 fu4 yin2 ， shu3 jian1 ying3 li3 xia2 guang1 qin1 。 qin2 e2 wan3 ping2 lan2 gan1 li4 ，
- rou2 zhi1 zhui4 luo4 qing1 luo2 jin1 。 yin1 qin2 wu2 bo1 lü4 chi2 shui3 ， wei4 jun1 zuo4 jing4 kai1 zhuang1 rui3 。

## 注释

## 译文

## 赏析
