---
id: su-shun-yuan-shui-lun-lian-ju
title: 水轮联句
titlePinyin: shui3 lun2 lian2 ju4
titleSlug: shui-lun-lian-ju
author: 苏舜元
authorPinyin: su1 shun4 yuan2
authorSlug: su-shun-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 痛矣真源丧，纷纭物象来。
- 水轮今若此，世事亦宜哉。
- 上下车交辐，周旋斗转魁。
- 咸渊日微堕，仙窟月初开。
- 旁柅从为用，垂𫄠重亦回。
- 枘多初不晓，机密暗相该。
- 圃外沧浪泄，庭间霹雳摧。
- 玉飞千仞表，缨挂九泉隈。
- 翻覆殊难定，牵连巧自媒。
- 建瓴今比速，抱瓮此相哀。
- 平眡曾无觉，深窥遂可猜。
- 团团释子壁，轧轧燕王台。
- 解见陶埏运，宁观将毂推。
- 造端原有发，汲用始知材。
- 本异道家意，定遭怡士咍。
- 转圆非雅具，欹器有深灾。
- 持满忘前监，相倾自下催。
- 流风无以复，视此一裴回。

## 拼音
- tong4 yi3 zhen1 yuan2 sang4 ， fen1 yun2 wu4 xiang4 lai2 。
- shui3 lun2 jin1 ruo4 ci3 ， shi4 shi4 yi4 yi2 zai1 。
- shang4 xia4 che1 jiao1 fu2 ， zhou1 xuan2 dou4 zhuan3 kui2 。
- xian2 yuan1 ri4 wei1 duo4 ， xian1 ku1 yue4 chu1 kai1 。
- pang2 ni3 cong2 wei4 yong4 ， chui2 𫄠 zhong4 yi4 hui2 。
- rui4 duo1 chu1 bu4 xiao3 ， ji1 mi4 an4 xiang1 gai1 。
- pu3 wai4 cang1 lang4 xie4 ， ting2 jian1 pi1 li4 cui1 。
- yu4 fei1 qian1 ren4 biao3 ， ying1 gua4 jiu3 quan2 wei1 。
- fan1 fu4 shu1 nan2 ding4 ， qian1 lian2 qiao3 zi4 mei2 。
- jian4 ling2 jin1 bi3 su4 ， bao4 weng4 ci3 xiang1 ai1 。
- ping2 shi4 ceng2 wu2 jue2 ， shen1 kui1 sui4 ke3 cai1 。
- tuan2 tuan2 shi4 zi3 bi4 ， ya4 ya4 yan4 wang2 tai2 。
- jie3 jian4 tao2 shan1 yun4 ， ning2 guan1 jiang1 gu1 tui1 。
- zao4 duan1 yuan2 you3 fa1 ， ji2 yong4 shi3 zhi1 cai2 。
- ben3 yi4 dao4 jia1 yi4 ， ding4 zao1 yi2 shi4 hai1 。
- zhuan3 yuan2 fei1 ya3 ju4 ， qi1 qi4 you3 shen1 zai1 。
- chi2 man3 wang4 qian2 jian1 ， xiang1 qing1 zi4 xia4 cui1 。
- liu2 feng1 wu2 yi3 fu4 ， shi4 ci3 yi4 pei2 hui2 。

## 注释

## 译文

## 赏析
