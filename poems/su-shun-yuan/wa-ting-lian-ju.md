---
id: su-shun-yuan-wa-ting-lian-ju
title: 瓦亭联句
titlePinyin: wa3 ting2 lian2 ju4
titleSlug: wa-ting-lian-ju
author: 苏舜元
authorPinyin: su1 shun4 yuan2
authorSlug: su-shun-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴霜策策风呼虓，羌贼胆开凶燄豪。
- 赤胶脆折乳马健，汉野秋穟黄云高。
- 驱先老尩伏壮黠，裹以山壑鬼莫招。
- 烽台屹屹百丈起，但报平安摇桔槔。
- 喜闻羸师入吾地，主将踊跃士惰骄。
- 神锋前挥拥胜势，横阵立敌俱奔逃。
- 不知饵牵落槛穽，一麾发伏如惊飙。
- 重围八面鸟难度，相顾无路惟青霄。
- 地形窄束甲刺骨，眦裂不复能相鏖。
- 弃兵衮衮令不杀，部曲易主无纤嚣。
- 恸哭皇天未厌祸，空同无色劲气消。
- 狂童得志贱物命，陇上盘马为嬉遨。
- 苍皇林间健儿妇，翦纸沥酒呼嗷嗷。
- 将军疾趋占葬地，年年载柩争咸崤。
- 朝廷不惜好官爵，绛蜡刻印埋蓬蒿。
- 三公悲吟困数败，车上轻重如鸿毛。
- 白衣壮士气塞腹，愤勇不忍羞本朝。
- 重瞳三顾可易得，亮辈本亦生吾曹。
- 穷居哀牢厌咄咄，岁月奔激朱颜凋。
- 当年请行大明下，今日颓堕思南巢。
- 阳羡溪光逗苍玉，尺半健鲫烟中跳。
- 便欲买田学秧稻，不复与世争锱毫。
- 奈何三世奉恩泽，肯以躯命辞枯焦。
- 以知出处系大义，一饭四顾情如烧。
- 贺兰磨剑河饮马，颈系此贼期崇朝。
- 归来天下解倒挂，玉色蔼蔼宸欢饶。
- 笔倾江河纸云雾，叹颂天业包陶姚。

## 拼音
- yin1 shuang1 ce4 ce4 feng1 hu1 xiao1 ， qiang1 zei2 dan3 kai1 xiong1 yan4 hao2 。
- chi4 jiao1 cui4 zhe2 ru3 ma3 jian4 ， han4 ye3 qiu1 sui4 huang2 yun2 gao1 。
- qu1 xian1 lao3 wang1 fu2 zhuang4 xia2 ， guo3 yi3 shan1 he4 gui3 mo4 zhao1 。
- feng1 tai2 yi4 yi4 bai3 zhang4 qi3 ， dan4 bao4 ping2 an1 yao2 ju2 gao1 。
- xi3 wen2 lei2 shi1 ru4 wu2 di4 ， zhu3 jiang4 yong3 yue4 shi4 duo4 jiao1 。
- shen2 feng1 qian2 hui1 yong1 sheng4 shi4 ， heng2 zhen4 li4 di2 ju4 ben1 tao2 。
- bu4 zhi1 er3 qian1 luo4 kan3 jing3 ， yi4 hui1 fa1 fu2 ru2 jing1 biao1 。
- chong2 wei2 ba1 mian4 niao3 nan2 du4 ， xiang1 gu4 wu2 lu4 wei2 qing1 xiao1 。
- di4 xing2 zhai3 shu4 jia3 ci4 gu3 ， zi4 lie4 bu2 fu4 neng2 xiang1 ao2 。
- qi4 bing1 gun3 gun3 ling4 bu4 sha1 ， bu4 qu3 yi4 zhu3 wu2 xian1 ao2 。
- tong4 ku1 huang2 tian1 wei4 yan4 huo4 ， kong1 tong2 wu2 se4 jin4 qi4 xiao1 。
- kuang2 tong2 de2 zhi4 jian4 wu4 ming4 ， long3 shang4 pan2 ma3 wei4 xi1 ao2 。
- cang1 huang2 lin2 jian1 jian4 er2 fu4 ， jian3 zhi3 li4 jiu3 hu1 ao2 ao2 。
- jiang1 jun1 ji2 qu1 zhan4 zang4 di4 ， nian2 nian2 zai3 jiu4 zheng1 xian2 xiao2 。
- chao2 ting2 bu4 xi1 hao3 guan1 jue2 ， jiang4 la4 ke4 yin4 mai2 peng2 hao1 。
- san1 gong1 bei1 yin2 kun4 shu4 bai4 ， che1 shang4 qing1 zhong4 ru2 hong2 mao2 。
- bai2 yi1 zhuang4 shi4 qi4 sai1 fu4 ， fen4 yong3 bu4 ren3 xiu1 ben3 chao2 。
- zhong4 tong2 san1 gu4 ke3 yi4 de2 ， liang4 bei4 ben3 yi4 sheng1 wu2 cao2 。
- qiong2 ju1 ai1 lao2 yan4 duo1 duo1 ， sui4 yue4 ben1 ji1 zhu1 yan2 diao1 。
- dang1 nian2 qing3 xing2 da4 ming2 xia4 ， jin1 ri4 tui2 duo4 si1 nan2 chao2 。
- yang2 xian4 xi1 guang1 dou4 cang1 yu4 ， chi3 ban4 jian4 ji4 yan1 zhong1 tiao4 。
- bian4 yu4 mai3 tian2 xue2 yang1 dao4 ， bu2 fu4 yu3 shi4 zheng1 zi1 hao2 。
- nai4 he2 san1 shi4 feng4 en1 ze2 ， ken3 yi3 qu1 ming4 ci2 ku1 jiao1 。
- yi3 zhi1 chu1 chu4 xi4 da4 yi4 ， yi2 fan4 si4 gu4 qing2 ru2 shao1 。
- he4 lan2 mo2 jian4 he2 yin3 ma3 ， jing3 xi4 ci3 zei2 qi1 chong2 chao2 。
- gui1 lai2 tian1 xia4 jie3 dao3 gua4 ， yu4 se4 ai3 ai3 chen2 huan1 rao2 。
- bi3 qing1 jiang1 he2 zhi3 yun2 wu4 ， tan4 song4 tian1 ye4 bao1 tao2 yao2 。

## 注释

## 译文

## 赏析
