---
id: su-shun-yuan-jian-fu-ta-lian-ju
title: 荐福塔联句
titlePinyin: jian4 fu2 ta3 lian2 ju4
titleSlug: jian-fu-ta-lian-ju
author: 苏舜元
authorPinyin: su1 shun4 yuan2
authorSlug: su-shun-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 踊甓皇都壮，盘基紫宙雄。
- 山河供远目，薝户发高风。
- 梯险三休上，轮开一气中。
- 门当谷子午，影落陌西东。
- 韵铎翻天籁，危觚驻夕红。
- 侧聆悲下俗，仰面识长空。
- 绝若神挤至，深疑壑暗通。
- 人寰如蚁垤，身世甚秋蓬。
- 叹息兴亡地，沈吟制作工。
- 清思抱明月，狂欲把飞鸿。
- 去矣登临兴，巍乎造化功。
- 凉襟当爽垲，幽意入鸿蒙。
- 头角峰如揖，丹青树不同。
- 城郭回迤逦，阁殿失穹隆。
- 可使孤怀放，胡为万恨终。
- 何当得壮士，提取出尘笼。

## 拼音
- yong3 pi4 huang2 dou1 zhuang4 ， pan2 ji1 zi3 zhou4 xiong2 。
- shan1 he2 gong4 yuan3 mu4 ， zhan1 hu4 fa1 gao1 feng1 。
- ti1 xian3 san1 xiu1 shang4 ， lun2 kai1 yi2 qi4 zhong1 。
- men2 dang1 gu3 zi3 wu3 ， ying3 luo4 mo4 xi1 dong1 。
- yun4 duo2 fan1 tian1 lai4 ， wei1 gu1 zhu4 xi1 hong2 。
- ce4 ling2 bei1 xia4 su2 ， yang3 mian4 shi2 chang2 kong1 。
- jue2 ruo4 shen2 ji3 zhi4 ， shen1 yi2 he4 an4 tong1 。
- ren2 huan2 ru2 yi3 die2 ， shen1 shi4 shen4 qiu1 peng2 。
- tan4 xi1 xing1 wang2 di4 ， shen3 yin2 zhi4 zuo4 gong1 。
- qing1 si1 bao4 ming2 yue4 ， kuang2 yu4 ba3 fei1 hong2 。
- qu4 yi3 deng1 lin2 xing1 ， wei1 hu1 zao4 hua4 gong1 。
- liang2 jin1 dang1 shuang3 kai3 ， you1 yi4 ru4 hong2 meng2 。
- tou2 jiao3 feng1 ru2 yi1 ， dan1 qing1 shu4 bu4 tong2 。
- cheng2 guo1 hui2 yi3 li3 ， ge2 dian4 shi1 qiong2 long2 。
- ke3 shi3 gu1 huai2 fang4 ， hu2 wei4 wan4 hen4 zhong1 。
- he2 dang1 de2 zhuang4 shi4 ， ti2 qu3 chu1 chen2 long2 。

## 注释

## 译文

## 赏析
