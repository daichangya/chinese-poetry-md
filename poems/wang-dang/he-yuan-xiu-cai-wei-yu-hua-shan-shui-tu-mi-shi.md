---
id: wang-dang-he-yuan-xiu-cai-wei-yu-hua-shan-shui-tu-mi-shi
title: 何源秀才为予画山水图觅诗
titlePinyin: he2 yuan2 xiu4 cai2 wei4 yu3 hua4 shan1 shui3 tu2 mi4 shi1
titleSlug: he-yuan-xiu-cai-wei-yu-hua-shan-shui-tu-mi-shi
author: 王当
authorPinyin: wang2 dang1
authorSlug: wang-dang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤峰特立何巉巉，势与霄汉高两参。
- 左蟠右列分岭岫，俨若至尊朝子男。
- 怪予蜗室不盈丈，欲有异境超尘凡。
- 素缣挂壁故妥帖，平地作此千嵌岩。
- 云蒸雾结深莫测，长林大麓乱不芟。
- 想当变怪蛰龙虎，中有窟穴谁能探。
- 将崩未崩江动石，欲去不去风满帆。
- 山坳林阙见天际，隐约万里横烟岚。
- 嗟予质性素山野，视此丘壑心益耽。
- 斗升之粟真秣莝，野马垂耳就辔衔。
- 西山爽气日在望，吏卒侍侧严若监。
- 青鞋布袜弃不著，谁令自苦披青衫。
- 颇羞渔父驻短櫂，似笑大夫新被谗。
- 寄言鸟兽倘可侣，吾将从汝栖林峦。

## 拼音
- gu1 feng1 te4 li4 he2 chan2 chan2 ， shi4 yu3 xiao1 han4 gao1 liang3 can1 。
- zuo3 pan2 you4 lie4 fen1 ling3 xiu4 ， yan3 ruo4 zhi4 zun1 chao2 zi3 nan2 。
- guai4 yu3 wo1 shi4 bu4 ying2 zhang4 ， yu4 you3 yi4 jing4 chao1 chen2 fan2 。
- su4 jian1 gua4 bi4 gu4 tuo3 tie1 ， ping2 di4 zuo4 ci3 qian1 qian4 yan2 。
- yun2 zheng1 wu4 jie2 shen1 mo4 ce4 ， chang2 lin2 da4 lu4 luan4 bu4 shan1 。
- xiang3 dang1 bian4 guai4 zhe2 long2 hu3 ， zhong1 you3 ku1 xue2 shui2 neng2 tan4 。
- jiang1 beng1 wei4 beng1 jiang1 dong4 shi2 ， yu4 qu4 bu0 qu4 feng1 man3 fan1 。
- shan1 ao4 lin2 que1 jian4 tian1 ji4 ， yin3 yue1 wan4 li3 heng2 yan1 lan2 。
- jie1 yu3 zhi4 xing4 su4 shan1 ye3 ， shi4 ci3 qiu1 he4 xin1 yi4 dan1 。
- dou4 sheng1 zhi1 su4 zhen1 mo4 cuo4 ， ye3 ma3 chui2 er3 jiu4 pei4 xian2 。
- xi1 shan1 shuang3 qi4 ri4 zai4 wang4 ， li4 zu2 shi4 ce4 yan2 ruo4 jian1 。
- qing1 xie2 bu4 wa4 qi4 bu2 zhu4 ， shui2 ling4 zi4 ku3 pi1 qing1 shan1 。
- po1 xiu1 yu2 fu4 zhu4 duan3 zhao4 ， si4 xiao4 dai4 fu0 xin1 bei4 chan2 。
- ji4 yan2 niao3 shou4 tang3 ke3 lü3 ， wu2 jiang1 cong2 ru3 qi1 lin2 luan2 。

## 注释

## 译文

## 赏析
