---
id: wang-dang-xi-hua-gu-song-zhen-qing-zhai-qian
title: 戏画古松真清斋前
titlePinyin: xi4 hua4 gu3 song1 zhen1 qing1 zhai1 qian2
titleSlug: xi-hua-gu-song-zhen-qing-zhai-qian
author: 王当
authorPinyin: wang2 dang1
authorSlug: wang-dang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轮囷复离奇，不柏亦不栗。
- 吾庐非夏社，嘉树伊谁植。
- 刳心谢吹嘘，强骨余霹雳。
- 峥嵘历风霜，偃蹇岂朝夕。
- 客从何方来，一睹心眼惑。
- 怪此苍蛟龙，落莫依屋壁。
- 不知造物工，输写入笔力。
- 轻明绝纤埃，冥晦滴浓黑。
- 皮坚皵鳞甲，叶老攒予戟。
- 古工予不师，挥扫恣淋沥。
- 盘礴醉且狂，讵识韦与毕。
- 虽云不造极，要自出胸臆。
- 当知后凋操，不在翰墨迹。
- 地瘠山骨出，天低云气逼。
- 俯仰辄有碍，巨干那能直。
- 翻令栋梁姿，鬰屈自跼蹐。
- 安得少陵绢，一扫二千尺。
- 会看十八公，高压三品石。

## 拼音
- lun2 qun1 fu4 li2 qi2 ， bu4 bai3 yi4 bu2 li4 。
- wu2 lu2 fei1 xia4 she4 ， jia1 shu4 yi1 shui2 zhi2 。
- ku1 xin1 xie4 chui1 xu1 ， qiang2 gu3 yu2 pi1 li4 。
- zheng1 rong2 li4 feng1 shuang1 ， yan3 jian3 qi3 zhao1 xi1 。
- ke4 cong2 he2 fang1 lai2 ， yi4 du3 xin1 yan3 huo4 。
- guai4 ci3 cang1 jiao1 long2 ， luo4 mo4 yi1 wu1 bi4 。
- bu4 zhi1 zao4 wu4 gong1 ， shu1 xie3 ru4 bi3 li4 。
- qing1 ming2 jue2 xian1 ai1 ， ming2 hui4 di1 nong2 hei1 。
- pi2 jian1 que4 lin2 jia3 ， ye4 lao3 zan3 yu3 ji3 。
- gu3 gong1 yu3 bu4 shi1 ， hui1 sao3 zi4 lin2 li4 。
- pan2 bo2 zui4 qie3 kuang2 ， ju4 shi2 wei2 yu3 bi4 。
- sui1 yun2 bu2 zao4 ji2 ， yao4 zi4 chu1 xiong1 yi4 。
- dang1 zhi1 hou4 diao1 cao1 ， bu2 zai4 han4 mo4 ji4 。
- di4 ji2 shan1 gu3 chu1 ， tian1 di1 yun2 qi4 bi1 。
- fu3 yang3 zhe2 you3 ai4 ， ju4 gan1 na4 neng2 zhi2 。
- fan1 ling4 dong4 liang2 zi1 ， yu4 qu1 zi4 ju2 ji2 。
- an1 de2 shao3 ling2 juan4 ， yi4 sao3 er4 qian1 chi3 。
- hui4 kan4 shi2 ba1 gong1 ， gao1 ya1 san1 pin3 shi2 。

## 注释

## 译文

## 赏析
