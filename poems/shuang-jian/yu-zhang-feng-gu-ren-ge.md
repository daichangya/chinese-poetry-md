---
id: shuang-jian-yu-zhang-feng-gu-ren-ge
title: 豫章逢故人歌
titlePinyin: yu4 zhang1 feng2 gu4 ren2 ge1
titleSlug: yu-zhang-feng-gu-ren-ge
author: 双渐
authorPinyin: shuang1 jian4
authorSlug: shuang-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乐天尝日浔阳渚，舟中曾遇商人妇。
- 坐间因感琵琶声，为托微词写深诉。
- 因重佳人难再得，故言何必曾相识。
- 今日相逢相识人，青衫拭泪应无极。
- 我因从官临川去，豫章城下风帆驻。
- 续有翩翩画舸来，斜阳共系垂杨树。
- 绿窗相近未多时，红帘半动闻私语。
- 认得舟中是故人，从人来自韶阳路。
- 柔情脉脉不得通，余时冉冉时闻度。
- 借问舟中是谁氏，长自庐江佳丽地。
- 苏姓从来字小卿，桃叶桃根皆姊妹。
- 十岁清歌已遏云，十一朱颜妬桃李。
- 十二能描新月眉，十三解绾乌云髻。
- 乱花溪上偶相逢，一托深心许为壻。
- 翠鬟曾翦系平生，暗断金钗为盟誓。
- 无何官难两相忘，因兹流落来天际。
- 扬州一梦今何处，风月心情向谁诉。
- 筭来争似不相逢，空感当时无限事。
- 昔日风光曾作主，今日风光如蓦路。
- 肠断江头夜不眠，风帆明日东西去。

## 拼音
- le4 tian1 chang2 ri4 xun2 yang2 zhu3 ， zhou1 zhong1 ceng2 yu4 shang1 ren2 fu4 。
- zuo4 jian1 yin1 gan3 pi2 pa0 sheng1 ， wei4 tuo1 wei1 ci2 xie3 shen1 su4 。
- yin1 zhong4 jia1 ren2 nan2 zai4 de2 ， gu4 yan2 he2 bi4 ceng2 xiang1 shi2 。
- jin1 ri4 xiang1 feng2 xiang1 shi2 ren2 ， qing1 shan1 shi4 lei4 ying4 wu2 ji2 。
- wo3 yin1 cong2 guan1 lin2 chuan1 qu4 ， yu4 zhang1 cheng2 xia4 feng1 fan1 zhu4 。
- xu4 you3 pian1 pian1 hua4 ge3 lai2 ， xie2 yang2 gong4 xi4 chui2 yang2 shu4 。
- lü4 chuang1 xiang1 jin4 wei4 duo1 shi2 ， hong2 lian2 ban4 dong4 wen2 si1 yu3 。
- ren4 de0 zhou1 zhong1 shi4 gu4 ren2 ， cong2 ren2 lai2 zi4 shao2 yang2 lu4 。
- rou2 qing2 mo4 mo4 bu4 de2 tong1 ， yu2 shi2 ran3 ran3 shi2 wen2 du4 。
- jie4 wen4 zhou1 zhong1 shi4 shui2 shi4 ， chang2 zi4 lu2 jiang1 jia1 li4 di4 。
- su1 xing4 cong2 lai2 zi4 xiao3 qing1 ， tao2 ye4 tao2 gen1 jie1 zi3 mei4 。
- shi2 sui4 qing1 ge1 yi3 e4 yun2 ， shi2 yi1 zhu1 yan2 du4 tao2 li3 。
- shi2 er4 neng2 miao2 xin1 yue4 mei2 ， shi2 san1 jie3 wan3 wu1 yun2 ji4 。
- luan4 hua1 xi1 shang4 ou3 xiang1 feng2 ， yi4 tuo1 shen1 xin1 xu3 wei4 xu4 。
- cui4 huan2 ceng2 jian3 xi4 ping2 sheng1 ， an4 duan4 jin1 chai1 wei4 meng2 shi4 。
- wu2 he2 guan1 nan2 liang3 xiang1 wang4 ， yin1 zi1 liu2 luo4 lai2 tian1 ji4 。
- yang2 zhou1 yi2 meng4 jin1 he2 chu4 ， feng1 yue4 xin1 qing2 xiang4 shui2 su4 。
- suan4 lai2 zheng1 si4 bu4 xiang1 feng2 ， kong1 gan3 dang1 shi2 wu2 xian4 shi4 。
- xi1 ri4 feng1 guang1 ceng2 zuo4 zhu3 ， jin1 ri4 feng1 guang1 ru2 mo4 lu4 。
- chang2 duan4 jiang1 tou2 ye4 bu4 mian2 ， feng1 fan1 ming2 ri4 dong1 xi1 qu4 。

## 注释

## 译文

## 赏析
