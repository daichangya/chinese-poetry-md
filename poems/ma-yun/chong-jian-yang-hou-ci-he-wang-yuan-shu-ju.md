---
id: ma-yun-chong-jian-yang-hou-ci-he-wang-yuan-shu-ju
title: 重建羊侯祠和王原叔句
titlePinyin: chong2 jian4 yang2 hou2 ci2 he2 wang2 yuan2 shu1 ju4
titleSlug: chong-jian-yang-hou-ci-he-wang-yuan-shu-ju
author: 马云
authorPinyin: ma3 yun2
authorSlug: ma-yun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉水舒舒山崇崇，岧然岘首称清雄。
- 南方强吴恃割据，选命儒将登元戎。
- 太康以来千余载，荆州遗爱思羊公。
- 江山襟带号形胜，借此因成辅晋功。
- 公谓高贤事迹异，视之闲暇无匆匆。
- 测知当日登临意，景物亦与今朝同。
- 新就峰巅作亭舍，面势豁若凌烟虹。
- 苍苍云木望不尽，浩荡古意深何穷。
- 盘回小径至钓石，俯视凝碧相连通。
- 丛篁森束林蓊鬰，又从其下兴祠宫。
- 迅湍急濑鸣湱湱，浓岚翠霭霏蒙蒙。
- 晦晴气象随变易，朝昏万状殊初终。
- 阁老分符二千石，旟竿刻隼车画熊。
- 管内民租绝逋负，里社歌鼓欢年丰。
- 府门昼扃官事退，时引宾佐嬉其中。
- 崖条岭蔓杂丹白，涧花满眼罗青红。
- 磴道迤逦陟萦屈，飘若巾屦腾秋空。
- 岂独游观乐闲燕，图树佳政希前风。
- 经由粗得究本末，强颜模写惭非工。
- 音辞鄙俚虽一唱，下词寒苦无怡融。

## 拼音
- han4 shui3 shu1 shu1 shan1 chong2 chong2 ， tiao2 ran2 xian4 shou3 cheng1 qing1 xiong2 。
- nan2 fang1 qiang2 wu2 shi4 ge1 ju4 ， xuan3 ming4 ru2 jiang4 deng1 yuan2 rong2 。
- tai4 kang1 yi3 lai2 qian1 yu2 zai3 ， jing1 zhou1 yi2 ai4 si1 yang2 gong1 。
- jiang1 shan1 jin1 dai4 hao4 xing2 sheng4 ， jie4 ci3 yin1 cheng2 fu3 jin4 gong1 。
- gong1 wei4 gao1 xian2 shi4 ji4 yi4 ， shi4 zhi1 xian2 xia2 wu2 cong1 cong1 。
- ce4 zhi1 dang1 ri4 deng1 lin2 yi4 ， jing3 wu4 yi4 yu3 jin1 chao2 tong2 。
- xin1 jiu4 feng1 dian1 zuo4 ting2 she4 ， mian4 shi4 huo1 ruo4 ling2 yan1 hong2 。
- cang1 cang1 yun2 mu4 wang4 bu2 jin4 ， hao4 dang4 gu3 yi4 shen1 he2 qiong2 。
- pan2 hui2 xiao3 jing4 zhi4 diao4 shi2 ， fu3 shi4 ning2 bi4 xiang1 lian2 tong1 。
- cong2 huang2 sen1 shu4 lin2 weng3 yu4 ， you4 cong2 qi2 xia4 xing1 ci2 gong1 。
- xun4 tuan1 ji2 lai4 ming2 huo4 huo4 ， nong2 lan2 cui4 ai3 fei1 meng2 meng2 。
- hui4 qing2 qi4 xiang4 sui2 bian4 yi4 ， chao2 hun1 wan4 zhuang4 shu1 chu1 zhong1 。
- ge2 lao3 fen1 fu2 er4 qian1 shi2 ， yu2 gan1 ke4 sun3 che1 hua4 xiong2 。
- guan3 nei4 min2 zu1 jue2 bu1 fu4 ， li3 she4 ge1 gu3 huan1 nian2 feng1 。
- fu3 men2 zhou4 jiong1 guan1 shi4 tui4 ， shi2 yin3 bin1 zuo3 xi1 qi2 zhong1 。
- ya2 tiao2 ling3 man4 za2 dan1 bai2 ， jian4 hua1 man3 yan3 luo2 qing1 hong2 。
- deng4 dao4 yi3 li3 zhi4 ying2 qu1 ， piao1 ruo4 jin1 ju4 teng2 qiu1 kong1 。
- qi3 du2 you2 guan1 le4 xian2 yan4 ， tu2 shu4 jia1 zheng4 xi1 qian2 feng1 。
- jing1 you2 cu1 de2 jiu1 ben3 mo4 ， qiang2 yan2 mo2 xie3 can2 fei1 gong1 。
- yin1 ci2 bi3 li3 sui1 yi2 chang4 ， xia4 ci2 han2 ku3 wu2 yi2 rong2 。

## 注释

## 译文

## 赏析
