---
id: wu-shen-fu-shou-zhu-bo
title: 寿主簿
titlePinyin: shou4 zhu3 bo2
titleSlug: shou-zhu-bo
author: 吴申甫
authorPinyin: wu2 shen1 fu3
authorSlug: wu-shen-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武夷之山奇而青，九曲之水秀且清。
- 山奇水秀佳气萃，孕毓多少名公卿。
- 世运推来五百岁，岳渎又应一贤生。
- 相国萧何储大昴，谪仙李白扶长庚。
- 拍塞家声今几载，云来见此千人英。
- 年少万卷付一读，胸中霜气秋空横。
- 骅骝不作伏枥态，梦寐抵掌收功名。
- 属时绿林肆分扰，邻疆鼎沸无遑宁。
- 笑看吴钩应嚼齿，折冲不辞鞍马尘。
- 发输红腐活饥殍，呻吟变作讴歌声。
- 勾稽讵足究施设，直须舟楫济通津。
- 幕府筹功居第一，联翩奏剡飞天庭。
- 日边消息清夜至，芝泥炳焕皇恩新。
- 铨闱行脱囊中颖，佩玉鸣珂游帝京。
- 书云过后两旬及，还是霄躔初度辰。
- 和气恰随阳气转，台星还并寿星明。
- 北山底处香风动，湖山里外祥烟轻。
- 帏罗幙绣玳筵列，歌珠舞翠金壶倾。
- 未祝修身如成子，未祝庞眉偕钱铿。
- 但愿登金仍步玉，盐梅商鼎早调羹。
- 归来武夷溪九曲，幔亭曾孙旋寻盟。
- 眉寿堂中恣盘礴，摩挲铜狄细推评。
- 武夷之山比公寿，与公千岁同峥嵘。
- 九曲之水酿公酒，与公千岁供寿觥。
- 我亦更办诗千首，一年一首伸贺诚。

## 拼音
- wu3 yi2 zhi1 shan1 qi2 er2 qing1 ， jiu3 qu1 zhi1 shui3 xiu4 qie3 qing1 。
- shan1 qi2 shui3 xiu4 jia1 qi4 cui4 ， yun4 yu4 duo1 shao3 ming2 gong1 qing1 。
- shi4 yun4 tui1 lai2 wu3 bai3 sui4 ， yue4 du2 you4 ying4 yi4 xian2 sheng1 。
- xiang4 guo2 xiao1 he2 chu3 da4 mao3 ， zhe2 xian1 li3 bai2 fu2 chang2 geng1 。
- pai1 sai1 jia1 sheng1 jin1 ji3 zai3 ， yun2 lai2 jian4 ci3 qian1 ren2 ying1 。
- nian2 shao4 wan4 juan4 fu4 yi4 du2 ， xiong1 zhong1 shuang1 qi4 qiu1 kong1 heng2 。
- hua2 liu2 bu2 zuo4 fu2 li4 tai4 ， meng4 mei4 di3 zhang3 shou1 gong1 ming2 。
- shu3 shi2 lu4 lin2 si4 fen1 rao3 ， lin2 jiang1 ding3 fei4 wu2 huang2 ning2 。
- xiao4 kan4 wu2 gou1 ying4 jiao2 chi3 ， zhe2 chong1 bu4 ci2 an1 ma3 chen2 。
- fa1 shu1 hong2 fu3 huo2 ji1 piao3 ， shen1 yin2 bian4 zuo4 ou1 ge1 sheng1 。
- gou1 ji1 ju4 zu2 jiu1 shi1 she4 ， zhi2 xu1 zhou1 ji2 ji4 tong1 jin1 。
- mu4 fu3 chou2 gong1 ju1 di4 yi1 ， lian2 pian1 zou4 yan3 fei1 tian1 ting2 。
- ri4 bian1 xiao1 xi1 qing1 ye4 zhi4 ， zhi1 ni2 bing3 huan4 huang2 en1 xin1 。
- quan2 wei2 xing2 tuo1 nang2 zhong1 ying3 ， pei4 yu4 ming2 ke1 you2 di4 jing1 。
- shu1 yun2 guo4 hou4 liang3 xun2 ji2 ， hai2 shi4 xiao1 chan2 chu1 du4 chen2 。
- he2 qi4 qia4 sui2 yang2 qi4 zhuan3 ， tai2 xing1 hai2 bing4 shou4 xing1 ming2 。
- bei3 shan1 di3 chu4 xiang1 feng1 dong4 ， hu2 shan1 li3 wai4 xiang2 yan1 qing1 。
- wei2 luo2 mu4 xiu4 dai4 yan2 lie4 ， ge1 zhu1 wu3 cui4 jin1 hu2 qing1 。
- wei4 zhu4 xiu1 shen1 ru2 cheng2 zi3 ， wei4 zhu4 pang2 mei2 xie2 qian2 keng1 。
- dan4 yuan4 deng1 jin1 reng2 bu4 yu4 ， yan2 mei2 shang1 ding3 zao3 tiao2 geng1 。
- gui1 lai2 wu3 yi2 xi1 jiu3 qu1 ， man4 ting2 zeng1 sun1 xuan2 xun2 meng2 。
- mei2 shou4 tang2 zhong1 zi4 pan2 bo2 ， mo2 suo1 tong2 di2 xi4 tui1 ping2 。
- wu3 yi2 zhi1 shan1 bi3 gong1 shou4 ， yu3 gong1 qian1 sui4 tong2 zheng1 rong2 。
- jiu3 qu1 zhi1 shui3 niang4 gong1 jiu3 ， yu3 gong1 qian1 sui4 gong4 shou4 gong1 。
- wo3 yi4 geng4 ban4 shi1 qian1 shou3 ， yi4 nian2 yi4 shou3 shen1 he4 cheng2 。

## 注释

## 译文

## 赏析
