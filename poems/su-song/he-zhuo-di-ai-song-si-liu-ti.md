---
id: su-song-he-zhuo-di-ai-song-si-liu-ti
title: 和棁弟矮松寺留题
titlePinyin: he2 zhuo1 di4 ai3 song1 si4 liu2 ti2
titleSlug: he-zhuo-di-ai-song-si-liu-ti
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曲干隠腾蛇，樛枝展翠华。
- 何年乔岳种，移植法王家。
- 得地烟云润，盘根岁月赊。
- 纵横齐殿角，偃蹇拂檐牙。
- 数粒宜充酿，收黄好代茶。
- 风生惊砌鹤，日照乱城鸦。
- 墙仞高藏节，河津暗长芽。
- 息阴人接席，题壁字如麻。
- 据类眠梧隠，攀疑抟兽拏。
- 宫槐低可并，谯桧大无加。
- 虽异明堂柱，终同象载车。
- 殷勤与封殖，莫使溷尘沙。

## 拼音
- qu3 gan1 yin3 teng2 she2 ， jiu1 zhi1 zhan3 cui4 hua2 。
- he2 nian2 qiao2 yue4 zhong3 ， yi2 zhi2 fa3 wang2 jia1 。
- de2 di4 yan1 yun2 run4 ， pan2 gen1 sui4 yue4 she1 。
- zong4 heng2 qi2 dian4 jiao3 ， yan3 jian3 fu2 yan2 ya2 。
- shu4 li4 yi2 chong1 niang4 ， shou1 huang2 hao3 dai4 cha2 。
- feng1 sheng1 jing1 qi4 he4 ， ri4 zhao4 luan4 cheng2 ya1 。
- qiang2 ren4 gao1 cang2 jie2 ， he2 jin1 an4 chang2 ya2 。
- xi1 yin1 ren2 jie1 xi2 ， ti2 bi4 zi4 ru2 ma2 。
- ju4 lei4 mian2 wu2 yin3 ， pan1 yi2 tuan2 shou4 na2 。
- gong1 huai2 di1 ke3 bing4 ， qiao2 gui4 da4 wu2 jia1 。
- sui1 yi4 ming2 tang2 zhu4 ， zhong1 tong2 xiang4 zai3 che1 。
- yin1 qin2 yu3 feng1 zhi2 ， mo4 shi3 hun4 chen2 sha1 。

## 注释

## 译文

## 赏析
