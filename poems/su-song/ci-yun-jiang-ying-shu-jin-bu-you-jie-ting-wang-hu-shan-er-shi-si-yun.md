---
id: su-song-ci-yun-jiang-ying-shu-jin-bu-you-jie-ting-wang-hu-shan-er-shi-si-yun
title: 次韵蒋颖叔金部游介亭望湖山二十四韵
titlePinyin: ci4 yun4 jiang3 ying3 shu1 jin1 bu4 you2 jie4 ting2 wang4 hu2 shan1 er4 shi2 si4 yun4
titleSlug: ci-yun-jiang-ying-shu-jin-bu-you-jie-ting-wang-hu-shan-er-shi-si-yun
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昨来余杭，孟陬值杓建。
- 春色正融怡，皇华纡睠眄。
- 言此佳山水，巧丽极怪变。
- 有如画屏风，罗列围四面。
- 城南古浮图，又为一郡冠。
- 联驱松径中，信步苍崖畔。
- 莓苔粘履屐，虬枝拂簪弁。
- 纵览识高深，顾慕增诧叹。
- 心迷真赏奇，意觉旅游倦。
- 物色虽难穷，指注亦粗遍。
- 楼台鬰相望，无异挂盘线。
- 向非适幽遐，何由尽闻见。
- 惟昔吴越君，塔庙务华焕。
- 依山镌大像，叠石累高岸。
- 经构无已时，赀费岂复算。
- 较其舆地中，佛寺占过半。
- 荣华一朝尽，金石空残片。
- 款识刻犹存，排衙行不乱。
- 虚亭复增修，郡府余壮观。
- 故人柏台彦，早岁历监殿。
- 自从交臂来，几回伤聚散。
- 声光日以高，使节复频换。
- 江湖偶追陪，旬浃停车传。
- 更有山林期，兹焉适予愿。

## 拼音
- wo3 zuo2 lai2 yu2 hang2 ， meng4 zou1 zhi2 shao2 jian4 。
- chun1 se4 zheng4 rong2 yi2 ， huang2 hua2 yu1 juan4 mian3 。
- yan2 ci3 jia1 shan1 shui3 ， qiao3 li4 ji2 guai4 bian4 。
- you3 ru2 hua4 ping2 feng1 ， luo2 lie4 wei2 si4 mian4 。
- cheng2 nan2 gu3 fu2 tu2 ， you4 wei4 yi2 jun4 guan1 。
- lian2 qu1 song1 jing4 zhong1 ， xin4 bu4 cang1 ya2 pan4 。
- mei2 tai2 nian2 lü3 ji1 ， qiu2 zhi1 fu2 zan1 bian4 。
- zong4 lan3 shi2 gao1 shen1 ， gu4 mu4 zeng1 cha4 tan4 。
- xin1 mi2 zhen1 shang3 qi2 ， yi4 jue2 lü3 you2 juan4 。
- wu4 se4 sui1 nan2 qiong2 ， zhi3 zhu4 yi4 cu1 bian4 。
- lou2 tai2 yu4 xiang1 wang4 ， wu2 yi4 gua4 pan2 xian4 。
- xiang4 fei1 shi4 you1 xia2 ， he2 you2 jin4 wen2 jian4 。
- wei2 xi1 wu2 yue4 jun1 ， ta3 miao4 wu4 hua2 huan4 。
- yi1 shan1 juan1 da4 xiang4 ， die2 shi2 lei4 gao1 an4 。
- jing1 gou4 wu2 yi3 shi2 ， zi1 fei4 qi3 fu4 suan4 。
- jiao4 qi2 yu2 di4 zhong1 ， fo2 si4 zhan4 guo4 ban4 。
- rong2 hua2 yi4 chao2 jin4 ， jin1 shi2 kong1 can2 pian4 。
- kuan3 zhi4 ke4 you2 cun2 ， pai2 ya2 xing2 bu2 luan4 。
- xu1 ting2 fu4 zeng1 xiu1 ， jun4 fu3 yu2 zhuang4 guan1 。
- gu4 ren2 bai3 tai2 yan4 ， zao3 sui4 li4 jian1 dian4 。
- zi4 cong2 jiao1 bi4 lai2 ， ji3 hui2 shang1 ju4 san4 。
- sheng1 guang1 ri4 yi3 gao1 ， shi3 jie2 fu4 pin2 huan4 。
- jiang1 hu2 ou3 zhui1 pei2 ， xun2 jia1 ting2 che1 chuan2 。
- geng4 you3 shan1 lin2 qi1 ， zi1 yan1 shi4 yu3 yuan4 。

## 注释

## 译文

## 赏析
