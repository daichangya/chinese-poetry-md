---
id: su-song-he-lin-cheng-zhi-wu-ti-xi-lin
title: 和林成之五题 西邻
titlePinyin: he2 lin2 cheng2 zhi1 wu3 ti2   xi1 lin2
titleSlug: he-lin-cheng-zhi-wu-ti-xi-lin
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西邻击鼓北邻听，饮马持戈密相应。
- 一朝奋跃事争锋，朔气充盈夸战胜。
- 中原太平日已久，刃顿兵闲空细柳。
- 二疆款附岁奔驰，捆载金缯萃渊薮。
- 饫肥服煖四十年，但欲包藏忘德厚。
- 谋夫愤愤壮士忧，屡献忠言曾苦口。
- 庙堂尚论正无为，肯向平时议攻守。
- 朔方三十有六郡，户敛家输佐行阵。
- 非无硕画破妖巢，直遣万里威棱振。
- 皇天爱人犹赤子，纵欲敺之言亦讱。
- 彼方束手听誓盟，重获岁时贽琛賮。
- 斯民怀德乐休兵，戍卒归来解锋刃。
- 皆言邻徼复清夷，嗟哉异类终难信。

## 拼音
- xi1 lin2 ji1 gu3 bei3 lin2 ting1 ， yin3 ma3 chi2 ge1 mi4 xiang1 ying4 。
- yi4 chao2 fen4 yue4 shi4 zheng1 feng1 ， shuo4 qi4 chong1 ying2 kua1 zhan4 sheng4 。
- zhong1 yuan2 tai4 ping2 ri4 yi3 jiu3 ， ren4 dun4 bing1 xian2 kong1 xi4 liu3 。
- er4 jiang1 kuan3 fu4 sui4 ben1 chi2 ， kun3 zai3 jin1 zeng1 cui4 yuan1 sou3 。
- yu4 fei2 fu2 xuan1 si4 shi2 nian2 ， dan4 yu4 bao1 cang2 wang4 de2 hou4 。
- mou2 fu1 fen4 fen4 zhuang4 shi4 you1 ， lü3 xian4 zhong1 yan2 ceng2 ku3 kou3 。
- miao4 tang2 shang4 lun4 zheng4 wu2 wei2 ， ken3 xiang4 ping2 shi2 yi4 gong1 shou3 。
- shuo4 fang1 san1 shi2 you3 liu4 jun4 ， hu4 lian3 jia1 shu1 zuo3 xing2 zhen4 。
- fei1 wu2 shuo4 hua4 po4 yao1 chao2 ， zhi2 qian3 wan4 li3 wei1 leng2 zhen4 。
- huang2 tian1 ai4 ren2 you2 chi4 zi3 ， zong4 yu4 qu1 zhi1 yan2 yi4 ren4 。
- bi3 fang1 shu4 shou3 ting1 shi4 meng2 ， zhong4 huo4 sui4 shi2 zhi4 chen1 jin4 。
- si1 min2 huai2 de2 le4 xiu1 bing1 ， shu4 zu2 gui1 lai2 jie3 feng1 ren4 。
- jie1 yan2 lin2 jiao3 fu4 qing1 yi2 ， jie1 zai1 yi4 lei4 zhong1 nan2 xin4 。

## 注释

## 译文

## 赏析
