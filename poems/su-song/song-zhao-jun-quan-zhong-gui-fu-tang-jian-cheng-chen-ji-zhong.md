---
id: su-song-song-zhao-jun-quan-zhong-gui-fu-tang-jian-cheng-chen-ji-zhong
title: 送赵君权中归福唐兼呈陈季中
titlePinyin: song4 zhao4 jun1 quan2 zhong1 gui1 fu2 tang2 jian1 cheng2 chen2 ji4 zhong1
titleSlug: song-zhao-jun-quan-zhong-gui-fu-tang-jian-cheng-chen-ji-zhong
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赵子抱经术，儒林挺孤秀。
- 策足入上庠，高谊诸生右。
- 秋闱再程文，怀宝不见售。
- 京师首善地，翘然俊贤囿。
- 朝廷举新诏，多士四方走。
- 主司搜择艰，有如羿张彀。
- 小善或不遗，宁当舍良茂。
- 岂非绳准高，刀尺下难就。
- 得丧不在己，自信非我疚。
- 岁穷感亲心，倚门方远候。
- 都亭谢知己，飘飘拂归袖。
- 乐彼闽中幽，里中贤友旧。
- 且复从其游，行义益充厚。
- 道存贵有用，独善古所陋。
- 明时无滞才，子行当勉懋。

## 拼音
- zhao4 zi3 bao4 jing1 shu4 ， ru2 lin2 ting3 gu1 xiu4 。
- ce4 zu2 ru4 shang4 xiang2 ， gao1 yi4 zhu1 sheng1 you4 。
- qiu1 wei2 zai4 cheng2 wen2 ， huai2 bao3 bu2 jian4 shou4 。
- jing1 shi1 shou3 shan4 di4 ， qiao4 ran2 jun4 xian2 you4 。
- chao2 ting2 ju3 xin1 zhao4 ， duo1 shi4 si4 fang1 zou3 。
- zhu3 si1 sou1 ze2 jian1 ， you3 ru2 yi4 zhang1 gou4 。
- xiao3 shan4 huo4 bu4 yi2 ， ning2 dang1 she4 liang2 mao4 。
- qi3 fei1 sheng2 zhun3 gao1 ， dao1 chi3 xia4 nan2 jiu4 。
- de2 sang4 bu2 zai4 ji3 ， zi4 xin4 fei1 wo3 jiu4 。
- sui4 qiong2 gan3 qin1 xin1 ， yi3 men2 fang1 yuan3 hou4 。
- dou1 ting2 xie4 zhi1 ji3 ， piao1 piao1 fu2 gui1 xiu4 。
- le4 bi3 min3 zhong1 you1 ， li3 zhong1 xian2 you3 jiu4 。
- qie3 fu4 cong2 qi2 you2 ， xing2 yi4 yi4 chong1 hou4 。
- dao4 cun2 gui4 you3 yong4 ， du2 shan4 gu3 suo3 lou4 。
- ming2 shi2 wu2 zhi4 cai2 ， zi3 hang2 dang0 mian3 mao4 。

## 注释

## 译文

## 赏析
