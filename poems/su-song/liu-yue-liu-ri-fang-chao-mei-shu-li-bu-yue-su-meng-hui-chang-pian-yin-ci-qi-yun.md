---
id: su-song-liu-yue-liu-ri-fang-chao-mei-shu-li-bu-yue-su-meng-hui-chang-pian-yin-ci-qi-yun
title: 六月六日访晁美叔吏部越宿蒙惠长篇因次其韵
titlePinyin: liu4 yue4 liu4 ri4 fang3 chao2 mei3 shu1 li4 bu4 yue4 su4 meng2 hui4 chang2 pian1 yin1 ci4 qi2 yun4
titleSlug: liu-yue-liu-ri-fang-chao-mei-shu-li-bu-yue-su-meng-hui-chang-pian-yin-ci-qi-yun
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近伏值休澣，端居无所为。
- 触热事造请，有如褦襶诗。
- 偶到昭德里，主人不吾非。
- 惟今吏部郎，望清秩非卑。
- 而与两铨选，事联相附离。
- 每听人物论，尤详台阁仪。
- 沿袭寻本原，左右逢津涯。
- 登朝鬓犹绿，继世衣仍缁。
- 欢然久相接，甚矣嗟吾衰。
- 谁言同趣舍，何力能嘘吹。
- 但惭蒹葭陋，坐对琼林枝。
- 时或把书卷，不厌颜生饥。
- 间亦忘形骸，任讥嗣宗痴。
- 喜君方得涂，骞腾复何疑。
- 岂此哀乌省，能留威凤姿。
- 君才适时用，早闻天子知。
- 荷囊与鸣玉，献纳无不宜。
- 宁校岁月劳，求为法令师。

## 拼音
- jin4 fu2 zhi2 xiu1 huan4 ， duan1 ju1 wu2 suo3 wei4 。
- chu4 re4 shi4 zao4 qing3 ， you3 ru2 nai4 dai4 shi1 。
- ou3 dao4 zhao1 de2 li3 ， zhu3 ren2 bu4 wu2 fei1 。
- wei2 jin1 li4 bu4 lang2 ， wang4 qing1 zhi4 fei1 bei1 。
- er2 yu3 liang3 quan2 xuan3 ， shi4 lian2 xiang1 fu4 li2 。
- mei3 ting1 ren2 wu4 lun4 ， you2 xiang2 tai2 ge2 yi2 。
- yan2 xi2 xun2 ben3 yuan2 ， zuo3 you4 feng2 jin1 ya2 。
- deng1 chao2 bin4 you2 lü4 ， ji4 shi4 yi1 reng2 zi1 。
- huan1 ran2 jiu3 xiang1 jie1 ， shen4 yi3 jie1 wu2 shuai1 。
- shui2 yan2 tong2 qu4 she4 ， he2 li4 neng2 xu1 chui1 。
- dan4 can2 jian1 jia1 lou4 ， zuo4 dui4 qiong2 lin2 zhi1 。
- shi2 huo4 ba3 shu1 juan4 ， bu2 yan4 yan2 sheng1 ji1 。
- jian1 yi4 wang4 xing2 hai2 ， ren4 ji1 si4 zong1 chi1 。
- xi3 jun1 fang1 de2 tu2 ， qian1 teng2 fu4 he2 yi2 。
- qi3 ci3 ai1 wu1 sheng3 ， neng2 liu2 wei1 feng4 zi1 。
- jun1 cai2 shi4 shi2 yong4 ， zao3 wen2 tian1 zi3 zhi1 。
- he2 nang2 yu3 ming2 yu4 ， xian4 na4 wu2 bu4 yi2 。
- ning2 xiao4 sui4 yue4 lao2 ， qiu2 wei4 fa3 ling4 shi1 。

## 注释

## 译文

## 赏析
