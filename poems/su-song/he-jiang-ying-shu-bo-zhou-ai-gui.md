---
id: su-song-he-jiang-ying-shu-bo-zhou-ai-gui
title: 和蒋颖叔亳州矮桧
titlePinyin: he2 jiang3 ying3 shu1 bo2 zhou1 ai3 gui4
titleSlug: he-jiang-ying-shu-bo-zhou-ai-gui
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桧生本修直，此种特殊异。
- 高不盈寻丈，广乃遍阶砌。
- 短干自坚强，附枝交荫翳。
- 森然葆羽欹，隠若虬龙坠。
- 不知何代有，木老色弥翠。
- 尝闻古仙者，应化在兹地。
- 手植有遗迹，深根几千岁。
- 神灵应护持，道宫存款识。
- 自此物色繁，因为圃人利。
- 封殖虽地宜，屈蟠由巧智。
- 以彼凌云姿，还同蔽牛类。
- 拳曲如能寿，轮囷不为器。
- 谁云矫生质，终亦遗世累。
- 诗伯一留题，禅丛重增贵。
- 岂若榴柽然，空传草木记。

## 拼音
- gui4 sheng1 ben3 xiu1 zhi2 ， ci3 zhong3 te4 shu1 yi4 。
- gao1 bu4 ying2 xun2 zhang4 ， guang3 nai3 bian4 jie1 qi4 。
- duan3 gan1 zi4 jian1 qiang2 ， fu4 zhi1 jiao1 yin4 yi4 。
- sen1 ran2 bao3 yu3 qi1 ， yin3 ruo4 qiu2 long2 zhui4 。
- bu4 zhi1 he2 dai4 you3 ， mu4 lao3 se4 mi2 cui4 。
- chang2 wen2 gu3 xian1 zhe3 ， ying4 hua4 zai4 zi1 di4 。
- shou3 zhi2 you3 yi2 ji4 ， shen1 gen1 ji3 qian1 sui4 。
- shen2 ling2 ying4 hu4 chi2 ， dao4 gong1 cun2 kuan3 zhi4 。
- zi4 ci3 wu4 se4 fan2 ， yin1 wei4 pu3 ren2 li4 。
- feng1 zhi2 sui1 di4 yi2 ， qu1 pan2 you2 qiao3 zhi4 。
- yi3 bi3 ling2 yun2 zi1 ， hai2 tong2 bi4 niu2 lei4 。
- quan2 qu3 ru2 neng2 shou4 ， lun2 qun1 bu2 wei4 qi4 。
- shui2 yun2 jiao3 sheng1 zhi4 ， zhong1 yi4 yi2 shi4 lei4 。
- shi1 bo2 yi4 liu2 ti2 ， chan2 cong2 zhong4 zeng1 gui4 。
- qi3 ruo4 liu2 cheng1 ran2 ， kong1 chuan2 cao3 mu4 ji4 。

## 注释

## 译文

## 赏析
