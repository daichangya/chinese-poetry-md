---
id: su-song-lin-ci-zhong-shi-ji-zhui-he-zhe-xi-san-xian-shu-meng-shi-qi-jian-xu-wei--6162b458
title: 林次中示及追和浙西三贤述梦诗其间叙卫公事几尽辄拾其遗逸再次前韵
titlePinyin: lin2 ci4 zhong1 shi4 ji2 zhui1 he2 zhe4 xi1 san1 xian2 shu4 meng4 shi1 qi2 jian1 xu4 wei4 gong1 shi4 ji3 jin4 zhe2 shi2 qi2 yi2 yi4 zai4 ci4 qian2 yun4
titleSlug: lin-ci-zhong-shi-ji-zhui-he-zhe-xi-san-xian-shu-meng-shi-qi-jian-xu-wei--6162b458
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曾览三贤述，吟哦日几遭。
- 文章追李杜，赠答拟刘曹。
- 二相逢辰早，中山擅价高。
- 才华固相若，光焰实难韬。
- 智决推安邑，超腾自髧髦。
- 武谋家府秘，晋祝史君褒。
- 任重函牛鼎，投虚剸兕刀。
- 内庭才视草，同列便栖毫。
- 夷夏欣宁谧，揄扬颂戢櫜。
- 台乌栖直舍，廏马借拳毛。
- 对数开宣室，忠逾谏馆陶。
- 丝纶长庆制，奴仆楚人骚。
- 双节分千骑，沧波看六鼇。
- 带垂金错落，服赐锦葡萄。
- 忧国常箴衮，延宾罕置醪。
- 韦平门素贵，周邵职奚叨。
- 在镇民除瘼，还朝雨润膏。
- 星霜恩感旧，休沐事忘劳。
- 去蠹过蟊蠈，防仇甚猘獒。
- 躬仍主戎索，手不释书绦。
- 相以父年入，权因主眷操。
- 神锋虽爽爽，灵府亦忉忉。
- 乌岭无遗镞，维城独赠袍。
- 风波消横议，枳棘奈群豪。
- 既悟方城语，何由别墅遨。
- 间言多斐贝，闲地少蹊桃。
- 世路山川险，愁肠冰炭熬。
- 两朝空献替，万里孰呼号。
- 都为尤权势，终令触怒涛。
- 灾屯疑是马，朋敌目为牢。
- 伊昔来江海，频年泛棹篙。
- 再违文石陛，三拥浙西旄。
- 梦觉魂应断，诗成首重搔。
- 缄封寄僚友，往复走轺舠。
- 残漏传军柝，新流涨郡濠。
- 所怀存北阙，有志念东皋。
- 岂谓投荒裔，从兹解袠弢。
- 平泉遂榛莽，甘露渐藜蒿。
- 像寄浮屠宇，香焚过客艘。
- 依然见尘迹，流恨水滔滔。

## 拼音
- ceng2 lan3 san1 xian2 shu4 ， yin2 e2 ri4 ji3 zao1 。
- wen2 zhang1 zhui1 li3 du4 ， zeng4 da2 ni3 liu2 cao2 。
- er4 xiang1 feng2 chen2 zao3 ， zhong1 shan1 shan4 jia4 gao1 。
- cai2 hua2 gu4 xiang1 ruo4 ， guang1 yan4 shi2 nan2 tao1 。
- zhi4 jue2 tui1 an1 yi4 ， chao1 teng2 zi4 dan4 mao2 。
- wu3 mou2 jia1 fu3 mi4 ， jin4 zhu4 shi3 jun1 bao1 。
- ren4 zhong4 han2 niu2 ding3 ， tou2 xu1 tuan2 si4 dao1 。
- nei4 ting2 cai2 shi4 cao3 ， tong2 lie4 bian4 qi1 hao2 。
- yi2 xia4 xin1 ning2 mi4 ， yu2 yang2 song4 ji2 gao1 。
- tai2 wu1 qi1 zhi2 she4 ， jiu4 ma3 jie4 quan2 mao2 。
- dui4 shu4 kai1 xuan1 shi4 ， zhong1 yu2 jian4 guan3 tao2 。
- si1 lun2 chang2 qing4 zhi4 ， nu2 pu2 chu3 ren2 sao1 。
- shuang1 jie2 fen1 qian1 qi2 ， cang1 bo1 kan4 liu4 ao2 。
- dai4 chui2 jin1 cuo4 luo4 ， fu2 ci4 jin3 pu2 tao2 。
- you1 guo2 chang2 zhen1 gun3 ， yan2 bin1 han3 zhi4 lao2 。
- wei2 ping2 men2 su4 gui4 ， zhou1 shao4 zhi2 xi1 dao1 。
- zai4 zhen4 min2 chu2 mo4 ， hai2 chao2 yu3 run4 gao1 。
- xing1 shuang1 en1 gan3 jiu4 ， xiu1 mu4 shi4 wang4 lao2 。
- qu4 du4 guo4 mao2 zei2 ， fang2 chou2 shen4 zhi4 ao2 。
- gong1 reng2 zhu3 rong2 suo3 ， shou3 bu2 shi4 shu1 tao1 。
- xiang1 yi3 fu4 nian2 ru4 ， quan2 yin1 zhu3 juan4 cao1 。
- shen2 feng1 sui1 shuang3 shuang3 ， ling2 fu3 yi4 dao1 dao1 。
- wu1 ling3 wu2 yi2 zu2 ， wei2 cheng2 du2 zeng4 pao2 。
- feng1 bo1 xiao1 heng2 yi4 ， zhi3 ji2 nai4 qun2 hao2 。
- ji4 wu4 fang1 cheng2 yu3 ， he2 you2 bie2 shu4 ao2 。
- jian1 yan2 duo1 fei3 bei4 ， xian2 di4 shao3 qi1 tao2 。
- shi4 lu4 shan1 chuan1 xian3 ， chou2 chang2 bing1 tan4 ao2 。
- liang3 chao2 kong1 xian4 ti4 ， wan4 li3 shu2 hu1 hao2 。
- dou1 wei4 you2 quan2 shi4 ， zhong1 ling4 chu4 nu4 tao1 。
- zai1 tun2 yi2 shi4 ma3 ， peng2 di2 mu4 wei4 lao2 。
- yi1 xi1 lai2 jiang1 hai3 ， pin2 nian2 fan4 zhao4 gao1 。
- zai4 wei2 wen2 shi2 bi4 ， san1 yong1 zhe4 xi1 mao2 。
- meng4 jue2 hun2 ying4 duan4 ， shi1 cheng2 shou3 zhong4 sao1 。
- jian1 feng1 ji4 liao2 you3 ， wang3 fu4 zou3 yao2 dao1 。
- can2 lou4 chuan2 jun1 tuo4 ， xin1 liu2 zhang3 jun4 hao2 。
- suo3 huai2 cun2 bei3 que1 ， you3 zhi4 nian4 dong1 gao1 。
- qi3 wei4 tou2 huang1 yi4 ， cong2 zi1 jie3 zhi4 tao1 。
- ping2 quan2 sui4 zhen1 mang3 ， gan1 lu4 jian4 li2 hao1 。
- xiang4 ji4 fu2 tu2 yu3 ， xiang1 fen2 guo4 ke4 sou1 。
- yi1 ran2 jian4 chen2 ji4 ， liu2 hen4 shui3 tao1 tao1 。

## 注释

## 译文

## 赏析
