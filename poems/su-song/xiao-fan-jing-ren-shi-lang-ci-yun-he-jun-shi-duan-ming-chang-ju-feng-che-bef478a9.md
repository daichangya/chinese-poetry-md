---
id: su-song-xiao-fan-jing-ren-shi-lang-ci-yun-he-jun-shi-duan-ming-chang-ju-feng-che-bef478a9
title: 效范景仁侍郎次韵和君实端明长句奉呈龙舒杨守
titlePinyin: xiao4 fan4 jing3 ren2 shi4 lang2 ci4 yun4 he2 jun1 shi2 duan1 ming2 chang2 ju4 feng4 cheng2 long2 shu1 yang2 shou3
titleSlug: xiao-fan-jing-ren-shi-lang-ci-yun-he-jun-shi-duan-ming-chang-ju-feng-che-bef478a9
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公居幽绝谁能纪，欲到应须劳屐齿。
- 从官出入路萦纡，况今又去藩龙舒。
- 人在天南居在北，乡心千里云山碧。
- 山庭不用勒移文，时乐中和归未得。
- 他年若寻仙老会，洛下诸公尽中外。
- 百二十坊山水间，甲第相望门巷对。
- 过从不独赏芳珍，造适何妨谈道真。
- 回头却望朝市里，多少思归未去人。

## 拼音
- gong1 ju1 you1 jue2 shui2 neng2 ji4 ， yu4 dao4 ying4 xu1 lao2 ji1 chi3 。
- cong2 guan1 chu1 ru4 lu4 ying2 yu1 ， kuang4 jin1 you4 qu4 fan1 long2 shu1 。
- ren2 zai4 tian1 nan2 ju1 zai4 bei3 ， xiang1 xin1 qian1 li3 yun2 shan1 bi4 。
- shan1 ting2 bu2 yong4 le4 yi2 wen2 ， shi2 le4 zhong1 he2 gui1 wei4 de2 。
- ta1 nian2 ruo4 xun2 xian1 lao3 hui4 ， luo4 xia4 zhu1 gong1 jin4 zhong1 wai4 。
- bai3 er4 shi2 fang1 shan1 shui3 jian1 ， jia3 di4 xiang1 wang4 men2 xiang4 dui4 。
- guo4 cong2 bu4 du2 shang3 fang1 zhen1 ， zao4 shi4 he2 fang2 tan2 dao4 zhen1 。
- hui2 tou2 que4 wang4 chao2 shi4 li3 ， duo1 shao3 si1 gui1 wei4 qu4 ren2 。

## 注释

## 译文

## 赏析
