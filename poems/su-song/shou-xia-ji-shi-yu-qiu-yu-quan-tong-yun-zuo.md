---
id: su-song-shou-xia-ji-shi-yu-qiu-yu-quan-tong-yun-zuo
title: 首夏即事与丘与权同韵作
titlePinyin: shou3 xia4 ji2 shi4 yu3 qiu1 yu3 quan2 tong2 yun4 zuo4
titleSlug: shou-xia-ji-shi-yu-qiu-yu-quan-tong-yun-zuo
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱曦渐永烦暑添，薰风当昼飘前檐。
- 庭幽门邃搴帷帘，景物轩豁欣窥觇。
- 方池绿莹波文恬，两傍森森生苇蒹。
- 新荷未展排青尖，上下交映开鉴奁。
- 园林果实繁李棎，原野麦秀胜稻稴。
- 群飞众走羽毛彡，求阴息影愁烹爓。
- 江南鬰蒸非类痁，时虽早热人心恹。
- 忻忻笑语喧闾阎，言此丰岁将饫餍。
- 正阳用事何太廉，乃使阴沴相陵詹。
- 正当汗浃𫄨衣粘，凄风忽生增纩缣。
- 淫霖旬日横流沾，市井郊郭皆渰淹。
- 林实坠落谁撦挦，麻麦散乱如删镰。
- 斯民愁嗟言成谵，我时忧思坐闲檐。
- 方食不知味苦甜，整齐几案抽书签。
- 发策一以天人占，少阴乘阳时最嫌。
- 小人当此多欺𪫺，君子遇之难怀谦。
- 天道虽远诚可瞻，上曰高明下沈潜。
- 四时中分寒与炎，一气不可相并兼。
- 推本事理知悉纤，灾害所起由渍渐。
- 岂非奸孽当除歼，又非直道伤诐譣。
- 孰居鼎鼐调梅盐，孰任阃𫔶怀韬钤。
- 圣皇言动谋于佥，布为利泽濡苍黔。
- 将消祲沴频深砭，感召冲气安危阽。
- 嗟嗟直口不可钳，谁当一探龙颔髯。

## 拼音
- zhu1 xi1 jian4 yong3 fan2 shu3 tian1 ， xun1 feng1 dang1 zhou4 piao1 qian2 yan2 。
- ting2 you1 men2 sui4 qian1 wei2 lian2 ， jing3 wu4 xuan1 huo1 xin1 kui1 chan1 。
- fang1 chi2 lü4 ying2 bo1 wen2 tian2 ， liang3 bang4 sen1 sen1 sheng1 wei3 jian1 。
- xin1 he2 wei4 zhan3 pai2 qing1 jian1 ， shang4 xia4 jiao1 ying4 kai1 jian4 lian2 。
- yuan2 lin2 guo3 shi2 fan2 li3 chan2 ， yuan2 ye3 mai4 xiu4 sheng4 dao4 xian2 。
- qun2 fei1 zhong4 zou3 yu3 mao2 shan1 ， qiu2 yin1 xi1 ying3 chou2 peng1 yan4 。
- jiang1 nan2 yu4 zheng1 fei1 lei4 shan1 ， shi2 sui1 zao3 re4 ren2 xin1 yan1 。
- xin1 xin1 xiao4 yu3 xuan1 lü2 yan2 ， yan2 ci3 feng1 sui4 jiang1 yu4 yan4 。
- zheng4 yang2 yong4 shi4 he2 tai4 lian2 ， nai3 shi3 yin1 li4 xiang1 ling2 zhan1 。
- zheng4 dang1 han4 jia1 chi1 yi1 nian2 ， qi1 feng1 hu1 sheng1 zeng1 kuang4 jian1 。
- yin2 lin2 xun2 ri4 heng2 liu2 zhan1 ， shi4 jing3 jiao1 guo1 jie1 yan3 yan1 。
- lin2 shi2 zhui4 luo4 shui2 che3 xian2 ， ma2 mai4 san3 luan4 ru2 shan1 lian2 。
- si1 min2 chou2 jie1 yan2 cheng2 zhan1 ， wo3 shi2 you1 si1 zuo4 xian2 yan2 。
- fang1 shi2 bu4 zhi1 wei4 ku3 tian2 ， zheng3 qi2 ji1 an4 chou1 shu1 qian1 。
- fa1 ce4 yi4 yi3 tian1 ren2 zhan4 ， shao3 yin1 cheng2 yang2 shi2 zui4 xian2 。
- xiao3 ren2 dang1 ci3 duo1 qi1 𪫺 ， jun1 zi3 yu4 zhi1 nan2 huai2 qian1 。
- tian1 dao4 sui1 yuan3 cheng2 ke3 zhan1 ， shang4 yue1 gao1 ming2 xia4 shen3 qian2 。
- si4 shi2 zhong1 fen1 han2 yu3 yan2 ， yi2 qi4 bu4 ke3 xiang1 bing4 jian1 。
- tui1 ben3 shi4 li3 zhi1 xi1 xian1 ， zai1 hai4 suo3 qi3 you2 zi4 jian4 。
- qi3 fei1 jian1 nie4 dang1 chu2 jian1 ， you4 fei1 zhi2 dao4 shang1 bi4 xian3 。
- shu2 ju1 ding3 nai4 tiao2 mei2 yan2 ， shu2 ren4 kun3 nie4 huai2 tao1 qian2 。
- sheng4 huang2 yan2 dong4 mou2 yu2 qian1 ， bu4 wei4 li4 ze2 ru2 cang1 qian2 。
- jiang1 xiao1 jin4 li4 pin2 shen1 bian1 ， gan3 zhao4 chong1 qi4 an1 wei1 yan2 。
- jie1 jie1 zhi2 kou3 bu4 ke3 qian2 ， shui2 dang1 yi2 tan4 long2 han4 ran2 。

## 注释

## 译文

## 赏析
