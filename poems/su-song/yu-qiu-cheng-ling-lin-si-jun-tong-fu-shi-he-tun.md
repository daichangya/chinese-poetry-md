---
id: su-song-yu-qiu-cheng-ling-lin-si-jun-tong-fu-shi-he-tun
title: 与丘程凌林四君同赋食河豚
titlePinyin: yu3 qiu1 cheng2 ling2 lin2 si4 jun1 tong2 fu4 shi2 he2 tun2
titleSlug: yu-qiu-cheng-ling-lin-si-jun-tong-fu-shi-he-tun
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水族诚万种，兹鱼非众俦。
- 形厖而味异，名与畜豕侔。
- 江南春风和，乘时溯江流。
- 贪婪尔之能，腥臊固相投。
- 膨膨逞怒腹，骈骈竞尖头。
- 靡因梁笱获，谩污筌饵求。
- 虚传百金贵，不充四时羞。
- 假以姜桂芼，荐之尊俎酬。
- 饱饫有奚适，包藏乃为忧。
- 嗟予鄙异食，顾此偏憎尤。
- 河鲂风陈诗，虾蟆讥柳州。
- 腊毒戒厚味，兹言实嘉谋。
- 盍投会稽犗，更垂渭滨钩。
- 一钓蓬山鼇，复连东海鳅。
- 割鲜轻屠龙，和羹小函牛。
- 谁同厌若鱼，何必夸食䲡。

## 拼音
- shui3 zu2 cheng2 wan4 zhong3 ， zi1 yu2 fei1 zhong4 chou2 。
- xing2 mang2 er2 wei4 yi4 ， ming2 yu3 chu4 shi3 mou2 。
- jiang1 nan2 chun1 feng1 he2 ， cheng2 shi2 su4 jiang1 liu2 。
- tan1 lan2 er3 zhi1 neng2 ， xing1 sao4 gu4 xiang1 tou2 。
- peng2 peng2 cheng3 nu4 fu4 ， pian2 pian2 jing4 jian1 tou2 。
- mi2 yin1 liang2 gou3 huo4 ， man4 wu1 quan2 er3 qiu2 。
- xu1 chuan2 bai3 jin1 gui4 ， bu4 chong1 si4 shi2 xiu1 。
- jia3 yi3 jiang1 gui4 mao4 ， jian4 zhi1 zun1 zu3 chou2 。
- bao3 yu4 you3 xi1 shi4 ， bao1 cang2 nai3 wei4 you1 。
- jie1 yu3 bi3 yi4 shi2 ， gu4 ci3 pian1 zeng1 you2 。
- he2 fang2 feng1 chen2 shi1 ， ha2 ma2 ji1 liu3 zhou1 。
- la4 du2 jie4 hou4 wei4 ， zi1 yan2 shi2 jia1 mou2 。
- he2 tou2 hui4 ji1 jie4 ， geng4 chui2 wei4 bin1 gou1 。
- yi2 diao4 peng2 shan1 ao2 ， fu4 lian2 dong1 hai3 qiu1 。
- ge1 xian1 qing1 tu2 long2 ， he2 geng1 xiao3 han2 niu2 。
- shui2 tong2 yan4 ruo4 yu2 ， he2 bi4 kua1 shi2 䲡 。

## 注释

## 译文

## 赏析
