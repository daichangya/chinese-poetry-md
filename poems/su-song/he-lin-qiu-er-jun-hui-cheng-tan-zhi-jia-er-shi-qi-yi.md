---
id: su-song-he-lin-qiu-er-jun-hui-cheng-tan-zhi-jia-er-shi-qi-yi
title: 和林丘二君会程坦之家二诗  其一
titlePinyin: he2 lin2 qiu1 er4 jun1 hui4 cheng2 tan3 zhi1 jia1 er4 shi1     qi2 yi1
titleSlug: he-lin-qiu-er-jun-hui-cheng-tan-zhi-jia-er-shi-qi-yi
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春晚寒不已，节候差季孟。
- 木行怯初阳，水官恣余横。
- 滂沱连月雨，愁叹斯民病。
- 已紊四时和，更伤群物性。
- 园花半零落，犹逞晨妆靓。
- 陇麦将痿摧，况值风威劲。
- 我愿天地心，慎举阴阳柄。
- 十雨应太平，时丰顺睿圣。
- 庶令疵沴消，永保寒暑正。
- 无复三月中，惨惨行冬令。

## 拼音
- chun1 wan3 han2 bu4 yi3 ， jie2 hou4 cha4 ji4 meng4 。
- mu4 xing2 qie4 chu1 yang2 ， shui3 guan1 zi4 yu2 heng2 。
- pang1 tuo2 lian2 yue4 yu3 ， chou2 tan4 si1 min2 bing4 。
- yi3 wen3 si4 shi2 he2 ， geng4 shang1 qun2 wu4 xing4 。
- yuan2 hua1 ban4 ling2 luo4 ， you2 cheng3 chen2 zhuang1 liang4 。
- long3 mai4 jiang1 wei3 cui1 ， kuang4 zhi2 feng1 wei1 jin4 。
- wo3 yuan4 tian1 di4 xin1 ， shen4 ju3 yin1 yang2 bing3 。
- shi2 yu3 ying4 tai4 ping2 ， shi2 feng1 shun4 rui4 sheng4 。
- shu4 ling4 ci1 li4 xiao1 ， yong3 bao3 han2 shu3 zheng4 。
- wu2 fu4 san1 yue4 zhong1 ， can3 can3 xing2 dong1 ling4 。

## 注释

## 译文

## 赏析
