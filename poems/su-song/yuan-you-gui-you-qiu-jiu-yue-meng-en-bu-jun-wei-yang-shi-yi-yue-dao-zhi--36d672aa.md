---
id: su-song-yuan-you-gui-you-qiu-jiu-yue-meng-en-bu-jun-wei-yang-shi-yi-yue-dao-zhi--36d672aa
title: 元祐癸酉秋九月蒙恩补郡维扬十一月到治莅事之始首阅题名前后帅守莫非一时豪杰固所钦慕矣然于其间九公颇有夤缘感旧思贤嗟叹不足因作长韵题于斋壁以寄所怀耳
titlePinyin: yuan2 you4 gui3 you3 qiu1 jiu3 yue4 meng2 en1 bu3 jun4 wei2 yang2 shi2 yi1 yue4 dao4 zhi4 li4 shi4 zhi1 shi3 shou3 yue4 ti2 ming2 qian2 hou4 shuai4 shou3 mo4 fei1 yi4 shi2 hao2 jie2 gu4 suo3 qin1 mu4 yi3 ran2 yu2 qi2 jian1 jiu3 gong1 po1 you3 yin2 yuan2 gan3 jiu4 si1 xian2 jie1 tan4 bu4 zu2 yin1 zuo4 chang2 yun4 ti2 yu2 zhai1 bi4 yi3 ji4 suo3 huai2 er3
titleSlug: yuan-you-gui-you-qiu-jiu-yue-meng-en-bu-jun-wei-yang-shi-yi-yue-dao-zhi--36d672aa
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维扬禹九州，淮南唐四镇。
- 地据江海冲，星占楚吴分。
- 五季剧荒扰，我朝夷僭闰。
- 督府时称雄，守帅选常遴。
- 由来竹符使，莫匪邦家闻。
- 其间九贤者，尤推万人俊。
- 太原文章伯，师友渊源濬。
- 五事陈便宜，七制推典训。
- 屡荐官虽崇，三已色无愠。
- 岐公老藩朝，惠爱浃吴晋。
- 荐士言有味，偃兵功不陈。
- 鼎饪方燮和，丘园终委顺。
- 渊哉文肃公，生遘休明运。
- 三朝翰墨工，二府谋猷奋。
- 道卷任推迁，名全蔑缁磷。
- 郑公梁栋才，天质璆琳韵。
- 大笔弟兄同，万事朝廷问。
- 徊翔极宰枢，终始无疵吝。
- 仁宗初倦勤，魏公复来觐。
- 堂堂真相尊，謇謇嘉言进。
- 十字篆勋劳，大烝报忠荩。
- 乐安予旧馆，早岁窥墙仞。
- 儒林仰宗工，政府发闳论。
- 虽无鼎铭勋，却有书传信。
- 吾友仲邍父，利器发硎刃。
- 论经鄙章句，纵辨摧凌谇。
- 经纬夙志违，风流壮年尽。
- 文武惟秀公，将相纡双印。
- 入辅复出藩，抚淮兼帅润。
- 忆昔获攀稽，后来尝慕蔺。
- 司空一代宗，累叶清风振。
- 继父汉韦平，致君古尧舜。
- 时叹人云亡，上嗟天不慭。
- 昔人企前修，景行仰高峻。
- 声气或相同，古远视犹近。
- 马迁称晏婴，羊祜交陆逊。
- 异代思执鞭，仇邻通馈𫗥。
- 粤予望诸贤，先后来兹郡。
- 既非镇俗才，仍抱终天衅。
- 砂砾自澄汰，铅镆殊铦钝。
- 将书名在石，终惭驽附骏。
- 前人固难追，遗德犹可徇。
- 鞭后志良勤，思齐言亦讱。
- 颜㥏章在怀，年侵霜满鬓。
- 俛仰复奚为，兹焉俟嘉遁。

## 拼音
- wei2 yang2 yu3 jiu3 zhou1 ， huai2 nan2 tang2 si4 zhen4 。
- di4 ju4 jiang1 hai3 chong1 ， xing1 zhan4 chu3 wu2 fen1 。
- wu3 ji4 ju4 huang1 rao3 ， wo3 chao2 yi2 jian4 run4 。
- du1 fu3 shi2 cheng1 xiong2 ， shou3 shuai4 xuan3 chang2 lin2 。
- you2 lai2 zhu2 fu2 shi3 ， mo4 fei3 bang1 jia1 wen2 。
- qi2 jian1 jiu3 xian2 zhe3 ， you2 tui1 wan4 ren2 jun4 。
- tai4 yuan2 wen2 zhang1 bo2 ， shi1 you3 yuan1 yuan2 jun4 。
- wu3 shi4 chen2 pian2 yi0 ， qi1 zhi4 tui1 dian3 xun4 。
- lü3 jian4 guan1 sui1 chong2 ， san1 yi3 se4 wu2 yun4 。
- qi2 gong1 lao3 fan1 chao2 ， hui4 ai4 jia1 wu2 jin4 。
- jian4 shi4 yan2 you3 wei4 ， yan3 bing1 gong1 bu4 chen2 。
- ding3 ren4 fang1 xie4 he2 ， qiu1 yuan2 zhong1 wei3 shun4 。
- yuan1 zai1 wen2 su4 gong1 ， sheng1 gou4 xiu1 ming2 yun4 。
- san1 chao2 han4 mo4 gong1 ， er4 fu3 mou2 you2 fen4 。
- dao4 juan4 ren4 tui1 qian1 ， ming2 quan2 mie4 zi1 lin2 。
- zheng4 gong1 liang2 dong4 cai2 ， tian1 zhi4 qiu2 lin2 yun4 。
- da4 bi3 di4 xiong0 tong2 ， wan4 shi4 chao2 ting2 wen4 。
- huai2 xiang2 ji2 zai3 shu1 ， zhong1 shi3 wu2 ci1 lin4 。
- ren2 zong1 chu1 juan4 qin2 ， wei4 gong1 fu4 lai2 jin4 。
- tang2 tang2 zhen1 xiang4 zun1 ， jian3 jian3 jia1 yan2 jin4 。
- shi2 zi4 zhuan4 xun1 lao2 ， da4 zheng1 bao4 zhong1 jin4 。
- le4 an1 yu3 jiu4 guan3 ， zao3 sui4 kui1 qiang2 ren4 。
- ru2 lin2 yang3 zong1 gong1 ， zheng4 fu3 fa1 hong2 lun4 。
- sui1 wu2 ding3 ming2 xun1 ， que4 you3 shu1 chuan2 xin4 。
- wu2 you3 zhong4 yuan2 fu4 ， li4 qi4 fa1 xing2 ren4 。
- lun4 jing1 bi3 zhang1 ju4 ， zong4 bian4 cui1 ling2 sui4 。
- jing1 wei3 su4 zhi4 wei2 ， feng1 liu2 zhuang4 nian2 jin4 。
- wen2 wu3 wei2 xiu4 gong1 ， jiang4 xiang4 yu1 shuang1 yin4 。
- ru4 fu3 fu4 chu1 fan1 ， fu3 huai2 jian1 shuai4 run4 。
- yi4 xi1 huo4 pan1 ji1 ， hou4 lai2 chang2 mu4 lin4 。
- si1 kong1 yi2 dai4 zong1 ， lei4 ye4 qing1 feng1 zhen4 。
- ji4 fu4 han4 wei2 ping2 ， zhi4 jun1 gu3 yao2 shun4 。
- shi2 tan4 ren2 yun2 wang2 ， shang4 jie1 tian1 bu2 yin4 。
- xi1 ren2 qi3 qian2 xiu1 ， jing3 xing2 yang3 gao1 jun4 。
- sheng1 qi4 huo4 xiang1 tong2 ， gu3 yuan3 shi4 you2 jin4 。
- ma3 qian1 cheng1 yan4 ying1 ， yang2 hu4 jiao1 lu4 xun4 。
- yi4 dai4 si1 zhi2 bian1 ， chou2 lin2 tong1 kui4 𫗥 。
- yue4 yu3 wang4 zhu1 xian2 ， xian1 hou4 lai2 zi1 jun4 。
- ji4 fei1 zhen4 su2 cai2 ， reng2 bao4 zhong1 tian1 xin4 。
- sha1 li4 zi4 cheng2 tai4 ， qian1 mo4 shu1 xian1 dun4 。
- jiang1 shu1 ming2 zai4 shi2 ， zhong1 can2 nu2 fu4 jun4 。
- qian2 ren2 gu4 nan2 zhui1 ， yi2 de2 you2 ke3 xun4 。
- bian1 hou4 zhi4 liang2 qin2 ， si1 qi2 yan2 yi4 ren4 。
- yan2 㥏 zhang1 zai4 huai2 ， nian2 qin1 shuang1 man3 bin4 。
- fu3 yang3 fu4 xi1 wei4 ， zi1 yan1 si4 jia1 dun4 。

## 注释

## 译文

## 赏析
