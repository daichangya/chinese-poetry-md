---
id: su-song-he-qiu-yu-quan-mi-xiao-yong-bao-ji-lin-cheng-zhi-jin-shi
title: 和丘与权秘校咏宝寄林成之进士
titlePinyin: he2 qiu1 yu3 quan2 mi4 xiao4 yong3 bao3 ji4 lin2 cheng2 zhi1 jin4 shi4
titleSlug: he-qiu-yu-quan-mi-xiao-yong-bao-ji-lin-cheng-zhi-jin-shi
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下岂无宝，此宝常旷乏。
- 浑然肖天质，不与璆璠杂。
- 万产蓄精粹，百灵常护押。
- 天王得而兴，人事留岂盍。
- 问将安所施，邦国凭镇压。
- 问谁能为售，靡物可酬答。
- 孰嗟道不行，将以补千衲。
- 孰忧大厦摧，用以支众庘。
- 在昔夏及周，相继登天榻。
- 搜索罄寰瀛，异物悉归狎。
- 万玉会诸涂，九鼎安于郏。
- 人神为交欢，海岳在呼欱。
- 无远不奔趋，无强不折拉。
- 区区霸者君，犹能救收扱。
- 譬夫至音奏，所听才鞺鞳。
- 晋强由一战，齐盛成九合。
- 小邦愿输币，邻境求盟歃。
- 至宝既见用，光价日以洽。
- 岂若秦与赵，争璧相蹂踏。
- 其下数十代，交攻事矛甲。
- 用舍亦异道，盛衰势相沓。
- 得之权纲震，失之基本塌。
- 吾君系皇统，威棱海隅匝。
- 大器固神扃，众奇萃缇匣。
- 山瑰及海灵，尽获诸罗罨。
- 拣金碛砾中，或不间砂镴。
- 求珠渊泉底，或见取蠯蛤。
- 珉石尚珍藏，理宁斥珪玾。
- 其间偶弃遗，诚堪为嗟𣢗。
- 或是选择殊，非由道路狭。
- 渊哉二君言，相投予意恰。
- 谁能借其辩，九重贡君阖。
- 上以启聪明，次以广开纳。
- 冀于涓尘中，收拾秘箱笈。
- 明时宁自疑，本无双刖法。

## 拼音
- tian1 xia4 qi3 wu2 bao3 ， ci3 bao3 chang2 kuang4 fa2 。
- hun2 ran2 xiao4 tian1 zhi4 ， bu4 yu3 qiu2 fan2 za2 。
- wan4 chan3 xu4 jing1 cui4 ， bai3 ling2 chang2 hu4 ya1 。
- tian1 wang2 de2 er2 xing1 ， ren2 shi4 liu2 qi3 he2 。
- wen4 jiang1 an1 suo3 shi1 ， bang1 guo2 ping2 zhen4 ya1 。
- wen4 shui2 neng2 wei4 shou4 ， mi2 wu4 ke3 chou2 da2 。
- shu2 jie1 dao4 bu4 xing2 ， jiang1 yi3 bu3 qian1 na4 。
- shu2 you1 da4 sha4 cui1 ， yong4 yi3 zhi1 zhong4 ya1 。
- zai4 xi1 xia4 ji2 zhou1 ， xiang1 ji4 deng1 tian1 ta4 。
- sou1 suo3 qing4 huan2 ying2 ， yi4 wu4 xi1 gui1 xia2 。
- wan4 yu4 hui4 zhu1 tu2 ， jiu3 ding3 an1 yu2 jia2 。
- ren2 shen2 wei4 jiao1 huan1 ， hai3 yue4 zai4 hu1 he1 。
- wu2 yuan3 bu4 ben1 qu1 ， wu2 qiang2 bu4 zhe2 la1 。
- qu1 qu1 ba4 zhe3 jun1 ， you2 neng2 jiu4 shou1 xi1 。
- pi4 fu1 zhi4 yin1 zou4 ， suo3 ting1 cai2 tang1 ta4 。
- jin4 qiang2 you2 yi2 zhan4 ， qi2 sheng4 cheng2 jiu3 he2 。
- xiao3 bang1 yuan4 shu1 bi4 ， lin2 jing4 qiu2 meng2 sha4 。
- zhi4 bao3 ji4 jian4 yong4 ， guang1 jia4 ri4 yi3 qia4 。
- qi3 ruo4 qin2 yu3 zhao4 ， zheng1 bi4 xiang1 rou2 ta4 。
- qi2 xia4 shu4 shi2 dai4 ， jiao1 gong1 shi4 mao2 jia3 。
- yong4 she4 yi4 yi4 dao4 ， sheng4 shuai1 shi4 xiang1 ta4 。
- de2 zhi1 quan2 gang1 zhen4 ， shi1 zhi1 ji1 ben3 ta1 。
- wu2 jun1 xi4 huang2 tong3 ， wei1 leng2 hai3 yu2 za1 。
- da4 qi4 gu4 shen2 jiong1 ， zhong4 qi2 cui4 ti2 xia2 。
- shan1 gui1 ji2 hai3 ling2 ， jin4 huo4 zhu1 luo2 yan3 。
- jian3 jin1 qi4 li4 zhong1 ， huo4 bu4 jian1 sha1 la4 。
- qiu2 zhu1 yuan1 quan2 di3 ， huo4 jian4 qu3 pi2 ha2 。
- min2 shi2 shang4 zhen1 cang2 ， li3 ning2 chi4 gui1 jia3 。
- qi2 jian1 ou3 qi4 yi2 ， cheng2 kan1 wei4 jie1 𣢗 。
- huo4 shi4 xuan3 ze2 shu1 ， fei1 you2 dao4 lu4 xia2 。
- yuan1 zai1 er4 jun1 yan2 ， xiang1 tou2 yu3 yi4 qia4 。
- shui2 neng2 jie4 qi2 bian4 ， jiu3 chong2 gong4 jun1 he2 。
- shang4 yi3 qi3 cong1 ming0 ， ci4 yi3 guang3 kai1 na4 。
- ji4 yu2 juan1 chen2 zhong1 ， shou1 shi2 mi4 xiang1 ji2 。
- ming2 shi2 ning2 zi4 yi2 ， ben3 wu2 shuang1 yue4 fa3 。

## 注释

## 译文

## 赏析
