---
id: su-song-song-yan-mi-cheng-zai-yu-dou
title: 送阎秘丞宰雩都
titlePinyin: song4 yan2 mi4 cheng2 zai3 yu2 dou1
titleSlug: song-yan-mi-cheng-zai-yu-dou
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江西剧藩曰南康，其山空青水贡漳。
- 环封千里十巨邑，邑皆万室居相望。
- 地穷吴境杂楚粤，民生窘急矜豪强。
- 积奸叠讼狃成俗，吏治纷扰多颓纲。
- 缓其衔辔乃纵弛，绳以密网还滋彰。
- 中和之政固难立，要在教化完堤防。
- 尔来守宰尤慎择，长人之计非寻常。
- 仪仪阎君文且敏，风韵粹絜含珪璋。
- 昨从筦榷荐称最，就委墨绶雩川旁。
- 周才治剧有余地，犹以骥𫘧腾康庄。
- 牛刀砉𬴃解众理，排击曾未婴铦芒。
- 声华早已擅朝采，群公称荐交封章。
- 况今知己正当路，拔擢贤俊登周行。
- 谓宜平步陟清要，何乃远官天一方。
- 平时进人用资履，详试政事观循良。
- 毋嗟邑令尚沉滞，昔贤为吏多践扬。
- 汉庭卓鲁终作辅，孔门言季俱升堂。
- 于时百里振嘉誉，逮今史简传清芳。
- 勉哉远继数贤迹，坐使慈惠流江乡。
- 政成绩茂奏丹扆，行矣台阁看徊翔。

## 拼音
- jiang1 xi1 ju4 fan1 yue1 nan2 kang1 ， qi2 shan1 kong1 qing1 shui3 gong4 zhang1 。
- huan2 feng1 qian1 li3 shi2 ju4 yi4 ， yi4 jie1 wan4 shi4 ju1 xiang1 wang4 。
- di4 qiong2 wu2 jing4 za2 chu3 yue4 ， min2 sheng1 jiong3 ji2 jin1 hao2 qiang2 。
- ji1 jian1 die2 song4 niu3 cheng2 su2 ， li4 zhi4 fen1 rao3 duo1 tui2 gang1 。
- huan3 qi2 xian2 pei4 nai3 zong4 chi2 ， sheng2 yi3 mi4 wang3 hai2 zi1 zhang1 。
- zhong1 he2 zhi1 zheng4 gu4 nan2 li4 ， yao4 zai4 jiao4 hua4 wan2 di1 fang2 。
- er3 lai2 shou3 zai3 you2 shen4 ze2 ， chang2 ren2 zhi1 ji4 fei1 xun2 chang2 。
- yi2 yi2 yan2 jun1 wen2 qie3 min3 ， feng1 yun4 cui4 jie2 han2 gui1 zhang1 。
- zuo2 cong2 guan3 que4 jian4 cheng1 zui4 ， jiu4 wei3 mo4 shou4 yu2 chuan1 pang2 。
- zhou1 cai2 zhi4 ju4 you3 yu2 di4 ， you2 yi3 ji4 lu4 teng2 kang1 zhuang1 。
- niu2 dao1 hua1 huo1 jie3 zhong4 li3 ， pai2 ji1 ceng2 wei4 ying1 xian1 mang2 。
- sheng1 hua2 zao3 yi3 shan4 chao2 cai3 ， qun2 gong1 cheng1 jian4 jiao1 feng1 zhang1 。
- kuang4 jin1 zhi1 ji3 zheng4 dang1 lu4 ， ba2 zhuo2 xian2 jun4 deng1 zhou1 xing2 。
- wei4 yi2 ping2 bu4 zhi4 qing1 yao4 ， he2 nai3 yuan3 guan1 tian1 yi4 fang1 。
- ping2 shi2 jin4 ren2 yong4 zi1 lü3 ， xiang2 shi4 zheng4 shi4 guan1 xun2 liang2 。
- wu2 jie1 yi4 ling4 shang4 chen2 zhi4 ， xi1 xian2 wei4 li4 duo1 jian4 yang2 。
- han4 ting2 zhuo2 lu3 zhong1 zuo4 fu3 ， kong3 men2 yan2 ji4 ju4 sheng1 tang2 。
- yu2 shi2 bai3 li3 zhen4 jia1 yu4 ， dai3 jin1 shi3 jian3 chuan2 qing1 fang1 。
- mian3 zai1 yuan3 ji4 shu4 xian2 ji4 ， zuo4 shi3 ci2 hui4 liu2 jiang1 xiang1 。
- zheng4 cheng2 ji4 mao4 zou4 dan1 yi3 ， xing2 yi3 tai2 ge2 kan4 huai2 xiang2 。

## 注释

## 译文

## 赏析
