---
id: su-song-you-bao-ning-yuan-lian-guang-ting-tong-qiu-cheng-ling-lin-si-jun-fen-ti--2c2abb8d
title: 游保宁院练光亭同丘程凌林四君分题用业字韵
titlePinyin: you2 bao3 ning2 yuan4 lian4 guang1 ting2 tong2 qiu1 cheng2 ling2 lin2 si4 jun1 fen1 ti2 yong4 ye4 zi4 yun4
titleSlug: you-bao-ning-yuan-lian-guang-ting-tong-qiu-cheng-ling-lin-si-jun-fen-ti--2c2abb8d
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寺本梁瓦棺，地临吴建业。
- 何人构虚亭，胜概压危堞。
- 岩扃豁常开，江练静相协。
- 洪涛虽震腾，迅流终妥帖。
- 远穷沧溟尽，近与长淮接。
- 水色古今同，潮声朝暮愶。
- 中间数洲渚，来往拏桴楫。
- 摇深鸣榔喧，渡阁孤帆怯。
- 到此是安澜，游人无病涉。
- 满槛霁光浮，平林风势猎。
- 黄昏烟引素，清晓波成褶。
- 归云闲自飞，列岫平如帖。
- 秋岸狎鸥鸟，春城噪批颊。
- 园橘冬垂丹，堤榆夏飞荚。
- 竹径粉筠坠，松梢饴露浥。
- 老桧倚轩檐，干劲如雄侠。
- 野花斗黄紫，格顽若婢妾。
- 离觞歌柳枝，江人忆桃叶。
- 往事杳难寻，欲问言成喋。
- 惟惜建邦都，形胜敌岷邺。
- 后人奉竺干，创寺据山胁。
- 邑居正佳丽，栋宇争炜烨。
- 山游𬸚𬸦羽，池变炎灰劫。
- 凤去台遂空，国移人亦慴。
- 兴衰既代谢，荣悴固相蹑。
- 幸今明世逢，早蒙湛恩浃。
- 安堵四民居，饱食千僧馌。
- 吾侪正闲暇，来游失疲薾。
- 心朋况遨从，云梯屡登躐。
- 山川思虑清，风云抱怀惬。
- 百里见毫厘，万象入眉睫。
- 南望牛首峰，双阙俨重叠。
- 却视虎踞基，石城犹岌嶪。
- 北阜盘虬螭，三山树矛铗。
- 风流非昔时，事迹看载牒。
- 开尊忘醉醒，纵论鄙嚅嗫。
- 念当时值泰，岂叹径未捷。
- 经纶苟韬藏，鼎饪终调燮。
- 揽景且留连，无为利名摄。

## 拼音
- si4 ben3 liang2 wa3 guan1 ， di4 lin2 wu2 jian4 ye4 。
- he2 ren2 gou4 xu1 ting2 ， sheng4 gai4 ya1 wei1 die2 。
- yan2 jiong1 huo1 chang2 kai1 ， jiang1 lian4 jing4 xiang1 xie2 。
- hong2 tao1 sui1 zhen4 teng2 ， xun4 liu2 zhong1 tuo3 tie1 。
- yuan3 qiong2 cang1 ming2 jin4 ， jin4 yu3 chang2 huai2 jie1 。
- shui3 se4 gu3 jin1 tong2 ， chao2 sheng1 chao2 mu4 xie2 。
- zhong1 jian1 shu4 zhou1 zhu3 ， lai2 wang3 na2 fu2 ji2 。
- yao2 shen1 ming2 lang2 xuan1 ， du4 ge2 gu1 fan1 qie4 。
- dao4 ci3 shi4 an1 lan2 ， you2 ren2 wu2 bing4 she4 。
- man3 kan3 ji4 guang1 fu2 ， ping2 lin2 feng1 shi4 lie4 。
- huang2 hun1 yan1 yin3 su4 ， qing1 xiao3 bo1 cheng2 zhe3 。
- gui1 yun2 xian2 zi4 fei1 ， lie4 xiu4 ping2 ru2 tie1 。
- qiu1 an4 xia2 ou1 niao3 ， chun1 cheng2 zao4 pi1 jia2 。
- yuan2 ju2 dong1 chui2 dan1 ， di1 yu2 xia4 fei1 jia2 。
- zhu2 jing4 fen3 yun2 zhui4 ， song1 shao1 yi2 lu4 yi4 。
- lao3 gui4 yi3 xuan1 yan2 ， gan4 jin4 ru2 xiong2 xia2 。
- ye3 hua1 dou4 huang2 zi3 ， ge2 wan2 ruo4 bi4 qie4 。
- li2 shang1 ge1 liu3 zhi1 ， jiang1 ren2 yi4 tao2 ye4 。
- wang3 shi4 yao3 nan2 xun2 ， yu4 wen4 yan2 cheng2 die2 。
- wei2 xi1 jian4 bang1 dou1 ， xing2 sheng4 di2 min2 ye4 。
- hou4 ren2 feng4 zhu2 gan1 ， chuang4 si4 ju4 shan1 xie2 。
- yi4 ju1 zheng4 jia1 li4 ， dong4 yu3 zheng1 wei3 ye4 。
- shan1 you2 yue4 zhuo2 yu3 ， chi2 bian4 yan2 hui1 jie2 。
- feng4 qu4 tai2 sui4 kong1 ， guo2 yi2 ren2 yi4 she4 。
- xing1 shuai1 ji4 dai4 xie4 ， rong2 cui4 gu4 xiang1 nie4 。
- xing4 jin1 ming2 shi4 feng2 ， zao3 meng2 zhan4 en1 jia1 。
- an1 du3 si4 min2 ju1 ， bao3 shi2 qian1 seng1 ye4 。
- wu2 chai2 zheng4 xian2 xia2 ， lai2 you2 shi1 pi2 er3 。
- xin1 peng2 kuang4 ao2 cong2 ， yun2 ti1 lü3 deng1 lie4 。
- shan1 chuan1 si1 lü4 qing1 ， feng1 yun2 bao4 huai2 qie4 。
- bai3 li3 jian4 hao2 li2 ， wan4 xiang4 ru4 mei2 jie2 。
- nan2 wang4 niu2 shou3 feng1 ， shuang1 que1 yan3 chong2 die2 。
- que4 shi4 hu3 ju4 ji1 ， shi2 cheng2 you2 ji2 ye4 。
- bei3 fu4 pan2 qiu2 chi1 ， san1 shan1 shu4 mao2 jia2 。
- feng1 liu2 fei1 xi1 shi2 ， shi4 ji4 kan4 zai3 die2 。
- kai1 zun1 wang4 zui4 xing3 ， zong4 lun4 bi3 ru2 nie4 。
- nian4 dang1 shi2 zhi2 tai4 ， qi3 tan4 jing4 wei4 jie2 。
- jing1 lun2 gou3 tao1 cang2 ， ding3 ren4 zhong1 tiao2 xie4 。
- lan3 jing3 qie3 liu2 lian2 ， wu2 wei2 li4 ming2 she4 。

## 注释

## 译文

## 赏析
