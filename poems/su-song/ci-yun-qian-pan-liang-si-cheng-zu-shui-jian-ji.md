---
id: su-song-ci-yun-qian-pan-liang-si-cheng-zu-shui-jian-ji
title: 次韵签判梁寺丞阻水见寄
titlePinyin: ci4 yun4 qian1 pan4 liang2 si4 cheng2 zu3 shui3 jian4 ji4
titleSlug: ci-yun-qian-pan-liang-si-cheng-zu-shui-jian-ji
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京府偕趋幕，弥年接坐隅。
- 驽骀攀骥足，鱼目混骊珠。
- 风谊敦贪薄，吹嘘变朽枯。
- 交亲齐鲁卫，政事拟阿蒲。
- 契合宁容间，情通不鄙无。
- 邀欢困萍蚁，较味賸莼鲈。
- 气盛吞云梦，文雄猎具区。
- 报投均缟纻，应和念篪竽。
- 巢阁行观凤，为裘伫荐狐。
- 世家传鹊瑞，职业在鸿都。
- 耸壑方腾干，乘风好纵舻。
- 一飞尝得志，平步即夷涂。
- 见比亲琼树，清如隠玉壶。
- 终当拾青紫，讵止学盘盂。
- 少别如旬日，相望似五湖。
- 荒郊逢辙涸，激水待云肤。
- 窟穴增蛇鼠，腥臊恶蚋蛄。
- 尊思孔北海，釜叹范莱芜。
- 始见生蓂魄，俄惊绕树乌。
- 初犹甘杞菊，久渐厌粱苽。
- 昼咏依依柳，宵看历历榆。
- 晨兴常过午，朝膳每通晡。
- 闲逸输吾子，驰驱属鄙夫。
- 无因随李郭，长日想田苏。
- 沙涨舟犹胶，河流轨不濡。
- 行邮才咫尺，命驾只须臾。
- 坐俟聆金玉，来应笑碔砆。
- 多惭昏钝枣，难慕湛精醐。
- 安得生双翼，徒然处橛株。
- 重吟赠我句，足以豁蒙愚。

## 拼音
- jing1 fu3 xie2 qu1 mu4 ， mi2 nian2 jie1 zuo4 yu2 。
- nu2 dai4 pan1 ji4 zu2 ， yu2 mu4 hun4 li2 zhu1 。
- feng1 yi4 dun1 tan1 bao2 ， chui1 xu1 bian4 xiu3 ku1 。
- jiao1 qin1 qi2 lu3 wei4 ， zheng4 shi4 ni3 a1 pu2 。
- qi4 he2 ning2 rong2 jian1 ， qing2 tong1 bu4 bi3 wu2 。
- yao1 huan1 kun4 ping2 yi3 ， jiao4 wei4 sheng4 chun2 lu2 。
- qi4 sheng4 tun1 yun2 meng4 ， wen2 xiong2 lie4 ju4 qu1 。
- bao4 tou2 jun1 gao3 zhu4 ， ying4 he2 nian4 chi2 yu2 。
- chao2 ge2 xing2 guan1 feng4 ， wei4 qiu2 zhu4 jian4 hu2 。
- shi4 jia1 chuan2 que4 rui4 ， zhi2 ye4 zai4 hong2 dou1 。
- song3 he4 fang1 teng2 gan1 ， cheng2 feng1 hao3 zong4 lu2 。
- yi4 fei1 chang2 de2 zhi4 ， ping2 bu4 ji2 yi2 tu2 。
- jian4 bi3 qin1 qiong2 shu4 ， qing1 ru2 yin3 yu4 hu2 。
- zhong1 dang1 shi2 qing1 zi3 ， ju4 zhi3 xue2 pan2 yu2 。
- shao3 bie2 ru2 xun2 ri4 ， xiang1 wang4 si4 wu3 hu2 。
- huang1 jiao1 feng2 zhe2 he2 ， ji1 shui3 dai4 yun2 fu1 。
- ku1 xue2 zeng1 she2 shu3 ， xing1 sao4 e4 rui4 gu1 。
- zun1 si1 kong3 bei3 hai3 ， fu3 tan4 fan4 lai2 wu2 。
- shi3 jian4 sheng1 mi4 po4 ， e2 jing1 rao4 shu4 wu1 。
- chu1 you2 gan1 qi3 ju2 ， jiu3 jian4 yan4 liang2 gu1 。
- zhou4 yong3 yi1 yi1 liu3 ， xiao1 kan4 li4 li4 yu2 。
- chen2 xing1 chang2 guo4 wu3 ， chao2 shan4 mei3 tong1 bu1 。
- xian2 yi4 shu1 wu2 zi3 ， chi2 qu1 shu3 bi3 fu1 。
- wu2 yin1 sui2 li3 guo1 ， chang2 ri4 xiang3 tian2 su1 。
- sha1 zhang3 zhou1 you2 jiao1 ， he2 liu2 gui3 bu4 ru2 。
- xing2 you2 cai2 zhi3 chi3 ， ming4 jia4 zhi1 xu1 yu2 。
- zuo4 si4 ling2 jin1 yu4 ， lai2 ying4 xiao4 wu3 fu1 。
- duo1 can2 hun1 dun4 zao3 ， nan2 mu4 zhan4 jing1 hu2 。
- an1 de2 sheng1 shuang1 yi4 ， tu2 ran2 chu4 jue2 zhu1 。
- zhong4 yin2 zeng4 wo3 ju4 ， zu2 yi3 huo1 meng2 yu2 。

## 注释

## 译文

## 赏析
