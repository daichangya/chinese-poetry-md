---
id: su-song-ci-yun-su-zi-zhan-xue-shi-la-ri-you-xi-hu
title: 次韵苏子瞻学士腊日游西湖
titlePinyin: ci4 yun4 su1 zi3 zhan1 xue2 shi4 la4 ri4 you2 xi1 hu2
titleSlug: ci-yun-su-zi-zhan-xue-shi-la-ri-you-xi-hu
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 腊日不饮独游湖，如此清尚他人无。
- 唱酬佳句如连珠，况复同好相应呼。
- 君尝听事嗟罪孥，虽在乐国犹寡娱。
- 是社稷臣鲁颛臾，直道自任心不纡。
- 最爱灵山之僧庐，彼二惠者清名孤。
- 案上梵夹床龙须，炉销都梁馔伊蒲。
- 洁行自欲敦薄夫，长吟拥褐忘昕晡。
- 坐客不设毡氍毹，对镜如看方舆图。
- 君怀经济才有余，名声妖孽惩颜蘧。
- 且来山林寻遁逋，更玩四营兼参摹。

## 拼音
- la4 ri4 bu4 yin3 du2 you2 hu2 ， ru2 ci3 qing1 shang4 ta1 ren2 wu2 。
- chang4 chou2 jia1 ju4 ru2 lian2 zhu1 ， kuang4 fu4 tong2 hao4 xiang1 ying4 hu1 。
- jun1 chang2 ting1 shi4 jie1 zui4 nu2 ， sui1 zai4 le4 guo2 you2 gua3 yu2 。
- shi4 she4 ji4 chen2 lu3 zhuan1 yu2 ， zhi2 dao4 zi4 ren4 xin1 bu4 yu1 。
- zui4 ai4 ling2 shan1 zhi1 seng1 lu2 ， bi3 er4 hui4 zhe3 qing1 ming2 gu1 。
- an4 shang4 fan4 jia2 chuang2 long2 xu1 ， lu2 xiao1 dou1 liang2 zhuan4 yi1 pu2 。
- jie2 xing2 zi4 yu4 dun1 bao2 fu1 ， chang2 yin2 yong1 he4 wang4 xin1 bu1 。
- zuo4 ke4 bu2 she4 zhan1 qu2 shu1 ， dui4 jing4 ru2 kan4 fang1 yu2 tu2 。
- jun1 huai2 jing1 ji4 cai2 you3 yu2 ， ming2 sheng1 yao1 nie4 cheng2 yan2 qu2 。
- qie3 lai2 shan1 lin2 xun2 dun4 bu1 ， geng4 wan2 si4 ying2 jian1 can1 mo2 。

## 注释

## 译文

## 赏析
