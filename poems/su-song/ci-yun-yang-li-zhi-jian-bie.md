---
id: su-song-ci-yun-yang-li-zhi-jian-bie
title: 次韵杨立之见别
titlePinyin: ci4 yun4 yang2 li4 zhi1 jian4 bie2
titleSlug: ci-yun-yang-li-zhi-jian-bie
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梁苑昔倾盖，膺门尝赠鞭。
- 几回留客舍，四纪度星躔。
- 染翰频穿砚，繙书屡绝编。
- 文章传累世，功业慕当年。
- 怀宝思求售，趋时辄遘邅。
- 宋忠徒问卜，孟子本知天。
- 得丧时难必，穷通命使然。
- 半生淹贡部，晚节困乘田。
- 事盬才非称，歊喧性未便。
- 畏途嗟坎𡒄，野思忆潺湲。
- 解绂无终竞，同袍每共怜。
- 老来心更逸，归去乐应全。
- 凤翮翔千仞，鲵蟠入九渊。
- 旧交尤惜别，后学欲钻坚。
- 湖峤新营第，河滨促放船。
- 一经勤教子，三径往邻贤。
- 顾我今耆艾，投闲𥩟冶甄。
- 何时江海上，拂榻重相延。

## 拼音
- liang2 yuan4 xi1 qing1 gai4 ， ying1 men2 chang2 zeng4 bian1 。
- ji3 hui2 liu2 ke4 she4 ， si4 ji4 du4 xing1 chan2 。
- ran3 han4 pin2 chuan1 yan4 ， fan1 shu1 lü3 jue2 bian1 。
- wen2 zhang1 chuan2 lei4 shi4 ， gong1 ye4 mu4 dang1 nian2 。
- huai2 bao3 si1 qiu2 shou4 ， qu1 shi2 zhe2 gou4 zhan1 。
- song4 zhong1 tu2 wen4 bu3 ， meng4 zi3 ben3 zhi1 tian1 。
- de2 sang4 shi2 nan2 bi4 ， qiong2 tong1 ming4 shi3 ran2 。
- ban4 sheng1 yan1 gong4 bu4 ， wan3 jie2 kun4 cheng2 tian2 。
- shi4 gu3 cai2 fei1 cheng1 ， xiao1 xuan1 xing4 wei4 bian4 。
- wei4 tu2 jie1 kan3 𡒄 ， ye3 si1 yi4 chan2 yuan2 。
- jie3 fu2 wu2 zhong1 jing4 ， tong2 pao2 mei3 gong4 lian2 。
- lao3 lai2 xin1 geng4 yi4 ， gui1 qu4 le4 ying4 quan2 。
- feng4 he2 xiang2 qian1 ren4 ， ni2 pan2 ru4 jiu3 yuan1 。
- jiu4 jiao1 you2 xi1 bie2 ， hou4 xue2 yu4 zuan4 jian1 。
- hu2 qiao2 xin1 ying2 di4 ， he2 bin1 cu4 fang4 chuan2 。
- yi4 jing1 qin2 jiao4 zi3 ， san1 jing4 wang3 lin2 xian2 。
- gu4 wo3 jin1 qi2 ai4 ， tou2 xian2 𥩟 ye3 zhen1 。
- he2 shi2 jiang1 hai3 shang4 ， fu2 ta4 zhong4 xiang1 yan2 。

## 注释

## 译文

## 赏析
