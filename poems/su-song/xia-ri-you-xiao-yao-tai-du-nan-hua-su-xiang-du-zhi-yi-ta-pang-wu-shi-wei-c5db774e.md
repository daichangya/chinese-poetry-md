---
id: su-song-xia-ri-you-xiao-yao-tai-du-nan-hua-su-xiang-du-zhi-yi-ta-pang-wu-shi-wei-c5db774e
title: 暇日游逍遥台睹南华塑像独置一榻旁无侍卫前无香火对之歆然起怀古之思因抒长句一千四百字题于台上
titlePinyin: xia2 ri4 you2 xiao1 yao2 tai2 du3 nan2 hua2 su4 xiang4 du2 zhi4 yi2 ta4 pang2 wu2 shi4 wei4 qian2 wu2 xiang1 huo3 dui4 zhi1 xin1 ran2 qi3 huai2 gu3 zhi1 si1 yin1 shu1 chang2 ju4 yi4 qian1 si4 bai3 zi4 ti2 yu2 tai2 shang4
titleSlug: xia-ri-you-xiao-yao-tai-du-nan-hua-su-xiang-du-zhi-yi-ta-pang-wu-shi-wei-c5db774e
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔初读南华篇，但爱闳辨如川源。
- 沉酣渐得见真理，驰骛造化游胚浑。
- 潜心四纪不知倦，闲日讲解时寻温。
- 其言无端极放肆，大抵顺物尤连犿。
- 六经高深如韫椟，百氏蔽偏迷蹢阍。
- 伯阳语道最渊邃，中士尚或疑亡存。
- 竺干权实信广大，妙用不出我藩垣。
- 伟兹三篇粹精奥，推本一化开幽𠊽。
- 反复孝慈去愿誉，胎育仁义除诈谖。
- 情类相亲自才德，踶跂不立存朴惇。
- 寓言本为大方设，吊诡难与常人论。
- 祖尚玄虚灭理学，乖背宗旨由后昆。
- 遂矜放旷为任达，由此道真流亡反。
- 自非通识造闳远，安能超悟还淳元。
- 大钧斡旋本何有，相禅以种纷无垠。
- 载其形声直喑醷，感彼气类相嬗媛。
- 死生之辨在旦夜，梦觉之异分形魂。
- 神奇臭腐互美恶，蜩甲蛇蜕奚代迍。
- 卵胎无以易生种，风化自尔成虫蜫。
- 出入于机泯无际，始卒若环焉可扪。
- 芒乎万致始同体，明以一指弥滋繁。
- 异则肝胆为楚越，同则萧竹犹枅圈。
- 真宰难以眹迹见，灵台莫由形器援。
- 何者非彼何者是，孰为亲爱孰为怨。
- 六凿相攘有利害，两溢类妄成斗喧。
- 至细不必陋蛮触，倪大恶用惊鹏鲲。
- 天机所动体各适，足行岂异唾者喷。
- 外物既重内固拙，瓦注则巧金乃殙。
- 物之傥来莫御止，心所希跂俄屯{愍心=月}。
- 有疾无用亢豚免，其迹已陈刍狗燔。
- 全生难恃社之栎，移是不定腊者䐊。
- 逢真令尹魄栩栩，恍丑全人脰肩肩。
- 因知祸福相倚伏，故于得失无螴蜳。
- 惟能胆阕以生白，是乃孰耰而厌飧。
- 道非处服无不在，人以德性为之原。
- 有情有信非可致，一满一虚常不腾。
- 九年大妙得之野，参寥疑始传诸孙。
- 豨韦以之挈天地，堪坯以之袭昆仑。
- 明此南乡唐尧帝，明此处下素王尊。
- 众人逐物但役役，一曲自守常暖暖。
- 修躬明污躬则殆，饰智矜愚智弥惛。
- 单豹治里外逢害，张毅修襮中成殟。
- 退不为宾颍阳乐，荡而伤性喣水踆。
- 二子高节去孤竹，三闾独清浮湘沅。
- 弃世终亦馁薇蕨，行吟徒自悲兰荪。
- 彼为礼义矫末俗，犹以佩玉趋櫜鞬。
- 将明是非崇世论，何异狐白资绁袢。
- 礼义治则忠信薄，是非著则名实翻。
- 尚贤贵德下滋伪，信赏明罚民尤冤。
- 宋荣犹然在讥世，其于毁誉方汶汶。
- 列子待风乃轻举，岂若御辩常掀掀。
- 至人达观齐物我，直往上古惟愚芚。
- 内通耳目外心智，旁挟日月超乾坤。
- 安时处顺任天倪，抱德炀和遗世喧。
- 悗乎忘言喙鸣合，窅尔自静鲵桓潘。
- 养生之主悟文惠，治气其勇过孟贲。
- 形形不形睨初始，物物不物邻羲轩。
- 得计弃智任鱼蚁，劳形怵心嗟虎猿。
- 呼我牛马谁毁誉，梦为鱼鸟还潜翻。
- 其穷不屑涸辙鲋，其高乃况南方鹓。
- 方其息死乐枯髑，亦既恬生慕孤豚。
- 尝闻藏言乃笑杖，既见偃室聊歌盆。
- 畏龙不羡宋人乘，睹鹊自感雕陵樊。
- 广莫将植拥肿木，江湖可浮瓠落樽。
- 不将不迎随物化，一龙一蛇更蛰蜿。
- 以道泛观未切著，得时而行或曲卷。
- 皇王上下惟变适，周鲁舟车殊运奔。
- 顾指不为天下化，排进靡使人心偾。
- 人于应问见影响，物被生杀通凄煖。
- 赏罚九变得其序，泽流万世非吾恩。
- 相{次/韭}乃合儒与墨，小辨岂数衍与髠。
- 河伯不逢海若语，岂知至道无穷门。
- 云将未得鸿蒙问，乌睹生物复其根。
- 神而化之不蘁立，未之尽者能诲啍。
- 长波所荡满今古，异代相应犹篪埙。
- 喟予所禀实樗散，作器自愧非玙璠。
- 逢辰偶得仕通籍，徼幸当与游西昆。
- 材力未足胜螽股，取舍徒思择熊蹯。
- 行年六十粗知化，藏经十二无能繙。
- 平时有志在寥廓，遇事无意从缗昏。
- 撄而后宁亘岁月，老之将至忘寒暄。
- 盱盱未免囿于物，扰扰不异风中幡。
- 昨从京辇絓丹笔，复得淮壤乘朱轓。
- 偶逢乐岁少休息，历览士俗因周爰。
- 提封乃是昔仁里，访古时复登平邍。
- 城中蝶巷接蓬头，郊外鱼台连漆园。
- 悠然清风隔千载，独有遗像当高墦。
- 山川世异改城郭，岁时人罕羞苹蘩。
- 先生县解出无有，后世景仰空擎拳。
- 大布緳履生弗饰，岂蕲朽壤衣如𫞩。
- 乌鸢蝼蚁死不避，安用丘墟祀有膰。
- 虚堂虽异生存处，操趣犹令贪薄敦。
- 我怀方外想音采，坐视券内敺冥烦。
- 曳涂窃企濮水钓，投犗更思东海蹲。
- 子葵虽未得其道，意而固愿游其藩。
- 圣人之书议者扁，妙斲之质良在懮。
- 空遗糟魄宁咀味，纵有履迹焉投跟。
- 何当一发鸡瓮覆，因而更焚驹项辕。
- 天光内照宇自泰，人益不累中无闷。
- 云谁嗣响可晤语，至理竟亦归无言。

## 拼音
- yi4 xi1 chu1 du2 nan2 hua2 pian1 ， dan4 ai4 hong2 bian4 ru2 chuan1 yuan2 。
- chen2 han1 jian4 de2 jian4 zhen1 li3 ， chi2 wu4 zao4 hua4 you2 pei1 hun2 。
- qian2 xin1 si4 ji4 bu4 zhi1 juan4 ， xian2 ri4 jiang3 jie3 shi2 xun2 wen1 。
- qi2 yan2 wu2 duan1 ji2 fang4 si4 ， da4 di3 shun4 wu4 you2 lian2 fan1 。
- liu4 jing1 gao1 shen1 ru2 yun4 du2 ， bai3 shi4 bi4 pian1 mi2 di2 hun1 。
- bo2 yang2 yu3 dao4 zui4 yuan1 sui4 ， zhong1 shi4 shang4 huo4 yi2 wang2 cun2 。
- zhu2 gan1 quan2 shi2 xin4 guang3 da4 ， miao4 yong4 bu4 chu1 wo3 fan1 yuan2 。
- wei3 zi1 san1 pian1 cui4 jing1 ao4 ， tui1 ben3 yi2 hua4 kai1 you1 𠊽 。
- fan3 fu4 xiao4 ci2 qu4 yuan4 yu4 ， tai1 yu4 ren2 yi4 chu2 zha4 xuan1 。
- qing2 lei4 xiang1 qin1 zi4 cai2 de2 ， di4 qi2 bu2 li4 cun2 pu3 dun1 。
- yu4 yan2 ben3 wei4 da4 fang1 she4 ， diao4 gui3 nan2 yu3 chang2 ren2 lun4 。
- zu3 shang4 xuan2 xu1 mie4 li3 xue2 ， guai1 bei4 zong1 zhi3 you2 hou4 kun1 。
- sui4 jin1 fang4 kuang4 wei4 ren4 da2 ， you2 ci3 dao4 zhen1 liu2 wang2 fan3 。
- zi4 fei1 tong1 shi2 zao4 hong2 yuan3 ， an1 neng2 chao1 wu4 hai2 chun2 yuan2 。
- da4 jun1 wo4 xuan2 ben3 he2 you3 ， xiang1 chan2 yi3 zhong3 fen1 wu2 yin2 。
- zai3 qi2 xing2 sheng1 zhi2 yin1 yi4 ， gan3 bi3 qi4 lei4 xiang1 shan4 yuan4 。
- si3 sheng1 zhi1 bian4 zai4 dan4 ye4 ， meng4 jue2 zhi1 yi4 fen1 xing2 hun2 。
- shen2 qi2 chou4 fu3 hu4 mei3 e4 ， tiao2 jia3 she2 tui4 xi1 dai4 zhun1 。
- luan3 tai1 wu2 yi3 yi4 sheng1 zhong3 ， feng1 hua4 zi4 er3 cheng2 chong2 kun1 。
- chu1 ru4 yu2 ji1 min3 wu2 ji4 ， shi3 zu2 ruo4 huan2 yan1 ke3 men2 。
- mang2 hu1 wan4 zhi4 shi3 tong2 ti3 ， ming2 yi3 yi4 zhi3 mi2 zi1 fan2 。
- yi4 ze2 gan1 dan3 wei4 chu3 yue4 ， tong2 ze2 xiao1 zhu2 you2 ji1 quan1 。
- zhen1 zai3 nan2 yi3 zhen4 ji4 jian4 ， ling2 tai2 mo4 you2 xing2 qi4 yuan2 。
- he2 zhe3 fei1 bi3 he2 zhe3 shi4 ， shu2 wei4 qin1 ai4 shu2 wei4 yuan4 。
- liu4 zao2 xiang1 rang3 you3 li4 hai4 ， liang3 yi4 lei4 wang4 cheng2 dou4 xuan1 。
- zhi4 xi4 bu2 bi4 lou4 man2 chu4 ， ni2 da4 e4 yong4 jing1 peng2 kun1 。
- tian1 ji1 suo3 dong4 ti3 ge4 shi4 ， zu2 xing2 qi3 yi4 tuo4 zhe3 pen1 。
- wai4 wu4 ji4 zhong4 nei4 gu4 zhuo1 ， wa3 zhu4 ze2 qiao3 jin1 nai3 hun1 。
- wu4 zhi1 tang3 lai2 mo4 yu4 zhi3 ， xin1 suo3 xi1 qi2 e2 tun2 { min3 xin1 = yue4 } 。
- you3 ji2 wu2 yong4 kang4 tun2 mian3 ， qi2 ji4 yi3 chen2 chu2 gou3 fan2 。
- quan2 sheng1 nan2 shi4 she4 zhi1 li4 ， yi2 shi4 bu2 ding4 la4 zhe3 䐊 。
- feng2 zhen1 ling4 yin3 po4 xu3 xu3 ， huang3 chou3 quan2 ren2 dou4 jian1 jian1 。
- yin1 zhi1 huo4 fu2 xiang4 yi3 fu2 ， gu4 yu2 de2 shi1 wu2 chen2 dun1 。
- wei2 neng2 dan3 que4 yi3 sheng1 bai2 ， shi4 nai3 shu2 you1 er2 yan4 sun1 。
- dao4 fei1 chu4 fu2 wu2 bu2 zai4 ， ren2 yi3 de2 xing4 wei4 zhi1 yuan2 。
- you3 qing2 you3 xin4 fei1 ke3 zhi4 ， yi4 man3 yi4 xu1 chang2 bu4 teng2 。
- jiu3 nian2 da4 miao4 de2 zhi1 ye3 ， can1 liao2 yi2 shi3 chuan2 zhu1 sun1 。
- xi1 wei2 yi3 zhi1 qie4 tian1 di4 ， kan1 pi1 yi3 zhi1 xi2 kun1 lun2 。
- ming2 ci3 nan2 xiang1 tang2 yao2 di4 ， ming2 ci3 chu4 xia4 su4 wang2 zun1 。
- zhong4 ren2 zhu2 wu4 dan4 yi4 yi4 ， yi4 qu3 zi4 shou3 chang2 nuan3 nuan3 。
- xiu1 gong1 ming2 wu1 gong1 ze2 dai4 ， shi4 zhi4 jin1 yu2 zhi4 mi2 hun1 。
- dan1 bao4 zhi4 li3 wai4 feng2 hai4 ， zhang1 yi4 xiu1 bo2 zhong1 cheng2 wen1 。
- tui4 bu2 wei4 bin1 ying3 yang2 le4 ， dang4 er2 shang1 xing4 xu3 shui3 cun1 。
- er4 zi3 gao1 jie2 qu4 gu1 zhu2 ， san1 lü2 du2 qing1 fu2 xiang1 yuan2 。
- qi4 shi4 zhong1 yi4 nei3 wei1 jue2 ， xing2 yin2 tu2 zi4 bei1 lan2 sun1 。
- bi3 wei4 li3 yi4 jiao3 mo4 su2 ， you2 yi3 pei4 yu4 qu1 gao1 jian1 。
- jiang1 ming2 shi4 fei1 chong2 shi4 lun4 ， he2 yi4 hu2 bai2 zi1 xie4 pan4 。
- li3 yi4 zhi4 ze2 zhong1 xin4 bao2 ， shi4 fei1 zhu4 ze2 ming2 shi2 fan1 。
- shang4 xian2 gui4 de2 xia4 zi1 wei3 ， xin4 shang3 ming2 fa2 min2 you2 yuan1 。
- song4 rong2 you2 ran2 zai4 ji1 shi4 ， qi2 yu2 hui3 yu4 fang1 wen4 wen4 。
- lie4 zi3 dai4 feng1 nai3 qing1 ju3 ， qi3 ruo4 yu4 bian4 chang2 xian1 xian1 。
- zhi4 ren2 da2 guan1 qi2 wu4 wo3 ， zhi2 wang3 shang4 gu3 wei2 yu2 tun2 。
- nei4 tong1 er3 mu4 wai4 xin1 zhi4 ， pang2 xie2 ri4 yue4 chao1 qian2 kun1 。
- an1 shi2 chu3 shun4 ren4 tian1 ni2 ， bao4 de2 yang2 he2 yi2 shi4 xuan1 。
- man2 hu1 wang4 yan2 hui4 ming2 he2 ， yao3 er3 zi4 jing4 ni2 huan2 pan1 。
- yang3 sheng1 zhi1 zhu3 wu4 wen2 hui4 ， zhi4 qi4 qi2 yong3 guo4 meng4 ben1 。
- xing2 xing2 bu0 xing2 ni4 chu1 shi3 ， wu4 wu4 bu0 wu4 lin2 xi1 xuan1 。
- de2 ji4 qi4 zhi4 ren4 yu2 yi3 ， lao2 xing2 chu4 xin1 jie1 hu3 yuan2 。
- hu1 wo3 niu2 ma3 shui2 hui3 yu4 ， meng4 wei4 yu2 niao3 hai2 qian2 fan1 。
- qi2 qiong2 bu2 xie4 he2 zhe2 fu4 ， qi2 gao1 nai3 kuang4 nan2 fang1 yuan1 。
- fang1 qi2 xi1 si3 le4 ku1 du2 ， yi4 ji4 tian2 sheng1 mu4 gu1 tun2 。
- chang2 wen2 cang2 yan2 nai3 xiao4 zhang4 ， ji4 jian4 yan3 shi4 liao2 ge1 pen2 。
- wei4 long2 bu2 xian4 song4 ren2 cheng2 ， du3 que4 zi4 gan3 diao1 ling2 fan2 。
- guang3 mo4 jiang1 zhi2 yong1 zhong3 mu4 ， jiang1 hu2 ke3 fu2 hu4 luo4 zun1 。
- bu4 jiang1 bu4 ying2 sui2 wu4 hua4 ， yi4 long2 yi4 she2 geng4 zhe2 wan1 。
- yi3 dao4 fan4 guan1 wei4 qie4 zhu4 ， de2 shi2 er2 xing2 huo4 qu3 juan4 。
- huang2 wang2 shang4 xia4 wei2 bian4 shi4 ， zhou1 lu3 zhou1 che1 shu1 yun4 ben1 。
- gu4 zhi3 bu2 wei4 tian1 xia4 hua4 ， pai2 jin4 mi2 shi3 ren2 xin1 fen4 。
- ren2 yu2 ying4 wen4 jian4 ying3 xiang3 ， wu4 bei4 sheng1 sha1 tong1 qi1 xuan1 。
- shang3 fa2 jiu3 bian4 de0 qi2 xu4 ， ze2 liu2 wan4 shi4 fei1 wu2 en1 。
- xiang1 { ci4 / jiu3 } nai3 he2 ru2 yu3 mo4 ， xiao3 bian4 qi3 shu4 yan3 yu3 kun1 。
- he2 bo2 bu4 feng2 hai3 ruo4 yu3 ， qi3 zhi1 zhi4 dao4 wu2 qiong2 men2 。
- yun2 jiang1 wei4 de2 hong2 meng2 wen4 ， wu1 du3 sheng1 wu4 fu4 qi2 gen1 。
- shen2 er2 hua4 zhi1 bu2 wu4 li4 ， wei4 zhi1 jin4 zhe3 neng2 hui4 tun1 。
- chang2 bo1 suo3 dang4 man3 jin1 gu3 ， yi4 dai4 xiang1 ying4 you2 chi2 xun1 。
- kui4 yu3 suo3 bing3 shi2 chu1 san4 ， zuo4 qi4 zi4 kui4 fei1 yu2 fan2 。
- feng2 chen2 ou3 de2 shi4 tong1 ji2 ， jiao3 xing4 dang1 yu3 you2 xi1 kun1 。
- cai2 li4 wei4 zu2 sheng4 zhong1 gu3 ， qu3 she3 tu2 si1 ze2 xiong2 fan2 。
- xing2 nian2 liu4 shi2 cu1 zhi1 hua4 ， cang2 jing1 shi2 er4 wu2 neng2 fan1 。
- ping2 shi2 you3 zhi4 zai4 liao2 kuo4 ， yu4 shi4 wu2 yi4 cong2 min2 hun1 。
- ying1 er2 hou4 ning2 gen4 sui4 yue4 ， lao3 zhi1 jiang1 zhi4 wang4 han2 xuan1 。
- xu1 xu1 wei4 mian3 you4 yu2 wu4 ， rao3 rao3 bu2 yi4 feng1 zhong1 fan1 。
- zuo2 cong2 jing1 nian3 gua4 dan1 bi3 ， fu4 de2 huai2 rang3 cheng2 zhu1 fan1 。
- ou3 feng2 le4 sui4 shao3 xiu1 xi0 ， li4 lan3 shi4 su2 yin1 zhou1 yuan2 。
- ti2 feng1 nai3 shi4 xi1 ren2 li3 ， fang3 gu3 shi2 fu4 deng1 ping2 yuan2 。
- cheng2 zhong1 die2 xiang4 jie1 peng2 tou2 ， jiao1 wai4 yu2 tai2 lian2 qi1 yuan2 。
- you1 ran2 qing1 feng1 ge2 qian1 zai3 ， du2 you3 yi2 xiang4 dang1 gao1 fan2 。
- shan1 chuan1 shi4 yi4 gai3 cheng2 guo1 ， sui4 shi2 ren2 han3 xiu1 ping2 fan2 。
- xian1 sheng1 xian4 jie3 chu1 wu2 you3 ， hou4 shi4 jing3 yang3 kong1 qing2 quan2 。
- da4 bu4 xie2 lü3 sheng1 fu2 shi4 ， qi3 qi2 xiu3 rang3 yi1 ru2 men2 。
- wu1 yuan1 lou2 yi3 si3 bu2 bi4 ， an1 yong4 qiu1 xu1 si4 you3 fan2 。
- xu1 tang2 sui1 yi4 sheng1 cun2 chu4 ， cao1 qu4 you2 ling4 tan1 bao2 dun1 。
- wo3 huai2 fang1 wai4 xiang3 yin1 cai3 ， zuo4 shi4 quan4 nei4 qu1 ming2 fan2 。
- ye4 tu2 qie4 qi3 pu2 shui3 diao4 ， tou2 jie4 geng4 si1 dong1 hai3 dun1 。
- zi3 kui2 sui1 wei4 de2 qi2 dao4 ， yi4 er2 gu4 yuan4 you2 qi2 fan1 。
- sheng4 ren2 zhi1 shu1 yi4 zhe3 bian3 ， miao4 zhuo2 zhi1 zhi4 liang2 zai4 you1 。
- kong1 yi2 zao1 po4 ning2 zui3 wei4 ， zong4 you3 lü3 ji4 yan1 tou2 gen1 。
- he2 dang1 yi4 fa1 ji1 weng4 fu4 ， yin1 er2 geng4 fen2 ju1 xiang4 yuan2 。
- tian1 guang1 nei4 zhao4 yu3 zi4 tai4 ， ren2 yi4 bu2 lei4 zhong1 wu2 men1 。
- yun2 shui2 si4 xiang3 ke3 wu4 yu3 ， zhi4 li3 jing4 yi4 gui1 wu2 yan2 。

## 注释

## 译文

## 赏析
