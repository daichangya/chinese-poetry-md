---
id: su-song-feng-pei-fu-gong-sai-xue-qiao-gong-miao-ji-shi-jian-cheng-cui-mu-zhu-jun
title: 奉陪府公赛雪桥公庙纪事兼呈倅幕诸君
titlePinyin: feng4 pei2 fu3 gong1 sai4 xue3 qiao2 gong1 miao4 ji4 shi4 jian1 cheng2 cui4 mu4 zhu1 jun1
titleSlug: feng-pei-fu-gong-sai-xue-qiao-gong-miao-ji-shi-jian-cheng-cui-mu-zhu-jun
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北走出都门，寒坰冒初雪。
- 言瞻汉三公，严祠奉遗烈。
- 襜帷未行春，首兹荐腥血。
- 念昨冬愆阳，时风少凝冽。
- 长人惜熯菑，坐合苦忧惙。
- 遣吏造灵宇，精心致萧焫。
- 冥感不逾旬，同云寖融结。
- 甸畿千里间，滋液遍农畷。
- 兆为丰年祥，仓箱行可阅。
- 报祈礼则然，况乃人望觖。
- 前期告祝史，按令肄仪𫈵。
- 俎豆载博肥，尊罍泲芳𫗣。
- 朱轓朝启行，骑从纷交列。
- 雍容幕府盛，陪预愧蒙拙。
- 联行趋閟宫，就位修罄折。
- 拜望已告虔，叹咏想奇节。
- 惟昔汉之季，奸雄逞权谲。
- 公初任州郡，超然脱羁绁。
- 敢犯跋扈锋，终正狡吏谳。
- 霁威遁世贤，先觉安民杰。
- 举当仇无避，义在亲则灭。
- 入朝掌武事，出塞受师孑。
- 胡尘息边土，蛮貊窜巢穴。
- 屡进行惟危，保终名不缺。
- 世阀著庙鼎，庸勋刊冢碣。
- 清风邈千载，血祀岂尝绝。
- 时其福善事，乡人每谈说。
- 水旱或禜雩，响应甚昭晰。
- 神实依于人，祷祀戒轻媟。
- 今兹罄诚礼，庶可消眚孽。
- 府公台阁老，家声继皋契。
- 都圻出居留，条令见施设。
- 芘民慈惠师，事神粢盛洁。
- 威行肃群豪，政成除一切。
- 贰车实邦英，诸僚亦时哲。
- 儒雅资缘饰，吏治頼关决。
- 非才荷宽矜，幸免事卑屑。
- 方欣盍簪得，载咏嘤鸣阕。
- 期会间亦希，宴游时岂辍。
- 嘉此岁事和，乐哉民共悦。
- 览古极优游，言归日将昳。

## 拼音
- bei3 zou3 chu1 dou1 men2 ， han2 jiong1 mao4 chu1 xue3 。
- yan2 zhan1 han4 san1 gong1 ， yan2 ci2 feng4 yi2 lie4 。
- chan1 wei2 wei4 xing2 chun1 ， shou3 zi1 jian4 xing1 xue4 。
- nian4 zuo2 dong1 qian1 yang2 ， shi2 feng1 shao3 ning2 lie4 。
- chang2 ren2 xi1 han4 zi1 ， zuo4 he2 ku3 you1 chuo4 。
- qian3 li4 zao4 ling2 yu3 ， jing1 xin1 zhi4 xiao1 ruo4 。
- ming2 gan3 bu4 yu2 xun2 ， tong2 yun2 jin4 rong2 jie2 。
- dian4 ji1 qian1 li3 jian1 ， zi1 ye4 bian4 nong2 zhui4 。
- zhao4 wei4 feng1 nian2 xiang2 ， cang1 xiang1 xing2 ke3 yue4 。
- bao4 qi2 li3 ze2 ran2 ， kuang4 nai3 ren2 wang4 jue2 。
- qian2 qi1 gao4 zhu4 shi3 ， an4 ling4 yi4 yi2 𫈵 。
- zu3 dou4 zai3 bo2 fei2 ， zun1 lei2 ji3 fang1 𫗣 。
- zhu1 fan1 chao2 qi3 xing2 ， qi2 cong2 fen1 jiao1 lie4 。
- yong1 rong2 mu4 fu3 sheng4 ， pei2 yu4 kui4 meng2 zhuo1 。
- lian2 xing2 qu1 bi4 gong1 ， jiu4 wei4 xiu1 qing4 zhe2 。
- bai4 wang4 yi3 gao4 qian2 ， tan4 yong3 xiang3 qi2 jie2 。
- wei2 xi1 han4 zhi1 ji4 ， jian1 xiong2 cheng3 quan2 jue2 。
- gong1 chu1 ren4 zhou1 jun4 ， chao1 ran2 tuo1 ji1 xie4 。
- gan3 fan4 ba2 hu4 feng1 ， zhong1 zheng4 jiao3 li4 yan4 。
- ji4 wei1 dun4 shi4 xian2 ， xian1 jue2 an1 min2 jie2 。
- ju3 dang1 chou2 wu2 bi4 ， yi4 zai4 qin1 ze2 mie4 。
- ru4 chao2 zhang3 wu3 shi4 ， chu1 sai4 shou4 shi1 jie2 。
- hu2 chen2 xi1 bian1 tu3 ， man2 mo4 cuan4 chao2 xue2 。
- lü3 jin4 xing2 wei2 wei1 ， bao3 zhong1 ming2 bu4 que1 。
- shi4 fa2 zhu4 miao4 ding3 ， yong1 xun1 kan1 zhong3 jie2 。
- qing1 feng1 miao3 qian1 zai3 ， xue4 si4 qi3 chang2 jue2 。
- shi2 qi2 fu2 shan4 shi4 ， xiang1 ren2 mei3 tan2 shuo1 。
- shui3 han4 huo4 ying2 yu2 ， xiang3 ying4 shen4 zhao1 xi1 。
- shen2 shi2 yi1 yu2 ren2 ， dao3 si4 jie4 qing1 xie4 。
- jin1 zi1 qing4 cheng2 li3 ， shu4 ke3 xiao1 sheng3 nie4 。
- fu3 gong1 tai2 ge2 lao3 ， jia1 sheng1 ji4 gao1 qi4 。
- dou1 qi2 chu1 ju1 liu2 ， tiao2 ling4 jian4 shi1 she4 。
- pi2 min2 ci2 hui4 shi1 ， shi4 shen2 zi1 sheng4 jie2 。
- wei1 xing2 su4 qun2 hao2 ， zheng4 cheng2 chu2 yi2 qie4 。
- er4 che1 shi2 bang1 ying1 ， zhu1 liao2 yi4 shi2 zhe2 。
- ru2 ya3 zi1 yuan2 shi4 ， li4 zhi4 lai4 guan1 jue2 。
- fei1 cai2 he2 kuan1 jin1 ， xing4 mian3 shi4 bei1 xie4 。
- fang1 xin1 he2 zan1 de2 ， zai3 yong3 ying1 ming2 que4 。
- qi1 hui4 jian1 yi4 xi1 ， yan4 you2 shi2 qi3 chuo4 。
- jia1 ci3 sui4 shi4 he2 ， le4 zai1 min2 gong4 yue4 。
- lan3 gu3 ji2 you1 you2 ， yan2 gui1 ri4 jiang1 yi4 。

## 注释

## 译文

## 赏析
