---
id: su-song-shi-feng-quan-qing-qing-er-gan-hua-chuan-wen-you-nian-yi-qian-ci-shu-yu--e2aa14ac
title: 石缝泉清轻而甘滑传闻有年矣前此数欲疏引入州治久不克就予至则命工人寻旧迹相地架竹旬月而水悬听事又析一支以给中堂一支以入西合其下流则酾出外庑往来取汲人以为利因抒长篇以纪其功云
titlePinyin: shi2 feng4 quan2 qing1 qing1 er2 gan1 hua2 chuan2 wen2 you3 nian2 yi3 qian2 ci3 shu4 yu4 shu1 yin3 ru4 zhou1 zhi4 jiu3 bu2 ke4 jiu4 yu3 zhi4 ze2 ming4 gong1 ren2 xun2 jiu4 ji4 xiang1 di4 jia4 zhu2 xun2 yue4 er2 shui3 xuan2 ting1 shi4 you4 xi1 yi4 zhi1 yi3 gei3 zhong1 tang2 yi4 zhi1 yi3 ru4 xi1 he2 qi2 xia4 liu2 ze2 shai1 chu1 wai4 wu3 wang3 lai2 qu3 ji2 ren2 yi3 wei2 li4 yin1 shu1 chang2 pian1 yi3 ji4 qi2 gong1 yun2
titleSlug: shi-feng-quan-qing-qing-er-gan-hua-chuan-wen-you-nian-yi-qian-ci-shu-yu--e2aa14ac
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峨峨凤凰山，有泉出其腋。
- 初微才滥觞，渐大乃穿石。
- 灵苗荫荼槚，宝气近金锡。
- 毖彼渊源长，兹惟云雾液。
- 人传煮茗奇，味与中泠敌。
- 陆生不到此，云谁能赏识。
- 牙城据冈峦，旧井皆卤泻。
- 先时属经营，曾未致点滴。
- 及此川谷盈，空为畎浍积。
- 我昨寻胜游，偶见为心恻。
- 料工度山原，举步过门戟。
- 水道兹可行，面势正相直。
- 剪裁竹千竿，接联笕万尺。
- 派别起中阿，架空逾下稷。
- 不及浃旬间，已到堂皇侧。
- 吐溜始涓涓，循除俄㶁㶁。
- 盈科殊未止，过颡非用激。
- 公堂及燕寝，股引各疏脉。
- 何期南涧流，近在使君宅。
- 日用助烹爨，岁储供醴醳。
- 冬春虽暂竭，秋夏多余沥。
- 一支出横廊，通衢见勿幕。
- 众器竞挹𣂏，万口得盥涤。
- 无愧抱瓮人，幸宽挈壶役。
- 尝闻武林都，素号蓬瀛国。
- 非才叨长临，愒日苦諠剧。
- 湖山空在望，车马难屡历。
- 阻听潺湲声，谩怜苍翠色。
- 自得飞泉来，顿觉烦襟释。
- 常时两衙退，暂憩一轩息。
- 环流随启处，玉音闻几席。
- 尘土汨以消，形容清可觌。
- 谁知簿领中，有此山林适。
- 若非仕江乡，何由见奇迹。
- 智者必乐水，君子以观德。
- 岂徒狎而玩，宁嗟渫不食。
- 良嘉上善功，所至为利泽。
- 兹泉虽未大，其用已为益。
- 犹有膏润资，更期酾导力。
- 来哲倘不遗，庶几成远绩。

## 拼音
- e2 e2 feng4 huang2 shan1 ， you3 quan2 chu1 qi2 ye4 。
- chu1 wei1 cai2 lan4 shang1 ， jian4 da4 nai3 chuan1 shi2 。
- ling2 miao2 yin4 tu2 jia3 ， bao3 qi4 jin4 jin1 xi1 。
- bi4 bi3 yuan1 yuan2 chang2 ， zi1 wei2 yun2 wu4 ye4 。
- ren2 chuan2 zhu3 ming2 qi2 ， wei4 yu3 zhong1 ling2 di2 。
- lu4 sheng1 bu2 dao4 ci3 ， yun2 shui2 neng2 shang3 shi2 。
- ya2 cheng2 ju4 gang1 luan2 ， jiu4 jing3 jie1 lu3 xie4 。
- xian1 shi2 shu3 jing1 ying2 ， ceng2 wei4 zhi4 dian3 di1 。
- ji2 ci3 chuan1 gu3 ying2 ， kong1 wei4 quan3 hui4 ji1 。
- wo3 zuo2 xun2 sheng4 you2 ， ou3 jian4 wei4 xin1 ce4 。
- liao4 gong1 du4 shan1 yuan2 ， ju3 bu4 guo4 men2 ji3 。
- shui3 dao4 zi1 ke3 xing2 ， mian4 shi4 zheng4 xiang1 zhi2 。
- jian3 cai2 zhu2 qian1 gan1 ， jie1 lian2 jian3 wan4 chi3 。
- pai4 bie2 qi3 zhong1 a1 ， jia4 kong1 yu2 xia4 ji4 。
- bu4 ji2 jia1 xun2 jian1 ， yi3 dao4 tang2 huang2 ce4 。
- tu3 liu1 shi3 juan1 juan1 ， xun2 chu2 e2 㶁 㶁 。
- ying2 ke1 shu1 wei4 zhi3 ， guo4 sang3 fei1 yong4 ji1 。
- gong1 tang2 ji2 yan4 qin3 ， gu3 yin3 ge4 shu1 mai4 。
- he2 qi1 nan2 jian4 liu2 ， jin4 zai4 shi3 jun1 zhai2 。
- ri4 yong4 zhu4 peng1 cuan4 ， sui4 chu3 gong4 li3 yi4 。
- dong1 chun1 sui1 zan4 jie2 ， qiu1 xia4 duo1 yu2 li4 。
- yi4 zhi1 chu1 heng2 lang2 ， tong1 qu2 jian4 wu4 mu4 。
- zhong4 qi4 jing4 yi4 𣂏 ， wan4 kou3 de2 guan4 di2 。
- wu2 kui4 bao4 weng4 ren2 ， xing4 kuan1 qie4 hu2 yi4 。
- chang2 wen2 wu3 lin2 dou1 ， su4 hao4 peng2 ying2 guo2 。
- fei1 cai2 dao1 chang2 lin2 ， kai4 ri4 ku3 xuan1 ju4 。
- hu2 shan1 kong1 zai4 wang4 ， che1 ma3 nan2 lü3 li4 。
- zu3 ting1 chan2 yuan2 sheng1 ， man4 lian2 cang1 cui4 se4 。
- zi4 de2 fei1 quan2 lai2 ， dun4 jue2 fan2 jin1 shi4 。
- chang2 shi2 liang3 ya2 tui4 ， zan4 qi4 yi4 xuan1 xi1 。
- huan2 liu2 sui2 qi3 chu4 ， yu4 yin1 wen2 ji3 xi2 。
- chen2 tu3 mi4 yi3 xiao1 ， xing2 rong2 qing1 ke3 di2 。
- shui2 zhi1 bo2 ling3 zhong1 ， you3 ci3 shan1 lin2 shi4 。
- ruo4 fei1 shi4 jiang1 xiang1 ， he2 you2 jian4 qi2 ji4 。
- zhi4 zhe3 bi4 le4 shui3 ， jun1 zi3 yi3 guan1 de2 。
- qi3 tu2 xia2 er2 wan2 ， ning2 jie1 xie4 bu4 shi2 。
- liang2 jia1 shang4 shan4 gong1 ， suo3 zhi4 wei4 li4 ze2 。
- zi1 quan2 sui1 wei4 da4 ， qi2 yong4 yi3 wei4 yi4 。
- you2 you3 gao1 run4 zi1 ， geng4 qi1 shai1 dao3 li4 。
- lai2 zhe2 tang3 bu4 yi2 ， shu4 ji1 cheng2 yuan3 ji4 。

## 注释

## 译文

## 赏析
