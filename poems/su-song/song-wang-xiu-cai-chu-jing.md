---
id: su-song-song-wang-xiu-cai-chu-jing
title: 送王秀才出京
titlePinyin: song4 wang2 xiu4 cai2 chu1 jing1
titleSlug: song-wang-xiu-cai-chu-jing
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 都城大雪酒价高，我送故人倾浊醪。
- 酒阑置杯欲话别，不觉中心生鬰陶。
- 丈夫聚散岂为念，所叹人事多徒劳。
- 忆昔我年未弱冠，西来观艺游神皋。
- 金门献赋嗟失路，因循四载何所遭。
- 京华碌碌少知己，但闻嘲弄声嗷嗷。
- 今年诏书恤西事，大开言路烝群髦。
- 因思平生负气概，临事始可观持操。
- 长缨羁虏岂无计，策虑未献心徒忉。
- 感君壮志正凌厉，术业沈究钤与韬。
- 上书论画兵家事，直请西去亲鞬櫜。
- 又言若将众十旅，可为手足除纷搔。
- 逾时待报不闻命，西秦便欲从游遨。
- 束书携剑瞥然去，却顾名利轻如毛。
- 我谓方今正急士，帝言屡下搜英豪。
- 公卿悉意奉诏旨，推贤好善如干旄。
- 劝君失意且韬养，有能必见时称褒。
- 中朝列爵本驭众，进任将相皆儒曹。
- 一时未遇何须叹，吾辈岂久居蓬蒿。

## 拼音
- du1 cheng2 da4 xue3 jiu3 jia4 gao1 ， wo3 song4 gu4 ren2 qing1 zhuo2 lao2 。
- jiu3 lan2 zhi4 bei1 yu4 hua4 bie2 ， bu4 jue2 zhong1 xin1 sheng1 yu4 tao2 。
- zhang4 fu0 ju4 san4 qi3 wei4 nian4 ， suo3 tan4 ren2 shi4 duo1 tu2 lao2 。
- yi4 xi1 wo3 nian2 wei4 ruo4 guan4 ， xi1 lai2 guan1 yi4 you2 shen2 gao1 。
- jin1 men2 xian4 fu4 jie1 shi1 lu4 ， yin1 xun2 si4 zai3 he2 suo3 zao1 。
- jing1 hua2 lu4 lu4 shao3 zhi1 ji3 ， dan4 wen2 chao2 nong4 sheng1 ao2 ao2 。
- jin1 nian2 zhao4 shu1 xu4 xi1 shi4 ， da4 kai1 yan2 lu4 zheng1 qun2 mao2 。
- yin1 si1 ping2 sheng1 fu4 qi4 gai4 ， lin2 shi4 shi3 ke3 guan1 chi2 cao1 。
- chang2 ying1 ji1 lu3 qi3 wu2 ji4 ， ce4 lü4 wei4 xian4 xin1 tu2 dao1 。
- gan3 jun1 zhuang4 zhi4 zheng4 ling2 li4 ， shu4 ye4 shen3 jiu1 qian2 yu3 tao1 。
- shang4 shu1 lun4 hua4 bing1 jia1 shi4 ， zhi2 qing3 xi1 qu4 qin1 jian1 gao1 。
- you4 yan2 ruo4 jiang1 zhong4 shi2 lü3 ， ke3 wei4 shou3 zu2 chu2 fen1 sao1 。
- yu2 shi2 dai4 bao4 bu4 wen2 ming4 ， xi1 qin2 bian4 yu4 cong2 you2 ao2 。
- shu4 shu1 xie2 jian4 pie1 ran2 qu4 ， que4 gu4 ming2 li4 qing1 ru2 mao2 。
- wo3 wei4 fang1 jin1 zheng4 ji2 shi4 ， di4 yan2 lü3 xia4 sou1 ying1 hao2 。
- gong1 qing1 xi1 yi4 feng4 zhao4 zhi3 ， tui1 xian2 hao3 shan4 ru2 gan1 mao2 。
- quan4 jun1 shi1 yi4 qie3 tao1 yang3 ， you3 neng2 bi4 jian4 shi2 cheng1 bao1 。
- zhong1 chao2 lie4 jue2 ben3 yu4 zhong4 ， jin4 ren4 jiang4 xiang4 jie1 ru2 cao2 。
- yi4 shi2 wei4 yu4 he2 xu1 tan4 ， wu2 bei4 qi3 jiu3 ju1 peng2 hao1 。

## 注释

## 译文

## 赏析
