---
id: su-song-song-zheng-wu-ji-nan-gui
title: 送郑无忌南归
titlePinyin: song4 zheng4 wu2 ji4 nan2 gui1
titleSlug: song-zheng-wu-ji-nan-gui
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家本南闽，处世若羁寓。
- 侍亲从宦游，东西迁者屡。
- 因循历年载，未识南中路。
- 间岁至都城，始与里儒遇。
- 尝闻闽中奇，英隽所丛聚。
- 山川降灵气，禀肖时魁梧。
- 往在祥符中，黄李称独步。
- 当时盛文物，在廷充振鹭。
- 二子簉其间，轩轩并镳驱。
- 得志何所如，康庄跃骐馵。
- 时文变新律，高辞无累句。
- 人传幼妇碑，朝奏客卿赋。
- 奇器擅珪璧，至音有韶濩。
- 当宁喜同时，士林争景附。
- 渊澄或无鱼，木秀乃生蠹。
- 嗟哉士之贤，入朝尝见恶。
- 叔才亦稍迁，秘书观四库。
- 命穷时不偶，伶仃独翁孺。
- 名虽鼎甲贵，官止尘劳污。
- 蹉跎三十年，困踬卒颠仆。
- 伊予生后时，举颈徒企慕。
- 郑子乃其甥，肖貌何颖悟。
- 读书博而详，伟词亦能铸。
- 朅来至京国，首与予款晤。
- 吾尝念古昔，人贤犹爱树。
- 况遇贤之出，何必缘雅素。
- 从游遂无间，往来靡常度。
- 近遭试秋官，报罢不知故。
- 飘飘叹穷途，归橐不能具。
- 当路少知己，腹心谁可布。
- 我嗟近世人，龊龊何足数。
- 见善不能举，徒然用烋噢。
- 士有处忧困，岂尝一蒙顾。
- 劝君自求己，何用频龃龉。
- 还家乐诗书，养心益坚固。
- 无因一伤手，乃欲改前措。
- 泽豹未成文，尚能隠深雾。
- 齐禽戢其翼，久亦蒙傅羽。
- 况子气方刚，丁辰年未暮。
- 勉勉信予言，勤勤蹈前趣。
- 更想渭阳贤，怀道当有遻。
- 王忱希范宁，羊昙宗谢傅。
- 武子称卫玠，逢时乃腾骛。
- 深源赏康伯，传经有训注。
- 子其慕斯人，戒哉惇向素。
- 还来取高第，擢俊膺帝吁。
- 更发翁孺名，后来益垂裕。
- 作歌送子行，予言岂虚谕。

## 拼音
- wo3 jia1 ben3 nan2 min3 ， chu3 shi4 ruo4 ji1 yu4 。
- shi4 qin1 cong2 huan4 you2 ， dong1 xi1 qian1 zhe3 lü3 。
- yin1 xun2 li4 nian2 zai3 ， wei4 shi2 nan2 zhong1 lu4 。
- jian1 sui4 zhi4 du1 cheng2 ， shi3 yu3 li3 ru2 yu4 。
- chang2 wen2 min3 zhong1 qi2 ， ying1 jun4 suo3 cong2 ju4 。
- shan1 chuan1 jiang4 ling2 qi4 ， bing3 xiao4 shi2 kui2 wu2 。
- wang3 zai4 xiang2 fu2 zhong1 ， huang2 li3 cheng1 du2 bu4 。
- dang1 shi2 sheng4 wen2 wu4 ， zai4 ting2 chong1 zhen4 lu4 。
- er4 zi3 zao4 qi2 jian1 ， xuan1 xuan1 bing4 biao1 qu1 。
- de2 zhi4 he2 suo3 ru2 ， kang1 zhuang1 yue4 qi2 zhu4 。
- shi2 wen2 bian4 xin1 lü4 ， gao1 ci2 wu2 lei4 ju4 。
- ren2 chuan2 you4 fu4 bei1 ， chao2 zou4 ke4 qing1 fu4 。
- qi2 qi4 shan4 gui1 bi4 ， zhi4 yin1 you3 shao2 hu4 。
- dang1 ning2 xi3 tong2 shi2 ， shi4 lin2 zheng1 jing3 fu4 。
- yuan1 cheng2 huo4 wu2 yu2 ， mu4 xiu4 nai3 sheng1 du4 。
- jie1 zai1 shi4 zhi1 xian2 ， ru4 chao2 chang2 jian4 e4 。
- shu1 cai2 yi4 shao1 qian1 ， mi4 shu1 guan1 si4 ku4 。
- ming4 qiong2 shi2 bu4 ou3 ， ling2 ding1 du2 weng1 ru2 。
- ming2 sui1 ding3 jia3 gui4 ， guan1 zhi3 chen2 lao2 wu1 。
- cuo1 tuo2 san1 shi2 nian2 ， kun4 zhi4 zu2 dian1 pu2 。
- yi1 yu3 sheng1 hou4 shi2 ， ju3 jing3 tu2 qi3 mu4 。
- zheng4 zi3 nai3 qi2 sheng1 ， xiao4 mao4 he2 ying3 wu4 。
- du2 shu1 bo2 er2 xiang2 ， wei3 ci2 yi4 neng2 zhu4 。
- qie4 lai2 zhi4 jing1 guo2 ， shou3 yu3 yu3 kuan3 wu4 。
- wu2 chang2 nian4 gu3 xi1 ， ren2 xian2 you2 ai4 shu4 。
- kuang4 yu4 xian2 zhi1 chu1 ， he2 bi4 yuan2 ya3 su4 。
- cong2 you2 sui4 wu2 jian4 ， wang3 lai2 mi2 chang2 du4 。
- jin4 zao1 shi4 qiu1 guan1 ， bao4 ba4 bu4 zhi1 gu4 。
- piao1 piao1 tan4 qiong2 tu2 ， gui1 tuo2 bu4 neng2 ju4 。
- dang1 lu4 shao3 zhi1 ji3 ， fu4 xin1 shui2 ke3 bu4 。
- wo3 jie1 jin4 shi4 ren2 ， chuo4 chuo4 he2 zu2 shu4 。
- jian4 shan4 bu4 neng2 ju3 ， tu2 ran2 yong4 xiao1 o1 。
- shi4 you3 chu4 you1 kun4 ， qi3 chang2 yi4 meng2 gu4 。
- quan4 jun1 zi4 qiu2 ji3 ， he2 yong4 pin2 ju3 yu3 。
- hai2 jia1 le4 shi1 shu1 ， yang3 xin1 yi4 jian1 gu4 。
- wu2 yin1 yi4 shang1 shou3 ， nai3 yu4 gai3 qian2 cuo4 。
- ze2 bao4 wei4 cheng2 wen2 ， shang4 neng2 yin3 shen1 wu4 。
- qi2 qin2 ji2 qi2 yi4 ， jiu3 yi4 meng2 fu4 yu3 。
- kuang4 zi3 qi4 fang1 gang1 ， ding1 chen2 nian2 wei4 mu4 。
- mian3 mian3 xin4 yu3 yan2 ， qin2 qin2 dao3 qian2 qu4 。
- geng4 xiang3 wei4 yang2 xian2 ， huai2 dao4 dang1 you3 e4 。
- wang2 chen2 xi1 fan4 ning2 ， yang2 tan2 zong1 xie4 fu4 。
- wu3 zi3 cheng1 wei4 jie4 ， feng2 shi2 nai3 teng2 wu4 。
- shen1 yuan2 shang3 kang1 bo2 ， chuan2 jing1 you3 xun4 zhu4 。
- zi3 qi2 mu4 si1 ren2 ， jie4 zai1 dun1 xiang4 su4 。
- hai2 lai2 qu3 gao1 di4 ， zhuo2 jun4 ying1 di4 xu1 。
- geng4 fa1 weng1 ru2 ming2 ， hou4 lai2 yi4 chui2 yu4 。
- zuo4 ge1 song4 zi3 xing2 ， yu3 yan2 qi3 xu1 yu4 。

## 注释

## 译文

## 赏析
