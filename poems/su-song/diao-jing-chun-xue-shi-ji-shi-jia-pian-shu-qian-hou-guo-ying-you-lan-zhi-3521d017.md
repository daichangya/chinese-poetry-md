---
id: su-song-diao-jing-chun-xue-shi-ji-shi-jia-pian-shu-qian-hou-guo-ying-you-lan-zhi-3521d017
title: 刁景纯学士寄示嘉篇述前后过颍游览之乐不鄙虚陋曲蒙推奖感叹不足辄用本韵通成五十仰答来贶
titlePinyin: diao1 jing3 chun2 xue2 shi4 ji4 shi4 jia1 pian1 shu4 qian2 hou4 guo4 ying3 you2 lan3 zhi1 le4 bu4 bi3 xu1 lou4 qu3 meng2 tui1 jiang3 gan3 tan4 bu4 zu2 zhe2 yong4 ben3 yun4 tong1 cheng2 wu3 shi2 yang3 da2 lai2 kuang4
titleSlug: diao-jing-chun-xue-shi-ji-shi-jia-pian-shu-qian-hou-guo-ying-you-lan-zhi-3521d017
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔岁寓文馆，雅志慕藩屏。
- 尝闻近畿州，胜绝惟南颍。
- 十年走京华，官局苦闲冷。
- 欲求一麾去，数奏囊章请。
- 适会择兹守，乘时窃侥幸。
- 君相宠儒林，念久贷諐眚。
- 旋蒙左符赐，上戴天恩并。
- 扁舟促行役，洪渠逐奔猛。
- 飘然离尘嚣，有若出机穽。
- 从容光景多，历览江山迥。
- 去都时值秋，到官月逢寎。
- 此邦信名区，民愿俗无警。
- 昔守皆巨公，今犹蒙镇靖。
- 非才偶承乏，继治实多幸。
- 前贤有规模，遇事见要领。
- 因此颇闲暇，得以探物景。
- 溪湖绕郡郭，台榭跨冈岭。
- 春媚花百名，秋香荷十顷。
- 野色连莽苍，水容迷渌浄。
- 虹驾逵路长，鹢泛源流永。
- 幽寻穷胜处，登陟疲足胫。
- 适意自留连，对人成诧逞。
- 是时汴流阻，北客多过境。
- 景纯罢山阴，前旆亦南骋。
- 予逢丈人行，再拜肃襟袊。
- 君待同舍生，抗礼均侪等。
- 公斋荐具薄，主席奉陪鼎。
- 馈以清淮鱼，报我龙山茗。
- 西园复追从，继日承音謦。
- 胸怀坦而夷，不事畦与町。
- 杯盘命镌简，丝竹烦正订。
- 横管教吹羌，新声赏歌郢。
- 善谑剧笑谐，尽欢忘醉醒。
- 自兹别经秋，多故值忧梗。
- 七月会同轨，远臣伤吊影。
- 交旧少经涂，酒希但虚皿。
- 兀然坐空合，何异蛙在井。
- 故人勤眷盼，尺书询动静。
- 新诗三百言，斫句露锋颖。
- 念旧起悲伤，曾游皆记省。
- 眷予忝畴曩，被爱逾踵顶。
- 感嘅知己心，中藏聊自儆。
- 景纯书阁老，二纪酬申丙。
- 当年文雅誉，久合登西省。
- 心贪为郡乐，旌旄屡操秉。
- 徊翔成淹留，前辈今谁并。
- 复闻乞淮藩，早已饰归艇。
- 南河如可棹，北渡时引颈。
- 溪亭待清扫，宾具重消整。
- 还当揖前尘，晤语慰悬耿。

## 拼音
- xi1 sui4 yu4 wen2 guan3 ， ya3 zhi4 mu4 fan1 ping2 。
- chang2 wen2 jin4 ji1 zhou1 ， sheng4 jue2 wei2 nan2 ying3 。
- shi2 nian2 zou3 jing1 hua2 ， guan1 ju2 ku3 xian2 leng3 。
- yu4 qiu2 yi4 hui1 qu4 ， shu4 zou4 nang2 zhang1 qing3 。
- shi4 hui4 ze2 zi1 shou3 ， cheng2 shi2 qie4 jiao3 xing4 。
- jun1 xiang1 chong3 ru2 lin2 ， nian4 jiu3 dai4 qian1 sheng3 。
- xuan2 meng2 zuo3 fu2 ci4 ， shang4 dai4 tian1 en1 bing4 。
- pian1 zhou1 cu4 xing2 yi4 ， hong2 qu2 zhu2 ben1 meng3 。
- piao1 ran2 li2 chen2 ao2 ， you3 ruo4 chu1 ji1 jing3 。
- cong2 rong2 guang1 jing3 duo1 ， li4 lan3 jiang1 shan1 jiong3 。
- qu4 dou1 shi2 zhi2 qiu1 ， dao4 guan1 yue4 feng2 bing4 。
- ci3 bang1 xin4 ming2 qu1 ， min2 yuan4 su2 wu2 jing3 。
- xi1 shou3 jie1 ju4 gong1 ， jin1 you2 meng2 zhen4 jing4 。
- fei1 cai2 ou3 cheng2 fa2 ， ji4 zhi4 shi2 duo1 xing4 。
- qian2 xian2 you3 gui1 mo2 ， yu4 shi4 jian4 yao4 ling3 。
- yin1 ci3 po1 xian2 xia2 ， de2 yi3 tan4 wu4 jing3 。
- xi1 hu2 rao4 jun4 guo1 ， tai2 xie4 kua4 gang1 ling3 。
- chun1 mei4 hua1 bai3 ming2 ， qiu1 xiang1 he2 shi2 qing3 。
- ye3 se4 lian2 mang3 cang1 ， shui3 rong2 mi2 lu4 jing4 。
- hong2 jia4 kui2 lu4 chang2 ， yi4 fan4 yuan2 liu2 yong3 。
- you1 xun2 qiong2 sheng4 chu4 ， deng1 zhi4 pi2 zu2 jing4 。
- shi4 yi4 zi4 liu2 lian2 ， dui4 ren2 cheng2 cha4 cheng3 。
- shi4 shi2 bian4 liu2 zu3 ， bei3 ke4 duo1 guo4 jing4 。
- jing3 chun2 ba4 shan1 yin1 ， qian2 pei4 yi4 nan2 cheng3 。
- yu3 feng2 zhang4 ren2 xing2 ， zai4 bai4 su4 jin1 ling3 。
- jun1 dai4 tong2 she4 sheng1 ， kang4 li3 jun1 chai2 deng3 。
- gong1 zhai1 jian4 ju4 bao2 ， zhu3 xi2 feng4 pei2 ding3 。
- kui4 yi3 qing1 huai2 yu2 ， bao4 wo3 long2 shan1 ming2 。
- xi1 yuan2 fu4 zhui1 cong2 ， ji4 ri4 cheng2 yin1 qing3 。
- xiong1 huai2 tan3 er2 yi2 ， bu2 shi4 qi2 yu3 ting3 。
- bei1 pan2 ming4 juan1 jian3 ， si1 zhu2 fan2 zheng4 ding4 。
- heng2 guan3 jiao4 chui1 qiang1 ， xin1 sheng1 shang3 ge1 ying3 。
- shan4 xue4 ju4 xiao4 xie2 ， jin4 huan1 wang4 zui4 xing3 。
- zi4 zi1 bie2 jing1 qiu1 ， duo1 gu4 zhi2 you1 geng3 。
- qi1 yue4 hui4 tong2 gui3 ， yuan3 chen2 shang1 diao4 ying3 。
- jiao1 jiu4 shao3 jing1 tu2 ， jiu3 xi1 dan4 xu1 min3 。
- wu4 ran2 zuo4 kong1 he2 ， he2 yi4 wa1 zai4 jing3 。
- gu4 ren2 qin2 juan4 pan4 ， chi3 shu1 xun2 dong4 jing4 。
- xin1 shi1 san1 bai3 yan2 ， zhuo2 ju4 lu4 feng1 ying3 。
- nian4 jiu4 qi3 bei1 shang1 ， ceng2 you2 jie1 ji4 sheng3 。
- juan4 yu3 tian3 chou2 nang3 ， bei4 ai4 yu2 zhong3 ding3 。
- gan3 kai3 zhi1 ji3 xin1 ， zhong1 cang2 liao2 zi4 jing3 。
- jing3 chun2 shu1 ge2 lao3 ， er4 ji4 chou2 shen1 bing3 。
- dang1 nian2 wen2 ya3 yu4 ， jiu3 he2 deng1 xi1 sheng3 。
- xin1 tan1 wei4 jun4 le4 ， jing1 mao2 lü3 cao1 bing3 。
- huai2 xiang2 cheng2 yan1 liu2 ， qian2 bei4 jin1 shui2 bing4 。
- fu4 wen2 qi3 huai2 fan1 ， zao3 yi3 shi4 gui1 ting3 。
- nan2 he2 ru2 ke3 zhao4 ， bei3 du4 shi2 yin3 jing3 。
- xi1 ting2 dai4 qing1 sao3 ， bin1 ju4 zhong4 xiao1 zheng3 。
- hai2 dang1 yi1 qian2 chen2 ， wu4 yu3 wei4 xuan2 geng3 。

## 注释

## 译文

## 赏析
