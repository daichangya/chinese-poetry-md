---
id: su-song-ci-yun-si-tu-fu-gong-qi-nian-hui-shi
title: 次韵司徒富公耆年会诗
titlePinyin: ci4 yun4 si1 tu2 fu4 gong1 qi2 nian2 hui4 shi1
titleSlug: ci-yun-si-tu-fu-gong-qi-nian-hui-shi
author: 苏颂
authorPinyin: su1 song4
authorSlug: su-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人称宴安，居处必择地。
- 诸公来河南，有若不期会。
- 岩岩大司徒，早辞槐鼎贵。
- 嘉谟纳渊衷，故事留台寺。
- 构第铜驼坊，开门瀍水次。
- 居守德爵同，位重官三事。
- 高轩每过从，纵言谈道艺。
- 复有乡里贤，夙昔承嘉惠。
- 崧岭高横空，洛波清见底。
- 履道追昔游，行厨载芳醴。
- 燕毛礼所重，安车皆戾止。
- 年尊二国公，齿序众君子。
- 愿公寿千秋，慰民瞻具尔。
- 三载一来朝，当陪天子祀。

## 拼音
- gu3 ren2 cheng1 yan4 an1 ， ju1 chu4 bi4 ze2 di4 。
- zhu1 gong1 lai2 he2 nan2 ， you3 ruo4 bu4 qi1 hui4 。
- yan2 yan2 da4 si1 tu2 ， zao3 ci2 huai2 ding3 gui4 。
- jia1 mo2 na4 yuan1 zhong1 ， gu4 shi4 liu2 tai2 si4 。
- gou4 di4 tong2 tuo2 fang1 ， kai1 men2 chan2 shui3 ci4 。
- ju1 shou3 de2 jue2 tong2 ， wei4 zhong4 guan1 san1 shi4 。
- gao1 xuan1 mei3 guo4 cong2 ， zong4 yan2 tan2 dao4 yi4 。
- fu4 you3 xiang1 li3 xian2 ， su4 xi1 cheng2 jia1 hui4 。
- song1 ling3 gao1 heng2 kong1 ， luo4 bo1 qing1 jian4 di3 。
- lü3 dao4 zhui1 xi1 you2 ， xing2 chu2 zai3 fang1 li3 。
- yan4 mao2 li3 suo3 zhong4 ， an1 che1 jie1 li4 zhi3 。
- nian2 zun1 er4 guo2 gong1 ， chi3 xu4 zhong4 jun1 zi3 。
- yuan4 gong1 shou4 qian1 qiu1 ， wei4 min2 zhan1 ju4 er3 。
- san1 zai3 yi4 lai2 chao2 ， dang1 pei2 tian1 zi3 si4 。

## 注释

## 译文

## 赏析
