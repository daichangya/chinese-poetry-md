---
id: wang-gang-zhong-tan-shi-ba-zhen-tu-xing
title: 滩石八阵图行
titlePinyin: tan1 shi2 ba1 zhen4 tu2 xing2
titleSlug: tan-shi-ba-zhen-tu-xing
author: 王刚中
authorPinyin: wang2 gang1 zhong1
authorSlug: wang-gang-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生孔明后，相望九百载。
- 我想孔明贤，巍然伊吕配。
- 奇谋勇略夸雄师，大节英风盖当代。
- 木牛流马何足言，八阵遗踪千古在。
- 我行已度瞿唐门，长滩石垒差参分。
- 洪纤高下尺寸等，犹有当年节制存。
- 四头八尾触处首，敌冲中央两皆救。
- 握奇如枢运无穷，七纵七擒仍敢攻。
- 规模黄帝已垂文，后来得者惟将军。
- 唐宗李靖拾遗意，乐舞旛表徒缤纷。
- 长江之上石蟠结，江波汹涌石不灭。
- 使君何事遽刬除，一夜风雷吼天阙。
- 明朝仍旧石纵横，神物护持人已惊。
- 向来守蜀用此法，谁知石垒真金城。
- 嗟乎孔明遇不遇，遇则刘公恢大度。
- 国险地狭民力微，法出万全势未具。
- 嗟乎孔明以此用于吴，长江内固魏可图。
- 嗟乎孔明以此用于魏，扫平三分归一篲。
- 祇应所遇势不同，势既不同功亦异。
- 嗟乎孔明之心如石坚，欲扶汉室还中原。
- 事之不就则天耳，安肯俯首从曹袁。
- 嗟乎孔明如生石不老，后世用兵无草草。
- 忽然变作六花看，便失本真难按考。
- 请观叠石韬机筹，江流东去自悠悠。
- 英豪得此石外指，长与君王靖边垒。

## 拼音
- wo3 sheng1 kong3 ming2 hou4 ， xiang1 wang4 jiu3 bai3 zai3 。
- wo3 xiang3 kong3 ming2 xian2 ， wei1 ran2 yi1 lü3 pei4 。
- qi2 mou2 yong3 lüe4 kua1 xiong2 shi1 ， da4 jie2 ying1 feng1 gai4 dang1 dai4 。
- mu4 niu2 liu2 ma3 he2 zu2 yan2 ， ba1 zhen4 yi2 zong1 qian1 gu3 zai4 。
- wo3 xing2 yi3 du4 qu2 tang2 men2 ， chang2 tan1 shi2 lei3 cha4 can1 fen1 。
- hong2 xian1 gao1 xia4 chi3 cun4 deng3 ， you2 you3 dang1 nian2 jie2 zhi4 cun2 。
- si4 tou2 ba1 wei3 chu4 chu4 shou3 ， di2 chong1 zhong1 yang1 liang3 jie1 jiu4 。
- wo4 qi2 ru2 shu1 yun4 wu2 qiong2 ， qi1 zong4 qi1 qin2 reng2 gan3 gong1 。
- gui1 mo2 huang2 di4 yi3 chui2 wen2 ， hou4 lai2 de0 zhe3 wei2 jiang1 jun1 。
- tang2 zong1 li3 jing4 shi2 yi2 yi4 ， yue4 wu3 fan1 biao3 tu2 bin1 fen1 。
- chang2 jiang1 zhi1 shang4 shi2 pan2 jie2 ， jiang1 bo1 xiong1 yong3 shi2 bu2 mie4 。
- shi3 jun1 he2 shi4 ju4 chan3 chu2 ， yi2 ye4 feng1 lei2 hou3 tian1 que1 。
- ming2 chao2 reng2 jiu4 shi2 zong4 heng2 ， shen2 wu4 hu4 chi2 ren2 yi3 jing1 。
- xiang4 lai2 shou3 shu3 yong4 ci3 fa3 ， shui2 zhi1 shi2 lei3 zhen1 jin1 cheng2 。
- jie1 hu1 kong3 ming2 yu4 bu0 yu4 ， yu4 ze2 liu2 gong1 hui1 da4 du4 。
- guo2 xian3 di4 xia2 min2 li4 wei1 ， fa3 chu1 wan4 quan2 shi4 wei4 ju4 。
- jie1 hu1 kong3 ming2 yi3 ci3 yong4 yu2 wu2 ， chang2 jiang1 nei4 gu4 wei4 ke3 tu2 。
- jie1 hu1 kong3 ming2 yi3 ci3 yong4 yu2 wei4 ， sao3 ping2 san1 fen1 gui1 yi1 hui4 。
- qi2 ying4 suo3 yu4 shi4 bu4 tong2 ， shi4 ji4 bu4 tong2 gong1 yi4 yi4 。
- jie1 hu1 kong3 ming2 zhi1 xin1 ru2 shi2 jian1 ， yu4 fu2 han4 shi4 hai2 zhong1 yuan2 。
- shi4 zhi1 bu2 jiu4 ze2 tian1 er3 ， an1 ken3 fu3 shou3 cong2 cao2 yuan2 。
- jie1 hu1 kong3 ming2 ru2 sheng1 shi2 bu4 lao3 ， hou4 shi4 yong4 bing1 wu2 cao3 cao3 。
- hu1 ran2 bian4 zuo4 liu4 hua1 kan4 ， bian4 shi1 ben3 zhen1 nan2 an4 kao3 。
- qing3 guan1 die2 shi2 tao1 ji1 chou2 ， jiang1 liu2 dong1 qu4 zi4 you1 you1 。
- ying1 hao2 de2 ci3 shi2 wai4 zhi3 ， chang2 yu3 jun1 wang2 jing4 bian1 lei3 。

## 注释

## 译文

## 赏析
