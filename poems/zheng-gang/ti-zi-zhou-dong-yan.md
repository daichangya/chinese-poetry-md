---
id: zheng-gang-ti-zi-zhou-dong-yan
title: 题资州东岩
titlePinyin: ti2 zi1 zhou1 dong1 yan2
titleSlug: ti-zi-zhou-dong-yan
author: 郑钢
authorPinyin: zheng4 gang1
authorSlug: zheng-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 迳转得幽谷，云岩屹相向。
- 谽谺偃重檐，弯环依叠嶂。
- 缅想融结初，镌镵自天匠。
- 了无斧凿迹，但觉盘根壮。
- 深可数千尺，广逾八九丈。
- 洞穴既窈窕，松门亦昭旷。
- 廓舍三千界，中列五百像。
- 巨楠布幢盖，翠蔓垂帷帐。
- 木灵不知名，境幽或难状。
- 我时驰征轺，奔走倦尘鞅。
- 获此一段奇，欣然惬微尚。
- 欲去兴未阑，行行重回望。

## 拼音
- jing4 zhuan3 de2 you1 gu3 ， yun2 yan2 yi4 xiang1 xiang4 。
- han1 xia1 yan3 zhong4 yan2 ， wan1 huan2 yi1 die2 zhang4 。
- mian3 xiang3 rong2 jie2 chu1 ， juan1 chan2 zi4 tian1 jiang4 。
- liao3 wu2 fu3 zao2 ji4 ， dan4 jue2 pan2 gen1 zhuang4 。
- shen1 ke3 shu4 qian1 chi3 ， guang3 yu2 ba1 jiu3 zhang4 。
- dong4 xue2 ji4 yao3 tiao3 ， song1 men2 yi4 zhao1 kuang4 。
- kuo4 she4 san1 qian1 jie4 ， zhong1 lie4 wu3 bai3 xiang4 。
- ju4 nan2 bu4 zhuang4 gai4 ， cui4 man4 chui2 wei2 zhang4 。
- mu4 ling2 bu4 zhi1 ming2 ， jing4 you1 huo4 nan2 zhuang4 。
- wo3 shi2 chi2 zheng1 yao2 ， ben1 zou3 juan4 chen2 yang1 。
- huo4 ci3 yi2 duan4 qi2 ， xin1 ran2 qie4 wei1 shang4 。
- yu4 qu4 xing1 wei4 lan2 ， xing2 xing2 zhong4 hui2 wang4 。

## 注释

## 译文

## 赏析
