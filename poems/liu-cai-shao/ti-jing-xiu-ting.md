---
id: liu-cai-shao-ti-jing-xiu-ting
title: 题竞秀亭
titlePinyin: ti2 jing4 xiu4 ting2
titleSlug: ti-jing-xiu-ting
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 远水恨微茫，近山露岩壑。
- 是中有佳处，远近理自各。
- 危亭枕江干，江外群峰泊。
- 森然青玉圭，穿空势如削。
- 沙湍与松籁，逼耳笙磬作。
- 勿言山宜远，近亦殊不恶。
- 云烟半有无，月雾带清薄。
- 凝岚与空翠，不受晓雨濯。
- 是时崖窽藏，秀气森盘礴。
- 方知寸碧岑，信美恐难博。
- 主人喜宾至，宴豆日参错。
- 况有贤弟兄，超然解禅缚。
- 拄笏望西山，心境两脱略。
- 想当觞咏时，险语恣嘲谑。
- 何当游其间，时听穿林雹。

## 拼音
- yuan3 shui3 hen4 wei1 mang2 ， jin4 shan1 lu4 yan2 he4 。
- shi4 zhong1 you3 jia1 chu4 ， yuan3 jin4 li3 zi4 ge4 。
- wei1 ting2 zhen3 jiang1 gan1 ， jiang1 wai4 qun2 feng1 bo2 。
- sen1 ran2 qing1 yu4 gui1 ， chuan1 kong1 shi4 ru2 xiao1 。
- sha1 tuan1 yu3 song1 lai4 ， bi1 er3 sheng1 qing4 zuo4 。
- wu4 yan2 shan1 yi2 yuan3 ， jin4 yi4 shu1 bu2 e4 。
- yun2 yan1 ban4 you3 wu2 ， yue4 wu4 dai4 qing1 bao2 。
- ning2 lan2 yu3 kong1 cui4 ， bu2 shou4 xiao3 yu3 zhuo2 。
- shi4 shi2 ya2 kuan3 cang2 ， xiu4 qi4 sen1 pan2 bo2 。
- fang1 zhi1 cun4 bi4 cen2 ， xin4 mei3 kong3 nan2 bo2 。
- zhu3 ren2 xi3 bin1 zhi4 ， yan4 dou4 ri4 can1 cuo4 。
- kuang4 you3 xian2 di4 xiong0 ， chao1 ran2 jie3 chan2 fu4 。
- zhu3 hu4 wang4 xi1 shan1 ， xin1 jing4 liang3 tuo1 lüe4 。
- xiang3 dang1 shang1 yong3 shi2 ， xian3 yu3 zi4 chao2 xue4 。
- he2 dang1 you2 qi2 jian1 ， shi2 ting1 chuan1 lin2 bao2 。

## 注释

## 译文

## 赏析
