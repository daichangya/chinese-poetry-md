---
id: liu-cai-shao-deng-jing-de-si-ta
title: 登景德寺塔
titlePinyin: deng1 jing3 de2 si4 ta3
titleSlug: deng-jing-de-si-ta
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耽耽梵释宫，凭高剏灵址。
- 中有窣堵波，排突青冥里。
- 梯磴眩回转，蟠屈龙蛇尾。
- 飞步出紫氛，眼界浄如洗。
- 望极天南端，沓若孤烟起。
- 何当结蜃楼，亭亭聊对峙。
- 云生空山顶，飞过朱阑底。
- 凭栏瞰重城，楼堞杂云水。
- 市人何憧憧，閙若穿垤蚁。
- 壮观自何年，五季运初圯。
- 干戈暗淮海，裒敛到骨髓。
- 谁知黑云都，金帛浩填委。
- 聊复推其余，办此咄嗟尔。
- 因知破悭法，骁悍亦风靡。
- 百年能几时，两曜无停晷。
- 吊古悲陵谷，山荒树如荠。
- 双江虽依旧，去浪何曾止。
- 从来旷达士，遐想尘外轨。
- 安得凌风翰，一举九万里。

## 拼音
- dan1 dan1 fan4 shi4 gong1 ， ping2 gao1 chuang4 ling2 zhi3 。
- zhong1 you3 su1 du3 bo1 ， pai2 tu1 qing1 ming2 li3 。
- ti1 deng4 xuan4 hui2 zhuan3 ， pan2 qu1 long2 she2 wei3 。
- fei1 bu4 chu1 zi3 fen1 ， yan3 jie4 jing4 ru2 xi3 。
- wang4 ji2 tian1 nan2 duan1 ， ta4 ruo4 gu1 yan1 qi3 。
- he2 dang1 jie2 shen4 lou2 ， ting2 ting2 liao2 dui4 zhi4 。
- yun2 sheng1 kong1 shan1 ding3 ， fei1 guo4 zhu1 lan2 di3 。
- ping2 lan2 kan4 zhong4 cheng2 ， lou2 die2 za2 yun2 shui3 。
- shi4 ren2 he2 chong1 chong1 ， nao4 ruo4 chuan1 die2 yi3 。
- zhuang4 guan1 zi4 he2 nian2 ， wu3 ji4 yun4 chu1 yi2 。
- gan1 ge1 an4 huai2 hai3 ， pou2 lian3 dao4 gu3 sui3 。
- shui2 zhi1 hei1 yun2 dou1 ， jin1 bo2 hao4 tian2 wei3 。
- liao2 fu4 tui1 qi2 yu2 ， ban4 ci3 duo1 jie1 er3 。
- yin1 zhi1 po4 qian1 fa3 ， xiao1 han4 yi4 feng1 mi3 。
- bai3 nian2 neng2 ji3 shi2 ， liang3 yao4 wu2 ting2 gui3 。
- diao4 gu3 bei1 ling2 gu3 ， shan1 huang1 shu4 ru2 qi2 。
- shuang1 jiang1 sui1 yi1 jiu4 ， qu4 lang4 he2 ceng2 zhi3 。
- cong2 lai2 kuang4 da2 shi4 ， xia2 xiang3 chen2 wai4 gui3 。
- an1 de2 ling2 feng1 han4 ， yi4 ju3 jiu3 wan4 li3 。

## 注释

## 译文

## 赏析
