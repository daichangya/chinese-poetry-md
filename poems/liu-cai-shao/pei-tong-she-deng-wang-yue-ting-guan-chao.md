---
id: liu-cai-shao-pei-tong-she-deng-wang-yue-ting-guan-chao
title: 陪同舍登望越亭观潮
titlePinyin: pei2 tong2 she4 deng1 wang4 yue4 ting2 guan1 chao2
titleSlug: pei-tong-she-deng-wang-yue-ting-guan-chao
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴越中分江一派，两岸溪山扫浓黛。
- 茫茫云海迷烟空，方诸宫外天为界。
- 潮波吐纳谁使然，欲到先冲海门隘。
- 江浅洲长碍奔放，势益汹汹怒而噫。
- 方看隐起玉堤横，忽复飞腾雪花碎。
- 高浪翻空雷吼怒，黑沙崛起云崩壊。
- 山岳倾颓惊炫转，鲸鹏摩戛舞幽怪。
- 大声吹地恣淙淙，余响振天轰磕磕。
- 恍如白帝盛羽卫，风搅旌幢纷斾斾。
- 从以百万虎与貔，组练精明呼声大。
- 世间奇观独雄绝，坐令耳目俱松快。
- 津亭晚霭动遐想，樽酒相欢信良会。
- 木落山空秋气高，情多思远人寰外。
- 杜老扶桑有遗恨，韩子鲸鱼思饱脍。
- 豪气英风终不泯，海色天容自相对。
- 同来俱是蓬山侣，蘂简玉书名姓在。
- 东游不用浮海航，仙骥追风云作盖。
- 却须从此排阊阖，丛铃响杂飞霞佩。
- 通明殿里缀仙班，官府纵多君莫悔。

## 拼音
- wu2 yue4 zhong1 fen1 jiang1 yi2 pai4 ， liang3 an4 xi1 shan1 sao3 nong2 dai4 。
- mang2 mang2 yun2 hai3 mi2 yan1 kong1 ， fang1 zhu1 gong1 wai4 tian1 wei4 jie4 。
- chao2 bo1 tu3 na4 shui2 shi3 ran2 ， yu4 dao4 xian1 chong1 hai3 men2 ai4 。
- jiang1 qian3 zhou1 chang2 ai4 ben1 fang4 ， shi4 yi4 xiong1 xiong1 nu4 er2 yi1 。
- fang1 kan4 yin3 qi3 yu4 di1 heng2 ， hu1 fu4 fei1 teng2 xue3 hua1 sui4 。
- gao1 lang4 fan1 kong1 lei2 hou3 nu4 ， hei1 sha1 jue2 qi3 yun2 beng1 huai4 。
- shan1 yue4 qing1 tui2 jing1 xuan4 zhuan3 ， jing1 peng2 mo2 jia2 wu3 you1 guai4 。
- da4 sheng1 chui1 di4 zi4 cong2 cong2 ， yu2 xiang3 zhen4 tian1 hong1 ke1 ke1 。
- huang3 ru2 bai2 di4 sheng4 yu3 wei4 ， feng1 jiao3 jing1 zhuang4 fen1 pei4 pei4 。
- cong2 yi3 bai3 wan4 hu3 yu3 pi2 ， zu3 lian4 jing1 ming2 hu1 sheng1 da4 。
- shi4 jian1 qi2 guan1 du2 xiong2 jue2 ， zuo4 ling4 er3 mu4 ju4 song1 kuai4 。
- jin1 ting2 wan3 ai3 dong4 xia2 xiang3 ， zun1 jiu3 xiang1 huan1 xin4 liang2 hui4 。
- mu4 luo4 shan1 kong1 qiu1 qi4 gao1 ， qing2 duo1 si1 yuan3 ren2 huan2 wai4 。
- du4 lao3 fu2 sang1 you3 yi2 hen4 ， han2 zi3 jing1 yu2 si1 bao3 kuai4 。
- hao2 qi4 ying1 feng1 zhong1 bu4 min3 ， hai3 se4 tian1 rong2 zi4 xiang1 dui4 。
- tong2 lai2 ju4 shi4 peng2 shan1 lü3 ， rui3 jian3 yu4 shu1 ming2 xing4 zai4 。
- dong1 you2 bu2 yong4 fu2 hai3 hang2 ， xian1 ji4 zhui1 feng1 yun2 zuo4 gai4 。
- que4 xu1 cong2 ci3 pai2 chang1 he2 ， cong2 ling2 xiang3 za2 fei1 xia2 pei4 。
- tong1 ming2 dian4 li3 zhui4 xian1 ban1 ， guan1 fu3 zong4 duo1 jun1 mo4 hui3 。

## 注释

## 译文

## 赏析
