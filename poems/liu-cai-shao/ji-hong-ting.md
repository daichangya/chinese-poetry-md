---
id: liu-cai-shao-ji-hong-ting
title: 霁虹亭
titlePinyin: ji4 hong2 ting2
titleSlug: ji-hong-ting
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江流滚滚青于蓝，山如阵马方𫎺𧽼。
- 景趣虽从开辟有，登览正赖人谋参。
- 济川亭古伤险狭，石岸缺落呈嵚嵌。
- 可怜眼界方冗杂，风月为之久不堪。
- 使君才高蕴机鉴，妙思能发神所缄。
- 异时一见已经意，施设先后难相搀。
- 政成将去觐丹阙，一新栋宇何耽耽。
- 就增亭阁跨空阔，径从人境超尘凡。
- 波光挟日动飞栱，簷影窥江凌过帆。
- 栏危更觉明月近，浪涌正值秋风酣。
- 螺峰晚霭助遥碧，鹭渚归翼穿晴岚。
- 东望青原森欲动，祖意岂复劳穷探。
- 夜深定有水仙集，霓裳练帨垂毵毵。
- 云烟态度日夕异，词客赋咏劳雕劖。
- 公归指日登华要，雍容鸣玉横犀𥮾。
- 湖山高会驻清赏，尚应回首江之南。

## 拼音
- jiang1 liu2 gun3 gun3 qing1 yu2 lan2 ， shan1 ru2 zhen4 ma3 fang1 𫎺 𧽼 。
- jing3 qu4 sui1 cong2 kai1 pi4 you3 ， deng1 lan3 zheng4 lai4 ren2 mou2 can1 。
- ji4 chuan1 ting2 gu3 shang1 xian3 xia2 ， shi2 an4 que1 luo4 cheng2 qin1 qian4 。
- ke3 lian2 yan3 jie4 fang1 rong3 za2 ， feng1 yue4 wei4 zhi1 jiu3 bu4 kan1 。
- shi3 jun1 cai2 gao1 yun4 ji1 jian4 ， miao4 si1 neng2 fa1 shen2 suo3 jian1 。
- yi4 shi2 yi2 jian4 yi3 jing1 yi4 ， shi1 she4 xian1 hou4 nan2 xiang1 chan1 。
- zheng4 cheng2 jiang1 qu4 jin4 dan1 que1 ， yi4 xin1 dong4 yu3 he2 dan1 dan1 。
- jiu4 zeng1 ting2 ge2 kua4 kong1 kuo4 ， jing4 cong2 ren2 jing4 chao1 chen2 fan2 。
- bo1 guang1 xie2 ri4 dong4 fei1 gong3 ， yan2 ying3 kui1 jiang1 ling2 guo4 fan1 。
- lan2 wei1 geng4 jue2 ming2 yue4 jin4 ， lang4 yong3 zheng4 zhi2 qiu1 feng1 han1 。
- luo2 feng1 wan3 ai3 zhu4 yao2 bi4 ， lu4 zhu3 gui1 yi4 chuan1 qing2 lan2 。
- dong1 wang4 qing1 yuan2 sen1 yu4 dong4 ， zu3 yi4 qi3 fu4 lao2 qiong2 tan4 。
- ye4 shen1 ding4 you3 shui3 xian1 ji2 ， ni2 chang2 lian4 shui4 chui2 san1 san1 。
- yun2 yan1 tai4 du4 ri4 xi1 yi4 ， ci2 ke4 fu4 yong3 lao2 diao1 chan2 。
- gong1 gui1 zhi3 ri4 deng1 hua2 yao4 ， yong1 rong2 ming2 yu4 heng2 xi1 𥮾 。
- hu2 shan1 gao1 hui4 zhu4 qing1 shang3 ， shang4 ying4 hui2 shou3 jiang1 zhi1 nan2 。

## 注释

## 译文

## 赏析
