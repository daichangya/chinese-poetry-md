---
id: liu-cai-shao-de-yuan-sheng-shu-zhong-guan-yi-dao-qi-yu-mao-lin-jian-ai-qi-fan-mi-yin--669dd72b
title: 德元盛暑中观刈稻憩于茂林间爱其繁密因加芟治名曰绿阴轩以诗相示戯为作此
titlePinyin: de2 yuan2 sheng4 shu3 zhong1 guan1 yi4 dao4 qi4 yu2 mao4 lin2 jian1 ai4 qi2 fan2 mi4 yin1 jia1 shan1 zhi4 ming2 yue1 lü4 yin1 xuan1 yi3 shi1 xiang1 shi4 xi4 wei4 zuo4 ci3
titleSlug: de-yuan-sheng-shu-zhong-guan-yi-dao-qi-yu-mao-lin-jian-ai-qi-fan-mi-yin--669dd72b
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 焦先但作蜗牛庐，真与蜗牛壳相似。
- 当时虽省营筑劳，把茅盖头已多事。
- 珏溪樵客意高远，几欲巢居如上古。
- 茂林深处即幽居，树作簷楹根作础。
- 经始全资木居士，竹夫人来共胥宇。
- 删繁聊藉刈禾镰，补罅不须修月斧。
- 山中熊馆作比邻，梦里蚁城真别墅。
- 葱帐不容逋客归，药房闲咏骚人语。
- 月钩斜挂褰云箔，霞绮高长当朱户。
- 瑶砌无尘透晓霜，珠帘隔雾连天雨。
- 洞门虽开亦非开，当空凿出高崔嵬。
- 凭虚公子见之喜，便约亡是公同来。
- 更容明月作不速，宾主谈辩声如雷。
- 画空题诗记真赏，要与幽人作牓様。
- 是中无欠亦无余，一任傍人说半藏。
- 莫言基址真牢固，夜半负之人莫悟。
- 玉川胆怯不须论，觑著地皮卷不去。
- 须防毗耶无垢师，擎向手中便进步。
- 要当石头具道眼，本自无来今不住。
- 饶他百倍有神通，到此一筹无用处。

## 拼音
- jiao1 xian1 dan4 zuo4 wo1 niu2 lu2 ， zhen1 yu3 wo1 niu2 ke2 xiang1 si4 。
- dang1 shi2 sui1 sheng3 ying2 zhu4 lao2 ， ba3 mao2 gai4 tou0 yi3 duo1 shi4 。
- jue2 xi1 qiao2 ke4 yi4 gao1 yuan3 ， ji3 yu4 chao2 ju1 ru2 shang4 gu3 。
- mao4 lin2 shen1 chu4 ji2 you1 ju1 ， shu4 zuo4 yan2 ying2 gen1 zuo4 chu3 。
- jing1 shi3 quan2 zi1 mu4 ju1 shi4 ， zhu2 fu1 ren2 lai2 gong4 xu1 yu3 。
- shan1 fan2 liao2 jie4 yi4 he2 lian2 ， bu3 xia4 bu4 xu1 xiu1 yue4 fu3 。
- shan1 zhong1 xiong2 guan3 zuo4 bi3 lin2 ， meng4 li3 yi3 cheng2 zhen1 bie2 shu4 。
- cong1 zhang4 bu4 rong2 bu1 ke4 gui1 ， yao4 fang2 xian2 yong3 sao1 ren2 yu3 。
- yue4 gou1 xie2 gua4 qian1 yun2 bo2 ， xia2 qi3 gao1 chang2 dang1 zhu1 hu4 。
- yao2 qi4 wu2 chen2 tou4 xiao3 shuang1 ， zhu1 lian2 ge2 wu4 lian2 tian1 yu3 。
- dong4 men2 sui1 kai1 yi4 fei1 kai1 ， dang1 kong1 zao2 chu1 gao1 cui1 wei2 。
- ping2 xu1 gong1 zi3 jian4 zhi1 xi3 ， bian4 yue1 wang2 shi4 gong1 tong2 lai2 。
- geng4 rong2 ming2 yue4 zuo4 bu2 su4 ， bin1 zhu3 tan2 bian4 sheng1 ru2 lei2 。
- hua4 kong1 ti2 shi1 ji4 zhen1 shang3 ， yao4 yu3 you1 ren2 zuo4 bang3 yang4 。
- shi4 zhong1 wu2 qian4 yi4 wu2 yu2 ， yi2 ren4 bang4 ren2 shuo1 ban4 cang2 。
- mo4 yan2 ji1 zhi3 zhen1 lao2 gu4 ， ye4 ban4 fu4 zhi1 ren2 mo4 wu4 。
- yu4 chuan1 dan3 qie4 bu4 xu1 lun4 ， qu4 zhu4 di4 pi2 juan4 bu2 qu4 。
- xu1 fang2 pi2 ye1 wu2 gou4 shi1 ， qing2 xiang4 shou3 zhong1 bian4 jin4 bu4 。
- yao4 dang1 shi2 tou0 ju4 dao4 yan3 ， ben3 zi4 wu2 lai2 jin1 bu2 zhu4 。
- rao2 ta1 bai3 bei4 you3 shen2 tong1 ， dao4 ci3 yi4 chou2 wu2 yong4 chu0 。

## 注释

## 译文

## 赏析
