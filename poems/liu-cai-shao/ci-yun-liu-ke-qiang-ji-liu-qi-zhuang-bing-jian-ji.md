---
id: liu-cai-shao-ci-yun-liu-ke-qiang-ji-liu-qi-zhuang-bing-jian-ji
title: 次韵刘克强寄刘齐庄并见寄
titlePinyin: ci4 yun4 liu2 ke4 qiang2 ji4 liu2 qi2 zhuang1 bing4 jian4 ji4
titleSlug: ci-yun-liu-ke-qiang-ji-liu-qi-zhuang-bing-jian-ji
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾宗富清制，学海无滣湄。
- 洪涛驾三山，逸兴不可羁。
- 抱此未获骋，造化真小儿。
- 迩来二十年，奸谀取世资。
- 枭鸢志气满，鸾翮戢固宜。
- 皎皎空谷姿，谁复咏来思。
- 上天既悔祸，威命方飚驰。
- 远裔复干纪，危涂动噫嘻。
- 我生落世纷，备尝忧与疑。
- 敌帐如鬼国，漂堕惊渺弥。
- 苍苍安可问，泯然空自知。
- 脱身垂涎口，生死争一厘。
- 事机如电转，由来难逆推。
- 况当艰危际，志愿常参差。
- 小已安足念，身世久已遗。
- 但有区区心，痛愤难伸眉。
- 知公爱我厚，恠我色不移。
- 新诗沃烦襟，胜彼白玉巵。
- 天葩轻组绣，清芬吐鲜奇。
- 复如游玄圃，紫鸾杂文螭。
- 云烟忽中断，宛虹露长鬐。
- 惊叹方未已，复歌清远词。
- 南溟雄绝境，句中得潜窥。
- 想当白日昼，微风皱琉璃。
- 写作泠然音，听者自忘疲。
- 顾我才识短，颇似临江麋。
- 居然羡两骥，蹇步何由追。
- 因念玉川子，茅屋无藩篱。
- 捜肠五千卷，不救寒与饥。
- 弄笔颇惊众，取谤祗自疷。
- 闭门烹月团，笼头帽斜欹。
- 险语已绝俗，忧世良可师。
- 公诗足高韵，千载若同时。
- 思得素涛瓯，一洗中肠悲。
- 飘然游八极，追琢娥与羲。
- 封题幸早寄，伫看清风随。
- 蓬莱见群仙，为诵玉川诗。
- 群仙司下土，闻此应忸怩。
- 却须问人世，徐徐说津涯。
- 上言天子圣，盛德方应期。
- 下言苍生苦，梗莽须平治。
- 他官地位多，主者当为谁。
- 愿速扫奸孽，不复烦灵旗。
- 神京朝万国，复见汉官仪。
- 归来颂中兴，当才勿吾欺。

## 拼音
- wu2 zong1 fu4 qing1 zhi4 ， xue2 hai3 wu2 chun2 mei2 。
- hong2 tao1 jia4 san1 shan1 ， yi4 xing1 bu4 ke3 ji1 。
- bao4 ci3 wei4 huo4 cheng3 ， zao4 hua4 zhen1 xiao3 er2 。
- er3 lai2 er4 shi2 nian2 ， jian1 yu2 qu3 shi4 zi1 。
- xiao1 yuan1 zhi4 qi4 man3 ， luan2 he2 ji2 gu4 yi2 。
- jiao3 jiao3 kong1 gu3 zi1 ， shui2 fu4 yong3 lai2 si1 。
- shang4 tian1 ji4 hui3 huo4 ， wei1 ming4 fang1 biao1 chi2 。
- yuan3 yi4 fu4 gan1 ji4 ， wei1 tu2 dong4 yi1 xi1 。
- wo3 sheng1 luo4 shi4 fen1 ， bei4 chang2 you1 yu3 yi2 。
- di2 zhang4 ru2 gui3 guo2 ， piao1 duo4 jing1 miao3 mi2 。
- cang1 cang1 an1 ke3 wen4 ， min3 ran2 kong1 zi4 zhi1 。
- tuo1 shen1 chui2 xian2 kou3 ， sheng1 si3 zheng1 yi4 li2 。
- shi4 ji1 ru2 dian4 zhuan3 ， you2 lai2 nan2 ni4 tui1 。
- kuang4 dang1 jian1 wei1 ji4 ， zhi4 yuan4 chang2 cen1 ci1 。
- xiao3 yi3 an1 zu2 nian4 ， shen1 shi4 jiu3 yi3 yi2 。
- dan4 you3 qu1 qu1 xin1 ， tong4 fen4 nan2 shen1 mei2 。
- zhi1 gong1 ai4 wo3 hou4 ， guai4 wo3 se4 bu4 yi2 。
- xin1 shi1 wo4 fan2 jin1 ， sheng4 bi3 bai2 yu4 zhi1 。
- tian1 pa1 qing1 zu3 xiu4 ， qing1 fen1 tu3 xian1 qi2 。
- fu4 ru2 you2 xuan2 pu3 ， zi3 luan2 za2 wen2 chi1 。
- yun2 yan1 hu1 zhong1 duan4 ， wan3 hong2 lu4 chang2 qi2 。
- jing1 tan4 fang1 wei4 yi3 ， fu4 ge1 qing1 yuan3 ci2 。
- nan2 ming2 xiong2 jue2 jing4 ， ju4 zhong1 de2 qian2 kui1 。
- xiang3 dang1 bai2 ri4 zhou4 ， wei1 feng1 zhou4 liu2 li2 。
- xie3 zuo4 ling2 ran2 yin1 ， ting1 zhe3 zi4 wang4 pi2 。
- gu4 wo3 cai2 shi2 duan3 ， po1 si4 lin2 jiang1 mi2 。
- ju1 ran2 xian4 liang3 ji4 ， jian3 bu4 he2 you2 zhui1 。
- yin1 nian4 yu4 chuan1 zi3 ， mao2 wu1 wu2 fan1 li2 。
- sou1 chang2 wu3 qian1 juan4 ， bu2 jiu4 han2 yu3 ji1 。
- nong4 bi3 po1 jing1 zhong4 ， qu3 bang4 zhi1 zi4 zhi1 。
- bi4 men2 peng1 yue4 tuan2 ， long2 tou2 mao4 xie2 qi1 。
- xian3 yu3 yi3 jue2 su2 ， you1 shi4 liang2 ke3 shi1 。
- gong1 shi1 zu2 gao1 yun4 ， qian1 zai3 ruo4 tong2 shi2 。
- si1 de2 su4 tao1 ou1 ， yi4 xi3 zhong1 chang2 bei1 。
- piao1 ran2 you2 ba1 ji2 ， zhui1 zhuo2 e2 yu3 xi1 。
- feng1 ti2 xing4 zao3 ji4 ， zhu4 kan4 qing1 feng1 sui2 。
- peng2 lai2 jian4 qun2 xian1 ， wei4 song4 yu4 chuan1 shi1 。
- qun2 xian1 si1 xia4 tu3 ， wen2 ci3 ying4 niu3 ni2 。
- que4 xu1 wen4 ren2 shi4 ， xu2 xu2 shuo1 jin1 ya2 。
- shang4 yan2 tian1 zi3 sheng4 ， sheng4 de2 fang1 ying4 qi1 。
- xia4 yan2 cang1 sheng1 ku3 ， geng3 mang3 xu1 ping2 zhi4 。
- ta1 guan1 di4 wei4 duo1 ， zhu3 zhe3 dang1 wei4 shui2 。
- yuan4 su4 sao3 jian1 nie4 ， bu2 fu4 fan2 ling2 qi2 。
- shen2 jing1 chao2 wan4 guo2 ， fu4 jian4 han4 guan1 yi2 。
- gui1 lai2 song4 zhong1 xing1 ， dang1 cai2 wu4 wu2 qi1 。

## 注释

## 译文

## 赏析
