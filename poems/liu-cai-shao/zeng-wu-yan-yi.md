---
id: liu-cai-shao-zeng-wu-yan-yi
title: 赠吾彦逸
titlePinyin: zeng4 wu2 yan4 yi4
titleSlug: zeng-wu-yan-yi
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山上龙泓标水府，方欲往游逢雨阻。
- 多谢山人会人意，约束群仙住朝雨。
- 游氛洗尽天宇空，山色湖光相媚妩。
- 就龙觅水酌清耳，雪山醍醐异凡乳。
- 是中冷煖已自知，岂更将心求佛祖。
- 流连清境不知晚，归来已踏冬冬鼓。
- 年兄笑我太清生，旋扫风轩置樽俎。
- 欲将歌管聊相温，为出红粧唱金缕。
- 不信人言竹胜丝，昵昵朱弦将手语。
- 更长语笑益諠哗，快饮不劳觞插羽。
- 因思同榜七百人，翠琰镂名藏梵宇。
- 迩来知有几人在，相遇百中无四五。
- 与君是时俱少年，快马轻衫冒尘土。
- 岂知重上君子堂，岁月惊人不堪数。
- 相看斑鬓点秋霜，况复中间多龃龉。
- 但余契义敌杉松，青青不受冰霜侮。
- 自怜忧患落穷山，册府不应重接武。
- 流离更觉主恩厚，独惭未有涓埃补。
- 因君感激歌此诗，满酌玉巵须对举。

## 拼音
- shan1 shang4 long2 hong2 biao1 shui3 fu3 ， fang1 yu4 wang3 you2 feng2 yu3 zu3 。
- duo1 xie4 shan1 ren2 hui4 ren2 yi4 ， yue1 shu4 qun2 xian1 zhu4 chao2 yu3 。
- you2 fen1 xi3 jin4 tian1 yu3 kong1 ， shan1 se4 hu2 guang1 xiang1 mei4 wu3 。
- jiu4 long2 mi4 shui3 zhuo2 qing1 er3 ， xue3 shan1 ti2 hu2 yi4 fan2 ru3 。
- shi4 zhong1 leng3 xuan1 yi3 zi4 zhi1 ， qi3 geng4 jiang1 xin1 qiu2 fo2 zu3 。
- liu2 lian2 qing1 jing4 bu4 zhi1 wan3 ， gui1 lai2 yi3 ta4 dong1 dong1 gu3 。
- nian2 xiong1 xiao4 wo3 tai4 qing1 sheng1 ， xuan2 sao3 feng1 xuan1 zhi4 zun1 zu3 。
- yu4 jiang1 ge1 guan3 liao2 xiang1 wen1 ， wei4 chu1 hong2 zhuang1 chang4 jin1 lü3 。
- bu2 xin4 ren2 yan2 zhu2 sheng4 si1 ， ni4 ni4 zhu1 xian2 jiang1 shou3 yu3 。
- geng4 chang2 yu3 xiao4 yi4 xuan1 hua2 ， kuai4 yin3 bu4 lao2 shang1 cha1 yu3 。
- yin1 si1 tong2 bang3 qi1 bai3 ren2 ， cui4 yan3 lou4 ming2 cang2 fan4 yu3 。
- er3 lai2 zhi1 you3 ji3 ren2 zai4 ， xiang1 yu4 bai3 zhong1 wu2 si4 wu3 。
- yu3 jun1 shi4 shi2 ju4 shao4 nian2 ， kuai4 ma3 qing1 shan1 mao4 chen2 tu3 。
- qi3 zhi1 zhong4 shang4 jun1 zi3 tang2 ， sui4 yue4 jing1 ren2 bu4 kan1 shu4 。
- xiang1 kan4 ban1 bin4 dian3 qiu1 shuang1 ， kuang4 fu4 zhong1 jian1 duo1 ju3 yu3 。
- dan4 yu2 qi4 yi4 di2 shan1 song1 ， qing1 qing1 bu2 shou4 bing1 shuang1 wu3 。
- zi4 lian2 you1 huan4 luo4 qiong2 shan1 ， ce4 fu3 bu2 ying4 zhong4 jie1 wu3 。
- liu2 li2 geng4 jue2 zhu3 en1 hou4 ， du2 can2 wei4 you3 juan1 ai1 bu3 。
- yin1 jun1 gan3 ji1 ge1 ci3 shi1 ， man3 zhuo2 yu4 zhi1 xu1 dui4 ju3 。

## 注释

## 译文

## 赏析
