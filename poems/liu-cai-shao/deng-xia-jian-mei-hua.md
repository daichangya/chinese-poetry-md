---
id: liu-cai-shao-deng-xia-jian-mei-hua
title: 灯下见梅花
titlePinyin: deng1 xia4 jian4 mei2 hua1
titleSlug: deng-xia-jian-mei-hua
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沉沉永夜成清聚，翠箔护寒风力住。
- 疏响遥传玉漏声，华灯屡续兰膏炷。
- 琼枝亭亭浸清泚，浮香漠漠轻来去。
- 晴虹神彩正超绝，素练肌肤无点污。
- 体轻难便有行云，光透只应缘饮露。
- 珠宫宴罢恰归时，瑶台月下相逢处。
- 斜辉耿耿照冰姿，清影重重杂香雾。
- 除著参差仙子似，谩矜淡𥩟人间误。
- 但令绮席借余光，谁管玉颜生暗妬。
- 竹外斜枝太幽独，溪边寒影饶高趣。
- 何当尽取贡玉堂，免使空伤碧云暮。

## 拼音
- chen2 chen2 yong3 ye4 cheng2 qing1 ju4 ， cui4 bo2 hu4 han2 feng1 li4 zhu4 。
- shu1 xiang3 yao2 chuan2 yu4 lou4 sheng1 ， hua2 deng1 lü3 xu4 lan2 gao1 zhu4 。
- qiong2 zhi1 ting2 ting2 jin4 qing1 ci3 ， fu2 xiang1 mo4 mo4 qing1 lai2 qu4 。
- qing2 hong2 shen2 cai3 zheng4 chao1 jue2 ， su4 lian4 ji1 fu1 wu2 dian3 wu1 。
- ti3 qing1 nan2 bian4 you3 xing2 yun2 ， guang1 tou4 zhi1 ying4 yuan2 yin3 lu4 。
- zhu1 gong1 yan4 ba4 qia4 gui1 shi2 ， yao2 tai2 yue4 xia4 xiang1 feng2 chu4 。
- xie2 hui1 geng3 geng3 zhao4 bing1 zi1 ， qing1 ying3 chong2 chong2 za2 xiang1 wu4 。
- chu2 zhu4 cen1 ci1 xian1 zi3 si4 ， man4 jin1 dan4 𥩟 ren2 jian1 wu4 。
- dan4 ling4 qi3 xi2 jie4 yu2 guang1 ， shui2 guan3 yu4 yan2 sheng1 an4 du4 。
- zhu2 wai4 xie2 zhi1 tai4 you1 du2 ， xi1 bian1 han2 ying3 rao2 gao1 qu4 。
- he2 dang1 jin4 qu3 gong4 yu4 tang2 ， mian3 shi3 kong1 shang1 bi4 yun2 mu4 。

## 注释

## 译文

## 赏析
