---
id: liu-cai-shao-wei-li-bang-chen-ti-cong-gui-tang
title: 为李邦臣题丛桂堂
titlePinyin: wei4 li3 bang1 chen2 ti2 cong2 gui4 tang2
titleSlug: wei-li-bang-chen-ti-cong-gui-tang
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家外孙吾祖母，生长舅家晓图史。
- 平时教诲子与孙，深念昔人立门户。
- 因言仙李传芳远，外氏且从中允数。
- 天将善庆萃其门，盛事老人目亲覩。
- 七宝轮高风露清，丹枝翠叶纷旁午。
- 玉阶迢迢无路通，诗书为作冲天羽。
- 从子传孙世已稀，兄弟同攀复如许。
- 太守好贤为出迎，冠盖如云沸箫鼓。
- 名声借甚里闾传，岂假老人为重举。
- 区区此意岂有他，欲汝读书转勤苦。
- 汝家先世不乏人，折桂里名因汝祖。
- 一时声价动场屋，相继登科亦四五。
- 才丰报啬理难晓，在其子孙岂虚语。
- 良农不为旱辍耕，多稼终闻饱仓庾。
- 亲姻中外贵相辉，莫向明时守环堵。
- 慈颜幽隔三十年，岁月堪惊如骤雨。
- 追惟义方不敢坠，到今婚友情相与。
- 还喜君家世益昌，芝玉煌煌照庭宇。
- 月娥賸与长孙枝，不厌频频来折取。

## 拼音
- jun1 jia1 wai4 sun1 wu2 zu3 mu3 ， sheng1 zhang3 jiu4 jia1 xiao3 tu2 shi3 。
- ping2 shi2 jiao4 hui4 zi3 yu3 sun1 ， shen1 nian4 xi1 ren2 li4 men2 hu4 。
- yin1 yan2 xian1 li3 chuan2 fang1 yuan3 ， wai4 shi4 qie3 cong2 zhong1 yun3 shu4 。
- tian1 jiang1 shan4 qing4 cui4 qi2 men2 ， sheng4 shi4 lao3 ren2 mu4 qin1 du3 。
- qi1 bao3 lun2 gao1 feng1 lu4 qing1 ， dan1 zhi1 cui4 ye4 fen1 pang2 wu3 。
- yu4 jie1 tiao2 tiao2 wu2 lu4 tong1 ， shi1 shu1 wei4 zuo4 chong1 tian1 yu3 。
- cong2 zi3 chuan2 sun1 shi4 yi3 xi1 ， xiong1 di4 tong2 pan1 fu4 ru2 xu3 。
- tai4 shou3 hao3 xian2 wei4 chu1 ying2 ， guan1 gai4 ru2 yun2 fei4 xiao1 gu3 。
- ming2 sheng1 jie4 shen4 li3 lü2 chuan2 ， qi3 jia3 lao3 ren2 wei2 zhong4 ju3 。
- qu1 qu1 ci3 yi4 qi3 you3 ta1 ， yu4 ru3 du2 shu1 zhuan3 qin2 ku3 。
- ru3 jia1 xian1 shi4 bu4 fa2 ren2 ， zhe2 gui4 li3 ming2 yin1 ru3 zu3 。
- yi4 shi2 sheng1 jia4 dong4 chang3 wu1 ， xiang1 ji4 deng1 ke1 yi4 si4 wu3 。
- cai2 feng1 bao4 se4 li3 nan2 xiao3 ， zai4 qi2 zi3 sun1 qi3 xu1 yu3 。
- liang2 nong2 bu2 wei4 han4 chuo4 geng1 ， duo1 jia4 zhong1 wen2 bao3 cang1 yu3 。
- qin1 yin1 zhong1 wai4 gui4 xiang1 hui1 ， mo4 xiang4 ming2 shi2 shou3 huan2 du3 。
- ci2 yan2 you1 ge2 san1 shi2 nian2 ， sui4 yue4 kan1 jing1 ru2 zhou4 yu3 。
- zhui1 wei2 yi4 fang1 bu4 gan3 zhui4 ， dao4 jin1 hun1 you3 qing2 xiang1 yu3 。
- hai2 xi3 jun1 jia1 shi4 yi4 chang1 ， zhi1 yu4 huang2 huang2 zhao4 ting2 yu3 。
- yue4 e2 sheng4 yu3 zhang3 sun1 zhi1 ， bu2 yan4 pin2 pin2 lai2 zhe2 qu3 。

## 注释

## 译文

## 赏析
