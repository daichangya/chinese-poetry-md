---
id: liu-cai-shao-ti-li-ping-guo-yi-fang-tang
title: 题李平国义方堂
titlePinyin: ti2 li3 ping2 guo2 yi4 fang1 tang2
titleSlug: ti-li-ping-guo-yi-fang-tang
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渥洼异产超驶𫘨，逸态崷崪精权奇。
- 轶埃蹶块傥未免，欲驾銮辂终难为。
- 迺知人家良子弟，亦或豪逸难羁縻。
- 调柔折服就绳矩，他日致远夫何疑。
- 李侯洒落富清制，顷刻满纸填珠玑。
- 建堂教子意不浅，欲使行能无少亏。
- 会须骨格早成就，不与凡足争先驰。
- 正如名驹已服习，使堪宝校金黄羁。
- 周旋进退悉中节，追风逐电随所施。
- 朝燕暮越寻常事，还看弄影舞瑶池。

## 拼音
- wo4 wa1 yi4 chan3 chao1 shi3 ti2 ， yi4 tai4 qiu2 zu2 jing1 quan2 qi2 。
- yi4 ai1 jue3 kuai4 tang3 wei4 mian3 ， yu4 jia4 luan2 lu4 zhong1 nan2 wei2 。
- nai3 zhi1 ren2 jia1 liang2 zi3 di4 ， yi4 huo4 hao2 yi4 nan2 ji1 mi2 。
- tiao2 rou2 zhe2 fu2 jiu4 sheng2 ju3 ， ta1 ri4 zhi4 yuan3 fu1 he2 yi2 。
- li3 hou2 sa3 luo4 fu4 qing1 zhi4 ， qing3 ke4 man3 zhi3 tian2 zhu1 ji1 。
- jian4 tang2 jiao4 zi3 yi4 bu4 qian3 ， yu4 shi3 xing2 neng2 wu2 shao3 kui1 。
- hui4 xu1 gu3 ge2 zao3 cheng2 jiu4 ， bu4 yu3 fan2 zu2 zheng1 xian1 chi2 。
- zheng4 ru2 ming2 ju1 yi3 fu2 xi2 ， shi3 kan1 bao3 xiao4 jin1 huang2 ji1 。
- zhou1 xuan2 jin4 tui4 xi1 zhong1 jie2 ， zhui1 feng1 zhu2 dian4 sui2 suo3 shi1 。
- chao2 yan4 mu4 yue4 xun2 chang2 shi4 ， hai2 kan4 nong4 ying3 wu3 yao2 chi2 。

## 注释

## 译文

## 赏析
