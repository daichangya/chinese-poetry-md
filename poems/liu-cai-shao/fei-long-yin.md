---
id: liu-cai-shao-fei-long-yin
title: 飞龙引
titlePinyin: fei1 long2 yin3
titleSlug: fei-long-yin
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔游洛川，投宿龙门中。
- 远意托清梦，缑山访遗踪。
- 道逢王子晋，琼轮驾飞龙。
- 幢盖纷飒沓，导从千玉童。
- 行行蹑清尘，遂到紫翠峰。
- 整冠叩仙阍，获礼冰雪容。
- 琼觞酌霞醴，劳苦问所从。
- 授以龟台书，玉笈启灵封。
- 劝我勤修炼，他时会方蓬。
- 再拜领真诀，永永藏丹衷。
- 俯仰十载余，光景如飘风。
- 常恐年岁晏，难收梨枣功。
- 愿言坚此心，真缘傥潜通。
- 相与乘飞霞，谒帝青琳宫。

## 拼音
- yi4 xi1 you2 luo4 chuan1 ， tou2 su4 long2 men2 zhong1 。
- yuan3 yi4 tuo1 qing1 meng4 ， gou1 shan1 fang3 yi2 zong1 。
- dao4 feng2 wang2 zi3 jin4 ， qiong2 lun2 jia4 fei1 long2 。
- zhuang4 gai4 fen1 sa4 ta4 ， dao3 cong2 qian1 yu4 tong2 。
- xing2 xing2 nie4 qing1 chen2 ， sui4 dao4 zi3 cui4 feng1 。
- zheng3 guan1 kou4 xian1 hun1 ， huo4 li3 bing1 xue3 rong2 。
- qiong2 shang1 zhuo2 xia2 li3 ， lao2 ku3 wen4 suo3 cong2 。
- shou4 yi3 gui1 tai2 shu1 ， yu4 ji2 qi3 ling2 feng1 。
- quan4 wo3 qin2 xiu1 lian4 ， ta1 shi2 hui4 fang1 peng2 。
- zai4 bai4 ling3 zhen1 jue2 ， yong3 yong3 cang2 dan1 zhong1 。
- fu3 yang3 shi2 zai3 yu2 ， guang1 jing3 ru2 piao1 feng1 。
- chang2 kong3 nian2 sui4 yan4 ， nan2 shou1 li2 zao3 gong1 。
- yuan4 yan2 jian1 ci3 xin1 ， zhen1 yuan2 tang3 qian2 tong1 。
- xiang1 yu3 cheng2 fei1 xia2 ， ye4 di4 qing1 lin2 gong1 。

## 注释

## 译文

## 赏析
