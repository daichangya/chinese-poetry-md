---
id: liu-cai-shao-ye-meng-yi-dao-ren-jian-fang-xiang-yu-yu-shen-jiu-po-ji-zong-cheng-zhong-c7f743a6
title: 夜梦一道人见访相与语甚久颇及宗乘中事因戏之曰仙家亦学佛耶其人笑曰仙佛岂有二哉觉而异之作诗纪其事
titlePinyin: ye4 meng4 yi2 dao4 ren2 jian4 fang3 xiang1 yu3 yu3 shen4 jiu3 po1 ji2 zong1 cheng2 zhong1 shi4 yin1 xi4 zhi1 yue1 xian1 jia1 yi4 xue2 fo2 ye1 qi2 ren2 xiao4 yue1 xian1 fo2 qi3 you3 er4 zai1 jue2 er2 yi4 zhi1 zuo4 shi1 ji4 qi2 shi4
titleSlug: ye-meng-yi-dao-ren-jian-fang-xiang-yu-yu-shen-jiu-po-ji-zong-cheng-zhong-c7f743a6
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风吹云肃天宇，蕙帐寒生月当户。
- 颓然就枕睡思浓，魂梦悠悠迷处所。
- 仙宫胜士肯见临，促席从容陪软语。
- 自言本事清虚君，学佛求仙两无阻。
- 云𫐌白日降遥空，天衣飘飘袖轻举。
- 方诸宫深云海阔，金碧禅房隔烟雨。
- 与君粗有香火缘，聊复东来相劳苦。
- 方游昆阆还无期，君住世间须善为。
- 尘劳足厌不须厌，等是实相夫何疑。
- 前身自是尘外人，端为世缘縻此身。
- 重闻妙语发深省，若更离尘佛亦尘。
- 方平羽节何时来，道宫佛庙随烟埃。
- 未须苦说扬尘事，东海波声正似雷。

## 拼音
- bei3 feng1 chui1 yun2 su4 tian1 yu3 ， hui4 zhang4 han2 sheng1 yue4 dang1 hu4 。
- tui2 ran2 jiu4 zhen3 shui4 si1 nong2 ， hun2 meng4 you1 you1 mi2 chu4 suo3 。
- xian1 gong1 sheng4 shi4 ken3 jian4 lin2 ， cu4 xi2 cong2 rong2 pei2 ruan3 yu3 。
- zi4 yan2 ben3 shi4 qing1 xu1 jun1 ， xue2 fo2 qiu2 xian1 liang3 wu2 zu3 。
- yun2 𫐌 bai2 ri4 jiang4 yao2 kong1 ， tian1 yi1 piao1 piao1 xiu4 qing1 ju3 。
- fang1 zhu1 gong1 shen1 yun2 hai3 kuo4 ， jin1 bi4 chan2 fang2 ge2 yan1 yu3 。
- yu3 jun1 cu1 you3 xiang1 huo3 yuan2 ， liao2 fu4 dong1 lai2 xiang1 lao2 ku3 。
- fang1 you2 kun1 lang2 hai2 wu2 qi1 ， jun1 zhu4 shi4 jian1 xu1 shan4 wei4 。
- chen2 lao2 zu2 yan4 bu4 xu1 yan4 ， deng3 shi4 shi2 xiang1 fu1 he2 yi2 。
- qian2 shen1 zi4 shi4 chen2 wai4 ren2 ， duan1 wei4 shi4 yuan2 mi2 ci3 shen1 。
- zhong4 wen2 miao4 yu3 fa1 shen1 sheng3 ， ruo4 geng4 li2 chen2 fo2 yi4 chen2 。
- fang1 ping2 yu3 jie2 he2 shi2 lai2 ， dao4 gong1 fo2 miao4 sui2 yan1 ai1 。
- wei4 xu1 ku3 shuo1 yang2 chen2 shi4 ， dong1 hai3 bo1 sheng1 zheng4 si4 lei2 。

## 注释

## 译文

## 赏析
