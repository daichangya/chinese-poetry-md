---
id: liu-cai-shao-gong-shi-zhang-zhi-guan-deng-he-shan-bai-yun-feng-jue-ding-ai-qi-qing-ku-2de7dc7d
title: 贡士张智观登禾山白云峰绝顶爱其清旷乃结庵辟谷凡十年后遂落发法名永元绍兴三年夏访予于城中具道所以出家及携诗东游之意因作是诗以饯之
titlePinyin: gong4 shi4 zhang1 zhi4 guan1 deng1 he2 shan1 bai2 yun2 feng1 jue2 ding3 ai4 qi2 qing1 kuang4 nai3 jie2 an1 bi4 gu3 fan2 shi2 nian2 hou4 sui4 luo4 fa4 fa3 ming2 yong3 yuan2 shao4 xing1 san1 nian2 xia4 fang3 yu3 yu2 cheng2 zhong1 ju4 dao4 suo3 yi3 chu1 jia1 ji2 xie2 shi1 dong1 you2 zhi1 yi4 yin1 zuo4 shi4 shi1 yi3 jian4 zhi1
titleSlug: gong-shi-zhang-zhi-guan-deng-he-shan-bai-yun-feng-jue-ding-ai-qi-qing-ku-2de7dc7d
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白云山人机鉴高，了见万法栖秋毫。
- 龟肠蝉腹耐清苦，空山坐听鼪鼯号。
- 无心索价惊众耳，尚恐名出终难逃。
- 一朝解去薜萝服，鬋剔须发披方袍。
- 黄龙宗旨人难凑，涓滴不容消息漏。
- 一到禾山谒老方，全机不露三关透。
- 城中军马正纷纷，红尘涨空日色瘦。
- 问师触热有底忙，云向疏山聊宿留。
- 搜奇猎怪穷端倪，诗胆大于身数围。
- 勿忧平淡少人爱，此去定逢韩退之。
- 年来世味种种薄，文字习气黏如黐。
- 自信文通才未尽，犹堪重拟碧云诗。

## 拼音
- bai2 yun2 shan1 ren2 ji1 jian4 gao1 ， liao3 jian4 wan4 fa3 qi1 qiu1 hao2 。
- gui1 chang2 chan2 fu4 nai4 qing1 ku3 ， kong1 shan1 zuo4 ting1 sheng1 wu2 hao4 。
- wu2 xin1 suo3 jia4 jing1 zhong4 er3 ， shang4 kong3 ming2 chu1 zhong1 nan2 tao2 。
- yi4 chao2 jie3 qu4 bi4 luo2 fu2 ， jian3 ti1 xu1 fa4 pi1 fang1 pao2 。
- huang2 long2 zong1 zhi3 ren2 nan2 cou4 ， juan1 di1 bu4 rong2 xiao1 xi1 lou4 。
- yi2 dao4 he2 shan1 ye4 lao3 fang1 ， quan2 ji1 bu2 lu4 san1 guan1 tou4 。
- cheng2 zhong1 jun1 ma3 zheng4 fen1 fen1 ， hong2 chen2 zhang3 kong1 ri4 se4 shou4 。
- wen4 shi1 chu4 re4 you3 di3 mang2 ， yun2 xiang4 shu1 shan1 liao2 su4 liu2 。
- sou1 qi2 lie4 guai4 qiong2 duan1 ni2 ， shi1 dan3 da4 yu2 shen1 shu4 wei2 。
- wu4 you1 ping2 dan4 shao3 ren2 ai4 ， ci3 qu4 ding4 feng2 han2 tui4 zhi1 。
- nian2 lai2 shi4 wei4 zhong3 zhong3 bao2 ， wen2 zi4 xi2 qi4 nian2 ru2 chi1 。
- zi4 xin4 wen2 tong1 cai2 wei4 jin4 ， you2 kan1 zhong4 ni3 bi4 yun2 shi1 。

## 注释

## 译文

## 赏析
