---
id: liu-cai-shao-ci-yun-liu-kuan-fu-ti-jin-ci-an
title: 次韵刘寛夫题进此庵
titlePinyin: ci4 yun4 liu2 kuan1 fu1 ti2 jin4 ci3 an1
titleSlug: ci-yun-liu-kuan-fu-ti-jin-ci-an
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君机鉴高，圆妙等空有。
- 一超到真际，论古全无友。
- 岂更向鸿蒙，勤勤问何叟。
- 以兹了喧静，三三元一九。
- 佳哉府中园，松竹当花柳。
- 于中结圆庐，风月供户牖。
- 从来廊庙具，朝野注望久。
- 难从容膝安，广袤横数肘。
- 定烦帷幄筹，为指逐兽狗。
- 气吞西江水，吸尽才一口。
- 坐令世间人，仰之如北斗。
- 第功高汗马，许复更称首。
- 方知庵中人，元是经纶手。

## 拼音
- shi3 jun1 ji1 jian4 gao1 ， yuan2 miao4 deng3 kong1 you3 。
- yi4 chao1 dao4 zhen1 ji4 ， lun4 gu3 quan2 wu2 you3 。
- qi3 geng4 xiang4 hong2 meng2 ， qin2 qin2 wen4 he2 sou3 。
- yi3 zi1 le0 xuan1 jing4 ， san1 san1 yuan2 yi1 jiu3 。
- jia1 zai1 fu3 zhong1 yuan2 ， song1 zhu2 dang1 hua1 liu3 。
- yu2 zhong1 jie2 yuan2 lu2 ， feng1 yue4 gong4 hu4 you3 。
- cong2 lai2 lang2 miao4 ju4 ， chao2 ye3 zhu4 wang4 jiu3 。
- nan2 cong2 rong2 xi1 an1 ， guang3 mao4 heng2 shu4 zhou3 。
- ding4 fan2 wei2 wo4 chou2 ， wei4 zhi3 zhu2 shou4 gou3 。
- qi4 tun1 xi1 jiang1 shui3 ， xi1 jin4 cai2 yi4 kou3 。
- zuo4 ling4 shi4 jian1 ren2 ， yang3 zhi1 ru2 bei3 dou4 。
- di4 gong1 gao1 han4 ma3 ， xu3 fu4 geng4 cheng1 shou3 。
- fang1 zhi1 an1 zhong1 ren2 ， yuan2 shi4 jing1 lun2 shou3 。

## 注释

## 译文

## 赏析
