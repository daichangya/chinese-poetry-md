---
id: liu-cai-shao-zeng-liu-sheng-qing
title: 赠刘升卿
titlePinyin: zeng4 liu2 sheng1 qing1
titleSlug: zeng-liu-sheng-qing
author: 刘才邵
authorPinyin: liu2 cai2 shao4
authorSlug: liu-cai-shao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五季词格卑，一往遂不转。
- 势如屋将摧，难用一木撁。
- 国家复古初，出力赖诸彦。
- 探元测天心，撷秀空芳甸。
- 气质既雄浑，采章复葱蒨。
- 炳焉同三代，风雅追未变。
- 旁收稗官说，笑䐑时一荐。
- 岂将𫚥蚬盘，尽易鼎俎膳。
- 后来失其源，多以恠相眩。
- 观涛遗巨浸，爱此一沤漩。
- 芝兰向芜没，萧艾方蔓延。
- 顾岂无可观，致远恐非便。
- 方今从雅道，英俊争就选。
- 当有紫鸾音，一洗时禽啭。
- 吾宗富清制，金璞饱镕炼。
- 高轩肯见临，大轴获初见。
- 盈前森欲动，贪读不知倦。
- 吴歈鬭妍媚，楚些发哀怨。
- 暗芳啼晓露，白月垂秋练。
- 肃肃天庙仪，迟迟洞宫宴。
- 建标凌倒景，胜气来酣战。
- 古人用意处，窥闯应已徧。
- 不然新诗中，安得众体见。
- 从来绝妙处，经眼不容眴。
- 歘起追其踪，险若挽飞电。
- 岂容随俗好，展转就萦纒。
- 公当英少年，笔力十分健。
- 更期策高足，勿受尘泥溅。
- 一朝奋余勇，名埸谁敢擅。
- 扬光云霓上，声价弥海县。
- 方知掣鲸手，不足临渊羡。

## 拼音
- wu3 ji4 ci2 ge2 bei1 ， yi4 wang3 sui4 bu4 zhuan3 。
- shi4 ru2 wu1 jiang1 cui1 ， nan2 yong4 yi2 mu4 qian1 。
- guo2 jia1 fu4 gu3 chu1 ， chu1 li4 lai4 zhu1 yan4 。
- tan4 yuan2 ce4 tian1 xin1 ， xie2 xiu4 kong1 fang1 dian4 。
- qi4 zhi4 ji4 xiong2 hun2 ， cai3 zhang1 fu4 cong1 qian4 。
- bing3 yan1 tong2 san1 dai4 ， feng1 ya3 zhui1 wei4 bian4 。
- pang2 shou1 bai4 guan1 shuo1 ， xiao4 䐑 shi2 yi2 jian4 。
- qi3 jiang1 𫚥 xian3 pan2 ， jin4 yi4 ding3 zu3 shan4 。
- hou4 lai2 shi1 qi2 yuan2 ， duo1 yi3 guai4 xiang1 xuan4 。
- guan1 tao1 yi2 ju4 jin4 ， ai4 ci3 yi4 ou1 xuan2 。
- zhi1 lan2 xiang4 wu2 mei2 ， xiao1 ai4 fang1 man4 yan2 。
- gu4 qi3 wu2 ke3 guan1 ， zhi4 yuan3 kong3 fei1 bian4 。
- fang1 jin1 cong2 ya3 dao4 ， ying1 jun4 zheng1 jiu4 xuan3 。
- dang1 you3 zi3 luan2 yin1 ， yi4 xi3 shi2 qin2 zhuan4 。
- wu2 zong1 fu4 qing1 zhi4 ， jin1 pu2 bao3 rong2 lian4 。
- gao1 xuan1 ken3 jian4 lin2 ， da4 zhou2 huo4 chu1 jian4 。
- ying2 qian2 sen1 yu4 dong4 ， tan1 du2 bu4 zhi1 juan4 。
- wu2 yu2 dou4 yan2 mei4 ， chu3 xie1 fa1 ai1 yuan4 。
- an4 fang1 ti2 xiao3 lu4 ， bai2 yue4 chui2 qiu1 lian4 。
- su4 su4 tian1 miao4 yi2 ， chi2 chi2 dong4 gong1 yan4 。
- jian4 biao1 ling2 dao3 jing3 ， sheng4 qi4 lai2 han1 zhan4 。
- gu3 ren2 yong4 yi4 chu4 ， kui1 chuang3 ying4 yi3 bian4 。
- bu4 ran2 xin1 shi1 zhong1 ， an1 de2 zhong4 ti3 jian4 。
- cong2 lai2 jue2 miao4 chu4 ， jing1 yan3 bu4 rong2 xuan4 。
- xu1 qi3 zhui1 qi2 zong1 ， xian3 ruo4 wan3 fei1 dian4 。
- qi3 rong2 sui2 su2 hao3 ， zhan3 zhuan3 jiu4 ying2 chan2 。
- gong1 dang1 ying1 shao4 nian2 ， bi3 li4 shi2 fen1 jian4 。
- geng4 qi1 ce4 gao1 zu2 ， wu4 shou4 chen2 ni2 jian4 。
- yi4 chao2 fen4 yu2 yong3 ， ming2 yi4 shui2 gan3 shan4 。
- yang2 guang1 yun2 ni2 shang4 ， sheng1 jia4 mi2 hai3 xian4 。
- fang1 zhi1 che4 jing1 shou3 ， bu4 zu2 lin2 yuan1 xian4 。

## 注释

## 译文

## 赏析
