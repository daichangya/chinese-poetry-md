---
id: zhao-yu-mi-quan-xiao
title: 劝孝
titlePinyin: quan4 xiao4
titleSlug: quan-xiao
author: 赵与泌
authorPinyin: zhao4 yu3 mi4
authorSlug: zhao-yu-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三复蓼莪思二亲，亲恩天地无比伦。
- 生我鞠我长育我，出入腹我何艰辛。
- 为人之子欲报德，昊天于我心罔极。
- 顺承犹恐莫酬恩，况敢忘恩为悖逆。
- 此邦由来多孝义，县西元有曾参里。
- 后来因避大贤名，却易里名为养志。
- 乃知里有孝顺人，至今名号犹芳芬。
- 人心天理不相远，前贤孝行胡不遵。
- 习俗薄恶良可叹，枭獍之徒肆其悍。
- 不念父母劬劳恩，悖德悖礼如习惯。
- 在汝当为反哺乌，汝乃叱之若狗奴。
- 在汝当为羊跽乳，汝乃詈之如吓鼠。
- 此事虽云未必然，我乃闻之毛发寒。
- 一朝引咎深自责，由我教化有未格。
- 思昔曾为贵乡令，见人母子偶相竞。
- 令因涕出受孝经，母子翻然起新敬。
- 余今告汝以因缘，汝宜悉把旧恶悛。
- 从前果报言难尽，孝顺之中自有天。
- 五刑不孝最为大，汝宜猛省听予诲。
- 官法昭昭在眼前，轻则编置重则配。
- 假如幸免遭官刑，必有天刑及汝身。
- 六丁霹雳飞雷霆，此时无路可自新。

## 拼音
- san1 fu4 liao3 e2 si1 er4 qin1 ， qin1 en1 tian1 di4 wu2 bi3 lun2 。
- sheng1 wo3 ju1 wo3 chang2 yu4 wo3 ， chu1 ru4 fu4 wo3 he2 jian1 xin1 。
- wei4 ren2 zhi1 zi3 yu4 bao4 de2 ， hao4 tian1 yu2 wo3 xin1 wang3 ji2 。
- shun4 cheng2 you2 kong3 mo4 chou2 en1 ， kuang4 gan3 wang4 en1 wei4 bei4 ni4 。
- ci3 bang1 you2 lai2 duo1 xiao4 yi4 ， xian4 xi1 yuan2 you3 ceng2 can1 li3 。
- hou4 lai2 yin1 bi4 da4 xian2 ming2 ， que4 yi4 li3 ming2 wei4 yang3 zhi4 。
- nai3 zhi1 li3 you3 xiao4 shun4 ren2 ， zhi4 jin1 ming2 hao4 you2 fang1 fen1 。
- ren2 xin1 tian1 li3 bu4 xiang1 yuan3 ， qian2 xian2 xiao4 xing2 hu2 bu4 zun1 。
- xi2 su2 bao2 e4 liang2 ke3 tan4 ， xiao1 jing4 zhi1 tu2 si4 qi2 han4 。
- bu2 nian4 fu4 mu3 qu2 lao2 en1 ， bei4 de2 bei4 li3 ru2 xi2 guan4 。
- zai4 ru3 dang1 wei4 fan3 bu3 wu1 ， ru3 nai3 chi4 zhi1 ruo4 gou3 nu2 。
- zai4 ru3 dang1 wei4 yang2 ji4 ru3 ， ru3 nai3 li4 zhi1 ru2 xia4 shu3 。
- ci3 shi4 sui1 yun2 wei4 bi4 ran2 ， wo3 nai3 wen2 zhi1 mao2 fa4 han2 。
- yi4 chao2 yin3 jiu4 shen1 zi4 ze2 ， you2 wo3 jiao4 hua4 you3 wei4 ge2 。
- si1 xi1 ceng2 wei4 gui4 xiang1 ling4 ， jian4 ren2 mu3 zi3 ou3 xiang1 jing4 。
- ling4 yin1 ti4 chu1 shou4 xiao4 jing1 ， mu3 zi3 fan1 ran2 qi3 xin1 jing4 。
- yu2 jin1 gao4 ru3 yi3 yin1 yuan2 ， ru3 yi2 xi1 ba3 jiu4 e4 quan1 。
- cong2 qian2 guo3 bao4 yan2 nan2 jin4 ， xiao4 shun4 zhi1 zhong1 zi4 you3 tian1 。
- wu3 xing2 bu2 xiao4 zui4 wei4 da4 ， ru3 yi2 meng3 sheng3 ting1 yu3 hui4 。
- guan1 fa3 zhao1 zhao1 zai4 yan3 qian2 ， qing1 ze2 bian1 zhi4 zhong4 ze2 pei4 。
- jia3 ru2 xing4 mian3 zao1 guan1 xing2 ， bi4 you3 tian1 xing2 ji2 ru3 shen1 。
- liu4 ding1 pi1 li4 fei1 lei2 ting2 ， ci3 shi2 wu2 lu4 ke3 zi4 xin1 。

## 注释

## 译文

## 赏析
