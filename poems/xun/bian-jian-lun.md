---
id: xun-bian-jian-lun
title: 辨奸论
titlePinyin: bian4 jian1 lun4
titleSlug: bian-jian-lun
author: 洵
authorPinyin: xun2
authorSlug: xun
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 事有必至，理有固然。惟天下之静者，乃能见微而知著。月晕而风，础润而雨，人人知之。人事之推移，理势之相因，其疏阔而难知，变化而不可测者，孰与天地阴阳之事。而贤者有不知，其故何也?好恶乱其中，而利害夺其外也!
- 昔者，山巨源见王衍曰：“误天下苍生者，必此人也!”郭汾阳见卢杞曰：“此人得志。吾子孙无遗类矣!”自今而言之，其理固有可见者。以吾观之，王衍之为人，容貌言语，固有以欺世而盗名者。然不忮不求，与物浮沉。使晋无惠帝，仅得中主，虽衍百千，何从而乱天下乎?卢杞之奸，固足以败国。然而不学无文，容貌不足以动人，言语不足以眩世，非德宗之鄙暗，亦何从而用之?由是言之，二公之料二子，亦容有未必然也!
- 今有人，口诵孔、老之言，身履夷、齐之行，收召好名之士、不得志之人，相与造作言语，私立名字，以为颜渊、孟轲复出，而阴贼险狠，与人异趣。是王衍、卢杞合而为一人也。其祸岂可胜言哉?夫面垢不忘洗，衣垢不忘浣。此人之至情也。今也不然，衣臣虏之衣。食犬彘之食，囚首丧面，而谈诗书，此岂其情也哉?凡事之不近人情者，鲜不为大奸慝，竖刁、易牙、开方是也。以盖世之名，而济其未形之患。虽有愿治之主，好贤之相，犹将举而用之。则其为天下患，必然而无疑者，非特二子之比也。
- 孙子曰：“善用兵者，无赫赫之功。”使斯人而不用也，则吾言为过，而斯人有不遇之叹。孰知祸之至于此哉?不然。天下将被其祸，而吾获知言之名，悲夫!

## 拼音
- shi4 you3 bi4 zhi4 ， li3 you3 gu4 ran2 。 wei2 tian1 xia4 zhi1 jing4 zhe3 ， nai3 neng2 jian4 wei1 er2 zhi1 zhu4 。 yue4 yun1 er2 feng1 ， chu3 run4 er2 yu3 ， ren2 ren2 zhi1 zhi1 。 ren2 shi4 zhi1 tui1 yi2 ， li3 shi4 zhi1 xiang1 yin1 ， qi2 shu1 kuo4 er2 nan2 zhi1 ， bian4 hua4 er2 bu4 ke3 ce4 zhe3 ， shu2 yu3 tian1 di4 yin1 yang2 zhi1 shi4 。 er2 xian2 zhe3 you3 bu4 zhi1 ， qi2 gu4 he2 ye3 ? hao4 wu4 luan4 qi2 zhong1 ， er2 li4 hai4 duo2 qi2 wai4 ye3 !
- xi1 zhe3 ， shan1 ju4 yuan2 jian4 wang2 yan3 yue1 ： “ wu4 tian1 xia4 cang1 sheng1 zhe3 ， bi4 ci3 ren2 ye3 ! ” guo1 fen2 yang2 jian4 lu2 qi3 yue1 ： “ ci3 ren2 de2 zhi4 。 wu2 zi3 sun1 wu2 yi2 lei4 yi3 ! ” zi4 jin1 er2 yan2 zhi1 ， qi2 li3 gu4 you3 ke3 jian4 zhe3 。 yi3 wu2 guan1 zhi1 ， wang2 yan3 zhi1 wei4 ren2 ， rong2 mao4 yan2 yu3 ， gu4 you3 yi3 qi1 shi4 er2 dao4 ming2 zhe3 。 ran2 bu2 zhi4 bu4 qiu2 ， yu3 wu4 fu2 chen2 。 shi3 jin4 wu2 hui4 di4 ， jin3 de2 zhong1 zhu3 ， sui1 yan3 bai3 qian1 ， he2 cong2 er2 luan4 tian1 xia4 hu1 ? lu2 qi3 zhi1 jian1 ， gu4 zu2 yi3 bai4 guo2 。 ran2 er2 bu4 xue2 wu2 wen2 ， rong2 mao4 bu4 zu2 yi3 dong4 ren2 ， yan2 yu3 bu4 zu2 yi3 xuan4 shi4 ， fei1 de2 zong1 zhi1 bi3 an4 ， yi4 he2 cong2 er2 yong4 zhi1 ? you2 shi4 yan2 zhi1 ， er4 gong1 zhi1 liao4 er4 zi3 ， yi4 rong2 you3 wei4 bi4 ran2 ye3 !
- jin1 you3 ren2 ， kou3 song4 kong3 、 lao3 zhi1 yan2 ， shen1 lü3 yi2 、 qi2 zhi1 xing2 ， shou1 zhao4 hao3 ming2 zhi1 shi4 、 bu4 de2 zhi4 zhi1 ren2 ， xiang1 yu3 zao4 zuo4 yan2 yu3 ， si1 li4 ming2 zi4 ， yi3 wei2 yan2 yuan1 、 meng4 ke1 fu4 chu1 ， er2 yin1 zei2 xian3 hen3 ， yu3 ren2 yi4 qu4 。 shi4 wang2 yan3 、 lu2 qi3 he2 er2 wei2 yi1 ren2 ye3 。 qi2 huo4 qi3 ke3 sheng4 yan2 zai1 ? fu1 mian4 gou4 bu2 wang4 xi3 ， yi1 gou4 bu2 wang4 huan4 。 ci3 ren2 zhi1 zhi4 qing2 ye3 。 jin1 ye3 bu4 ran2 ， yi1 chen2 lu3 zhi1 yi1 。 shi2 quan3 zhi4 zhi1 shi2 ， qiu2 shou3 sang4 mian4 ， er2 tan2 shi1 shu1 ， ci3 qi3 qi2 qing2 ye3 zai1 ? fan2 shi4 zhi1 bu2 jin4 ren2 qing2 zhe3 ， xian1 bu2 wei4 da4 jian1 te4 ， shu4 diao1 、 yi4 ya2 、 kai1 fang1 shi4 ye3 。 yi3 gai4 shi4 zhi1 ming2 ， er2 ji4 qi2 wei4 xing2 zhi1 huan4 。 sui1 you3 yuan4 zhi4 zhi1 zhu3 ， hao3 xian2 zhi1 xiang1 ， you2 jiang1 ju3 er2 yong4 zhi1 。 ze2 qi2 wei4 tian1 xia4 huan4 ， bi4 ran2 er2 wu2 yi2 zhe3 ， fei1 te4 er4 zi3 zhi1 bi3 ye3 。
- sun1 zi0 yue1 ： “ shan4 yong4 bing1 zhe3 ， wu2 he4 he4 zhi1 gong1 。 ” shi3 si1 ren2 er2 bu2 yong4 ye3 ， ze2 wu2 yan2 wei4 guo4 ， er2 si1 ren2 you3 bu2 yu4 zhi1 tan4 。 shu2 zhi1 huo4 zhi1 zhi4 yu2 ci3 zai1 ? bu4 ran2 。 tian1 xia4 jiang1 bei4 qi2 huo4 ， er2 wu2 huo4 zhi1 yan2 zhi1 ming2 ， bei1 fu1 !

## 注释

## 译文

## 赏析
