---
id: xun-xin-shu
title: 心术
titlePinyin: xin1 shu4
titleSlug: xin-shu
author: 洵
authorPinyin: xun2
authorSlug: xun
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 为将之道，当先治心。泰山崩于前而色不变，麋鹿兴于左而目不瞬，然后可以制利害，可以待敌。
- 凡兵上义；不义，虽利勿动。非一动之为利害，而他日将有所不可措手足也。夫惟义可以怒士，士以义怒，可与百战。
- 凡战之道，未战养其财，将战养其力，既战养其气，既胜养其心。谨烽燧，严斥堠，使耕者无所顾忌，所以养其财；丰犒而优游之，所以养其力；小胜益急，小挫益厉，所以养其气；用人不尽其所欲为，所以养其心。故士常蓄其怒、怀其欲而不尽。怒不尽则有余勇，欲不尽则有余贪。故虽并天下，而士不厌兵，此黄帝之所以七十战而兵不殆也。不养其心，一战而胜，不可用矣。
- 凡将欲智而严，凡士欲愚。智则不可测，严则不可犯，故士皆委己而听命，夫安得不愚？夫惟士愚，而后可与之皆死。
- 凡兵之动，知敌之主，知敌之将，而后可以动于险。邓艾缒兵于蜀中，非刘禅之庸，则百万之师可以坐缚，彼固有所侮而动也。故古之贤将，能以兵尝敌，而又以敌自尝，故去就可以决。
- 凡主将之道，知理而后可以举兵，知势而后可以加兵，知节而后可以用兵。知理则不屈，知势则不沮，知节则不穷。见小利不动，见小患不避，小利小患，不足以辱吾技也，夫然后有以支大利大患。夫惟养技而自爱者，无敌于天下。故一忍可以支百勇，一静可以制百动。
- 兵有长短，敌我一也。敢问：“吾之所长，吾出而用之，彼将不与吾校；吾之所短，吾蔽而置之，彼将强与吾角，奈何？”曰：“吾之所短，吾抗而暴之，使之疑而却；吾之所长，吾阴而养之，使之狎而堕其中。此用长短之术也。”
- 善用兵者，使之无所顾，有所恃。无所顾，则知死之不足惜；有所恃，则知不至于必败。尺箠当猛虎，奋呼而操击；徒手遇蜥蜴，变色而却步，人之情也。知此者，可以将矣。袒裼而案剑，则乌获不敢逼；冠胄衣甲，据兵而寝，则童子弯弓杀之矣。故善用兵者以形固。夫能以形固，则力有余矣。

## 拼音
- wei4 jiang1 zhi1 dao4 ， dang1 xian1 zhi4 xin1 。 tai4 shan1 beng1 yu2 qian2 er2 se4 bu2 bian4 ， mi2 lu4 xing1 yu2 zuo3 er2 mu4 bu2 shun4 ， ran2 hou4 ke3 yi3 zhi4 li4 hai4 ， ke3 yi3 dai4 di2 。
- fan2 bing1 shang4 yi4 ； bu2 yi4 ， sui1 li4 wu4 dong4 。 fei1 yi2 dong4 zhi1 wei4 li4 hai4 ， er2 ta1 ri4 jiang1 you3 suo3 bu4 ke3 cuo4 shou3 zu2 ye3 。 fu1 wei2 yi4 ke3 yi3 nu4 shi4 ， shi4 yi3 yi4 nu4 ， ke3 yu3 bai3 zhan4 。
- fan2 zhan4 zhi1 dao4 ， wei4 zhan4 yang3 qi2 cai2 ， jiang1 zhan4 yang3 qi2 li4 ， ji4 zhan4 yang3 qi2 qi4 ， ji4 sheng4 yang3 qi2 xin1 。 jin3 feng1 sui4 ， yan2 chi4 hou4 ， shi3 geng1 zhe3 wu2 suo3 gu4 ji4 ， suo3 yi3 yang3 qi2 cai2 ； feng1 kao4 er2 you1 you2 zhi1 ， suo3 yi3 yang3 qi2 li4 ； xiao3 sheng4 yi4 ji2 ， xiao3 cuo4 yi4 li4 ， suo3 yi3 yang3 qi2 qi4 ； yong4 ren2 bu2 jin4 qi2 suo3 yu4 wei4 ， suo3 yi3 yang3 qi2 xin1 。 gu4 shi4 chang2 xu4 qi2 nu4 、 huai2 qi2 yu4 er2 bu2 jin4 。 nu4 bu2 jin4 ze2 you3 yu2 yong3 ， yu4 bu2 jin4 ze2 you3 yu2 tan1 。 gu4 sui1 bing4 tian1 xia4 ， er2 shi4 bu2 yan4 bing1 ， ci3 huang2 di4 zhi1 suo3 yi3 qi1 shi2 zhan4 er2 bing1 bu2 dai4 ye3 。 bu4 yang3 qi2 xin1 ， yi2 zhan4 er2 sheng4 ， bu4 ke3 yong4 yi3 。
- fan2 jiang1 yu4 zhi4 er2 yan2 ， fan2 shi4 yu4 yu2 。 zhi4 ze2 bu4 ke3 ce4 ， yan2 ze2 bu4 ke3 fan4 ， gu4 shi4 jie1 wei3 ji3 er2 ting1 ming4 ， fu1 an1 de2 bu4 yu2 ？ fu1 wei2 shi4 yu2 ， er2 hou4 ke3 yu3 zhi1 jie1 si3 。
- fan2 bing1 zhi1 dong4 ， zhi1 di2 zhi1 zhu3 ， zhi1 di2 zhi1 jiang1 ， er2 hou4 ke3 yi3 dong4 yu2 xian3 。 deng4 ai4 zhui4 bing1 yu2 shu3 zhong1 ， fei1 liu2 chan2 zhi1 yong1 ， ze2 bai3 wan4 zhi1 shi1 ke3 yi3 zuo4 fu4 ， bi3 gu4 you3 suo3 wu3 er2 dong4 ye3 。 gu4 gu3 zhi1 xian2 jiang1 ， neng2 yi3 bing1 chang2 di2 ， er2 you4 yi3 di2 zi4 chang2 ， gu4 qu4 jiu4 ke3 yi3 jue2 。
- fan2 zhu3 jiang1 zhi1 dao4 ， zhi1 li3 er2 hou4 ke3 yi3 ju3 bing1 ， zhi1 shi4 er2 hou4 ke3 yi3 jia1 bing1 ， zhi1 jie2 er2 hou4 ke3 yi3 yong4 bing1 。 zhi1 li3 ze2 bu4 qu1 ， zhi1 shi4 ze2 bu4 ju3 ， zhi1 jie2 ze2 bu4 qiong2 。 jian4 xiao3 li4 bu2 dong4 ， jian4 xiao3 huan4 bu2 bi4 ， xiao3 li4 xiao3 huan4 ， bu4 zu2 yi3 ru3 wu2 ji4 ye3 ， fu1 ran2 hou4 you3 yi3 zhi1 da4 li4 da4 huan4 。 fu1 wei2 yang3 ji4 er2 zi4 ai4 zhe3 ， wu2 di2 yu2 tian1 xia4 。 gu4 yi4 ren3 ke3 yi3 zhi1 bai3 yong3 ， yi2 jing4 ke3 yi3 zhi4 bai3 dong4 。
- bing1 you3 chang2 duan3 ， di2 wo3 yi1 ye3 。 gan3 wen4 ： “ wu2 zhi1 suo3 chang2 ， wu2 chu1 er2 yong4 zhi1 ， bi3 jiang1 bu4 yu3 wu2 xiao4 ； wu2 zhi1 suo3 duan3 ， wu2 bi4 er2 zhi4 zhi1 ， bi3 jiang1 qiang2 yu3 wu2 jiao3 ， nai4 he2 ？ ” yue1 ： “ wu2 zhi1 suo3 duan3 ， wu2 kang4 er2 bao4 zhi1 ， shi3 zhi1 yi2 er2 que4 ； wu2 zhi1 suo3 chang2 ， wu2 yin1 er2 yang3 zhi1 ， shi3 zhi1 xia2 er2 duo4 qi2 zhong1 。 ci3 yong4 chang2 duan3 zhi1 shu4 ye3 。 ”
- shan4 yong4 bing1 zhe3 ， shi3 zhi1 wu2 suo3 gu4 ， you3 suo3 shi4 。 wu2 suo3 gu4 ， ze2 zhi1 si3 zhi1 bu4 zu2 xi1 ； you3 suo3 shi4 ， ze2 zhi1 bu2 zhi4 yu2 bi4 bai4 。 chi3 chui2 dang1 meng3 hu3 ， fen4 hu1 er2 cao1 ji1 ； tu2 shou3 yu4 xi1 yi4 ， bian4 se4 er2 que4 bu4 ， ren2 zhi1 qing2 ye3 。 zhi1 ci3 zhe3 ， ke3 yi3 jiang1 yi3 。 tan3 ti4 er2 an4 jian4 ， ze2 wu1 huo4 bu4 gan3 bi1 ； guan1 zhou4 yi1 jia3 ， ju4 bing1 er2 qin3 ， ze2 tong2 zi3 wan1 gong1 sha1 zhi1 yi3 。 gu4 shan4 yong4 bing1 zhe3 yi3 xing2 gu4 。 fu1 neng2 yi3 xing2 gu4 ， ze2 li4 you3 yu2 yi3 。

## 注释

## 译文

## 赏析
