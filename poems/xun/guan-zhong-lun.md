---
id: xun-guan-zhong-lun
title: 管仲论
titlePinyin: guan3 zhong4 lun4
titleSlug: guan-zhong-lun
author: 洵
authorPinyin: xun2
authorSlug: xun
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 管仲相桓公，霸诸侯，攘夷狄，终其身齐国富强，诸侯不敢叛。管仲死，竖刁、易牙、开方用，威公薨于乱，五公子争立，其祸蔓延，讫简公，齐无宁岁。夫功之成，非成于成之日，盖必有所由起；祸之作，不作于作之日，亦必有所由兆。故齐之治也，吾不曰管仲，而曰鲍叔。及其乱也，吾不曰竖刁、易牙、开方，而曰管仲。何则？竖刁、易牙、开方三子，彼固乱人国者，顾其用之者，威公也。夫有舜而后知放四凶，有仲尼而后知去少正卯。彼威公何人也？顾其使威公得用三子者，管仲也。仲之疾也，公问之相。当是时也，吾意以仲且举天下之贤者以对。而其言乃不过曰：竖刁、易牙、开方三子，非人情，不可近而已。
- 呜呼！仲以为威公果能不用三子矣乎？仲与威公处几年矣，亦知威公之为人矣乎？威公声不绝于耳，色不绝于目，而非三子者则无以遂其欲。彼其初之所以不用者，徒以有仲焉耳。一日无仲，则三子者可以弹冠而相庆矣。仲以为将死之言可以絷威公之手足耶？夫齐国不患有三子，而患无仲。有仲，则三子者，三匹夫耳。不然，天下岂少三子之徒哉？虽威公幸而听仲，诛此三人，而其余者，仲能悉数而去之耶？呜呼！仲可谓不知本者矣。因威公之问，举天下之贤者以自代，则仲虽死，而齐国未为无仲也。夫何患三子者？不言可也。五伯莫盛于威、文，文公之才，不过威公，其臣又皆不及仲；灵公之虐，不如孝公之宽厚。文公死，诸侯不敢叛晋，晋习文公之余威，犹得为诸侯之盟主百余年。何者？其君虽不肖，而尚有老成人焉。威公之薨也，一乱涂地，无惑也，彼独恃一管仲，而仲则死矣。
- 夫天下未尝无贤者，盖有有臣而无君者矣。威公在焉，而曰天下不复有管仲者，吾不信也。仲之书，有记其将死论鲍叔、宾胥无之为人，且各疏其短。是其心以为数子者皆不足以托国。而又逆知其将死，则其书诞谩不足信也。吾观史䲡，以不能进蘧伯玉，而退弥子瑕，故有身后之谏。萧何且死，举曹参以自代。大臣之用心，固宜如此也。夫国以一人兴，以一人亡。贤者不悲其身之死，而忧其国之衰，故必复有贤者，而后可以死。彼管仲者，何以死哉？

## 拼音
- guan3 zhong4 xiang1 huan2 gong1 ， ba4 zhu1 hou2 ， rang3 yi2 di2 ， zhong1 qi2 shen1 qi2 guo2 fu4 qiang2 ， zhu1 hou2 bu4 gan3 pan4 。 guan3 zhong4 si3 ， shu4 diao1 、 yi4 ya2 、 kai1 fang1 yong4 ， wei1 gong1 hong1 yu2 luan4 ， wu3 gong1 zi3 zheng1 li4 ， qi2 huo4 man4 yan2 ， qi4 jian3 gong1 ， qi2 wu2 ning2 sui4 。 fu1 gong1 zhi1 cheng2 ， fei1 cheng2 yu2 cheng2 zhi1 ri4 ， gai4 bi4 you3 suo3 you2 qi3 ； huo4 zhi1 zuo4 ， bu2 zuo4 yu2 zuo4 zhi1 ri4 ， yi4 bi4 you3 suo3 you2 zhao4 。 gu4 qi2 zhi1 zhi4 ye3 ， wu2 bu4 yue1 guan3 zhong4 ， er2 yue1 bao4 shu1 。 ji2 qi2 luan4 ye3 ， wu2 bu4 yue1 shu4 diao1 、 yi4 ya2 、 kai1 fang1 ， er2 yue1 guan3 zhong4 。 he2 ze2 ？ shu4 diao1 、 yi4 ya2 、 kai1 fang1 san1 zi3 ， bi3 gu4 luan4 ren2 guo2 zhe3 ， gu4 qi2 yong4 zhi1 zhe3 ， wei1 gong1 ye3 。 fu1 you3 shun4 er2 hou4 zhi1 fang4 si4 xiong1 ， you3 zhong4 ni2 er2 hou4 zhi1 qu4 shao3 zheng4 mao3 。 bi3 wei1 gong1 he2 ren2 ye3 ？ gu4 qi2 shi3 wei1 gong1 de2 yong4 san1 zi3 zhe3 ， guan3 zhong4 ye3 。 zhong4 zhi1 ji2 ye3 ， gong1 wen4 zhi1 xiang1 。 dang1 shi4 shi2 ye3 ， wu2 yi4 yi3 zhong4 qie3 ju3 tian1 xia4 zhi1 xian2 zhe3 yi3 dui4 。 er2 qi2 yan2 nai3 bu2 guo4 yue1 ： shu4 diao1 、 yi4 ya2 、 kai1 fang1 san1 zi3 ， fei1 ren2 qing2 ， bu4 ke3 jin4 er2 yi3 。
- wu1 hu1 ！ zhong4 yi3 wei2 wei1 gong1 guo3 neng2 bu2 yong4 san1 zi3 yi3 hu1 ？ zhong4 yu3 wei1 gong1 chu4 ji3 nian2 yi3 ， yi4 zhi1 wei1 gong1 zhi1 wei4 ren2 yi3 hu1 ？ wei1 gong1 sheng1 bu4 jue2 yu2 er3 ， se4 bu4 jue2 yu2 mu4 ， er2 fei1 san1 zi3 zhe3 ze2 wu2 yi3 sui4 qi2 yu4 。 bi3 qi2 chu1 zhi1 suo3 yi3 bu2 yong4 zhe3 ， tu2 yi3 you3 zhong4 yan1 er3 。 yi2 ri4 wu2 zhong4 ， ze2 san1 zi3 zhe3 ke3 yi3 tan2 guan1 er2 xiang1 qing4 yi3 。 zhong4 yi3 wei2 jiang1 si3 zhi1 yan2 ke3 yi3 zhi2 wei1 gong1 zhi1 shou3 zu2 ye1 ？ fu1 qi2 guo2 bu2 huan4 you3 san1 zi3 ， er2 huan4 wu2 zhong4 。 you3 zhong4 ， ze2 san1 zi3 zhe3 ， san1 pi3 fu1 er3 。 bu4 ran2 ， tian1 xia4 qi3 shao3 san1 zi3 zhi1 tu2 zai1 ？ sui1 wei1 gong1 xing4 er2 ting1 zhong4 ， zhu1 ci3 san1 ren2 ， er2 qi2 yu2 zhe3 ， zhong4 neng2 xi1 shu4 er2 qu4 zhi1 ye1 ？ wu1 hu1 ！ zhong4 ke3 wei4 bu4 zhi1 ben3 zhe3 yi3 。 yin1 wei1 gong1 zhi1 wen4 ， ju3 tian1 xia4 zhi1 xian2 zhe3 yi3 zi4 dai4 ， ze2 zhong4 sui1 si3 ， er2 qi2 guo2 wei4 wei4 wu2 zhong4 ye3 。 fu1 he2 huan4 san1 zi3 zhe3 ？ bu4 yan2 ke3 ye3 。 wu3 bo2 mo4 sheng4 yu2 wei1 、 wen2 ， wen2 gong1 zhi1 cai2 ， bu2 guo4 wei1 gong1 ， qi2 chen2 you4 jie1 bu4 ji2 zhong4 ； ling2 gong1 zhi1 nüe4 ， bu4 ru2 xiao4 gong1 zhi1 kuan1 hou4 。 wen2 gong1 si3 ， zhu1 hou2 bu4 gan3 pan4 jin4 ， jin4 xi2 wen2 gong1 zhi1 yu2 wei1 ， you2 de2 wei4 zhu1 hou2 zhi1 meng2 zhu3 bai3 yu2 nian2 。 he2 zhe3 ？ qi2 jun1 sui1 bu2 xiao4 ， er2 shang4 you3 lao3 cheng2 ren2 yan1 。 wei1 gong1 zhi1 hong1 ye3 ， yi2 luan4 tu2 di4 ， wu2 huo4 ye3 ， bi3 du2 shi4 yi4 guan3 zhong4 ， er2 zhong4 ze2 si3 yi3 。
- fu1 tian1 xia4 wei4 chang2 wu2 xian2 zhe3 ， gai4 you3 you3 chen2 er2 wu2 jun1 zhe3 yi3 。 wei1 gong1 zai4 yan1 ， er2 yue1 tian1 xia4 bu2 fu4 you3 guan3 zhong4 zhe3 ， wu2 bu2 xin4 ye3 。 zhong4 zhi1 shu1 ， you3 ji4 qi2 jiang1 si3 lun4 bao4 shu1 、 bin1 xu1 wu2 zhi1 wei4 ren2 ， qie3 ge4 shu1 qi2 duan3 。 shi4 qi2 xin1 yi3 wei2 shu4 zi3 zhe3 jie1 bu4 zu2 yi3 tuo1 guo2 。 er2 you4 ni4 zhi1 qi2 jiang1 si3 ， ze2 qi2 shu1 dan4 man4 bu4 zu2 xin4 ye3 。 wu2 guan1 shi3 䲡 ， yi3 bu4 neng2 jin4 qu2 bo2 yu4 ， er2 tui4 mi2 zi3 xia2 ， gu4 you3 shen1 hou4 zhi1 jian4 。 xiao1 he2 qie3 si3 ， ju3 cao2 can1 yi3 zi4 dai4 。 da4 chen2 zhi1 yong4 xin1 ， gu4 yi2 ru2 ci3 ye3 。 fu1 guo2 yi3 yi4 ren2 xing1 ， yi3 yi4 ren2 wang2 。 xian2 zhe3 bu4 bei1 qi2 shen1 zhi1 si3 ， er2 you1 qi2 guo2 zhi1 shuai1 ， gu4 bi4 fu4 you3 xian2 zhe3 ， er2 hou4 ke3 yi3 si3 。 bi3 guan3 zhong4 zhe3 ， he2 yi3 si3 zai1 ？

## 注释

## 译文

## 赏析
