---
id: li-mi-da-yao-feng-yuan
title: 尧峰院
titlePinyin: yao2 feng1 yuan4
titleSlug: yao-feng-yuan
author: 李弥大
authorPinyin: li3 mi2 da4
authorSlug: li-mi-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云峰何岧嶤，去天余几丈。
- 其下蔚华林，幽禅屹相向。
- 我游先朝暾，海日射巾杖。
- 飞盖不须持，步步苍松障。
- 山僧知我来，罗立凫雁行。
- 提携两行人，为我谈实相。
- 一种勿弦琴，三叹无声唱。
- 开轩面东南，千里入俯仰。
- 西登妙高台，更欲兹旷望。
- 土断泽绕山，烟涛渺云浪。
- 恐是六鳌连，蓬壶堕莽苍。
- 又疑鲸入海，偃脊起青嶂。
- 时方老火炽，金石流欲炀。
- 须臾变云雨，为作雄风壮。
- 翻手回凉秋，掀舞千林响。
- 谁云免水宫，自是神龙藏。
- 三高如可作，吾欲五湖访。
- 洗足巨浸心，振衣孤峰上。
- 寄语夸夺流，得饱但相忘。
- 长哦可当歌，踏月下空旷。

## 拼音
- yun2 feng1 he2 tiao2 yao2 ， qu4 tian1 yu2 ji3 zhang4 。
- qi2 xia4 wei4 hua2 lin2 ， you1 chan2 yi4 xiang1 xiang4 。
- wo3 you2 xian1 chao2 tun1 ， hai3 ri4 she4 jin1 zhang4 。
- fei1 gai4 bu4 xu1 chi2 ， bu4 bu4 cang1 song1 zhang4 。
- shan1 seng1 zhi1 wo3 lai2 ， luo2 li4 fu2 yan4 xing2 。
- ti2 xie2 liang3 xing2 ren2 ， wei4 wo3 tan2 shi2 xiang1 。
- yi4 zhong3 wu4 xian2 qin2 ， san1 tan4 wu2 sheng1 chang4 。
- kai1 xuan1 mian4 dong1 nan2 ， qian1 li3 ru4 fu3 yang3 。
- xi1 deng1 miao4 gao1 tai2 ， geng4 yu4 zi1 kuang4 wang4 。
- tu3 duan4 ze2 rao4 shan1 ， yan1 tao1 miao3 yun2 lang4 。
- kong3 shi4 liu4 ao2 lian2 ， peng2 hu2 duo4 mang3 cang1 。
- you4 yi2 jing1 ru4 hai3 ， yan3 ji3 qi3 qing1 zhang4 。
- shi2 fang1 lao3 huo3 chi4 ， jin1 shi2 liu2 yu4 yang2 。
- xu1 yu2 bian4 yun2 yu3 ， wei4 zuo4 xiong2 feng1 zhuang4 。
- fan1 shou3 hui2 liang2 qiu1 ， xian1 wu3 qian1 lin2 xiang3 。
- shui2 yun2 mian3 shui3 gong1 ， zi4 shi4 shen2 long2 cang2 。
- san1 gao1 ru2 ke3 zuo4 ， wu2 yu4 wu3 hu2 fang3 。
- xi3 zu2 ju4 jin4 xin1 ， zhen4 yi1 gu1 feng1 shang4 。
- ji4 yu3 kua1 duo2 liu2 ， de2 bao3 dan4 xiang1 wang4 。
- chang2 o4 ke3 dang1 ge1 ， ta4 yue4 xia4 kong1 kuang4 。

## 注释

## 译文

## 赏析
