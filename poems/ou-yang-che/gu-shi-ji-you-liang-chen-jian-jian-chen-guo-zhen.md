---
id: ou-yang-che-gu-shi-ji-you-liang-chen-jian-jian-chen-guo-zhen
title: 古诗寄游良臣兼简陈国镇
titlePinyin: gu3 shi1 ji4 you2 liang2 chen2 jian1 jian3 chen2 guo2 zhen4
titleSlug: gu-shi-ji-you-liang-chen-jian-jian-chen-guo-zhen
author: 欧阳澈
authorPinyin: ou1 yang2 che4
authorSlug: ou-yang-che
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虀盐兴浅知无策，谢绝归来事清白。
- 乱丝心绪尚纷如，时对风簷独扪虱。
- 会虽稽古补前愆，赤水遗珠不难索。
- 仰公学问又日新，磨砻幸偶谪仙人。
- 遥知议论到佳处，眉间喜气常津津。
- 我惭踪迹浪萍梗，欲亲棐几嗟因循。
- 飞奴寥落绝问幅，渇心依约生埃尘。
- 以胶投漆贵耐久，囘光借烛期知贫。
- 情均骨肉非有素，白玉琢成心始固。
- 莫学纷纷轻薄儿，世情翻复成云雨。
- 登云依旧高嵯峨，指掌江山胜概多。
- 佳眠风物未入梦，疑泛灵槎游绛河。
- 朅来乘兴须一往，飞觞烂醉横秋波。
- 膺门况有金闺彦，笔驱丽景森吟哦。
- 悠悠此志遂何日，款段相期踏雪过。

## 拼音
- ji1 yan2 xing1 qian3 zhi1 wu2 ce4 ， xie4 jue2 gui1 lai2 shi4 qing1 bai2 。
- luan4 si1 xin1 xu4 shang4 fen1 ru2 ， shi2 dui4 feng1 yan2 du2 men2 shi1 。
- hui4 sui1 ji1 gu3 bu3 qian2 qian1 ， chi4 shui3 yi2 zhu1 bu4 nan2 suo3 。
- yang3 gong1 xue2 wen4 you4 ri4 xin1 ， mo2 long2 xing4 ou3 zhe2 xian1 ren2 。
- yao2 zhi1 yi4 lun4 dao4 jia1 chu4 ， mei2 jian1 xi3 qi4 chang2 jin1 jin1 。
- wo3 can2 zong1 ji4 lang4 ping2 geng3 ， yu4 qin1 fei3 ji3 jie1 yin1 xun2 。
- fei1 nu2 liao2 luo4 jue2 wen4 fu2 ， ke3 xin1 yi1 yue1 sheng1 ai1 chen2 。
- yi3 jiao1 tou2 qi1 gui4 nai4 jiu3 ， hui2 guang1 jie4 zhu2 qi1 zhi1 pin2 。
- qing2 jun1 gu3 rou4 fei1 you3 su4 ， bai2 yu4 zhuo2 cheng2 xin1 shi3 gu4 。
- mo4 xue2 fen1 fen1 qing1 bo2 er2 ， shi4 qing2 fan1 fu4 cheng2 yun2 yu3 。
- deng1 yun2 yi1 jiu4 gao1 cuo2 e2 ， zhi3 zhang3 jiang1 shan1 sheng4 gai4 duo1 。
- jia1 mian2 feng1 wu4 wei4 ru4 meng4 ， yi2 fan4 ling2 cha2 you2 jiang4 he2 。
- qie4 lai2 cheng2 xing4 xu1 yi4 wang3 ， fei1 shang1 lan4 zui4 heng2 qiu1 bo1 。
- ying1 men2 kuang4 you3 jin1 gui1 yan4 ， bi3 qu1 li4 jing3 sen1 yin2 e2 。
- you1 you1 ci3 zhi4 sui4 he2 ri4 ， kuan3 duan4 xiang1 qi1 ta4 xue3 guo4 。

## 注释

## 译文

## 赏析
