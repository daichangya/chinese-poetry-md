---
id: ou-yang-che-you-qi-yuan-you-gan
title: 游岐原有感
titlePinyin: you2 qi2 yuan2 you3 gan3
titleSlug: you-qi-yuan-you-gan
author: 欧阳澈
authorPinyin: ou1 yang2 che4
authorSlug: ou-yang-che
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋光淡薄磨青铜，舞风霜叶鱼腮红。
- 鸡窗岑寂兴不浅，结客搘笻扣梵宫。
- 聨翻步蹑孤烟际，陇上凄凉一笛风。
- 穿云裂石声满谷，惊飞雁阵横晴空。
- 高僧拥衲卧云久，诸方勘破心玲珑。
- 我来奓户据禅榻，堂堂标格对总公。
- 旋烹冰液破我闷，浇肠七椀追卢仝。
- 水沈烟断香透顶，津津喜气生眉峰。
- 傅岩真隠已先去，谁与壮浪吟争雄。
- 朱弦纵事奏流水，俚耳知音亦罕逢。
- 不禁风物撩诗眼，强作险语慙非工。
- 安得汤休占此景，碧云之句当奇锋。
- 会沽村酒行莲社，忘归一任夕阳舂。

## 拼音
- qiu1 guang1 dan4 bao2 mo2 qing1 tong2 ， wu3 feng1 shuang1 ye4 yu2 sai1 hong2 。
- ji1 chuang1 cen2 ji4 xing1 bu4 qian3 ， jie2 ke4 zhi1 qiong2 kou4 fan4 gong1 。
- lian2 fan1 bu4 nie4 gu1 yan1 ji4 ， long3 shang4 qi1 liang2 yi4 di2 feng1 。
- chuan1 yun2 lie4 shi2 sheng1 man3 gu3 ， jing1 fei1 yan4 zhen4 heng2 qing2 kong1 。
- gao1 seng1 yong1 na4 wo4 yun2 jiu3 ， zhu1 fang1 kan1 po4 xin1 ling2 long2 。
- wo3 lai2 zha4 hu4 ju4 chan2 ta4 ， tang2 tang2 biao1 ge2 dui4 zong3 gong1 。
- xuan2 peng1 bing1 ye4 po4 wo3 men1 ， jiao1 chang2 qi1 wan3 zhui1 lu2 tong2 。
- shui3 shen3 yan1 duan4 xiang1 tou4 ding3 ， jin1 jin1 xi3 qi4 sheng1 mei2 feng1 。
- fu4 yan2 zhen1 yin3 yi3 xian1 qu4 ， shui2 yu3 zhuang4 lang4 yin2 zheng1 xiong2 。
- zhu1 xian2 zong4 shi4 zou4 liu2 shui3 ， li3 er3 zhi1 yin1 yi4 han3 feng2 。
- bu4 jin1 feng1 wu4 liao2 shi1 yan3 ， qiang2 zuo4 xian3 yu3 can2 fei1 gong1 。
- an1 de2 tang1 xiu1 zhan4 ci3 jing3 ， bi4 yun2 zhi1 ju4 dang1 qi2 feng1 。
- hui4 gu1 cun1 jiu3 xing2 lian2 she4 ， wang4 gui1 yi1 ren4 xi1 yang2 chong1 。

## 注释

## 译文

## 赏析
