---
id: ou-yang-che-meng-xian-yao
title: 梦仙谣
titlePinyin: meng4 xian1 yao2
titleSlug: meng-xian-yao
author: 欧阳澈
authorPinyin: ou1 yang2 che4
authorSlug: ou-yang-che
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寥阳洞口风烟好，枯木槎牙撑云岛。
- 重重金锁遶婵娟，满地落花常不扫。
- 萧郎闻说已乘鸾，空余九转烧丹灶。
- 烟霞截断绝非尘，凡夫踪迹无由到。
- 高阳有客携佳侣，访异寻幽豁襟抱。
- 琼楼饮散恣欢游，误入蓬壶如梦觉。
- 云关初叩闲无人，松梢鹤唳如惊报。
- 须臾奓户迎者谁，吴宫女儿面凝脂。
- 指点兰堂篆烟袅，珠箔玲珑窣地埀。
- 高擎翠袖轻轻卷，半露妖娆素莲脸。
- 嫣然一笑启檀唇，唤我跻堂语声软。
- 相随环坐一轩秋，旋列杯盘供雅宴。
- 倚风仙蘂似有情，竞吐芳苞喷香远。
- 朝云一段下阳台，绰约标容尘世鲜。
- 黛眉轻拂远山青，明眸斜盼秋波剪。
- 兰柔柳弱不禁风，睡起芙蓉香体颤。
- 樱桃缓启歌贯珠，夕阳花外流莺啭。
- 曲终低语愈含情，自诉芳心犹未展。
- 苞藏惟恐泄真香，寻常娇怯羞莺燕。
- 为怜坐客俱多才，拚羞试许求相见。
- 嫣然若有惜花情，愿丐锦章镌琬琰。
- 温柔惠性已无双，更听斯言真绝艳。
- 放怀卷白不暂停，酷嫌鹦鹉杯中浅。
- 醉玉颓山卧绮窗，秋水一床凝角簟。
- 悠飏好梦入巫峰，泄泄融融兴正浓。
- 蘧然惊觉一何有，点缀余霞散眼封。
- 依约余香虽满袂，行云缥缈已无踪。
- 壶中天地古来有，默想风物遥应同。
- 我闻刘阮曾迷路，武陵邂逅如花女。
- 灵丹咀嚼顿轻身，脱洗红尘已仙去。
- 又闻仙去有萧防，曾耦双成饮玉浆。
- 一朝误入华阳洞，于飞终许学鸾凰。
- 仙凡异境无凭据，毎笑前闻但虚语。
- 岂意亲逢事偶符，始信人间有奇遇。
- 归来灯火欲黄昏，隠几无聊暗追慕。
- 濡毫试作梦仙谣，端欲梦魂重默愬。

## 拼音
- liao2 yang2 dong4 kou3 feng1 yan1 hao3 ， ku1 mu4 cha2 ya2 cheng1 yun2 dao3 。
- chong2 chong2 jin1 suo3 rao4 chan2 juan1 ， man3 di4 luo4 hua1 chang2 bu4 sao3 。
- xiao1 lang2 wen2 shuo1 yi3 cheng2 luan2 ， kong4 yu2 jiu3 zhuan3 shao1 dan1 zao4 。
- yan1 xia2 jie2 duan4 jue2 fei1 chen2 ， fan2 fu1 zong1 ji4 wu2 you2 dao4 。
- gao1 yang2 you3 ke4 xie2 jia1 lü3 ， fang3 yi4 xun2 you1 huo1 jin1 bao4 。
- qiong2 lou2 yin3 san4 zi4 huan1 you2 ， wu4 ru4 peng2 hu2 ru2 meng4 jue2 。
- yun2 guan1 chu1 kou4 xian2 wu2 ren2 ， song1 shao1 he4 li4 ru2 jing1 bao4 。
- xu1 yu2 zha4 hu4 ying2 zhe3 shui2 ， wu2 gong1 nü3 er2 mian4 ning2 zhi1 。
- zhi3 dian3 lan2 tang2 zhuan4 yan1 niao3 ， zhu1 bo2 ling2 long2 su1 di4 chui2 。
- gao1 qing2 cui4 xiu4 qing1 qing1 juan4 ， ban4 lu4 yao1 rao2 su4 lian2 lian3 。
- yan1 ran2 yi2 xiao4 qi3 tan2 chun2 ， huan4 wo3 ji1 tang2 yu3 sheng1 ruan3 。
- xiang1 sui2 huan2 zuo4 yi4 xuan1 qiu1 ， xuan2 lie4 bei1 pan2 gong4 ya3 yan4 。
- yi3 feng1 xian1 rui3 si4 you3 qing2 ， jing4 tu3 fang1 bao1 pen4 xiang1 yuan3 。
- chao2 yun2 yi2 duan4 xia4 yang2 tai2 ， chuo4 yue1 biao1 rong2 chen2 shi4 xian1 。
- dai4 mei2 qing1 fu2 yuan3 shan1 qing1 ， ming2 mou2 xie2 pan4 qiu1 bo1 jian3 。
- lan2 rou2 liu3 ruo4 bu4 jin1 feng1 ， shui4 qi3 fu2 rong2 xiang1 ti3 chan4 。
- ying1 tao2 huan3 qi3 ge1 guan4 zhu1 ， xi1 yang2 hua1 wai4 liu2 ying1 zhuan4 。
- qu3 zhong1 di1 yu3 yu4 han2 qing2 ， zi4 su4 fang1 xin1 you2 wei4 zhan3 。
- bao1 cang2 wei2 kong3 xie4 zhen1 xiang1 ， xun2 chang2 jiao1 qie4 xiu1 ying1 yan4 。
- wei4 lian2 zuo4 ke4 ju4 duo1 cai2 ， pin1 xiu1 shi4 xu3 qiu2 xiang1 jian4 。
- yan1 ran2 ruo4 you3 xi1 hua1 qing2 ， yuan4 gai4 jin3 zhang1 juan1 wan3 yan3 。
- wen1 rou2 hui4 xing4 yi3 wu2 shuang1 ， geng4 ting1 si1 yan2 zhen1 jue2 yan4 。
- fang4 huai2 juan4 bai2 bu2 zan4 ting2 ， ku4 xian2 ying1 wu3 bei1 zhong1 qian3 。
- zui4 yu4 tui2 shan1 wo4 qi3 chuang1 ， qiu1 shui3 yi4 chuang2 ning2 jiao3 dian4 。
- you1 yang2 hao3 meng4 ru4 wu1 feng1 ， xie4 xie4 rong2 rong2 xing1 zheng4 nong2 。
- qu2 ran2 jing1 jue2 yi4 he2 you3 ， dian3 zhui4 yu2 xia2 san4 yan3 feng1 。
- yi1 yue1 yu2 xiang1 sui1 man3 mei4 ， xing2 yun2 piao1 miao3 yi3 wu2 zong1 。
- hu2 zhong1 tian1 di4 gu3 lai2 you3 ， mo4 xiang3 feng1 wu4 yao2 ying4 tong2 。
- wo3 wen2 liu2 ruan3 ceng2 mi2 lu4 ， wu3 ling2 xie4 hou4 ru2 hua1 nü3 。
- ling2 dan1 ju3 jue2 dun4 qing1 shen1 ， tuo1 xi3 hong2 chen2 yi3 xian1 qu4 。
- you4 wen2 xian1 qu4 you3 xiao1 fang2 ， ceng2 ou3 shuang1 cheng2 yin3 yu4 jiang1 。
- yi4 chao2 wu4 ru4 hua2 yang2 dong4 ， yu2 fei1 zhong1 xu3 xue2 luan2 huang2 。
- xian1 fan2 yi4 jing4 wu2 ping2 ju4 ， mei3 xiao4 qian2 wen2 dan4 xu1 yu3 。
- qi3 yi4 qin1 feng2 shi4 ou3 fu2 ， shi3 xin4 ren2 jian1 you3 qi2 yu4 。
- gui1 lai2 deng1 huo3 yu4 huang2 hun1 ， yin3 ji3 wu2 liao2 an4 zhui1 mu4 。
- ru2 hao2 shi4 zuo4 meng4 xian1 yao2 ， duan1 yu4 meng4 hun2 zhong4 mo4 shuo4 。

## 注释

## 译文

## 赏析
