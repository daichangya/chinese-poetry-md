---
id: ou-yang-che-chao-zong-yi-shi-jian-zeng-xu-cong-you-zhi-le-guang-qi-yi-zuo-gu-shi-xie-f5fd8ceb
title: 朝宗以诗见赠叙从游之乐广其意作古诗谢之并简敦仁德秀
titlePinyin: chao2 zong1 yi3 shi1 jian4 zeng4 xu4 cong2 you2 zhi1 le4 guang3 qi2 yi4 zuo4 gu3 shi1 xie4 zhi1 bing4 jian3 dun1 ren2 de2 xiu4
titleSlug: chao-zong-yi-shi-jian-zeng-xu-cong-you-zhi-le-guang-qi-yi-zuo-gu-shi-xie-f5fd8ceb
author: 欧阳澈
authorPinyin: ou1 yang2 che4
authorSlug: ou-yang-che
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 延陵有伟人，遗我锦绣篇。
- 粲粲荡醉眼，的的争春妍。
- 卷阿细考核，字字皆青钱。
- 知公太瘦生，苦吟希阆仙。
- 丹煅复精炼，落纸人争传。
- 亦常慕坡翁，汗漫如涌泉。
- 有时醉风月，健笔挥云烟。
- 冷饮味古昔，诗话珍盈编。
- 嗤点寓深旨，读之心洒然。
- 公才本瑰玮，那复加雕镌。
- 耻与俗吏偶，杜门宗圣贤。
- 岂意阘茸辈，辱公倒屣延。
- 倾盖顿忘形，披雾呈青天。
- 襟怀未易测，醉中颇逃禅。
- 间亦不自揣，效颦西子前。
- 骅骝超逸足，驽骀乌能先。
- 但欲偷格律，引玉时抛砖。
- 毎荷不鄙斥，珠玑贻我偏。
- 樽酒结诗社，卓荦俱樊川。
- 风流王世子，远拍贞曜肩。
- 食虀肠亦苦，志操不少迁。
- 季子金闺彦，高吟常醉眠。
- 四明有狂客，解龟须见怜。
- 伟我三二友，才名足聨翩。
- 休歌出无车，休咏寒无氊。
- 得钱即相觅，烂醉清平年。
- 排闷强裁句，摆脱尘中缘。
- 风云会遇自有日，骊珠不到终沈渊。
- 公不见新丰旅人时未偶，鸢肩沽酒浇尘垢。
- 谋猷一旦重朝廷，始信男儿暂奔走。

## 拼音
- yan2 ling2 you3 wei3 ren2 ， yi2 wo3 jin3 xiu4 pian1 。
- can4 can4 dang4 zui4 yan3 ， de0 de0 zheng1 chun1 yan2 。
- juan4 a1 xi4 kao3 he2 ， zi4 zi4 jie1 qing1 qian2 。
- zhi1 gong1 tai4 shou4 sheng1 ， ku3 yin2 xi1 lang2 xian1 。
- dan1 duan4 fu4 jing1 lian4 ， luo4 zhi3 ren2 zheng1 chuan2 。
- yi4 chang2 mu4 po1 weng1 ， han4 man4 ru2 yong3 quan2 。
- you3 shi2 zui4 feng1 yue4 ， jian4 bi3 hui1 yun2 yan1 。
- leng3 yin3 wei4 gu3 xi1 ， shi1 hua4 zhen1 ying2 bian1 。
- chi1 dian3 yu4 shen1 zhi3 ， du2 zhi1 xin1 sa3 ran2 。
- gong1 cai2 ben3 gui1 wei3 ， na4 fu4 jia1 diao1 juan1 。
- chi3 yu3 su2 li4 ou3 ， du4 men2 zong1 sheng4 xian2 。
- qi3 yi4 ta4 rong2 bei4 ， ru3 gong1 dao3 xi3 yan2 。
- qing1 gai4 dun4 wang4 xing2 ， pi1 wu4 cheng2 qing1 tian1 。
- jin1 huai2 wei4 yi4 ce4 ， zui4 zhong1 po1 tao2 chan2 。
- jian1 yi4 bu2 zi4 chuai1 ， xiao4 pin2 xi1 zi3 qian2 。
- hua2 liu2 chao1 yi4 zu2 ， nu2 dai4 wu1 neng2 xian1 。
- dan4 yu4 tou1 ge2 lü4 ， yin3 yu4 shi2 pao1 zhuan1 。
- mei3 he2 bu4 bi3 chi4 ， zhu1 ji1 yi2 wo3 pian1 。
- zun1 jiu3 jie2 shi1 she4 ， zhuo2 luo4 ju4 fan2 chuan1 。
- feng1 liu2 wang2 shi4 zi3 ， yuan3 pai1 zhen1 yao4 jian1 。
- shi2 ji1 chang2 yi4 ku3 ， zhi4 cao1 bu4 shao3 qian1 。
- ji4 zi3 jin1 gui1 yan4 ， gao1 yin2 chang2 zui4 mian2 。
- si4 ming2 you3 kuang2 ke4 ， jie3 gui1 xu1 jian4 lian2 。
- wei3 wo3 san1 er4 you3 ， cai2 ming2 zu2 lian2 pian1 。
- xiu1 ge1 chu1 wu2 che1 ， xiu1 yong3 han2 wu2 zhan1 。
- de2 qian2 ji2 xiang1 mi4 ， lan4 zui4 qing1 ping2 nian2 。
- pai2 men1 qiang2 cai2 ju4 ， bai3 tuo1 chen2 zhong1 yuan2 。
- feng1 yun2 hui4 yu4 zi4 you3 ri4 ， li2 zhu1 bu2 dao4 zhong1 shen3 yuan1 。
- gong1 bu2 jian4 xin1 feng1 lü3 ren2 shi2 wei4 ou3 ， yuan1 jian1 gu1 jiu3 jiao1 chen2 gou4 。
- mou2 you2 yi2 dan4 zhong4 chao2 ting2 ， shi3 xin4 nan2 er2 zan4 ben1 zou3 。

## 注释

## 译文

## 赏析
