---
id: ou-yang-che-zui-zhong-shi-kuai-ge
title: 醉中食鲙歌
titlePinyin: zui4 zhong1 shi2 kuai4 ge1
titleSlug: zui-zhong-shi-kuai-ge
author: 欧阳澈
authorPinyin: ou1 yang2 che4
authorSlug: ou-yang-che
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见秋风未发鲈正肥，张翰思归心欲飞。
- 又不见田文有客歌弹铗，为叹无鱼声激烈。
- 水晶细鲙落金盘，须信江南味中绝。
- 山谷曾名醒酒冰，一筯未尝延俗客。
- 助盘橙橘荐甘酸，入口琼瑶碎牙颊。
- 扶起嵇康颓玉山，涤破乐天醉吟魄。
- 烹龙炮凤未云珍，策勲终是愧霜鳞。
- 江湖散人兴不浅，为羡此品常埀纶。
- 有时举竿获锦鲤，玉屑花中拚烂醉。
- 笑他大嚼市廛流，浪说屠门能快意。
- 灵运池中蓄颇多，扬鬐鼓鬛戏清波。
- 知我平生嗜此癖，霜刀细缕红玉搓。
- 典衣沽酒试轰饮，缬纹入面春风和。
- 男儿大抵皆忼慨，功名未必常蹉跎。
- 醉来击剑歌白雪，闲愁万斛俱消磨。
- 杯盘虽冷落，风月输吟哦。
- 逸气射斗牛，无人识太阿。
- 俗态翻云仍覆雨，世情炙手扰张罗。
- 丈夫富贵当自致，耻傍权门効女萝。
- 雄圗自许羞俯仰，请看毫端食鲙歌。

## 拼音
- jun1 bu2 jian4 qiu1 feng1 wei4 fa1 lu2 zheng4 fei2 ， zhang1 han4 si1 gui1 xin1 yu4 fei1 。
- you4 bu2 jian4 tian2 wen2 you3 ke4 ge1 tan2 jia2 ， wei4 tan4 wu2 yu2 sheng1 ji1 lie4 。
- shui3 jing1 xi4 kuai4 luo4 jin1 pan2 ， xu1 xin4 jiang1 nan2 wei4 zhong1 jue2 。
- shan1 gu3 ceng2 ming2 xing3 jiu3 bing1 ， yi2 zhu4 wei4 chang2 yan2 su2 ke4 。
- zhu4 pan2 cheng2 ju2 jian4 gan1 suan1 ， ru4 kou3 qiong2 yao2 sui4 ya2 jia2 。
- fu2 qi3 ji1 kang1 tui2 yu4 shan1 ， di2 po4 le4 tian1 zui4 yin2 po4 。
- peng1 long2 pao2 feng4 wei4 yun2 zhen1 ， ce4 xun1 zhong1 shi4 kui4 shuang1 lin2 。
- jiang1 hu2 san4 ren2 xing1 bu4 qian3 ， wei4 xian4 ci3 pin3 chang2 chui2 lun2 。
- you3 shi2 ju3 gan1 huo4 jin3 li3 ， yu4 xie4 hua1 zhong1 pin1 lan4 zui4 。
- xiao4 ta1 da4 jiao2 shi4 chan2 liu2 ， lang4 shuo1 tu2 men2 neng2 kuai4 yi4 。
- ling2 yun4 chi2 zhong1 xu4 po1 duo1 ， yang2 qi2 gu3 lie4 xi4 qing1 bo1 。
- zhi1 wo3 ping2 sheng1 shi4 ci3 pi3 ， shuang1 dao1 xi4 lü3 hong2 yu4 cuo1 。
- dian3 yi1 gu1 jiu3 shi4 hong1 yin3 ， xie2 wen2 ru4 mian4 chun1 feng1 he2 。
- nan2 er2 da4 di3 jie1 kang1 kai3 ， gong1 ming2 wei4 bi4 chang2 cuo1 tuo2 。
- zui4 lai2 ji1 jian4 ge1 bai2 xue3 ， xian2 chou2 wan4 hu2 ju4 xiao1 mo2 。
- bei1 pan2 sui1 leng3 luo4 ， feng1 yue4 shu1 yin2 e2 。
- yi4 qi4 she4 dou4 niu2 ， wu2 ren2 shi2 tai4 a1 。
- su2 tai4 fan1 yun2 reng2 fu4 yu3 ， shi4 qing2 zhi4 shou3 rao3 zhang1 luo2 。
- zhang4 fu0 fu4 gui4 dang1 zi4 zhi4 ， chi3 bang4 quan2 men2 xiao4 nü3 luo2 。
- xiong2 tu2 zi4 xu3 xiu1 fu3 yang3 ， qing3 kan4 hao2 duan1 shi2 kuai4 ge1 。

## 注释

## 译文

## 赏析
