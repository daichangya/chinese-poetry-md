---
id: ou-yang-che-liang-chen-hui-yin-yu-xian-zhuang-hua-ci-po-wen-su-zi-ji-he-ci-qian-yun--df7b4091
title: 良臣会饮于仙庄话次颇闻俗子讥诃次前韵自觧兼呈国镇
titlePinyin: liang2 chen2 hui4 yin3 yu2 xian1 zhuang1 hua4 ci4 po1 wen2 su2 zi3 ji1 he1 ci4 qian2 yun4 zi4 jie3 jian1 cheng2 guo2 zhen4
titleSlug: liang-chen-hui-yin-yu-xian-zhuang-hua-ci-po-wen-su-zi-ji-he-ci-qian-yun--df7b4091
author: 欧阳澈
authorPinyin: ou1 yang2 che4
authorSlug: ou-yang-che
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸱夷载酒神仙宅，面作缬纹拚卷白。
- 饮余指掌话平生，冷笑濡需同豕虱。
- 昆山片玉本无瑕，洗垢瘢痕任人索。
- 此中空洞贮天真，何止容卿数百人。
- 但见娄公容唾面，未应子路不知津。
- 会逢博物为鉴拔，太阿拂拭宁因循。
- 男儿强项不易屈，剪剪羞他拜望尘。
- 席门车辙多长者，虽不事事非长贫。
- 意详文赡诸儒慕，纷纷谁复师班固。
- 膏唇泽舌猎英华，立涸宛如沟浍雨。
- 缨冠门下谩峩峩，鲁国真儒自不多。
- 何时解榻挥金椀，陶然烂醉奚落河。
- 清狂浪语文字饮，不须罗袜衬凌波。
- 芙蓉仙人酒量阔，况有诗客相吟哦。
- 迎宾扫雪尚如何，乘兴扁舟须一过。

## 拼音
- chi1 yi2 zai3 jiu3 shen2 xian1 zhai2 ， mian4 zuo4 xie2 wen2 pin1 juan4 bai2 。
- yin3 yu2 zhi3 zhang3 hua4 ping2 sheng1 ， leng3 xiao4 ru2 xu1 tong2 shi3 shi1 。
- kun1 shan1 pian4 yu4 ben3 wu2 xia2 ， xi3 gou4 ban1 hen2 ren4 ren2 suo3 。
- ci3 zhong1 kong1 dong4 zhu4 tian1 zhen1 ， he2 zhi3 rong2 qing1 shu4 bai3 ren2 。
- dan4 jian4 lou2 gong1 rong2 tuo4 mian4 ， wei4 ying4 zi3 lu4 bu4 zhi1 jin1 。
- hui4 feng2 bo2 wu4 wei4 jian4 ba2 ， tai4 a1 fu2 shi4 ning2 yin1 xun2 。
- nan2 er2 qiang2 xiang4 bu2 yi4 qu1 ， jian3 jian3 xiu1 ta1 bai4 wang4 chen2 。
- xi2 men2 che1 zhe2 duo1 zhang3 zhe3 ， sui1 bu2 shi4 shi4 fei1 chang2 pin2 。
- yi4 xiang2 wen2 shan4 zhu1 ru2 mu4 ， fen1 fen1 shui2 fu4 shi1 ban1 gu4 。
- gao1 chun2 ze2 she2 lie4 ying1 hua2 ， li4 he2 wan3 ru2 gou1 hui4 yu3 。
- ying1 guan1 men2 xia4 man4 e2 e2 ， lu3 guo2 zhen1 ru2 zi4 bu4 duo1 。
- he2 shi2 jie3 ta4 hui1 jin1 wan3 ， tao2 ran2 lan4 zui4 xi1 luo4 he2 。
- qing1 kuang2 lang4 yu3 wen2 zi4 yin3 ， bu4 xu1 luo2 wa4 chen4 ling2 bo1 。
- fu2 rong2 xian1 ren2 jiu3 liang4 kuo4 ， kuang4 you3 shi1 ke4 xiang1 yin2 e2 。
- ying2 bin1 sao3 xue3 shang4 ru2 he2 ， cheng2 xing4 pian1 zhou1 xu1 yi2 guo4 。

## 注释

## 译文

## 赏析
