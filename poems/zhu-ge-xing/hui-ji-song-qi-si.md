---
id: zhu-ge-xing-hui-ji-song-qi-si
title: 会稽颂  其四
titlePinyin: hui4 ji1 song4     qi2 si4
titleSlug: hui-ji-song-qi-si
author: 诸葛兴
authorPinyin: zhu1 ge3 xing1
authorSlug: zhu-ge-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 睇禹陵兮岿然，邃珍馆兮蟺蜎。
- 敞别室兮遗象，崇英霸兮千年。
- 谂越民兮非黩祀，推世家兮自迁史。
- 肇无余兮开国，传后裔兮奋起。
- 痛夫椒兮深衄，同国人兮劳佚。
- 采蕺兮食何味，尝胆兮志密笃。
- 封以内兮种所司，阃以外兮蠡所知。
- 羌厉志兮澡耻，迄乘时兮决机。
- 盟上国兮王致胙，按山南兮恢土宇。
- 陟鉴台兮睨东海，矩天门兮模地户。
- 惜规图兮不弘，几弓藏兮犬烹。
- 蹇七术兮遗恨，怅五湖兮遐征。
- 尚蝉嫣兮复续，终与享于鼻祖之庭。

## 拼音
- di4 yu3 ling2 xi1 kui1 ran2 ， sui4 zhen1 guan3 xi1 shan4 yuan1 。
- chang3 bie2 shi4 xi1 yi2 xiang4 ， chong2 ying1 ba4 xi1 qian1 nian2 。
- shen3 yue4 min2 xi1 fei1 du2 si4 ， tui1 shi4 jia1 xi1 zi4 qian1 shi3 。
- zhao4 wu2 yu2 xi1 kai1 guo2 ， chuan2 hou4 yi4 xi1 fen4 qi3 。
- tong4 fu1 jiao1 xi1 shen1 nü4 ， tong2 guo2 ren2 xi1 lao2 yi4 。
- cai3 ji2 xi1 shi2 he2 wei4 ， chang2 dan3 xi1 zhi4 mi4 du3 。
- feng1 yi3 nei4 xi1 zhong3 suo3 si1 ， kun3 yi3 wai4 xi1 li2 suo3 zhi1 。
- qiang1 li4 zhi4 xi1 zao3 chi3 ， qi4 cheng2 shi2 xi1 jue2 ji1 。
- meng2 shang4 guo2 xi1 wang2 zhi4 zuo4 ， an4 shan1 nan2 xi1 hui1 tu3 yu3 。
- zhi4 jian4 tai2 xi1 ni4 dong1 hai3 ， ju3 tian1 men2 xi1 mo2 di4 hu4 。
- xi1 gui1 tu2 xi1 bu4 hong2 ， ji3 gong1 cang2 xi1 quan3 peng1 。
- jian3 qi1 shu4 xi1 yi2 hen4 ， chang4 wu3 hu2 xi1 xia2 zheng1 。
- shang4 chan2 yan1 xi1 fu4 xu4 ， zhong1 yu3 xiang3 yu2 bi2 zu3 zhi1 ting2 。

## 注释

## 译文

## 赏析
