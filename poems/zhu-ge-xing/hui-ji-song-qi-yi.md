---
id: zhu-ge-xing-hui-ji-song-qi-yi
title: 会稽颂  其一
titlePinyin: hui4 ji1 song4     qi2 yi1
titleSlug: hui-ji-song-qi-yi
author: 诸葛兴
authorPinyin: zhu1 ge3 xing1
authorSlug: zhu-ge-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瞻越山兮镜之东，鬰乔木兮岑丛。
- 倚青霞兮窆石，枕碧流兮宝宫。
- 端黻冕兮穆穆，列俎豆兮雍雍。
- 梅为梁兮挟风雨，倏而来兮忽而去。
- 芝产殿兮间见，橘垂庭兮犹古。
- 壁腾辉兮桂荐瑞，书金简兮缄石匮。
- 朝万玉兮可想，探灵文兮何秘。
- 嗟洚水兮横流，民昏垫兮隠忧。
- 运大智兮无事，锡洪范兮攸畴。
- 身劳兮五岳，迹书兮九州。
- 亶王心兮不矜，迄四海兮歌讴。
- 猗圣宋兮中兴，驻翠跸兮稽城。
- 独怀勤兮旷代，粲奎文兮日星。
- 扬舲兮拊鼓，吴歈兮郑舞。
- 奠桂酒兮兰肴，庶几髣髴兮菲食卑宫之遗矩。

## 拼音
- zhan1 yue4 shan1 xi1 jing4 zhi1 dong1 ， yu4 qiao2 mu4 xi1 cen2 cong2 。
- yi3 qing1 xia2 xi1 bian3 shi2 ， zhen3 bi4 liu2 xi1 bao3 gong1 。
- duan1 fu2 mian3 xi1 mu4 mu4 ， lie4 zu3 dou4 xi1 yong1 yong1 。
- mei2 wei4 liang2 xi1 xie2 feng1 yu3 ， shu1 er2 lai2 xi1 hu1 er2 qu4 。
- zhi1 chan3 dian4 xi1 jian1 jian4 ， ju2 chui2 ting2 xi1 you2 gu3 。
- bi4 teng2 hui1 xi1 gui4 jian4 rui4 ， shu1 jin1 jian3 xi1 jian1 shi2 kui4 。
- chao2 wan4 yu4 xi1 ke3 xiang3 ， tan4 ling2 wen2 xi1 he2 mi4 。
- jie1 jiang4 shui3 xi1 heng2 liu2 ， min2 hun1 dian4 xi1 yin3 you1 。
- yun4 da4 zhi4 xi1 wu2 shi4 ， xi1 hong2 fan4 xi1 you1 chou2 。
- shen1 lao2 xi1 wu3 yue4 ， ji4 shu1 xi1 jiu3 zhou1 。
- dan3 wang2 xin1 xi1 bu4 jin1 ， qi4 si4 hai3 xi1 ge1 ou1 。
- yi1 sheng4 song4 xi1 zhong1 xing1 ， zhu4 cui4 bi4 xi1 ji1 cheng2 。
- du2 huai2 qin2 xi1 kuang4 dai4 ， can4 kui2 wen2 xi1 ri4 xing1 。
- yang2 ling2 xi1 fu3 gu3 ， wu2 yu2 xi1 zheng4 wu3 。
- dian4 gui4 jiu3 xi1 lan2 yao2 ， shu4 ji1 fang3 fu2 xi1 fei1 shi2 bei1 gong1 zhi1 yi2 ju3 。

## 注释

## 译文

## 赏析
