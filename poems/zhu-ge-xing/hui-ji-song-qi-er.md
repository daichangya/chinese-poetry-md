---
id: zhu-ge-xing-hui-ji-song-qi-er
title: 会稽颂  其二
titlePinyin: hui4 ji1 song4     qi2 er4
titleSlug: hui-ji-song-qi-er
author: 诸葛兴
authorPinyin: zhu1 ge3 xing1
authorSlug: zhu-ge-xing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肇三圣兮传一中，建人极兮参洪蒙。
- 元圭锡兮汝绩，昭华归兮汝躬。
- 大道公兮均嬗继，家天下兮繇姒氏。
- 嵩石兮发祥，讴歌兮与子。
- 誓甘野兮服叛，养国老兮贵齿。
- 席不重兮味不贰，琴瑟屏兮钟鼓置。
- 思皇训兮克俭，心敬承兮敢坠。
- 祀四百兮绵景祚，兆大横兮垂异世。
- 越山兮蜿蜒，镜水兮漪涟。
- 焕祠宫兮屹峙，肃庑祀兮愉然。
- 端冕兮龙章，执圭兮琳琅。
- 想规重兮矩叠，恍韶奏兮铿锵。

## 拼音
- zhao4 san1 sheng4 xi1 chuan2 yi4 zhong1 ， jian4 ren2 ji2 xi1 can1 hong2 meng2 。
- yuan2 gui1 xi1 xi1 ru3 ji4 ， zhao1 hua2 gui1 xi1 ru3 gong1 。
- da4 dao4 gong1 xi1 jun1 shan4 ji4 ， jia1 tian1 xia4 xi1 yao2 si4 shi4 。
- song1 shi2 xi1 fa1 xiang2 ， ou1 ge1 xi1 yu3 zi3 。
- shi4 gan1 ye3 xi1 fu2 pan4 ， yang3 guo2 lao3 xi1 gui4 chi3 。
- xi2 bu2 zhong4 xi1 wei4 bu2 er4 ， qin2 se4 ping2 xi1 zhong1 gu3 zhi4 。
- si1 huang2 xun4 xi1 ke4 jian3 ， xin1 jing4 cheng2 xi1 gan3 zhui4 。
- si4 si4 bai3 xi1 mian2 jing3 zuo4 ， zhao4 da4 heng2 xi1 chui2 yi4 shi4 。
- yue4 shan1 xi1 wan1 yan2 ， jing4 shui3 xi1 yi1 lian2 。
- huan4 ci2 gong1 xi1 yi4 zhi4 ， su4 wu3 si4 xi1 yu2 ran2 。
- duan1 mian3 xi1 long2 zhang1 ， zhi2 gui1 xi1 lin2 lang2 。
- xiang3 gui1 zhong4 xi1 ju3 die2 ， huang3 shao2 zou4 xi1 keng1 qiang1 。

## 注释

## 译文

## 赏析
