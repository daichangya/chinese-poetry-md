---
id: ma-ling-zao-chun-pei-chi-shi-ma-xian-sheng-ji-yue
title: 早春陪敕使麻先生祭岳
titlePinyin: zao3 chun1 pei2 chi4 shi3 ma2 xian1 sheng1 ji4 yue4
titleSlug: zao-chun-pei-chi-shi-ma-xian-sheng-ji-yue
author: 马令
authorPinyin: ma3 ling4
authorSlug: ma-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我皇盛文物，道化天地先。
- 鞭挞走神鬼，玉帛礼山川。
- 忽下袁州使，来游紫洞前。
- 青羊得处所，白鹤□时年。
- 虔恳飞龙记，昭彰化鸟篇。
- □风半山水，□气总云烟。
- 光抱升中日，霞明五色天。
- 山横翠微外，室在绿潭边。
- 缇幕灰初庪，焚林火欲然。
- 年光著草树，春色换山泉。
- 伊水来何日，嵩岩去几千。
- 山疑小天下，人是会神仙。
- 叶令乘凫入，浮丘驾鹤旋。
- 麻姑几年岁，三见海成田。

## 拼音
- wo3 huang2 sheng4 wen2 wu4 ， dao4 hua4 tian1 di4 xian1 。
- bian1 ta4 zou3 shen2 gui3 ， yu4 bo2 li3 shan1 chuan1 。
- hu1 xia4 yuan2 zhou1 shi3 ， lai2 you2 zi3 dong4 qian2 。
- qing1 yang2 de2 chu4 suo3 ， bai2 he4 □ shi2 nian2 。
- qian2 ken3 fei1 long2 ji4 ， zhao1 zhang1 hua4 niao3 pian1 。
- □ feng1 ban4 shan1 shui3 ， □ qi4 zong3 yun2 yan1 。
- guang1 bao4 sheng1 zhong1 ri4 ， xia2 ming2 wu3 se4 tian1 。
- shan1 heng2 cui4 wei1 wai4 ， shi4 zai4 lü4 tan2 bian1 。
- ti2 mu4 hui1 chu1 gui3 ， fen2 lin2 huo3 yu4 ran2 。
- nian2 guang1 zhu4 cao3 shu4 ， chun1 se4 huan4 shan1 quan2 。
- yi1 shui3 lai2 he2 ri4 ， song1 yan2 qu4 ji3 qian1 。
- shan1 yi2 xiao3 tian1 xia4 ， ren2 shi4 hui4 shen2 xian1 。
- ye4 ling4 cheng2 fu2 ru4 ， fu2 qiu1 jia4 he4 xuan2 。
- ma2 gu1 ji3 nian2 sui4 ， san1 jian4 hai3 cheng2 tian2 。

## 注释

## 译文

## 赏析
