---
id: han-wei-fan-ru-lian-ju
title: 泛汝联句
titlePinyin: fan4 ru3 lian2 ju4
titleSlug: fan-ru-lian-ju
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平居厌城郭，具舟泛清汝。
- 蓝光一水远，铁色两崖古。
- 日华动中流，沙纹乱前渚。
- 湍鸣达公桥，草绿襄王墓。
- 园英拥流沫，风叶堕残雨。
- 停桡弄山泉，扶杖过花坞。
- 澄潭数乱石，断石横颠树。
- 泳波鱼鬣舒，闯穴蛙首怒。
- 冲云一雁远，唼荇群鸥聚。
- 村间桑柘春，川阔牛羊暮。
- 回头绿树失，卷幔青峰露。
- 寻幽恣盘桓，泊浅屡回互。
- 灵草不知名，珍禽啼在处。
- 夕阳散鸣鸠，荒阡拱游兔。
- 挽缆谣歌童，簪花立田妇。
- 高歌客自如，归涉人相负。
- 青蒲戢戢生，紫燕翩翩度。
- 云烟波底明，井邑林外睹。
- 欣逢闾里旧，愧乏鸡黍具。
- 抰水荐抸鳞，掘石羞山茹。
- 绕塘梅实绿，冒桂禽壳素。
- 我巾聊一颓，石榼烦屡注。
- 朱樱出芳林，紫笋侑雕俎。
- 高篇烂珠璧，至乐谢钟鼓。
- 嗟予性本隘，于世事皆鲁。
- 便欲弃簪裳，归去事田圃。
- 肆意山水乐，脱身尘埃苦。
- 此适诚足尚，斯言未宜遽。
- 圣神拱岩庙，贤俊毕珪组。
- 如君之所怀，于时当有补。
- 高文赞皇猷，大论宁国步。
- 无为五斗卑，遂屈万里举。
- 明心在知己，汗颜愧虚誉。
- 时方索大鼎，胡为炫康瓠。
- 富贵固众欲，非望久自阻。
- 圣贤有遗言，戮力期共赴。
- 尝闻曰中庸，曾不滞出处。
- 进当泽生民，退则守环堵。
- 所求义与比，要在身不污。
- 愿无废吾言，于道其可庶。

## 拼音
- ping2 ju1 yan4 cheng2 guo1 ， ju4 zhou1 fan4 qing1 ru3 。
- lan2 guang1 yi4 shui3 yuan3 ， tie3 se4 liang3 ya2 gu3 。
- ri4 hua2 dong4 zhong1 liu2 ， sha1 wen2 luan4 qian2 zhu3 。
- tuan1 ming2 da2 gong1 qiao2 ， cao3 lü4 xiang1 wang2 mu4 。
- yuan2 ying1 yong1 liu2 mo4 ， feng1 ye4 duo4 can2 yu3 。
- ting2 rao2 nong4 shan1 quan2 ， fu2 zhang4 guo4 hua1 wu4 。
- cheng2 tan2 shu4 luan4 shi2 ， duan4 shi2 heng2 dian1 shu4 。
- yong3 bo1 yu2 lie4 shu1 ， chuang3 xue2 wa1 shou3 nu4 。
- chong1 yun2 yi2 yan4 yuan3 ， sha4 xing4 qun2 ou1 ju4 。
- cun1 jian1 sang1 zhe4 chun1 ， chuan1 kuo4 niu2 yang2 mu4 。
- hui2 tou2 lü4 shu4 shi1 ， juan4 man4 qing1 feng1 lu4 。
- xun2 you1 zi4 pan2 huan2 ， bo2 qian3 lü3 hui2 hu4 。
- ling2 cao3 bu4 zhi1 ming2 ， zhen1 qin2 ti2 zai4 chu4 。
- xi1 yang2 san4 ming2 jiu1 ， huang1 qian1 gong3 you2 tu4 。
- wan3 lan3 yao2 ge1 tong2 ， zan1 hua1 li4 tian2 fu4 。
- gao1 ge1 ke4 zi4 ru2 ， gui1 she4 ren2 xiang1 fu4 。
- qing1 pu2 ji2 ji2 sheng1 ， zi3 yan4 pian1 pian1 du4 。
- yun2 yan1 bo1 di3 ming2 ， jing3 yi4 lin2 wai4 du3 。
- xin1 feng2 lü2 li3 jiu4 ， kui4 fa2 ji1 shu3 ju4 。
- yang1 shui3 jian4 jia1 lin2 ， jue2 shi2 xiu1 shan1 ru2 。
- rao4 tang2 mei2 shi2 lü4 ， mao4 gui4 qin2 ke2 su4 。
- wo3 jin1 liao2 yi4 tui2 ， shi2 ke1 fan2 lü3 zhu4 。
- zhu1 ying1 chu1 fang1 lin2 ， zi3 sun3 you4 diao1 zu3 。
- gao1 pian1 lan4 zhu1 bi4 ， zhi4 le4 xie4 zhong1 gu3 。
- jie1 yu3 xing4 ben3 ai4 ， yu2 shi4 shi4 jie1 lu3 。
- bian4 yu4 qi4 zan1 shang0 ， gui1 qu4 shi4 tian2 pu3 。
- si4 yi4 shan1 shui3 le4 ， tuo1 shen1 chen2 ai1 ku3 。
- ci3 shi4 cheng2 zu2 shang4 ， si1 yan2 wei4 yi2 ju4 。
- sheng4 shen2 gong3 yan2 miao4 ， xian2 jun4 bi4 gui1 zu3 。
- ru2 jun1 zhi1 suo3 huai2 ， yu2 shi2 dang1 you3 bu3 。
- gao1 wen2 zan4 huang2 you2 ， da4 lun4 ning2 guo2 bu4 。
- wu2 wei2 wu3 dou3 bei1 ， sui4 qu1 wan4 li3 ju3 。
- ming2 xin1 zai4 zhi1 ji3 ， han4 yan2 kui4 xu1 yu4 。
- shi2 fang1 suo3 da4 ding3 ， hu2 wei4 xuan4 kang1 hu4 。
- fu4 gui4 gu4 zhong4 yu4 ， fei1 wang4 jiu3 zi4 zu3 。
- sheng4 xian2 you3 yi2 yan2 ， lu4 li4 qi1 gong4 fu4 。
- chang2 wen2 yue1 zhong1 yong1 ， ceng2 bu2 zhi4 chu1 chu4 。
- jin4 dang1 ze2 sheng1 min2 ， tui4 ze2 shou3 huan2 du3 。
- suo3 qiu2 yi4 yu3 bi3 ， yao4 zai4 shen1 bu4 wu1 。
- yuan4 wu2 fei4 wu2 yan2 ， yu2 dao4 qi2 ke3 shu4 。

## 注释

## 译文

## 赏析
