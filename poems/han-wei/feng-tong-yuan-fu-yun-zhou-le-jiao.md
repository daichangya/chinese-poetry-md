---
id: han-wei-feng-tong-yuan-fu-yun-zhou-le-jiao
title: 奉同原甫郓州乐郊
titlePinyin: feng4 tong2 yuan2 fu3 yun4 zhou1 le4 jiao1
titleSlug: feng-tong-yuan-fu-yun-zhou-le-jiao
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗人歌乐郊，以政不以游。
- 太守名是地，岂非为民谋。
- 下车布条教，惠爱春风柔。
- 丹笔平枉讼，赭衣息奸偷。
- 政和岁亦丰，闾里舞且讴。
- 及我闲暇时，驾言此淹留。
- 杂花艳暄朝，翠竹鲜霜秋。
- 有台下观渔，有堂前抗侯。
- 觞斝既纷错，管鼓亦喧啾。
- 都人从公来，小大毕休休。
- 施设苟异此，且为民所仇。
- 台高池益深，不若墟与丘。
- 贤而后能乐，轲言良有由。
- 聊书太守意，庶几来者求。

## 拼音
- shi1 ren2 ge1 le4 jiao1 ， yi3 zheng4 bu4 yi3 you2 。
- tai4 shou3 ming2 shi4 di4 ， qi3 fei1 wei4 min2 mou2 。
- xia4 che1 bu4 tiao2 jiao4 ， hui4 ai4 chun1 feng1 rou2 。
- dan1 bi3 ping2 wang3 song4 ， zhe3 yi1 xi1 jian1 tou1 。
- zheng4 he2 sui4 yi4 feng1 ， lü2 li3 wu3 qie3 ou1 。
- ji2 wo3 xian2 xia2 shi2 ， jia4 yan2 ci3 yan1 liu2 。
- za2 hua1 yan4 xuan1 chao2 ， cui4 zhu2 xian1 shuang1 qiu1 。
- you3 tai2 xia4 guan1 yu2 ， you3 tang2 qian2 kang4 hou2 。
- shang1 jia3 ji4 fen1 cuo4 ， guan3 gu3 yi4 xuan1 jiu1 。
- dou1 ren2 cong2 gong1 lai2 ， xiao3 da4 bi4 xiu1 xiu1 。
- shi1 she4 gou3 yi4 ci3 ， qie3 wei4 min2 suo3 chou2 。
- tai2 gao1 chi2 yi4 shen1 ， bu2 ruo4 xu1 yu3 qiu1 。
- xian2 er2 hou4 neng2 le4 ， ke1 yan2 liang2 you3 you2 。
- liao2 shu1 tai4 shou3 yi4 ， shu4 ji1 lai2 zhe3 qiu2 。

## 注释

## 译文

## 赏析
