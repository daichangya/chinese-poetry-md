---
id: han-wei-da-he-shu-cheng-dong-xun-chun
title: 答和叔城东寻春
titlePinyin: da2 he2 shu1 cheng2 dong1 xun2 chun1
titleSlug: da-he-shu-cheng-dong-xun-chun
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寻春之何所，乃在城东隅。
- 东隅信佳处，名园间精庐。
- 时属积雪霁，田壤坟以苏。
- 雍容二三骑，并辔徐厥驱。
- 仆童怪且议，寒野安所娱。
- 不知阳和气，泱漭于空虚。
- 仰视孤刹起，突兀疑神扶。
- 其下万华屋，碧瓦鱼鳞铺。
- 南行历亭馆，近接栋与栌。
- 阴草含碧色，阳条散红腴。
- 周览气象嘉，高步形踪舒。
- 提携上樽酒，馔不过鱼蔬。
- 为奉岂非薄，欢至自有余。
- 却思九衢上，车马何区区。
- 红尘塞两眼，势利各有趋。
- 虽欲求暇逸，何能幸须臾。
- 君勿轻此乐，此乐未易图。

## 拼音
- xun2 chun1 zhi1 he2 suo3 ， nai3 zai4 cheng2 dong1 yu2 。
- dong1 yu2 xin4 jia1 chu4 ， ming2 yuan2 jian1 jing1 lu2 。
- shi2 shu3 ji1 xue3 ji4 ， tian2 rang3 fen2 yi3 su1 。
- yong1 rong2 er4 san1 qi2 ， bing4 pei4 xu2 jue2 qu1 。
- pu2 tong2 guai4 qie3 yi4 ， han2 ye3 an1 suo3 yu2 。
- bu4 zhi1 yang2 he2 qi4 ， yang1 mang3 yu2 kong1 xu1 。
- yang3 shi4 gu1 cha4 qi3 ， tu1 wu4 yi2 shen2 fu2 。
- qi2 xia4 wan4 hua2 wu1 ， bi4 wa3 yu2 lin2 pu4 。
- nan2 xing2 li4 ting2 guan3 ， jin4 jie1 dong4 yu3 lu2 。
- yin1 cao3 han2 bi4 se4 ， yang2 tiao2 san4 hong2 yu2 。
- zhou1 lan3 qi4 xiang4 jia1 ， gao1 bu4 xing2 zong1 shu1 。
- ti2 xie2 shang4 zun1 jiu3 ， zhuan4 bu2 guo4 yu2 shu1 。
- wei4 feng4 qi3 fei1 bao2 ， huan1 zhi4 zi4 you3 yu2 。
- que4 si1 jiu3 qu2 shang4 ， che1 ma3 he2 qu1 qu1 。
- hong2 chen2 sai1 liang3 yan3 ， shi4 li4 ge4 you3 qu1 。
- sui1 yu4 qiu2 xia2 yi4 ， he2 neng2 xing4 xu1 yu2 。
- jun1 wu4 qing1 ci3 le4 ， ci3 le4 wei4 yi4 tu2 。

## 注释

## 译文

## 赏析
