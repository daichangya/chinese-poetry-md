---
id: han-wei-he-yuan-fu-sheng-zhong-zhong-ju
title: 和原甫省中种菊
titlePinyin: he2 yuan2 fu3 sheng3 zhong1 zhong3 ju2
titleSlug: he-yuan-fu-sheng-zhong-zhong-ju
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 种菊待佳节，节至花自繁。
- 朝感凉风吹，夕爱清露团。
- 封培才几日，翠类纷珊珊。
- 君曹本称剧，占署无停翰。
- 才优顾多暇，曾不废览观。
- 作诗见高兴，读之起予叹。
- 念昔田里居，幽事颇复论。
- 种此黄紫杂，撩乱发墙根。
- 撷英泛浊酒，亲友日为欢。
- 一朝走京邑，连岁遭阻艰。
- 鬓毛将看白，泪眦荧莫干。
- 时物岂不佳，感伤自有端。

## 拼音
- zhong3 ju2 dai4 jia1 jie2 ， jie2 zhi4 hua1 zi4 fan2 。
- chao2 gan3 liang2 feng1 chui1 ， xi1 ai4 qing1 lu4 tuan2 。
- feng1 pei2 cai2 ji3 ri4 ， cui4 lei4 fen1 shan1 shan1 。
- jun1 cao2 ben3 cheng1 ju4 ， zhan4 shu3 wu2 ting2 han4 。
- cai2 you1 gu4 duo1 xia2 ， ceng2 bu2 fei4 lan3 guan1 。
- zuo4 shi1 jian4 gao1 xing4 ， du2 zhi1 qi3 yu3 tan4 。
- nian4 xi1 tian2 li3 ju1 ， you1 shi4 po1 fu4 lun4 。
- zhong3 ci3 huang2 zi3 za2 ， liao2 luan4 fa1 qiang2 gen1 。
- xie2 ying1 fan4 zhuo2 jiu3 ， qin1 you3 ri4 wei4 huan1 。
- yi4 chao2 zou3 jing1 yi4 ， lian2 sui4 zao1 zu3 jian1 。
- bin4 mao2 jiang1 kan4 bai2 ， lei4 zi4 ying2 mo4 gan1 。
- shi2 wu4 qi3 bu4 jia1 ， gan3 shang1 zi4 you3 duan1 。

## 注释

## 译文

## 赏析
