---
id: han-wei-you-he-yang-zhi-mei-jia-pi-pa-ji
title: 又和杨之美家琵琶妓
titlePinyin: you4 he2 yang2 zhi1 mei3 jia1 pi2 pa0 ji4
titleSlug: you-he-yang-zhi-mei-jia-pi-pa-ji
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杨君好古天下无，自信独与常人殊。
- 勤身所营世或弃，反眼不顾我以趋。
- 彼其察物类有道，能取精妙遗其粗。
- 官卑俸薄不自给，买童教乐收图书。
- 客来呼童理弦索，满面狼籍施铅朱。
- 樽前一听啄木奏，能使四坐改观为欢娱。
- 有时陈书出众画，罗列卷轴长短俱。
- 破缣坏纸抹漆黑，笔墨仅辨丝毫余。
- 补装断绽搜尺寸，分别品目穷锱铢。
- 以兹为玩不知老，自适其适诚吾徒。
- 岂无高门华屋贮妖丽，中挂瑶圃昆仑图。
- 青红采错乱人目，珠玉磊落荧其躯。
- 苟非绝艺与奇迹，杨君视之皆蔑如，杨君好古天下无。

## 拼音
- yang2 jun1 hao3 gu3 tian1 xia4 wu2 ， zi4 xin4 du2 yu3 chang2 ren2 shu1 。
- qin2 shen1 suo3 ying2 shi4 huo4 qi4 ， fan3 yan3 bu2 gu4 wo3 yi3 qu1 。
- bi3 qi2 cha2 wu4 lei4 you3 dao4 ， neng2 qu3 jing1 miao4 yi2 qi2 cu1 。
- guan1 bei1 feng4 bao2 bu2 zi4 ji3 ， mai3 tong2 jiao4 le4 shou1 tu2 shu1 。
- ke4 lai2 hu1 tong2 li3 xian2 suo3 ， man3 mian4 lang2 ji2 shi1 qian1 zhu1 。
- zun1 qian2 yi4 ting1 zhuo2 mu4 zou4 ， neng2 shi3 si4 zuo4 gai3 guan1 wei4 huan1 yu2 。
- you3 shi2 chen2 shu1 chu1 zhong4 hua4 ， luo2 lie4 juan4 zhou2 chang2 duan3 ju4 。
- po4 jian1 huai4 zhi3 mo3 qi1 hei1 ， bi3 mo4 jin3 bian4 si1 hao2 yu2 。
- bu3 zhuang1 duan4 zhan4 sou1 chi3 cun4 ， fen1 bie2 pin3 mu4 qiong2 zi1 zhu1 。
- yi3 zi1 wei4 wan2 bu4 zhi1 lao3 ， zi4 shi4 qi2 shi4 cheng2 wu2 tu2 。
- qi3 wu2 gao1 men2 hua2 wu1 zhu4 yao1 li4 ， zhong1 gua4 yao2 pu3 kun1 lun2 tu2 。
- qing1 hong2 cai3 cuo4 luan4 ren2 mu4 ， zhu1 yu4 lei3 luo4 ying2 qi2 qu1 。
- gou3 fei1 jue2 yi4 yu3 qi2 ji4 ， yang2 jun1 shi4 zhi1 jie1 mie4 ru2 ， yang2 jun1 hao3 gu3 tian1 xia4 wu2 。

## 注释

## 译文

## 赏析
