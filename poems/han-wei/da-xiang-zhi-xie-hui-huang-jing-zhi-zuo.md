---
id: han-wei-da-xiang-zhi-xie-hui-huang-jing-zhi-zuo
title: 答象之谢惠黄精之作
titlePinyin: da2 xiang4 zhi1 xie4 hui4 huang2 jing1 zhi1 zuo4
titleSlug: da-xiang-zhi-xie-hui-huang-jing-zhi-zuo
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙经著灵药，兹品上不刊。
- 服之岁月久，衰羸反童颜。
- 岩居有幽子，乘时㔉苍山。
- 溪泉濯之洁，秋阳暴而干。
- 九蒸达晨夜，候火不敢安。
- 持之落城市，谁复著眼看。
- 富贵异所嗜，口腹穷甘酸。
- 贫贱固不暇，锥刀乃其干。
- 坐使至灵物，委弃同草菅。
- 惟君冲旷士，敦然守高闲。
- 食之易为力，天和中自完。
- 故以此为馈，其容几一箪。
- 报我三百言，浩浩驰波澜。
- 何以喻珍重，如获不死丹。
- 方当烦燠时，把玩毛骨寒。
- 他年灵气成，与子骖双鸾。

## 拼音
- xian1 jing1 zhu4 ling2 yao4 ， zi1 pin3 shang4 bu4 kan1 。
- fu2 zhi1 sui4 yue4 jiu3 ， shuai1 lei2 fan3 tong2 yan2 。
- yan2 ju1 you3 you1 zi3 ， cheng2 shi2 㔉 cang1 shan1 。
- xi1 quan2 zhuo2 zhi1 jie2 ， qiu1 yang2 bao4 er2 gan1 。
- jiu3 zheng1 da2 chen2 ye4 ， hou4 huo3 bu4 gan3 an1 。
- chi2 zhi1 luo4 cheng2 shi4 ， shui2 fu4 zhu4 yan3 kan4 。
- fu4 gui4 yi4 suo3 shi4 ， kou3 fu4 qiong2 gan1 suan1 。
- pin2 jian4 gu4 bu4 xia2 ， zhui1 dao1 nai3 qi2 gan1 。
- zuo4 shi3 zhi4 ling2 wu4 ， wei3 qi4 tong2 cao3 jian1 。
- wei2 jun1 chong1 kuang4 shi4 ， dun1 ran2 shou3 gao1 xian2 。
- shi2 zhi1 yi4 wei4 li4 ， tian1 he2 zhong1 zi4 wan2 。
- gu4 yi3 ci3 wei4 kui4 ， qi2 rong2 ji3 yi4 dan1 。
- bao4 wo3 san1 bai3 yan2 ， hao4 hao4 chi2 bo1 lan2 。
- he2 yi3 yu4 zhen1 zhong4 ， ru2 huo4 bu4 si3 dan1 。
- fang1 dang1 fan2 yu4 shi2 ， ba3 wan2 mao2 gu3 han2 。
- ta1 nian2 ling2 qi4 cheng2 ， yu3 zi3 can1 shuang1 luan2 。

## 注释

## 译文

## 赏析
