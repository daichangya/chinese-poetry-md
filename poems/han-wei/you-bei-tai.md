---
id: han-wei-you-bei-tai
title: 游北台
titlePinyin: you2 bei3 tai2
titleSlug: you-bei-tai
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南谯古佳郡，四郊富登临。
- 晨跻北原上，却视涡水阴。
- 云昔魏太子，离宫构嵚崟。
- 故事邈已远，荒台犹至今。
- 危亭冠其巅，左右背长林。
- 是月暑尚盛，秋行不能金。
- 截然天地间，轩户萧以森。
- 凉风泛广坐，浊醪时一斟。
- 圆歌贯珠玑，丽句铿璆琳。
- 虽无管弦乐，所要在适心。
- 中宴下危磴，浮舟事幽寻。
- 披藻出潜蚌，回桡散游禽。
- 岸长草不断，城转树更深。
- 沙纹与水影，浮动光差参。
- 游鳞不知数，琐细如糁针。
- 四顾物色静，但闻天籁音。
- 羡此鱼鸟性，云飞而渊沉。
- 安得高世士，不为时好侵。
- 相携去缰锁，投竿坐清浔。
- 制芰为我裳，纫兰间予襟。
- 上歌唐虞道，寄适朱弦琴。
- 人生苟如此，何必组与簪。

## 拼音
- nan2 qiao2 gu3 jia1 jun4 ， si4 jiao1 fu4 deng1 lin2 。
- chen2 ji1 bei3 yuan2 shang4 ， que4 shi4 wo1 shui3 yin1 。
- yun2 xi1 wei4 tai4 zi3 ， li2 gong1 gou4 qin1 yin2 。
- gu4 shi4 miao3 yi3 yuan3 ， huang1 tai2 you2 zhi4 jin1 。
- wei1 ting2 guan1 qi2 dian1 ， zuo3 you4 bei4 chang2 lin2 。
- shi4 yue4 shu3 shang4 sheng4 ， qiu1 xing2 bu4 neng2 jin1 。
- jie2 ran2 tian1 di4 jian1 ， xuan1 hu4 xiao1 yi3 sen1 。
- liang2 feng1 fan4 guang3 zuo4 ， zhuo2 lao2 shi2 yi4 zhen1 。
- yuan2 ge1 guan4 zhu1 ji1 ， li4 ju4 keng1 qiu2 lin2 。
- sui1 wu2 guan3 xian2 yue4 ， suo3 yao4 zai4 shi4 xin1 。
- zhong1 yan4 xia4 wei1 deng4 ， fu2 zhou1 shi4 you1 xun2 。
- pi1 zao3 chu1 qian2 bang4 ， hui2 rao2 san4 you2 qin2 。
- an4 chang2 cao3 bu2 duan4 ， cheng2 zhuan3 shu4 geng4 shen1 。
- sha1 wen2 yu3 shui3 ying3 ， fu2 dong4 guang1 cha4 can1 。
- you2 lin2 bu4 zhi1 shu4 ， suo3 xi4 ru2 shen1 zhen1 。
- si4 gu4 wu4 se4 jing4 ， dan4 wen2 tian1 lai4 yin1 。
- xian4 ci3 yu2 niao3 xing4 ， yun2 fei1 er2 yuan1 chen2 。
- an1 de2 gao1 shi4 shi4 ， bu2 wei4 shi2 hao3 qin1 。
- xiang1 xie2 qu4 jiang1 suo3 ， tou2 gan1 zuo4 qing1 xun2 。
- zhi4 ji4 wei4 wo3 shang0 ， ren4 lan2 jian1 yu3 jin1 。
- shang4 ge1 tang2 yu2 dao4 ， ji4 shi4 zhu1 xian2 qin2 。
- ren2 sheng1 gou3 ru2 ci3 ， he2 bi4 zu3 yu3 zan1 。

## 注释

## 译文

## 赏析
