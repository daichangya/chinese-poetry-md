---
id: han-wei-he-tai-zhu-duan-ju-you-huai-shu-tian-mi-shu
title: 和太祝端居有怀叔恬秘书
titlePinyin: he2 tai4 zhu4 duan1 ju1 you3 huai2 shu1 tian2 mi4 shu1
titleSlug: he-tai-zhu-duan-ju-you-huai-shu-tian-mi-shu
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鄙生复田庐，疏绝豪俊后。
- 侧聆杨生贤，名挂时辈口。
- 向风结遐想，几岁欲奔走。
- 比闻官旁郡，敛板不去手。
- 沈埋文俗间，有类鱼落笱。
- 颇思沿檄来，一洗烦滞久。
- 览君端居作，怀伫日延首。
- 窃高田苏游，遂信尹公友。
- 丈夫相期意，不必衔杯酒。
- 作诗助嘉招，此志非邂逅。

## 拼音
- bi3 sheng1 fu4 tian2 lu2 ， shu1 jue2 hao2 jun4 hou4 。
- ce4 ling2 yang2 sheng1 xian2 ， ming2 gua4 shi2 bei4 kou3 。
- xiang4 feng1 jie2 xia2 xiang3 ， ji3 sui4 yu4 ben1 zou3 。
- bi3 wen2 guan1 pang2 jun4 ， lian3 ban3 bu2 qu4 shou3 。
- shen3 mai2 wen2 su2 jian1 ， you3 lei4 yu2 luo4 gou3 。
- po1 si1 yan2 xi2 lai2 ， yi4 xi3 fan2 zhi4 jiu3 。
- lan3 jun1 duan1 ju1 zuo4 ， huai2 zhu4 ri4 yan2 shou3 。
- qie4 gao1 tian2 su1 you2 ， sui4 xin4 yin3 gong1 you3 。
- zhang4 fu0 xiang1 qi1 yi4 ， bu2 bi4 xian2 bei1 jiu3 。
- zuo4 shi1 zhu4 jia1 zhao1 ， ci3 zhi4 fei1 xie4 hou4 。

## 注释

## 译文

## 赏析
