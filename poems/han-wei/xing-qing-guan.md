---
id: han-wei-xing-qing-guan
title: 行庆关
titlePinyin: xing2 qing4 guan1
titleSlug: xing-qing-guan
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高关拒重阻，险状固天设。
- 俯窥洪流奔，仰视赤崖绝。
- 来往无时停，千载一车辙。
- 我行触飞雨，舍辔上𫶇嵲。
- 筋劳不敢息，黄土百丈裂。
- 伊昔六国余，楚汉起相啮。
- 乘时急形便，利害校一髪。
- 生民入鞭笞，溪谷日流血。
- 时平属真主，汾壤事西谒。
- 翠华此回旋，万骑出岩阙。
- 斯人一何幸，泽浸厚地彻。
- 烜哉行庆名，高与日星揭。
- 干戈昔不守，符传今尚撤。
- 昏明变夷险，在德信前说。
- 愧无能铭才，吊古空惨切。

## 拼音
- gao1 guan1 ju4 zhong4 zu3 ， xian3 zhuang4 gu4 tian1 she4 。
- fu3 kui1 hong2 liu2 ben1 ， yang3 shi4 chi4 ya2 jue2 。
- lai2 wang3 wu2 shi2 ting2 ， qian1 zai3 yi4 che1 zhe2 。
- wo3 xing2 chu4 fei1 yu3 ， she4 pei4 shang4 die2 nie4 。
- jin1 lao2 bu4 gan3 xi1 ， huang2 tu3 bai3 zhang4 lie4 。
- yi1 xi1 liu4 guo2 yu2 ， chu3 han4 qi3 xiang1 nie4 。
- cheng2 shi2 ji2 xing2 bian4 ， li4 hai4 xiao4 yi2 fa4 。
- sheng1 min2 ru4 bian1 chi1 ， xi1 gu3 ri4 liu2 xue4 。
- shi2 ping2 shu3 zhen1 zhu3 ， fen2 rang3 shi4 xi1 ye4 。
- cui4 hua2 ci3 hui2 xuan2 ， wan4 qi2 chu1 yan2 que1 。
- si1 ren2 yi4 he2 xing4 ， ze2 jin4 hou4 di4 che4 。
- xuan1 zai1 xing2 qing4 ming2 ， gao1 yu3 ri4 xing1 jie1 。
- gan1 ge1 xi1 bu4 shou3 ， fu2 chuan2 jin1 shang4 che4 。
- hun1 ming2 bian4 yi2 xian3 ， zai4 de2 xin4 qian2 shuo1 。
- kui4 wu2 neng2 ming2 cai2 ， diao4 gu3 kong1 can3 qie4 。

## 注释

## 译文

## 赏析
