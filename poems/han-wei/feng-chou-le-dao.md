---
id: han-wei-feng-chou-le-dao
title: 奉酬乐道
titlePinyin: feng4 chou2 le4 dao4
titleSlug: feng-chou-le-dao
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人从我游，里闬非潇湘。
- 文章老益壮，欲掩李杜光。
- 新诗来连翩，奔走获与臧。
- 调高岂能继，爱重如琳琅。
- 春风动地来，急雨催群芳。
- 梅蕊亦已落，坐看飞絮狂。
- 谁能于此时，默默但退藏。
- 且倾杯中物，莫顾腰下章。
- 缓舞金缕衣，高歌玉炉香。
- 白头自有乐，岂愧少年场。

## 拼音
- gu4 ren2 cong2 wo3 you2 ， li3 han4 fei1 xiao1 xiang1 。
- wen2 zhang1 lao3 yi4 zhuang4 ， yu4 yan3 li3 du4 guang1 。
- xin1 shi1 lai2 lian2 pian1 ， ben1 zou3 huo4 yu3 zang1 。
- tiao2 gao1 qi3 neng2 ji4 ， ai4 zhong4 ru2 lin2 lang2 。
- chun1 feng1 dong4 di4 lai2 ， ji2 yu3 cui1 qun2 fang1 。
- mei2 rui3 yi4 yi3 luo4 ， zuo4 kan4 fei1 xu4 kuang2 。
- shui2 neng2 yu2 ci3 shi2 ， mo4 mo4 dan4 tui4 cang2 。
- qie3 qing1 bei1 zhong1 wu4 ， mo4 gu4 yao1 xia4 zhang1 。
- huan3 wu3 jin1 lü3 yi1 ， gao1 ge1 yu4 lu2 xiang1 。
- bai2 tou2 zi4 you3 le4 ， qi3 kui4 shao4 nian2 chang3 。

## 注释

## 译文

## 赏析
