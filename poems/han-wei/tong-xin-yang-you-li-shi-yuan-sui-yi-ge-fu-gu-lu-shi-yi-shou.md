---
id: han-wei-tong-xin-yang-you-li-shi-yuan-sui-yi-ge-fu-gu-lu-shi-yi-shou
title: 同辛杨游李氏园随意各赋古律诗一首
titlePinyin: tong2 xin1 yang2 you2 li3 shi4 yuan2 sui2 yi4 ge4 fu4 gu3 lü4 shi1 yi4 shou3
titleSlug: tong-xin-yang-you-li-shi-yuan-sui-yi-ge-fu-gu-lu-shi-yi-shou
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 腊近云容变，阳生日景添。
- 偶然回晚辔，相与坐晴檐。
- 水绿冰微泮，沙明雪尚沾。
- 弄襟风力薄，著履土膏粘。
- 惊鸟不成下，寒鱼犹在潜。
- 翠深荒岸竹，黄折败池蒹。
- 碍径藤梢曲，钩衣棘刺铦。
- 辞锋怜子淬，闲癖讵予砭。
- 自以清谈胜，宁非乐事兼。
- 春芳有近信，频此醉厌厌。

## 拼音
- la4 jin4 yun2 rong2 bian4 ， yang2 sheng1 ri4 jing3 tian1 。
- ou3 ran2 hui2 wan3 pei4 ， xiang1 yu3 zuo4 qing2 yan2 。
- shui3 lü4 bing1 wei1 pan4 ， sha1 ming2 xue3 shang4 zhan1 。
- nong4 jin1 feng1 li4 bao2 ， zhu4 lü3 tu3 gao1 nian2 。
- jing1 niao3 bu4 cheng2 xia4 ， han2 yu2 you2 zai4 qian2 。
- cui4 shen1 huang1 an4 zhu2 ， huang2 zhe2 bai4 chi2 jian1 。
- ai4 jing4 teng2 shao1 qu3 ， gou1 yi1 ji2 ci4 xian1 。
- ci2 feng1 lian2 zi3 cui4 ， xian2 pi3 ju4 yu3 bian1 。
- zi4 yi3 qing1 tan2 sheng4 ， ning2 fei1 le4 shi4 jian1 。
- chun1 fang1 you3 jin4 xin4 ， pin2 ci3 zui4 yan4 yan4 。

## 注释

## 译文

## 赏析
