---
id: han-wei-yi-wu-chong-qing-da-xiang-bei-wen
title: 遗吴冲卿大飨碑文
titlePinyin: yi2 wu2 chong1 qing1 da4 xiang3 bei1 wen2
titleSlug: yi-wu-chong-qing-da-xiang-bei-wen
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍碑剥龙螭，突兀古殿侧。
- 世变文字异，岁久苔藓蚀。
- 谅非好事者，尘土未尝拭。
- 我来仰首看，百过不自息。
- 曩者魏方盛，帝丕托威德。
- 驰驱百万众，南指斗牛域。
- 誓将殄氛祲，饮马长江邑。
- 翠华鬰回翔，高会夸故国。
- 肃肃环佩响，煌煌羽旄饰。
- 鼓钟何镗𨱏，淮汉为震仄。
- 罢飨示得意，摛文永镵勒。
- 从臣梁孟皇，隶法当世特。
- 奉诏无与让，淋漓奋其墨。
- 尔来几千岁，卓卓见筋力。
- 端庄九鼎重，劲挺群珪植。
- 威仪商山老，气象汉庭直。
- 惟昔铭栒戈，先儒固难迹。
- 况我鄙陋极，视此空叹惜。
- 常恐日磨灭，不辨点与画。
- 呼工模于纸，一扫见白黑。
- 缄包比琼瑶，把玩废寝食。
- 于时大经九，有诏讲谬忒。
- 刊之太学中，为后代法式。
- 冲卿邦家彦，学问古今积。
- 辞端海鲸运，笔力霜鸷击。
- 况兹服儒官，洒翰固其职。
- 楷模所流传，历世动千百。
- 自非体法正，徒使观者惑。
- 厥初篆草隶，根本君已极。
- 聊持钉张玩，庶以参得失。

## 拼音
- cang1 bei1 bao1 long2 chi1 ， tu1 wu4 gu3 dian4 ce4 。
- shi4 bian4 wen2 zi4 yi4 ， sui4 jiu3 tai2 xian3 shi2 。
- liang4 fei1 hao3 shi4 zhe3 ， chen2 tu3 wei4 chang2 shi4 。
- wo3 lai2 yang3 shou3 kan4 ， bai3 guo4 bu2 zi4 xi1 。
- nang3 zhe3 wei4 fang1 sheng4 ， di4 pi1 tuo1 wei1 de2 。
- chi2 qu1 bai3 wan4 zhong4 ， nan2 zhi3 dou4 niu2 yu4 。
- shi4 jiang1 tian3 fen1 jin4 ， yin3 ma3 chang2 jiang1 yi4 。
- cui4 hua2 yu4 hui2 xiang2 ， gao1 hui4 kua1 gu4 guo2 。
- su4 su4 huan2 pei4 xiang3 ， huang2 huang2 yu3 mao2 shi4 。
- gu3 zhong1 he2 tang2 da1 ， huai2 han4 wei4 zhen4 ze4 。
- ba4 xiang3 shi4 de2 yi4 ， chi1 wen2 yong3 chan2 le4 。
- cong2 chen2 liang2 meng4 huang2 ， li4 fa3 dang1 shi4 te4 。
- feng4 zhao4 wu2 yu3 rang4 ， lin2 li2 fen4 qi2 mo4 。
- er3 lai2 ji3 qian1 sui4 ， zhuo2 zhuo2 jian4 jin1 li4 。
- duan1 zhuang1 jiu3 ding3 zhong4 ， jin4 ting3 qun2 gui1 zhi2 。
- wei1 yi2 shang1 shan1 lao3 ， qi4 xiang4 han4 ting2 zhi2 。
- wei2 xi1 ming2 xun2 ge1 ， xian1 ru2 gu4 nan2 ji4 。
- kuang4 wo3 bi3 lou4 ji2 ， shi4 ci3 kong1 tan4 xi1 。
- chang2 kong3 ri4 mo2 mie4 ， bu2 bian4 dian3 yu3 hua4 。
- hu1 gong1 mo2 yu2 zhi3 ， yi4 sao3 jian4 bai2 hei1 。
- jian1 bao1 bi3 qiong2 yao2 ， ba3 wan2 fei4 qin3 shi2 。
- yu2 shi2 da4 jing1 jiu3 ， you3 zhao4 jiang3 miu4 te4 。
- kan1 zhi1 tai4 xue2 zhong1 ， wei4 hou4 dai4 fa3 shi4 。
- chong1 qing1 bang1 jia1 yan4 ， xue2 wen4 gu3 jin1 ji1 。
- ci2 duan1 hai3 jing1 yun4 ， bi3 li4 shuang1 zhi4 ji1 。
- kuang4 zi1 fu2 ru2 guan1 ， sa3 han4 gu4 qi2 zhi2 。
- kai3 mo2 suo3 liu2 chuan2 ， li4 shi4 dong4 qian1 bai3 。
- zi4 fei1 ti3 fa3 zheng4 ， tu2 shi3 guan1 zhe3 huo4 。
- jue2 chu1 zhuan4 cao3 li4 ， gen1 ben3 jun1 yi3 ji2 。
- liao2 chi2 ding1 zhang1 wan2 ， shu4 yi3 can1 de2 shi1 。

## 注释

## 译文

## 赏析
