---
id: han-wei-jiang-wu-chi-he-shi-hou
title: 讲武池和师厚
titlePinyin: jiang3 wu3 chi2 he2 shi1 hou4
titleSlug: jiang-wu-chi-he-shi-hou
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沧池拟溟渤，莽漾豁厚地。
- 曰吾神祖为，气象固宜尔。
- 六合昔未一，教战出精锐。
- 至尊降黄屋，惨淡乘金气。
- 凌波飞百艘，撇烈若鹘翅。
- 扬旌万旅噪，伐鼓九渊沸。
- 其行速天旋，其止甚阴闭。
- 信乎王者师，足以服睽异。
- 尔来承平久，地与兵革废。
- 秋风长蒲苇，烂漫失洲沚。
- 惟见金明上，结构销绣绮。
- 春游驻天跸，万国奉燕喜。
- 铿鍧鼓钟响，杂遝羽旄美。
- 岂惟与民乐，施及鱼鸟细。
- 宏哉艰难业，愉怿逮万世。

## 拼音
- cang1 chi2 ni3 ming2 bo2 ， mang3 yang4 huo1 hou4 di4 。
- yue1 wu2 shen2 zu3 wei4 ， qi4 xiang4 gu4 yi2 er3 。
- liu4 he2 xi1 wei4 yi1 ， jiao4 zhan4 chu1 jing1 rui4 。
- zhi4 zun1 jiang4 huang2 wu1 ， can3 dan4 cheng2 jin1 qi4 。
- ling2 bo1 fei1 bai3 sou1 ， pie3 lie4 ruo4 hu2 chi4 。
- yang2 jing1 wan4 lü3 zao4 ， fa2 gu3 jiu3 yuan1 fei4 。
- qi2 xing2 su4 tian1 xuan2 ， qi2 zhi3 shen4 yin1 bi4 。
- xin4 hu1 wang2 zhe3 shi1 ， zu2 yi3 fu2 kui2 yi4 。
- er3 lai2 cheng2 ping2 jiu3 ， di4 yu3 bing1 ge2 fei4 。
- qiu1 feng1 chang2 pu2 wei3 ， lan4 man4 shi1 zhou1 zhi3 。
- wei2 jian4 jin1 ming2 shang4 ， jie2 gou4 xiao1 xiu4 qi3 。
- chun1 you2 zhu4 tian1 bi4 ， wan4 guo2 feng4 yan4 xi3 。
- keng1 hong1 gu3 zhong1 xiang3 ， za2 ta4 yu3 mao2 mei3 。
- qi3 wei2 yu3 min2 yue4 ， shi1 ji2 yu2 niao3 xi4 。
- hong2 zai1 jian1 nan2 ye4 ， yu2 yi4 dai3 wan4 shi4 。

## 注释

## 译文

## 赏析
