---
id: han-wei-song-zhao-yuan-wai-zhi-guan-xian-zhou
title: 送赵员外之官宪州
titlePinyin: song4 zhao4 yuan2 wai4 zhi1 guan1 xian4 zhou1
titleSlug: song-zhao-yuan-wai-zhi-guan-xian-zhou
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲扶岷峨秀，弱岁儒其冠。
- 读书觑前古，饱见万事端。
- 行已去畦町，为文鄙雕剜。
- 应举二十载，不免瓢与箪。
- 西游秦函国，崆峒上巑岏。
- 却视关塞广，有如掌中丸。
- 攻守势所利，浩然入窥观。
- 是岁羌事作，贼兵犯鄜丹。
- 君怀济时略，忠愤激肺肝。
- 上书伏两观，音辞若琳玕。
- 臣策倘见用，坐令敌气殚。
- 天子壮其语，且使位以官。
- 黄绶系腰下，行行不遑安。
- 炎天风尘多，远道车马单。
- 饯觞不亲酌，曷致朋友懽。
- 今兹塞垣将，所在麾旄攒。
- 孰能谋而毅，孰能正以宽。
- 孰用赏不信，孰为刑不残。
- 谅非专达任，易以奇画干。
- 庶几成大功，展子凌霄翰。
- 顾我顽钝者，托契岁屡寒。
- 赠言非所工，当否聊一看。

## 拼音
- zhong4 fu2 min2 e2 xiu4 ， ruo4 sui4 ru2 qi2 guan1 。
- du2 shu1 qu4 qian2 gu3 ， bao3 jian4 wan4 shi4 duan1 。
- xing2 yi3 qu4 qi2 ting3 ， wei4 wen2 bi3 diao1 wan1 。
- ying4 ju3 er4 shi2 zai3 ， bu4 mian3 piao2 yu3 dan1 。
- xi1 you2 qin2 han2 guo2 ， kong1 tong2 shang4 cuan2 wan2 。
- que4 shi4 guan1 sai1 guang3 ， you3 ru2 zhang3 zhong1 wan2 。
- gong1 shou3 shi4 suo3 li4 ， hao4 ran2 ru4 kui1 guan1 。
- shi4 sui4 qiang1 shi4 zuo4 ， zei2 bing1 fan4 fu1 dan1 。
- jun1 huai2 ji4 shi2 lüe4 ， zhong1 fen4 ji1 fei4 gan1 。
- shang4 shu1 fu2 liang3 guan1 ， yin1 ci2 ruo4 lin2 gan1 。
- chen2 ce4 tang3 jian4 yong4 ， zuo4 ling4 di2 qi4 dan1 。
- tian1 zi3 zhuang4 qi2 yu3 ， qie3 shi3 wei4 yi3 guan1 。
- huang2 shou4 xi4 yao1 xia4 ， xing2 xing2 bu4 huang2 an1 。
- yan2 tian1 feng1 chen2 duo1 ， yuan3 dao4 che1 ma3 dan1 。
- jian4 shang1 bu4 qin1 zhuo2 ， he2 zhi4 peng2 you3 huan1 。
- jin1 zi1 sai1 yuan2 jiang1 ， suo3 zai4 hui1 mao2 zan3 。
- shu2 neng2 mou2 er2 yi4 ， shu2 neng2 zheng4 yi3 kuan1 。
- shu2 yong4 shang3 bu2 xin4 ， shu2 wei4 xing2 bu4 can2 。
- liang4 fei1 zhuan1 da2 ren4 ， yi4 yi3 qi2 hua4 gan1 。
- shu4 ji1 cheng2 da4 gong1 ， zhan3 zi3 ling2 xiao1 han4 。
- gu4 wo3 wan2 dun4 zhe3 ， tuo1 qi4 sui4 lü3 han2 。
- zeng4 yan2 fei1 suo3 gong1 ， dang1 fou3 liao2 yi2 kan4 。

## 注释

## 译文

## 赏析
