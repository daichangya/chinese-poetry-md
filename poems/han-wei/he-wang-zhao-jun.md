---
id: han-wei-he-wang-zhao-jun
title: 和王昭君
titlePinyin: he2 wang2 zhao1 jun1
titleSlug: he-wang-zhao-jun
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉宫姝丽地，华观连珍台。
- 娥眉三千人，皆自良家来。
- 昭君乃独出，负色羞自媒。
- 一为丹青误，白雪成缁埃。
- 结欢万里外，不得少徘徊。
- 车马怅不前，观者为悲摧。
- 空令琵琶曲，千载传余哀。
- 物生美恶混，天意未易回。
- 兰茝苟不珍，且愿生蒿莱。

## 拼音
- han4 gong1 shu1 li4 di4 ， hua2 guan1 lian2 zhen1 tai2 。
- e2 mei2 san1 qian1 ren2 ， jie1 zi4 liang2 jia1 lai2 。
- zhao1 jun1 nai3 du2 chu1 ， fu4 se4 xiu1 zi4 mei2 。
- yi2 wei4 dan1 qing1 wu4 ， bai2 xue3 cheng2 zi1 ai1 。
- jie2 huan1 wan4 li3 wai4 ， bu4 de2 shao3 pai2 huai2 。
- che1 ma3 chang4 bu4 qian2 ， guan1 zhe3 wei4 bei1 cui1 。
- kong1 ling4 pi2 pa0 qu3 ， qian1 zai3 chuan2 yu2 ai1 。
- wu4 sheng1 mei3 e4 hun4 ， tian1 yi4 wei4 yi4 hui2 。
- lan2 chai3 gou3 bu4 zhen1 ， qie3 yuan4 sheng1 hao1 lai2 。

## 注释

## 译文

## 赏析
