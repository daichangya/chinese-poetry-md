---
id: han-wei-he-sheng-zhi-tan-qin
title: 和胜之弹琴
titlePinyin: he2 sheng4 zhi1 tan2 qin2
titleSlug: he-sheng-zhi-tan-qin
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寥寥太虚内，漠然函至音。
- 淳源一以泄，其流播为琴。
- 众人玩其器，贤者识其心。
- 胜之明达士，于此趣已深。
- 发为新诗谣，如听松风吟。
- 钟牙久不作，谁辨雅与淫。
- 昭氏贵弗鼓，兹言良所钦。

## 拼音
- liao2 liao2 tai4 xu1 nei4 ， mo4 ran2 han2 zhi4 yin1 。
- chun2 yuan2 yi4 yi3 xie4 ， qi2 liu2 bo1 wei4 qin2 。
- zhong4 ren2 wan2 qi2 qi4 ， xian2 zhe3 shi2 qi2 xin1 。
- sheng4 zhi1 ming2 da2 shi4 ， yu2 ci3 qu4 yi3 shen1 。
- fa1 wei4 xin1 shi1 yao2 ， ru2 ting1 song1 feng1 yin2 。
- zhong1 ya2 jiu3 bu2 zuo4 ， shui2 bian4 ya3 yu3 yin2 。
- zhao1 shi4 gui4 fu2 gu3 ， zi1 yan2 liang2 suo3 qin1 。

## 注释

## 译文

## 赏析
