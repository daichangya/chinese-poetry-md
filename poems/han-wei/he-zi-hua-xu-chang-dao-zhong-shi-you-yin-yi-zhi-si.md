---
id: han-wei-he-zi-hua-xu-chang-dao-zhong-shi-you-yin-yi-zhi-si
title: 和子华许昌道中诗有隠逸之思
titlePinyin: he2 zi3 hua2 xu3 chang1 dao4 zhong1 shi1 you3 yin3 yi4 zhi1 si1
titleSlug: he-zi-hua-xu-chang-dao-zhong-shi-you-yin-yi-zhi-si
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悲风中夜兴，寒气入我室。
- 颓然揽衣坐，中怀百忧溢。
- 我生乏壮图，少小事刀笔。
- 窥古得微尚，趋时寡良术。
- 野性不受羁，尘事忧见桎。
- 况兹罹大艰，哀号重衰疾。
- 生意且萧瑟，何必慕禄秩。
- 风俗日以恶，险诈路百出。
- 素昧防闲术，睹此实怖栗。
- 安能徇时好，哓哓丧天质。
- 所頼子华兄，志尚古人匹。
- 新诗来联翩，意韵时高逸。
- 中画归休计，罗列甚详密。
- 雅怀萧洒心，期言倘能必。
- 便当奉几杖，相与安蓬荜。
- 薄田能力耕，岁计犹不失。
- 结庐守松楸，筑圃蓺柿栗。
- 鸡豚燕嘉辰，鱼钓乐暇日。
- 读书取知道，白首穷经一。
- 甘从野儒事，庶保幽人吉。
- 咄哉轩冕徒，校此孰劳佚。

## 拼音
- bei1 feng1 zhong1 ye4 xing1 ， han2 qi4 ru4 wo3 shi4 。
- tui2 ran2 lan3 yi1 zuo4 ， zhong1 huai2 bai3 you1 yi4 。
- wo3 sheng1 fa2 zhuang4 tu2 ， shao3 xiao3 shi4 dao1 bi3 。
- kui1 gu3 de2 wei1 shang4 ， qu1 shi2 gua3 liang2 shu4 。
- ye3 xing4 bu2 shou4 ji1 ， chen2 shi4 you1 jian4 zhi4 。
- kuang4 zi1 li2 da4 jian1 ， ai1 hao2 zhong4 shuai1 ji2 。
- sheng1 yi4 qie3 xiao1 se4 ， he2 bi4 mu4 lu4 zhi4 。
- feng1 su2 ri4 yi3 e4 ， xian3 zha4 lu4 bai3 chu1 。
- su4 mei4 fang2 xian2 shu4 ， du3 ci3 shi2 bu4 li4 。
- an1 neng2 xun4 shi2 hao3 ， xiao1 xiao1 sang4 tian1 zhi4 。
- suo3 lai4 zi3 hua2 xiong1 ， zhi4 shang4 gu3 ren2 pi3 。
- xin1 shi1 lai2 lian2 pian1 ， yi4 yun4 shi2 gao1 yi4 。
- zhong1 hua4 gui1 xiu1 ji4 ， luo2 lie4 shen4 xiang2 mi4 。
- ya3 huai2 xiao1 sa3 xin1 ， qi1 yan2 tang3 neng2 bi4 。
- bian4 dang1 feng4 ji3 zhang4 ， xiang1 yu3 an1 peng2 bi4 。
- bao2 tian2 neng2 li4 geng1 ， sui4 ji4 you2 bu4 shi1 。
- jie2 lu2 shou3 song1 qiu1 ， zhu4 pu3 yi4 shi4 li4 。
- ji1 tun2 yan4 jia1 chen2 ， yu2 diao4 le4 xia2 ri4 。
- du2 shu1 qu3 zhi1 dao4 ， bai2 shou3 qiong2 jing1 yi1 。
- gan1 cong2 ye3 ru2 shi4 ， shu4 bao3 you1 ren2 ji2 。
- duo1 zai1 xuan1 mian3 tu2 ， xiao4 ci3 shu2 lao2 yi4 。

## 注释

## 译文

## 赏析
