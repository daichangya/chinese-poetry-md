---
id: han-wei-feng-tong-chong-qing-yuan-ri-xue-ji-chao-hui-cheng-shang
title: 奉同冲卿元日雪霁朝会称觞
titlePinyin: feng4 tong2 chong1 qing1 yuan2 ri4 xue3 ji4 chao2 hui4 cheng1 shang1
titleSlug: feng-tong-chong-qing-yuan-ri-xue-ji-chao-hui-cheng-shang
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家万国朝元正，帝呵风师洒其廷。
- 雨寒成花皆六出，一洗天地尘埃清。
- 高风半天卷云去，空色绀碧惟华星。
- 金乌东来照宫殿，瑞气著物皆光荣。
- 绣衣虎士扶修旗，皂旄绛幅纷葳蕤。
- 洞开重门纳冠剑，肃肃环佩来东西。
- 乐悬未作舞在缀，雉扇稍映宫帘垂。
- 黄钟独奏君德盛，赫然天日当彤墀。
- 群臣拜舞千万寿，四方来王敢不祗。
- 愚闻圣人制礼意，上崇一尊临众卑。
- 等威殊绝防僭慢，非止矜丽夸雄为。
- 仰瞻仪物固自肃，又况烜赫铺德威。
- 小臣不及观放仗，趋出恍惚犹惊疑。
- 朝廷大体安敢识，赞咏盛节形诸诗。

## 拼音
- han4 jia1 wan4 guo2 chao2 yuan2 zheng4 ， di4 he1 feng1 shi1 sa3 qi2 ting2 。
- yu3 han2 cheng2 hua1 jie1 liu4 chu1 ， yi4 xi3 tian1 di4 chen2 ai1 qing1 。
- gao1 feng1 ban4 tian1 juan3 yun2 qu4 ， kong1 se4 gan4 bi4 wei2 hua2 xing1 。
- jin1 wu1 dong1 lai2 zhao4 gong1 dian4 ， rui4 qi4 zhu4 wu4 jie1 guang1 rong2 。
- xiu4 yi1 hu3 shi4 fu2 xiu1 qi2 ， zao4 mao2 jiang4 fu2 fen1 wei1 rui2 。
- dong4 kai1 zhong4 men2 na4 guan1 jian4 ， su4 su4 huan2 pei4 lai2 dong1 xi1 。
- le4 xuan2 wei4 zuo4 wu3 zai4 zhui4 ， zhi4 shan4 shao1 ying4 gong1 lian2 chui2 。
- huang2 zhong1 du2 zou4 jun1 de2 sheng4 ， he4 ran2 tian1 ri4 dang1 tong2 chi2 。
- qun2 chen2 bai4 wu3 qian1 wan4 shou4 ， si4 fang1 lai2 wang2 gan3 bu4 zhi1 。
- yu2 wen2 sheng4 ren2 zhi4 li3 yi4 ， shang4 chong2 yi4 zun1 lin2 zhong4 bei1 。
- deng3 wei1 shu1 jue2 fang2 jian4 man4 ， fei1 zhi3 jin1 li4 kua1 xiong2 wei4 。
- yang3 zhan1 yi2 wu4 gu4 zi4 su4 ， you4 kuang4 xuan1 he4 pu4 de2 wei1 。
- xiao3 chen2 bu4 ji2 guan1 fang4 zhang4 ， qu1 chu1 huang3 hu1 you2 jing1 yi2 。
- chao2 ting2 da4 ti3 an1 gan3 shi2 ， zan4 yong3 sheng4 jie2 xing2 zhu1 shi1 。

## 注释

## 译文

## 赏析
