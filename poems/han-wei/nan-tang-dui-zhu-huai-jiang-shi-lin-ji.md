---
id: han-wei-nan-tang-dui-zhu-huai-jiang-shi-lin-ji
title: 南堂对竹怀江十邻几
titlePinyin: nan2 tang2 dui4 zhu2 huai2 jiang1 shi2 lin2 ji3
titleSlug: nan-tang-dui-zhu-huai-jiang-shi-lin-ji
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 端居无所聊，稍复治文字。
- 南堂冬日明，窗户暖可喜。
- 图书罗满前，意览不由次。
- 聊收静者趣，以乱忧人思。
- 亭亭当轩竹，使我长叹喟。
- 封植苦不早，颜色颇憔悴。
- 劲节亮不改，虚心如有迟。
- 缅怀江夫子，循道久不试。
- 邈然高简姿，不受世俗累。
- 一官才复进，左谪良何亟。
- 德义我所珍，轩冕安能贵。
- 长啸汝水滨，浊醪日自酾。
- 效陶有新篇，翼孔著高议。
- 弦琴坐虚室，默与古人值。
- 显晦一其心，淡然天淳粹。
- 思之不可见，暑谢寒已挚。
- 谅非对此君，兹怀何由慰。

## 拼音
- duan1 ju1 wu2 suo3 liao2 ， shao1 fu4 zhi4 wen2 zi4 。
- nan2 tang2 dong1 ri4 ming2 ， chuang1 hu4 nuan3 ke3 xi3 。
- tu2 shu1 luo2 man3 qian2 ， yi4 lan3 bu4 you2 ci4 。
- liao2 shou1 jing4 zhe3 qu4 ， yi3 luan4 you1 ren2 si1 。
- ting2 ting2 dang1 xuan1 zhu2 ， shi3 wo3 chang2 tan4 kui4 。
- feng1 zhi2 ku3 bu4 zao3 ， yan2 se4 po1 qiao2 cui4 。
- jin4 jie2 liang4 bu4 gai3 ， xu1 xin1 ru2 you3 chi2 。
- mian3 huai2 jiang1 fu1 zi3 ， xun2 dao4 jiu3 bu2 shi4 。
- miao3 ran2 gao1 jian3 zi1 ， bu2 shou4 shi4 su2 lei4 。
- yi4 guan1 cai2 fu4 jin4 ， zuo3 zhe2 liang2 he2 ji2 。
- de2 yi4 wo3 suo3 zhen1 ， xuan1 mian3 an1 neng2 gui4 。
- chang2 xiao4 ru3 shui3 bin1 ， zhuo2 lao2 ri4 zi4 shai1 。
- xiao4 tao2 you3 xin1 pian1 ， yi4 kong3 zhu4 gao1 yi4 。
- xian2 qin2 zuo4 xu1 shi4 ， mo4 yu3 gu3 ren2 zhi2 。
- xian3 hui4 yi4 qi2 xin1 ， dan4 ran2 tian1 chun2 cui4 。
- si1 zhi1 bu4 ke3 jian4 ， shu3 xie4 han2 yi3 zhi4 。
- liang4 fei1 dui4 ci3 jun1 ， zi1 huai2 he2 you2 wei4 。

## 注释

## 译文

## 赏析
