---
id: han-wei-feng-tong-yuan-fu-fu-cheng-xin-tang-zhi
title: 奉同原甫赋澄心堂纸
titlePinyin: feng4 tong2 yuan2 fu3 fu4 cheng2 xin1 tang2 zhi3
titleSlug: feng-tong-yuan-fu-fu-cheng-xin-tang-zhi
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南国土未破前，澄心名纸世已传。
- 高堂久倾不复见，谁谓此物犹依然。
- 当时万杵捣云叶，铺出几案滑且坚。
- 剡溪藤骨不足数，蜀江玉屑谁复怜。
- 君臣嬉燕盛文采，骈章丽曲斗巧儇。
- 一朝零落随散地，中原箧笥生光鲜。
- 君安得此尚百幅，题以大句先群贤。
- 群贤落笔富精丽，琼琚宝玦相钩联。
- 嗟予材力岂当敌，虽欲强赋何能妍。
- 耽独玩物古所戒，崇尚浮藻政岂先。
- 江南可哀纸可惜，后有观者存吾篇。

## 拼音
- jiang1 nan2 guo2 tu3 wei4 po4 qian2 ， cheng2 xin1 ming2 zhi3 shi4 yi3 chuan2 。
- gao1 tang2 jiu3 qing1 bu2 fu4 jian4 ， shui2 wei4 ci3 wu4 you2 yi1 ran2 。
- dang1 shi2 wan4 chu3 dao3 yun2 ye4 ， pu4 chu1 ji1 an4 hua2 qie3 jian1 。
- yan3 xi1 teng2 gu3 bu4 zu2 shu4 ， shu3 jiang1 yu4 xie4 shui2 fu4 lian2 。
- jun1 chen2 xi1 yan4 sheng4 wen2 cai3 ， pian2 zhang1 li4 qu3 dou4 qiao3 xuan1 。
- yi4 chao2 ling2 luo4 sui2 san4 di4 ， zhong1 yuan2 qie4 si4 sheng1 guang1 xian1 。
- jun1 an1 de2 ci3 shang4 bai3 fu2 ， ti2 yi3 da4 ju4 xian1 qun2 xian2 。
- qun2 xian2 luo4 bi3 fu4 jing1 li4 ， qiong2 ju1 bao3 jue2 xiang1 gou1 lian2 。
- jie1 yu3 cai2 li4 qi3 dang1 di2 ， sui1 yu4 qiang2 fu4 he2 neng2 yan2 。
- dan1 du2 wan2 wu4 gu3 suo3 jie4 ， chong2 shang4 fu2 zao3 zheng4 qi3 xian1 。
- jiang1 nan2 ke3 ai1 zhi3 ke3 xi1 ， hou4 you3 guan1 zhe3 cun2 wu2 pian1 。

## 注释

## 译文

## 赏析
