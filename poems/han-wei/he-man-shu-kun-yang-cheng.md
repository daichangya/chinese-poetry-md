---
id: han-wei-he-man-shu-kun-yang-cheng
title: 和曼叔昆阳城
titlePinyin: he2 man4 shu1 kun1 yang2 cheng2
titleSlug: he-man-shu-kun-yang-cheng
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎精灭无辉，贼莽伺天业。
- 帝乘余运起，一剑无所挟。
- 皇天相其怒，雷电助震叠。
- 寻邑百万师，破碎在俄霎。
- 开汉中兴基，其犹取诸箧。
- 千载滍水上，行人指遗堞。
- 威灵久不泯，如与耳目接。
- 至今古祠上，过者犹惴詟。
- 荆芜起寒色，尚想战血喋。
- 屋瓦无遗处，秋风卷黄叶。

## 拼音
- yan2 jing1 mie4 wu2 hui1 ， zei2 mang3 si4 tian1 ye4 。
- di4 cheng2 yu2 yun4 qi3 ， yi2 jian4 wu2 suo3 xie2 。
- huang2 tian1 xiang1 qi2 nu4 ， lei2 dian4 zhu4 zhen4 die2 。
- xun2 yi4 bai3 wan4 shi1 ， po4 sui4 zai4 e2 sha4 。
- kai1 han4 zhong1 xing1 ji1 ， qi2 you2 qu3 zhu1 qie4 。
- qian1 zai3 zhi4 shui3 shang4 ， xing2 ren2 zhi3 yi2 die2 。
- wei1 ling2 jiu3 bu4 min3 ， ru2 yu3 er3 mu4 jie1 。
- zhi4 jin1 gu3 ci2 shang4 ， guo4 zhe3 you2 zhui4 zhe2 。
- jing1 wu2 qi3 han2 se4 ， shang4 xiang3 zhan4 xue4 die2 。
- wu1 wa3 wu2 yi2 chu4 ， qiu1 feng1 juan4 huang2 ye4 。

## 注释

## 译文

## 赏析
