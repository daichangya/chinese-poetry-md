---
id: han-wei-song-ning-ji-hai-shan
title: 送宁极还山
titlePinyin: song4 ning2 ji2 hai2 shan1
titleSlug: song-ning-ji-hai-shan
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨冰结车辙，朔野风正厉。
- 君行良亦勤，正与苦寒值。
- 超然出门去，曾不顾我议。
- 譬如云飞鸿，势不受维絷。
- 开笼恣其往，万里在展翅。
- 场功十月毕，田家足豳事。
- 儿童樵牧归，荆扉寂已闭。
- 燃薪烛茅屋，并坐侄与弟。
- 自爱村醪熟，或以山鹿馈。
- 冻蔬㔉青黄，寒药煮根柢。
- 从容温饱间，万事一无累。
- 嗟予不得往，注目云接地。

## 拼音
- chen2 bing1 jie2 che1 zhe2 ， shuo4 ye3 feng1 zheng4 li4 。
- jun1 xing2 liang2 yi4 qin2 ， zheng4 yu3 ku3 han2 zhi2 。
- chao1 ran2 chu1 men2 qu4 ， ceng2 bu2 gu4 wo3 yi4 。
- pi4 ru2 yun2 fei1 hong2 ， shi4 bu2 shou4 wei2 zhi2 。
- kai1 long2 zi4 qi2 wang3 ， wan4 li3 zai4 zhan3 chi4 。
- chang3 gong1 shi2 yue4 bi4 ， tian2 jia1 zu2 bin1 shi4 。
- er2 tong2 qiao2 mu4 gui1 ， jing1 fei1 ji4 yi3 bi4 。
- ran2 xin1 zhu2 mao2 wu1 ， bing4 zuo4 zhi2 yu3 di4 。
- zi4 ai4 cun1 lao2 shu2 ， huo4 yi3 shan1 lu4 kui4 。
- dong4 shu1 㔉 qing1 huang2 ， han2 yao4 zhu3 gen1 di3 。
- cong2 rong2 wen1 bao3 jian1 ， wan4 shi4 yi4 wu2 lei4 。
- jie1 yu3 bu4 de2 wang3 ， zhu4 mu4 yun2 jie1 di4 。

## 注释

## 译文

## 赏析
