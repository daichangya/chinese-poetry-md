---
id: han-wei-da-su-zi-mei-jian-ji
title: 答苏子美见寄
titlePinyin: da2 su1 zi3 mei3 jian4 ji4
titleSlug: da-su-zi-mei-jian-ji
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暮春游京洛，适与夫子遘。
- 衣焦未及展，挈酒且相就。
- 佳林延凉飚，广厦荫清昼。
- 浩然尘虑醒，坐看天骨秀。
- 殷勤述平昔，感叹道艰疚。
- 谈辞足端倪，怀抱去蒙覆。
- 志愿始云获，睽携遽然又。
- 君舟既南驰，我马亦东走。
- 还谯寡俦侣，孤学日以陋。
- 高风邈难亲，离抱曷其救。
- 得君别后诗，满纸字腾骤。
- 汪洋莫知极，精密不可耨。
- 峻严山岳停，奔放江海漏。
- 伏读昼夜并，文义仅通透。
- 有如享太牢，继以金石侑。
- 惟君抱雄才，文字乃兼副。
- 要当被金甲，独立诸将右。
- 指挥神武师，为国缚狂寇。
- 献俘天子廷，功以钟鼎镂。
- 勉哉俊其时，此论讲已旧。

## 拼音
- mu4 chun1 you2 jing1 luo4 ， shi4 yu3 fu1 zi3 gou4 。
- yi1 jiao1 wei4 ji2 zhan3 ， qie4 jiu3 qie3 xiang1 jiu4 。
- jia1 lin2 yan2 liang2 biao1 ， guang3 sha4 yin4 qing1 zhou4 。
- hao4 ran2 chen2 lü4 xing3 ， zuo4 kan4 tian1 gu3 xiu4 。
- yin1 qin2 shu4 ping2 xi1 ， gan3 tan4 dao4 jian1 jiu4 。
- tan2 ci2 zu2 duan1 ni2 ， huai2 bao4 qu4 meng2 fu4 。
- zhi4 yuan4 shi3 yun2 huo4 ， kui2 xie2 ju4 ran2 you4 。
- jun1 zhou1 ji4 nan2 chi2 ， wo3 ma3 yi4 dong1 zou3 。
- hai2 qiao2 gua3 chou2 lü3 ， gu1 xue2 ri4 yi3 lou4 。
- gao1 feng1 miao3 nan2 qin1 ， li2 bao4 he2 qi2 jiu4 。
- de2 jun1 bie2 hou4 shi1 ， man3 zhi3 zi4 teng2 zhou4 。
- wang1 yang2 mo4 zhi1 ji2 ， jing1 mi4 bu4 ke3 nou4 。
- jun4 yan2 shan1 yue4 ting2 ， ben1 fang4 jiang1 hai3 lou4 。
- fu2 du2 zhou4 ye4 bing4 ， wen2 yi4 jin3 tong1 tou4 。
- you3 ru2 xiang3 tai4 lao2 ， ji4 yi3 jin1 shi2 you4 。
- wei2 jun1 bao4 xiong2 cai2 ， wen2 zi4 nai3 jian1 fu4 。
- yao4 dang1 bei4 jin1 jia3 ， du2 li4 zhu1 jiang1 you4 。
- zhi3 hui1 shen2 wu3 shi1 ， wei4 guo2 fu4 kuang2 kou4 。
- xian4 fu2 tian1 zi3 ting2 ， gong1 yi3 zhong1 ding3 lou4 。
- mian3 zai1 jun4 qi2 shi2 ， ci3 lun4 jiang3 yi3 jiu4 。

## 注释

## 译文

## 赏析
