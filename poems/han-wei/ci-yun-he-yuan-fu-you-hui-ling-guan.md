---
id: han-wei-ci-yun-he-yuan-fu-you-hui-ling-guan
title: 次韵和原甫游会灵观
titlePinyin: ci4 yun4 he2 yuan2 fu3 you2 hui4 ling2 guan1
titleSlug: ci-yun-he-yuan-fu-you-hui-ling-guan
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 松乔去我久，高驾不可攀。
- 何意尘外游，近在王城间。
- 先帝昔临御，抱冲启玄关。
- 营宫奉岳镇，缥缈当人寰。
- 疏泉抗台殿，拟迹三神山。
- 想像列仙下，半空来佩环。
- 云车倏容与，旄节俨成班。
- 翩翾万玉女，红颊翠羽鬟。
- 世人那得见，石坛空自闲。
- 伊予厌羁跼，酷甚负病瘝。
- 兹行适所愿，帖若贾在阛。
- 春风吹园桃，几日朱霞殷。
- 寒碧竹间见，新黄柳际还。
- 主人非素期，促具初无艰。
- 抗侯角善手，持觞发欢颜。
- 尚无形骸累，安问绂与纶。
- 跋马兴不尽，东池水潺潺。

## 拼音
- song1 qiao2 qu4 wo3 jiu3 ， gao1 jia4 bu4 ke3 pan1 。
- he2 yi4 chen2 wai4 you2 ， jin4 zai4 wang2 cheng2 jian1 。
- xian1 di4 xi1 lin2 yu4 ， bao4 chong1 qi3 xuan2 guan1 。
- ying2 gong1 feng4 yue4 zhen4 ， piao1 miao3 dang1 ren2 huan2 。
- shu1 quan2 kang4 tai2 dian4 ， ni3 ji4 san1 shen2 shan1 。
- xiang3 xiang4 lie4 xian1 xia4 ， ban4 kong1 lai2 pei4 huan2 。
- yun2 che1 shu1 rong2 yu3 ， mao2 jie2 yan3 cheng2 ban1 。
- pian1 xuan1 wan4 yu4 nü3 ， hong2 jia2 cui4 yu3 huan2 。
- shi4 ren2 na4 de2 jian4 ， shi2 tan2 kong1 zi4 xian2 。
- yi1 yu3 yan4 ji1 ju2 ， ku4 shen4 fu4 bing4 guan1 。
- zi1 xing2 shi4 suo3 yuan4 ， tie1 ruo4 jia3 zai4 huan2 。
- chun1 feng1 chui1 yuan2 tao2 ， ji3 ri4 zhu1 xia2 yin1 。
- han2 bi4 zhu2 jian1 jian4 ， xin1 huang2 liu3 ji4 hai2 。
- zhu3 ren2 fei1 su4 qi1 ， cu4 ju4 chu1 wu2 jian1 。
- kang4 hou2 jiao3 shan4 shou3 ， chi2 shang1 fa1 huan1 yan2 。
- shang4 wu2 xing2 hai2 lei4 ， an1 wen4 fu2 yu3 lun2 。
- ba2 ma3 xing1 bu2 jin4 ， dong1 chi2 shui3 chan2 chan2 。

## 注释

## 译文

## 赏析
