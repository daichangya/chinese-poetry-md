---
id: han-wei-xin-zhi-bei-xuan
title: 新置北轩
titlePinyin: xin1 zhi4 bei3 xuan1
titleSlug: xin-zhi-bei-xuan
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纷敷北轩植，移㔉来中园。
- 微雨一飘洒，咄咄芽蕊繁。
- 轻黄吐双蕉，寸碧罗丛萱。
- 更怜二棕榈，远结蜀土根。
- 清风落檐楹，翼羽何翻翻。
- 惟此松竹姿，洒然出尘昏。
- 众芳自争妍，正性中独存。
- 愿秉岁寒操，翠色蔼君轩。

## 拼音
- fen1 fu1 bei3 xuan1 zhi2 ， yi2 㔉 lai2 zhong1 yuan2 。
- wei1 yu3 yi4 piao1 sa3 ， duo1 duo1 ya2 rui3 fan2 。
- qing1 huang2 tu3 shuang1 jiao1 ， cun4 bi4 luo2 cong2 xuan1 。
- geng4 lian2 er4 zong1 lü2 ， yuan3 jie2 shu3 tu3 gen1 。
- qing1 feng1 luo4 yan2 ying2 ， yi4 yu3 he2 fan1 fan1 。
- wei2 ci3 song1 zhu2 zi1 ， sa3 ran2 chu1 chen2 hun1 。
- zhong4 fang1 zi4 zheng1 yan2 ， zheng4 xing4 zhong1 du2 cun2 。
- yuan4 bing3 sui4 han2 cao1 ， cui4 se4 ai3 jun1 xuan1 。

## 注释

## 译文

## 赏析
