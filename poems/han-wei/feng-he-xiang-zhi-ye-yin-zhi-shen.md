---
id: han-wei-feng-he-xiang-zhi-ye-yin-zhi-shen
title: 奉和象之夜饮之什
titlePinyin: feng4 he2 xiang4 zhi1 ye4 yin3 zhi1 shen2
titleSlug: feng-he-xiang-zhi-ye-yin-zhi-shen
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淫阴泄为雨，十日泻不停。
- 蓬蒿长四壁，浊潦流纵横。
- 嗷嗷鹤群游，阁阁蛙乱鸣。
- 端居积幽抱，沈鬰久未平。
- 是时俯几望，月魄向已盈。
- 浮云失四顾，孤轮午亭亭。
- 微风濯炎热，衣巾凛余清。
- 起我不暇懒，超遥步前庭。
- 烦忧忽以去，旷如出幽囹。
- 顾谓汝妻子，速具煎炮烹。
- 同里四五人，予期得邀迎。
- 随时具蔬果，饤饾甘与青。
- 虽无水陆珍，亦足侑杯觥。
- 所期在乘兴，岂问多品名。
- 诸君于我厚，匪貌实以情。
- 从容谈笑间，荡不见府城。
- 肴来必虚反，觞至无留行。
- 岂惟清言胜，或以善谑并。
- 高风揖巢许，旷论齐殇彭。
- 不知轩冕贵，直以道义荣。
- 置身岂非德，抚事临若惊。
- 上天作阴沴，降水灾吾氓。
- 芒芒郊野外，浩若翻沧溟。
- 垣庐随波尽，稼穑安有成。
- 所闻此害广，郡国多所更。
- 吾君急病民，定见宽税征。
- 囷廪无盖藏，何以活鳏𡞦。
- 我曾不足恤，方以口腹营。
- 念始昔从学，潜心于六经。
- 颇知圣人道，要在及苍生。
- 胡为取自足，而不惟其赢。
- 顽然度岁月，如蛙守坳泓。
- 中而复自思，此其义所宁。
- 圣朝盛搜拔，列位罗群英。
- 晨兴朝国门，冠盖多于星。
- 呈材必夔稷，抗议皆颠闳。
- 双凫与乘雁，未足关重轻。
- 奈何不自量，欲以愚自呈。
- 退之亦有云，其犹进狶苓。
- 不如且饮酒，兹事未易评。

## 拼音
- yin2 yin1 xie4 wei4 yu3 ， shi2 ri4 xie4 bu4 ting2 。
- peng2 hao1 chang2 si4 bi4 ， zhuo2 liao2 liu2 zong4 heng2 。
- ao2 ao2 he4 qun2 you2 ， ge2 ge2 wa1 luan4 ming2 。
- duan1 ju1 ji1 you1 bao4 ， shen3 yu4 jiu3 wei4 ping2 。
- shi4 shi2 fu3 ji3 wang4 ， yue4 po4 xiang4 yi3 ying2 。
- fu2 yun2 shi1 si4 gu4 ， gu1 lun2 wu3 ting2 ting2 。
- wei1 feng1 zhuo2 yan2 re4 ， yi1 jin1 lin3 yu2 qing1 。
- qi3 wo3 bu4 xia2 lan3 ， chao1 yao2 bu4 qian2 ting2 。
- fan2 you1 hu1 yi3 qu4 ， kuang4 ru2 chu1 you1 ling2 。
- gu4 wei4 ru3 qi1 zi3 ， su4 ju4 jian1 pao4 peng1 。
- tong2 li3 si4 wu3 ren2 ， yu3 qi1 de2 yao1 ying2 。
- sui2 shi2 ju4 shu1 guo3 ， ding4 dou4 gan1 yu3 qing1 。
- sui1 wu2 shui3 lu4 zhen1 ， yi4 zu2 you4 bei1 gong1 。
- suo3 qi1 zai4 cheng2 xing4 ， qi3 wen4 duo1 pin3 ming2 。
- zhu1 jun1 yu2 wo3 hou4 ， fei3 mao4 shi2 yi3 qing2 。
- cong2 rong2 tan2 xiao4 jian1 ， dang4 bu2 jian4 fu3 cheng2 。
- yao2 lai2 bi4 xu1 fan3 ， shang1 zhi4 wu2 liu2 xing2 。
- qi3 wei2 qing1 yan2 sheng4 ， huo4 yi3 shan4 xue4 bing4 。
- gao1 feng1 yi1 chao2 xu3 ， kuang4 lun4 qi2 shang1 peng2 。
- bu4 zhi1 xuan1 mian3 gui4 ， zhi2 yi3 dao4 yi4 rong2 。
- zhi4 shen1 qi3 fei1 de2 ， fu3 shi4 lin2 ruo4 jing1 。
- shang4 tian1 zuo4 yin1 li4 ， jiang4 shui3 zai1 wu2 mang2 。
- mang2 mang2 jiao1 ye3 wai4 ， hao4 ruo4 fan1 cang1 ming2 。
- yuan2 lu2 sui2 bo1 jin4 ， jia4 se4 an1 you3 cheng2 。
- suo3 wen2 ci3 hai4 guang3 ， jun4 guo2 duo1 suo3 geng4 。
- wu2 jun1 ji2 bing4 min2 ， ding4 jian4 kuan1 shui4 zheng1 。
- qun1 lin3 wu2 gai4 cang2 ， he2 yi3 huo2 guan1 𡞦 。
- wo3 ceng2 bu4 zu2 xu4 ， fang1 yi3 kou3 fu4 ying2 。
- nian4 shi3 xi1 cong2 xue2 ， qian2 xin1 yu2 liu4 jing1 。
- po1 zhi1 sheng4 ren2 dao4 ， yao4 zai4 ji2 cang1 sheng1 。
- hu2 wei4 qu3 zi4 zu2 ， er2 bu4 wei2 qi2 ying2 。
- wan2 ran2 du4 sui4 yue4 ， ru2 wa1 shou3 ao4 hong2 。
- zhong1 er2 fu4 zi4 si1 ， ci3 qi2 yi4 suo3 ning2 。
- sheng4 chao2 sheng4 sou1 ba2 ， lie4 wei4 luo2 qun2 ying1 。
- chen2 xing1 chao2 guo2 men2 ， guan1 gai4 duo1 yu2 xing1 。
- cheng2 cai2 bi4 kui2 ji4 ， kang4 yi4 jie1 dian1 hong2 。
- shuang1 fu2 yu3 cheng2 yan4 ， wei4 zu2 guan1 zhong4 qing1 。
- nai4 he2 bu2 zi4 liang4 ， yu4 yi3 yu2 zi4 cheng2 。
- tui4 zhi1 yi4 you3 yun2 ， qi2 you2 jin4 xi1 ling2 。
- bu4 ru2 qie3 yin3 jiu3 ， zi1 shi4 wei4 yi4 ping2 。

## 注释

## 译文

## 赏析
