---
id: han-wei-he-yong-shu-xiao-yin-huai-tong-zhou-jiang-shi-xue-shi
title: 和永叔小饮怀同州江十学士
titlePinyin: he2 yong3 shu1 xiao3 yin3 huai2 tong2 zhou1 jiang1 shi2 xue2 shi4
titleSlug: he-yong-shu-xiao-yin-huai-tong-zhou-jiang-shi-xue-shi
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翰林文章伯，好古名一世。
- 家无金璧储，所宝书与器。
- 北堂冬日明，有朋联骑至。
- 新樽布几案，二鼎屹先置。
- 大鼎葛所铭，小鼎泽而粹。
- 坐恐至神物，光怪发非次。
- 群贤刻金石，墨本来四裔。
- 纷穰罢卷轴，指擿辨分隶。
- 其中石赞藏，家法非一二。
- 精庄与飘逸，两自有余意。
- 兴来辄长歌，欢至遂沉醉。
- 颜饥足箪瓢，韩饮尚文字。
- 乃知内可乐，不必钟鼓贵。
- 温温江冯翊，兹理久所诣。
- 赋诗多雅言，嗜酒见淳气。
- 岁晏不在席，使我长叹喟。

## 拼音
- han4 lin2 wen2 zhang1 bo2 ， hao3 gu3 ming2 yi2 shi4 。
- jia1 wu2 jin1 bi4 chu3 ， suo3 bao3 shu1 yu3 qi4 。
- bei3 tang2 dong1 ri4 ming2 ， you3 peng2 lian2 qi2 zhi4 。
- xin1 zun1 bu4 ji1 an4 ， er4 ding3 yi4 xian1 zhi4 。
- da4 ding3 ge3 suo3 ming2 ， xiao3 ding3 ze2 er2 cui4 。
- zuo4 kong3 zhi4 shen2 wu4 ， guang1 guai4 fa1 fei1 ci4 。
- qun2 xian2 ke4 jin1 shi2 ， mo4 ben3 lai2 si4 yi4 。
- fen1 rang2 ba4 juan4 zhou2 ， zhi3 ti1 bian4 fen1 li4 。
- qi2 zhong1 shi2 zan4 cang2 ， jia1 fa3 fei1 yi1 er4 。
- jing1 zhuang1 yu3 piao1 yi4 ， liang3 zi4 you3 yu2 yi4 。
- xing1 lai2 zhe2 chang2 ge1 ， huan1 zhi4 sui4 chen2 zui4 。
- yan2 ji1 zu2 dan1 piao2 ， han2 yin3 shang4 wen2 zi4 。
- nai3 zhi1 nei4 ke3 le4 ， bu2 bi4 zhong1 gu3 gui4 。
- wen1 wen1 jiang1 feng2 yi4 ， zi1 li3 jiu3 suo3 yi4 。
- fu4 shi1 duo1 ya3 yan2 ， shi4 jiu3 jian4 chun2 qi4 。
- sui4 yan4 bu2 zai4 xi2 ， shi3 wo3 chang2 tan4 kui4 。

## 注释

## 译文

## 赏析
