---
id: han-wei-ci-yun-he-jun-shi-ji-jing-ren
title: 次韵和君实寄景仁
titlePinyin: ci4 yun4 he2 jun1 shi2 ji4 jing3 ren2
titleSlug: ci-yun-he-jun-shi-ji-jing-ren
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予年行七十，惟日就志昏。
- 虽高鸿鹄举，尚困鸡鹜喧。
- 壮心久已摧，弱羽不得翻。
- 每诵少游言，顾惭下泽辕。
- 蜀公有高志，谢事久杜门。
- 扰扰世俗务，不复挂口论。
- 群经杂图史，拥坐如周垣。
- 上谈千载故，速若水注盆。
- 客来必命酒，左右拱诸孙。
- 虽无鼓舞懽，自喜谈笑温。
- 仰高顾吾私，有类羝触藩。
- 尚期蓬荜完，亦有桑榆存。
- 近观敕子诗，尤见朋义敦。
- 卜居近吾庐，指日驾君轓。
- 构堂始云基，筑圃亦已樊。
- 前知会合期，不惨离索魂。
- 想像入第初，亲宾燕华樽。
- 谈高一理会，体王百疾奔。
- 共完天纯粹，岂识世诈谖。
- 方笑司马翁，独乐守空园。

## 拼音
- yu3 nian2 xing2 qi1 shi2 ， wei2 ri4 jiu4 zhi4 hun1 。
- sui1 gao1 hong2 hu2 ju3 ， shang4 kun4 ji1 wu4 xuan1 。
- zhuang4 xin1 jiu3 yi3 cui1 ， ruo4 yu3 bu4 de2 fan1 。
- mei3 song4 shao3 you2 yan2 ， gu4 can2 xia4 ze2 yuan2 。
- shu3 gong1 you3 gao1 zhi4 ， xie4 shi4 jiu3 du4 men2 。
- rao3 rao3 shi4 su2 wu4 ， bu2 fu4 gua4 kou3 lun4 。
- qun2 jing1 za2 tu2 shi3 ， yong1 zuo4 ru2 zhou1 yuan2 。
- shang4 tan2 qian1 zai3 gu4 ， su4 ruo4 shui3 zhu4 pen2 。
- ke4 lai2 bi4 ming4 jiu3 ， zuo3 you4 gong3 zhu1 sun1 。
- sui1 wu2 gu3 wu3 huan1 ， zi4 xi3 tan2 xiao4 wen1 。
- yang3 gao1 gu4 wu2 si1 ， you3 lei4 di1 chu4 fan1 。
- shang4 qi1 peng2 bi4 wan2 ， yi4 you3 sang1 yu2 cun2 。
- jin4 guan1 chi4 zi3 shi1 ， you2 jian4 peng2 yi4 dun1 。
- bu3 ju1 jin4 wu2 lu2 ， zhi3 ri4 jia4 jun1 fan1 。
- gou4 tang2 shi3 yun2 ji1 ， zhu4 pu3 yi4 yi3 fan2 。
- qian2 zhi1 hui0 he2 qi1 ， bu4 can3 li2 suo3 hun2 。
- xiang3 xiang4 ru4 di4 chu1 ， qin1 bin1 yan4 hua2 zun1 。
- tan2 gao1 yi4 li3 hui4 ， ti3 wang2 bai3 ji2 ben1 。
- gong4 wan2 tian1 chun2 cui4 ， qi3 shi2 shi4 zha4 xuan1 。
- fang1 xiao4 si1 ma3 weng1 ， du2 le4 shou3 kong1 yuan2 。

## 注释

## 译文

## 赏析
