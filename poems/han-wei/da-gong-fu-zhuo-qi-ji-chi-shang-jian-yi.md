---
id: han-wei-da-gong-fu-zhuo-qi-ji-chi-shang-jian-yi
title: 答贡甫酌骐骥池上见诒
titlePinyin: da2 gong4 fu3 zhuo2 qi2 ji4 chi2 shang4 jian4 yi2
titleSlug: da-gong-fu-zhuo-qi-ji-chi-shang-jian-yi
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金行战阳暑未北，炎鬰填胸汗流液。
- 空堂大祖不可度，欲取清风自湔涤。
- 耽耽华厩列官守，对起二亭严案席。
- 天渠分水濯龙骥，下注方池气清激。
- 丛篁冠岛鹭飞映，凉树摇波蝉不息。
- 脱然冠带一去体，始信天时有人力。
- 况吾所与二三友，日坐清闲哦简策。
- 篇章烂若扬组绣，歌颂铿如出金石。
- 嘉宾亦有邂逅至，间以讴歌侑棋奕。
- 我时聊设薄主人，杯案随时具肴核。
- 鳖小惟忧堵父怒，樽空屡动崔侯色。
- 欢来始觉非外假，钟鼎瓢箪各其适。
- 念昔与君伯仲游，江翁梅老常接迹。
- 得酒有时竟狂醉，赋诗往往连日夕。
- 几年契阔远朋好，今日萧条无吏役。
- 青衫不踏广文户，白羽罢走将军檄。
- 即看秋风破炎毒，高兴倏然动肝鬲。
- 诸君无事能我从，当使风流似平昔。

## 拼音
- jin1 xing2 zhan4 yang2 shu3 wei4 bei3 ， yan2 yu4 tian2 xiong1 han4 liu2 ye4 。
- kong1 tang2 da4 zu3 bu4 ke3 du4 ， yu4 qu3 qing1 feng1 zi4 jian1 di2 。
- dan1 dan1 hua2 jiu4 lie4 guan1 shou3 ， dui4 qi3 er4 ting2 yan2 an4 xi2 。
- tian1 qu2 fen1 shui3 zhuo2 long2 ji4 ， xia4 zhu4 fang1 chi2 qi4 qing1 ji1 。
- cong2 huang2 guan1 dao3 lu4 fei1 ying4 ， liang2 shu4 yao2 bo1 chan2 bu4 xi1 。
- tuo1 ran2 guan1 dai4 yi2 qu4 ti3 ， shi3 xin4 tian1 shi2 you3 ren2 li4 。
- kuang4 wu2 suo3 yu3 er4 san1 you3 ， ri4 zuo4 qing1 xian2 o4 jian3 ce4 。
- pian1 zhang1 lan4 ruo4 yang2 zu3 xiu4 ， ge1 song4 keng1 ru2 chu1 jin1 shi2 。
- jia1 bin1 yi4 you3 xie4 hou4 zhi4 ， jian1 yi3 ou1 ge1 you4 qi2 yi4 。
- wo3 shi2 liao2 she4 bao2 zhu3 ren2 ， bei1 an4 sui2 shi2 ju4 yao2 he2 。
- bie1 xiao3 wei2 you1 du3 fu4 nu4 ， zun1 kong1 lü3 dong4 cui1 hou2 se4 。
- huan1 lai2 shi3 jue2 fei1 wai4 jia3 ， zhong1 ding3 piao2 dan1 ge4 qi2 shi4 。
- nian4 xi1 yu3 jun1 bo2 zhong4 you2 ， jiang1 weng1 mei2 lao3 chang2 jie1 ji4 。
- de2 jiu3 you3 shi2 jing4 kuang2 zui4 ， fu4 shi1 wang3 wang3 lian2 ri4 xi1 。
- ji3 nian2 qi4 kuo4 yuan3 peng2 hao3 ， jin1 ri4 xiao1 tiao2 wu2 li4 yi4 。
- qing1 shan1 bu2 ta4 guang3 wen2 hu4 ， bai2 yu3 ba4 zou3 jiang1 jun1 xi2 。
- ji2 kan4 qiu1 feng1 po4 yan2 du2 ， gao1 xing4 shu1 ran2 dong4 gan1 ge2 。
- zhu1 jun1 wu2 shi4 neng2 wo3 cong2 ， dang1 shi3 feng1 liu2 si4 ping2 xi1 。

## 注释

## 译文

## 赏析
