---
id: han-wei-zhong-lian-xiong-zhi-nan-tang
title: 仲连兄治南堂
titlePinyin: zhong4 lian2 xiong1 zhi4 nan2 tang2
titleSlug: zhong-lian-xiong-zhi-nan-tang
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予生乏时用，惟懒性所便。
- 强挽亦已退，虽鞭讵能前。
- 有园不盈亩，正在居南偏。
- 荒埋日失治，坐惜嘉观捐。
- 伯氏解官守，燕居此回旋。
- 芟芜属时暇，斫枯候春妍。
- 面堂一径直，夹树兰与荃。
- 畚土艺佳卉，沼盆注清泉。
- 东风过墙头，朱白争繁鲜。
- 芬香四飘散，蝶蜂来飞翾。
- 向时疏懒人，游步始连连。
- 微勤不少施，胜赏得以专。
- 才劳拙者逸，此固物理然。
- 作诗代俳笑，以继南华篇。

## 拼音
- yu3 sheng1 fa2 shi2 yong4 ， wei2 lan3 xing4 suo3 bian4 。
- qiang2 wan3 yi4 yi3 tui4 ， sui1 bian1 ju4 neng2 qian2 。
- you3 yuan2 bu4 ying2 mu3 ， zheng4 zai4 ju1 nan2 pian1 。
- huang1 mai2 ri4 shi1 zhi4 ， zuo4 xi1 jia1 guan1 juan1 。
- bo2 shi4 jie3 guan1 shou3 ， yan4 ju1 ci3 hui2 xuan2 。
- shan1 wu2 shu3 shi2 xia2 ， zhuo2 ku1 hou4 chun1 yan2 。
- mian4 tang2 yi2 jing4 zhi2 ， jia2 shu4 lan2 yu3 quan2 。
- ben3 tu3 yi4 jia1 hui4 ， zhao3 pen2 zhu4 qing1 quan2 。
- dong1 feng1 guo4 qiang2 tou2 ， zhu1 bai2 zheng1 fan2 xian1 。
- fen1 xiang1 si4 piao1 san4 ， die2 feng1 lai2 fei1 xuan1 。
- xiang4 shi2 shu1 lan3 ren2 ， you2 bu4 shi3 lian2 lian2 。
- wei1 qin2 bu4 shao3 shi1 ， sheng4 shang3 de2 yi3 zhuan1 。
- cai2 lao2 zhuo1 zhe3 yi4 ， ci3 gu4 wu4 li3 ran2 。
- zuo4 shi1 dai4 pai2 xiao4 ， yi3 ji4 nan2 hua2 pian1 。

## 注释

## 译文

## 赏析
