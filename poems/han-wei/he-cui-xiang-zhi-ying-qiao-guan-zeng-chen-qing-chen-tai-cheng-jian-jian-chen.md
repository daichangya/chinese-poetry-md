---
id: han-wei-he-cui-xiang-zhi-ying-qiao-guan-zeng-chen-qing-chen-tai-cheng-jian-jian-chen
title: 和崔象之颍桥观赠陈清臣太丞兼简陈
titlePinyin: he2 cui1 xiang4 zhi1 ying3 qiao2 guan1 zeng4 chen2 qing1 chen2 tai4 cheng2 jian1 jian3 chen2
titleSlug: he-cui-xiang-zhi-ying-qiao-guan-zeng-chen-qing-chen-tai-cheng-jian-jian-chen
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崔侯朝从西邑归，面有矜色口且咨。
- 云得高士陈其姓，非向可见所庶几。
- 尝登于朝最吏课，一旦去之心甚怡。
- 颍阳古观三日语，坐见月出青松枝。
- 深穷性命识原本，论议纯一无瑕疵。
- 周通旁畅未始极，曾不与道相乖违。
- 陈虽平生所未识，以子而誉信不疑。
- 向风长想日复夜，膏车秣马吾其西。

## 拼音
- cui1 hou2 chao2 cong2 xi1 yi4 gui1 ， mian4 you3 jin1 se4 kou3 qie3 zi1 。
- yun2 de2 gao1 shi4 chen2 qi2 xing4 ， fei1 xiang4 ke3 jian4 suo3 shu4 ji1 。
- chang2 deng1 yu2 chao2 zui4 li4 ke4 ， yi2 dan4 qu4 zhi1 xin1 shen4 yi2 。
- ying3 yang2 gu3 guan1 san1 ri4 yu3 ， zuo4 jian4 yue4 chu1 qing1 song1 zhi1 。
- shen1 qiong2 xing4 ming4 shi2 yuan2 ben3 ， lun4 yi4 chun2 yi4 wu2 xia2 ci1 。
- zhou1 tong1 pang2 chang4 wei4 shi3 ji2 ， ceng2 bu4 yu3 dao4 xiang1 guai1 wei2 。
- chen2 sui1 ping2 sheng1 suo3 wei4 shi2 ， yi3 zi3 er2 yu4 xin4 bu4 yi2 。
- xiang4 feng1 chang2 xiang3 ri4 fu4 ye4 ， gao4 che1 mo4 ma3 wu2 qi2 xi1 。

## 注释

## 译文

## 赏析
