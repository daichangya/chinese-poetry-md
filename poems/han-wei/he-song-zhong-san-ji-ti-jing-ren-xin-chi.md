---
id: han-wei-he-song-zhong-san-ji-ti-jing-ren-xin-chi
title: 和宋中散寄题景仁新池
titlePinyin: he2 song4 zhong1 san4 ji4 ti2 jing3 ren2 xin1 chi2
titleSlug: he-song-zhong-san-ji-ti-jing-ren-xin-chi
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北顾兴王府，东瞻象日畿。
- 稻塍常借润，黍尺讵能晞。
- 鹭浴菖芽短，鱼跳荇菜肥。
- 乐亭初置酒，试舞旋裁衣。
- 逸冀相从老，冥鸿自在飞。
- 月游刳小艇，雨钓筑新矶。
- 栽插期春事，追游惜晚晖。
- 气同均我尔，道胜绝从违。
- 安燕兴棠棣，艰勤陋采薇。
- 如何宋中散，留滞不成归。

## 拼音
- bei3 gu4 xing1 wang2 fu3 ， dong1 zhan1 xiang4 ri4 ji1 。
- dao4 cheng2 chang2 jie4 run4 ， shu3 chi3 ju4 neng2 xi1 。
- lu4 yu4 chang1 ya2 duan3 ， yu2 tiao4 xing4 cai4 fei2 。
- le4 ting2 chu1 zhi4 jiu3 ， shi4 wu3 xuan2 cai2 yi1 。
- yi4 ji4 xiang1 cong2 lao3 ， ming2 hong2 zi4 zai4 fei1 。
- yue4 you2 ku1 xiao3 ting3 ， yu3 diao4 zhu4 xin1 ji1 。
- zai1 cha1 qi1 chun1 shi4 ， zhui1 you2 xi1 wan3 hui1 。
- qi4 tong2 jun1 wo3 er3 ， dao4 sheng4 jue2 cong2 wei2 。
- an1 yan4 xing1 tang2 di4 ， jian1 qin2 lou4 cai3 wei1 。
- ru2 he2 song4 zhong1 san4 ， liu2 zhi4 bu4 cheng2 gui1 。

## 注释

## 译文

## 赏析
