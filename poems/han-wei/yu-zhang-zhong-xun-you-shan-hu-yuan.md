---
id: han-wei-yu-zhang-zhong-xun-you-shan-hu-yuan
title: 与张仲巽游善护院
titlePinyin: yu3 zhang1 zhong4 xun4 you2 shan4 hu4 yuan4
titleSlug: yu-zhang-zhong-xun-you-shan-hu-yuan
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高城面修涂，呀豁若箕口。
- 其右释子庐，苍柏荫庭牖。
- 翘翘幕中彦，疏怀脱喧垢。
- 结辔游禅扃，弹弦乐嘉友。
- 华榱翳广坐，仰视眩丹黝。
- 朱光羞晨樱，绀玉折春藕。
- 初筵颇清简，中醉稍喧糅。
- 歌休众管作，令发洪钟叩。
- 横浮或见违，义蕴□□□。
- 酒酣隘常见，大观资远取。
- 上跻危磴盘，却立土崖斗。
- 长川自西来，逶迤带坰薮。
- 绿树下成列，猎猎清风走。
- 侧身宇宙间，群动何纷纠。
- 自顾龌龊极，天地一罂缶。
- 安得修灵根，超然出诸有。

## 拼音
- gao1 cheng2 mian4 xiu1 tu2 ， ya0 huo1 ruo4 ji1 kou3 。
- qi2 you4 shi4 zi3 lu2 ， cang1 bai3 yin4 ting2 you3 。
- qiao4 qiao4 mu4 zhong1 yan4 ， shu1 huai2 tuo1 xuan1 gou4 。
- jie2 pei4 you2 chan2 jiong1 ， tan2 xian2 yue4 jia1 you3 。
- hua2 cui1 yi4 guang3 zuo4 ， yang3 shi4 xuan4 dan1 you3 。
- zhu1 guang1 xiu1 chen2 ying1 ， gan4 yu4 zhe2 chun1 ou3 。
- chu1 yan2 po1 qing1 jian3 ， zhong1 zui4 shao1 xuan1 rou2 。
- ge1 xiu1 zhong4 guan3 zuo4 ， ling4 fa1 hong2 zhong1 kou4 。
- heng2 fu2 huo4 jian4 wei2 ， yi4 yun4 □ □ □ 。
- jiu3 han1 ai4 chang2 jian4 ， da4 guan1 zi1 yuan3 qu3 。
- shang4 ji1 wei1 deng4 pan2 ， que4 li4 tu3 ya2 dou4 。
- chang2 chuan1 zi4 xi1 lai2 ， wei1 yi2 dai4 jiong1 sou3 。
- lü4 shu4 xia4 cheng2 lie4 ， lie4 lie4 qing1 feng1 zou3 。
- ce4 shen1 yu3 zhou4 jian1 ， qun2 dong4 he2 fen1 jiu1 。
- zi4 gu4 wo4 chuo4 ji2 ， tian1 di4 yi4 ying1 fou3 。
- an1 de2 xiu1 ling2 gen1 ， chao1 ran2 chu1 zhu1 you3 。

## 注释

## 译文

## 赏析
