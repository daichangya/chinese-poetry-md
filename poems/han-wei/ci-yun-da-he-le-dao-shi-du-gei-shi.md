---
id: han-wei-ci-yun-da-he-le-dao-shi-du-gei-shi
title: 次韵答和乐道侍读给事
titlePinyin: ci4 yun4 da2 he2 le4 dao4 shi4 du2 gei3 shi4
titleSlug: ci-yun-da-he-le-dao-shi-du-gei-shi
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁丰讼滋简，拙守容晏眠。
- 起来视云景，春意亦已鲜。
- 驱车望南城，精庐屹当前。
- 华堂坐沈邃，迟日步暄妍。
- 流览高僧壁，稽首金像莲。
- 即事岂非适，感怀良慨然。
- 宫藩与乡闬，早接二公贤。
- 高文炳群宿，大论倾长川。
- 尔来曾几时，急景凋朱颜。
- 从容味真理，萧洒赋高篇。
- 岂无安民策，坐惜成弃捐。
- 尚期雅正音，入和薰风弦。
- 余本岩壑姿，台阁缪见延。
- 渊明亦有言，误落尘网间。
- 命固有行止，理非可控搏。
- 素髪纷已垂，行当挂吾冠。
- 侧闻治林圃，栽插及晴天。
- 芳芽吐膏壤，柔条擢暖烟。
- 光景非我力，为君导鸣泉。

## 拼音
- sui4 feng1 song4 zi1 jian3 ， zhuo1 shou3 rong2 yan4 mian2 。
- qi3 lai2 shi4 yun2 jing3 ， chun1 yi4 yi4 yi3 xian1 。
- qu1 che1 wang4 nan2 cheng2 ， jing1 lu2 yi4 dang1 qian2 。
- hua2 tang2 zuo4 shen3 sui4 ， chi2 ri4 bu4 xuan1 yan2 。
- liu2 lan3 gao1 seng1 bi4 ， qi3 shou3 jin1 xiang4 lian2 。
- ji2 shi4 qi3 fei1 shi4 ， gan3 huai2 liang2 kai3 ran2 。
- gong1 fan1 yu3 xiang1 han4 ， zao3 jie1 er4 gong1 xian2 。
- gao1 wen2 bing3 qun2 su4 ， da4 lun4 qing1 chang2 chuan1 。
- er3 lai2 ceng2 ji3 shi2 ， ji2 jing3 diao1 zhu1 yan2 。
- cong2 rong2 wei4 zhen1 li3 ， xiao1 sa3 fu4 gao1 pian1 。
- qi3 wu2 an1 min2 ce4 ， zuo4 xi1 cheng2 qi4 juan1 。
- shang4 qi1 ya3 zheng4 yin1 ， ru4 he2 xun1 feng1 xian2 。
- yu2 ben3 yan2 he4 zi1 ， tai2 ge2 miu4 jian4 yan2 。
- yuan1 ming2 yi4 you3 yan2 ， wu4 luo4 chen2 wang3 jian1 。
- ming4 gu4 you3 xing2 zhi3 ， li3 fei1 ke3 kong4 bo2 。
- su4 fa4 fen1 yi3 chui2 ， hang2 dang0 gua4 wu2 guan1 。
- ce4 wen2 zhi4 lin2 pu3 ， zai1 cha1 ji2 qing2 tian1 。
- fang1 ya2 tu3 gao1 rang3 ， rou2 tiao2 zhuo2 nuan3 yan1 。
- guang1 jing3 fei1 wo3 li4 ， wei4 jun1 dao3 ming2 quan2 。

## 注释

## 译文

## 赏析
