---
id: han-wei-kong-xian-sheng-yi-xian-zhang-lao-shan-shui-lue-lu-jian-yue-tong-you-zuo-009b68d5
title: 孔先生以仙长老山水略录见约同游作诗答之
titlePinyin: kong3 xian1 sheng1 yi3 xian1 zhang3 lao3 shan1 shui3 lüe4 lu4 jian4 yue1 tong2 you2 zuo4 shi1 da2 zhi1
titleSlug: kong-xian-sheng-yi-xian-zhang-lao-shan-shui-lue-lu-jian-yue-tong-you-zuo-009b68d5
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群峰罗立青巉巉，中有佛庙名香严。
- 飞泉汹涌出峰后，四时激射喧苍岩。
- 跳珠喷雪几百丈，下注坎险钟为三。
- 援萝俯瞰石底净，明镜光溢青瑶函。
- 淙流四走渠为窦，左右吞啮何其馋。
- 缘源散讨不知极，但见洞穴争嵚嵌。
- 攀藤直上出云背，岩户秘邃疑神缄。
- 仰窥阴洞看悬乳，白龙垂须正䰐𩭹。
- 或凝如盖覆宛宛，或散如指长掺掺。
- 有台高下且十数，如以势位相临监。
- 平铺老藓柔可坐，谁藉绿罽遗不拈。
- 北山之石何琐碎，形制一一如镌镵。
- 叩之清越诸谷应，不意此地闻韶咸。
- 已霜桂树垂冻壁，未腊梅蕊辉晴岚。
- 浮屠曰仙好事者，奄有胜迹穷搜探。
- 书之远寄龙山下，云此仅止存都凡。
- 先生以本来示我，谓我所好同甘咸。
- 相期历览在他岁，事高意笃非予堪。
- 人生萧散不易得，常苦世累为羁衔。
- 吾徒幸当治平日，况又无事于牵贪。
- 便须巾车不可后，愿以几杖从君南。

## 拼音
- qun2 feng1 luo2 li4 qing1 chan2 chan2 ， zhong1 you3 fo2 miao4 ming2 xiang1 yan2 。
- fei1 quan2 xiong1 yong3 chu1 feng1 hou4 ， si4 shi2 ji1 she4 xuan1 cang1 yan2 。
- tiao4 zhu1 pen1 xue3 ji3 bai3 zhang4 ， xia4 zhu4 kan3 xian3 zhong1 wei4 san1 。
- yuan2 luo2 fu3 kan4 shi2 di3 jing4 ， ming2 jing4 guang1 yi4 qing1 yao2 han2 。
- cong2 liu2 si4 zou3 qu2 wei4 dou4 ， zuo3 you4 tun1 nie4 he2 qi2 chan2 。
- yuan2 yuan2 san4 tao3 bu4 zhi1 ji2 ， dan4 jian4 dong4 xue2 zheng1 qin1 qian4 。
- pan1 teng2 zhi2 shang4 chu1 yun2 bei4 ， yan2 hu4 mi4 sui4 yi2 shen2 jian1 。
- yang3 kui1 yin1 dong4 kan4 xuan2 ru3 ， bai2 long2 chui2 xu1 zheng4 䰐 𩭹 。
- huo4 ning2 ru2 gai4 fu4 wan3 wan3 ， huo4 san4 ru2 zhi3 chang2 chan1 chan1 。
- you3 tai2 gao1 xia4 qie3 shi2 shu4 ， ru2 yi3 shi4 wei4 xiang1 lin2 jian1 。
- ping2 pu4 lao3 xian3 rou2 ke3 zuo4 ， shui2 jie4 lü4 ji4 yi2 bu4 nian1 。
- bei3 shan1 zhi1 shi2 he2 suo3 sui4 ， xing2 zhi4 yi1 yi1 ru2 juan1 chan2 。
- kou4 zhi1 qing1 yue4 zhu1 gu3 ying4 ， bu2 yi4 ci3 di4 wen2 shao2 xian2 。
- yi3 shuang1 gui4 shu4 chui2 dong4 bi4 ， wei4 la4 mei2 rui3 hui1 qing2 lan2 。
- fu2 tu2 yue1 xian1 hao3 shi4 zhe3 ， yan3 you3 sheng4 ji4 qiong2 sou1 tan4 。
- shu1 zhi1 yuan3 ji4 long2 shan1 xia4 ， yun2 ci3 jin3 zhi3 cun2 dou1 fan2 。
- xian1 sheng1 yi3 ben3 lai2 shi4 wo3 ， wei4 wo3 suo3 hao3 tong2 gan1 xian2 。
- xiang1 qi1 li4 lan3 zai4 ta1 sui4 ， shi4 gao1 yi4 du3 fei1 yu3 kan1 。
- ren2 sheng1 xiao1 san4 bu2 yi4 de2 ， chang2 ku3 shi4 lei4 wei4 ji1 xian2 。
- wu2 tu2 xing4 dang1 zhi4 ping2 ri4 ， kuang4 you4 wu2 shi4 yu2 qian1 tan1 。
- bian4 xu1 jin1 che1 bu4 ke3 hou4 ， yuan4 yi3 ji3 zhang4 cong2 jun1 nan2 。

## 注释

## 译文

## 赏析
