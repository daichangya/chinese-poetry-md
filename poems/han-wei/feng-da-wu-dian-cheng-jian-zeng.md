---
id: han-wei-feng-da-wu-dian-cheng-jian-zeng
title: 奉答吴殿丞见赠
titlePinyin: feng4 da2 wu2 dian4 cheng2 jian4 zeng4
titleSlug: feng-da-wu-dian-cheng-jian-zeng
author: 韩维
authorPinyin: han2 wei2
authorSlug: han-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 势利跃谄子，声名走夸儿。
- 我于二无一，世固背以驰。
- 君从江海来，面有潇洒姿。
- 朝廷多旧游，绝迹不复追。
- 足音三及门，乃得众所遗。
- 长篇烂盈目，清远谬见推。
- 将非乐闲放，独与静者宜。
- 何以谢嘉况，湖山有前期。

## 拼音
- shi4 li4 yue4 chan3 zi3 ， sheng1 ming2 zou3 kua1 er2 。
- wo3 yu2 er4 wu2 yi1 ， shi4 gu4 bei4 yi3 chi2 。
- jun1 cong2 jiang1 hai3 lai2 ， mian4 you3 xiao1 sa3 zi1 。
- chao2 ting2 duo1 jiu4 you2 ， jue2 ji4 bu2 fu4 zhui1 。
- zu2 yin1 san1 ji2 men2 ， nai3 de2 zhong4 suo3 yi2 。
- chang2 pian1 lan4 ying2 mu4 ， qing1 yuan3 miu4 jian4 tui1 。
- jiang1 fei1 le4 xian2 fang4 ， du2 yu3 jing4 zhe3 yi2 。
- he2 yi3 xie4 jia1 kuang4 ， hu2 shan1 you3 qian2 qi1 。

## 注释

## 译文

## 赏析
