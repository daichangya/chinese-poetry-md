---
id: mu-xiu-qiu-pu-hui-yu
title: 秋浦会遇
titlePinyin: qiu1 pu3 hui4 yu4
titleSlug: qiu-pu-hui-yu
author: 穆修
authorPinyin: mu4 xiu1
authorSlug: mu-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龊龊幽遐地，栖栖会遇人。
- 穷愁艰理胜，羁旅易情亲。
- 岂意当漂谪，兹谐卜并邻。
- 温温窥表粹，晏晏奉嬉嚬。
- 直道谈端辟，横流语下堙。
- 绮文何斐叠，瑰行亦璘玢。
- 敦分初投漆，交言乍饮醇。
- 操心忠义合，开口肺肝陈。
- 共昧随时理，俱成迷患因。
- 祸来非造次，语及自酸辛。
- 众奋漂山舌，孤縻坐狱身。
- 诋诬惟腷臆，锻炼正逡巡。
- 囚任桐棺跃，冤宁斗剑伸。
- 君牵成狠翟，我患构奸秦。
- 巧纵铦刀笔，幽争𫍬鬼神。
- 精诚怀皎日，悲愤贯高旻。
- 素誓端清检，期无取玷沦。
- 斩刍尝鼓箧，卧藁先书绅。
- 侧璧疑曾辨，钩金法所循。
- 得情奚示喜，伏念不忘旬。
- 粗评三章直，何辞一马贫。
- 决曹诚自任，司举仰谁论。
- 膺破藏奸柱，纲埋翦暴轮。
- 存心固慨慕，有位敢希遵。
- 骥𫘧程初发，虹蜺气未振。
- 沮磨圭失色，萋菲锦争新。
- 肯或奇虚刃，翻成害实宾。
- 木招孤秀伐，珠掇暗投嗔。
- 跖𫏋同非圣，敦犨众忌洵。
- 棘心终妬蕙，蓬首不羞螓。
- 冶媚皆貍貉，跳梁并狡㕙。
- 不无嫌虎据，的是恶鹰瞵。
- 合力邪攻正，连谋伪訾真。
- 蝇声移栝榻，蚁漏垫嶙峋。
- 抵玉为凡砾，摧松作弊神。
- 椎埋眢直堕，排陷堵潜填。
- 卑湿终投谊，愁忧遂放均。
- 吁辜賖盖幕，照覆隔蟾踆。
- 流落穷山崦，夷犹积水垠。
- 望家惟𫕥泣，向国祗低颦。
- 艰毒天崩杞，邅危岁在辰。
- 庭帏偏屺岵，伯仲邈𤩽琎。
- 愧未鸱夷死，渐如浑敦嚚。
- 睢盱摇尾兽，宛转曝腮鳞。
- 已叹栖迟郡，尤居寂寞滨。
- 土风传细碎，心事遘凶屯。
- 城郭周□援，人烟簇野津。
- 贾樯通劲越，商颿彻瓯闽。
- 谿妇收菰米，村娃货竹薪。
- 回头波渺渺，动足石磷磷。
- 再见来巢乙，频闻入市寅。
- 满林垂啸狖，当面走惊麕。
- 水寺传将久，沙禽渐欲驯。
- 无心从碌碌，任志守谆谆。
- 早作慵洮盥，宵眠独叹呻。
- 机床闲笔格，窗牖乱书筠。
- 旧葛那支暑，贫炊莫续晨。
- 未尝游井闬，况复出城𬮱。
- 悒悒危肠溃，昏昏病目𥆧。
- 梅蒸衣醭黦，瘴触面黧皴。
- 未免鸡猜鹤，徒希鹊庇鹑。
- 素鹅求庾悦，碧鹳事韦诜。
- 讵识开三雅，奚谁指一囷。
- 欢无官局事，病免府趋尘。
- 避路深藏拙，忘机独任纯。
- 鸢轻饥𬸚𬸦，驽诮瘦麒麟。
- 瑕谪连城宝，惊疑照席珍。
- 泥蟠蚖肆若，涂曳蝘嘲频。
- 机弛千钧絭，刚摧百炼镔。
- 愠忧宜悄悄，谗吠更狺狺。
- 渐豆多闻耳，全胶欲语唇。
- 已甘钟律哑，难鬭釜雷震。
- 近叹非辜者，还称被谴臻。
- 堪持言自解，姑以命相询。
- 顿觉穷通外，殊惊得丧冺。
- 岂烦怀鲁汶，并说忘岐豳。
- 兹共追随日，时逢物景春。
- 杂花明浦屿，细草染郊畛。
- 绣羽来穿柳，粧鬟去采苹。
- 画船江泛泛，铜鼓野鼘鼘。
- 荷芰卷生渚，芜菁秀出𪤚。
- 丛暄茶正发，秧暖稻初匀。
- 远去寻芳径，闲留坐翠濒。
- 小蛮聊倒榼，独茧暂垂缗。
- 烟杪闻啼魄，沙壖过祭㺍。
- 道宫披古碣，僧阁凭雕楯。
- 滞迹惭鱼鸟，归怀谢茗莼。
- 谁怜秦逐客，自耻晋缧臣。
- 学忆居州里，文曾力组𬘓。
- 曾仓祛秕稗，任苑薙荆榛。
- 壮节轻宗悫，奇才轹卞彬。
- 赋毫摛藻绘，诗墨洒玭琳。
- 始角词塲胜，争驰羲毂辚。
- 战瘤知景陷，盟手敢他捘。
- 勇俟邀圭爵，功期取鼎茵。
- 乡书先鹗祢，省荐半龙荀。
- 艺窃登廷试，名叨擢帝宸。
- 阙严趋紫贝，陛峻拜苍银。
- 变化初飞壁，埏和却在钧。
- 三年纡选调，一命就陶甄。
- 冗骤司囹圄，卑才服瓀珉。
- 上寮非遂霸，同列异超珣。
- 介立旁无援，阴排密有夤。
- 隄防虽少戅，坎坷亦多逊。
- 缴已能伤雁，罘仍未放麟。
- 逾年留异域，肆会奉严禋。
- 仰问苍苍理，难穷荡荡仁。
- 良图君未聘，薄命我方湮。
- 蓬藋何当返，兰荃自可纫。
- 肴苏调旨膳，舂税给租缗。
- 寄傲邱名麦，遗荣野号莘。
- 退藏师李谧，贵显让颜竣。
- 蹑迹三高士，追狂六逸民。
- 耕臯营酒秫，樵谷访琴槆。
- 畚土封花墢，诛茅出果榛。
- 园中持铫锸，林下设罝罠。
- 至理鹏齐鷃，浮生菌等椿。
- 未甘捐粪土，所幸曳丝纶。
- 南面同尧禹，岩廊即甫申。
- 固应容一叟，鼓腹得还淳。

## 拼音
- chuo4 chuo4 you1 xia2 di4 ， qi1 qi1 hui4 yu4 ren2 。
- qiong2 chou2 jian1 li3 sheng4 ， ji1 lü3 yi4 qing2 qin1 。
- qi3 yi4 dang1 piao1 zhe2 ， zi1 xie2 bu3 bing4 lin2 。
- wen1 wen1 kui1 biao3 cui4 ， yan4 yan4 feng4 xi1 pin2 。
- zhi2 dao4 tan2 duan1 pi4 ， heng2 liu2 yu3 xia4 yin1 。
- qi3 wen2 he2 fei3 die2 ， gui1 xing2 yi4 lin2 bin1 。
- dun1 fen1 chu1 tou2 qi1 ， jiao1 yan2 zha4 yin3 chun2 。
- cao1 xin1 zhong1 yi4 he2 ， kai1 kou3 fei4 gan1 chen2 。
- gong4 mei4 sui2 shi2 li3 ， ju4 cheng2 mi2 huan4 yin1 。
- huo4 lai2 fei1 zao4 ci4 ， yu3 ji2 zi4 suan1 xin1 。
- zhong4 fen4 piao1 shan1 she2 ， gu1 mi2 zuo4 yu4 shen1 。
- di3 wu1 wei2 bi4 yi4 ， duan4 lian4 zheng4 qun1 xun2 。
- qiu2 ren4 tong2 guan1 yue4 ， yuan1 ning2 dou4 jian4 shen1 。
- jun1 qian1 cheng2 hen3 zhai2 ， wo3 huan4 gou4 jian1 qin2 。
- qiao3 zong4 xian1 dao1 bi3 ， you1 zheng1 𫍬 gui3 shen2 。
- jing1 cheng2 huai2 jiao3 ri4 ， bei1 fen4 guan4 gao1 min2 。
- su4 shi4 duan1 qing1 jian3 ， qi1 wu2 qu3 dian4 lun2 。
- zhan3 chu2 chang2 gu3 qie4 ， wo4 gao3 xian1 shu1 shen1 。
- ce4 bi4 yi2 ceng2 bian4 ， gou1 jin1 fa3 suo3 xun2 。
- de2 qing2 xi1 shi4 xi3 ， fu2 nian4 bu2 wang4 xun2 。
- cu1 ping2 san1 zhang1 zhi2 ， he2 ci2 yi4 ma3 pin2 。
- jue2 cao2 cheng2 zi4 ren4 ， si1 ju3 yang3 shui2 lun4 。
- ying1 po4 cang2 jian1 zhu4 ， gang1 mai2 jian3 bao4 lun2 。
- cun2 xin1 gu4 kai3 mu4 ， you3 wei4 gan3 xi1 zun1 。
- ji4 lu4 cheng2 chu1 fa1 ， hong2 ni2 qi4 wei4 zhen4 。
- ju3 mo2 gui1 shi1 se4 ， qi1 fei1 jin3 zheng1 xin1 。
- ken3 huo4 qi2 xu1 ren4 ， fan1 cheng2 hai4 shi2 bin1 。
- mu4 zhao1 gu1 xiu4 fa2 ， zhu1 duo1 an4 tou2 chen1 。
- zhi2 𫏋 tong2 fei1 sheng4 ， dun1 chou1 zhong4 ji4 xun2 。
- ji2 xin1 zhong1 du4 hui4 ， peng2 shou3 bu4 xiu1 qin2 。
- ye3 mei4 jie1 li2 mo4 ， tiao4 liang2 bing4 jiao3 㕙 。
- bu4 wu2 xian2 hu3 ju4 ， de0 shi4 e4 ying1 lin2 。
- he2 li4 xie2 gong1 zheng4 ， lian2 mou2 wei3 zi1 zhen1 。
- ying2 sheng1 yi2 gua1 ta4 ， yi3 lou4 dian4 lin2 xun2 。
- di3 yu4 wei4 fan2 li4 ， cui1 song1 zuo4 bi4 shen2 。
- zhui1 mai2 yuan1 zhi2 duo4 ， pai2 xian4 du3 qian2 tian2 。
- bei1 shi1 zhong1 tou2 yi4 ， chou2 you1 sui4 fang4 jun1 。
- xu1 gu1 she1 gai4 mu4 ， zhao4 fu4 ge2 chan2 cun1 。
- liu2 luo4 qiong2 shan1 yan1 ， yi2 you2 ji1 shui3 yin2 。
- wang4 jia1 wei2 𫕥 qi4 ， xiang4 guo2 zhi1 di1 pin2 。
- jian1 du2 tian1 beng1 qi3 ， zhan1 wei1 sui4 zai4 chen2 。
- ting2 wei2 pian1 qi3 hu4 ， bo2 zhong4 miao3 huan2 jin4 。
- kui4 wei4 chi1 yi2 si3 ， jian4 ru2 hun2 dun1 yin2 。
- sui1 xu1 yao2 wei3 shou4 ， wan3 zhuan3 pu4 sai1 lin2 。
- yi3 tan4 qi1 chi2 jun4 ， you2 ju1 ji4 mo4 bin1 。
- tu3 feng1 chuan2 xi4 sui4 ， xin1 shi4 gou4 xiong1 tun2 。
- cheng2 guo1 zhou1 □ yuan2 ， ren2 yan1 cu4 ye3 jin1 。
- jia3 qiang2 tong1 jin4 yue4 ， shang1 fan1 che4 ou1 min3 。
- xi1 fu4 shou1 gu1 mi3 ， cun1 wa2 huo4 zhu2 xin1 。
- hui2 tou2 bo1 miao3 miao3 ， dong4 zu2 shi2 lin2 lin2 。
- zai4 jian4 lai2 chao2 yi3 ， pin2 wen2 ru4 shi4 yin2 。
- man3 lin2 chui2 xiao4 you4 ， dang1 mian4 zou3 jing1 jun1 。
- shui3 si4 chuan2 jiang1 jiu3 ， sha1 qin2 jian4 yu4 xun4 。
- wu2 xin1 cong2 lu4 lu4 ， ren4 zhi4 shou3 zhun1 zhun1 。
- zao3 zuo4 yong1 tao2 guan4 ， xiao1 mian2 du2 tan4 shen1 。
- ji1 chuang2 xian2 bi3 ge2 ， chuang1 you3 luan4 shu1 yun2 。
- jiu4 ge3 na4 zhi1 shu3 ， pin2 chui1 mo4 xu4 chen2 。
- wei4 chang2 you2 jing3 han4 ， kuang4 fu4 chu1 cheng2 yin1 。
- yi4 yi4 wei1 chang2 kui4 ， hun1 hun1 bing4 mu4 𥆧 。
- mei2 zheng1 yi1 bu2 yue4 ， zhang4 chu4 mian4 li2 cun1 。
- wei4 mian3 ji1 cai1 he4 ， tu2 xi1 que4 bi4 chun2 。
- su4 e2 qiu2 yu3 yue4 ， bi4 guan4 shi4 wei2 shen1 。
- ju4 shi2 kai1 san1 ya3 ， xi1 shui2 zhi3 yi4 qun1 。
- huan1 wu2 guan1 ju2 shi4 ， bing4 mian3 fu3 qu1 chen2 。
- bi4 lu4 shen1 cang2 zhuo1 ， wang4 ji1 du2 ren4 chun2 。
- yuan1 qing1 ji1 yue4 zhuo2 ， nu2 qiao4 shou4 qi2 lin2 。
- xia2 zhe2 lian2 cheng2 bao3 ， jing1 yi2 zhao4 xi2 zhen1 。
- ni2 pan2 yuan2 si4 ruo4 ， tu2 ye4 yan3 chao2 pin2 。
- ji1 chi2 qian1 jun1 juan4 ， gang1 cui1 bai3 lian4 bin1 。
- yun4 you1 yi2 qiao1 qiao1 ， chan2 fei4 geng4 yin2 yin2 。
- jian4 dou4 duo1 wen2 er3 ， quan2 jiao1 yu4 yu3 chun2 。
- yi3 gan1 zhong1 lü4 ya3 ， nan2 dou4 fu3 lei2 zhen4 。
- jin4 tan4 fei1 gu1 zhe3 ， hai2 cheng1 bei4 qian3 zhen1 。
- kan1 chi2 yan2 zi4 jie3 ， gu1 yi3 ming4 xiang1 xun2 。
- dun4 jue2 qiong2 tong1 wai4 ， shu1 jing1 de2 sang4 min3 。
- qi3 fan2 huai2 lu3 wen4 ， bing4 shuo1 wang4 qi2 bin1 。
- zi1 gong4 zhui1 sui2 ri4 ， shi2 feng2 wu4 jing3 chun1 。
- za2 hua1 ming2 pu3 yu3 ， xi4 cao3 ran3 jiao1 zhen3 。
- xiu4 yu3 lai2 chuan1 liu3 ， zhuang1 huan2 qu4 cai3 ping2 。
- hua4 chuan2 jiang1 fan4 fan4 ， tong2 gu3 ye3 yuan1 yuan1 。
- he2 ji4 juan4 sheng1 zhu3 ， wu2 jing1 xiu4 chu1 𪤚 。
- cong2 xuan1 cha2 zheng4 fa1 ， yang1 nuan3 dao4 chu1 yun2 。
- yuan3 qu4 xun2 fang1 jing4 ， xian2 liu2 zuo4 cui4 bin1 。
- xiao3 man2 liao2 dao3 ke1 ， du2 jian3 zan4 chui2 min2 。
- yan1 miao3 wen2 ti2 po4 ， sha1 ruan2 guo4 ji4 㺍 。
- dao4 gong1 pi1 gu3 jie2 ， seng1 ge2 ping2 diao1 dun4 。
- zhi4 ji4 can2 yu2 niao3 ， gui1 huai2 xie4 ming2 chun2 。
- shui2 lian2 qin2 zhu2 ke4 ， zi4 chi3 jin4 lei2 chen2 。
- xue2 yi4 ju1 zhou1 li3 ， wen2 ceng2 li4 zu3 xun2 。
- ceng2 cang1 qu1 bi3 bai4 ， ren4 yuan4 ti4 jing1 zhen1 。
- zhuang4 jie2 qing1 zong1 que4 ， qi2 cai2 li4 bian4 bin1 。
- fu4 hao2 chi1 zao3 hui4 ， shi1 mo4 sa3 pin2 lin2 。
- shi3 jiao3 ci2 chang3 sheng4 ， zheng1 chi2 xi1 gu1 lin2 。
- zhan4 liu2 zhi1 jing3 xian4 ， meng2 shou3 gan3 ta1 zun4 。
- yong3 si4 yao1 gui1 jue2 ， gong1 qi1 qu3 ding3 yin1 。
- xiang1 shu1 xian1 e4 mi2 ， sheng3 jian4 ban4 long2 xun2 。
- yi4 qie4 deng1 ting2 shi4 ， ming2 dao1 zhuo2 di4 chen2 。
- que1 yan2 qu1 zi3 bei4 ， bi4 jun4 bai4 cang1 yin2 。
- bian4 hua4 chu1 fei1 bi4 ， shan1 he2 que4 zai4 jun1 。
- san1 nian2 yu1 xuan3 diao4 ， yi2 ming4 jiu4 tao2 zhen1 。
- rong3 zhou4 si1 ling2 yu3 ， bei1 cai2 fu2 ruan3 min2 。
- shang4 liao2 fei1 sui4 ba4 ， tong2 lie4 yi4 chao1 xun2 。
- jie4 li4 pang2 wu2 yuan2 ， yin1 pai2 mi4 you3 yin2 。
- di1 fang2 sui1 shao3 gang4 ， kan3 ke3 yi4 duo1 xun4 。
- jiao3 yi3 neng2 shang1 yan4 ， fu2 reng2 wei4 fang4 lin2 。
- yu2 nian2 liu2 yi4 yu4 ， si4 hui4 feng4 yan2 yin1 。
- yang3 wen4 cang1 cang1 li3 ， nan2 qiong2 dang4 dang4 ren2 。
- liang2 tu2 jun1 wei4 pin4 ， bo2 ming4 wo3 fang1 yan1 。
- peng2 diao4 he2 dang1 fan3 ， lan2 quan2 zi4 ke3 ren4 。
- yao2 su1 tiao2 zhi3 shan4 ， chong1 shui4 gei3 zu1 min2 。
- ji4 ao4 qiu1 ming2 mai4 ， yi2 rong2 ye3 hao4 shen1 。
- tui4 cang2 shi1 li3 mi4 ， gui4 xian3 rang4 yan2 jun4 。
- nie4 ji4 san1 gao1 shi4 ， zhui1 kuang2 liu4 yi4 min2 。
- geng1 gao1 ying2 jiu3 shu2 ， qiao2 gu3 fang3 qin2 chun1 。
- ben3 tu3 feng1 hua1 fa2 ， zhu1 mao2 chu1 guo3 zhen1 。
- yuan2 zhong1 chi2 yao2 cha1 ， lin2 xia4 she4 ju1 min2 。
- zhi4 li3 peng2 qi2 yan4 ， fu2 sheng1 jun1 deng3 chun1 。
- wei4 gan1 juan1 fen4 tu3 ， suo3 xing4 ye4 si1 lun2 。
- nan2 mian4 tong2 yao2 yu3 ， yan2 lang2 ji2 fu3 shen1 。
- gu4 ying4 rong2 yi4 sou3 ， gu3 fu4 de2 hai2 chun2 。

## 注释

## 译文

## 赏析
