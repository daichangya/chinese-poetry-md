---
id: peng-gui-nian-shou-zhang-jing-yin
title: 寿张京尹
titlePinyin: shou4 zhang1 jing1 yin3
titleSlug: shou-zhang-jing-yin
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫岩天下志，勇决如百川。
- 一身扶三纲，百丑妬独妍。
- 南轩经世学，仰嗣千圣传。
- 匆匆造膝陈，众鸟惊虚弦。
- 油幢入楚泽，不复梦细旃。
- 公乘一节朝，遇合君适然。
- 物弛久必张，后美开诸先。
- 区区人力衰，今乃还其天。
- 夷夏早知名，家国嗟独贤。
- 用大力有余，入细心愈研。
- 三年尹王都，警柝清夜眠。
- 忠言出荷橐，妙斡天机旋。
- 反视班伯辈，但觉口语𫍽。
- 要知源流异，孰似周公前。
- 江湖秋已多，宇宙清无边。
- 气凝万类实，人亦体其全。
- 况是嵩降辰，谁颂舂容篇。
- 愿公如紫岩，而复得君专。
- 愿公如南轩，而享箕翼年。
- 赤手洗甲兵，黑头出貂蝉。
- 却从祝融峰，高处寻偓佺。

## 拼音
- zi3 yan2 tian1 xia4 zhi4 ， yong3 jue2 ru2 bai3 chuan1 。
- yi4 shen1 fu2 san1 gang1 ， bai3 chou3 du4 du2 yan2 。
- nan2 xuan1 jing1 shi4 xue2 ， yang3 si4 qian1 sheng4 chuan2 。
- cong1 cong1 zao4 xi1 chen2 ， zhong4 niao3 jing1 xu1 xian2 。
- you2 zhuang4 ru4 chu3 ze2 ， bu2 fu4 meng4 xi4 zhan1 。
- gong1 cheng2 yi4 jie2 chao2 ， yu4 he2 jun1 shi4 ran2 。
- wu4 chi2 jiu3 bi4 zhang1 ， hou4 mei3 kai1 zhu1 xian1 。
- qu1 qu1 ren2 li4 shuai1 ， jin1 nai3 hai2 qi2 tian1 。
- yi2 xia4 zao3 zhi1 ming2 ， jia1 guo2 jie1 du2 xian2 。
- yong4 da4 li4 you3 yu2 ， ru4 xi4 xin1 yu4 yan2 。
- san1 nian2 yin3 wang2 du1 ， jing3 tuo4 qing1 ye4 mian2 。
- zhong1 yan2 chu1 he2 tuo2 ， miao4 wo4 tian1 ji1 xuan2 。
- fan3 shi4 ban1 bo2 bei4 ， dan4 jue2 kou3 yu3 xuan1 。
- yao4 zhi1 yuan2 liu2 yi4 ， shu2 si4 zhou1 gong1 qian2 。
- jiang1 hu2 qiu1 yi3 duo1 ， yu3 zhou4 qing1 wu2 bian1 。
- qi4 ning2 wan4 lei4 shi2 ， ren2 yi4 ti3 qi2 quan2 。
- kuang4 shi4 song1 jiang4 chen2 ， shui2 song4 chong1 rong2 pian1 。
- yuan4 gong1 ru2 zi3 yan2 ， er2 fu4 de2 jun1 zhuan1 。
- yuan4 gong1 ru2 nan2 xuan1 ， er2 xiang3 ji1 yi4 nian2 。
- chi4 shou3 xi3 jia3 bing1 ， hei1 tou2 chu1 diao1 chan2 。
- que4 cong2 zhu4 rong2 feng1 ， gao1 chu4 xun2 wo4 quan2 。

## 注释

## 译文

## 赏析
