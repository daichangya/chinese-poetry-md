---
id: peng-gui-nian-song-fan-wen-shu-zhi-peng-zhou
title: 送范文叔知彭州
titlePinyin: song4 fan4 wen2 shu1 zhi1 peng2 zhou1
titleSlug: song-fan-wen-shu-zhi-peng-zhou
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾友范文叔，家世岷峨州。
- 忠纯自性分，耿耿明月秋。
- 朅来声利场，况与造物侔。
- 汲引如不及，不进不肯休。
- 酸咸性难齐，委曲能调柔。
- 一朝善类合，人亦多君谋。
- 或者以己量，谓君相比周。
- 在我亦何感，太空云自浮。
- 俄然动归兴，瞥去轻于鸥。
- 始知进退间，君子得自由。
- 圣主罗众俊，岩穴穷冥搜。
- 何以斗大州，著我第一流。
- 无人子思侧，殷勤为王留。
- 谬当豹尾间，对此诚包羞。
- 五马岂不贵，吾非为君筹。
- 君傥知我心，毋忘天下忧。

## 拼音
- wu2 you3 fan4 wen2 shu1 ， jia1 shi4 min2 e2 zhou1 。
- zhong1 chun2 zi4 xing4 fen1 ， geng3 geng3 ming2 yue4 qiu1 。
- qie4 lai2 sheng1 li4 chang3 ， kuang4 yu3 zao4 wu4 mou2 。
- ji2 yin3 ru2 bu4 ji2 ， bu2 jin4 bu4 ken3 xiu1 。
- suan1 xian2 xing4 nan2 qi2 ， wei3 qu1 neng2 tiao2 rou2 。
- yi4 chao2 shan4 lei4 he2 ， ren2 yi4 duo1 jun1 mou2 。
- huo4 zhe3 yi3 ji3 liang2 ， wei4 jun1 xiang1 bi3 zhou1 。
- zai4 wo3 yi4 he2 gan3 ， tai4 kong1 yun2 zi4 fu2 。
- e2 ran2 dong4 gui1 xing1 ， pie1 qu4 qing1 yu2 ou1 。
- shi3 zhi1 jin4 tui4 jian1 ， jun1 zi3 de2 zi4 you2 。
- sheng4 zhu3 luo2 zhong4 jun4 ， yan2 xue2 qiong2 ming2 sou1 。
- he2 yi3 dou4 da4 zhou1 ， zhu4 wo3 di4 yi1 liu2 。
- wu2 ren2 zi3 si1 ce4 ， yin1 qin2 wei4 wang2 liu2 。
- miu4 dang1 bao4 wei3 jian1 ， dui4 ci3 cheng2 bao1 xiu1 。
- wu3 ma3 qi3 bu2 gui4 ， wu2 fei1 wei4 jun1 chou2 。
- jun1 tang3 zhi1 wo3 xin1 ， wu2 wang4 tian1 xia4 you1 。

## 注释

## 译文

## 赏析
