---
id: peng-gui-nian-tong-chen-mi-jian-zhu-zhang-song-huang-shang-bo-shou-chang-zhou-shi-shu--dd3d5e28
title: 同陈秘监诸丈送黄商伯守常州石叔访守上饶会于艮山门张园以人生五马贵莫受二毛侵分韵得贵字
titlePinyin: tong2 chen2 mi4 jian1 zhu1 zhang4 song4 huang2 shang1 bo2 shou3 chang2 zhou1 shi2 shu1 fang3 shou3 shang4 rao2 hui4 yu2 gen4 shan1 men2 zhang1 yuan2 yi3 ren2 sheng1 wu3 ma3 gui4 mo4 shou4 er4 mao2 qin1 fen1 yun4 de2 gui4 zi4
titleSlug: tong-chen-mi-jian-zhu-zhang-song-huang-shang-bo-shou-chang-zhou-shi-shu--dd3d5e28
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惠山滋华池，玉山润百卉。
- 二贤竞出守，山水亦自慰。
- 人生别离难，朋旧走相谓。
- 尅期会南湖，肯托简书畏。
- 敬酌万石君，欲叹不敢忾。
- 愿如玉山高，物物饱生气。
- 又酌双井公，一举大白既。
- 愿如惠山清，滴滴濯腑胃。
- 择侯须择贤，无乃拔其汇。
- 帝城人欲入，竞进去乃贵。
- 谁无蝼蚁心，早去亦有味。
- 朝家急贤秋，人物欠经纬。
- 想当分符时，欲遣意犹未。
- 幸无疾其驱，有诏傥可暨。

## 拼音
- hui4 shan1 zi1 hua2 chi2 ， yu4 shan1 run4 bai3 hui4 。
- er4 xian2 jing4 chu1 shou3 ， shan1 shui3 yi4 zi4 wei4 。
- ren2 sheng1 bie2 li2 nan2 ， peng2 jiu4 zou3 xiang1 wei4 。
- kei1 qi1 hui4 nan2 hu2 ， ken3 tuo1 jian3 shu1 wei4 。
- jing4 zhuo2 wan4 shi2 jun1 ， yu4 tan4 bu4 gan3 kai4 。
- yuan4 ru2 yu4 shan1 gao1 ， wu4 wu4 bao3 sheng1 qi4 。
- you4 zhuo2 shuang1 jing3 gong1 ， yi4 ju3 da4 bai2 ji4 。
- yuan4 ru2 hui4 shan1 qing1 ， di1 di1 zhuo2 fu3 wei4 。
- ze2 hou2 xu1 ze2 xian2 ， wu2 nai3 ba2 qi2 hui4 。
- di4 cheng2 ren2 yu4 ru4 ， jing4 jin4 qu4 nai3 gui4 。
- shui2 wu2 lou2 yi3 xin1 ， zao3 qu4 yi4 you3 wei4 。
- chao2 jia1 ji2 xian2 qiu1 ， ren2 wu4 qian4 jing1 wei3 。
- xiang3 dang1 fen1 fu2 shi2 ， yu4 qian3 yi4 you2 wei4 。
- xing4 wu2 ji2 qi2 qu1 ， you3 zhao4 tang3 ke3 ji4 。

## 注释

## 译文

## 赏析
