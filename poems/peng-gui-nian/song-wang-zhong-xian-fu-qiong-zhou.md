---
id: peng-gui-nian-song-wang-zhong-xian-fu-qiong-zhou
title: 送王仲显赴琼州
titlePinyin: song4 wang2 zhong4 xian3 fu4 qiong2 zhou1
titleSlug: song-wang-zhong-xian-fu-qiong-zhou
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风猎猎搜离思，千山木叶飞东西，山声互答轰鼓鼙。
- 日影倒乱摩旌旗，琼山太守行赤帷，父老出饯相扶携。
- 把袂惜别车去迟，仙都散吏挈榼随，洗醆酌酒歌别离。
- 别离之歌歌声希，儿女子态不愿为，圣皇择守先南陲。
- 朱崖况复环生黎，黎山插天海四围，黎人出没如鬼魑。
- 凶鲸蚋集不可羁，无异生缚虎与罴，乃令错处海一涯。
- 一日万变藏几微，赵张缩手龚黄痴，良二千石非公谁。
- 公行南方易如归，公举南事易如携，向来盐䇲一局棋。
- 白黑纷乱杨朱岐，公能辨晰是与非，袖有长疏天下知。
- 口不可惜人可悲，鬼魑虎罴日夜伺，此时此事分安危。
- 想公再拜辞玉墀，睿意恳恻亦在兹，九重寄公万里师。
- 纷纷狱讼不足治，从驲遽听东南驰，定知召节封金泥。
- 不然盐䇲更畴咨，服岭以南公一夔。
- 与公离别歌此词，愧不以颂而以规。

## 拼音
- shuo4 feng1 lie4 lie4 sou1 li2 si1 ， qian1 shan1 mu4 ye4 fei1 dong1 xi1 ， shan1 sheng1 hu4 da2 hong1 gu3 pi2 。
- ri4 ying3 dao3 luan4 mo2 jing1 qi2 ， qiong2 shan1 tai4 shou3 xing2 chi4 wei2 ， fu4 lao3 chu1 jian4 xiang1 fu2 xie2 。
- ba3 mei4 xi1 bie2 che1 qu4 chi2 ， xian1 dou1 san4 li4 qie4 ke1 sui2 ， xi3 zhan3 zhuo2 jiu3 ge1 bie2 li2 。
- bie2 li2 zhi1 ge1 ge1 sheng1 xi1 ， er2 nü3 zi3 tai4 bu2 yuan4 wei4 ， sheng4 huang2 ze2 shou3 xian1 nan2 chui2 。
- zhu1 ya2 kuang4 fu4 huan2 sheng1 li2 ， li2 shan1 cha1 tian1 hai3 si4 wei2 ， li2 ren2 chu1 mo4 ru2 gui3 chi1 。
- xiong1 jing1 rui4 ji2 bu4 ke3 ji1 ， wu2 yi4 sheng1 fu4 hu3 yu3 pi2 ， nai3 ling4 cuo4 chu4 hai3 yi4 ya2 。
- yi2 ri4 wan4 bian4 cang2 ji3 wei1 ， zhao4 zhang1 suo1 shou3 gong1 huang2 chi1 ， liang2 er4 qian1 shi2 fei1 gong1 shui2 。
- gong1 xing2 nan2 fang1 yi4 ru2 gui1 ， gong1 ju3 nan2 shi4 yi4 ru2 xie2 ， xiang4 lai2 yan2 䇲 yi4 ju2 qi2 。
- bai2 hei1 fen1 luan4 yang2 zhu1 qi2 ， gong1 neng2 bian4 xi1 shi4 yu3 fei1 ， xiu4 you3 chang2 shu1 tian1 xia4 zhi1 。
- kou3 bu4 ke3 xi1 ren2 ke3 bei1 ， gui3 chi1 hu3 pi2 ri4 ye4 si4 ， ci3 shi2 ci3 shi4 fen1 an1 wei1 。
- xiang3 gong1 zai4 bai4 ci2 yu4 chi2 ， rui4 yi4 ken3 ce4 yi4 zai4 zi1 ， jiu3 chong2 ji4 gong1 wan4 li3 shi1 。
- fen1 fen1 yu4 song4 bu4 zu2 zhi4 ， cong2 ri4 ju4 ting1 dong1 nan2 chi2 ， ding4 zhi1 zhao4 jie2 feng1 jin1 ni2 。
- bu4 ran2 yan2 䇲 geng4 chou2 zi1 ， fu2 ling3 yi3 nan2 gong1 yi4 kui2 。
- yu3 gong1 li2 bie2 ge1 ci3 ci2 ， kui4 bu4 yi3 song4 er2 yi3 gui1 。

## 注释

## 译文

## 赏析
