---
id: peng-gui-nian-song-zhang-shao-qing-zhi-han-zhou-yong-han-zi-yun
title: 送张少卿知汉州用汉字韵
titlePinyin: song4 zhang1 shao3 qing1 zhi1 han4 zhou1 yong4 han4 zi4 yun4
titleSlug: song-zhang-shao-qing-zhi-han-zhou-yong-han-zi-yun
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家传张长公，直节可敬叹。
- 居官不取容，安有鄙夫患。
- 奏劾司马门，乃翁宁可犯。
- 惊跸当罚金，法令戒反汗。
- 奈何盗环人，使遭灭族难。
- 惟挚有父风，彼美渊明赞。
- 由来阴德深，云仍继名宦。
- 西州清河家，簪绂夸里闬。
- 我公翰墨英，蚤岁擢三馆。
- 立朝物望归，骎骎历华贯。
- 莼羹忽思归，周邦喜良翰。
- 三节歌皇华，风采肃廉按。
- 召归一再迁，卿月光有粲。
- 廷尉天下平，异论乃冰炭。
- 守道当守官，闻风志立懦。
- 分符复西归，顾忧宽宵旰。
- 广汉最繁丽，地望蜀郡冠。
- 房湖天下稀，公余可吟玩。
- 十顷玻璃风，和气来隔岸。
- 过家亦足荣，触热去不惮。
- 三世居此官，盛事闻见罕。
- 甘棠百年思，蔽芾阴更满。
- 少城我从公，转首岁六换。
- 人生一浮萍，谁料聚与散。
- 荒凉更寂寞，一笑得承款。
- 柬之宰相材，自是一好汉。
- 大手当调羹，先试五花判。
- 愿言坚晚节，功倍事则半。
- 衰病卧漳滨，尚念刘公干。

## 拼音
- jia1 chuan2 zhang1 chang2 gong1 ， zhi2 jie2 ke3 jing4 tan4 。
- ju1 guan1 bu4 qu3 rong2 ， an1 you3 bi3 fu1 huan4 。
- zou4 he2 si1 ma3 men2 ， nai3 weng1 ning4 ke3 fan4 。
- jing1 bi4 dang1 fa2 jin1 ， fa3 ling4 jie4 fan3 han4 。
- nai4 he2 dao4 huan2 ren2 ， shi3 zao1 mie4 zu2 nan2 。
- wei2 zhi4 you3 fu4 feng1 ， bi3 mei3 yuan1 ming2 zan4 。
- you2 lai2 yin1 de2 shen1 ， yun2 reng2 ji4 ming2 huan4 。
- xi1 zhou1 qing1 he2 jia1 ， zan1 fu2 kua1 li3 han4 。
- wo3 gong1 han4 mo4 ying1 ， zao3 sui4 zhuo2 san1 guan3 。
- li4 chao2 wu4 wang4 gui1 ， qin1 qin1 li4 hua2 guan4 。
- chun2 geng1 hu1 si1 gui1 ， zhou1 bang1 xi3 liang2 han4 。
- san1 jie2 ge1 huang2 hua2 ， feng1 cai3 su4 lian2 an4 。
- zhao4 gui1 yi1 zai4 qian1 ， qing1 yue4 guang1 you3 can4 。
- ting2 wei4 tian1 xia4 ping2 ， yi4 lun4 nai3 bing1 tan4 。
- shou3 dao4 dang1 shou3 guan1 ， wen2 feng1 zhi4 li4 nuo4 。
- fen1 fu2 fu4 xi1 gui1 ， gu4 you1 kuan1 xiao1 gan4 。
- guang3 han4 zui4 fan2 li4 ， di4 wang4 shu3 jun4 guan1 。
- fang2 hu2 tian1 xia4 xi1 ， gong1 yu2 ke3 yin2 wan2 。
- shi2 qing3 bo1 li2 feng1 ， he2 qi4 lai2 ge2 an4 。
- guo4 jia1 yi4 zu2 rong2 ， chu4 re4 qu4 bu2 dan4 。
- san1 shi4 ju1 ci3 guan1 ， sheng4 shi4 wen2 jian4 han3 。
- gan1 tang2 bai3 nian2 si1 ， bi4 fei4 yin1 geng4 man3 。
- shao3 cheng2 wo3 cong2 gong1 ， zhuan3 shou3 sui4 liu4 huan4 。
- ren2 sheng1 yi4 fu2 ping2 ， shui2 liao4 ju4 yu3 san4 。
- huang1 liang2 geng4 ji4 mo4 ， yi2 xiao4 de2 cheng2 kuan3 。
- jian3 zhi1 zai3 xiang4 cai2 ， zi4 shi4 yi4 hao3 han4 。
- da4 shou3 dang1 tiao2 geng1 ， xian1 shi4 wu3 hua1 pan4 。
- yuan4 yan2 jian1 wan3 jie2 ， gong1 bei4 shi4 ze2 ban4 。
- shuai1 bing4 wo4 zhang1 bin1 ， shang4 nian4 liu2 gong1 gan4 。

## 注释

## 译文

## 赏析
