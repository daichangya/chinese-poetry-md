---
id: peng-gui-nian-song-ren-shou-fu-yong-guan
title: 送任守赴邕管
titlePinyin: song4 ren4 shou3 fu4 yong1 guan3
titleSlug: song-ren-shou-fu-yong-guan
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻广南东西四十州，诸蛮错处如蚍蜉。
- 东州之蛮富珠贝，西州有马供群驺。
- 一从陇右失刍牧，万里山蹊来作足。
- 部分驿使视行厩，路远疲农输食粟。
- 边头给估不敢悭，内地供亿那得闲。
- 匹马中人五家产，岁入不足充军颁。
- 天子择侯严五管，横山之雄视方面。
- 大贤不合著炎方，一马直应劳远算。
- 往时此地惊智高，四海俶扰如抑搔。
- 要荒易动古所畏，况复立制争锥刀。
- 年来马质乱三物，廊庙谋深匹夫忽。
- 达官喜事失拊循，机矢铦矛变仓猝。
- 远利安蛮福及人，公行公行南中春。
- 一篇𬳶颂谁能写，足用爱民功到马。

## 拼音
- wu2 wen2 guang3 nan2 dong1 xi1 si4 shi2 zhou1 ， zhu1 man2 cuo4 chu4 ru2 pi2 fu2 。
- dong1 zhou1 zhi1 man2 fu4 zhu1 bei4 ， xi1 zhou1 you3 ma3 gong4 qun2 zou1 。
- yi4 cong2 long3 you4 shi1 chu2 mu4 ， wan4 li3 shan1 qi1 lai2 zuo4 zu2 。
- bu4 fen0 yi4 shi3 shi4 xing2 jiu4 ， lu4 yuan3 pi2 nong2 shu1 shi2 su4 。
- bian1 tou2 gei3 gu1 bu4 gan3 qian1 ， nei4 di4 gong4 yi4 na4 de2 xian2 。
- pi3 ma3 zhong1 ren2 wu3 jia1 chan3 ， sui4 ru4 bu4 zu2 chong1 jun1 ban1 。
- tian1 zi3 ze2 hou2 yan2 wu3 guan3 ， heng2 shan1 zhi1 xiong2 shi4 fang1 mian4 。
- da4 xian2 bu4 he2 zhu4 yan2 fang1 ， yi4 ma3 zhi2 ying4 lao2 yuan3 suan4 。
- wang3 shi2 ci3 di4 jing1 zhi4 gao1 ， si4 hai3 chu4 rao3 ru2 yi4 sao1 。
- yao4 huang1 yi4 dong4 gu3 suo3 wei4 ， kuang4 fu4 li4 zhi4 zheng1 zhui1 dao1 。
- nian2 lai2 ma3 zhi4 luan4 san1 wu4 ， lang2 miao4 mou2 shen1 pi3 fu1 hu1 。
- da2 guan1 xi3 shi4 shi1 fu3 xun2 ， ji1 shi3 xian1 mao2 bian4 cang1 cu4 。
- yuan3 li4 an1 man2 fu2 ji2 ren2 ， gong1 xing2 gong1 xing2 nan2 zhong1 chun1 。
- yi4 pian1 jiong1 song4 shui2 neng2 xie3 ， zu2 yong4 ai4 min2 gong1 dao4 ma3 。

## 注释

## 译文

## 赏析
