---
id: peng-gui-nian-bie-liu-si-bu-zi-cheng-fu-yue-zhou-cui
title: 别刘寺簿子澄赴岳州倅
titlePinyin: bie2 liu2 si4 bu4 zi0 cheng2 fu4 yue4 zhou1 cui4
titleSlug: bie-liu-si-bu-zi-cheng-fu-yue-zhou-cui
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新蝉鸣高柳，轻鸥弄晴川。
- 浮家作远游，触热岂所便。
- 武昌古都会，形胜两国肩。
- 貔貅杂民居，烽火照敌边。
- 朝廷重牧守，尤需治中贤。
- 君侯文章家，班马不敢先。
- 墨庄一种子，落实今几年。
- 瞠乎出其后，独得道学传。
- 诚身自孝悌，玩理潜天渊。
- 悠然静中春，汹汹风涛前。
- 四海满誉望，诸公争挽牵。
- 容台志不舒，别驾用未专。
- 去就抑何心，行可吾亦然。
- 余也沟渎质，误辱青黄妍。
- 工夫恳切切，习气犹拘挛。
- 居然作别离，欲别思绵绵。
- 归鸿几时来，江树底晚烟。

## 拼音
- xin1 chan2 ming2 gao1 liu3 ， qing1 ou1 nong4 qing2 chuan1 。
- fu2 jia1 zuo4 yuan3 you2 ， chu4 re4 qi3 suo3 bian4 。
- wu3 chang1 gu3 dou1 hui4 ， xing2 sheng4 liang3 guo2 jian1 。
- pi2 xiu1 za2 min2 ju1 ， feng1 huo3 zhao4 di2 bian1 。
- chao2 ting2 zhong4 mu4 shou3 ， you2 xu1 zhi4 zhong1 xian2 。
- jun1 hou2 wen2 zhang1 jia1 ， ban1 ma3 bu4 gan3 xian1 。
- mo4 zhuang1 yi4 zhong3 zi0 ， luo4 shi2 jin1 ji3 nian2 。
- cheng1 hu1 chu1 qi2 hou4 ， du2 de2 dao4 xue2 chuan2 。
- cheng2 shen1 zi4 xiao4 ti4 ， wan2 li3 qian2 tian1 yuan1 。
- you1 ran2 jing4 zhong1 chun1 ， xiong1 xiong1 feng1 tao1 qian2 。
- si4 hai3 man3 yu4 wang4 ， zhu1 gong1 zheng1 wan3 qian1 。
- rong2 tai2 zhi4 bu4 shu1 ， bie2 jia4 yong4 wei4 zhuan1 。
- qu4 jiu4 yi4 he2 xin1 ， xing2 ke3 wu2 yi4 ran2 。
- yu2 ye3 gou1 du2 zhi4 ， wu4 ru3 qing1 huang2 yan2 。
- gong1 fu1 ken3 qie4 qie4 ， xi2 qi4 you2 ju1 luan2 。
- ju1 ran2 zuo4 bie2 li2 ， yu4 bie2 si1 mian2 mian2 。
- gui1 hong2 ji3 shi2 lai2 ， jiang1 shu4 di3 wan3 yan1 。

## 注释

## 译文

## 赏析
