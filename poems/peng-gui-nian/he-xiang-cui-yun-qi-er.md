---
id: peng-gui-nian-he-xiang-cui-yun-qi-er
title: 和向倅韵  其二
titlePinyin: he2 xiang4 cui4 yun4     qi2 er4
titleSlug: he-xiang-cui-yun-qi-er
author: 彭龟年
authorPinyin: peng2 gui1 nian2
authorSlug: peng-gui-nian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今日若驭风，前日如负甑。
- 乘兴试一出，意到即为胜。
- 芗林有高人，能识未病证。
- 谈锋不可遏，勇若春笋迸。
- 美名戒多取，夫子无太横。
- 钟期不世出，谁作山水听。
- 人生具物则，天命我当定。
- 起居孰非真，寂灭岂是静。
- 毫厘不密察，天地失其正。
- 圣学有终始，谟训严于令。
- 穷理以致知，持敬乃成性。
- 倘从口耳学，莫救膏肓病。
- 大本若不立，宁论语未莹。
- 涂泽欲自妍，何以逃水镜。

## 拼音
- jin1 ri4 ruo4 yu4 feng1 ， qian2 ri4 ru2 fu4 zeng4 。
- cheng2 xing4 shi4 yi4 chu1 ， yi4 dao4 ji2 wei4 sheng4 。
- xiang1 lin2 you3 gao1 ren2 ， neng2 shi2 wei4 bing4 zheng4 。
- tan2 feng1 bu4 ke3 e4 ， yong3 ruo4 chun1 sun3 beng4 。
- mei3 ming2 jie4 duo1 qu3 ， fu1 zi3 wu2 tai4 heng2 。
- zhong1 qi1 bu2 shi4 chu1 ， shui2 zuo4 shan1 shui3 ting1 。
- ren2 sheng1 ju4 wu4 ze2 ， tian1 ming4 wo3 dang1 ding4 。
- qi3 ju1 shu2 fei1 zhen1 ， ji4 mie4 qi3 shi4 jing4 。
- hao2 li2 bu2 mi4 cha2 ， tian1 di4 shi1 qi2 zheng4 。
- sheng4 xue2 you3 zhong1 shi3 ， mo2 xun4 yan2 yu2 ling4 。
- qiong2 li3 yi3 zhi4 zhi1 ， chi2 jing4 nai3 cheng2 xing4 。
- tang3 cong2 kou3 er3 xue2 ， mo4 jiu4 gao1 huang1 bing4 。
- da4 ben3 ruo4 bu2 li4 ， ning2 lun2 yu3 wei4 ying2 。
- tu2 ze2 yu4 zi4 yan2 ， he2 yi3 tao2 shui3 jing4 。

## 注释

## 译文

## 赏析
