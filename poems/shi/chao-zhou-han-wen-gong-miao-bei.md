---
id: shi-chao-zhou-han-wen-gong-miao-bei
title: 潮州韩文公庙碑
titlePinyin: chao2 zhou1 han2 wen2 gong1 miao4 bei1
titleSlug: chao-zhou-han-wen-gong-miao-bei
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 匹夫而为百世师，一言而为天下法。是皆有以参天地之化，关盛衰之运，其生也有自来，其逝也有所为。故申、吕自岳降，傅说为列星，古今所传，不可诬也。孟子曰：“我善养吾浩然之气。”是气也，寓于寻常之中，而塞乎天地之间。卒然遇之，则王公失其贵，晋、楚失其富，良、平失其智，贲、育失其勇，仪、秦失其辩。是孰使之然哉？其必有不依形而立，不恃力而行，不待生而存，不随死而亡者矣。故在天为星辰，在地为河岳，幽则为鬼神，而明则复为人。此理之常，无足怪者。
- 自东汉以来，道丧文弊，异端并起，历唐贞观、开元之盛，辅以房、杜、姚、宋而不能救。独韩文公起布衣，谈笑而麾之，天下靡然从公，复归于正，盖三百年于此矣。文起八代之衰，而道济天下之溺；忠犯人主之怒，而勇夺三军之帅：此岂非参天地，关盛衰，浩然而独存者乎？
- 盖尝论天人之辨，以谓人无所不至，惟天不容伪。智可以欺王公，不可以欺豚鱼；力可以得天下，不可以得匹夫匹妇之心。故公之精诚，能开衡山之云，而不能回宪宗之惑；能驯鳄鱼之暴，而不能弭皇甫镈、李逢吉之谤；能信于南海之民，庙食百世，而不能使其身一日安于朝廷之上。盖公之所能者天也，其所不能者人也。
- 始潮人未知学，公命进士赵德为之师。自是潮之士，皆笃于文行，延及齐民，至于今，号称易治。信乎孔子之言，“君子学道则爱人，小人学道则易使”也。潮人之事公也，饮食必祭，水旱疾疫，凡有求必祷焉。而庙在刺史公堂之后，民以出入为艰。前太守欲请诸朝作新庙，不果。元佑五年，朝散郎王君涤来守是邦。凡所以养士治民者，一以公为师。民既悦服，则出令曰：“愿新公庙者，听！”民欢趋之，卜地于州城之南七里，期年而庙成。
- 或曰：“公去国万里，而谪于潮，不能一岁而归。没而有知，其不眷恋于潮也，审矣。”轼曰：“不然！公之神在天下者，如水之在地中，无所往而不在也。而潮人独信之深，思之至，焄蒿凄怆，若或见之。譬如凿井得泉，而曰水专在是，岂理也哉？”元丰七年，诏拜公昌黎伯，故榜曰：“昌黎伯韩文公之庙。”潮人请书其事于石，因作诗以遗之，使歌以祀公。其辞曰：“公昔骑龙白云乡，手抉云汉分天章，天孙为织云锦裳。飘然乘风来帝旁，下与浊世扫秕糠。西游咸池略扶桑，草木衣被昭回光。追逐李、杜参翱翔，汗流籍、湜走且僵，灭没倒影不能望。作书抵佛讥君王，要观南海窥衡湘，历舜九嶷吊英、皇。祝融先驱海若藏，约束蛟鳄如驱羊。钧天无人帝悲伤，讴吟下招遣巫阳。犦牲鸡卜羞我觞，于粲荔丹与蕉黄。公不少留我涕滂，翩然被发下大荒。”

## 拼音
- pi3 fu1 er2 wei4 bai3 shi4 shi1 ， yi4 yan2 er2 wei4 tian1 xia4 fa3 。 shi4 jie1 you3 yi3 can1 tian1 di4 zhi1 hua4 ， guan1 sheng4 shuai1 zhi1 yun4 ， qi2 sheng1 ye3 you3 zi4 lai2 ， qi2 shi4 ye3 you3 suo3 wei4 。 gu4 shen1 、 lü3 zi4 yue4 jiang4 ， fu4 shuo1 wei4 lie4 xing1 ， gu3 jin1 suo3 chuan2 ， bu4 ke3 wu1 ye3 。 meng4 zi3 yue1 ： “ wo3 shan4 yang3 wu2 hao4 ran2 zhi1 qi4 。 ” shi4 qi4 ye3 ， yu4 yu2 xun2 chang2 zhi1 zhong1 ， er2 sai1 hu1 tian1 di4 zhi1 jian1 。 zu2 ran2 yu4 zhi1 ， ze2 wang2 gong1 shi1 qi2 gui4 ， jin4 、 chu3 shi1 qi2 fu4 ， liang2 、 ping2 shi1 qi2 zhi4 ， ben1 、 yu4 shi1 qi2 yong3 ， yi2 、 qin2 shi1 qi2 bian4 。 shi4 shu2 shi3 zhi1 ran2 zai1 ？ qi2 bi4 you3 bu4 yi1 xing2 er2 li4 ， bu2 shi4 li4 er2 xing2 ， bu2 dai4 sheng1 er2 cun2 ， bu4 sui2 si3 er2 wang2 zhe3 yi3 。 gu4 zai4 tian1 wei4 xing1 chen2 ， zai4 di4 wei4 he2 yue4 ， you1 ze2 wei4 gui3 shen2 ， er2 ming2 ze2 fu4 wei4 ren2 。 ci3 li3 zhi1 chang2 ， wu2 zu2 guai4 zhe3 。
- zi4 dong1 han4 yi3 lai2 ， dao4 sang4 wen2 bi4 ， yi4 duan1 bing4 qi3 ， li4 tang2 zhen1 guan1 、 kai1 yuan2 zhi1 sheng4 ， fu3 yi3 fang2 、 du4 、 yao2 、 song4 er2 bu4 neng2 jiu4 。 du2 han2 wen2 gong1 qi3 bu4 yi1 ， tan2 xiao4 er2 hui1 zhi1 ， tian1 xia4 mi2 ran2 cong2 gong1 ， fu4 gui1 yu2 zheng4 ， gai4 san1 bai3 nian2 yu2 ci3 yi3 。 wen2 qi3 ba1 dai4 zhi1 shuai1 ， er2 dao4 ji4 tian1 xia4 zhi1 ni4 ； zhong1 fan4 ren2 zhu3 zhi1 nu4 ， er2 yong3 duo2 san1 jun1 zhi1 shuai4 ： ci3 qi3 fei1 can1 tian1 di4 ， guan1 sheng4 shuai1 ， hao4 ran2 er2 du2 cun2 zhe3 hu1 ？
- gai4 chang2 lun4 tian1 ren2 zhi1 bian4 ， yi3 wei4 ren2 wu2 suo3 bu2 zhi4 ， wei2 tian1 bu4 rong2 wei3 。 zhi4 ke3 yi3 qi1 wang2 gong1 ， bu4 ke3 yi3 qi1 tun2 yu2 ； li4 ke3 yi3 de2 tian1 xia4 ， bu4 ke3 yi3 de2 pi3 fu1 pi3 fu4 zhi1 xin1 。 gu4 gong1 zhi1 jing1 cheng2 ， neng2 kai1 heng2 shan1 zhi1 yun2 ， er2 bu4 neng2 hui2 xian4 zong1 zhi1 huo4 ； neng2 xun4 e4 yu2 zhi1 bao4 ， er2 bu4 neng2 mi3 huang2 fu3 bo2 、 li3 feng2 ji2 zhi1 bang4 ； neng2 xin4 yu2 nan2 hai3 zhi1 min2 ， miao4 shi2 bai3 shi4 ， er2 bu4 neng2 shi3 qi2 shen1 yi2 ri4 an1 yu2 chao2 ting2 zhi1 shang4 。 gai4 gong1 zhi1 suo3 neng2 zhe3 tian1 ye3 ， qi2 suo3 bu4 neng2 zhe3 ren2 ye3 。
- shi3 chao2 ren2 wei4 zhi1 xue2 ， gong1 ming4 jin4 shi4 zhao4 de2 wei4 zhi1 shi1 。 zi4 shi4 chao2 zhi1 shi4 ， jie1 du3 yu2 wen2 xing2 ， yan2 ji2 qi2 min2 ， zhi4 yu2 jin1 ， hao4 cheng1 yi4 zhi4 。 xin4 hu1 kong3 zi3 zhi1 yan2 ， “ jun1 zi3 xue2 dao4 ze2 ai4 ren2 ， xiao3 ren2 xue2 dao4 ze2 yi4 shi3 ” ye3 。 chao2 ren2 zhi1 shi4 gong1 ye3 ， yin3 shi2 bi4 ji4 ， shui3 han4 ji2 yi4 ， fan2 you3 qiu2 bi4 dao3 yan1 。 er2 miao4 zai4 ci4 shi3 gong1 tang2 zhi1 hou4 ， min2 yi3 chu1 ru4 wei4 jian1 。 qian2 tai4 shou3 yu4 qing3 zhu1 chao2 zuo4 xin1 miao4 ， bu4 guo3 。 yuan2 you4 wu3 nian2 ， chao2 san4 lang2 wang2 jun1 di2 lai2 shou3 shi4 bang1 。 fan2 suo3 yi3 yang3 shi4 zhi4 min2 zhe3 ， yi4 yi3 gong1 wei4 shi1 。 min2 ji4 yue4 fu2 ， ze2 chu1 ling4 yue1 ： “ yuan4 xin1 gong1 miao4 zhe3 ， ting1 ！ ” min2 huan1 qu1 zhi1 ， bu3 di4 yu2 zhou1 cheng2 zhi1 nan2 qi1 li3 ， qi1 nian2 er2 miao4 cheng2 。
- huo4 yue1 ： “ gong1 qu4 guo2 wan4 li3 ， er2 zhe2 yu2 chao2 ， bu4 neng2 yi2 sui4 er2 gui1 。 mei2 er2 you3 zhi1 ， qi2 bu2 juan4 lian4 yu2 chao2 ye3 ， shen3 yi3 。 ” shi4 yue1 ： “ bu4 ran2 ！ gong1 zhi1 shen2 zai4 tian1 xia4 zhe3 ， ru2 shui3 zhi1 zai4 di4 zhong1 ， wu2 suo3 wang3 er2 bu2 zai4 ye3 。 er2 chao2 ren2 du2 xin4 zhi1 shen1 ， si1 zhi1 zhi4 ， hun1 hao1 qi1 chuang4 ， ruo4 huo4 jian4 zhi1 。 pi4 ru2 zao2 jing3 de2 quan2 ， er2 yue1 shui3 zhuan1 zai4 shi4 ， qi3 li3 ye3 zai1 ？ ” yuan2 feng1 qi1 nian2 ， zhao4 bai4 gong1 chang1 li2 bo2 ， gu4 bang3 yue1 ： “ chang1 li2 bo2 han2 wen2 gong1 zhi1 miao4 。 ” chao2 ren2 qing3 shu1 qi2 shi4 yu2 shi2 ， yin1 zuo4 shi1 yi3 yi2 zhi1 ， shi3 ge1 yi3 si4 gong1 。 qi2 ci2 yue1 ： “ gong1 xi1 qi2 long2 bai2 yun2 xiang1 ， shou3 jue2 yun2 han4 fen1 tian1 zhang1 ， tian1 sun1 wei4 zhi1 yun2 jin3 shang0 。 piao1 ran2 cheng2 feng1 lai2 di4 pang2 ， xia4 yu3 zhuo2 shi4 sao3 bi3 kang1 。 xi1 you2 xian2 chi2 lüe4 fu2 sang1 ， cao3 mu4 yi1 bei4 zhao1 hui2 guang1 。 zhui1 zhu2 li3 、 du4 can1 ao2 xiang2 ， han4 liu2 ji2 、 shi2 zou3 qie3 jiang1 ， mie4 mei2 dao3 ying3 bu4 neng2 wang4 。 zuo4 shu1 di3 fo2 ji1 jun1 wang2 ， yao4 guan1 nan2 hai3 kui1 heng2 xiang1 ， li4 shun4 jiu3 yi2 diao4 ying1 、 huang2 。 zhu4 rong2 xian1 qu1 hai3 ruo4 cang2 ， yue1 shu4 jiao1 e4 ru2 qu1 yang2 。 jun1 tian1 wu2 ren2 di4 bei1 shang1 ， ou1 yin2 xia4 zhao1 qian3 wu1 yang2 。 bao4 sheng1 ji1 bu3 xiu1 wo3 shang1 ， yu2 can4 li4 dan1 yu3 jiao1 huang2 。 gong1 bu4 shao3 liu2 wo3 ti4 pang1 ， pian1 ran2 bei4 fa1 xia4 da4 huang1 。 ”

## 注释

## 译文

## 赏析
