---
id: shi-qi-jiao-zheng-lu-zhi-zou-yi-jin-yu-zha-zi
title: 乞校正陆贽奏议进御札子
titlePinyin: qi3 jiao4 zheng4 lu4 zhi4 zou4 yi4 jin4 yu4 zha2 zi3
titleSlug: qi-jiao-zheng-lu-zhi-zou-yi-jin-yu-zha-zi
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 臣等猥以空疏，备员讲读。圣明天纵，学问日新。臣等才有限而道无穷，心欲言而口不逮，以此自愧，莫知所为。
- 窃谓人臣之纳忠，譬如医者之用药，药虽进于医手，方多传于古人。若已经效于世间，不必皆从于己出。
- 伏见唐宰相陆贽，才本王佐，学为帝师。论深切于事情，言不离于道德。智如子房而文则过，辩如贾谊而术不疏，上以格君心之非，下以通天下之志。但其不幸，仕不遇时。德宗以苛刻为能，而贽谏之以忠厚；德宗以猜疑为术，而贽劝之以推诚；德宗好用兵，而贽以消兵为先；德宗好聚财，而贽以散财为急。至于用人听言之法，治边驭将之方，罪己以收人心，改过以应天道，去小人以除民患，惜名器以待有功，如此之流，未易悉数。可谓进苦口之乐石，针害身之膏肓。使德宗尽用其言，则贞观可得而复。
- 臣等每退自西阁，即私相告言，以陛下圣明，必喜贽议论。但使圣贤之相契，即如臣主之同时。昔冯唐论颇、牧之贤，则汉文为之太息；魏相条晁、董之对，则孝宣以致中兴。若陛下能自得师，莫若近取诸贽。夫六经三史，诸子百家，非无可观，皆足为治。但圣言幽远，末学支离，譬如山海之崇深，难以一二而推择。如贽之论，开卷了然。聚古今之精英，实治乱之龟鉴。臣等欲取其奏议，稍加校正，缮写进呈。愿陛下置之坐隅，如见贽面，反复熟读，如与贽言。必能发圣性之高明，成治功于岁月。臣等不胜区区之意，取进止。

## 拼音
- chen2 deng3 wei3 yi3 kong1 shu1 ， bei4 yuan2 jiang3 du2 。 sheng4 ming2 tian1 zong4 ， xue2 wen4 ri4 xin1 。 chen2 deng3 cai2 you3 xian4 er2 dao4 wu2 qiong2 ， xin1 yu4 yan2 er2 kou3 bu4 dai3 ， yi3 ci3 zi4 kui4 ， mo4 zhi1 suo3 wei4 。
- qie4 wei4 ren2 chen2 zhi1 na4 zhong1 ， pi4 ru2 yi1 zhe3 zhi1 yong4 yao4 ， yao4 sui1 jin4 yu2 yi1 shou3 ， fang1 duo1 chuan2 yu2 gu3 ren2 。 ruo4 yi3 jing1 xiao4 yu2 shi4 jian1 ， bu2 bi4 jie1 cong2 yu2 ji3 chu1 。
- fu2 jian4 tang2 zai3 xiang4 lu4 zhi4 ， cai2 ben3 wang2 zuo3 ， xue2 wei4 di4 shi1 。 lun4 shen1 qie4 yu2 shi4 qing2 ， yan2 bu4 li2 yu2 dao4 de2 。 zhi4 ru2 zi3 fang2 er2 wen2 ze2 guo4 ， bian4 ru2 jia3 yi4 er2 shu4 bu4 shu1 ， shang4 yi3 ge2 jun1 xin1 zhi1 fei1 ， xia4 yi3 tong1 tian1 xia4 zhi1 zhi4 。 dan4 qi2 bu2 xing4 ， shi4 bu2 yu4 shi2 。 de2 zong1 yi3 ke1 ke4 wei4 neng2 ， er2 zhi4 jian4 zhi1 yi3 zhong1 hou4 ； de2 zong1 yi3 cai1 yi2 wei4 shu4 ， er2 zhi4 quan4 zhi1 yi3 tui1 cheng2 ； de2 zong1 hao3 yong4 bing1 ， er2 zhi4 yi3 xiao1 bing1 wei4 xian1 ； de2 zong1 hao3 ju4 cai2 ， er2 zhi4 yi3 san4 cai2 wei4 ji2 。 zhi4 yu2 yong4 ren2 ting1 yan2 zhi1 fa3 ， zhi4 bian1 yu4 jiang1 zhi1 fang1 ， zui4 ji3 yi3 shou1 ren2 xin1 ， gai3 guo4 yi3 ying4 tian1 dao4 ， qu4 xiao3 ren2 yi3 chu2 min2 huan4 ， xi1 ming2 qi4 yi3 dai4 you3 gong1 ， ru2 ci3 zhi1 liu2 ， wei4 yi4 xi1 shu4 。 ke3 wei4 jin4 ku3 kou3 zhi1 le4 shi2 ， zhen1 hai4 shen1 zhi1 gao1 huang1 。 shi3 de2 zong1 jin4 yong4 qi2 yan2 ， ze2 zhen1 guan1 ke3 de2 er2 fu4 。
- chen2 deng3 mei3 tui4 zi4 xi1 ge2 ， ji2 si1 xiang1 gao4 yan2 ， yi3 bi4 xia4 sheng4 ming2 ， bi4 xi3 zhi4 yi4 lun4 。 dan4 shi3 sheng4 xian2 zhi1 xiang1 qi4 ， ji2 ru2 chen2 zhu3 zhi1 tong2 shi2 。 xi1 feng2 tang2 lun4 po1 、 mu4 zhi1 xian2 ， ze2 han4 wen2 wei4 zhi1 tai4 xi1 ； wei4 xiang1 tiao2 chao2 、 dong3 zhi1 dui4 ， ze2 xiao4 xuan1 yi3 zhi4 zhong1 xing1 。 ruo4 bi4 xia4 neng2 zi4 de2 shi1 ， mo4 ruo4 jin4 qu3 zhu1 zhi4 。 fu1 liu4 jing1 san1 shi3 ， zhu1 zi3 bai3 jia1 ， fei1 wu2 ke3 guan1 ， jie1 zu2 wei4 zhi4 。 dan4 sheng4 yan2 you1 yuan3 ， mo4 xue2 zhi1 li2 ， pi4 ru2 shan1 hai3 zhi1 chong2 shen1 ， nan2 yi3 yi1 er4 er2 tui1 ze2 。 ru2 zhi4 zhi1 lun4 ， kai1 juan4 liao3 ran2 。 ju4 gu3 jin1 zhi1 jing1 ying1 ， shi2 zhi4 luan4 zhi1 gui1 jian4 。 chen2 deng3 yu4 qu3 qi2 zou4 yi4 ， shao1 jia1 jiao4 zheng4 ， shan4 xie3 jin4 cheng2 。 yuan4 bi4 xia4 zhi4 zhi1 zuo4 yu2 ， ru2 jian4 zhi4 mian4 ， fan3 fu4 shu2 du2 ， ru2 yu3 zhi4 yan2 。 bi4 neng2 fa1 sheng4 xing4 zhi1 gao1 ming2 ， cheng2 zhi4 gong1 yu2 sui4 yue4 。 chen2 deng3 bu2 sheng4 qu1 qu1 zhi1 yi4 ， qu3 jin4 zhi3 。

## 注释

## 译文

## 赏析
