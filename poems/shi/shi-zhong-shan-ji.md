---
id: shi-shi-zhong-shan-ji
title: 石钟山记
titlePinyin: shi2 zhong1 shan1 ji4
titleSlug: shi-zhong-shan-ji
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 《水经》云：“彭蠡之口有石钟山焉。”郦元以为下临深潭，微风鼓浪，水石相搏，声如洪钟。是说也，人常疑之。今以钟磬置水中，虽大风浪不能鸣也，而况石乎！至唐李渤始访其遗踪，得双石于潭上，扣而聆之，南声函胡，北音清越，桴止响腾，余韵徐歇。自以为得之矣。然是说也，余尤疑之。石之铿然有声者，所在皆是也，而此独以钟名，何哉？
- 元丰七年六月丁丑，余自齐安舟行适临汝，而长子迈将赴饶之德兴尉，送之至湖口，因得观所谓石钟者。寺僧使小童持斧，于乱石间择其一二扣之，硿硿焉。余固笑而不信也。至莫夜月明，独与迈乘小舟，至绝壁下。大石侧立千尺，如猛兽奇鬼，森然欲搏人；而山上栖鹘，闻人声亦惊起，磔磔云霄间；又有若老人咳且笑于山谷中者，或曰此鹳鹤也。余方心动欲还，而大声发于水上，噌吰如钟鼓不绝。舟人大恐。徐而察之，则山下皆石穴罅，不知其浅深，微波入焉，涵淡澎湃而为此也。舟回至两山间，将入港口，有大石当中流，可坐百人，空中而多窍，与风水相吞吐，有窾坎镗鞳之声，与向之噌吰者相应，如乐作焉。因笑谓迈曰：“汝识之乎？噌吰者，周景王之无射也；窾坎镗鞳者，魏庄子之歌钟也。古之人不余欺也！”
- 事不目见耳闻，而臆断其有无，可乎？郦元之所见闻，殆与余同，而言之不详；士大夫终不肯以小舟夜泊绝壁之下，故莫能知；而渔工水师虽知而不能言。此世所以不传也。而陋者乃以斧斤考击而求之，自以为得其实。余是以记之，盖叹郦元之简，而笑李渤之陋也。

## 拼音
- 《 shui3 jing1 》 yun2 ： “ peng2 li2 zhi1 kou3 you3 shi2 zhong1 shan1 yan1 。 ” li4 yuan2 yi3 wei2 xia4 lin2 shen1 tan2 ， wei1 feng1 gu3 lang4 ， shui3 shi2 xiang1 bo2 ， sheng1 ru2 hong2 zhong1 。 shi4 shuo1 ye3 ， ren2 chang2 yi2 zhi1 。 jin1 yi3 zhong1 qing4 zhi4 shui3 zhong1 ， sui1 da4 feng1 lang4 bu4 neng2 ming2 ye3 ， er2 kuang4 shi2 hu1 ！ zhi4 tang2 li3 bo2 shi3 fang3 qi2 yi2 zong1 ， de2 shuang1 shi2 yu2 tan2 shang4 ， kou4 er2 ling2 zhi1 ， nan2 sheng1 han2 hu2 ， bei3 yin1 qing1 yue4 ， fu2 zhi3 xiang3 teng2 ， yu2 yun4 xu2 xie1 。 zi4 yi3 wei2 de2 zhi1 yi3 。 ran2 shi4 shuo1 ye3 ， yu2 you2 yi2 zhi1 。 shi2 zhi1 keng1 ran2 you3 sheng1 zhe3 ， suo3 zai4 jie1 shi4 ye3 ， er2 ci3 du2 yi3 zhong1 ming2 ， he2 zai1 ？
- yuan2 feng1 qi1 nian2 liu4 yue4 ding1 chou3 ， yu2 zi4 qi2 an1 zhou1 xing2 shi4 lin2 ru3 ， er2 zhang3 zi3 mai4 jiang1 fu4 rao2 zhi1 de2 xing1 wei4 ， song4 zhi1 zhi4 hu2 kou3 ， yin1 de2 guan1 suo3 wei4 shi2 zhong1 zhe3 。 si4 seng1 shi3 xiao3 tong2 chi2 fu3 ， yu2 luan4 shi2 jian1 ze2 qi2 yi1 er4 kou4 zhi1 ， kong1 kong1 yan1 。 yu2 gu4 xiao4 er2 bu2 xin4 ye3 。 zhi4 mo4 ye4 yue4 ming2 ， du2 yu3 mai4 cheng2 xiao3 zhou1 ， zhi4 jue2 bi4 xia4 。 da4 shi2 ce4 li4 qian1 chi3 ， ru2 meng3 shou4 qi2 gui3 ， sen1 ran2 yu4 bo2 ren2 ； er2 shan1 shang4 qi1 hu2 ， wen2 ren2 sheng1 yi4 jing1 qi3 ， zhe2 zhe2 yun2 xiao1 jian1 ； you4 you3 ruo4 lao3 ren2 hai1 qie3 xiao4 yu2 shan1 gu3 zhong1 zhe3 ， huo4 yue1 ci3 guan4 he4 ye3 。 yu2 fang1 xin1 dong4 yu4 hai2 ， er2 da4 sheng1 fa1 yu2 shui3 shang4 ， ceng1 hong2 ru2 zhong1 gu3 bu4 jue2 。 zhou1 ren2 da4 kong3 。 xu2 er2 cha2 zhi1 ， ze2 shan1 xia4 jie1 shi2 xue2 xia4 ， bu4 zhi1 qi2 qian3 shen1 ， wei1 bo1 ru4 yan1 ， han2 dan4 peng2 pai4 er2 wei4 ci3 ye3 。 zhou1 hui2 zhi4 liang3 shan1 jian1 ， jiang1 ru4 gang3 kou3 ， you3 da4 shi2 dang1 zhong1 liu2 ， ke3 zuo4 bai3 ren2 ， kong1 zhong1 er2 duo1 qiao4 ， yu3 feng1 shui3 xiang1 tun1 tu3 ， you3 kuan3 kan3 tang2 ta4 zhi1 sheng1 ， yu3 xiang4 zhi1 ceng1 hong2 zhe3 xiang1 ying4 ， ru2 le4 zuo4 yan1 。 yin1 xiao4 wei4 mai4 yue1 ： “ ru3 shi2 zhi1 hu1 ？ ceng1 hong2 zhe3 ， zhou1 jing3 wang2 zhi1 wu2 she4 ye3 ； kuan3 kan3 tang2 ta4 zhe3 ， wei4 zhuang1 zi3 zhi1 ge1 zhong1 ye3 。 gu3 zhi1 ren2 bu4 yu2 qi1 ye3 ！ ”
- shi4 bu2 mu4 jian4 er3 wen2 ， er2 yi4 duan4 qi2 you3 wu2 ， ke3 hu1 ？ li4 yuan2 zhi1 suo3 jian4 wen2 ， dai4 yu3 yu2 tong2 ， er2 yan2 zhi1 bu4 xiang2 ； shi4 da4 fu1 zhong1 bu4 ken3 yi3 xiao3 zhou1 ye4 bo2 jue2 bi4 zhi1 xia4 ， gu4 mo4 neng2 zhi1 ； er2 yu2 gong1 shui3 shi1 sui1 zhi1 er2 bu4 neng2 yan2 。 ci3 shi4 suo3 yi3 bu4 chuan2 ye3 。 er2 lou4 zhe3 nai3 yi3 fu3 jin1 kao3 ji1 er2 qiu2 zhi1 ， zi4 yi3 wei2 de2 qi2 shi2 。 yu2 shi4 yi3 ji4 zhi1 ， gai4 tan4 li4 yuan2 zhi1 jian3 ， er2 xiao4 li3 bo2 zhi1 lou4 ye3 。

## 注释

## 译文

## 赏析
