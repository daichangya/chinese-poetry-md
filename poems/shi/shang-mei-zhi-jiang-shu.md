---
id: shi-shang-mei-zhi-jiang-shu
title: 上梅直讲书
titlePinyin: shang4 mei2 zhi2 jiang3 shu1
titleSlug: shang-mei-zhi-jiang-shu
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 轼每读《诗》至《鸱枭》，读《书》至《君奭》，常窃悲周公之不遇。及观《史》，见孔子厄于陈、蔡之间，而弦歌之声不绝，颜渊、仲由之徒相与问答。夫子曰： “‘匪兕匪虎，率彼旷野’，吾道非邪，吾何为于此？”颜渊曰：“夫子之道至大，故天下莫能容。虽然，不容何病？不容然后见君子。”夫子油然而笑曰：“回，使尔多财，吾为尔宰。”夫天下虽不能容，而其徒自足以相乐如此。乃今知周公之富贵，有不如夫子之贫贱。夫以召公之贤，以管、蔡之亲而不知其心，则周公谁与乐其富贵?而夫子之所与共贫贱者，皆天下之贤才，则亦足与乐矣! 轼七、八岁时，始知读书，闻今天下有欧阳公者，其为人如古孟轲、韩愈之徒;而又有梅公者,从之游，而与之上下其议论。其后益壮，始能读其文词，想见其为人，意其飘然脱去世俗之乐,而自乐其乐也。方学为对偶声律之文，求斗升之禄，自度无以进见于诸公之间。来京师逾年，未尝窥其门。 今年春，天下之士,群至于礼部，执事与欧阳公实亲试之。诚不自意，获在第二。既而闻之，执事爱其文，以为有孟轲之风;而欧阳公亦以其能不为世俗之文也而取，是以在此。非左右为之先容，非亲旧为之请属，而向之十余年间，闻其名而不得见者，一朝为知己。退而思之，人不可以苟富贵，亦不可以徒贫贱。有大贤焉而为其徒，则亦足恃矣。苟其侥一时之幸，从车骑数十人，使闾巷小民,聚观而赞叹之，亦何以易此乐也。 《传》曰：“不怨天，不尤人。”盖“优哉游哉，可以卒岁”。执事名满天下，而位不过五品。其容色温然而不怒，其文章宽厚敦朴而无怨言，此必有所乐乎斯道也。轼愿与闻焉。

## 拼音
- shi4 mei3 du2 《 shi1 》 zhi4 《 chi1 xiao1 》 ， du2 《 shu1 》 zhi4 《 jun1 shi4 》 ， chang2 qie4 bei1 zhou1 gong1 zhi1 bu2 yu4 。 ji2 guan1 《 shi3 》 ， jian4 kong3 zi3 e4 yu2 chen2 、 cai4 zhi1 jian1 ， er2 xian2 ge1 zhi1 sheng1 bu4 jue2 ， yan2 yuan1 、 zhong4 you2 zhi1 tu2 xiang1 yu3 wen4 da2 。 fu1 zi3 yue1 ：   “ ‘ fei3 si4 fei3 hu3 ， lü4 bi3 kuang4 ye3 ’ ， wu2 dao4 fei1 xie2 ， wu2 he2 wei4 yu2 ci3 ？ ” yan2 yuan1 yue1 ： “ fu1 zi3 zhi1 dao4 zhi4 da4 ， gu4 tian1 xia4 mo4 neng2 rong2 。 sui1 ran2 ， bu4 rong2 he2 bing4 ？ bu4 rong2 ran2 hou4 jian4 jun1 zi3 。 ” fu1 zi3 you2 ran2 er2 xiao4 yue1 ： “ hui2 ， shi3 er3 duo1 cai2 ， wu2 wei4 er3 zai3 。 ” fu1 tian1 xia4 sui1 bu4 neng2 rong2 ， er2 qi2 tu2 zi4 zu2 yi3 xiang1 le4 ru2 ci3 。 nai3 jin1 zhi1 zhou1 gong1 zhi1 fu4 gui4 ， you3 bu4 ru2 fu1 zi3 zhi1 pin2 jian4 。 fu1 yi3 zhao4 gong1 zhi1 xian2 ， yi3 guan3 、 cai4 zhi1 qin1 er2 bu4 zhi1 qi2 xin1 ， ze2 zhou1 gong1 shui2 yu3 le4 qi2 fu4 gui4 ? er2 fu1 zi3 zhi1 suo3 yu3 gong4 pin2 jian4 zhe3 ， jie1 tian1 xia4 zhi1 xian2 cai2 ， ze2 yi4 zu2 yu3 le4 yi3 !   shi4 qi1 、 ba1 sui4 shi2 ， shi3 zhi1 du2 shu1 ， wen2 jin1 tian1 xia4 you3 ou1 yang2 gong1 zhe3 ， qi2 wei4 ren2 ru2 gu3 meng4 ke1 、 han2 yu4 zhi1 tu2 ; er2 you4 you3 mei2 gong1 zhe3 , cong2 zhi1 you2 ， er2 yu3 zhi1 shang4 xia4 qi2 yi4 lun4 。 qi2 hou4 yi4 zhuang4 ， shi3 neng2 du2 qi2 wen2 ci2 ， xiang3 jian4 qi2 wei4 ren2 ， yi4 qi2 piao1 ran2 tuo1 qu4 shi4 su2 zhi1 le4 , er2 zi4 le4 qi2 le4 ye3 。 fang1 xue2 wei4 dui4 ou3 sheng1 lü4 zhi1 wen2 ， qiu2 dou4 sheng1 zhi1 lu4 ， zi4 du4 wu2 yi3 jin4 jian4 yu2 zhu1 gong1 zhi1 jian1 。 lai2 jing1 shi1 yu2 nian2 ， wei4 chang2 kui1 qi2 men2 。   jin1 nian2 chun1 ， tian1 xia4 zhi1 shi4 , qun2 zhi4 yu2 li3 bu4 ， zhi2 shi4 yu3 ou1 yang2 gong1 shi2 qin1 shi4 zhi1 。 cheng2 bu2 zi4 yi4 ， huo4 zai4 di4 er4 。 ji4 er2 wen2 zhi1 ， zhi2 shi4 ai4 qi2 wen2 ， yi3 wei2 you3 meng4 ke1 zhi1 feng1 ; er2 ou1 yang2 gong1 yi4 yi3 qi2 neng2 bu2 wei4 shi4 su2 zhi1 wen2 ye3 er2 qu3 ， shi4 yi3 zai4 ci3 。 fei1 zuo3 you4 wei4 zhi1 xian1 rong2 ， fei1 qin1 jiu4 wei4 zhi1 qing3 shu3 ， er2 xiang4 zhi1 shi2 yu2 nian2 jian1 ， wen2 qi2 ming2 er2 bu4 de2 jian4 zhe3 ， yi4 chao2 wei4 zhi1 ji3 。 tui4 er2 si1 zhi1 ， ren2 bu4 ke3 yi3 gou3 fu4 gui4 ， yi4 bu4 ke3 yi3 tu2 pin2 jian4 。 you3 da4 xian2 yan1 er2 wei4 qi2 tu2 ， ze2 yi4 zu2 shi4 yi3 。 gou3 qi2 jiao3 yi4 shi2 zhi1 xing4 ， cong2 che1 qi2 shu4 shi2 ren2 ， shi3 lü2 xiang4 xiao3 min2 , ju4 guan1 er2 zan4 tan4 zhi1 ， yi4 he2 yi3 yi4 ci3 le4 ye3 。   《 chuan2 》 yue1 ： “ bu2 yuan4 tian1 ， bu4 you2 ren2 。 ” gai4 “ you1 zai1 you2 zai1 ， ke3 yi3 zu2 sui4 ” 。 zhi2 shi4 ming2 man3 tian1 xia4 ， er2 wei4 bu2 guo4 wu3 pin3 。 qi2 rong2 se4 wen1 ran2 er2 bu2 nu4 ， qi2 wen2 zhang1 kuan1 hou4 dun1 pu3 er2 wu2 yuan4 yan2 ， ci3 bi4 you3 suo3 le4 hu1 si1 dao4 ye3 。 shi4 yuan4 yu3 wen2 yan1 。

## 注释

## 译文

## 赏析
