---
id: shi-xing-shang-zhong-hou-zhi-zhi-lun
title: 刑赏忠厚之至论
titlePinyin: xing2 shang3 zhong1 hou4 zhi1 zhi4 lun4
titleSlug: xing-shang-zhong-hou-zhi-zhi-lun
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 尧、舜、禹、汤、文、武、成、康之际，何其爱民之深，忧民之切，而待天下以君子长者之道也。有一善，从而赏之，又从而咏歌嗟叹之，所以乐其始而勉其终。有一不善，从而罚之，又从而哀矜惩创之，所以弃其旧而开其新。故其吁俞之声，欢忻惨戚，见于虞、夏、商、周之书。成、康既没，穆王立，而周道始衰，然犹命其臣吕侯，而告之以祥刑。其言忧而不伤，威而不怒，慈爱而能断，恻然有哀怜无辜之心，故孔子犹有取焉。
- 《传》曰：“赏疑从与，所以广恩也；罚疑从去，所以慎刑也。当尧之时，皋陶为士。将杀人，皋陶曰“杀之”三，尧曰“宥之”三。故天下畏皋陶执法之坚，而乐尧用刑之宽。四岳曰“鲧可用”，尧曰“不可，鲧方命圮族”，既而曰“试之”。何尧之不听皋陶之杀人，而从四岳之用鲧也？然则圣人之意，盖亦可见矣。
- 《书》曰：“罪疑惟轻，功疑惟重。与其杀不辜，宁失不经。”呜呼，尽之矣。可以赏，可以无赏，赏之过乎仁；可以罚，可以无罚，罚之过乎义。过乎仁，不失为君子；过乎义，则流而入于忍人。故仁可过也，义不可过也。古者赏不以爵禄，刑不以刀锯。赏之以爵禄，是赏之道行于爵禄之所加，而不行于爵禄之所不加也。刑之以刀锯，是刑之威施于刀锯之所及，而不施于刀锯之所不及也。先王知天下之善不胜赏，而爵禄不足以劝也；知天下之恶不胜刑，而刀锯不足以裁也。是故疑则举而归之于仁，以君子长者之道待天下，使天下相率而归于君子长者之道。故曰：忠厚之至也。
- 《诗》曰：“君子如祉，乱庶遄已。君子如怒，乱庶遄沮。”夫君子之已乱，岂有异术哉？时其喜怒，而无失乎仁而已矣。《春秋》之义，立法贵严，而责人贵宽。因其褒贬之义，以制赏罚，亦忠厚之至也。

## 拼音
- yao2 、 shun4 、 yu3 、 tang1 、 wen2 、 wu3 、 cheng2 、 kang1 zhi1 ji4 ， he2 qi2 ai4 min2 zhi1 shen1 ， you1 min2 zhi1 qie4 ， er2 dai4 tian1 xia4 yi3 jun1 zi3 zhang3 zhe3 zhi1 dao4 ye3 。 you3 yi2 shan4 ， cong2 er2 shang3 zhi1 ， you4 cong2 er2 yong3 ge1 jie1 tan4 zhi1 ， suo3 yi3 le4 qi2 shi3 er2 mian3 qi2 zhong1 。 you3 yi2 bu2 shan4 ， cong2 er2 fa2 zhi1 ， you4 cong2 er2 ai1 jin1 cheng2 chuang4 zhi1 ， suo3 yi3 qi4 qi2 jiu4 er2 kai1 qi2 xin1 。 gu4 qi2 xu1 yu2 zhi1 sheng1 ， huan1 xin1 can3 qi1 ， jian4 yu2 yu2 、 xia4 、 shang1 、 zhou1 zhi1 shu1 。 cheng2 、 kang1 ji4 mei2 ， mu4 wang2 li4 ， er2 zhou1 dao4 shi3 shuai1 ， ran2 you2 ming4 qi2 chen2 lü3 hou2 ， er2 gao4 zhi1 yi3 xiang2 xing2 。 qi2 yan2 you1 er2 bu4 shang1 ， wei1 er2 bu2 nu4 ， ci2 ai4 er2 neng2 duan4 ， ce4 ran2 you3 ai1 lian2 wu2 gu1 zhi1 xin1 ， gu4 kong3 zi3 you2 you3 qu3 yan1 。
- 《 chuan2 》 yue1 ： “ shang3 yi2 cong2 yu3 ， suo3 yi3 guang3 en1 ye3 ； fa2 yi2 cong2 qu4 ， suo3 yi3 shen4 xing2 ye3 。 dang1 yao2 zhi1 shi2 ， gao1 tao2 wei4 shi4 。 jiang1 sha1 ren2 ， gao1 tao2 yue1 “ sha1 zhi1 ” san1 ， yao2 yue1 “ you4 zhi1 ” san1 。 gu4 tian1 xia4 wei4 gao1 tao2 zhi2 fa3 zhi1 jian1 ， er2 le4 yao2 yong4 xing2 zhi1 kuan1 。 si4 yue4 yue1 “ gun3 ke3 yong4 ” ， yao2 yue1 “ bu4 ke3 ， gun3 fang1 ming4 pi3 zu2 ” ， ji4 er2 yue1 “ shi4 zhi1 ” 。 he2 yao2 zhi1 bu4 ting1 gao1 tao2 zhi1 sha1 ren2 ， er2 cong2 si4 yue4 zhi1 yong4 gun3 ye3 ？ ran2 ze2 sheng4 ren2 zhi1 yi4 ， gai4 yi4 ke3 jian4 yi3 。
- 《 shu1 》 yue1 ： “ zui4 yi2 wei2 qing1 ， gong1 yi2 wei2 zhong4 。 yu3 qi2 sha1 bu4 gu1 ， ning2 shi1 bu4 jing1 。 ” wu1 hu1 ， jin4 zhi1 yi3 。 ke3 yi3 shang3 ， ke3 yi3 wu2 shang3 ， shang3 zhi1 guo4 hu1 ren2 ； ke3 yi3 fa2 ， ke3 yi3 wu2 fa2 ， fa2 zhi1 guo4 hu1 yi4 。 guo4 hu1 ren2 ， bu4 shi1 wei4 jun1 zi3 ； guo4 hu1 yi4 ， ze2 liu2 er2 ru4 yu2 ren3 ren2 。 gu4 ren2 ke3 guo4 ye3 ， yi4 bu4 ke3 guo4 ye3 。 gu3 zhe3 shang3 bu4 yi3 jue2 lu4 ， xing2 bu4 yi3 dao1 ju4 。 shang3 zhi1 yi3 jue2 lu4 ， shi4 shang3 zhi1 dao4 heng0 yu2 jue2 lu4 zhi1 suo3 jia1 ， er2 bu4 xing2 yu2 jue2 lu4 zhi1 suo3 bu4 jia1 ye3 。 xing2 zhi1 yi3 dao1 ju4 ， shi4 xing2 zhi1 wei1 shi1 yu2 dao1 ju4 zhi1 suo3 ji2 ， er2 bu4 shi1 yu2 dao1 ju4 zhi1 suo3 bu4 ji2 ye3 。 xian1 wang2 zhi1 tian1 xia4 zhi1 shan4 bu2 sheng4 shang3 ， er2 jue2 lu4 bu4 zu2 yi3 quan4 ye3 ； zhi1 tian1 xia4 zhi1 e4 bu2 sheng4 xing2 ， er2 dao1 ju4 bu4 zu2 yi3 cai2 ye3 。 shi4 gu4 yi2 ze2 ju3 er2 gui1 zhi1 yu2 ren2 ， yi3 jun1 zi3 zhang3 zhe3 zhi1 dao4 dai4 tian1 xia4 ， shi3 tian1 xia4 xiang1 shuai4 er2 gui1 yu2 jun1 zi3 zhang3 zhe3 zhi1 dao4 。 gu4 yue1 ： zhong1 hou4 zhi1 zhi4 ye3 。
- 《 shi1 》 yue1 ： “ jun1 zi3 ru2 zhi3 ， luan4 shu4 chuan2 yi3 。 jun1 zi3 ru2 nu4 ， luan4 shu4 chuan2 ju3 。 ” fu1 jun1 zi3 zhi1 yi3 luan4 ， qi3 you3 yi4 shu4 zai1 ？ shi2 qi2 xi3 nu4 ， er2 wu2 shi1 hu1 ren2 er2 yi3 yi3 。 《 chun1 qiu1 》 zhi1 yi4 ， li4 fa3 gui4 yan2 ， er2 ze2 ren2 gui4 kuan1 。 yin1 qi2 bao1 bian3 zhi1 yi4 ， yi3 zhi4 shang3 fa2 ， yi4 zhong1 hou4 zhi1 zhi4 ye3 。

## 注释

## 译文

## 赏析
