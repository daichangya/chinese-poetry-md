---
id: shi-qian-chi-bi-fu
title: 前赤壁赋
titlePinyin: qian2 chi4 bi4 fu4
titleSlug: qian-chi-bi-fu
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。(冯 通：凭)
- 于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。
- 苏子愀然，正襟危坐，而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长 江之无穷。挟飞仙以遨游，抱明月而长终。知不可乎骤得，托遗响于悲风。”
- 苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”(共适 一作：共食)
- 客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。

## 拼音
- ren2 xu1 zhi1 qiu1 ， qi1 yue4 ji4 wang4 ， su1 zi3 yu3 ke4 fan4 zhou1 you2 yu2 chi4 bi4 zhi1 xia4 。 qing1 feng1 xu2 lai2 ， shui3 bo1 bu4 xing1 。 ju3 jiu3 shu3 ke4 ， song4 ming2 yue4 zhi1 shi1 ， ge1 yao3 tiao3 zhi1 zhang1 。 shao3 yan1 ， yue4 chu1 yu2 dong1 shan1 zhi1 shang4 ， pai2 huai2 yu2 dou4 niu2 zhi1 jian1 。 bai2 lu4 heng2 jiang1 ， shui3 guang1 jie1 tian1 。 zong4 yi4 wei3 zhi1 suo3 ru2 ， ling2 wan4 qing3 zhi1 mang2 ran2 。 hao4 hao4 hu1 ru2 feng2 xu1 yu4 feng1 ， er2 bu4 zhi1 qi2 suo3 zhi3 ； piao1 piao1 hu1 ru2 yi2 shi4 du2 li4 ， yu3 hua4 er2 deng1 xian1 。 ( feng2   tong1 ： ping2 )
- yu2 shi4 yin3 jiu3 le4 shen4 ， kou4 xian2 er2 ge1 zhi1 。 ge1 yue1 ： “ gui4 zhao4 xi1 lan2 jiang3 ， ji1 kong1 ming2 xi1 su4 liu2 guang1 。 miao3 miao3 xi1 yu3 huai2 ， wang4 mei3 ren2 xi1 tian1 yi4 fang1 。 ” ke4 you3 chui1 dong4 xiao1 zhe3 ， yi3 ge1 er2 he2 zhi1 。 qi2 sheng1 wu1 wu1 ran2 ， ru2 yuan4 ru2 mu4 ， ru2 qi4 ru2 su4 ； yu2 yin1 niao3 niao3 ， bu4 jue2 ru2 lü3 。 wu3 you1 he4 zhi1 qian2 jiao1 ， qi4 gu1 zhou1 zhi1 li2 fu4 。
- su1 zi3 qiao3 ran2 ， zheng4 jin1 wei1 zuo4 ， er2 wen4 ke4 yue1 ： “ he2 wei4 qi2 ran2 ye3 ？ ” ke4 yue1 ： “ ‘ yue4 ming2 xing1 xi1 ， wu1 que4 nan2 fei1 。 ’ ci3 fei1 cao2 meng4 de2 zhi1 shi1 hu1 ？ xi1 wang4 xia4 kou3 ， dong1 wang4 wu3 chang1 ， shan1 chuan1 xiang1 miu4 ， yu4 hu1 cang1 cang1 ， ci3 fei1 meng4 de2 zhi1 kun4 yu2 zhou1 lang2 zhe3 hu1 ？ fang1 qi2 po4 jing1 zhou1 ， xia4 jiang1 ling2 ， shun4 liu2 er2 dong1 ye3 ， zhu2 lu2 qian1 li3 ， jing1 qi2 bi4 kong1 ， shai1 jiu3 lin2 jiang1 ， heng2 shuo4 fu4 shi1 ， gu4 yi2 shi4 zhi1 xiong2 ye3 ， er2 jin1 an1 zai4 zai1 ？ kuang4 wu2 yu3 zi3 yu2 qiao2 yu2 jiang1 zhu3 zhi1 shang4 ， lü3 yu2 xia1 er2 you3 mi2 lu4 ， jia4 yi2 ye4 zhi1 pian1 zhou1 ， ju3 pao2 zun1 yi3 xiang1 shu3 。 ji4 fu2 you2 yu2 tian1 di4 ， miao3 cang1 hai3 zhi1 yi2 su4 。 ai1 wu2 sheng1 zhi1 xu1 yu2 ， xian4 chang2   jiang1 zhi1 wu2 qiong2 。 xie2 fei1 xian1 yi3 ao2 you2 ， bao4 ming2 yue4 er2 chang2 zhong1 。 zhi1 bu4 ke3 hu1 zhou4 de2 ， tuo1 yi2 xiang3 yu2 bei1 feng1 。 ”
- su1 zi3 yue1 ： “ ke4 yi4 zhi1 fu1 shui3 yu3 yue4 hu1 ？ shi4 zhe3 ru2 si1 ， er2 wei4 chang2 wang3 ye3 ； ying2 xu1 zhe3 ru2 bi3 ， er2 zu2 mo4 xiao1 chang2 ye3 。 gai4 jiang1 zi4 qi2 bian4 zhe3 er2 guan1 zhi1 ， ze2 tian1 di4 ceng2 bu4 neng2 yi3 yi2 shun4 ； zi4 qi2 bu2 bian4 zhe3 er2 guan1 zhi1 ， ze2 wu4 yu3 wo3 jie1 wu2 jin4 ye3 ， er2 you4 he2 xian4 hu1 ！ qie3 fu1 tian1 di4 zhi1 jian1 ， wu4 ge4 you3 zhu3 ， gou3 fei1 wu2 zhi1 suo3 you3 ， sui1 yi4 hao2 er2 mo4 qu3 。 wei2 jiang1 shang4 zhi1 qing1 feng1 ， yu3 shan1 jian1 zhi1 ming2 yue4 ， er3 de2 zhi1 er2 wei4 sheng1 ， mu4 yu4 zhi1 er2 cheng2 se4 ， qu3 zhi1 wu2 jin4 ， yong4 zhi1 bu4 jie2 。 shi4 zao4 wu4 zhe3 zhi1 wu2 jin4 cang2 ye3 ， er2 wu2 yu3 zi3 zhi1 suo3 gong4 shi4 。 ” ( gong4 shi4   yi2 zuo4 ： gong4 shi2 )
- ke4 xi3 er2 xiao4 ， xi3 zhan3 geng4 zhuo2 。 yao2 he2 ji4 jin4 ， bei1 pan2 lang2 ji2 。 xiang1 yu3 zhen3 jie4 hu1 zhou1 zhong1 ， bu4 zhi1 dong1 fang1 zhi1 ji4 bai2 。

## 注释

## 译文

## 赏析
