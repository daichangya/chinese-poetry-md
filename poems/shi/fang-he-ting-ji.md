---
id: shi-fang-he-ting-ji
title: 放鹤亭记
titlePinyin: fang4 he4 ting2 ji4
titleSlug: fang-he-ting-ji
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 熙宁十年秋，彭城大水。云龙山人张君之草堂，水及其半扉。明年春，水落，迁于故居之东，东山之麓。升高而望，得异境焉，作亭于其上。彭城之山，冈岭四合，隐然如大环，独缺其西一面，而山人之亭，适当其缺。春夏之交，草木际天；秋冬雪月，千里一色；风雨晦明之间，俯仰百变。
- 山人有二鹤，甚驯而善飞，旦则望西山之缺而放焉，纵其所如,或立于陂(bēi)田，或翔于云表；暮则傃东山而归。故名之曰“放鹤亭”。
- 郡守苏轼，时从宾佐僚吏往见山人，饮酒于斯亭而乐之。挹山人而告之曰：“子知隐居之乐乎？虽南面之君，未可与易也。《易》曰：‘鸣鹤在阴，其子和之。’ 《诗》曰：‘鹤鸣于九皋，声闻于天。’盖其为物，清远闲放，超然于尘埃之外，故《易》《诗》人以比贤人君子。隐德之士，狎而玩之，宜若有益而无损者；然卫懿公好鹤则亡其国。周公作《酒诰》，卫武公作《抑戒》，以为荒惑败乱，无若酒者；而刘伶、阮籍之徒，以此全其真而名后世。嗟夫！南面之君，虽清远闲放如鹤者，犹不得好，好之则亡其国；而山林遁世之士，虽荒惑败乱如酒者，犹不能为害，而况于鹤乎？由此观之，其为乐未可以同日而语也。”山人忻然而笑曰：“有是哉！”乃作放鹤、招鹤之歌曰：
- 鹤飞去兮西山之缺，高翔而下览兮择所适。翻然敛翼，宛将集兮，忽何所见，矫然而复击。独终日于涧谷之间兮，啄苍苔而履白石。
- 鹤归来兮，东山之阴。其下有人兮，黄冠草屦，葛衣而鼓琴。躬耕而食兮，其余以汝饱。归来归来兮，西山不可以久留。
- 元丰元年十一月初八日记 《放鹤亭记》。

## 拼音
- xi1 ning2 shi2 nian2 qiu1 ， peng2 cheng2 da4 shui3 。 yun2 long2 shan1 ren2 zhang1 jun1 zhi1 cao3 tang2 ， shui3 ji2 qi2 ban4 fei1 。 ming2 nian2 chun1 ， shui3 luo4 ， qian1 yu2 gu4 ju1 zhi1 dong1 ， dong1 shan1 zhi1 lu4 。 sheng1 gao1 er2 wang4 ， de2 yi4 jing4 yan1 ， zuo4 ting2 yu2 qi2 shang4 。 peng2 cheng2 zhi1 shan1 ， gang1 ling3 si4 he2 ， yin3 ran2 ru2 da4 huan2 ， du2 que1 qi2 xi1 yi2 mian4 ， er2 shan1 ren2 zhi1 ting2 ， shi4 dang4 qi2 que1 。 chun1 xia4 zhi1 jiao1 ， cao3 mu4 ji4 tian1 ； qiu1 dong1 xue3 yue4 ， qian1 li3 yi2 se4 ； feng1 yu3 hui4 ming2 zhi1 jian1 ， fu3 yang3 bai3 bian4 。
- shan1 ren2 you3 er4 he4 ， shen4 xun4 er2 shan4 fei1 ， dan4 ze2 wang4 xi1 shan1 zhi1 que1 er2 fang4 yan1 ， zong4 qi2 suo3 ru2 , huo4 li4 yu2 bei1 ( b ē i ) tian2 ， huo4 xiang2 yu2 yun2 biao3 ； mu4 ze2 su4 dong1 shan1 er2 gui1 。 gu4 ming2 zhi1 yue1 “ fang4 he4 ting2 ” 。
- jun4 shou3 su1 shi4 ， shi2 cong2 bin1 zuo3 liao2 li4 wang3 jian4 shan1 ren2 ， yin3 jiu3 yu2 si1 ting2 er2 le4 zhi1 。 yi4 shan1 ren2 er2 gao4 zhi1 yue1 ： “ zi3 zhi1 yin3 ju1 zhi1 le4 hu1 ？ sui1 nan2 mian4 zhi1 jun1 ， wei4 ke3 yu3 yi4 ye3 。 《 yi4 》 yue1 ： ‘ ming2 he4 zai4 yin1 ， qi2 zi3 he2 zhi1 。 ’   《 shi1 》 yue1 ： ‘ he4 ming2 yu2 jiu3 gao1 ， sheng1 wen2 yu2 tian1 。 ’ gai4 qi2 wei4 wu4 ， qing1 yuan3 xian2 fang4 ， chao1 ran2 yu2 chen2 ai1 zhi1 wai4 ， gu4 《 yi4 》 《 shi1 》 ren2 yi3 bi3 xian2 ren2 jun1 zi3 。 yin3 de2 zhi1 shi4 ， xia2 er2 wan2 zhi1 ， yi2 ruo4 you3 yi4 er2 wu2 sun3 zhe3 ； ran2 wei4 yi4 gong1 hao3 he4 ze2 wang2 qi2 guo2 。 zhou1 gong1 zuo4 《 jiu3 gao4 》 ， wei4 wu3 gong1 zuo4 《 yi4 jie4 》 ， yi3 wei2 huang1 huo4 bai4 luan4 ， wu2 ruo4 jiu3 zhe3 ； er2 liu2 ling2 、 ruan3 ji2 zhi1 tu2 ， yi3 ci3 quan2 qi2 zhen1 er2 ming2 hou4 shi4 。 jie1 fu1 ！ nan2 mian4 zhi1 jun1 ， sui1 qing1 yuan3 xian2 fang4 ru2 he4 zhe3 ， you2 bu4 de2 hao3 ， hao3 zhi1 ze2 wang2 qi2 guo2 ； er2 shan1 lin2 dun4 shi4 zhi1 shi4 ， sui1 huang1 huo4 bai4 luan4 ru2 jiu3 zhe3 ， you2 bu4 neng2 wei2 hai4 ， er2 kuang4 yu2 he4 hu1 ？ you2 ci3 guan1 zhi1 ， qi2 wei4 le4 wei4 ke3 yi3 tong2 ri4 er2 yu3 ye3 。 ” shan1 ren2 xin1 ran2 er2 xiao4 yue1 ： “ you3 shi4 zai1 ！ ” nai3 zuo4 fang4 he4 、 zhao1 he4 zhi1 ge1 yue1 ：
- he4 fei1 qu4 xi1 xi1 shan1 zhi1 que1 ， gao1 xiang2 er2 xia4 lan3 xi1 ze2 suo3 shi4 。 fan1 ran2 lian3 yi4 ， wan3 jiang1 ji2 xi1 ， hu1 he2 suo3 jian4 ， jiao3 ran2 er2 fu4 ji1 。 du2 zhong1 ri4 yu2 jian4 gu3 zhi1 jian1 xi1 ， zhuo2 cang1 tai2 er2 lü3 bai2 shi2 。
- he4 gui1 lai2 xi1 ， dong1 shan1 zhi1 yin1 。 qi2 xia4 you3 ren2 xi1 ， huang2 guan1 cao3 ju4 ， ge3 yi1 er2 gu3 qin2 。 gong1 geng1 er2 shi2 xi1 ， qi2 yu2 yi3 ru3 bao3 。 gui1 lai2 gui1 lai2 xi1 ， xi1 shan1 bu4 ke3 yi3 jiu3 liu2 。
- yuan2 feng1 yuan2 nian2 shi2 yi1 yue4 chu1 ba1 ri4 ji4   《 fang4 he4 ting2 ji4 》 。

## 注释

## 译文

## 赏析
