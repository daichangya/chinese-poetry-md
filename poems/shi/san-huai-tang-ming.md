---
id: shi-san-huai-tang-ming
title: 三槐堂铭
titlePinyin: san1 huai2 tang2 ming2
titleSlug: san-huai-tang-ming
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 天可必乎？贤者不必贵，仁者不必寿。天不可必乎？仁者必有后。二者将安取衷哉？吾闻之申包胥曰：“人定者胜天，天定亦能胜人。”世之论天者，皆不待其定而求之，故以天为茫茫。善者以怠，恶者以肆。盗跖之寿，孔、颜之厄，此皆天之未定者也。松柏生于山林，其始也，困于蓬蒿，厄于牛羊；而其终也，贯四时、阅千岁而不改者，其天定也。善恶之报，至于子孙，则其定也久矣。吾以所见所闻考之，而其可必也审矣。
- 国之将兴，必有世德之臣，厚施而不食其报，然后其子孙能与守文太平之主、共天下之福。故兵部侍郎晋国王公，显于汉、周之际，历事太祖、太宗，文武忠孝，天下望以为相，而公卒以直道不容于时。盖尝手植三槐于庭，曰：“吾子孙必有为三公者。”已而其子魏国文正公，相真宗皇帝于景德、祥符之间，朝廷清明，天下无事之时，享其福禄荣名者十有八年。今夫寓物于人，明日而取之，有得有否；而晋公修德于身，责报于天，取必于数十年之后，如持左契，交手相付。吾是以知天之果可必也。
- 吾不及见魏公，而见其子懿敏公，以直谏事仁宗皇帝，出入侍从将帅三十余年，位不满其德。天将复兴王氏也欤！何其子孙之多贤也？世有以晋公比李栖筠者，其雄才直气，真不相上下。而栖筠之子吉甫，其孙德裕，功名富贵，略与王氏等；而忠恕仁厚，不及魏公父子。由此观之，王氏之福盖未艾也。
- 懿敏公之子巩与吾游，好德而文，以世其家，吾以是铭之。铭曰：
- “呜呼休哉！魏公之业，与槐俱萌；封植之勤，必世乃成。既相真宗，四方砥平。归视其家，槐阴满庭。吾侪小人，朝不及夕，相时射利，皇恤厥德？庶几侥幸，不种而获。不有君子，其何能国？王城之东，晋公所庐；郁郁三槐，惟德之符。呜呼休哉！

## 拼音
- tian1 ke3 bi4 hu1 ？ xian2 zhe3 bu2 bi4 gui4 ， ren2 zhe3 bu2 bi4 shou4 。 tian1 bu4 ke3 bi4 hu1 ？ ren2 zhe3 bi4 you3 hou4 。 er4 zhe3 jiang1 an1 qu3 zhong1 zai1 ？ wu2 wen2 zhi1 shen1 bao1 xu1 yue1 ： “ ren2 ding4 zhe3 sheng4 tian1 ， tian1 ding4 yi4 neng2 sheng4 ren2 。 ” shi4 zhi1 lun4 tian1 zhe3 ， jie1 bu2 dai4 qi2 ding4 er2 qiu2 zhi1 ， gu4 yi3 tian1 wei4 mang2 mang2 。 shan4 zhe3 yi3 dai4 ， e4 zhe3 yi3 si4 。 dao4 zhi2 zhi1 shou4 ， kong3 、 yan2 zhi1 e4 ， ci3 jie1 tian1 zhi1 wei4 ding4 zhe3 ye3 。 song1 bai3 sheng1 yu2 shan1 lin2 ， qi2 shi3 ye3 ， kun4 yu2 peng2 hao1 ， e4 yu2 niu2 yang2 ； er2 qi2 zhong1 ye3 ， guan4 si4 shi2 、 yue4 qian1 sui4 er2 bu4 gai3 zhe3 ， qi2 tian1 ding4 ye3 。 shan4 e4 zhi1 bao4 ， zhi4 yu2 zi3 sun1 ， ze2 qi2 ding4 ye3 jiu3 yi3 。 wu2 yi3 suo3 jian4 suo3 wen2 kao3 zhi1 ， er2 qi2 ke3 bi4 ye3 shen3 yi3 。
- guo2 zhi1 jiang1 xing1 ， bi4 you3 shi4 de2 zhi1 chen2 ， hou4 shi1 er2 bu4 shi2 qi2 bao4 ， ran2 hou4 qi2 zi3 sun1 neng2 yu3 shou3 wen2 tai4 ping2 zhi1 zhu3 、 gong4 tian1 xia4 zhi1 fu2 。 gu4 bing1 bu4 shi4 lang2 jin4 guo2 wang2 gong1 ， xian3 yu2 han4 、 zhou1 zhi1 ji4 ， li4 shi4 tai4 zu3 、 tai4 zong1 ， wen2 wu3 zhong1 xiao4 ， tian1 xia4 wang4 yi3 wei2 xiang1 ， er2 gong1 zu2 yi3 zhi2 dao4 bu4 rong2 yu2 shi2 。 gai4 chang2 shou3 zhi2 san1 huai2 yu2 ting2 ， yue1 ： “ wu2 zi3 sun1 bi4 you3 wei4 san1 gong1 zhe3 。 ” yi3 er2 qi2 zi3 wei4 guo2 wen2 zheng4 gong1 ， xiang1 zhen1 zong1 huang2 di4 yu2 jing3 de2 、 xiang2 fu2 zhi1 jian1 ， chao2 ting2 qing1 ming2 ， tian1 xia4 wu2 shi4 zhi1 shi2 ， xiang3 qi2 fu2 lu4 rong2 ming2 zhe3 shi2 you3 ba1 nian2 。 jin1 fu1 yu4 wu4 yu2 ren2 ， ming2 ri4 er2 qu3 zhi1 ， you3 de2 you3 fou3 ； er2 jin4 gong1 xiu1 de2 yu2 shen1 ， ze2 bao4 yu2 tian1 ， qu3 bi4 yu2 shu4 shi2 nian2 zhi1 hou4 ， ru2 chi2 zuo3 qi4 ， jiao1 shou3 xiang4 fu4 。 wu2 shi4 yi3 zhi1 tian1 zhi1 guo3 ke3 bi4 ye3 。
- wu2 bu4 ji2 jian4 wei4 gong1 ， er2 jian4 qi2 zi3 yi4 min3 gong1 ， yi3 zhi2 jian4 shi4 ren2 zong1 huang2 di4 ， chu1 ru4 shi4 cong2 jiang4 shuai4 san1 shi2 yu2 nian2 ， wei4 bu4 man3 qi2 de2 。 tian1 jiang1 fu4 xing1 wang2 shi4 ye3 yu2 ！ he2 qi2 zi3 sun1 zhi1 duo1 xian2 ye3 ？ shi4 you3 yi3 jin4 gong1 bi3 li3 qi1 yun2 zhe3 ， qi2 xiong2 cai2 zhi2 qi4 ， zhen1 bu4 xiang1 shang4 xia4 。 er2 qi1 yun2 zhi1 zi3 ji2 fu3 ， qi2 sun1 de2 yu4 ， gong1 ming2 fu4 gui4 ， lüe4 yu3 wang2 shi4 deng3 ； er2 zhong1 shu4 ren2 hou4 ， bu4 ji2 wei4 gong1 fu4 zi3 。 you2 ci3 guan1 zhi1 ， wang2 shi4 zhi1 fu2 gai4 wei4 ai4 ye3 。
- yi4 min3 gong1 zhi1 zi3 gong3 yu3 wu2 you2 ， hao3 de2 er2 wen2 ， yi3 shi4 qi2 jia1 ， wu2 yi3 shi4 ming2 zhi1 。 ming2 yue1 ：
- “ wu1 hu1 xiu1 zai1 ！ wei4 gong1 zhi1 ye4 ， yu3 huai2 ju4 meng2 ； feng1 zhi2 zhi1 qin2 ， bi4 shi4 nai3 cheng2 。 ji4 xiang1 zhen1 zong1 ， si4 fang1 di3 ping2 。 gui1 shi4 qi2 jia1 ， huai2 yin1 man3 ting2 。 wu2 chai2 xiao3 ren2 ， chao2 bu4 ji2 xi1 ， xiang1 shi2 she4 li4 ， huang2 xu4 jue2 de2 ？ shu4 ji1 jiao3 xing4 ， bu4 zhong3 er2 huo4 。 bu4 you3 jun1 zi3 ， qi2 he2 neng2 guo2 ？ wang2 cheng2 zhi1 dong1 ， jin4 gong1 suo3 lu2 ； yu4 yu4 san1 huai2 ， wei2 de2 zhi1 fu2 。 wu1 hu1 xiu1 zai1 ！

## 注释

## 译文

## 赏析
