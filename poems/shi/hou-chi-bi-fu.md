---
id: shi-hou-chi-bi-fu
title: 后赤壁赋
titlePinyin: hou4 chi4 bi4 fu4
titleSlug: hou-chi-bi-fu
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 是岁十月之望，步自雪堂，将归于临皋。二客从予过黄泥之阪。霜露既降，木叶尽脱， 人影在地，仰见明月，顾而乐之，行歌相答。已而叹曰：“有客无酒，有酒无肴，月白风 清，如此良夜何！”客曰：“今者薄暮，举网得鱼，巨口细鳞，状如松江之鲈。顾安所得酒 乎？”归而谋诸妇。妇曰：“我有斗酒，藏之久矣，以待子不时之需。”于是携酒与鱼，复 游于赤壁之下。江流有声，断岸千尺；山高月小，水落石出。曾日月之几何，而江山不可复 识矣。予乃摄衣而上，履巉岩，披蒙茸，踞虎豹，登虬龙，攀栖鹘之危巢，俯冯夷之幽 宫。盖二客不能从焉。划然长啸，草木震动，山鸣谷应，风起水涌。予亦悄然而悲，肃然而 恐，凛乎其不可留也。反而登舟，放乎中流，听其所止而休焉。时夜将半，四顾寂寥。适有 孤鹤，横江东来。翅如车轮，玄裳缟衣，戛然长鸣，掠予舟而西也。
- 须臾客去，予亦就睡。梦一道士，羽衣蹁跹，过临皋之下，揖予而言曰：“赤壁之游乐 乎？”问其姓名，俯而不答。“呜呼！噫嘻！我知之矣。畴昔之夜，飞鸣而过我者，非子也 邪？”道士顾笑，予亦惊寤。开户视之，不见其处。

## 拼音
- shi4 sui4 shi2 yue4 zhi1 wang4 ， bu4 zi4 xue3 tang2 ， jiang1 gui1 yu2 lin2 gao1 。 er4 ke4 cong2 yu3 guo4 huang2 ni2 zhi1 ban3 。 shuang1 lu4 ji4 jiang4 ， mu4 ye4 jin4 tuo1 ，   ren2 ying3 zai4 di4 ， yang3 jian4 ming2 yue4 ， gu4 er2 le4 zhi1 ， xing2 ge1 xiang1 da2 。 yi3 er2 tan4 yue1 ： “ you3 ke4 wu2 jiu3 ， you3 jiu3 wu2 yao2 ， yue4 bai2 feng1   qing1 ， ru2 ci3 liang2 ye4 he2 ！ ” ke4 yue1 ： “ jin1 zhe3 bo2 mu4 ， ju3 wang3 de2 yu2 ， ju4 kou3 xi4 lin2 ， zhuang4 ru2 song1 jiang1 zhi1 lu2 。 gu4 an1 suo3 de2 jiu3   hu1 ？ ” gui1 er2 mou2 zhu1 fu4 。 fu4 yue1 ： “ wo3 you3 dou4 jiu3 ， cang2 zhi1 jiu3 yi3 ， yi3 dai4 zi3 bu4 shi2 zhi1 xu1 。 ” yu2 shi4 xie2 jiu3 yu3 yu2 ， fu4   you2 yu2 chi4 bi4 zhi1 xia4 。 jiang1 liu2 you3 sheng1 ， duan4 an4 qian1 chi3 ； shan1 gao1 yue4 xiao3 ， shui3 luo4 shi2 chu1 。 ceng2 ri4 yue4 zhi1 ji3 he2 ， er2 jiang1 shan1 bu4 ke3 fu4   shi2 yi3 。 yu3 nai3 she4 yi1 er2 shang4 ， lü3 chan2 yan2 ， pi1 meng2 rong2 ， ju4 hu3 bao4 ， deng1 qiu2 long2 ， pan1 qi1 hu2 zhi1 wei1 chao2 ， fu3 feng2 yi2 zhi1 you1   gong1 。 gai4 er4 ke4 bu4 neng2 cong2 yan1 。 hua4 ran2 chang2 xiao4 ， cao3 mu4 zhen4 dong4 ， shan1 ming2 gu3 ying4 ， feng1 qi3 shui3 yong3 。 yu3 yi4 qiao3 ran2 er2 bei1 ， su4 ran2 er2   kong3 ， lin3 hu1 qi2 bu4 ke3 liu2 ye3 。 fan3 er2 deng1 zhou1 ， fang4 hu1 zhong1 liu2 ， ting1 qi2 suo3 zhi3 er2 xiu1 yan1 。 shi2 ye4 jiang1 ban4 ， si4 gu4 ji4 liao2 。 shi4 you3   gu1 he4 ， heng2 jiang1 dong1 lai2 。 chi4 ru2 che1 lun2 ， xuan2 shang0 gao3 yi1 ， jia2 ran2 chang2 ming2 ， lüe4 yu3 zhou1 er2 xi1 ye3 。
- xu1 yu2 ke4 qu4 ， yu3 yi4 jiu4 shui4 。 meng4 yi2 dao4 shi4 ， yu3 yi1 pian2 xian1 ， guo4 lin2 gao1 zhi1 xia4 ， yi1 yu3 er2 yan2 yue1 ： “ chi4 bi4 zhi1 you2 le4   hu1 ？ ” wen4 qi2 xing4 ming2 ， fu3 er2 bu4 da2 。 “ wu1 hu1 ！ yi1 xi1 ！ wo3 zhi1 zhi1 yi3 。 chou2 xi1 zhi1 ye4 ， fei1 ming2 er2 guo4 wo3 zhe3 ， fei1 zi3 ye3   xie2 ？ ” dao4 shi4 gu4 xiao4 ， yu3 yi4 jing1 wu4 。 kai1 hu4 shi4 zhi1 ， bu2 jian4 qi2 chu4 。

## 注释

## 译文

## 赏析
