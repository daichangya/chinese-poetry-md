---
id: shi-chao-ran-tai-ji
title: 超然台记
titlePinyin: chao1 ran2 tai2 ji4
titleSlug: chao-ran-tai-ji
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 凡物皆有可观。苟有可观，皆有可乐，非必怪奇伟丽者也。
- 哺糟啜醨皆可以醉；果蔬草木，皆可以饱。推此类也，吾安往而不乐？
- 夫所为求褔而辞祸者，以褔可喜而祸可悲也。人之所欲无穷，而物之可以足吾欲者有尽，美恶之辨战乎中，而去取之择交乎前。则可乐者常少，而可悲者常多。是谓求祸而辞褔。夫求祸而辞褔，岂人之情也哉？物有以盖之矣。彼游于物之内，而不游于物之外。物非有大小也，自其内而观之，未有不高且大者也。彼挟其高大以临我，则我常眩乱反复，如隙中之观斗，又焉知胜负之所在。是以美恶横生，而忧乐出焉，可不大哀乎！
- 余自钱塘移守胶西，释舟楫之安，而服车马之劳；去雕墙之美，而蔽采椽之居；背湖山之观，而适桑麻之野。始至之日，岁比不登，盗贼满野，狱讼充斥；而斋厨索然，日食杞菊。人固疑余之不乐也。处之期年，而貌加丰，发之白者，日以反黑。予既乐其风俗之淳，而其吏民亦安予之拙也。于是治其园圃，洁其庭宇，伐安丘、高密之木，以修补破败，为苟全之计。
- 而园之北，因城以为台者旧矣，稍葺而新之。时相与登览，放意肆志焉。南望马耳、常山，出没隐见，若近若远，庶几有隐君子乎！而其东则庐山，秦人卢敖之所从遁也。西望穆陵，隐然如城郭，师尚父、齐桓公之遗烈，犹有存者。北俯潍水，慨然太息，思淮阴之功，而吊其不终。台高而安，深而明，夏凉而冬温。雨雪之朝，风月之夕，予未尝不在，客未尝不从。撷园蔬，取池鱼，酿秫酒，瀹脱粟而食之，曰：“乐哉游乎！"
- 方是时，予弟子由，适在济南，闻而赋之，且名其台曰“超然”，以见余之无所往而不乐者，盖游于物之外也。

## 拼音
- fan2 wu4 jie1 you3 ke3 guan1 。 gou3 you3 ke3 guan1 ， jie1 you3 ke3 le4 ， fei1 bi4 guai4 qi2 wei3 li4 zhe3 ye3 。
- bu3 zao1 chuo4 li2 jie1 ke3 yi3 zui4 ； guo3 shu1 cao3 mu4 ， jie1 ke3 yi3 bao3 。 tui1 ci3 lei4 ye3 ， wu2 an1 wang3 er2 bu2 le4 ？
- fu1 suo3 wei4 qiu2 fu4 er2 ci2 huo4 zhe3 ， yi3 fu4 ke3 xi3 er2 huo4 ke3 bei1 ye3 。 ren2 zhi1 suo3 yu4 wu2 qiong2 ， er2 wu4 zhi1 ke3 yi3 zu2 wu2 yu4 zhe3 you3 jin4 ， mei3 e4 zhi1 bian4 zhan4 hu1 zhong1 ， er2 qu4 qu3 zhi1 ze2 jiao1 hu1 qian2 。 ze2 ke3 le4 zhe3 chang2 shao3 ， er2 ke3 bei1 zhe3 chang2 duo1 。 shi4 wei4 qiu2 huo4 er2 ci2 fu4 。 fu1 qiu2 huo4 er2 ci2 fu4 ， qi3 ren2 zhi1 qing2 ye3 zai1 ？ wu4 you3 yi3 gai4 zhi1 yi3 。 bi3 you2 yu2 wu4 zhi1 nei4 ， er2 bu4 you2 yu2 wu4 zhi1 wai4 。 wu4 fei1 you3 da4 xiao3 ye3 ， zi4 qi2 nei4 er2 guan1 zhi1 ， wei4 you3 bu4 gao1 qie3 da4 zhe3 ye3 。 bi3 xie2 qi2 gao1 da4 yi3 lin2 wo3 ， ze2 wo3 chang2 xuan4 luan4 fan3 fu4 ， ru2 xi4 zhong1 zhi1 guan1 dou4 ， you4 yan1 zhi1 sheng4 fu4 zhi1 suo3 zai4 。 shi4 yi3 mei3 e4 heng2 sheng1 ， er2 you1 le4 chu1 yan1 ， ke3 bu2 da4 ai1 hu1 ！
- yu2 zi4 qian2 tang2 yi2 shou3 jiao1 xi1 ， shi4 zhou1 ji2 zhi1 an1 ， er2 fu2 che1 ma3 zhi1 lao2 ； qu4 diao1 qiang2 zhi1 mei3 ， er2 bi4 cai3 chuan2 zhi1 ju1 ； bei4 hu2 shan1 zhi1 guan1 ， er2 shi4 sang1 ma2 zhi1 ye3 。 shi3 zhi4 zhi1 ri4 ， sui4 bi3 bu4 deng1 ， dao4 zei2 man3 ye3 ， yu4 song4 chong1 chi4 ； er2 zhai1 chu2 suo3 ran2 ， ri4 shi2 qi3 ju2 。 ren2 gu4 yi2 yu2 zhi1 bu2 le4 ye3 。 chu4 zhi1 qi1 nian2 ， er2 mao4 jia1 feng1 ， fa1 zhi1 bai2 zhe3 ， ri4 yi3 fan3 hei1 。 yu3 ji4 le4 qi2 feng1 su2 zhi1 chun2 ， er2 qi2 li4 min2 yi4 an1 yu3 zhi1 zhuo1 ye3 。 yu2 shi4 zhi4 qi2 yuan2 pu3 ， jie2 qi2 ting2 yu3 ， fa2 an1 qiu1 、 gao1 mi4 zhi1 mu4 ， yi3 xiu1 bu3 po4 bai4 ， wei4 gou3 quan2 zhi1 ji4 。
- er2 yuan2 zhi1 bei3 ， yin1 cheng2 yi3 wei2 tai2 zhe3 jiu4 yi3 ， shao1 qi4 er2 xin1 zhi1 。 shi2 xiang1 yu3 deng1 lan3 ， fang4 yi4 si4 zhi4 yan1 。 nan2 wang4 ma3 er3 、 chang2 shan1 ， chu1 mo4 yin3 jian4 ， ruo4 jin4 ruo4 yuan3 ， shu4 ji1 you3 yin3 jun1 zi3 hu1 ！ er2 qi2 dong1 ze2 lu2 shan1 ， qin2 ren2 lu2 ao2 zhi1 suo3 cong2 dun4 ye3 。 xi1 wang4 mu4 ling2 ， yin3 ran2 ru2 cheng2 guo1 ， shi1 shang4 fu4 、 qi2 huan2 gong1 zhi1 yi2 lie4 ， you2 you3 cun2 zhe3 。 bei3 fu3 wei2 shui3 ， kai3 ran2 tai4 xi1 ， si1 huai2 yin1 zhi1 gong1 ， er2 diao4 qi2 bu4 zhong1 。 tai2 gao1 er2 an1 ， shen1 er2 ming2 ， xia4 liang2 er2 dong1 wen1 。 yu3 xue3 zhi1 chao2 ， feng1 yue4 zhi1 xi1 ， yu3 wei4 chang2 bu2 zai4 ， ke4 wei4 chang2 bu4 cong2 。 xie2 yuan2 shu1 ， qu3 chi2 yu2 ， niang4 shu2 jiu3 ， yue4 tuo1 su4 er2 shi2 zhi1 ， yue1 ： “ le4 zai1 you2 hu1 ！ "
- fang1 shi4 shi2 ， yu3 di4 zi3 you2 ， shi4 zai4 ji3 nan2 ， wen2 er2 fu4 zhi1 ， qie3 ming2 qi2 tai2 yue1 “ chao1 ran2 ” ， yi3 jian4 yu2 zhi1 wu2 suo3 wang3 er2 bu2 le4 zhe3 ， gai4 you2 yu2 wu4 zhi1 wai4 ye3 。

## 注释

## 译文

## 赏析
