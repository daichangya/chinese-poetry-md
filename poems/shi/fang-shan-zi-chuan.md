---
id: shi-fang-shan-zi-chuan
title: 方山子传
titlePinyin: fang1 shan1 zi3 chuan2
titleSlug: fang-shan-zi-chuan
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 方山子，光、黄间隐人也。少时慕朱家、郭解为人，闾里之侠皆宗之。稍壮，折节读书，欲以此驰骋当世，然终不遇。晚乃遁于光、黄间，曰岐亭。庵居蔬食，不与世相闻。弃车马，毁冠服，徒步往来山中，人莫识也。见其所著帽，方耸而高，曰：“此岂古方山冠之遗象乎？”因谓之方山子。
- 余谪居于黄，过岐亭，适见焉。曰：“呜呼！此吾故人陈慥季常也。何为而在此？”方山子亦矍然，问余所以至此者。余告之故。俯而不答，仰而笑，呼余宿其家。环堵萧然，而妻子奴婢皆有自得之意。余既耸然异之。
- 独念方山子少时，使酒好剑，用财如粪土。前十九年，余在岐山，见方山子从两骑，挟二矢，游西山。鹊起于前，使骑逐而射之，不获。方山子怒马独出，一发得之。因与余马上论用兵及古今成败，自谓一世豪士。今几日耳，精悍之色犹见于眉间，而岂山中之人哉？
- 然方山子世有勋阀，当得官，使从事于其间，今已显闻。而其家在洛阳，园宅壮丽与公侯等。河北有田，岁得帛千匹，亦足以富乐。皆弃不取，独来穷山中，此岂无得而然哉？
- 余闻光、黄间多异人，往往阳狂垢污，不可得而见。方山子倘见之欤？

## 拼音
- fang1 shan1 zi3 ， guang1 、 huang2 jian1 yin3 ren2 ye3 。 shao3 shi2 mu4 zhu1 jia1 、 guo1 jie3 wei4 ren2 ， lü2 li3 zhi1 xia2 jie1 zong1 zhi1 。 shao1 zhuang4 ， zhe2 jie2 du2 shu1 ， yu4 yi3 ci3 chi2 cheng3 dang1 shi4 ， ran2 zhong1 bu2 yu4 。 wan3 nai3 dun4 yu2 guang1 、 huang2 jian1 ， yue1 qi2 ting2 。 an1 ju1 shu1 shi2 ， bu4 yu3 shi4 xiang1 wen2 。 qi4 che1 ma3 ， hui3 guan1 fu2 ， tu2 bu4 wang3 lai2 shan1 zhong1 ， ren2 mo4 shi2 ye3 。 jian4 qi2 suo3 zhu4 mao4 ， fang1 song3 er2 gao1 ， yue1 ： “ ci3 qi3 gu3 fang1 shan1 guan1 zhi1 yi2 xiang4 hu1 ？ ” yin1 wei4 zhi1 fang1 shan1 zi3 。
- yu2 zhe2 ju1 yu2 huang2 ， guo4 qi2 ting2 ， shi4 jian4 yan1 。 yue1 ： “ wu1 hu1 ！ ci3 wu2 gu4 ren2 chen2 zao4 ji4 chang2 ye3 。 he2 wei4 er2 zai4 ci3 ？ ” fang1 shan1 zi3 yi4 jue2 ran2 ， wen4 yu2 suo3 yi3 zhi4 ci3 zhe3 。 yu2 gao4 zhi1 gu4 。 fu3 er2 bu4 da2 ， yang3 er2 xiao4 ， hu1 yu2 su4 qi2 jia1 。 huan2 du3 xiao1 ran2 ， er2 qi1 zi3 nu2 bi4 jie1 you3 zi4 de2 zhi1 yi4 。 yu2 ji4 song3 ran2 yi4 zhi1 。
- du2 nian4 fang1 shan1 zi3 shao3 shi2 ， shi3 jiu3 hao3 jian4 ， yong4 cai2 ru2 fen4 tu3 。 qian2 shi2 jiu3 nian2 ， yu2 zai4 qi2 shan1 ， jian4 fang1 shan1 zi3 cong2 liang3 qi2 ， xie2 er4 shi3 ， you2 xi1 shan1 。 que4 qi3 yu2 qian2 ， shi3 qi2 zhu2 er2 she4 zhi1 ， bu2 huo4 。 fang1 shan1 zi3 nu4 ma3 du2 chu1 ， yi4 fa1 de2 zhi1 。 yin1 yu3 yu2 ma3 shang4 lun4 yong4 bing1 ji2 gu3 jin1 cheng2 bai4 ， zi4 wei4 yi2 shi4 hao2 shi4 。 jin1 ji3 ri4 er3 ， jing1 han4 zhi1 se4 you2 jian4 yu2 mei2 jian1 ， er2 qi3 shan1 zhong1 zhi1 ren2 zai1 ？
- ran2 fang1 shan1 zi3 shi4 you3 xun1 fa2 ， dang1 de2 guan1 ， shi3 cong2 shi4 yu2 qi2 jian1 ， jin1 yi3 xian3 wen2 。 er2 qi2 jia1 zai4 luo4 yang2 ， yuan2 zhai2 zhuang4 li4 yu3 gong1 hou2 deng3 。 he2 bei3 you3 tian2 ， sui4 de2 bo2 qian1 pi3 ， yi4 zu2 yi3 fu4 le4 。 jie1 qi4 bu4 qu3 ， du2 lai2 qiong2 shan1 zhong1 ， ci3 qi3 wu2 de2 er2 ran2 zai1 ？
- yu2 wen2 guang1 、 huang2 jian1 duo1 yi4 ren2 ， wang3 wang3 yang2 kuang2 gou4 wu1 ， bu4 ke3 de2 er2 jian4 。 fang1 shan1 zi3 tang3 jian4 zhi1 yu2 ？

## 注释

## 译文

## 赏析
