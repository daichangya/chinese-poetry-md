---
id: shi-jia-yi-lun
title: 贾谊论
titlePinyin: jia3 yi4 lun4
titleSlug: jia-yi-lun
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 非才之难，所以自用者实难。惜乎！贾生，王者之佐，而不能自用其才也。
- 夫君子之所取者远，则必有所待；所就者大，则必有所忍。古之贤人，皆负可致之才，而卒不能行其万一者，未必皆其时君之罪，或者其自取也。
- 愚观贾生之论，如其所言，虽三代何以远过？得君如汉文，犹且以不用死。然则是天下无尧、舜，终不可有所为耶？仲尼圣人，历试于天下，苟非大无道之国，皆欲勉强扶持，庶几一日得行其道。将之荆，先之以冉有，申之以子夏。君子之欲得其君，如此其勤也。孟子去齐，三宿而后出昼，犹曰：“王其庶几召我。”君子之不忍弃其君，如此其厚也。公孙丑问曰：“夫子何为不豫？”孟子曰：“方今天下，舍我其谁哉？而吾何为不豫？”君子之爱其身，如此其至也。夫如此而不用，然后知天下果不足与有为，而可以无憾矣。若贾生者，非汉文之不能用生，生之不能用汉文也。
- 夫绛侯亲握天子玺而授之文帝，灌婴连兵数十万，以决刘、吕之雌雄，又皆高帝之旧将，此其君臣相得之分，岂特父子骨肉手足哉？贾生，洛阳之少年。欲使其一朝之间，尽弃其旧而谋其新，亦已难矣。为贾生者，上得其君，下得其大臣，如绛、灌之属，优游浸渍而深交之，使天子不疑，大臣不忌，然后举天下而唯吾之所欲为，不过十年，可以得志。安有立谈之间，而遽为人“痛哭”哉！观其过湘为赋以吊屈原，纡郁愤闷，趯然有远举之志。其后以自伤哭泣，至于夭绝。是亦不善处穷者也。夫谋之一不见用，则安知终不复用也？不知默默以待其变，而自残至此。呜呼！贾生志大而量小，才有余而识不足也。
- 古之人，有高世之才，必有遗俗之累。是故非聪明睿智不惑之主，则不能全其用。古今称苻坚得王猛于草茅之中，一朝尽斥去其旧臣，而与之谋。彼其匹夫略有天下之半，其以此哉！愚深悲生之志，故备论之。亦使人君得如贾生之臣，则知其有狷介之操，一不见用，则忧伤病沮，不能复振。而为贾生者，亦谨其所发哉！

## 拼音
- fei1 cai2 zhi1 nan2 ， suo3 yi3 zi4 yong4 zhe3 shi2 nan2 。 xi1 hu1 ！ jia3 sheng1 ， wang2 zhe3 zhi1 zuo3 ， er2 bu4 neng2 zi4 yong4 qi2 cai2 ye3 。
- fu1 jun1 zi3 zhi1 suo3 qu3 zhe3 yuan3 ， ze2 bi4 you3 suo3 dai4 ； suo3 jiu4 zhe3 da4 ， ze2 bi4 you3 suo3 ren3 。 gu3 zhi1 xian2 ren2 ， jie1 fu4 ke3 zhi4 zhi1 cai2 ， er2 zu2 bu4 neng2 xing2 qi2 wan4 yi1 zhe3 ， wei4 bi4 jie1 qi2 shi2 jun1 zhi1 zui4 ， huo4 zhe3 qi2 zi4 qu3 ye3 。
- yu2 guan1 jia3 sheng1 zhi1 lun4 ， ru2 qi2 suo3 yan2 ， sui1 san1 dai4 he2 yi3 yuan3 guo4 ？ de2 jun1 ru2 han4 wen2 ， you2 qie3 yi3 bu2 yong4 si3 。 ran2 ze2 shi4 tian1 xia4 wu2 yao2 、 shun4 ， zhong1 bu4 ke3 you3 suo3 wei4 ye1 ？ zhong4 ni2 sheng4 ren2 ， li4 shi4 yu2 tian1 xia4 ， gou3 fei1 da4 wu2 dao4 zhi1 guo2 ， jie1 yu4 mian3 qiang3 fu2 chi2 ， shu4 ji1 yi2 ri4 de2 xing2 qi2 dao4 。 jiang1 zhi1 jing1 ， xian1 zhi1 yi3 ran3 you3 ， shen1 zhi1 yi3 zi3 xia4 。 jun1 zi3 zhi1 yu4 de2 qi2 jun1 ， ru2 ci3 qi2 qin2 ye3 。 meng4 zi3 qu4 qi2 ， san1 su4 er2 hou4 chu1 zhou4 ， you2 yue1 ： “ wang2 qi2 shu4 ji1 zhao4 wo3 。 ” jun1 zi3 zhi1 bu4 ren3 qi4 qi2 jun1 ， ru2 ci3 qi2 hou4 ye3 。 gong1 sun1 chou3 wen4 yue1 ： “ fu1 zi3 he2 wei4 bu2 yu4 ？ ” meng4 zi3 yue1 ： “ fang1 jin1 tian1 xia4 ， she3 wo3 qi2 shui2 zai1 ？ er2 wu2 he2 wei4 bu2 yu4 ？ ” jun1 zi3 zhi1 ai4 qi2 shen1 ， ru2 ci3 qi2 zhi4 ye3 。 fu1 ru2 ci3 er2 bu2 yong4 ， ran2 hou4 zhi1 tian1 xia4 guo3 bu4 zu2 yu3 you3 wei4 ， er2 ke3 yi3 wu2 han4 yi3 。 ruo4 jia3 sheng1 zhe3 ， fei1 han4 wen2 zhi1 bu4 neng2 yong4 sheng1 ， sheng1 zhi1 bu4 neng2 yong4 han4 wen2 ye3 。
- fu1 jiang4 hou2 qin1 wo4 tian1 zi3 xi3 er2 shou4 zhi1 wen2 di4 ， guan4 ying1 lian2 bing1 shu4 shi2 wan4 ， yi3 jue2 liu2 、 lü3 zhi1 ci2 xiong2 ， you4 jie1 gao1 di4 zhi1 jiu4 jiang1 ， ci3 qi2 jun1 chen2 xiang1 de2 zhi1 fen1 ， qi3 te4 fu4 zi3 gu3 rou4 shou3 zu2 zai1 ？ jia3 sheng1 ， luo4 yang2 zhi1 shao4 nian2 。 yu4 shi3 qi2 yi1 chao2 zhi1 jian1 ， jin4 qi4 qi2 jiu4 er2 mou2 qi2 xin1 ， yi4 yi3 nan2 yi3 。 wei4 jia3 sheng1 zhe3 ， shang4 de2 qi2 jun1 ， xia4 de2 qi2 da4 chen2 ， ru2 jiang4 、 guan4 zhi1 shu3 ， you1 you2 jin4 zi4 er2 shen1 jiao1 zhi1 ， shi3 tian1 zi3 bu4 yi2 ， da4 chen2 bu2 ji4 ， ran2 hou4 ju3 tian1 xia4 er2 wei2 wu2 zhi1 suo3 yu4 wei4 ， bu2 guo4 shi2 nian2 ， ke3 yi3 de2 zhi4 。 an1 you3 li4 tan2 zhi1 jian1 ， er2 ju4 wei4 ren2 “ tong4 ku1 ” zai1 ！ guan1 qi2 guo4 xiang1 wei4 fu4 yi3 diao4 qu1 yuan2 ， yu1 yu4 fen4 men1 ， yue4 ran2 you3 yuan3 ju3 zhi1 zhi4 。 qi2 hou4 yi3 zi4 shang1 ku1 qi4 ， zhi4 yu2 yao1 jue2 。 shi4 yi4 bu2 shan4 chu4 qiong2 zhe3 ye3 。 fu1 mou2 zhi1 yi1 bu2 jian4 yong4 ， ze2 an1 zhi1 zhong1 bu2 fu4 yong4 ye3 ？ bu4 zhi1 mo4 mo4 yi3 dai4 qi2 bian4 ， er2 zi4 can2 zhi4 ci3 。 wu1 hu1 ！ jia3 sheng1 zhi4 da4 er2 liang2 xiao3 ， cai2 you3 yu2 er2 shi2 bu4 zu2 ye3 。
- gu3 zhi1 ren2 ， you3 gao1 shi4 zhi1 cai2 ， bi4 you3 yi2 su2 zhi1 lei4 。 shi4 gu4 fei1 cong1 ming0 rui4 zhi4 bu2 huo4 zhi1 zhu3 ， ze2 bu4 neng2 quan2 qi2 yong4 。 gu3 jin1 cheng1 fu2 jian1 de2 wang2 meng3 yu2 cao3 mao2 zhi1 zhong1 ， yi4 chao2 jin4 chi4 qu4 qi2 jiu4 chen2 ， er2 yu3 zhi1 mou2 。 bi3 qi2 pi3 fu1 lüe4 you3 tian1 xia4 zhi1 ban4 ， qi2 yi3 ci3 zai1 ！ yu2 shen1 bei1 sheng1 zhi1 zhi4 ， gu4 bei4 lun4 zhi1 。 yi4 shi3 ren2 jun1 de2 ru2 jia3 sheng1 zhi1 chen2 ， ze2 zhi1 qi2 you3 juan4 jie4 zhi1 cao1 ， yi2 bu2 jian4 yong4 ， ze2 you1 shang1 bing4 ju3 ， bu4 neng2 fu4 zhen4 。 er2 wei4 jia3 sheng1 zhe3 ， yi4 jin3 qi2 suo3 fa1 zai1 ！

## 注释

## 译文

## 赏析
