---
id: shi-xi-yu-ting-ji
title: 喜雨亭记
titlePinyin: xi3 yu3 ting2 ji4
titleSlug: xi-yu-ting-ji
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 亭以雨名，志喜也。古者有喜，则以名物，示不忘也。周公得禾，以名其书；汉武得鼎，以名其年；叔孙胜敌，以名其子。其喜之大小不齐，其示不忘一也。
- 予至扶风之明年，始治官舍。为亭于堂之北，而凿池其南，引流种木，以为休息之所。是岁之春，雨麦于岐山之阳，其占为有年。既而弥月不雨，民方以为忧。越三月，乙卯乃雨，甲子又雨，民以为未足。丁卯大雨，三日乃止。官吏相与庆于庭，商贾相与歌于市，农夫相与忭于野，忧者以喜，病者以愈，而吾亭适成。
- 于是举酒于亭上，以属客而告之，曰：“五日不雨可乎？”曰：“五日不雨则无麦。”“十日不雨可乎？”曰：“十日不雨则无禾。”“无麦无禾，岁且荐饥，狱讼繁兴，而盗贼滋炽。则吾与二三子，虽欲优游以乐于此亭，其可得耶？今天不遗斯民，始旱而赐之以雨。使吾与二三子得相与优游以乐于此亭者，皆雨之赐也。其又可忘耶？”
- 既以名亭，又从而歌之，曰：“使天而雨珠，寒者不得以为襦；使天而雨玉，饥者不得以为粟。一雨三日，伊谁之力？民曰太守。太守不有，归之天子。天子曰不然，归之造物。造物不自以为功，归之太空。太空冥冥，不可得而名。吾以名吾亭。”

## 拼音
- ting2 yi3 yu3 ming2 ， zhi4 xi3 ye3 。 gu3 zhe3 you3 xi3 ， ze2 yi3 ming2 wu4 ， shi4 bu2 wang4 ye3 。 zhou1 gong1 de2 he2 ， yi3 ming2 qi2 shu1 ； han4 wu3 de2 ding3 ， yi3 ming2 qi2 nian2 ； shu1 sun1 sheng4 di2 ， yi3 ming2 qi2 zi3 。 qi2 xi3 zhi1 da4 xiao3 bu4 qi2 ， qi2 shi4 bu2 wang4 yi1 ye3 。
- yu3 zhi4 fu2 feng1 zhi1 ming2 nian2 ， shi3 zhi4 guan1 she4 。 wei4 ting2 yu2 tang2 zhi1 bei3 ， er2 zao2 chi2 qi2 nan2 ， yin3 liu2 zhong3 mu4 ， yi3 wei2 xiu1 xi0 zhi1 suo3 。 shi4 sui4 zhi1 chun1 ， yu3 mai4 yu2 qi2 shan1 zhi1 yang2 ， qi2 zhan4 wei4 you3 nian2 。 ji4 er2 mi2 yue4 bu4 yu3 ， min2 fang1 yi3 wei2 you1 。 yue4 san1 yue4 ， yi3 mao3 nai3 yu3 ， jia3 zi3 you4 yu3 ， min2 yi3 wei2 wei4 zu2 。 ding1 mao3 da4 yu3 ， san1 ri4 nai3 zhi3 。 guan1 li4 xiang1 yu3 qing4 yu2 ting2 ， shang1 jia3 xiang1 yu3 ge1 yu2 shi4 ， nong2 fu1 xiang1 yu3 bian4 yu2 ye3 ， you1 zhe3 yi3 xi3 ， bing4 zhe3 yi3 yu4 ， er2 wu2 ting2 shi4 cheng2 。
- yu2 shi4 ju3 jiu3 yu2 ting2 shang4 ， yi3 shu3 ke4 er2 gao4 zhi1 ， yue1 ： “ wu3 ri4 bu4 yu3 ke3 hu1 ？ ” yue1 ： “ wu3 ri4 bu4 yu3 ze2 wu2 mai4 。 ” “ shi2 ri4 bu4 yu3 ke3 hu1 ？ ” yue1 ： “ shi2 ri4 bu4 yu3 ze2 wu2 he2 。 ” “ wu2 mai4 wu2 he2 ， sui4 qie3 jian4 ji1 ， yu4 song4 fan2 xing1 ， er2 dao4 zei2 zi1 chi4 。 ze2 wu2 yu3 er4 san1 zi3 ， sui1 yu4 you1 you2 yi3 le4 yu2 ci3 ting2 ， qi2 ke3 de2 ye1 ？ jin1 tian1 bu4 yi2 si1 min2 ， shi3 han4 er2 ci4 zhi1 yi3 yu3 。 shi3 wu2 yu3 er4 san1 zi3 de2 xiang1 yu3 you1 you2 yi3 le4 yu2 ci3 ting2 zhe3 ， jie1 yu3 zhi1 ci4 ye3 。 qi2 you4 ke3 wang4 ye1 ？ ”
- ji4 yi3 ming2 ting2 ， you4 cong2 er2 ge1 zhi1 ， yue1 ： “ shi3 tian1 er2 yu3 zhu1 ， han2 zhe3 bu4 de2 yi3 wei2 ru2 ； shi3 tian1 er2 yu3 yu4 ， ji1 zhe3 bu4 de2 yi3 wei2 su4 。 yi4 yu3 san1 ri4 ， yi1 shui2 zhi1 li4 ？ min2 yue1 tai4 shou3 。 tai4 shou3 bu4 you3 ， gui1 zhi1 tian1 zi3 。 tian1 zi3 yue1 bu4 ran2 ， gui1 zhi1 zao4 wu4 。 zao4 wu4 bu2 zi4 yi3 wei2 gong1 ， gui1 zhi1 tai4 kong1 。 tai4 kong1 ming2 ming2 ， bu4 ke3 de2 er2 ming2 。 wu2 yi3 ming2 wu2 ting2 。 ”

## 注释

## 译文

## 赏析
