---
id: shi-ling-xu-tai-ji
title: 凌虚台记
titlePinyin: ling2 xu1 tai2 ji4
titleSlug: ling-xu-tai-ji
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 国于南山之下，宜若起居饮食与山接也。四方之山，莫高于终南；而都邑之丽山者，莫近于扶风。以至近求最高，其势必得。而太守之居，未尝知有山焉。虽非事之所以损益，而物理有不当然者。此凌虚之所为筑也。
- 方其未筑也，太守陈公杖履逍遥于其下。见山之出于林木之上者，累累如人之旅行于墙外而见其髻也。曰：“是必有异。”使工凿其前为方池，以其土筑台，高出于屋之檐而止。然后人之至于其上者，恍然不知台之高，而以为山之踊跃奋迅而出也。公曰：“是宜名凌虚。”以告其从事苏轼，而求文以为记。
- 轼复于公曰：“物之废兴成毁，不可得而知也。昔者荒草野田，霜露之所蒙翳，狐虺之所窜伏。方是时，岂知有凌虚台耶？废兴成毁，相寻于无穷，则台之复为荒草野田，皆不可知也。尝试与公登台而望，其东则秦穆之祈年、橐泉也，其南则汉武之长杨，五柞，而其北则隋之仁寿，唐之九成也。计其一时之盛，宏杰诡丽，坚固而不可动者，岂特百倍于台而已哉？然而数世之后，欲求其仿佛，而破瓦颓垣，无复存者，既已化为禾黍荆棘丘墟陇亩矣，而况于此台欤！夫台犹不足恃以长久，而况于人事之得丧，忽往而忽来者欤！而或者欲以夸世而自足，则过矣。盖世有足恃者，而不在乎台之存亡也。”既以言于公，退而为之记。

## 拼音
- guo2 yu2 nan2 shan1 zhi1 xia4 ， yi2 ruo4 qi3 ju1 yin3 shi2 yu3 shan1 jie1 ye3 。 si4 fang1 zhi1 shan1 ， mo4 gao1 yu2 zhong1 nan2 ； er2 dou1 yi4 zhi1 li4 shan1 zhe3 ， mo4 jin4 yu2 fu2 feng1 。 yi3 zhi4 jin4 qiu2 zui4 gao1 ， qi2 shi4 bi4 de2 。 er2 tai4 shou3 zhi1 ju1 ， wei4 chang2 zhi1 you3 shan1 yan1 。 sui1 fei1 shi4 zhi1 suo3 yi3 sun3 yi4 ， er2 wu4 li3 you3 bu4 dang1 ran2 zhe3 。 ci3 ling2 xu1 zhi1 suo3 wei4 zhu4 ye3 。
- fang1 qi2 wei4 zhu4 ye3 ， tai4 shou3 chen2 gong1 zhang4 lü3 xiao1 yao2 yu2 qi2 xia4 。 jian4 shan1 zhi1 chu1 yu2 lin2 mu4 zhi1 shang4 zhe3 ， lei4 lei4 ru2 ren2 zhi1 lü3 xing2 yu2 qiang2 wai4 er2 jian4 qi2 ji4 ye3 。 yue1 ： “ shi4 bi4 you3 yi4 。 ” shi3 gong1 zao2 qi2 qian2 wei4 fang1 chi2 ， yi3 qi2 tu3 zhu4 tai2 ， gao1 chu1 yu2 wu1 zhi1 yan2 er2 zhi3 。 ran2 hou4 ren2 zhi1 zhi4 yu2 qi2 shang4 zhe3 ， huang3 ran2 bu4 zhi1 tai2 zhi1 gao1 ， er2 yi3 wei2 shan1 zhi1 yong3 yue4 fen4 xun4 er2 chu1 ye3 。 gong1 yue1 ： “ shi4 yi2 ming2 ling2 xu1 。 ” yi3 gao4 qi2 cong2 shi4 su1 shi4 ， er2 qiu2 wen2 yi3 wei2 ji4 。
- shi4 fu4 yu2 gong1 yue1 ： “ wu4 zhi1 fei4 xing1 cheng2 hui3 ， bu4 ke3 de2 er2 zhi1 ye3 。 xi1 zhe3 huang1 cao3 ye3 tian2 ， shuang1 lu4 zhi1 suo3 meng2 yi4 ， hu2 hui1 zhi1 suo3 cuan4 fu2 。 fang1 shi4 shi2 ， qi3 zhi1 you3 ling2 xu1 tai2 ye1 ？ fei4 xing1 cheng2 hui3 ， xiang1 xun2 yu2 wu2 qiong2 ， ze2 tai2 zhi1 fu4 wei4 huang1 cao3 ye3 tian2 ， jie1 bu4 ke3 zhi1 ye3 。 chang2 shi4 yu3 gong1 deng1 tai2 er2 wang4 ， qi2 dong1 ze2 qin2 mu4 zhi1 qi2 nian2 、 tuo2 quan2 ye3 ， qi2 nan2 ze2 han4 wu3 zhi1 chang2 yang2 ， wu3 zha4 ， er2 qi2 bei3 ze2 sui2 zhi1 ren2 shou4 ， tang2 zhi1 jiu3 cheng2 ye3 。 ji4 qi2 yi4 shi2 zhi1 sheng4 ， hong2 jie2 gui3 li4 ， jian1 gu4 er2 bu4 ke3 dong4 zhe3 ， qi3 te4 bai3 bei4 yu2 tai2 er2 yi3 zai1 ？ ran2 er2 shu4 shi4 zhi1 hou4 ， yu4 qiu2 qi2 fang3 fu2 ， er2 po4 wa3 tui2 yuan2 ， wu2 fu4 cun2 zhe3 ， ji4 yi3 hua4 wei2 he2 shu3 jing1 ji2 qiu1 xu1 long3 mu3 yi3 ， er2 kuang4 yu2 ci3 tai2 yu2 ！ fu1 tai2 you2 bu4 zu2 shi4 yi3 chang2 jiu3 ， er2 kuang4 yu2 ren2 shi4 zhi1 de2 sang4 ， hu1 wang3 er2 hu1 lai2 zhe3 yu2 ！ er2 huo4 zhe3 yu4 yi3 kua1 shi4 er2 zi4 zu2 ， ze2 guo4 yi3 。 gai4 shi4 you3 zu2 shi4 zhe3 ， er2 bu2 zai4 hu0 tai2 zhi1 cun2 wang2 ye3 。 ” ji4 yi3 yan2 yu2 gong1 ， tui4 er2 wei4 zhi1 ji4 。

## 注释

## 译文

## 赏析
