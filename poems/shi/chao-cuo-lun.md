---
id: shi-chao-cuo-lun
title: 晁错论
titlePinyin: chao2 cuo4 lun4
titleSlug: chao-cuo-lun
author: 轼
authorPinyin: shi4
authorSlug: shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 天下之患，最不可为者，名为治平无事，而其实有不测之忧。坐观其变，而不为之所，则恐至于不可救；起而强为之，则天下狃于治平之安而不吾信。惟仁人君子豪杰之士，为能出身为天下犯大难，以求成大功；此固非勉强期月之间，而苟以求名之所能也。
- 天下治平，无故而发大难之端；吾发之，吾能收之，然后有辞于天下。事至而循循焉欲去之，使他人任其责，则天下之祸，必集于我。
- 昔者晁错尽忠为汉，谋弱山东之诸侯，山东诸侯并起，以诛错为名；而天子不以察，以错为之说。天下悲错之以忠而受祸，不知错有以取之也。
- 古之立大事者，不惟有超世之才，亦必有坚忍不拔之志。昔禹之治水，凿龙门，决大河而放之海。方其功之未成也，盖亦有溃冒冲突可畏之患；惟能前知其当然，事至不惧，而徐为之图，是以得至于成功。
- 夫以七国之强，而骤削之，其为变，岂足怪哉？错不于此时捐其身，为天下当大难之冲，而制吴楚之命，乃为自全之计，欲使天子自将而己居守。且夫发七国之难者，谁乎？己欲求其名，安所逃其患。以自将之至危，与居守至安；己为难首，择其至安，而遣天子以其至危，此忠臣义士所以愤怨而不平者也。
- 当此之时，虽无袁盎，错亦未免于祸。何者？己欲居守，而使人主自将。以情而言，天子固已难之矣，而重违其议。是以袁盎之说，得行于其间。使吴楚反，错已身任其危，日夜淬砺，东向而待之，使不至于累其君，则天子将恃之以为无恐，虽有百盎，可得而间哉？
- 嗟夫！世之君子，欲求非常之功，则无务为自全之计。使错自将而讨吴楚，未必无功，惟其欲自固其身，而天子不悦。奸臣得以乘其隙，错之所以自全者，乃其所以自祸欤！

## 拼音
- tian1 xia4 zhi1 huan4 ， zui4 bu4 ke3 wei4 zhe3 ， ming2 wei4 zhi4 ping2 wu2 shi4 ， er2 qi2 shi2 you3 bu2 ce4 zhi1 you1 。 zuo4 guan1 qi2 bian4 ， er2 bu2 wei4 zhi1 suo3 ， ze2 kong3 zhi4 yu2 bu4 ke3 jiu4 ； qi3 er2 qiang2 wei4 zhi1 ， ze2 tian1 xia4 niu3 yu2 zhi4 ping2 zhi1 an1 er2 bu4 wu2 xin4 。 wei2 ren2 ren2 jun1 zi3 hao2 jie2 zhi1 shi4 ， wei4 neng2 chu1 shen1 wei4 tian1 xia4 fan4 da4 nan4 ， yi3 qiu2 cheng2 da4 gong1 ； ci3 gu4 fei1 mian3 qiang3 qi1 yue4 zhi1 jian1 ， er2 gou3 yi3 qiu2 ming2 zhi1 suo3 neng2 ye3 。
- tian1 xia4 zhi4 ping2 ， wu2 gu4 er2 fa1 da4 nan4 zhi1 duan1 ； wu2 fa1 zhi1 ， wu2 neng2 shou1 zhi1 ， ran2 hou4 you3 ci2 yu2 tian1 xia4 。 shi4 zhi4 er2 xun2 xun2 yan1 yu4 qu4 zhi1 ， shi3 ta1 ren2 ren4 qi2 ze2 ， ze2 tian1 xia4 zhi1 huo4 ， bi4 ji2 yu2 wo3 。
- xi1 zhe3 chao2 cuo4 jin4 zhong1 wei4 han4 ， mou2 ruo4 shan1 dong1 zhi1 zhu1 hou2 ， shan1 dong1 zhu1 hou2 bing4 qi3 ， yi3 zhu1 cuo4 wei4 ming2 ； er2 tian1 zi3 bu4 yi3 cha2 ， yi3 cuo4 wei4 zhi1 shuo1 。 tian1 xia4 bei1 cuo4 zhi1 yi3 zhong1 er2 shou4 huo4 ， bu4 zhi1 cuo4 you3 yi3 qu3 zhi1 ye3 。
- gu3 zhi1 li4 da4 shi4 zhe3 ， bu4 wei2 you3 chao1 shi4 zhi1 cai2 ， yi4 bi4 you3 jian1 ren3 bu4 ba2 zhi1 zhi4 。 xi1 yu3 zhi1 zhi4 shui3 ， zao2 long2 men2 ， jue2 da4 he2 er2 fang4 zhi1 hai3 。 fang1 qi2 gong1 zhi1 wei4 cheng2 ye3 ， gai4 yi4 you3 kui4 mao4 chong1 tu1 ke3 wei4 zhi1 huan4 ； wei2 neng2 qian2 zhi1 qi2 dang1 ran2 ， shi4 zhi4 bu2 ju4 ， er2 xu2 wei4 zhi1 tu2 ， shi4 yi3 de2 zhi4 yu2 cheng2 gong1 。
- fu1 yi3 qi1 guo2 zhi1 qiang2 ， er2 zhou4 xiao1 zhi1 ， qi2 wei4 bian4 ， qi3 zu2 guai4 zai1 ？ cuo4 bu4 yu2 ci3 shi2 juan1 qi2 shen1 ， wei4 tian1 xia4 dang1 da4 nan4 zhi1 chong1 ， er2 zhi4 wu2 chu3 zhi1 ming4 ， nai3 wei4 zi4 quan2 zhi1 ji4 ， yu4 shi3 tian1 zi3 zi4 jiang1 er2 ji3 ju1 shou3 。 qie3 fu1 fa1 qi1 guo2 zhi1 nan2 zhe3 ， shui2 hu1 ？ ji3 yu4 qiu2 qi2 ming2 ， an1 suo3 tao2 qi2 huan4 。 yi3 zi4 jiang1 zhi1 zhi4 wei1 ， yu3 ju1 shou3 zhi4 an1 ； ji3 wei2 nan2 shou3 ， ze2 qi2 zhi4 an1 ， er2 qian3 tian1 zi3 yi3 qi2 zhi4 wei1 ， ci3 zhong1 chen2 yi4 shi4 suo3 yi3 fen4 yuan4 er2 bu4 ping2 zhe3 ye3 。
- dang1 ci3 zhi1 shi2 ， sui1 wu2 yuan2 ang4 ， cuo4 yi4 wei4 mian3 yu2 huo4 。 he2 zhe3 ？ ji3 yu4 ju1 shou3 ， er2 shi3 ren2 zhu3 zi4 jiang1 。 yi3 qing2 er2 yan2 ， tian1 zi3 gu4 yi3 nan2 zhi1 yi3 ， er2 zhong4 wei2 qi2 yi4 。 shi4 yi3 yuan2 ang4 zhi1 shuo1 ， de2 xing2 yu2 qi2 jian1 。 shi3 wu2 chu3 fan3 ， cuo4 yi3 shen1 ren4 qi2 wei1 ， ri4 ye4 cui4 li4 ， dong1 xiang4 er2 dai4 zhi1 ， shi3 bu2 zhi4 yu2 lei4 qi2 jun1 ， ze2 tian1 zi3 jiang1 shi4 zhi1 yi3 wei2 wu2 kong3 ， sui1 you3 bai3 ang4 ， ke3 de2 er2 jian1 zai1 ？
- jie1 fu1 ！ shi4 zhi1 jun1 zi3 ， yu4 qiu2 fei1 chang2 zhi1 gong1 ， ze2 wu2 wu4 wei4 zi4 quan2 zhi1 ji4 。 shi3 cuo4 zi4 jiang1 er2 tao3 wu2 chu3 ， wei4 bi4 wu2 gong1 ， wei2 qi2 yu4 zi4 gu4 qi2 shen1 ， er2 tian1 zi3 bu2 yue4 。 jian1 chen2 de2 yi3 cheng2 qi2 xi4 ， cuo4 zhi1 suo3 yi3 zi4 quan2 zhe3 ， nai3 qi2 suo3 yi3 zi4 huo4 yu2 ！

## 注释

## 译文

## 赏析
