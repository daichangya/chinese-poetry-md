---
id: chen-shi-dao-ci-yun-da-qin-shao-zhang
title: 次韵答秦少章
titlePinyin: ci4 yun4 da2 qin2 shao3 zhang1
titleSlug: ci-yun-da-qin-shao-zhang
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学诗如学仙，时至骨自换。
- 缥缈鸿鹄上，众目焉能玩。
- 子从淮海来，一喙当百难。
- 师儒有韩孟，拭目互惊惋。
- 老生时在傍，缩手愧颜汗。
- 黄公金华伯，莞尔回一眄。
- 彼方试子难，疾前不应懦。
- 要当攻石坚，切作抟沙散。
- 桓璧虽具美，礲错加璀璨。
- 我老不足畏，后生何可慢。

## 拼音
- xue2 shi1 ru2 xue2 xian1 ， shi2 zhi4 gu3 zi4 huan4 。
- piao1 miao3 hong2 hu2 shang4 ， zhong4 mu4 yan1 neng2 wan2 。
- zi3 cong2 huai2 hai3 lai2 ， yi2 hui4 dang1 bai3 nan2 。
- shi1 ru2 you3 han2 meng4 ， shi4 mu4 hu4 jing1 wan3 。
- lao3 sheng1 shi2 zai4 bang4 ， suo1 shou3 kui4 yan2 han4 。
- huang2 gong1 jin1 hua2 bo2 ， wan3 er3 hui2 yi4 mian3 。
- bi3 fang1 shi4 zi3 nan2 ， ji2 qian2 bu2 ying4 nuo4 。
- yao4 dang1 gong1 shi2 jian1 ， qie4 zuo4 tuan2 sha1 san4 。
- huan2 bi4 sui1 ju4 mei3 ， long2 cuo4 jia1 cui3 can4 。
- wo3 lao3 bu4 zu2 wei4 ， hou4 sheng1 he2 ke3 man4 。

## 注释

## 译文

## 赏析
