---
id: chen-shi-dao-he-huang-chong-shi-chun-jin-you-nan-shan
title: 和黄充实春尽游南山
titlePinyin: he2 huang2 chong1 shi2 chun1 jin4 you2 nan2 shan1
titleSlug: he-huang-chong-shi-chun-jin-you-nan-shan
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逐胜阙勇功，饯春无少色。
- 出门欲何向，坂丸随所击。
- 百年余几何，十步复一息。
- 同来二三子，楚楚颇修饰。
- 行前强老夫，径捷疲峻陟。
- 山门开烟霏，禅房闭岑寂。
- 口燥沾茗椀，久厄此为德。
- 逐日下西山，草路荒不识。
- 回溪转钩曲，门径入绳直。
- 故人喜领客，内愧积腹臆。
- 所来为亲旧，扫除称寥閴。
- 疾风无末势，过雨有余沥。
- 高花初欲然，平荷已如拭。
- 因君感衰盛，丑好移顷刻。
- 交新厌区区，话旧听历历。
- 谈间十一二，四座已倾侧。
- 茅屋漏风霜，山田带沙砾。
- 尚能哀此老，举手触四塞。
- 君如涧底松，超拔出天壁。
- 学诗有新功，黄魏共推激。

## 拼音
- zhu2 sheng4 que1 yong3 gong1 ， jian4 chun1 wu2 shao3 se4 。
- chu1 men2 yu4 he2 xiang4 ， ban3 wan2 sui2 suo3 ji1 。
- bai3 nian2 yu2 ji3 he2 ， shi2 bu4 fu4 yi4 xi1 。
- tong2 lai2 er4 san1 zi3 ， chu3 chu3 po1 xiu1 shi4 。
- xing2 qian2 qiang2 lao3 fu1 ， jing4 jie2 pi2 jun4 zhi4 。
- shan1 men2 kai1 yan1 fei1 ， chan2 fang2 bi4 cen2 ji4 。
- kou3 zao4 zhan1 ming2 wan3 ， jiu3 e4 ci3 wei4 de2 。
- zhu2 ri4 xia4 xi1 shan1 ， cao3 lu4 huang1 bu4 shi2 。
- hui2 xi1 zhuan3 gou1 qu3 ， men2 jing4 ru4 sheng2 zhi2 。
- gu4 ren2 xi3 ling3 ke4 ， nei4 kui4 ji1 fu4 yi4 。
- suo3 lai2 wei4 qin1 jiu4 ， sao3 chu2 cheng1 liao2 qu4 。
- ji2 feng1 wu2 mo4 shi4 ， guo4 yu3 you3 yu2 li4 。
- gao1 hua1 chu1 yu4 ran2 ， ping2 he2 yi3 ru2 shi4 。
- yin1 jun1 gan3 shuai1 sheng4 ， chou3 hao3 yi2 qing3 ke4 。
- jiao1 xin1 yan4 qu1 qu1 ， hua4 jiu4 ting1 li4 li4 。
- tan2 jian1 shi2 yi1 er4 ， si4 zuo4 yi3 qing1 ce4 。
- mao2 wu1 lou4 feng1 shuang1 ， shan1 tian2 dai4 sha1 li4 。
- shang4 neng2 ai1 ci3 lao3 ， ju3 shou3 chu4 si4 sai1 。
- jun1 ru2 jian4 di3 song1 ， chao1 ba2 chu1 tian1 bi4 。
- xue2 shi1 you3 xin1 gong1 ， huang2 wei4 gong4 tui1 ji1 。

## 注释

## 译文

## 赏析
