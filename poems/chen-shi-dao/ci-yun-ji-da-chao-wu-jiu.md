---
id: chen-shi-dao-ci-yun-ji-da-chao-wu-jiu
title: 次韵寄答晁无咎
titlePinyin: ci4 yun4 ji4 da2 chao2 wu2 jiu4
titleSlug: ci-yun-ji-da-chao-wu-jiu
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西湖欲雨厨烟满，风叶倒囊云覆碗。
- 望湖楼上白头人，独倚栏干谁肯伴。
- 独有诗人记病身，清风千里寄行尘。
- 豪华信有回天力，惊开桃李闲新春。
- 往事不回如过雨，醉梦恍然忘恶语。
- 人生如幻此何尤，未信黄金贵于土。
- 爱子千篇顷刻成，借将胸腹诧吴人。
- 吟哦怪有芳鲜气，却被湖山识姓名。
- 文章废退知难强，身外虚华本无望。
- 何曾临水惜芒鞋，却解逢人拈拄杖。
- 眼根清浄尘不留，登伽过尽不回头。
- 家在中原归未得，江淮断道无行舟。
- 两山相逢翻手疾，欲谋一笑宁无日。
- 却惭怀朴似周人，祇可闻名不须识。

## 拼音
- xi1 hu2 yu4 yu3 chu2 yan1 man3 ， feng1 ye4 dao3 nang2 yun2 fu4 wan3 。
- wang4 hu2 lou2 shang4 bai2 tou2 ren2 ， du2 yi3 lan2 gan1 shui2 ken3 ban4 。
- du2 you3 shi1 ren2 ji4 bing4 shen1 ， qing1 feng1 qian1 li3 ji4 xing2 chen2 。
- hao2 hua2 xin4 you3 hui2 tian1 li4 ， jing1 kai1 tao2 li3 xian2 xin1 chun1 。
- wang3 shi4 bu4 hui2 ru2 guo4 yu3 ， zui4 meng4 huang3 ran2 wang4 e4 yu3 。
- ren2 sheng1 ru2 huan4 ci3 he2 you2 ， wei4 xin4 huang2 jin1 gui4 yu2 tu3 。
- ai4 zi3 qian1 pian1 qing3 ke4 cheng2 ， jie4 jiang1 xiong1 fu4 cha4 wu2 ren2 。
- yin2 e2 guai4 you3 fang1 xian1 qi4 ， que4 bei4 hu2 shan1 shi2 xing4 ming2 。
- wen2 zhang1 fei4 tui4 zhi1 nan2 qiang2 ， shen1 wai4 xu1 hua2 ben3 wu2 wang4 。
- he2 ceng2 lin2 shui3 xi1 mang2 xie2 ， que4 jie3 feng2 ren2 nian1 zhu3 zhang4 。
- yan3 gen1 qing1 jing4 chen2 bu4 liu2 ， deng1 jia1 guo4 jin4 bu4 hui2 tou2 。
- jia1 zai4 zhong1 yuan2 gui1 wei4 de2 ， jiang1 huai2 duan4 dao4 wu2 xing2 zhou1 。
- liang3 shan1 xiang1 feng2 fan1 shou3 ji2 ， yu4 mou2 yi2 xiao4 ning2 wu2 ri4 。
- que4 can2 huai2 pu3 si4 zhou1 ren2 ， qi2 ke3 wen2 ming2 bu4 xu1 shi2 。

## 注释

## 译文

## 赏析
