---
id: chen-shi-dao-bie-yuan-cheng-chan-shi
title: 别圆澄禅师
titlePinyin: bie2 yuan2 cheng2 chan2 shi1
titleSlug: bie-yuan-cheng-chan-shi
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 法施老人卧不出，呼我取别行问疾。
- 摩盘拭筯劝一饱，少待须臾莫苍猝。
- 早年著眼觑文字，万卷初无一言契。
- 多生绮语未经忏，半世虚名足为累。
- 此去它来尚有缘，头童齿豁恐无年。
- 慇懃三请久住世，弊恶可念未可捐。
- 平生准拟西行计，老著人间此何意。
- 他生佛会见头陀，知是当年老居士。

## 拼音
- fa3 shi1 lao3 ren2 wo4 bu4 chu1 ， hu1 wo3 qu3 bie2 xing2 wen4 ji2 。
- mo2 pan2 shi4 zhu4 quan4 yi4 bao3 ， shao3 dai4 xu1 yu2 mo4 cang1 cu4 。
- zao3 nian2 zhu4 yan3 qu4 wen2 zi4 ， wan4 juan4 chu1 wu2 yi4 yan2 qi4 。
- duo1 sheng1 qi3 yu3 wei4 jing1 chan4 ， ban4 shi4 xu1 ming2 zu2 wei4 lei4 。
- ci3 qu4 ta1 lai2 shang4 you3 yuan2 ， tou2 tong2 chi3 huo1 kong3 wu2 nian2 。
- yin1 qin2 san1 qing3 jiu3 zhu4 shi4 ， bi4 e4 ke3 nian4 wei4 ke3 juan1 。
- ping2 sheng1 zhun3 ni3 xi1 xing2 ji4 ， lao3 zhu4 ren2 jian1 ci3 he2 yi4 。
- ta1 sheng1 fo2 hui4 jian4 tou2 tuo2 ， zhi1 shi4 dang1 nian2 lao3 ju1 shi4 。

## 注释

## 译文

## 赏析
