---
id: chen-shi-dao-ci-yun-da-chao-wu-yi
title: 次韵答晁无斁
titlePinyin: ci4 yun4 da2 chao2 wu2 yi4
titleSlug: ci-yun-da-chao-wu-yi
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 女生愿有家，名妾以不聘。
- 田里亦慕君，又恶不由正。
- 欲行不问涂，已破宁顾甑。
- 耕蚕无一廛，庖井要三径。
- 还家忧患余，挽须儿女竞。
- 十年宁有此，一寒可无命。
- 平生晁夫子，得士公室庆。
- 稍无车马音，复作宾客请。
- 论文到韩李，念旧说苏郑。
- 长年断消息，独语谁和应。
- 此生恩未报，他日目不瞑。
- 归卧无好怀，扣门有佳听。
- 诗来雪霜后，更觉天宇浄。
- 少好老未工，持刃授子柄。

## 拼音
- nü3 sheng1 yuan4 you3 jia1 ， ming2 qie4 yi3 bu2 pin4 。
- tian2 li3 yi4 mu4 jun1 ， you4 e4 bu4 you2 zheng4 。
- yu4 xing2 bu2 wen4 tu2 ， yi3 po4 ning2 gu4 zeng4 。
- geng1 can2 wu2 yi4 chan2 ， pao2 jing3 yao4 san1 jing4 。
- hai2 jia1 you1 huan4 yu2 ， wan3 xu1 er2 nü3 jing4 。
- shi2 nian2 ning2 you3 ci3 ， yi4 han2 ke3 wu2 ming4 。
- ping2 sheng1 chao2 fu1 zi3 ， de2 shi4 gong1 shi4 qing4 。
- shao1 wu2 che1 ma3 yin1 ， fu4 zuo4 bin1 ke4 qing3 。
- lun4 wen2 dao4 han2 li3 ， nian4 jiu4 shuo1 su1 zheng4 。
- chang2 nian2 duan4 xiao1 xi1 ， du2 yu3 shui2 he2 ying4 。
- ci3 sheng1 en1 wei4 bao4 ， ta1 ri4 mu4 bu4 ming2 。
- gui1 wo4 wu2 hao3 huai2 ， kou4 men2 you3 jia1 ting1 。
- shi1 lai2 xue3 shuang1 hou4 ， geng4 jue2 tian1 yu3 jing4 。
- shao3 hao3 lao3 wei4 gong1 ， chi2 ren4 shou4 zi3 bing3 。

## 注释

## 译文

## 赏析
