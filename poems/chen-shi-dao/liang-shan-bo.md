---
id: chen-shi-dao-liang-shan-bo
title: 梁山泊
titlePinyin: liang2 shan1 bo2
titleSlug: liang-shan-bo
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积阴风易作，隆寒声益急。
- 百为定有数，一动必三日。
- 奔𬯎水势壮，犦胅波头立。
- 前行后浪促，突起旁抶射。
- 奔腾万骑来，倏忽一箭疾。
- 摧残蒲苇尽，簸荡鱼龙泣。
- 私忧地轴脱，已分梁山没。
- 向来万斛重，不作一叶直。
- 舟行两水间，触夺声蟋蟀。
- 路转帆举落，舟排冰叠积。
- 经事长一智，中人所知识。
- 千金不垂堂，岂复待一失。
- 穷途得伟观，老气犹少色。
- 事定未得忘，嗟来庶可及。

## 拼音
- ji1 yin1 feng1 yi4 zuo4 ， long2 han2 sheng1 yi4 ji2 。
- bai3 wei4 ding4 you3 shu4 ， yi2 dong4 bi4 san1 ri4 。
- ben1 tui2 shui3 shi4 zhuang4 ， bao4 die2 bo1 tou2 li4 。
- qian2 xing2 hou4 lang4 cu4 ， tu1 qi3 pang2 chi4 she4 。
- ben1 teng2 wan4 qi2 lai2 ， shu1 hu1 yi2 jian4 ji2 。
- cui1 can2 pu2 wei3 jin4 ， bo4 dang4 yu2 long2 qi4 。
- si1 you1 di4 zhou2 tuo1 ， yi3 fen1 liang2 shan1 mei2 。
- xiang4 lai2 wan4 hu2 zhong4 ， bu2 zuo4 yi2 ye4 zhi2 。
- zhou1 xing2 liang3 shui3 jian1 ， chu4 duo2 sheng1 xi1 shuai4 。
- lu4 zhuan3 fan1 ju3 luo4 ， zhou1 pai2 bing1 die2 ji1 。
- jing1 shi4 chang2 yi2 zhi4 ， zhong1 ren2 suo3 zhi1 shi0 。
- qian1 jin1 bu4 chui2 tang2 ， qi3 fu4 dai4 yi4 shi1 。
- qiong2 tu2 de2 wei3 guan1 ， lao3 qi4 you2 shao3 se4 。
- shi4 ding4 wei4 de2 wang4 ， jie1 lai2 shu4 ke3 ji2 。

## 注释

## 译文

## 赏析
