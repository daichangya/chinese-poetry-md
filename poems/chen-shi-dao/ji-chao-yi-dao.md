---
id: chen-shi-dao-ji-chao-yi-dao
title: 寄晁以道
titlePinyin: ji4 chao2 yi3 dao4
titleSlug: ji-chao-yi-dao
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两官俱为邻，常若千里远。
- 经年不通书，子孰知我懒。
- 相期宇宙外，肯复校繁简。
- 我愚亦知此，子意岂不满。
- 子教东方生，自视何益损。
- 人言不当价，一钱万金产。
- 须子五千卷，丹笔校黄本。
- 子家太史氏，名成南北阮。
- 道山鸿雁行，岂惟私门衎。
- 功名须老大，四十未为晚。
- 快意会有违，急行宁小缓。
- 忽有河山阻，遂恐消息断。
- 我独不念此，人穷令智短。
- 子勿效我慵，书来慰愁眼。

## 拼音
- liang3 guan1 ju4 wei4 lin2 ， chang2 ruo4 qian1 li3 yuan3 。
- jing1 nian2 bu4 tong1 shu1 ， zi3 shu2 zhi1 wo3 lan3 。
- xiang1 qi1 yu3 zhou4 wai4 ， ken3 fu4 xiao4 fan2 jian3 。
- wo3 yu2 yi4 zhi1 ci3 ， zi3 yi4 qi3 bu4 man3 。
- zi3 jiao4 dong1 fang1 sheng1 ， zi4 shi4 he2 yi4 sun3 。
- ren2 yan2 bu4 dang1 jia4 ， yi4 qian2 wan4 jin1 chan3 。
- xu1 zi3 wu3 qian1 juan4 ， dan1 bi3 xiao4 huang2 ben3 。
- zi3 jia1 tai4 shi3 shi4 ， ming2 cheng2 nan2 bei3 ruan3 。
- dao4 shan1 hong2 yan4 xing2 ， qi3 wei2 si1 men2 kan4 。
- gong1 ming2 xu1 lao3 da4 ， si4 shi2 wei4 wei4 wan3 。
- kuai4 yi4 hui4 you3 wei2 ， ji2 xing2 ning2 xiao3 huan3 。
- hu1 you3 he2 shan1 zu3 ， sui4 kong3 xiao1 xi1 duan4 。
- wo3 du2 bu2 nian4 ci3 ， ren2 qiong2 ling4 zhi4 duan3 。
- zi3 wu4 xiao4 wo3 yong1 ， shu1 lai2 wei4 chou2 yan3 。

## 注释

## 译文

## 赏析
