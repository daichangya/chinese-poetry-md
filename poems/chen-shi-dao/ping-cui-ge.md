---
id: chen-shi-dao-ping-cui-ge
title: 平翠阁
titlePinyin: ping2 cui4 ge2
titleSlug: ping-cui-ge
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家山水间，耳目厌华丽。
- 闻道浙西山，经年通梦寐。
- 从为远游客，忘却归来计。
- 欲买湖上田，谢绝人间世。
- 湖山多变态，横斜光景异。
- 随山转朱阁，临顾穷幽邃。
- 惟有宣公楼，浮空堆乱翠。
- 疑是水仙人，临墙露高髻。
- 道人迹爱山，朝昏阅终岁。
- 最爱烟雨中，半掩青罗袂。
- 我来悲岁晚，风霜扫昏翳。
- 不见岭头云，未尽登临意。

## 拼音
- wo3 jia1 shan1 shui3 jian1 ， er3 mu4 yan4 hua2 li4 。
- wen2 dao4 zhe4 xi1 shan1 ， jing1 nian2 tong1 meng4 mei4 。
- cong2 wei4 yuan3 you2 ke4 ， wang4 que4 gui1 lai2 ji4 。
- yu4 mai3 hu2 shang4 tian2 ， xie4 jue2 ren2 jian1 shi4 。
- hu2 shan1 duo1 bian4 tai4 ， heng2 xie2 guang1 jing3 yi4 。
- sui2 shan1 zhuan3 zhu1 ge2 ， lin2 gu4 qiong2 you1 sui4 。
- wei2 you3 xuan1 gong1 lou2 ， fu2 kong1 dui1 luan4 cui4 。
- yi2 shi4 shui3 xian1 ren2 ， lin2 qiang2 lu4 gao1 ji4 。
- dao4 ren2 ji4 ai4 shan1 ， chao2 hun1 yue4 zhong1 sui4 。
- zui4 ai4 yan1 yu3 zhong1 ， ban4 yan3 qing1 luo2 mei4 。
- wo3 lai2 bei1 sui4 wan3 ， feng1 shuang1 sao3 hun1 yi4 。
- bu2 jian4 ling3 tou2 yun2 ， wei4 jin4 deng1 lin2 yi4 。

## 注释

## 译文

## 赏析
