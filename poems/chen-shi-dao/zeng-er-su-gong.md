---
id: chen-shi-dao-zeng-er-su-gong
title: 赠二苏公
titlePinyin: zeng4 er4 su1 gong1
titleSlug: zeng-er-su-gong
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷峨之山中巴江，桂椒柟栌枫柞樟。
- 青金黄玉丹砂良，兽皮鸟羽不足当。
- 异人间出骇四方，严王陈李司马扬。
- 一翁二季对相望，奇宝横道骥伏箱。
- 谁其识者有欧阳，大科异等固其常。
- 小却盛之白玉堂，典谟颂雅用所长。
- 度越周汉登虞唐，千载之下有素王。
- 平陈郑毛视荒荒，后生不作诸老亡。
- 文体变化未可量，万口一律如吃羌。
- 妖狐幻人犬陆梁，虎豹却走逢牛羊。
- 上帝惠顾祓不祥，天门夜下龙虎章。
- 前驱吴回后炎皇，绛旗丹毂朱冠裳。
- 从以甲胄万鬼行，乘风纵燎无留藏。
- 天高地下日月光，授公以柄扶病伤。
- 士如稻苗待公秧，临流不渡公为航。
- 如大医王治膏肓，外证已解中尚彊。
- 探囊一试黄昏汤，一洗十年新学肠。
- 老生塞口不敢尝，向来狂杀今尚狂，请公别试囊中方。

## 拼音
- min2 e2 zhi1 shan1 zhong1 ba1 jiang1 ， gui4 jiao1 nan2 lu2 feng1 zha4 zhang1 。
- qing1 jin1 huang2 yu4 dan1 sha1 liang2 ， shou4 pi2 niao3 yu3 bu4 zu2 dang1 。
- yi4 ren2 jian1 chu1 hai4 si4 fang1 ， yan2 wang2 chen2 li3 si1 ma3 yang2 。
- yi4 weng1 er4 ji4 dui4 xiang1 wang4 ， qi2 bao3 heng2 dao4 ji4 fu2 xiang1 。
- shui2 qi2 shi2 zhe3 you3 ou1 yang2 ， da4 ke1 yi4 deng3 gu4 qi2 chang2 。
- xiao3 que4 sheng4 zhi1 bai2 yu4 tang2 ， dian3 mo2 song4 ya3 yong4 suo3 chang2 。
- du4 yue4 zhou1 han4 deng1 yu2 tang2 ， qian1 zai3 zhi1 xia4 you3 su4 wang2 。
- ping2 chen2 zheng4 mao2 shi4 huang1 huang1 ， hou4 sheng1 bu2 zuo4 zhu1 lao3 wang2 。
- wen2 ti3 bian4 hua4 wei4 ke3 liang2 ， wan4 kou3 yi2 lü4 ru2 chi1 qiang1 。
- yao1 hu2 huan4 ren2 quan3 lu4 liang2 ， hu3 bao4 que4 zou3 feng2 niu2 yang2 。
- shang4 di4 hui4 gu4 fu2 bu4 xiang2 ， tian1 men2 ye4 xia4 long2 hu3 zhang1 。
- qian2 qu1 wu2 hui2 hou4 yan2 huang2 ， jiang4 qi2 dan1 gu1 zhu1 guan1 shang0 。
- cong2 yi3 jia3 zhou4 wan4 gui3 xing2 ， cheng2 feng1 zong4 liao2 wu2 liu2 cang2 。
- tian1 gao1 di4 xia4 ri4 yue4 guang1 ， shou4 gong1 yi3 bing3 fu2 bing4 shang1 。
- shi4 ru2 dao4 miao2 dai4 gong1 yang1 ， lin2 liu2 bu2 du4 gong1 wei4 hang2 。
- ru2 da4 yi1 wang2 zhi4 gao1 huang1 ， wai4 zheng4 yi3 jie3 zhong1 shang4 qiang2 。
- tan4 nang2 yi2 shi4 huang2 hun1 tang1 ， yi4 xi3 shi2 nian2 xin1 xue2 chang2 。
- lao3 sheng1 sai1 kou3 bu4 gan3 chang2 ， xiang4 lai2 kuang2 sha1 jin1 shang4 kuang2 ， qing3 gong1 bie2 shi4 nang2 zhong1 fang1 。

## 注释

## 译文

## 赏析
