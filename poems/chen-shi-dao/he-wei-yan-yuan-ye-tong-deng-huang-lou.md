---
id: chen-shi-dao-he-wei-yan-yuan-ye-tong-deng-huang-lou
title: 和魏衍元夜同登黄楼
titlePinyin: he2 wei4 yan3 yuan2 ye4 tong2 deng1 huang2 lou2
titleSlug: he-wei-yan-yuan-ye-tong-deng-huang-lou
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 车马竞清夜，人物秀三楚。
- 登临得免俗，兹楼岂时睹。
- 同来两稚子，冠者亦四五。
- 落落俱可人，颇亦厌歌鼓。
- 山月出未高，潜鳞动寒浦。
- 樯灯接疏星，夺目粲不数。
- 魏侯转物手，百好趋就叙。
- 得句未肯吐，秀气出眉宇。
- 水浄纳行影，山空答修语。
- 夜气稍侵肌，鸟骇去其侣。
- 清游岂有极，喜事戒多取。
- 投静未免喧，于今岂非古。
- 永怀寂寞人，南北忘在所。
- 横岭限鱼鸟，作书欲谁与。
- 情生文自哀，意动足复伫。
- 凭槛共一默，望舒已侵午。

## 拼音
- che1 ma3 jing4 qing1 ye4 ， ren2 wu4 xiu4 san1 chu3 。
- deng1 lin2 de2 mian3 su2 ， zi1 lou2 qi3 shi2 du3 。
- tong2 lai2 liang3 zhi4 zi3 ， guan1 zhe3 yi4 si4 wu3 。
- luo4 luo4 ju4 ke3 ren2 ， po1 yi4 yan4 ge1 gu3 。
- shan1 yue4 chu1 wei4 gao1 ， qian2 lin2 dong4 han2 pu3 。
- qiang2 deng1 jie1 shu1 xing1 ， duo2 mu4 can4 bu2 shu4 。
- wei4 hou2 zhuan3 wu4 shou3 ， bai3 hao3 qu1 jiu4 xu4 。
- de2 ju4 wei4 ken3 tu3 ， xiu4 qi4 chu1 mei2 yu3 。
- shui3 jing4 na4 xing2 ying3 ， shan1 kong1 da2 xiu1 yu3 。
- ye4 qi4 shao1 qin1 ji1 ， niao3 hai4 qu4 qi2 lü3 。
- qing1 you2 qi3 you3 ji2 ， xi3 shi4 jie4 duo1 qu3 。
- tou2 jing4 wei4 mian3 xuan1 ， yu2 jin1 qi3 fei1 gu3 。
- yong3 huai2 ji4 mo4 ren2 ， nan2 bei3 wang4 zai4 suo3 。
- heng2 ling3 xian4 yu2 niao3 ， zuo4 shu1 yu4 shui2 yu3 。
- qing2 sheng1 wen2 zi4 ai1 ， yi4 dong4 zu2 fu4 zhu4 。
- ping2 kan3 gong4 yi2 mo4 ， wang4 shu1 yi3 qin1 wu3 。

## 注释

## 译文

## 赏析
