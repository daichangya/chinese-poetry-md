---
id: chen-shi-dao-yu-wei-yan-kou-guo-bao-tian-cong-xian-er-zhi-fen-yun-de-zuo-zi
title: 与魏衍寇国宝田从先二姪分韵得坐字
titlePinyin: yu3 wei4 yan3 kou4 guo2 bao3 tian2 cong2 xian1 er4 zhi2 fen1 yun4 de2 zuo4 zi4
titleSlug: yu-wei-yan-kou-guo-bao-tian-cong-xian-er-zhi-fen-yun-de-zuo-zi
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将老蒙误恩，受吊不受贺。
- 欲起尚迟回，积闲习成惰。
- 向来二三子，相与守寒饿。
- 一日不可无，三岁安得过。
- 是时秋益高，夜永月初破。
- 漏鼓已再更，坐者余几个。
- 酒薄多可强，谈胜坚莫破。
- 簷昏读字细，林缺瞻星大。
- 吴吟未至慢，楚语不假些。
- 怀远已屡叹，论昔先急唾。
- 身世喜相违，真成螘旋磨。
- 平生陈孟公，岁晚不惊坐。

## 拼音
- jiang1 lao3 meng2 wu4 en1 ， shou4 diao4 bu2 shou4 he4 。
- yu4 qi3 shang4 chi2 hui2 ， ji1 xian2 xi2 cheng2 duo4 。
- xiang4 lai2 er4 san1 zi3 ， xiang1 yu3 shou3 han2 e4 。
- yi2 ri4 bu4 ke3 wu2 ， san1 sui4 an1 de2 guo4 。
- shi4 shi2 qiu1 yi4 gao1 ， ye4 yong3 yue4 chu1 po4 。
- lou4 gu3 yi3 zai4 geng4 ， zuo4 zhe3 yu2 ji3 ge4 。
- jiu3 bao2 duo1 ke3 qiang2 ， tan2 sheng4 jian1 mo4 po4 。
- yan2 hun1 du2 zi4 xi4 ， lin2 que1 zhan1 xing1 da4 。
- wu2 yin2 wei4 zhi4 man4 ， chu3 yu3 bu4 jia3 xie1 。
- huai2 yuan3 yi3 lü3 tan4 ， lun4 xi1 xian1 ji2 tuo4 。
- shen1 shi4 xi3 xiang1 wei2 ， zhen1 cheng2 yi3 xuan2 mo2 。
- ping2 sheng1 chen2 meng4 gong1 ， sui4 wan3 bu4 jing1 zuo4 。

## 注释

## 译文

## 赏析
