---
id: chen-shi-dao-ti-ming-fa-gao-xuan-guo-tu
title: 题明发高轩过图
titlePinyin: ti2 ming2 fa1 gao1 xuan1 guo4 tu2
titleSlug: ti-ming-fa-gao-xuan-guo-tu
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滕王蛱蝶江都马，一纸千金不当价。
- 异才天纵非力能，画工不是甘为下。
- 今代风流数大年，含毫落笔开山川。
- 忽忘朽老压尘底，却怪凫鸿堕目前。
- 尔来八二复秀出，万里河山才咫尺。
- 眼边安得有突兀，复似天地初开辟。
- 明窗写出高轩过，便逐愈湜闻吟哦。
- 晚知书画真有益，却悔岁月来无多。
- 官禁修严断过访，时于僻寺逢税鞅。
- 秀润如行琮璧间，清明似引星辰上。
- 忧悲愉怢百不平，河擘太华东南倾。
- 平生秀句寰区满，拾掇余弃成丹青。
- 平湖远岭开精神，斗觉文字生清新。
- 未许二豪今角立，要知旁有卫夫人。

## 拼音
- teng2 wang2 jia2 die2 jiang1 dou1 ma3 ， yi4 zhi3 qian1 jin1 bu4 dang1 jia4 。
- yi4 cai2 tian1 zong4 fei1 li4 neng2 ， hua4 gong1 bu2 shi4 gan1 wei4 xia4 。
- jin1 dai4 feng1 liu2 shu4 da4 nian2 ， han2 hao2 luo4 bi3 kai1 shan1 chuan1 。
- hu1 wang4 xiu3 lao3 ya1 chen2 di3 ， que4 guai4 fu2 hong2 duo4 mu4 qian2 。
- er3 lai2 ba1 er4 fu4 xiu4 chu1 ， wan4 li3 he2 shan1 cai2 zhi3 chi3 。
- yan3 bian1 an1 de2 you3 tu1 wu4 ， fu4 si4 tian1 di4 chu1 kai1 pi4 。
- ming2 chuang1 xie3 chu1 gao1 xuan1 guo4 ， bian4 zhu2 yu4 shi2 wen2 yin2 e2 。
- wan3 zhi1 shu1 hua4 zhen1 you3 yi4 ， que4 hui3 sui4 yue4 lai2 wu2 duo1 。
- guan1 jin4 xiu1 yan2 duan4 guo4 fang3 ， shi2 yu2 pi4 si4 feng2 shui4 yang1 。
- xiu4 run4 ru2 xing2 cong2 bi4 jian1 ， qing1 ming2 si4 yin3 xing1 chen2 shang4 。
- you1 bei1 yu2 tu1 bai3 bu4 ping2 ， he2 bo4 tai4 hua2 dong1 nan2 qing1 。
- ping2 sheng1 xiu4 ju4 huan2 qu1 man3 ， shi2 duo0 yu2 qi4 cheng2 dan1 qing1 。
- ping2 hu2 yuan3 ling3 kai1 jing1 shen2 ， dou4 jue2 wen2 zi4 sheng1 qing1 xin1 。
- wei4 xu3 er4 hao2 jin1 jiao3 li4 ， yao4 zhi1 pang2 you3 wei4 fu1 ren2 。

## 注释

## 译文

## 赏析
