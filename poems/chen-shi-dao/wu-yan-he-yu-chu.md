---
id: chen-shi-dao-wu-yan-he-yu-chu
title: 五言贺雨出
titlePinyin: wu3 yan2 he4 yu3 chu1
titleSlug: wu-yan-he-yu-chu
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六月鄞江旱，焦劳刺史忧。
- 戴星趋洞府，踏月叩龙湫。
- 引咎青章设，为坛古法修。
- 山川将尔徧，牲币岂吾留。
- 帝意兹回眷，神聪俯应求。
- 油云潜感召，灵雨忽滂流。
- 急势朝翻幕，寒声暮咽沟。
- 余波平浦屿，翠色蔽田畴。
- 池阁消残暑，闾阎庆有秋。
- 邦民无以谢，惟起载途讴。

## 拼音
- liu4 yue4 yin2 jiang1 han4 ， jiao1 lao2 ci4 shi3 you1 。
- dai4 xing1 qu1 dong4 fu3 ， ta4 yue4 kou4 long2 qiu1 。
- yin3 jiu4 qing1 zhang1 she4 ， wei4 tan2 gu3 fa3 xiu1 。
- shan1 chuan1 jiang1 er3 bian4 ， sheng1 bi4 qi3 wu2 liu2 。
- di4 yi4 zi1 hui2 juan4 ， shen2 cong1 fu3 ying4 qiu2 。
- you2 yun2 qian2 gan3 zhao4 ， ling2 yu3 hu1 pang1 liu2 。
- ji2 shi4 chao2 fan1 mu4 ， han2 sheng1 mu4 yan4 gou1 。
- yu2 bo1 ping2 pu3 yu3 ， cui4 se4 bi4 tian2 chou2 。
- chi2 ge2 xiao1 can2 shu3 ， lü2 yan2 qing4 you3 qiu1 。
- bang1 min2 wu2 yi3 xie4 ， wei2 qi3 zai3 tu2 ou1 。

## 注释

## 译文

## 赏析
