---
id: chen-shi-dao-ti-hua-li-bai-zhen
title: 题画李白真
titlePinyin: ti2 hua4 li3 bai2 zhen1
titleSlug: ti-hua-li-bai-zhen
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见浣花老翁醉骑馿，熊儿捉辔骥子扶。
- 金华仙伯哦七字，好事不复千金模。
- 青莲居士亦其亚，斗酒百篇天所借。
- 英姿秀骨尚可似，逸气高怀那得画。
- 周郎韵胜笔有神，解衣磅礴未必真。
- 一朝写此英妙质，似悔只识如花人。
- 醉色欲尽玉色起，分明尚带金井水。
- 乌纱白纻真天人，不用更著山岩里。
- 平生潦倒饱丘园，禁省不识将军尊。
- 袖手犹怀脱靴气，岂是从来骨相屯。
- 仰视云空鸿鹄举，眼前纷纷那得顾。
- 是非荣辱不到处，只恐朝来有新句。
- 勿言身后不要名，尚得吴侯费百金。
- 江西胜士与长吟，后来不忧身陆沉。

## 拼音
- jun1 bu2 jian4 huan4 hua1 lao3 weng1 zui4 qi2 lu2 ， xiong2 er2 zhuo1 pei4 ji4 zi3 fu2 。
- jin1 hua2 xian1 bo2 o4 qi1 zi4 ， hao3 shi4 bu2 fu4 qian1 jin1 mo2 。
- qing1 lian2 ju1 shi4 yi4 qi2 ya4 ， dou4 jiu3 bai3 pian1 tian1 suo3 jie4 。
- ying1 zi1 xiu4 gu3 shang4 ke3 si4 ， yi4 qi4 gao1 huai2 na4 de2 hua4 。
- zhou1 lang2 yun4 sheng4 bi3 you3 shen2 ， jie3 yi1 bang4 bo2 wei4 bi4 zhen1 。
- yi4 chao2 xie3 ci3 ying1 miao4 zhi4 ， si4 hui3 zhi1 shi2 ru2 hua1 ren2 。
- zui4 se4 yu4 jin4 yu4 se4 qi3 ， fen1 ming2 shang4 dai4 jin1 jing3 shui3 。
- wu1 sha1 bai2 zhu4 zhen1 tian1 ren2 ， bu2 yong4 geng4 zhu4 shan1 yan2 li3 。
- ping2 sheng1 liao2 dao3 bao3 qiu1 yuan2 ， jin4 sheng3 bu4 shi2 jiang1 jun1 zun1 。
- xiu4 shou3 you2 huai2 tuo1 xue1 qi4 ， qi3 shi4 cong2 lai2 gu3 xiang1 tun2 。
- yang3 shi4 yun2 kong1 hong2 hu2 ju3 ， yan3 qian2 fen1 fen1 na4 de2 gu4 。
- shi4 fei1 rong2 ru3 bu2 dao4 chu4 ， zhi1 kong3 chao2 lai2 you3 xin1 ju4 。
- wu4 yan2 shen1 hou4 bu2 yao4 ming2 ， shang4 de2 wu2 hou2 fei4 bai3 jin1 。
- jiang1 xi1 sheng4 shi4 yu3 chang2 yin2 ， hou4 lai2 bu4 you1 shen1 lu4 chen2 。

## 注释

## 译文

## 赏析
