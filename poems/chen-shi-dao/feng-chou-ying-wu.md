---
id: chen-shi-dao-feng-chou-ying-wu
title: 奉酬应物
titlePinyin: feng4 chou2 ying4 wu4
titleSlug: feng-chou-ying-wu
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 论世阙真是，憎好成愚贤。
- 众手挽跛牂，拟度骅骝前。
- 与子早相好，于今不知年。
- 似从欲著帽，忧喜同华颠。
- 生世如风花，高下亦偶然。
- 填沟偶不死，挥刃忽自全。
- 病马试春草，游鱼纵奔川。
- 稍思升斗禄，筦库未阙员。
- 一饥尚可忍，百岁当复延。
- 相予乘下泽，得句要子宣。
- 此生期乐死，它日须诗传。
- 缩手著袖间，弹棋一争先。

## 拼音
- lun4 shi4 que1 zhen1 shi4 ， zeng1 hao3 cheng2 yu2 xian2 。
- zhong4 shou3 wan3 bo3 zang1 ， ni3 du4 hua2 liu2 qian2 。
- yu3 zi3 zao3 xiang1 hao3 ， yu2 jin1 bu4 zhi1 nian2 。
- si4 cong2 yu4 zhu4 mao4 ， you1 xi3 tong2 hua2 dian1 。
- sheng1 shi4 ru2 feng1 hua1 ， gao1 xia4 yi4 ou3 ran2 。
- tian2 gou1 ou3 bu4 si3 ， hui1 ren4 hu1 zi4 quan2 。
- bing4 ma3 shi4 chun1 cao3 ， you2 yu2 zong4 ben1 chuan1 。
- shao1 si1 sheng1 dou4 lu4 ， guan3 ku4 wei4 que1 yuan2 。
- yi4 ji1 shang4 ke3 ren3 ， bai3 sui4 dang1 fu4 yan2 。
- xiang1 yu3 cheng2 xia4 ze2 ， de2 ju4 yao4 zi3 xuan1 。
- ci3 sheng1 qi1 le4 si3 ， ta1 ri4 xu1 shi1 chuan2 。
- suo1 shou3 zhu4 xiu4 jian1 ， tan2 qi2 yi4 zheng1 xian1 。

## 注释

## 译文

## 赏析
