---
id: chen-shi-dao-ji-da-wang-zhi-fang
title: 寄答王直方
titlePinyin: ji4 da2 wang2 zhi2 fang1
titleSlug: ji-da-wang-zhi-fang
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人情校往复，屡勉终不近。
- 一诗已经年，知子不我怨。
- 生世余几何，尺箠日取寸。
- 怀禄有遐心，从俗无远韵。
- 时从府中归，数过林下饭。
- 平生功名意，回作香火愿。
- 三年不举觞，吻颊烟火焮。
- 岂无两苍龙，沾我一雨润。
- 官粗诗未工，猛乞毋小靳。
- 人生如此尔，文字已其闰。
- 是身虽臭腐，宁作青紫楦。
- 永怀忘年友，死矣余令问。
- 念子颇似之，老我何所恨。

## 拼音
- ren2 qing2 xiao4 wang3 fu4 ， lü3 mian3 zhong1 bu2 jin4 。
- yi4 shi1 yi3 jing1 nian2 ， zhi1 zi3 bu4 wo3 yuan4 。
- sheng1 shi4 yu2 ji3 he2 ， chi3 chui2 ri4 qu3 cun4 。
- huai2 lu4 you3 xia2 xin1 ， cong2 su2 wu2 yuan3 yun4 。
- shi2 cong2 fu3 zhong1 gui1 ， shu4 guo4 lin2 xia4 fan4 。
- ping2 sheng1 gong1 ming2 yi4 ， hui2 zuo4 xiang1 huo3 yuan4 。
- san1 nian2 bu4 ju3 shang1 ， wen3 jia2 yan1 huo3 xin4 。
- qi3 wu2 liang3 cang1 long2 ， zhan1 wo3 yi4 yu3 run4 。
- guan1 cu1 shi1 wei4 gong1 ， meng3 qi3 wu2 xiao3 jin4 。
- ren2 sheng1 ru2 ci3 er3 ， wen2 zi4 yi3 qi2 run4 。
- shi4 shen1 sui1 chou4 fu3 ， ning2 zuo4 qing1 zi3 xuan4 。
- yong3 huai2 wang4 nian2 you3 ， si3 yi3 yu2 ling4 wen4 。
- nian4 zi3 po1 si4 zhi1 ， lao3 wo3 he2 suo3 hen4 。

## 注释

## 译文

## 赏析
