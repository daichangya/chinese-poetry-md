---
id: chen-shi-dao-guan-yan-wen-zhong-gong-jia-liu-yi-tang-tu-shu
title: 观兖文忠公家六一堂图书
titlePinyin: guan1 yan3 wen2 zhong1 gong1 jia0 liu4 yi1 tang2 tu2 shu1
titleSlug: guan-yan-wen-zhong-gong-jia-liu-yi-tang-tu-shu
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生世何用早，我已后此翁。
- 颇识门下士，略已闻其风。
- 中年见二子，已复岁一终。
- 呼我过其庐，所得非所蒙。
- 先朝群玉殿，冠佩环群公。
- 神文焕王度，喜色见天容。
- 御榻谁复登，帝书元自工。
- 黄绢两大字，一览涕无从。
- 似欲托其子，天意人与同。
- 历数况有归，敢有贪天功。
- 集古一千卷，明明并群雄。
- 谁为第一手，未有百世公。
- 庙器刻科斗，宝樽蟠华虫。
- 缅怀弁服士，酬献鸣𪻐瑢。
- 插架一万轴，遗子以固穷。
- 素琴久绝弦，棋酒颇阙供。
- 向来一瓣香，敬为曾南丰。
- 世虽嫡孙行，名在恶子中。
- 斯人日已远，千岁幸一逢。
- 吾老不可待，草露湿寒蛩。

## 拼音
- sheng1 shi4 he2 yong4 zao3 ， wo3 yi3 hou4 ci3 weng1 。
- po1 shi2 men2 xia4 shi4 ， lüe4 yi3 wen2 qi2 feng1 。
- zhong1 nian2 jian4 er4 zi3 ， yi3 fu4 sui4 yi4 zhong1 。
- hu1 wo3 guo4 qi2 lu2 ， suo3 de2 fei1 suo3 meng2 。
- xian1 chao2 qun2 yu4 dian4 ， guan1 pei4 huan2 qun2 gong1 。
- shen2 wen2 huan4 wang2 du4 ， xi3 se4 jian4 tian1 rong2 。
- yu4 ta4 shui2 fu4 deng1 ， di4 shu1 yuan2 zi4 gong1 。
- huang2 juan4 liang3 da4 zi4 ， yi4 lan3 ti4 wu2 cong2 。
- si4 yu4 tuo1 qi2 zi3 ， tian1 yi4 ren2 yu3 tong2 。
- li4 shu3 kuang4 you3 gui1 ， gan3 you3 tan1 tian1 gong1 。
- ji2 gu3 yi4 qian1 juan4 ， ming2 ming2 bing4 qun2 xiong2 。
- shui2 wei4 di4 yi1 shou3 ， wei4 you3 bai3 shi4 gong1 。
- miao4 qi4 ke4 ke1 dou4 ， bao3 zun1 pan2 hua2 chong2 。
- mian3 huai2 bian4 fu2 shi4 ， chou2 xian4 ming2 𪻐 rong2 。
- cha1 jia4 yi2 wan4 zhou2 ， yi2 zi3 yi3 gu4 qiong2 。
- su4 qin2 jiu3 jue2 xian2 ， qi2 jiu3 po1 que1 gong4 。
- xiang4 lai2 yi2 ban4 xiang1 ， jing4 wei4 ceng2 nan2 feng1 。
- shi4 sui1 di2 sun1 xing2 ， ming2 zai4 e4 zi3 zhong1 。
- si1 ren2 ri4 yi3 yuan3 ， qian1 sui4 xing4 yi4 feng2 。
- wu2 lao3 bu4 ke3 dai4 ， cao3 lu4 shi1 han2 qiong2 。

## 注释

## 译文

## 赏析
