---
id: chen-shi-dao-ci-yun-su-gong-la-mei
title: 次韵苏公蜡梅
titlePinyin: ci4 yun4 su1 gong1 la4 mei2
titleSlug: ci-yun-su-gong-la-mei
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 化人巧作襄样花，何年落子空王家。
- 羽衣霓袖涴香蜡，从此人间识尤物。
- 青琐诸郎却未知，天公下取仙翁诗。
- 乌丸鸡距写玉叶，却怪寒花未清绝。
- 北风驱雪度关山，把烛看花夜不眠。
- 明朝诗成公亦去，长使梅仙诵佳句。
- 湖山信美更须人，已觉西湖属此君。
- 坐想明年吴与越，行酒赋诗听击钵。

## 拼音
- hua4 ren2 qiao3 zuo4 xiang1 yang4 hua1 ， he2 nian2 luo4 zi3 kong1 wang2 jia1 。
- yu3 yi1 ni2 xiu4 wo4 xiang1 la4 ， cong2 ci3 ren2 jian1 shi2 you2 wu4 。
- qing1 suo3 zhu1 lang2 que4 wei4 zhi1 ， tian1 gong1 xia4 qu3 xian1 weng1 shi1 。
- wu1 wan2 ji1 ju4 xie3 yu4 ye4 ， que4 guai4 han2 hua1 wei4 qing1 jue2 。
- bei3 feng1 qu1 xue3 du4 guan1 shan1 ， ba3 zhu2 kan4 hua1 ye4 bu4 mian2 。
- ming2 chao2 shi1 cheng2 gong1 yi4 qu4 ， chang2 shi3 mei2 xian1 song4 jia1 ju4 。
- hu2 shan1 xin4 mei3 geng4 xu1 ren2 ， yi3 jue2 xi1 hu2 shu3 ci3 jun1 。
- zuo4 xiang3 ming2 nian2 wu2 yu3 yue4 ， xing2 jiu3 fu4 shi1 ting1 ji1 bo1 。

## 注释

## 译文

## 赏析
