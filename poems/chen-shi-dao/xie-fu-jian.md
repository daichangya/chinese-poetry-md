---
id: chen-shi-dao-xie-fu-jian
title: 谢傅监
titlePinyin: xie4 fu4 jian1
titleSlug: xie-fu-jian
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好士如好色，昔闻今则无。
- 平生席为门，未识长者车。
- 旷士慕林谷，羁人辱泥涂。
- 愿为执鞭役，莫顺下风趋。
- 去年辱公先，怀刺留寓居。
- 我往拜其门，𬸚𬸦鸣高梧。
- 论交不计年，取材忘其愚。
- 一寒我如此，百镒公无余。
- 今年贺公归，乃复过我庐。
- 当使有近行，应门有长须。
- 小家不耐事，鸡飞犬升闾。
- 莫归自有恨，亲颜一何娱。
- 汝家吾无忧，能致贤大夫。
- 吴公汉庭右，贾生世用疏。
- 平分太仓粟，尽读邺侯书。
- 士为知己留，不为食有鱼。
- 三言移曾母，投杼公何如。

## 拼音
- hao3 shi4 ru2 hao4 se4 ， xi1 wen2 jin1 ze2 wu2 。
- ping2 sheng1 xi2 wei4 men2 ， wei4 shi2 zhang3 zhe3 che1 。
- kuang4 shi4 mu4 lin2 gu3 ， ji1 ren2 ru3 ni2 tu2 。
- yuan4 wei4 zhi2 bian1 yi4 ， mo4 shun4 xia4 feng1 qu1 。
- qu4 nian2 ru3 gong1 xian1 ， huai2 ci4 liu2 yu4 ju1 。
- wo3 wang3 bai4 qi2 men2 ， yue4 zhuo2 ming2 gao1 wu2 。
- lun4 jiao1 bu2 ji4 nian2 ， qu3 cai2 wang4 qi2 yu2 。
- yi4 han2 wo3 ru2 ci3 ， bai3 yi4 gong1 wu2 yu2 。
- jin1 nian2 he4 gong1 gui1 ， nai3 fu4 guo4 wo3 lu2 。
- dang1 shi3 you3 jin4 xing2 ， ying4 men2 you3 chang2 xu1 。
- xiao3 jia1 bu2 nai4 shi4 ， ji1 fei1 quan3 sheng1 lü2 。
- mo4 gui1 zi4 you3 hen4 ， qin1 yan2 yi4 he2 yu2 。
- ru3 jia1 wu2 wu2 you1 ， neng2 zhi4 xian2 dai4 fu0 。
- wu2 gong1 han4 ting2 you4 ， jia3 sheng1 shi4 yong4 shu1 。
- ping2 fen1 tai4 cang1 su4 ， jin4 du2 ye4 hou2 shu1 。
- shi4 wei4 zhi1 ji3 liu2 ， bu2 wei4 shi2 you3 yu2 。
- san1 yan2 yi2 ceng2 mu3 ， tou2 zhu4 gong1 he2 ru2 。

## 注释

## 译文

## 赏析
