---
id: chen-shi-dao-shi-shi-hua-yuan
title: 石氏画苑
titlePinyin: shi2 shi4 hua4 yuan4
titleSlug: shi-shi-hua-yuan
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卒行无好步，事忙不草书。
- 能事不促迫，快手多麤疏。
- 君看荷苇槲叶扇，崔家仲叔三人俱。
- 扫除事物费岁月，收定神气忘形躯。
- 恍然有得夺天巧，衰颜生态能相如。
- 市师信手无赢余，一日画出东封图。
- 眼前百口怪神速，背后千指争邪𣤔。
- 君家画苑倾东都，锦囊玉轴行盈车。
- 补完破碎收亡逋，欲得不计有与无。
- 问君此病何当祛，君言无事聊自娱。
- 世间何事非迷途，挟策未必贤樗蒲。
- 苑中最爱文与苏，情亲不独生同闾。
- 自谓知子谁如余，叔也不痴回不愚。
- 怜君用意常勤劬，挥毫洒墨填空虚。
- 风梢雨叶出新意，老树僵立何年枯。
- 我生百事不留意，外物不足烦敺除。
- 翰墨才能记名字，模临写貌无工夫。
- 见溺不救危不扶，独无一物充庖厨。
- 看君发漆颜丹朱，意气健如生马驹。
- 逢人不信六十余，郁然一茎无白须。
- 吕翁落寞起钓屠，南山四老东宫须。
- 人生晚达有如此，应笑虞翻早著书。

## 拼音
- zu2 xing2 wu2 hao3 bu4 ， shi4 mang2 bu4 cao3 shu1 。
- neng2 shi4 bu2 cu4 po4 ， kuai4 shou3 duo1 cu1 shu1 。
- jun1 kan4 he2 wei3 hu2 ye4 shan4 ， cui1 jia1 zhong4 shu1 san1 ren2 ju4 。
- sao3 chu2 shi4 wu4 fei4 sui4 yue4 ， shou1 ding4 shen2 qi4 wang4 xing2 qu1 。
- huang3 ran2 you3 de2 duo2 tian1 qiao3 ， shuai1 yan2 sheng1 tai4 neng2 xiang1 ru2 。
- shi4 shi1 xin4 shou3 wu2 ying2 yu2 ， yi2 ri4 hua4 chu1 dong1 feng1 tu2 。
- yan3 qian2 bai3 kou3 guai4 shen2 su4 ， bei4 hou4 qian1 zhi3 zheng1 xie2 𣤔 。
- jun1 jia1 hua4 yuan4 qing1 dong1 du1 ， jin3 nang2 yu4 zhou2 xing2 ying2 che1 。
- bu3 wan2 po4 sui4 shou1 wang2 bu1 ， yu4 de2 bu2 ji4 you3 yu3 wu2 。
- wen4 jun1 ci3 bing4 he2 dang1 qu1 ， jun1 yan2 wu2 shi4 liao2 zi4 yu2 。
- shi4 jian1 he2 shi4 fei1 mi2 tu2 ， xie2 ce4 wei4 bi4 xian2 chu1 pu2 。
- yuan4 zhong1 zui4 ai4 wen2 yu3 su1 ， qing2 qin1 bu4 du2 sheng1 tong2 lü2 。
- zi4 wei4 zhi1 zi3 shui2 ru2 yu2 ， shu1 ye3 bu4 chi1 hui2 bu4 yu2 。
- lian2 jun1 yong4 yi4 chang2 qin2 qu2 ， hui1 hao2 sa3 mo4 tian2 kong4 xu1 。
- feng1 shao1 yu3 ye4 chu1 xin1 yi4 ， lao3 shu4 jiang1 li4 he2 nian2 ku1 。
- wo3 sheng1 bai3 shi4 bu4 liu2 yi4 ， wai4 wu4 bu4 zu2 fan2 qu1 chu2 。
- han4 mo4 cai2 neng2 ji4 ming2 zi4 ， mo2 lin2 xie3 mao4 wu2 gong1 fu1 。
- jian4 ni4 bu2 jiu4 wei1 bu4 fu2 ， du2 wu2 yi2 wu4 chong1 pao2 chu2 。
- kan4 jun1 fa1 qi1 yan2 dan1 zhu1 ， yi4 qi4 jian4 ru2 sheng1 ma3 ju1 。
- feng2 ren2 bu2 xin4 liu4 shi2 yu2 ， yu4 ran2 yi4 jing1 wu2 bai2 xu1 。
- lü3 weng1 luo4 mo4 qi3 diao4 tu2 ， nan2 shan1 si4 lao3 dong1 gong1 xu1 。
- ren2 sheng1 wan3 da2 you3 ru2 ci3 ， ying4 xiao4 yu2 fan1 zao3 zhu4 shu1 。

## 注释

## 译文

## 赏析
