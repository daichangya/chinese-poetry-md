---
id: chen-shi-dao-li-wu-tai-zuo-hua-seng
title: 礼武台坐化僧
titlePinyin: li3 wu3 tai2 zuo4 hua4 seng1
titleSlug: li-wu-tai-zuo-hua-seng
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至人本无心，起灭因众缘。
- 化尽悲愿在，留形此台颠。
- 闻名与致敬，获福皆无前。
- 千年一钵水，宿疾几人痊。
- 骁雄兖州军，马步余数千。
- 一呼可摧山，四合如垂天。
- 老幼十八村，顷刻理无全。
- 哀鸣寄香火，毁塔投其塼。
- 盛怒忽惊奔，如有所见然。
- 等观同一子，岂特此所怜。
- 我来已再见，童稚亦虔虔。
- 发火触暗室，青灯已娟妍。
- 始读壁间碑，妙力隠不传。
- 颇恨语未工，安得笔如椽。
- 归路云月黑，涛波隔长川。
- 溪翁停舟待，相唤声相连。
- 解缆风泊岸，中流水入船。
- 欹侧脚不停，竟脱蛟鱼涎。
- 兴坏如有待，适当使君贤。
- 定能选妙士，拂尘起熏烟。
- 昔承灵山嘱，早契少林禅。
- 丐我一片石，并刻维摩篇。

## 拼音
- zhi4 ren2 ben3 wu2 xin1 ， qi3 mie4 yin1 zhong4 yuan2 。
- hua4 jin4 bei1 yuan4 zai4 ， liu2 xing2 ci3 tai2 dian1 。
- wen2 ming2 yu3 zhi4 jing4 ， huo4 fu2 jie1 wu2 qian2 。
- qian1 nian2 yi4 bo1 shui3 ， su4 ji2 ji3 ren2 quan2 。
- xiao1 xiong2 yan3 zhou1 jun1 ， ma3 bu4 yu2 shu4 qian1 。
- yi4 hu1 ke3 cui1 shan1 ， si4 he2 ru2 chui2 tian1 。
- lao3 you4 shi2 ba1 cun1 ， qing3 ke4 li3 wu2 quan2 。
- ai1 ming2 ji4 xiang1 huo3 ， hui3 ta3 tou2 qi2 zhuan1 。
- sheng4 nu4 hu1 jing1 ben1 ， ru2 you3 suo3 jian4 ran2 。
- deng3 guan1 tong2 yi4 zi3 ， qi3 te4 ci3 suo3 lian2 。
- wo3 lai2 yi3 zai4 jian4 ， tong2 zhi4 yi4 qian2 qian2 。
- fa1 huo3 chu4 an4 shi4 ， qing1 deng1 yi3 juan1 yan2 。
- shi3 du2 bi4 jian1 bei1 ， miao4 li4 yin3 bu4 chuan2 。
- po1 hen4 yu3 wei4 gong1 ， an1 de2 bi3 ru2 chuan2 。
- gui1 lu4 yun2 yue4 hei1 ， tao1 bo1 ge2 chang2 chuan1 。
- xi1 weng1 ting2 zhou1 dai4 ， xiang1 huan4 sheng1 xiang1 lian2 。
- jie3 lan3 feng1 bo2 an4 ， zhong1 liu2 shui3 ru4 chuan2 。
- qi1 ce4 jiao3 bu4 ting2 ， jing4 tuo1 jiao1 yu2 xian2 。
- xing1 huai4 ru2 you3 dai4 ， shi4 dang4 shi3 jun1 xian2 。
- ding4 neng2 xuan3 miao4 shi4 ， fu2 chen2 qi3 xun1 yan1 。
- xi1 cheng2 ling2 shan1 zhu3 ， zao3 qi4 shao3 lin2 chan2 。
- gai4 wo3 yi2 pian4 shi2 ， bing4 ke4 wei2 mo2 pian1 。

## 注释

## 译文

## 赏析
