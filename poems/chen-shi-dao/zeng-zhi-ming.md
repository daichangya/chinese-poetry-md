---
id: chen-shi-dao-zeng-zhi-ming
title: 赠知命
titlePinyin: zeng4 zhi1 ming4
titleSlug: zeng-zhi-ming
author: 陈师道
authorPinyin: chen2 shi1 dao4
authorSlug: chen-shi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑头居士元方弟，不肯作公称法嗣。
- 外人怪笑那得知，他日灵山亲授记。
- 学诗初学杜少陵，学书不学王右军。
- 黄尘扶杖笑邻女，白衫骑馿惊市人。
- 静中作业此何因，醉里逃禅却甚真。
- 顾我无钱呼毕曜，有人载酒寻子云。
- 君家鲁直不解事，爱作文章可人意。
- 一人可以穷一家，怪君又以才为累。
- 请将饮酒换吟诗，酒不穷人能引睡。
- 不须无事与多愁，老不欲醒惟欲醉。

## 拼音
- hei1 tou2 ju1 shi4 yuan2 fang1 di4 ， bu4 ken3 zuo4 gong1 cheng1 fa3 si4 。
- wai4 ren2 guai4 xiao4 na4 de2 zhi1 ， ta1 ri4 ling2 shan1 qin1 shou4 ji4 。
- xue2 shi1 chu1 xue2 du4 shao3 ling2 ， xue2 shu1 bu4 xue2 wang2 you4 jun1 。
- huang2 chen2 fu2 zhang4 xiao4 lin2 nü3 ， bai2 shan1 qi2 lu2 jing1 shi4 ren2 。
- jing4 zhong1 zuo4 ye4 ci3 he2 yin1 ， zui4 li3 tao2 chan2 que4 shen4 zhen1 。
- gu4 wo3 wu2 qian2 hu1 bi4 yao4 ， you3 ren2 zai3 jiu3 xun2 zi3 yun2 。
- jun1 jia1 lu3 zhi2 bu4 jie3 shi4 ， ai4 zuo4 wen2 zhang1 ke3 ren2 yi4 。
- yi4 ren2 ke3 yi3 qiong2 yi4 jia1 ， guai4 jun1 you4 yi3 cai2 wei4 lei4 。
- qing3 jiang1 yin3 jiu3 huan4 yin2 shi1 ， jiu3 bu4 qiong2 ren2 neng2 yin3 shui4 。
- bu4 xu1 wu2 shi4 yu3 duo1 chou2 ， lao3 bu2 yu4 xing3 wei2 yu4 zui4 。

## 注释

## 译文

## 赏析
