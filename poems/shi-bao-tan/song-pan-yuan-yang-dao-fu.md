---
id: shi-bao-tan-song-pan-yuan-yang-dao-fu
title: 送判院杨道夫
titlePinyin: song4 pan4 yuan4 yang2 dao4 fu1
titleSlug: song-pan-yuan-yang-dao-fu
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君诗如周郎，年少新将兵。
- 阿瞒不及语，夜半火到明。
- 金屋小乔在，国色倾人城。
- 不见今十年，诗已如此成。
- 愈谈听愈好，俗间未能评。
- 石渠苦无诗，日者上意倾。
- 西南老臣去，不复闻姓名。
- 公今赋渝州，将与山月鸣。
- 亦须慰华发，过家濯尘缨。
- 我有一纸书，山林为子情。
- 黄金作人累，珍重烦寄声。

## 拼音
- jun1 shi1 ru2 zhou1 lang2 ， nian2 shao4 xin1 jiang1 bing1 。
- a1 man2 bu4 ji2 yu3 ， ye4 ban4 huo3 dao4 ming2 。
- jin1 wu1 xiao3 qiao2 zai4 ， guo2 se4 qing1 ren2 cheng2 。
- bu2 jian4 jin1 shi2 nian2 ， shi1 yi3 ru2 ci3 cheng2 。
- yu4 tan2 ting1 yu4 hao3 ， su2 jian1 wei4 neng2 ping2 。
- shi2 qu2 ku3 wu2 shi1 ， ri4 zhe3 shang4 yi4 qing1 。
- xi1 nan2 lao3 chen2 qu4 ， bu2 fu4 wen2 xing4 ming2 。
- gong1 jin1 fu4 yu2 zhou1 ， jiang1 yu3 shan1 yue4 ming2 。
- yi4 xu1 wei4 hua2 fa4 ， guo4 jia1 zhuo2 chen2 ying1 。
- wo3 you3 yi4 zhi3 shu1 ， shan1 lin2 wei4 zi3 qing2 。
- huang2 jin1 zuo4 ren2 lei4 ， zhen1 zhong4 fan2 ji4 sheng1 。

## 注释

## 译文

## 赏析
