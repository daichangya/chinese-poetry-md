---
id: shi-bao-tan-he-li-da-zhu
title: 贺李大著
titlePinyin: he4 li3 da4 zhu4
titleSlug: he-li-da-zhu
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眉山县前江可怜，昔人饮此俱成仙。
- 只今独数苏与李，岂伊亲濯玻璃川。
- 功名事业天所靳，况复真宰持其权。
- 先公用舍诚有道，不愁轲后真无传。
- 道山人物今第一，蒹葭玉树犹依然。
- 东南弱水三万里，亦有跨鹤来翩跹。
- 至人活国岂无术，丹砂乌喙堪同年。
- 众工可笑不解事，颠倒规矩求方圆。
- 向来贲育尝贾勇，彼岂有力能回天。
- 公今已不负世学，盍先鸥鹭高腾𬸣。
- 窗间借取董狐笔，父子相继书凌烟。

## 拼音
- mei2 shan1 xian4 qian2 jiang1 ke3 lian2 ， xi1 ren2 yin3 ci3 ju4 cheng2 xian1 。
- zhi1 jin1 du2 shu4 su1 yu3 li3 ， qi3 yi1 qin1 zhuo2 bo1 li2 chuan1 。
- gong1 ming2 shi4 ye4 tian1 suo3 jin4 ， kuang4 fu4 zhen1 zai3 chi2 qi2 quan2 。
- xian1 gong1 yong4 she4 cheng2 you3 dao4 ， bu4 chou2 ke1 hou4 zhen1 wu2 chuan2 。
- dao4 shan1 ren2 wu4 jin1 di4 yi1 ， jian1 jia1 yu4 shu4 you2 yi1 ran2 。
- dong1 nan2 ruo4 shui3 san1 wan4 li3 ， yi4 you3 kua4 he4 lai2 pian1 xian1 。
- zhi4 ren2 huo2 guo2 qi3 wu2 shu4 ， dan1 sha1 wu1 hui4 kan1 tong2 nian2 。
- zhong4 gong1 ke3 xiao4 bu4 jie3 shi4 ， dian1 dao3 gui1 ju3 qiu2 fang1 yuan2 。
- xiang4 lai2 ben1 yu4 chang2 jia3 yong3 ， bi3 qi3 you3 li4 neng2 hui2 tian1 。
- gong1 jin1 yi3 bu2 fu4 shi4 xue2 ， he2 xian1 ou1 lu4 gao1 teng2 xian1 。
- chuang1 jian1 jie4 qu3 dong3 hu2 bi3 ， fu4 zi3 xiang1 ji4 shu1 ling2 yan1 。

## 注释

## 译文

## 赏析
