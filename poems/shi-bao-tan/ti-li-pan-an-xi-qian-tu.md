---
id: shi-bao-tan-ti-li-pan-an-xi-qian-tu
title: 题李磐庵西潜图
titlePinyin: ti2 li3 pan2 an1 xi1 qian2 tu2
titleSlug: ti-li-pan-an-xi-qian-tu
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何人意行山水重，草木惊笑来天风。
- 茅簷鸡飞犬升屋，屐声疾奏邻家翁。
- 逢迎初非乃翁事，盆盎浄洁求无同。
- 一犁春雨饱膏沐，千顷秋日加曈昽。
- 恭惟耕稼我自出，敢与造物论丰凶。
- 树间井亦颇寒冽，门前石不烦磨礲。
- 愿公藉石饮此水，鸭猪肥大牛羊丰。
- 杖藜吾父坐吾祖，日望四海宽租庸。
- 太平果在放船手，此诗与画当无穷。

## 拼音
- he2 ren2 yi4 xing2 shan1 shui3 zhong4 ， cao3 mu4 jing1 xiao4 lai2 tian1 feng1 。
- mao2 yan2 ji1 fei1 quan3 sheng1 wu1 ， ji1 sheng1 ji2 zou4 lin2 jia1 weng1 。
- feng2 ying2 chu1 fei1 nai3 weng1 shi4 ， pen2 ang4 jing4 jie2 qiu2 wu2 tong2 。
- yi4 li2 chun1 yu3 bao3 gao1 mu4 ， qian1 qing3 qiu1 ri4 jia1 tong2 long2 。
- gong1 wei2 geng1 jia4 wo3 zi4 chu1 ， gan3 yu3 zao4 wu4 lun4 feng1 xiong1 。
- shu4 jian1 jing3 yi4 po1 han2 lie4 ， men2 qian2 shi2 bu4 fan2 mo2 long2 。
- yuan4 gong1 jie4 shi2 yin3 ci3 shui3 ， ya1 zhu1 fei2 da4 niu2 yang2 feng1 。
- zhang4 li2 wu2 fu4 zuo4 wu2 zu3 ， ri4 wang4 si4 hai3 kuan1 zu1 yong1 。
- tai4 ping2 guo3 zai4 fang4 chuan2 shou3 ， ci3 shi1 yu3 hua4 dang1 wu2 qiong2 。

## 注释

## 译文

## 赏析
