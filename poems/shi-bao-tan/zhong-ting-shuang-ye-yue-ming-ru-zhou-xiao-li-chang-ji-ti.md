---
id: shi-bao-tan-zhong-ting-shuang-ye-yue-ming-ru-zhou-xiao-li-chang-ji-ti
title: 中庭霜夜月明如昼效李长吉体
titlePinyin: zhong1 ting2 shuang1 ye4 yue4 ming2 ru2 zhou4 xiao4 li3 chang2 ji2 ti3
titleSlug: zhong-ting-shuang-ye-yue-ming-ru-zhou-xiao-li-chang-ji-ti
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庭空若无地，霜月不自寒。
- 姮娥天上人，腊月犹冰纨。
- 放开玻璃镜，转向碧玉盘。
- 人间水晶域，万象梨花团。
- 骨冷不成寐，起行自槃珊。
- 巡簷不敢下，恐堕江海宽。
- 沆瀣入毛骨，清风生肺肝。
- 有鹤东南来，飞鸣堕我前。
- 吾与汝仙去，仙家无岁年。

## 拼音
- ting2 kong1 ruo4 wu2 di4 ， shuang1 yue4 bu2 zi4 han2 。
- heng2 e2 tian1 shang4 ren2 ， la4 yue4 you2 bing1 wan2 。
- fang4 kai1 bo1 li2 jing4 ， zhuan3 xiang4 bi4 yu4 pan2 。
- ren2 jian1 shui3 jing1 yu4 ， wan4 xiang4 li2 hua1 tuan2 。
- gu3 leng3 bu4 cheng2 mei4 ， qi3 xing2 zi4 pan2 shan1 。
- xun2 yan2 bu4 gan3 xia4 ， kong3 duo4 jiang1 hai3 kuan1 。
- hang4 xie4 ru4 mao2 gu3 ， qing1 feng1 sheng1 fei4 gan1 。
- you3 he4 dong1 nan2 lai2 ， fei1 ming2 duo4 wo3 qian2 。
- wu2 yu3 ru3 xian1 qu4 ， xian1 jia1 wu2 sui4 nian2 。

## 注释

## 译文

## 赏析
