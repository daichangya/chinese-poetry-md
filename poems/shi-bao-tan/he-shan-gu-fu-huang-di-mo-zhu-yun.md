---
id: shi-bao-tan-he-shan-gu-fu-huang-di-mo-zhu-yun
title: 和山谷赋黄迪墨竹韵
titlePinyin: he2 shan1 gu3 fu4 huang2 di2 mo4 zhu2 yun4
titleSlug: he-shan-gu-fu-huang-di-mo-zhu-yun
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生黄太史，翰墨四海知。
- 风流过修竹，自弃或若遗。
- 岂伊岁寒质，似我槃礴时。
- 此君不解语，风雨扶持之。
- 夜窗或荡撼，灯火皆疑危。
- 龙去恐□□，呻吟欲勤追。
- 摩挲古屋壁，想像还依稀。
- 怜公读书瘦，爱竹何缘肥。
- 饮尽三斗墨，半梢或相宜。
- 争如鸱夷子，一舸容西施。
- 岁晚意浩荡，江湖相倚毗。
- 云幢与烟节，异致仍同归。
- 多应黑瘦语，绝倒黄初诗。
- 君家百斛力，不解增双眉。
- 荣枯各本色，王林亦神驰。
- 我欲学挥扫，一年以为期。
- 胸中富千亩，二凤当来仪。
- 箫韶久不作，此恨常依依。
- 会须归故国，夜梦而昼思。
- 庭空月欲落，斯文还在兹。

## 拼音
- ping2 sheng1 huang2 tai4 shi3 ， han4 mo4 si4 hai3 zhi1 。
- feng1 liu2 guo4 xiu1 zhu2 ， zi4 qi4 huo4 ruo4 yi2 。
- qi3 yi1 sui4 han2 zhi4 ， si4 wo3 pan2 bo2 shi2 。
- ci3 jun1 bu4 jie3 yu3 ， feng1 yu3 fu2 chi2 zhi1 。
- ye4 chuang1 huo4 dang4 han4 ， deng1 huo3 jie1 yi2 wei1 。
- long2 qu4 kong3 □ □ ， shen1 yin2 yu4 qin2 zhui1 。
- mo2 suo1 gu3 wu1 bi4 ， xiang3 xiang4 hai2 yi1 xi1 。
- lian2 gong1 du2 shu1 shou4 ， ai4 zhu2 he2 yuan2 fei2 。
- yin3 jin4 san1 dou3 mo4 ， ban4 shao1 huo4 xiang1 yi2 。
- zheng1 ru2 chi1 yi2 zi3 ， yi4 ge3 rong2 xi1 shi1 。
- sui4 wan3 yi4 hao4 dang4 ， jiang1 hu2 xiang1 yi3 pi2 。
- yun2 zhuang4 yu3 yan1 jie2 ， yi4 zhi4 reng2 tong2 gui1 。
- duo1 ying4 hei1 shou4 yu3 ， jue2 dao3 huang2 chu1 shi1 。
- jun1 jia1 bai3 hu2 li4 ， bu4 jie3 zeng1 shuang1 mei2 。
- rong2 ku1 ge4 ben3 se4 ， wang2 lin2 yi4 shen2 chi2 。
- wo3 yu4 xue2 hui1 sao3 ， yi4 nian2 yi3 wei2 qi1 。
- xiong1 zhong1 fu4 qian1 mu3 ， er4 feng4 dang1 lai2 yi2 。
- xiao1 shao2 jiu3 bu2 zuo4 ， ci3 hen4 chang2 yi1 yi1 。
- hui4 xu1 gui1 gu4 guo2 ， ye4 meng4 er2 zhou4 si1 。
- ting2 kong1 yue4 yu4 luo4 ， si1 wen2 hai2 zai4 zi1 。

## 注释

## 译文

## 赏析
