---
id: shi-bao-tan-he-shi-wei-gong-li-zhi-yun
title: 和史魏公荔枝韵
titlePinyin: he2 shi3 wei4 gong1 li4 zhi1 yun4
titleSlug: he-shi-wei-gong-li-zhi-yun
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎州草木诚可怜，荔枝六月生蛮烟。
- 瞿聃不出盛明世，星斗一粲黄昏天。
- 憧憧翠盖下平地，井井绛帻罗群仙。
- 囊封白玉倍晶莹，手挹甘露加清圆。
- 槟榔却悮染猩血，末利更欲薰龙钱。
- 可人风味自不恶，动地身价来何年。
- 杨梅卢橘定臣妾，河豚瑶柱微芳鲜。
- 故家奕世富青紫，石蜜一味忘中边。
- 传闻火山考下下，似隔秋水余娟娟。
- 南人儿时解评品，北客老去空流涎。
- 红尘一骑烦笑粲，黄屋万里惊回旋。
- 豺狼不厌林甫肉，海岳空带胡儿膻。
- 交州驿置余毒在，洛阳花事相珠连。
- 吾曹岂不识天意，尤物自是生海壖。
- 长安道近子午谷，闽粤岁驾东南船。
- 色香味变只三日，风马牛奔须数千。
- 只今上方亦玉食，不忍束帛疲民编。
- 冰盘恰恰荐亲寿，頳汗纳纳愁夫肩。
- 秋来衔子定鸿鹄，日莫得饱同乌鸢。
- 锦衾何必卷还客，我自与汝心安然。

## 拼音
- yan2 zhou1 cao3 mu4 cheng2 ke3 lian2 ， li4 zhi1 liu4 yue4 sheng1 man2 yan1 。
- qu2 dan1 bu4 chu1 sheng4 ming2 shi4 ， xing1 dou4 yi2 can4 huang2 hun1 tian1 。
- chong1 chong1 cui4 gai4 xia4 ping2 di4 ， jing3 jing3 jiang4 ze2 luo2 qun2 xian1 。
- nang2 feng1 bai2 yu4 bei4 jing1 ying2 ， shou3 yi4 gan1 lu4 jia1 qing1 yuan2 。
- bin1 lang2 que4 wu4 ran3 xing1 xue4 ， mo4 li4 geng4 yu4 xun1 long2 qian2 。
- ke3 ren2 feng1 wei4 zi4 bu2 e4 ， dong4 di4 shen1 jia4 lai2 he2 nian2 。
- yang2 mei2 lu2 ju2 ding4 chen2 qie4 ， he2 tun2 yao2 zhu4 wei1 fang1 xian1 。
- gu4 jia1 yi4 shi4 fu4 qing1 zi3 ， shi2 mi4 yi2 wei4 wang4 zhong1 bian1 。
- chuan2 wen2 huo3 shan1 kao3 xia4 xia4 ， si4 ge2 qiu1 shui3 yu2 juan1 juan1 。
- nan2 ren2 er2 shi2 jie3 ping2 pin3 ， bei3 ke4 lao3 qu4 kong1 liu2 xian2 。
- hong2 chen2 yi4 qi2 fan2 xiao4 can4 ， huang2 wu1 wan4 li3 jing1 hui2 xuan2 。
- chai2 lang2 bu2 yan4 lin2 fu3 rou4 ， hai3 yue4 kong1 dai4 hu2 er2 shan1 。
- jiao1 zhou1 yi4 zhi4 yu2 du2 zai4 ， luo4 yang2 hua1 shi4 xiang1 zhu1 lian2 。
- wu2 cao2 qi3 bu4 shi2 tian1 yi4 ， you2 wu4 zi4 shi4 sheng1 hai3 ruan2 。
- chang2 an1 dao4 jin4 zi3 wu3 gu3 ， min3 yue4 sui4 jia4 dong1 nan2 chuan2 。
- se4 xiang1 wei4 bian4 zhi1 san1 ri4 ， feng1 ma3 niu2 ben1 xu1 shu4 qian1 。
- zhi1 jin1 shang4 fang1 yi4 yu4 shi2 ， bu4 ren3 shu4 bo2 pi2 min2 bian1 。
- bing1 pan2 qia4 qia4 jian4 qin1 shou4 ， cheng1 han4 na4 na4 chou2 fu1 jian1 。
- qiu1 lai2 xian2 zi3 ding4 hong2 hu2 ， ri4 mo4 de2 bao3 tong2 wu1 yuan1 。
- jin3 qin1 he2 bi4 juan4 hai2 ke4 ， wo3 zi4 yu3 ru3 xin1 an1 ran2 。

## 注释

## 译文

## 赏析
