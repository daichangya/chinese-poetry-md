---
id: shi-bao-tan-shu-si-zu-da-yi-yan
title: 书四祖大医岩
titlePinyin: shu1 si4 zu3 da4 yi1 yan2
titleSlug: shu-si-zu-da-yi-yan
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大医岩岩石所护，大医无恙石无故。
- 此时医去石亦隳，我知造物本无迕。
- 一生老脇不即床，更欲得饱知无方。
- 禹三过门不及室，仅有一发传之汤。
- 丈夫事难有如此，子尝折肱父堕齿。
- 我宁忍死不忍欺，坐听寒岩落松子。
- 东山旧食西山薇，许身长作山中归。
- 白头司马有家法，童子虽弱胜吾衣。
- 我来拊石三恸哭，莓苔不惊雨新沐。
- 山空寂寥医不来，蚍蜉大树空崔嵬。

## 拼音
- da4 yi1 yan2 yan2 shi2 suo3 hu4 ， da4 yi1 wu2 yang4 shi2 wu2 gu4 。
- ci3 shi2 yi1 qu4 shi2 yi4 hui1 ， wo3 zhi1 zao4 wu4 ben3 wu2 wu3 。
- yi4 sheng1 lao3 xie2 bu4 ji2 chuang2 ， geng4 yu4 de2 bao3 zhi1 wu2 fang1 。
- yu3 san1 guo4 men2 bu4 ji2 shi4 ， jin3 you3 yi4 fa1 chuan2 zhi1 tang1 。
- zhang4 fu0 shi4 nan2 you3 ru2 ci3 ， zi3 chang2 zhe2 gong1 fu4 duo4 chi3 。
- wo3 ning2 ren3 si3 bu4 ren3 qi1 ， zuo4 ting1 han2 yan2 luo4 song1 zi3 。
- dong1 shan1 jiu4 shi2 xi1 shan1 wei1 ， xu3 shen1 chang2 zuo4 shan1 zhong1 gui1 。
- bai2 tou2 si1 ma3 you3 jia1 fa3 ， tong2 zi3 sui1 ruo4 sheng4 wu2 yi1 。
- wo3 lai2 fu3 shi2 san1 tong4 ku1 ， mei2 tai2 bu4 jing1 yu3 xin1 mu4 。
- shan1 kong1 ji4 liao2 yi1 bu4 lai2 ， pi2 fu2 da4 shu4 kong1 cui1 wei2 。

## 注释

## 译文

## 赏析
