---
id: shi-bao-tan-shang-ye-cheng-xiang
title: 上叶丞相
titlePinyin: shang4 ye4 cheng2 xiang4
titleSlug: shang-ye-cheng-xiang
author: 释宝昙
authorPinyin: shi4 bao3 tan2
authorSlug: shi-bao-tan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天子五载登群公，今年执圭殊有容。
- 帝前兴俯丞相同，金石一律鸣黄钟。
- 君臣合德通玄穹，四方和气来溶溶。
- 仲山之衮归弥缝，只手可以扶六龙。
- 甲兵净洗天河空，狱市芳日移帘栊。
- 大州小县宽租庸，妇闲夜织农星春，牲肥酒香歌岁丰。
- 官事生理无缺供，洁廉淳厚俱成风。
- 无心造物真天工，民生西南如蛰虫。
- 闭户不见雷充充，愿公一震惊群聋。
- 某也苏息还里中，载歌盛德昭无穷。

## 拼音
- tian1 zi3 wu3 zai3 deng1 qun2 gong1 ， jin1 nian2 zhi2 gui1 shu1 you3 rong2 。
- di4 qian2 xing1 fu3 cheng2 xiang4 tong2 ， jin1 shi2 yi2 lü4 ming2 huang2 zhong1 。
- jun1 chen2 he2 de2 tong1 xuan2 qiong2 ， si4 fang1 he2 qi4 lai2 rong2 rong2 。
- zhong4 shan1 zhi1 gun3 gui1 mi2 feng2 ， zhi1 shou3 ke3 yi3 fu2 liu4 long2 。
- jia3 bing1 jing4 xi3 tian1 he2 kong1 ， yu4 shi4 fang1 ri4 yi2 lian2 long2 。
- da4 zhou1 xiao3 xian4 kuan1 zu1 yong1 ， fu4 xian2 ye4 zhi1 nong2 xing1 chun1 ， sheng1 fei2 jiu3 xiang1 ge1 sui4 feng1 。
- guan1 shi4 sheng1 li3 wu2 que1 gong4 ， jie2 lian2 chun2 hou4 ju4 cheng2 feng1 。
- wu2 xin1 zao4 wu4 zhen1 tian1 gong1 ， min2 sheng1 xi1 nan2 ru2 zhe2 chong2 。
- bi4 hu4 bu2 jian4 lei2 chong1 chong1 ， yuan4 gong1 yi2 zhen4 jing1 qun2 long2 。
- mou3 ye3 su1 xi1 hai2 li3 zhong1 ， zai3 ge1 sheng4 de2 zhao1 wu2 qiong2 。

## 注释

## 译文

## 赏析
