---
id: zhong-yan-yan-xian-sheng-ci-tang-ji
title: 严先生祠堂记
titlePinyin: yan2 xian1 sheng1 ci2 tang2 ji4
titleSlug: yan-xian-sheng-ci-tang-ji
author: 仲淹
authorPinyin: zhong4 yan1
authorSlug: zhong-yan
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 先生，汉光武之故人也。相尚以道。及帝握《赤符》，乘六龙，得圣人之时，臣妾亿兆，天下孰加焉？惟先生以节高之。既而动星象，归江湖，得圣人之清。泥涂轩冕，天下孰加焉？惟光武以礼下之。
- 在《蛊》之上九，众方有为，而独“不事王侯，高尚其事”，先生以之。在《屯》之初九，阳德方亨，而能“以贵下贱，大得民也”，光武以之。盖先生之心，出乎日月之上；光武之量，包乎天地之外。微先生，不能成光武之大，微光武，岂能遂先生之高哉？而使贪夫廉，懦夫立，是大有功于名教也。
- 仲淹来守是邦，始构堂而奠焉，乃复为其后者四家，以奉祠事。又从而歌曰∶“云山苍苍，江水泱泱，先生之风，山高水长！”

## 拼音
- xian1 sheng1 ， han4 guang1 wu3 zhi1 gu4 ren2 ye3 。 xiang1 shang4 yi3 dao4 。 ji2 di4 wo4 《 chi4 fu2 》 ， cheng2 liu4 long2 ， de2 sheng4 ren2 zhi1 shi2 ， chen2 qie4 yi4 zhao4 ， tian1 xia4 shu2 jia1 yan1 ？ wei2 xian1 sheng1 yi3 jie2 gao1 zhi1 。 ji4 er2 dong4 xing1 xiang4 ， gui1 jiang1 hu2 ， de2 sheng4 ren2 zhi1 qing1 。 ni2 tu2 xuan1 mian3 ， tian1 xia4 shu2 jia1 yan1 ？ wei2 guang1 wu3 yi3 li3 xia4 zhi1 。
- zai4 《 gu3 》 zhi1 shang4 jiu3 ， zhong4 fang1 you3 wei4 ， er2 du2 “ bu2 shi4 wang2 hou2 ， gao1 shang4 qi2 shi4 ” ， xian1 sheng1 yi3 zhi1 。 zai4 《 tun2 》 zhi1 chu1 jiu3 ， yang2 de2 fang1 heng1 ， er2 neng2 “ yi3 gui4 xia4 jian4 ， da4 de2 min2 ye3 ” ， guang1 wu3 yi3 zhi1 。 gai4 xian1 sheng1 zhi1 xin1 ， chu1 hu1 ri4 yue4 zhi1 shang4 ； guang1 wu3 zhi1 liang2 ， bao1 hu1 tian1 di4 zhi1 wai4 。 wei1 xian1 sheng1 ， bu4 neng2 cheng2 guang1 wu3 zhi1 da4 ， wei1 guang1 wu3 ， qi3 neng2 sui4 xian1 sheng1 zhi1 gao1 zai1 ？ er2 shi3 tan1 fu1 lian2 ， nuo4 fu1 li4 ， shi4 da4 you3 gong1 yu2 ming2 jiao4 ye3 。
- zhong4 yan1 lai2 shou3 shi4 bang1 ， shi3 gou4 tang2 er2 dian4 yan1 ， nai3 fu4 wei4 qi2 hou4 zhe3 si4 jia1 ， yi3 feng4 ci2 shi4 。 you4 cong2 er2 ge1 yue1 ∶ “ yun2 shan1 cang1 cang1 ， jiang1 shui3 yang1 yang1 ， xian1 sheng1 zhi1 feng1 ， shan1 gao1 shui3 chang2 ！ ”

## 注释

## 译文

## 赏析
