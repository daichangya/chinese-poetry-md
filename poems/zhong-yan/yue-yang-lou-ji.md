---
id: zhong-yan-yue-yang-lou-ji
title: 岳阳楼记
titlePinyin: yue4 yang2 lou2 ji4
titleSlug: yue-yang-lou-ji
author: 仲淹
authorPinyin: zhong4 yan1
authorSlug: zhong-yan
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。(具 通：俱)
- 予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎?
- 若夫淫雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；淫雨 通：霪雨)
- 至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。
- 嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫！微斯人，吾谁与归？
- 时六年九月十五日。

## 拼音
- qing4 li4 si4 nian2 chun1 ， teng2 zi3 jing1 zhe2 shou3 ba1 ling2 jun4 。 yue4 ming2 nian2 ， zheng4 tong1 ren2 he2 ， bai3 fei4 ju4 xing1 。 nai3 chong2 xiu1 yue4 yang2 lou2 ， zeng1 qi2 jiu4 zhi4 ， ke4 tang2 xian2 jin1 ren2 shi1 fu4 yu2 qi2 shang4 。 shu3 yu3 zuo4 wen2 yi3 ji4 zhi1 。 ( ju4   tong1 ： ju4 )
- yu3 guan1 fu1 ba1 ling2 sheng4 zhuang4 ， zai4 dong4 ting2 yi4 hu2 。 xian2 yuan3 shan1 ， tun1 chang2 jiang1 ， hao4 hao4 shang1 shang1 ， heng2 wu2 ji4 ya2 ； chao2 hui1 xi1 yin1 ， qi4 xiang4 wan4 qian1 。 ci3 ze2 yue4 yang2 lou2 zhi1 da4 guan1 ye3 ， qian2 ren2 zhi1 shu4 bei4 yi3 。 ran2 ze2 bei3 tong1 wu1 xia2 ， nan2 ji2 xiao1 xiang1 ， qian1 ke4 sao1 ren2 ， duo1 hui4 yu2 ci3 ， lan3 wu4 zhi1 qing2 ， de2 wu2 yi4 hu1 ?
- ruo4 fu1 yin2 yu3 fei1 fei1 ， lian2 yue4 bu4 kai1 ， yin1 feng1 nu4 hao2 ， zhuo2 lang4 pai2 kong1 ； ri4 xing1 yin3 yao4 ， shan1 yue4 qian2 xing2 ； shang1 lü3 bu4 xing2 ， qiang2 qing1 ji2 cui1 ； bo2 mu4 ming2 ming2 ， hu3 xiao4 yuan2 ti2 。 deng1 si1 lou2 ye3 ， ze2 you3 qu4 guo2 huai2 xiang1 ， you1 chan2 wei4 ji1 ， man3 mu4 xiao1 ran2 ， gan3 ji2 er2 bei1 zhe3 yi3 。 ( yin3 yao4   yi2 zuo4 ： yin3 yao4 ； yin2 yu3   tong1 ： yin2 yu3 )
- zhi4 ruo4 chun1 he2 jing3 ming2 ， bo1 lan2 bu4 jing1 ， shang4 xia4 tian1 guang1 ， yi2 bi4 wan4 qing3 ； sha1 ou1 xiang2 ji2 ， jin3 lin2 you2 yong3 ； an4 zhi3 ting1 lan2 ， yu4 yu4 qing1 qing1 。 er2 huo4 chang2 yan1 yi4 kong1 ， hao4 yue4 qian1 li3 ， fu2 guang1 yue4 jin1 ， jing4 ying3 chen2 bi4 ， yu2 ge1 hu4 da2 ， ci3 le4 he2 ji2 ！ deng1 si1 lou2 ye3 ， ze2 you3 xin1 kuang4 shen2 yi2 ， chong3 ru3 xie2 wang4 ， ba3 jiu3 lin2 feng1 ， qi2 xi3 yang2 yang2 zhe3 yi3 。
- jie1 fu1 ！ yu3 chang2 qiu2 gu3 ren2 ren2 zhi1 xin1 ， huo4 yi4 er4 zhe3 zhi1 wei4 ， he2 zai1 ？ bu4 yi3 wu4 xi3 ， bu4 yi3 ji3 bei1 ； ju1 miao4 tang2 zhi1 gao1 ze2 you1 qi2 min2 ； chu4 jiang1 hu2 zhi1 yuan3 ze2 you1 qi2 jun1 。 shi4 jin4 yi4 you1 ， tui4 yi4 you1 。 ran2 ze2 he2 shi2 er2 le4 ye1 ？ qi2 bi4 yue1 ： “ xian1 tian1 xia4 zhi1 you1 er2 you1 ， hou4 tian1 xia4 zhi1 le4 er2 le4 ” hu1 。 yi1 ！ wei1 si1 ren2 ， wu2 shui2 yu3 gui1 ？
- shi2 liu4 nian2 jiu3 yue4 shi2 wu3 ri4 。

## 注释

## 译文

## 赏析
