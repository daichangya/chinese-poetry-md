---
id: heng-wen-di-yi-zuo-bai-xing-zhao
title: 文帝议佐百姓诏
titlePinyin: wen2 di4 yi4 zuo3 bai3 xing4 zhao4
titleSlug: wen-di-yi-zuo-bai-xing-zhao
author: 恒
authorPinyin: heng2
authorSlug: heng
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 间者数年比不登，又有水旱疾疫之灾，朕甚忧之。愚而不明，未达其咎。意者朕之政有所失、而行有过与？乃天道有不顺、地利或不得、人事多失和、鬼神废不享与？何以致此？将百官之奉养或费、无用之事或多与？何其民食之寡乏也？
- 夫度田非益寡，而计民未加益，以口量地，其于古犹有余，而食之甚不足者，其咎安在？无乃百姓之从事于末、以害农者蕃、为酒醪以靡谷者多、六畜之食焉者众与？细大之义，吾未能得其中。其与丞相、列侯、吏二千石、博土议之，有可以佐百姓者，率意远思，无有所隐。

## 拼音
- jian1 zhe3 shu4 nian2 bi3 bu4 deng1 ， you4 you3 shui3 han4 ji2 yi4 zhi1 zai1 ， zhen4 shen4 you1 zhi1 。 yu2 er2 bu4 ming2 ， wei4 da2 qi2 jiu4 。 yi4 zhe3 zhen4 zhi1 zheng4 you3 suo3 shi1 、 er2 xing2 you3 guo4 yu3 ？ nai3 tian1 dao4 you3 bu2 shun4 、 di4 li4 huo4 bu4 de2 、 ren2 shi4 duo1 shi1 he2 、 gui3 shen2 fei4 bu4 xiang3 yu3 ？ he2 yi3 zhi4 ci3 ？ jiang1 bai3 guan1 zhi1 feng4 yang3 huo4 fei4 、 wu2 yong4 zhi1 shi4 huo4 duo1 yu3 ？ he2 qi2 min2 shi2 zhi1 gua3 fa2 ye3 ？
- fu1 du4 tian2 fei1 yi4 gua3 ， er2 ji4 min2 wei4 jia1 yi4 ， yi3 kou3 liang2 di4 ， qi2 yu2 gu3 you2 you3 yu2 ， er2 shi2 zhi1 shen4 bu4 zu2 zhe3 ， qi2 jiu4 an1 zai4 ？ wu2 nai3 bai3 xing4 zhi1 cong2 shi4 yu2 mo4 、 yi3 hai4 nong2 zhe3 fan1 、 wei4 jiu3 lao2 yi3 mi2 gu3 zhe3 duo1 、 liu4 chu4 zhi1 shi2 yan1 zhe3 zhong4 yu3 ？ xi4 da4 zhi1 yi4 ， wu2 wei4 neng2 de2 qi2 zhong1 。 qi2 yu3 cheng2 xiang4 、 lie4 hou2 、 li4 er4 qian1 shi2 、 bo2 tu3 yi4 zhi1 ， you3 ke3 yi3 zuo3 bai3 xing4 zhe3 ， lü4 yi4 yuan3 si1 ， wu2 you3 suo3 yin3 。

## 注释

## 译文

## 赏析
