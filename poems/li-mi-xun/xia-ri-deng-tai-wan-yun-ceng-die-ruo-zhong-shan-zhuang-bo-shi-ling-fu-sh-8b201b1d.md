---
id: li-mi-xun-xia-ri-deng-tai-wan-yun-ceng-die-ruo-zhong-shan-zhuang-bo-shi-ling-fu-sh-8b201b1d
title: 夏日登台晚云层叠若众山状伯氏令赋诗因成长韵
titlePinyin: xia4 ri4 deng1 tai2 wan3 yun2 ceng2 die2 ruo4 zhong4 shan1 zhuang4 bo2 shi4 ling4 fu4 shi1 yin1 cheng2 zhang3 yun4
titleSlug: xia-ri-deng-tai-wan-yun-ceng-die-ruo-zhong-shan-zhuang-bo-shi-ling-fu-sh-8b201b1d
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阳光泼血汗交颐，晚日政与长空宜。
- 海神游戏出霮䨴，风伯退听停嘘吁。
- 初如炎官火伞动，渐若寒露冰壶欹。
- 九乌堕翼天地暗，六鳌矫首山川随。
- 飞来一峰横突兀，竞秀万壑排参差。
- 岱宗坡陀太华小，少室破碎终南低。
- 深谷婉丽发春态，髙岩磊落呈秋姿。
- 峰青盘螺绾新髻，水碧分晕浮修眉。
- 鸾翔鳯翥露纤巧，虎踞龙蟠惊崛奇。
- 观台仿佛隐仙圣，楼阁缥缈生蛟螭。
- 谁于天宇弄显晦，力与地险论髙卑。
- 荡胸棱棱各腾踏，翻手冉冉争奔驰。
- 平生脚底识南北，此日眼界迷东西。
- 身舆欲上白银阙，风驭不假青云梯。
- 三薰三沐谢世事，一丘一壑真吾栖。
- 扪参历井不惮远，直恐夜半潜推移。

## 拼音
- yang2 guang1 po1 xue4 han4 jiao1 yi2 ， wan3 ri4 zheng4 yu3 chang2 kong1 yi2 。
- hai3 shen2 you2 xi4 chu1 dan4 䨴 ， feng1 bo2 tui4 ting1 ting2 xu1 xu1 。
- chu1 ru2 yan2 guan1 huo3 san3 dong4 ， jian4 ruo4 han2 lu4 bing1 hu2 qi1 。
- jiu3 wu1 duo4 yi4 tian1 di4 an4 ， liu4 ao2 jiao3 shou3 shan1 chuan1 sui2 。
- fei1 lai2 yi4 feng1 heng2 tu1 wu4 ， jing4 xiu4 wan4 he4 pai2 cen1 ci1 。
- dai4 zong1 po1 tuo2 tai4 hua2 xiao3 ， shao3 shi4 po4 sui4 zhong1 nan2 di1 。
- shen1 gu3 wan3 li4 fa1 chun1 tai4 ， gao1 yan2 lei3 luo4 cheng2 qiu1 zi1 。
- feng1 qing1 pan2 luo2 wan3 xin1 ji4 ， shui3 bi4 fen1 yun1 fu2 xiu1 mei2 。
- luan2 xiang2 feng4 zhu4 lu4 xian1 qiao3 ， hu3 ju4 long2 pan2 jing1 jue2 qi2 。
- guan1 tai2 fang3 fu2 yin3 xian1 sheng4 ， lou2 ge2 piao1 miao3 sheng1 jiao1 chi1 。
- shui2 yu2 tian1 yu3 nong4 xian3 hui4 ， li4 yu3 di4 xian3 lun4 gao1 bei1 。
- dang4 xiong1 leng2 leng2 ge4 teng2 ta4 ， fan1 shou3 ran3 ran3 zheng1 ben1 chi2 。
- ping2 sheng1 jiao3 di3 shi2 nan2 bei3 ， ci3 ri4 yan3 jie4 mi2 dong1 xi1 。
- shen1 yu2 yu4 shang4 bai2 yin2 que1 ， feng1 yu4 bu4 jia3 qing1 yun2 ti1 。
- san1 xun1 san1 mu4 xie4 shi4 shi4 ， yi4 qiu1 yi2 he4 zhen1 wu2 qi1 。
- men2 shen1 li4 jing3 bu2 dan4 yuan3 ， zhi2 kong3 ye4 ban4 qian2 tui1 yi2 。

## 注释

## 译文

## 赏析
