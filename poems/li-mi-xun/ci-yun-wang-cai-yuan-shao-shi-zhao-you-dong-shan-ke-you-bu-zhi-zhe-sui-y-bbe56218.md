---
id: li-mi-xun-ci-yun-wang-cai-yuan-shao-shi-zhao-you-dong-shan-ke-you-bu-zhi-zhe-sui-y-bbe56218
title: 次韵王才元少师招游东山客有不至者遂已促其寻盟
titlePinyin: ci4 yun4 wang2 cai2 yuan2 shao3 shi1 zhao1 you2 dong1 shan1 ke4 you3 bu2 zhi4 zhe3 sui4 yi3 cu4 qi2 xun2 meng2
titleSlug: ci-yun-wang-cai-yuan-shao-shi-zhao-you-dong-shan-ke-you-bu-zhi-zhe-sui-y-bbe56218
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我从西山居，不作东山梦。
- 联绵翠光浮，远目不暇送。
- 飘飘贵公子，万卷輙成诵。
- 髙怀到林丘，杖履邀我从。
- 褰裳欲从之，未发神已动。
- 何人折柬客，不结莲社供。
- 胜游遂中休，一篑真可痛。
- 诗成美六逸，叙事一一中。
- 但惭猿狙杙，乃与杞梓共。
- 闽山寒更青，森木閟阴洞。
- 鹿涧清自流，醴井浅可弄。
- 寻幽当及辰，为乐要与众。
- 兹游倘再卜，勇往不待风。
- 径须理百屣，日日听鞭鳯。

## 拼音
- wo3 cong2 xi1 shan1 ju1 ， bu2 zuo4 dong1 shan1 meng4 。
- lian2 mian2 cui4 guang1 fu2 ， yuan3 mu4 bu4 xia2 song4 。
- piao1 piao1 gui4 gong1 zi3 ， wan4 juan4 zhe2 cheng2 song4 。
- gao1 huai2 dao4 lin2 qiu1 ， zhang4 lü3 yao1 wo3 cong2 。
- qian1 shang0 yu4 cong2 zhi1 ， wei4 fa1 shen2 yi3 dong4 。
- he2 ren2 zhe2 jian3 ke4 ， bu4 jie2 lian2 she4 gong4 。
- sheng4 you2 sui4 zhong1 xiu1 ， yi2 kui4 zhen1 ke3 tong4 。
- shi1 cheng2 mei3 liu4 yi4 ， xu4 shi4 yi1 yi1 zhong1 。
- dan4 can2 yuan2 ju1 yi4 ， nai3 yu3 qi3 zi3 gong4 。
- min3 shan1 han2 geng4 qing1 ， sen1 mu4 bi4 yin1 dong4 。
- lu4 jian4 qing1 zi4 liu2 ， li3 jing3 qian3 ke3 nong4 。
- xun2 you1 dang1 ji2 chen2 ， wei4 le4 yao4 yu3 zhong4 。
- zi1 you2 tang3 zai4 bu3 ， yong3 wang3 bu2 dai4 feng1 。
- jing4 xu1 li3 bai3 xi3 ， ri4 ri4 ting1 bian1 feng4 。

## 注释

## 译文

## 赏析
