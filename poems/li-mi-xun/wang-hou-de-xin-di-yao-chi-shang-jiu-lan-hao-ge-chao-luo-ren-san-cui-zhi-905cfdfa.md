---
id: li-mi-xun-wang-hou-de-xin-di-yao-chi-shang-jiu-lan-hao-ge-chao-luo-ren-san-cui-zhi-905cfdfa
title: 望后德新弟邀池上酒阑浩歌潮落人散粹之即席成诗次韵和之
titlePinyin: wang4 hou4 de2 xin1 di4 yao1 chi2 shang4 jiu3 lan2 hao4 ge1 chao2 luo4 ren2 san4 cui4 zhi1 ji2 xi2 cheng2 shi1 ci4 yun4 he2 zhi1
titleSlug: wang-hou-de-xin-di-yao-chi-shang-jiu-lan-hao-ge-chao-luo-ren-san-cui-zhi-905cfdfa
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生七不堪，造物不能令。
- 从人较痴黠，百负未一胜。
- 一丘收桑榆，外物听衰盛。
- 解缨清泠上，稍觉尘土净。
- 孤飞团团月，似我灵府莹。
- 偶逢一坳水，即现大圆镜。
- 杯中见山绿，夜午觉已正。
- 喧呼众宾欢，嗑嗒四谷应。
- 新诗带潮湍，浩唱起人定。
- 褰衣踏清影，藻荇耿深径。
- 江山有精色，远目不知暝。
- 欲去还复留，苹梢惹归艇。

## 拼音
- ping2 sheng1 qi1 bu4 kan1 ， zao4 wu4 bu4 neng2 ling4 。
- cong2 ren2 jiao4 chi1 xia2 ， bai3 fu4 wei4 yi2 sheng4 。
- yi4 qiu1 shou1 sang1 yu2 ， wai4 wu4 ting1 shuai1 sheng4 。
- jie3 ying1 qing1 ling2 shang4 ， shao1 jue2 chen2 tu3 jing4 。
- gu1 fei1 tuan2 tuan2 yue4 ， si4 wo3 ling2 fu3 ying2 。
- ou3 feng2 yi2 ao4 shui3 ， ji2 xian4 da4 yuan2 jing4 。
- bei1 zhong1 jian4 shan1 lü4 ， ye4 wu3 jiao4 yi3 zheng4 。
- xuan1 hu1 zhong4 bin1 huan1 ， ke4 da1 si4 gu3 ying4 。
- xin1 shi1 dai4 chao2 tuan1 ， hao4 chang4 qi3 ren2 ding4 。
- qian1 yi1 ta4 qing1 ying3 ， zao3 xing4 geng3 shen1 jing4 。
- jiang1 shan1 you3 jing1 se4 ， yuan3 mu4 bu4 zhi1 ming2 。
- yu4 qu4 hai2 fu4 liu2 ， ping2 shao1 re3 gui1 ting3 。

## 注释

## 译文

## 赏析
