---
id: li-mi-xun-ti-ye-ze-fu-xiu-bi-xuan
title: 题叶择甫绣壁轩
titlePinyin: ti2 ye4 ze2 fu3 xiu4 bi4 xuan1
titleSlug: ti-ye-ze-fu-xiu-bi-xuan
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闽山固多奇，会意一峰足。
- 岂徒快登临，政欲伴幽独。
- 丈人隐禅关，窗户闭秋绿。
- 簷间绝壁起，秀色近可掬。
- 丹黄与白红，枫栎间花木。
- 微云一过之，绣锦初脱轴。
- 是翁贫不忧，朝饭罄储粟。
- 只鸡呼近社，笑傲杯中玉。
- 酒酣自起舞，身外置荣辱。
- 君家大児手，千障入缣幅。
- 何妨写颠崖，老树傍髙屋。
- 佗年明光归，展玩长在目。

## 拼音
- min3 shan1 gu4 duo1 qi2 ， hui4 yi4 yi4 feng1 zu2 。
- qi3 tu2 kuai4 deng1 lin2 ， zheng4 yu4 ban4 you1 du2 。
- zhang4 ren2 yin3 chan2 guan1 ， chuang1 hu4 bi4 qiu1 lü4 。
- yan2 jian1 jue2 bi4 qi3 ， xiu4 se4 jin4 ke3 ju1 。
- dan1 huang2 yu3 bai2 hong2 ， feng1 li4 jian1 hua1 mu4 。
- wei1 yun2 yi2 guo4 zhi1 ， xiu4 jin3 chu1 tuo1 zhou2 。
- shi4 weng1 pin2 bu4 you1 ， chao2 fan4 qing4 chu3 su4 。
- zhi1 ji1 hu1 jin4 she4 ， xiao4 ao4 bei1 zhong1 yu4 。
- jiu3 han1 zi4 qi3 wu3 ， shen1 wai4 zhi4 rong2 ru3 。
- jun1 jia1 da4 er2 shou3 ， qian1 zhang4 ru4 jian1 fu2 。
- he2 fang2 xie3 dian1 ya2 ， lao3 shu4 bang4 gao1 wu1 。
- tuo2 nian2 ming2 guang1 gui1 ， zhan3 wan2 chang2 zai4 mu4 。

## 注释

## 译文

## 赏析
