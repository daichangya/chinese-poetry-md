---
id: li-mi-xun-xia-ri-tong-bo-shi-bi-yu-zhi-shou-yi-cheng-guo-cai-you-tian-ning-deng-xi-476cc752
title: 夏日同伯氏毕裕之守一程国材游天宁登西山国材有诗次其韵
titlePinyin: xia4 ri4 tong2 bo2 shi4 bi4 yu4 zhi1 shou3 yi4 cheng2 guo2 cai2 you2 tian1 ning2 deng1 xi1 shan1 guo2 cai2 you3 shi1 ci4 qi2 yun4
titleSlug: xia-ri-tong-bo-shi-bi-yu-zhi-shou-yi-cheng-guo-cai-you-tian-ning-deng-xi-476cc752
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 游轮走朱盖飞碧，路如羊肠山虎脊。
- 奇观多似九牛毛，尘服轻于一狐腋。
- 禅房借枕空函丈，野磴榰笻座盈尺。
- 阴崖日淡春杲杲，老树风悲秋索索。
- 丈人适意屡倾盖，舍者忘形或争席。
- 已浇茗盌揽文字，不捉冰纨冻𫄨绤。
- 饮中得仙思季真，方外分曹笑无奕。
- 棋锋未接已争遁，笔阵将收犹请益。
- 一生苦心太多事，半日闲身要投隙。
- 急呼隔水破烟艇，更着穿云蹑山屐。
- 晴峦阴障浅深画，断渚连洲耦奇画。
- 愚公百念久灰冷，妄境多岐自冰释。
- 闭门终欲老石经，煮鼎无心转金液。
- 舁篮二子已能步，对影三人不邀客。
- 蝇头比富五顷田，蜗角犹宽一区宅。
- 饱谙世态罢整冠，脱略尘缘等遗舄。
- 已甘流落卧深林，肯作纷纭踏长陌。
- 紫阳峨峨百步近，白水粼粼一溪隔。
- 床头吟蛩已催候，枝上鸣蜩行削迹。
- 相期日日晓脂车，去待山头霜月白。

## 拼音
- you2 lun2 zou3 zhu1 gai4 fei1 bi4 ， lu4 ru2 yang2 chang2 shan1 hu3 ji3 。
- qi2 guan1 duo1 si4 jiu3 niu2 mao2 ， chen2 fu2 qing1 yu2 yi4 hu2 ye4 。
- chan2 fang2 jie4 zhen3 kong1 han2 zhang4 ， ye3 deng4 zhi1 qiong2 zuo4 ying2 chi3 。
- yin1 ya2 ri4 dan4 chun1 gao3 gao3 ， lao3 shu4 feng1 bei1 qiu1 suo3 suo3 。
- zhang4 ren2 shi4 yi4 lü3 qing1 gai4 ， she4 zhe3 wang4 xing2 huo4 zheng1 xi2 。
- yi3 jiao1 ming2 wan3 lan3 wen2 zi4 ， bu4 zhuo1 bing1 wan2 dong4 chi1 xi4 。
- yin3 zhong1 de2 xian1 si1 ji4 zhen1 ， fang1 wai4 fen1 cao2 xiao4 wu2 yi4 。
- qi2 feng1 wei4 jie1 yi3 zheng1 dun4 ， bi3 zhen4 jiang1 shou1 you2 qing3 yi4 。
- yi4 sheng1 ku3 xin1 tai4 duo1 shi4 ， ban4 ri4 xian2 shen1 yao4 tou2 xi4 。
- ji2 hu1 ge2 shui3 po4 yan1 ting3 ， geng4 zhe0 chuan1 yun2 nie4 shan1 ji1 。
- qing2 luan2 yin1 zhang4 qian3 shen1 hua4 ， duan4 zhu3 lian2 zhou1 ou3 qi2 hua4 。
- yu2 gong1 bai3 nian4 jiu3 hui1 leng3 ， wang4 jing4 duo1 qi2 zi4 bing1 shi4 。
- bi4 men2 zhong1 yu4 lao3 shi2 jing1 ， zhu3 ding3 wu2 xin1 zhuan3 jin1 ye4 。
- yu2 lan2 er4 zi3 yi3 neng2 bu4 ， dui4 ying3 san1 ren2 bu4 yao1 ke4 。
- ying2 tou2 bi3 fu4 wu3 qing3 tian2 ， wo1 jiao3 you2 kuan1 yi4 qu1 zhai2 。
- bao3 an1 shi4 tai4 ba4 zheng3 guan1 ， tuo1 lüe4 chen2 yuan2 deng3 yi2 xi4 。
- yi3 gan1 liu2 luo4 wo4 shen1 lin2 ， ken3 zuo4 fen1 yun2 ta4 chang2 mo4 。
- zi3 yang2 e2 e2 bai3 bu4 jin4 ， bai2 shui3 lin2 lin2 yi4 xi1 ge2 。
- chuang2 tou2 yin2 qiong2 yi3 cui1 hou4 ， zhi1 shang4 ming2 tiao2 xing2 xiao1 ji4 。
- xiang1 qi1 ri4 ri4 xiao3 zhi1 che1 ， qu4 dai4 shan1 tou2 shuang1 yue4 bai2 。

## 注释

## 译文

## 赏析
