---
id: li-mi-xun-pu-he-dao-yuan-lian-zhu-zhi-shen-yi-zai-yu-zhu-yu-lian-you-tou-shu-zhi-x-77c912e9
title: 仆和蹈元莲竹之什意在誉竹于莲有投鼠之嫌明复知县有作姑两可之他日蹈元邀客置酒花下予不得无愧复用前韵以谢花云
titlePinyin: pu2 he2 dao3 yuan2 lian2 zhu2 zhi1 shen2 yi4 zai4 yu4 zhu2 yu2 lian2 you3 tou2 shu3 zhi1 xian2 ming2 fu4 zhi1 xian4 you3 zuo4 gu1 liang3 ke3 zhi1 ta1 ri4 dao3 yuan2 yao1 ke4 zhi4 jiu3 hua1 xia4 yu3 bu4 de2 wu2 kui4 fu4 yong4 qian2 yun4 yi3 xie4 hua1 yun2
titleSlug: pu-he-dao-yuan-lian-zhu-zhi-shen-yi-zai-yu-zhu-yu-lian-you-tou-shu-zhi-x-77c912e9
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓝田官舍碧山里，南北红蕖照明水。
- 公余唤客坐晚凉，不独桃源真避世。
- 举杯欲酌还自愁，退之惭花不御李。
- 却持巵酒起谢花，我亦前言聊一戏。
- 就令妩媚正不恶，更向郑公观所以。
- 世情好恶苦不常，富贵相亲贫贱弃。
- 与花俱是天涯人，万事要同风过耳。
- 花闻我语为觧颜，一笑凝然作川媚。
- 主人有酒君但倾，对花不饮竟何谓。
- 宰官况有弄丸手，坐觧两家归两是。
- 花神莫浪疑山翁，翁心壁月当寒空。

## 拼音
- lan2 tian2 guan1 she4 bi4 shan1 li3 ， nan2 bei3 hong2 qu2 zhao4 ming2 shui3 。
- gong1 yu2 huan4 ke4 zuo4 wan3 liang2 ， bu4 du2 tao2 yuan2 zhen1 bi4 shi4 。
- ju3 bei1 yu4 zhuo2 hai2 zi4 chou2 ， tui4 zhi1 can2 hua1 bu2 yu4 li3 。
- que4 chi2 zhi1 jiu3 qi3 xie4 hua1 ， wo3 yi4 qian2 yan2 liao2 yi2 xi4 。
- jiu4 ling4 wu3 mei4 zheng4 bu2 e4 ， geng4 xiang4 zheng4 gong1 guan1 suo3 yi3 。
- shi4 qing2 hao4 wu4 ku3 bu4 chang2 ， fu4 gui4 xiang1 qin1 pin2 jian4 qi4 。
- yu3 hua1 ju4 shi4 tian1 ya2 ren2 ， wan4 shi4 yao4 tong2 feng1 guo4 er3 。
- hua1 wen2 wo3 yu3 wei4 jie3 yan2 ， yi2 xiao4 ning2 ran2 zuo4 chuan1 mei4 。
- zhu3 ren2 you3 jiu3 jun1 dan4 qing1 ， dui4 hua1 bu4 yin3 jing4 he2 wei4 。
- zai3 guan1 kuang4 you3 nong4 wan2 shou3 ， zuo4 jie3 liang3 jia1 gui1 liang3 shi4 。
- hua1 shen2 mo4 lang4 yi2 shan1 weng1 ， weng1 xin1 bi4 yue4 dang1 han2 kong1 。

## 注释

## 译文

## 赏析
