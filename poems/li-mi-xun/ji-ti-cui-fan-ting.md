---
id: li-mi-xun-ji-ti-cui-fan-ting
title: 寄题翠樊亭
titlePinyin: ji4 ti2 cui4 fan2 ting2
titleSlug: ji-ti-cui-fan-ting
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何郎爱山知贵目，不着芒鞋踏空谷。
- 诛茅结竹凾丈间，坐揖崔嵬遶江绿。
- 我亦寻幽不惮远，半世一身随转毂。
- 峰峦过眼已成梦，南北空嗟髀消肉。
- 羡公登亭如历块，睥睨乾坤轻一芥。
- 春繁妩媚发奇姿，秋净孤髙见真态。
- 固知静者自超诣，世上憧憧良足隘。
- 智愚何止三十里，咫尺须论百千界。
- 四时秀色供盘礴，笔下云烟醉中落。
- 雕锼苦欲觑天巧，造物有灵应作恶。
- 蓬莱方壶或上下，纷纷陵谷今非昨。
- 倘令夸子与霄遁，胸中赖有藏山壑。

## 拼音
- he2 lang2 ai4 shan1 zhi1 gui4 mu4 ， bu4 zhe0 mang2 xie2 ta4 kong1 gu3 。
- zhu1 mao2 jie2 zhu2 han2 zhang4 jian1 ， zuo4 yi1 cui1 wei2 rao4 jiang1 lü4 。
- wo3 yi4 xun2 you1 bu2 dan4 yuan3 ， ban4 shi4 yi4 shen1 sui2 zhuan3 gu1 。
- feng1 luan2 guo4 yan3 yi3 cheng2 meng4 ， nan2 bei3 kong1 jie1 bi4 xiao1 rou4 。
- xian4 gong1 deng1 ting2 ru2 li4 kuai4 ， pi4 ni4 qian2 kun1 qing1 yi2 jie4 。
- chun1 fan2 wu3 mei4 fa1 qi2 zi1 ， qiu1 jing4 gu1 gao1 jian4 zhen1 tai4 。
- gu4 zhi1 jing4 zhe3 zi4 chao1 yi4 ， shi4 shang4 chong1 chong1 liang2 zu2 ai4 。
- zhi4 yu2 he2 zhi3 san1 shi2 li3 ， zhi3 chi3 xu1 lun4 bai3 qian1 jie4 。
- si4 shi2 xiu4 se4 gong4 pan2 bo2 ， bi3 xia4 yun2 yan1 zui4 zhong1 luo4 。
- diao1 sou1 ku3 yu4 qu4 tian1 qiao3 ， zao4 wu4 you3 ling2 ying4 zuo4 e4 。
- peng2 lai2 fang1 hu2 huo4 shang4 xia4 ， fen1 fen1 ling2 gu3 jin1 fei1 zuo2 。
- tang3 ling4 kua1 zi3 yu3 xiao1 dun4 ， xiong1 zhong1 lai4 you3 cang2 shan1 he4 。

## 注释

## 译文

## 赏析
