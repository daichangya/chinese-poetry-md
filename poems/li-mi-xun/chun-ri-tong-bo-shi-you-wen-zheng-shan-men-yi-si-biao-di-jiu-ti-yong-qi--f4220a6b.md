---
id: li-mi-xun-chun-ri-tong-bo-shi-you-wen-zheng-shan-men-yi-si-biao-di-jiu-ti-yong-qi--f4220a6b
title: 春日同伯氏游问政山门意似表弟旧题用其韵先是尝持书招之篇末幷以见意
titlePinyin: chun1 ri4 tong2 bo2 shi4 you2 wen4 zheng4 shan1 men2 yi4 si4 biao3 di4 jiu4 ti2 yong4 qi2 yun4 xian1 shi4 chang2 chi2 shu1 zhao1 zhi1 pian1 mo4 bing4 yi3 jian4 yi4
titleSlug: chun-ri-tong-bo-shi-you-wen-zheng-shan-men-yi-si-biao-di-jiu-ti-yong-qi--f4220a6b
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晴妍入遐瞻，佳处在林樾。
- 归云纷卷舒，列岫互明灭。
- 偶从青都行，遂与凡境绝。
- 舆肩俯清阴，屣齿破苔滑。
- 坡陀度崇冈，窈窕閟真阙。
- 烬余见颓基，纸上得遗碣。
- 红白抹花脸，嘲哳掉禽舌。
- 伤残起孤愤，感物动深悦。
- 稍罗肴核丰，共吊泉石咽。
- 云冠俨臧护，霓骑想飞越。
- 灵踪尚储休，爽气亦时发。
- 散花步危坛，引蔓探幽穴。
- 胎田倘可丹，石髓未成鉄。
- 却思棠棣篇，已换桃李节。
- 雁书当解封，鹿驾定回辙。
- 兹游约重寻，晚笋政堪撷。

## 拼音
- qing2 yan2 ru4 xia2 zhan1 ， jia1 chu4 zai4 lin2 yue4 。
- gui1 yun2 fen1 juan4 shu1 ， lie4 xiu4 hu4 ming2 mie4 。
- ou3 cong2 qing1 dou1 xing2 ， sui4 yu3 fan2 jing4 jue2 。
- yu2 jian1 fu3 qing1 yin1 ， xi3 chi3 po4 tai2 hua2 。
- po1 tuo2 du4 chong2 gang1 ， yao3 tiao3 bi4 zhen1 que1 。
- jin4 yu2 jian4 tui2 ji1 ， zhi3 shang4 de2 yi2 jie2 。
- hong2 bai2 mo3 hua1 lian3 ， chao2 zha1 diao4 qin2 she2 。
- shang1 can2 qi3 gu1 fen4 ， gan3 wu4 dong4 shen1 yue4 。
- shao1 luo2 yao2 he2 feng1 ， gong4 diao4 quan2 shi2 yan4 。
- yun2 guan1 yan3 zang1 hu4 ， ni2 qi2 xiang3 fei1 yue4 。
- ling2 zong1 shang4 chu3 xiu1 ， shuang3 qi4 yi4 shi2 fa1 。
- san4 hua1 bu4 wei1 tan2 ， yin3 man4 tan4 you1 xue2 。
- tai1 tian2 tang3 ke3 dan1 ， shi2 sui3 wei4 cheng2 tie3 。
- que4 si1 tang2 di4 pian1 ， yi3 huan4 tao2 li3 jie2 。
- yan4 shu1 dang1 jie3 feng1 ， lu4 jia4 ding4 hui2 zhe2 。
- zi1 you2 yue1 zhong4 xun2 ， wan3 sun3 zheng4 kan1 xie2 。

## 注释

## 译文

## 赏析
