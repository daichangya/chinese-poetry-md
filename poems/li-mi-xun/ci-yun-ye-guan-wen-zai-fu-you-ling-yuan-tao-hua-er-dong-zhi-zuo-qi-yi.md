---
id: li-mi-xun-ci-yun-ye-guan-wen-zai-fu-you-ling-yuan-tao-hua-er-dong-zhi-zuo-qi-yi
title: 次韵叶观文再赋游灵源桃花二洞之作  其一
titlePinyin: ci4 yun4 ye4 guan1 wen2 zai4 fu4 you2 ling2 yuan2 tao2 hua1 er4 dong4 zhi1 zuo4     qi2 yi1
titleSlug: ci-yun-ye-guan-wen-zai-fu-you-ling-yuan-tao-hua-er-dong-zhi-zuo-qi-yi
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 双旌耀林丘，小队喧笳鼓。
- 鞭鸾相招携，拂石共容与。
- 爱山晋羊祜，好士汉何武。
- 胸中补天石，笔下修月斧。
- 追游愧后乘，遇景诧先覩。
- 扪参或三叹，探穴聊一俯。
- 会意时目成，忘言但心许。
- 徐行讵敢留，有语不得吐。
- 真游未易再，外物何足数。
- 酒尽倘可继，君歌为君舞。

## 拼音
- shuang1 jing1 yao4 lin2 qiu1 ， xiao3 dui4 xuan1 jia1 gu3 。
- bian1 luan2 xiang1 zhao1 xie2 ， fu2 shi2 gong4 rong2 yu3 。
- ai4 shan1 jin4 yang2 hu4 ， hao3 shi4 han4 he2 wu3 。
- xiong1 zhong1 bu3 tian1 shi2 ， bi3 xia4 xiu1 yue4 fu3 。
- zhui1 you2 kui4 hou4 cheng2 ， yu4 jing3 cha4 xian1 du3 。
- men2 can1 huo4 san1 tan4 ， tan4 xue2 liao2 yi4 fu3 。
- hui4 yi4 shi2 mu4 cheng2 ， wang4 yan2 dan4 xin1 xu3 。
- xu2 xing2 ju4 gan3 liu2 ， you3 yu3 bu4 de2 tu3 。
- zhen1 you2 wei4 yi4 zai4 ， wai4 wu4 he2 zu2 shu4 。
- jiu3 jin4 tang3 ke3 ji4 ， jun1 ge1 wei4 jun1 wu3 。

## 注释

## 译文

## 赏析
