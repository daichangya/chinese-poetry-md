---
id: li-mi-xun-ci-yun-si-biao-di-bu-ju-hui-shan-jian
title: 次韵似表弟卜居惠山间
titlePinyin: ci4 yun4 si4 biao3 di4 bu3 ju1 hui4 shan1 jian1
titleSlug: ci-yun-si-biao-di-bu-ju-hui-shan-jian
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梁溪旧隐吾家绅，石苔犹锁松间门。
- 向来兄弟寄觞咏，日月转毂相朝昏。
- 自君之别各千里，万金谁与通寒温。
- 棣华春迟风雨书，雁字月冷蒹葭村。
- 似闻径作买山计，归梦已泊松江垠。
- 吾衰久矣尚能饭，荷插岂惮终岁勤。
- 独无顷田占负郭，坐食病粟惭君恩。
- 平生一壑志愿毕，不求华屋装泉石。
- 僧窗到处即为家，柏子烟中听鼻息。
- 子今白髪头尚希，未至阌乡老王室。
- 背山筑室不必多，待我来鸣去前□。
- 野蚕成茧真自纒，黄蜂作脾为谁力。
- 肱尝三折饱更事，肯信谋身有长策。
- 君不见子猷借居种竹聊自娯，有屋大奇无亦得。

## 拼音
- liang2 xi1 jiu4 yin3 wu2 jia1 shen1 ， shi2 tai2 you2 suo3 song1 jian1 men2 。
- xiang4 lai2 xiong1 di4 ji4 shang1 yong3 ， ri4 yue4 zhuan3 gu1 xiang1 chao2 hun1 。
- zi4 jun1 zhi1 bie2 ge4 qian1 li3 ， wan4 jin1 shui2 yu3 tong1 han2 wen1 。
- di4 hua2 chun1 chi2 feng1 yu3 shu1 ， yan4 zi4 yue4 leng3 jian1 jia1 cun1 。
- si4 wen2 jing4 zuo4 mai3 shan1 ji4 ， gui1 meng4 yi3 bo2 song1 jiang1 yin2 。
- wu2 shuai1 jiu3 yi3 shang4 neng2 fan4 ， he2 cha1 qi3 dan4 zhong1 sui4 qin2 。
- du2 wu2 qing3 tian2 zhan4 fu4 guo1 ， zuo4 shi2 bing4 su4 can2 jun1 en1 。
- ping2 sheng1 yi2 he4 zhi4 yuan4 bi4 ， bu4 qiu2 hua2 wu1 zhuang1 quan2 shi2 。
- seng1 chuang1 dao4 chu4 ji2 wei4 jia1 ， bai3 zi3 yan1 zhong1 ting1 bi2 xi1 。
- zi3 jin1 bai2 fa4 tou2 shang4 xi1 ， wei4 zhi4 wen2 xiang1 lao3 wang2 shi4 。
- bei4 shan1 zhu4 shi4 bu2 bi4 duo1 ， dai4 wo3 lai2 ming2 qu4 qian2 □ 。
- ye3 can2 cheng2 jian3 zhen1 zi4 chan2 ， huang2 feng1 zuo4 pi2 wei4 shui2 li4 。
- gong1 chang2 san1 zhe2 bao3 geng4 shi4 ， ken3 xin4 mou2 shen1 you3 chang2 ce4 。
- jun1 bu2 jian4 zi3 you2 jie4 ju1 zhong3 zhu2 liao2 zi4 yu2 ， you3 wu1 da4 qi2 wu2 yi4 de2 。

## 注释

## 译文

## 赏析
