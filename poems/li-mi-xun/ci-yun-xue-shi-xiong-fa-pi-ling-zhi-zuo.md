---
id: li-mi-xun-ci-yun-xue-shi-xiong-fa-pi-ling-zhi-zuo
title: 次韵学士兄发毘陵之作
titlePinyin: ci4 yun4 xue2 shi4 xiong1 fa1 pi2 ling2 zhi1 zuo4
titleSlug: ci-yun-xue-shi-xiong-fa-pi-ling-zhi-zuo
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 频年走离乱，忙苦落落景。
- 浮家去复还，生理纷不整。
- 有身著无处，遇事到辄屏。
- 冥然如醉心，阅岁良未醒。
- 披衣坐愁夜，月露共清永。
- 缅怀颜段流，抱义心炯炯。
- 临危快先登，疾甚涉夷境。
- 全生岂不乐，王事有纲领。
- 嗟今肉食谋，捕贼如捕影。
- 王师苦摧伤，敌骑困驰骋。
- 朝廷信多贤，一死谁敢请。
- 不知覆辙改，安敢倾夏拯。
- 归休及秋风，墓槚痛瞻省。
- 念兹家国遥，有泪涨清颍。
- 黄巾蔽行路，关户昼犹警。
- 何当收戈鋋，禁暴但制梃。
- 林泉倘可卜，名字忌丹柄。

## 拼音
- pin2 nian2 zou3 li2 luan4 ， mang2 ku3 luo4 luo4 jing3 。
- fu2 jia1 qu4 fu4 hai2 ， sheng1 li3 fen1 bu4 zheng3 。
- you3 shen1 zhu4 wu2 chu4 ， yu4 shi4 dao4 zhe2 ping2 。
- ming2 ran2 ru2 zui4 xin1 ， yue4 sui4 liang2 wei4 xing3 。
- pi1 yi1 zuo4 chou2 ye4 ， yue4 lu4 gong4 qing1 yong3 。
- mian3 huai2 yan2 duan4 liu2 ， bao4 yi4 xin1 jiong3 jiong3 。
- lin2 wei1 kuai4 xian1 deng1 ， ji2 shen4 she4 yi2 jing4 。
- quan2 sheng1 qi3 bu2 le4 ， wang2 shi4 you3 gang1 ling3 。
- jie1 jin1 rou4 shi2 mou2 ， bu3 zei2 ru2 bu3 ying3 。
- wang2 shi1 ku3 cui1 shang1 ， di2 qi2 kun4 chi2 cheng3 。
- chao2 ting2 xin4 duo1 xian2 ， yi4 si3 shui2 gan3 qing3 。
- bu4 zhi1 fu4 zhe2 gai3 ， an1 gan3 qing1 xia4 zheng3 。
- gui1 xiu1 ji2 qiu1 feng1 ， mu4 jia3 tong4 zhan1 sheng3 。
- nian4 zi1 jia1 guo2 yao2 ， you3 lei4 zhang3 qing1 ying3 。
- huang2 jin1 bi4 xing2 lu4 ， guan1 hu4 zhou4 you2 jing3 。
- he2 dang1 shou1 ge1 chan2 ， jin4 bao4 dan4 zhi4 ting3 。
- lin2 quan2 tang3 ke3 bu3 ， ming2 zi4 ji4 dan1 bing3 。

## 注释

## 译文

## 赏析
