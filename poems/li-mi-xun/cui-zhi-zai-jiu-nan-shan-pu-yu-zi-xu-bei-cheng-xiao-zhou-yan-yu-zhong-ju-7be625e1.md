---
id: li-mi-xun-cui-zhi-zai-jiu-nan-shan-pu-yu-zi-xu-bei-cheng-xiao-zhou-yan-yu-zhong-ju-7be625e1
title: 粹之载酒南山仆与子婿辈乘小舟烟雨中绝江而来饭罢复过东阁道旧论文頺然经醉归时夜潮已平虽云阴未觧而月白可鉴烟林水屿尽在目中良久急雨继作通夕不止欹卧纸帐中了不成寐因作
titlePinyin: cui4 zhi1 zai3 jiu3 nan2 shan1 pu2 yu3 zi3 xu4 bei4 cheng2 xiao3 zhou1 yan1 yu3 zhong1 jue2 jiang1 er2 lai2 fan4 ba4 fu4 guo4 dong1 ge2 dao4 jiu4 lun4 wen2 tui2 ran2 jing1 zui4 gui1 shi2 ye4 chao2 yi3 ping2 sui1 yun2 yin1 wei4 jie3 er2 yue4 bai2 ke3 jian4 yan1 lin2 shui3 yu3 jin4 zai4 mu4 zhong1 liang2 jiu3 ji2 yu3 ji4 zuo4 tong1 xi1 bu4 zhi3 qi1 wo4 zhi3 zhang4 zhong1 le0 bu4 cheng2 mei4 yin1 zuo4
titleSlug: cui-zhi-zai-jiu-nan-shan-pu-yu-zi-xu-bei-cheng-xiao-zhou-yan-yu-zhong-ju-7be625e1
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海神游戏千林昏，近山枫栎丹黄分。
- 船头着处翠阴重，屐齿一过留苔痕。
- 邻翁酌我苦短昼，下夜为尊起为寿。
- 公荣可饮次公狂，不假朱丝转长袖。
- 灯前白髪怀抱开，与子臭味今陈雷。
- 隙居勿起故时念，一笑沙际邀春回。
- 密云不障霜月明，枯树欲没江潮平。
- 归来卧听墙壁语，万壑松风泻簷声。

## 拼音
- hai3 shen2 you2 xi4 qian1 lin2 hun1 ， jin4 shan1 feng1 li4 dan1 huang2 fen1 。
- chuan2 tou2 zhe0 chu4 cui4 yin1 zhong4 ， ji1 chi3 yi2 guo4 liu2 tai2 hen2 。
- lin2 weng1 zhuo2 wo3 ku3 duan3 zhou4 ， xia4 ye4 wei4 zun1 qi3 wei4 shou4 。
- gong1 rong2 ke3 yin3 ci4 gong1 kuang2 ， bu4 jia3 zhu1 si1 zhuan3 chang2 xiu4 。
- deng1 qian2 bai2 fa4 huai2 bao4 kai1 ， yu3 zi3 chou4 wei4 jin1 chen2 lei2 。
- xi4 ju1 wu4 qi3 gu4 shi2 nian4 ， yi2 xiao4 sha1 ji4 yao1 chun1 hui2 。
- mi4 yun2 bu2 zhang4 shuang1 yue4 ming2 ， ku1 shu4 yu4 mei2 jiang1 chao2 ping2 。
- gui1 lai2 wo4 ting1 qiang2 bi4 yu3 ， wan4 he4 song1 feng1 xie4 yan2 sheng1 。

## 注释

## 译文

## 赏析
