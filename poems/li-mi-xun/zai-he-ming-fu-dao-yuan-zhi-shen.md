---
id: li-mi-xun-zai-he-ming-fu-dao-yuan-zhi-shen
title: 再和明复蹈元之什
titlePinyin: zai4 he2 ming2 fu4 dao3 yuan2 zhi1 shen2
titleSlug: zai-he-ming-fu-dao-yuan-zhi-shen
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湓江散吏来万里，借屋僧房冷如水。
- 支颐一束傥会心，容膝数椽真傲世。
- 大而无用涧底松，过者不顾道傍李。
- 卖刀买犊愧老农，汲水埋盆作儿戏。
- 画墁求饱人共嗤，怀璧虽珍吾不以。
- 宰公政明一善收，丞公声同众瑕弃。
- 着酒时浇磊块胸，传歌为洗淫哇耳。
- 坐中冰雪回冬臞，句里云烟发春媚。
- 我惭匪报正羞缩，君肯包荒过称谓。
- 葛藤更与话短长，菽麦安能辨非是。
- 但闻古来说厐公，搬柴运水不谈空。

## 拼音
- pen2 jiang1 san4 li4 lai2 wan4 li3 ， jie4 wu1 seng1 fang2 leng3 ru2 shui3 。
- zhi1 yi2 yi2 shu4 tang3 hui4 xin1 ， rong2 xi1 shu4 chuan2 zhen1 ao4 shi4 。
- da4 er2 wu2 yong4 jian4 di3 song1 ， guo4 zhe3 bu2 gu4 dao4 bang4 li3 。
- mai4 dao1 mai3 du2 kui4 lao3 nong2 ， ji2 shui3 mai2 pen2 zuo4 er2 xi4 。
- hua4 man4 qiu2 bao3 ren2 gong4 chi1 ， huai2 bi4 sui1 zhen1 wu2 bu4 yi3 。
- zai3 gong1 zheng4 ming2 yi2 shan4 shou1 ， cheng2 gong1 sheng1 tong2 zhong4 xia2 qi4 。
- zhe0 jiu3 shi2 jiao1 lei3 kuai4 xiong1 ， chuan2 ge1 wei4 xi3 yin2 wa1 er3 。
- zuo4 zhong1 bing1 xue3 hui2 dong1 qu2 ， ju4 li3 yun2 yan1 fa1 chun1 mei4 。
- wo3 can2 fei3 bao4 zheng4 xiu1 suo1 ， jun1 ken3 bao1 huang1 guo4 cheng1 wei4 。
- ge2 teng2 geng4 yu3 hua4 duan3 chang2 ， shu1 mai4 an1 neng2 bian4 fei1 shi4 。
- dan4 wen2 gu3 lai2 shuo1 pang2 gong1 ， ban1 chai2 yun4 shui3 bu4 tan2 kong1 。

## 注释

## 译文

## 赏析
