---
id: li-mi-xun-ci-yun-lian-jiang-chen-cheng-min-yu
title: 次韵连江陈丞闵雨
titlePinyin: ci4 yun4 lian2 jiang1 chen2 cheng2 min3 yu3
titleSlug: ci-yun-lian-jiang-chen-cheng-min-yu
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春雨两甲子，夏雨知复多。
- 麰麦已受弊，波及秫与禾。
- 禾秫尚有望，霖霪人告瘥。
- 云师挟风伯，斥去烦㧑诃。
- 后土不得干，浸欲乖时和。
- 山翁食病粟，一饱宁忧佗。
- 军储涸邻国，柰此黔赤何。
- 谁为四达聪，黜陟分两科。
- 陈谟坐臯夔，御侮用牧颇。
- 上当天公心，立致击壤歌。

## 拼音
- chun1 yu3 liang3 jia3 zi3 ， xia4 yu3 zhi1 fu4 duo1 。
- mou2 mai4 yi3 shou4 bi4 ， bo1 ji2 shu2 yu3 he2 。
- he2 shu2 shang4 you3 wang4 ， lin2 yin2 ren2 gao4 chai4 。
- yun2 shi1 xie2 feng1 bo2 ， chi4 qu4 fan2 hui1 he1 。
- hou4 tu3 bu4 de2 gan1 ， jin4 yu4 guai1 shi2 he2 。
- shan1 weng1 shi2 bing4 su4 ， yi4 bao3 ning2 you1 tuo2 。
- jun1 chu3 he2 lin2 guo2 ， nai4 ci3 qian2 chi4 he2 。
- shui2 wei4 si4 da2 cong1 ， chu4 zhi4 fen1 liang3 ke1 。
- chen2 mo2 zuo4 gao1 kui2 ， yu4 wu3 yong4 mu4 po1 。
- shang4 dang4 tian1 gong1 xin1 ， li4 zhi4 ji1 rang3 ge1 。

## 注释

## 译文

## 赏析
