---
id: li-mi-xun-huai-yin-yu-feng-yu
title: 淮阴遇风雨
titlePinyin: huai2 yin1 yu4 feng1 yu3
titleSlug: huai-yin-yu-feng-yu
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾庐岂不好，白日苦易夕。
- 如何芳岁阑，尚此千里役。
- 乾坤一虚舟，浩荡楚天碧。
- 江山已在眼，道路修且隔。
- 风雨怕不休，波浪蹴天掷。
- 船头困九牛，屡挽不进尺。
- 人生造化间，有似风中翮。
- 偶去还复来，胡为事形迹。
- 杜陵诛云师，韩子诅风伯。
- 我已两忘言，引觞聊自适。

## 拼音
- wu2 lu2 qi3 bu4 hao3 ， bai2 ri4 ku3 yi4 xi1 。
- ru2 he2 fang1 sui4 lan2 ， shang4 ci3 qian1 li3 yi4 。
- qian2 kun1 yi4 xu1 zhou1 ， hao4 dang4 chu3 tian1 bi4 。
- jiang1 shan1 yi3 zai4 yan3 ， dao4 lu4 xiu1 qie3 ge2 。
- feng1 yu3 pa4 bu4 xiu1 ， bo1 lang4 cu4 tian1 zhi4 。
- chuan2 tou2 kun4 jiu3 niu2 ， lü3 wan3 bu2 jin4 chi3 。
- ren2 sheng1 zao4 hua4 jian1 ， you3 si4 feng1 zhong1 he2 。
- ou3 qu4 hai2 fu4 lai2 ， hu2 wei4 shi4 xing2 ji4 。
- du4 ling2 zhu1 yun2 shi1 ， han2 zi3 zu3 feng1 bo2 。
- wo3 yi3 liang3 wang4 yan2 ， yin3 shang1 liao2 zi4 shi4 。

## 注释

## 译文

## 赏析
