---
id: li-mi-xun-huang-bo-gui-tu-yi-bi-tan-qing-jiao-jie-wei-yun-fen-de-bi-zi-zhen-xie-fa-7923a064
title: 黄蘗归途以碧潭清皎洁为韵分得碧字真歇泛舟先归
titlePinyin: huang2 bo4 gui1 tu2 yi3 bi4 tan2 qing1 jiao3 jie2 wei4 yun4 fen1 de0 bi4 zi4 zhen1 xie1 fan4 zhou1 xian1 gui1
titleSlug: huang-bo-gui-tu-yi-bi-tan-qing-jiao-jie-wei-yun-fen-de-bi-zi-zhen-xie-fa-7923a064
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苦为扪萝行，正坐爱山癖。
- 振衣云中树，洗耳泉上石。
- 稍寻优钵林，偶旁瞿昙宅。
- 溪横走羊肠，山转回龙脊。
- 两难伴榰笻，二老共飞锡。
- 望迷落叶秋，坐断蒲团夕。
- 云归遶窗明，香尽出簷碧。
- 希声发岩窦，妙观生墙壁。
- 尘缘苦椎板，胜事成今昔。
- 离家月垂钩，归路月挂壁。
- 师今一帆轻，我向百里役。
- 船子罢持桡，赵州行蓦直。

## 拼音
- ku3 wei4 men2 luo2 xing2 ， zheng4 zuo4 ai4 shan1 pi3 。
- zhen4 yi1 yun2 zhong1 shu4 ， xi3 er3 quan2 shang4 shi2 。
- shao1 xun2 you1 bo1 lin2 ， ou3 pang2 qu2 tan2 zhai2 。
- xi1 heng2 zou3 yang2 chang2 ， shan1 zhuan3 hui2 long2 ji3 。
- liang3 nan2 ban4 zhi1 qiong2 ， er4 lao3 gong4 fei1 xi1 。
- wang4 mi2 luo4 ye4 qiu1 ， zuo4 duan4 pu2 tuan2 xi1 。
- yun2 gui1 rao4 chuang1 ming2 ， xiang1 jin4 chu1 yan2 bi4 。
- xi1 sheng1 fa1 yan2 dou4 ， miao4 guan1 sheng1 qiang2 bi4 。
- chen2 yuan2 ku3 zhui1 ban3 ， sheng4 shi4 cheng2 jin1 xi1 。
- li2 jia1 yue4 chui2 gou1 ， gui1 lu4 yue4 gua4 bi4 。
- shi1 jin1 yi4 fan1 qing1 ， wo3 xiang4 bai3 li3 yi4 。
- chuan2 zi3 ba4 chi2 rao2 ， zhao4 zhou1 xing2 mo4 zhi2 。

## 注释

## 译文

## 赏析
