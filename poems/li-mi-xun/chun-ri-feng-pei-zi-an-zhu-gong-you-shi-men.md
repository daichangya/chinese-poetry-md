---
id: li-mi-xun-chun-ri-feng-pei-zi-an-zhu-gong-you-shi-men
title: 春日奉陪子安诸公游石门
titlePinyin: chun1 ri4 feng4 pei2 zi3 an1 zhu1 gong1 you2 shi2 men2
titleSlug: chun-ri-feng-pei-zi-an-zhu-gong-you-shi-men
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 提壶唤新晴，病客春思搅。
- 茶瓯曲肱罢，联屐事幽讨。
- 叩门探繁香，翠蔓花尚少。
- 却携二三子，深行出飞鸟。
- 羊肠走鸣泉，鳯尾摇寒筿。
- 俯窥万井烟，笻声响林杪。
- 汤休真解事，煮饼禅坊悄。
- 杯盘生晚涧，落叶风自扫。
- 眼明玉华阴，桃枝露红小。
- 更倾樽中余，邀月下云表。
- 澄江静可鉴，合嶂青未了。
- 石梁接楼居，屋角挂参昴。
- 谁知人间世，仿佛见三岛。
- 烟尘暗中原，怀抱镇煎煼。
- 一行瘴海头，岁月不知老。
- 金兰有佳士，相见独不早。
- 青蒿得长松，颇亦慰枯槁。
- 春风正颠狂，日日被花恼。
- 懽来即相觅，真处在草草。
- 身名两姑置，有酒为君倒。

## 拼音
- ti2 hu2 huan4 xin1 qing2 ， bing4 ke4 chun1 si1 jiao3 。
- cha2 ou1 qu1 gong1 ba4 ， lian2 ji1 shi4 you1 tao3 。
- kou4 men2 tan4 fan2 xiang1 ， cui4 man4 hua1 shang4 shao3 。
- que4 xie2 er4 san1 zi3 ， shen1 xing2 chu1 fei1 niao3 。
- yang2 chang2 zou3 ming2 quan2 ， feng4 wei3 yao2 han2 xiao3 。
- fu3 kui1 wan4 jing3 yan1 ， qiong2 sheng1 xiang3 lin2 miao3 。
- tang1 xiu1 zhen1 jie3 shi4 ， zhu3 bing3 chan2 fang1 qiao1 。
- bei1 pan2 sheng1 wan3 jian4 ， luo4 ye4 feng1 zi4 sao3 。
- yan3 ming2 yu4 hua2 yin1 ， tao2 zhi1 lu4 hong2 xiao3 。
- geng4 qing1 zun1 zhong1 yu2 ， yao1 yue4 xia4 yun2 biao3 。
- cheng2 jiang1 jing4 ke3 jian4 ， he2 zhang4 qing1 wei4 liao3 。
- shi2 liang2 jie1 lou2 ju1 ， wu1 jiao3 gua4 can1 mao3 。
- shui2 zhi1 ren2 jian1 shi4 ， fang3 fu2 jian4 san1 dao3 。
- yan1 chen2 an4 zhong1 yuan2 ， huai2 bao4 zhen4 jian1 chao3 。
- yi4 hang2 zhang4 hai3 tou2 ， sui4 yue4 bu4 zhi1 lao3 。
- jin1 lan2 you3 jia1 shi4 ， xiang1 jian4 du2 bu4 zao3 。
- qing1 hao1 de2 chang2 song1 ， po1 yi4 wei4 ku1 gao3 。
- chun1 feng1 zheng4 dian1 kuang2 ， ri4 ri4 bei4 hua1 nao3 。
- huan1 lai2 ji2 xiang1 mi4 ， zhen1 chu4 zai4 cao3 cao3 。
- shen1 ming2 liang3 gu1 zhi4 ， you3 jiu3 wei4 jun1 dao3 。

## 注释

## 译文

## 赏析
