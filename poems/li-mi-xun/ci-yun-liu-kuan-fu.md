---
id: li-mi-xun-ci-yun-liu-kuan-fu
title: 次韵刘宽夫
titlePinyin: ci4 yun4 liu2 kuan1 fu1
titleSlug: ci-yun-liu-kuan-fu
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 向来志功名，唯恐着鞭后。
- 老来倦轩冕，待兔但知守。
- 晨昏课朱墨，岁月计升斗。
- 微官成底事，坐费白驹昼。
- 晚从松竹游，忘言到心友。
- 十年成莫逆，百念付乌有。
- 谁念愚溪愚，未种柳州柳。
- 有如压糠核，责以出醇酎。
- 苍官与青士，赖尔对巵酒。
- 不知我形秽，浪处珠玉右。
- 刘侯妙雕琢，真是运斤手。
- 鹏风若有待，豹雾恐难久。
- 清池环小翠，一室仅十肘。
- 胸中着云梦，不数渭川亩。
- 嗟予远世心，大似与君偶。
- 拟歌于𫇭于，击节和鸣玖。
- 觅句了不工，青灯坐搔首。

## 拼音
- xiang4 lai2 zhi4 gong1 ming2 ， wei2 kong3 zhe0 bian1 hou4 。
- lao3 lai2 juan4 xuan1 mian3 ， dai4 tu4 dan4 zhi1 shou3 。
- chen2 hun1 ke4 zhu1 mo4 ， sui4 yue4 ji4 sheng1 dou4 。
- wei1 guan1 cheng2 di3 shi4 ， zuo4 fei4 bai2 ju1 zhou4 。
- wan3 cong2 song1 zhu2 you2 ， wang4 yan2 dao4 xin1 you3 。
- shi2 nian2 cheng2 mo4 ni4 ， bai3 nian4 fu4 wu1 you3 。
- shui2 nian4 yu2 xi1 yu2 ， wei4 zhong3 liu3 zhou1 liu3 。
- you3 ru2 ya1 kang1 he2 ， ze2 yi3 chu1 chun2 zhou4 。
- cang1 guan1 yu3 qing1 shi4 ， lai4 er3 dui4 zhi1 jiu3 。
- bu4 zhi1 wo3 xing2 hui4 ， lang4 chu4 zhu1 yu4 you4 。
- liu2 hou2 miao4 diao1 zhuo2 ， zhen1 shi4 yun4 jin1 shou3 。
- peng2 feng1 ruo4 you3 dai4 ， bao4 wu4 kong3 nan2 jiu3 。
- qing1 chi2 huan2 xiao3 cui4 ， yi2 shi4 jin3 shi2 zhou3 。
- xiong1 zhong1 zhe0 yun2 meng4 ， bu2 shu4 wei4 chuan1 mu3 。
- jie1 yu3 yuan3 shi4 xin1 ， da4 si4 yu3 jun1 ou3 。
- ni3 ge1 yu2 wei3 yu2 ， ji1 jie2 he2 ming2 jiu3 。
- mi4 ju4 le0 bu4 gong1 ， qing1 deng1 zuo4 sao1 shou3 。

## 注释

## 译文

## 赏析
