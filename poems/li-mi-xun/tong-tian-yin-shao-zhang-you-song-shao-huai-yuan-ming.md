---
id: li-mi-xun-tong-tian-yin-shao-zhang-you-song-shao-huai-yuan-ming
title: 同天隐少章游嵩少怀元明
titlePinyin: tong2 tian1 yin3 shao3 zhang1 you2 song1 shao3 huai2 yuan2 ming2
titleSlug: tong-tian-yin-shao-zhang-you-song-shao-huai-yuan-ming
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦公我辈士，早踏翰墨场。
- 万言若投石，十年犹枯嚢。
- 若欲泛江海，有亲在高堂。
- 牢落京华春，门无一壶浆。
- 长鞭策瘦马，送我古道旁。
- 怜我值险艰，赤心写摧伤。
- 铿锵五字句，势与雕鹗翔。
- 感此坐矫首，星星鬓成苍。
- 西风小摇落，雨洗烟岚光。
- 嶂晓露孤秀，野阴栖暗芳。
- 更携鲍谢流，履尽千岩霜。
- 搜奇得幽深，访古到渺茫。
- 月落潭影空，清吟殊未央。
- 缅怀紫芝宇，百忧绕回肠。
- 三叹已晡食，十起中夜床。
- 云埋长安日，魂梦不敢骧。
- 茂苑富山水，结庐予所尝。
- 我欲放船下，卜邻俯沧浪。
- 耦耕种林田，共扫三径荒。
- 头白青山里，长歌乐岁觞。

## 拼音
- qin2 gong1 wo3 bei4 shi4 ， zao3 ta4 han4 mo4 chang3 。
- wan4 yan2 ruo4 tou2 shi2 ， shi2 nian2 you2 ku1 nang2 。
- ruo4 yu4 fan4 jiang1 hai3 ， you3 qin1 zai4 gao1 tang2 。
- lao2 luo4 jing1 hua2 chun1 ， men2 wu2 yi4 hu2 jiang1 。
- chang2 bian1 ce4 shou4 ma3 ， song4 wo3 gu3 dao4 pang2 。
- lian2 wo3 zhi2 xian3 jian1 ， chi4 xin1 xie3 cui1 shang1 。
- keng1 qiang1 wu3 zi4 ju4 ， shi4 yu3 diao1 e4 xiang2 。
- gan3 ci3 zuo4 jiao3 shou3 ， xing1 xing1 bin4 cheng2 cang1 。
- xi1 feng1 xiao3 yao2 luo4 ， yu3 xi3 yan1 lan2 guang1 。
- zhang4 xiao3 lu4 gu1 xiu4 ， ye3 yin1 qi1 an4 fang1 。
- geng4 xie2 bao4 xie4 liu2 ， lü3 jin4 qian1 yan2 shuang1 。
- sou1 qi2 de2 you1 shen1 ， fang3 gu3 dao4 miao3 mang2 。
- yue4 luo4 tan2 ying3 kong1 ， qing1 yin2 shu1 wei4 yang1 。
- mian3 huai2 zi3 zhi1 yu3 ， bai3 you1 rao4 hui2 chang2 。
- san1 tan4 yi3 bu1 shi2 ， shi2 qi3 zhong1 ye4 chuang2 。
- yun2 mai2 chang2 an1 ri4 ， hun2 meng4 bu4 gan3 xiang1 。
- mao4 yuan4 fu4 shan1 shui3 ， jie2 lu2 yu3 suo3 chang2 。
- wo3 yu4 fang4 chuan2 xia4 ， bu3 lin2 fu3 cang1 lang4 。
- ou3 geng1 zhong4 lin2 tian2 ， gong4 sao3 san1 jing4 huang1 。
- tou2 bai2 qing1 shan1 li3 ， chang2 ge1 le4 sui4 shang1 。

## 注释

## 译文

## 赏析
