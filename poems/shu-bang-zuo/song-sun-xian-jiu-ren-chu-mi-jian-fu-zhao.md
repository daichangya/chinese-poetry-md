---
id: shu-bang-zuo-song-sun-xian-jiu-ren-chu-mi-jian-fu-zhao
title: 送孙宪就任除秘监赴召
titlePinyin: song4 sun1 xian4 jiu4 ren4 chu2 mi4 jian1 fu4 zhao4
titleSlug: song-sun-xian-jiu-ren-chu-mi-jian-fu-zhao
author: 舒邦佐
authorPinyin: shu1 bang1 zuo3
authorSlug: shu-bang-zuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阊阖排云叫玉旒，延龄不相白麻收。
- 圜桥留住不肯住，古来只说阳道州。
- 千载风流正相似，难处郊禋能有几。
- 不顾诸郎尚白丁，扁舟夜发浮湘水。
- 富贵酖人如蜜甜，小儿嗜蜜几曾嫌。
- 全家先遯无人觉，惟有诚斋句里拈。
- 回鴈峰前再秋色，哀矜折狱多阴德。
- 弹压湖山处处春，楚波不动平如席。
- 不论朱墨细如麻，夜判千张烛有花。
- 老吏相看惊吐舌，如箭中的无少差。
- 世上纷纷几桃李，过却韶华尽纷委。
- 老松阅世傲风霜，万牛挽入明光里。
- 蓬莱弱水多逆船，人生一到已称仙。
- 重来况是文章伯，岂但旧物王青毡。
- 一佛出世从此度，紫薇花下皆平步。
- 更看健笔缴词头，恰似当时在言路。
- 六一老僊赞万微，益公首转造化机。
- 庐陵自有三台种，他日声名翦样齐。
- 三十年前韩一识，三十年后供吏役。
- 朝天好施一丸丹，教我春风生羽翼。

## 拼音
- chang1 he2 pai2 yun2 jiao4 yu4 liu2 ， yan2 ling2 bu4 xiang1 bai2 ma2 shou1 。
- huan2 qiao2 liu2 zhu4 bu4 ken3 zhu4 ， gu3 lai2 zhi1 shuo1 yang2 dao4 zhou1 。
- qian1 zai3 feng1 liu2 zheng4 xiang1 si4 ， nan2 chu4 jiao1 yin1 neng2 you3 ji3 。
- bu2 gu4 zhu1 lang2 shang4 bai2 ding1 ， pian1 zhou1 ye4 fa1 fu2 xiang1 shui3 。
- fu4 gui4 dan1 ren2 ru2 mi4 tian2 ， xiao3 er2 shi4 mi4 ji3 ceng2 xian2 。
- quan2 jia1 xian1 dun4 wu2 ren2 jue2 ， wei2 you3 cheng2 zhai1 ju4 li3 nian1 。
- hui2 yan4 feng1 qian2 zai4 qiu1 se4 ， ai1 jin1 zhe2 yu4 duo1 yin1 de2 。
- tan2 ya1 hu2 shan1 chu4 chu4 chun1 ， chu3 bo1 bu2 dong4 ping2 ru2 xi2 。
- bu2 lun4 zhu1 mo4 xi4 ru2 ma2 ， ye4 pan4 qian1 zhang1 zhu2 you3 hua1 。
- lao3 li4 xiang1 kan4 jing1 tu3 she2 ， ru2 jian4 zhong1 de0 wu2 shao3 cha4 。
- shi4 shang4 fen1 fen1 ji3 tao2 li3 ， guo4 que4 shao2 hua2 jin4 fen1 wei3 。
- lao3 song1 yue4 shi4 ao4 feng1 shuang1 ， wan4 niu2 wan3 ru4 ming2 guang1 li3 。
- peng2 lai2 ruo4 shui3 duo1 ni4 chuan2 ， ren2 sheng1 yi2 dao4 yi3 cheng1 xian1 。
- chong2 lai2 kuang4 shi4 wen2 zhang1 bo2 ， qi3 dan4 jiu4 wu4 wang2 qing1 zhan1 。
- yi4 fo2 chu1 shi4 cong2 ci3 du4 ， zi3 wei1 hua1 xia4 jie1 ping2 bu4 。
- geng4 kan4 jian4 bi3 jiao3 ci2 tou2 ， qia4 si4 dang1 shi2 zai4 yan2 lu4 。
- liu4 yi1 lao3 xian1 zan4 wan4 wei1 ， yi4 gong1 shou3 zhuan3 zao4 hua4 ji1 。
- lu2 ling2 zi4 you3 san1 tai2 zhong3 ， ta1 ri4 sheng1 ming2 jian3 yang4 qi2 。
- san1 shi2 nian2 qian2 han2 yi4 shi2 ， san1 shi2 nian2 hou4 gong4 li4 yi4 。
- chao2 tian1 hao3 shi1 yi4 wan2 dan1 ， jiao4 wo3 chun1 feng1 sheng1 yu3 yi4 。

## 注释

## 译文

## 赏析
