---
id: shu-bang-zuo-song-zhang-cang-yi-cao-guang-xi
title: 送张仓移漕广西
titlePinyin: song4 zhang1 cang1 yi2 cao2 guang3 xi1
titleSlug: song-zhang-cang-yi-cao-guang-xi
author: 舒邦佐
authorPinyin: shu1 bang1 zuo3
authorSlug: shu-bang-zuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宾鸿度月叫秋寒，天怕炎方雨露干。
- 绣衣使者持玉节，先送春风入蛋蛮。
- 岭南日日望行色，湖南百姓争卧辙。
- 两路行人界上争，去思来暮歌讴接。
- 广盐变法是谁谋，直至而今病未瘳。
- 岭上逢人须细问，远方根本是深忧。
- 广吏从来恃天远，北归南载无空返。
- 埋轮家世本澄清，无使老蚕自营茧。
- 莫嫌岭路去逡巡，桂林见说最宜人。
- 笋样山峰罗样水，锦囊收得越精神。
- 直声曾动天颜喜，更有元台作知己。
- 谏坡言路著此翁，所谓如尊乃勇尔。
- 大苏文章继老苏，魏征勋业付魏謩。
- 传家况有黄金印，行入衣冠盛事图。
- 门下书生知此意，恋恋不为儿女计。
- 黄花时节送君行，梅花时节迎归骑。

## 拼音
- bin1 hong2 du4 yue4 jiao4 qiu1 han2 ， tian1 pa4 yan2 fang1 yu3 lu4 gan1 。
- xiu4 yi1 shi3 zhe3 chi2 yu4 jie2 ， xian1 song4 chun1 feng1 ru4 dan4 man2 。
- ling3 nan2 ri4 ri4 wang4 xing2 se4 ， hu2 nan2 bai3 xing4 zheng1 wo4 zhe2 。
- liang3 lu4 xing2 ren2 jie4 shang4 zheng1 ， qu4 si1 lai2 mu4 ge1 ou1 jie1 。
- guang3 yan2 bian4 fa3 shi4 shui2 mou2 ， zhi2 zhi4 er2 jin1 bing4 wei4 chou1 。
- ling3 shang4 feng2 ren2 xu1 xi4 wen4 ， yuan3 fang1 gen1 ben3 shi4 shen1 you1 。
- guang3 li4 cong2 lai2 shi4 tian1 yuan3 ， bei3 gui1 nan2 zai3 wu2 kong1 fan3 。
- mai2 lun2 jia1 shi4 ben3 cheng2 qing1 ， wu2 shi3 lao3 can2 zi4 ying2 jian3 。
- mo4 xian2 ling3 lu4 qu4 qun1 xun2 ， gui4 lin2 jian4 shuo1 zui4 yi2 ren2 。
- sun3 yang4 shan1 feng1 luo2 yang4 shui3 ， jin3 nang2 shou1 de2 yue4 jing1 shen2 。
- zhi2 sheng1 ceng2 dong4 tian1 yan2 xi3 ， geng4 you3 yuan2 tai2 zuo4 zhi1 ji3 。
- jian4 po1 yan2 lu4 zhu4 ci3 weng1 ， suo3 wei4 ru2 zun1 nai3 yong3 er3 。
- da4 su1 wen2 zhang1 ji4 lao3 su1 ， wei4 zheng1 xun1 ye4 fu4 wei4 mo2 。
- chuan2 jia1 kuang4 you3 huang2 jin1 yin4 ， xing2 ru4 yi1 guan1 sheng4 shi4 tu2 。
- men2 xia4 shu1 sheng1 zhi1 ci3 yi4 ， lian4 lian4 bu2 wei4 er2 nü3 ji4 。
- huang2 hua1 shi2 jie2 song4 jun1 xing2 ， mei2 hua1 shi2 jie2 ying2 gui1 qi2 。

## 注释

## 译文

## 赏析
