---
id: li-shang-yin-li-gong-suo-yi-hua-song-shi-shu-liang-zhi-de-si-shi-yun
title: 李肱所遗画松诗书两纸得四十韵
titlePinyin: li3 gong1 suo3 yi2 hua4 song1 shi1 shu1 liang3 zhi3 de2 si4 shi2 yun4
titleSlug: li-gong-suo-yi-hua-song-shi-shu-liang-zhi-de-si-shi-yun
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 万草已凉露，开图披古松。青山遍沧海，此树生何峰。
- 孤根邈无倚，直立撑鸿蒙。端如君子身，挺若壮士胸。
- 樛枝势夭矫，忽欲蟠拏空。又如惊螭走，默与奔云逢。
- 孙枝擢细叶，旖旎狐裘茸。邹颠蓐发软，丽姬眉黛浓。
- 视久眩目睛，倏忽变辉容。竦削正稠直，婀娜旋敷峰。
- 又如洞房冷，翠被张穹笼。亦若暨罗女，平旦妆颜容。
- 细疑袭气母，猛若争神功。燕雀固寂寂，雾露常冲冲。
- 香兰愧伤暮，碧竹惭空中。可集呈瑞凤，堪藏行雨龙。
- 淮山桂偃蹇，蜀郡桑重童。枝条亮眇脆，灵气何由同。
- 昔闻咸阳帝，近说稽山侬。或著仙人号，或以大夫封。
- 终南与清都，烟雨遥相通。安知夜夜意，不起西南风。
- 美人昔清兴，重之犹月钟。宝笥十八九，香缇千万重。
- 一旦鬼瞰室，稠叠张羉罿。赤羽中要害，是非皆匆匆。
- 生如碧海月，死践霜郊蓬。平生握中玩，散失随奴童。
- 我闻照妖镜，及与神剑锋。寓身会有地，不为凡物蒙。
- 伊人秉兹图，顾眄择所从。而我何为者，开颜捧灵踪。
- 报以漆鸣琴，悬之真珠栊。是时方暑夏，座内若严冬。
- 忆昔谢四骑，学仙玉阳东。千株尽若此，路入琼瑶宫。
- 口咏玄云歌，手把金芙蓉。浓蔼深霓袖，色映琅玕中。
- 悲哉堕世网，去之若遗弓。形魄天坛上，海日高瞳瞳。
- 终骑紫鸾归，持寄扶桑翁。

## 拼音
- wan4 cao3 yi3 liang2 lu4 ， kai1 tu2 pi1 gu3 song1 。 qing1 shan1 bian4 cang1 hai3 ， ci3 shu4 sheng1 he2 feng1 。
- gu1 gen1 miao3 wu2 yi3 ， zhi2 li4 cheng1 hong2 meng2 。 duan1 ru2 jun1 zi3 shen1 ， ting3 ruo4 zhuang4 shi4 xiong1 。
- jiu1 zhi1 shi4 yao1 jiao3 ， hu1 yu4 pan2 na2 kong1 。 you4 ru2 jing1 chi1 zou3 ， mo4 yu3 ben1 yun2 feng2 。
- sun1 zhi1 zhuo2 xi4 ye4 ， yi3 ni3 hu2 qiu2 rong2 。 zou1 dian1 ru4 fa1 ruan3 ， li4 ji1 mei2 dai4 nong2 。
- shi4 jiu3 xuan4 mu4 jing1 ， shu1 hu1 bian4 hui1 rong2 。 song3 xiao1 zheng4 chou2 zhi2 ， e1 nuo2 xuan2 fu1 feng1 。
- you4 ru2 dong4 fang2 leng3 ， cui4 bei4 zhang1 qiong2 long2 。 yi4 ruo4 ji4 luo2 nü3 ， ping2 dan4 zhuang1 yan2 rong2 。
- xi4 yi2 xi2 qi4 mu3 ， meng3 ruo4 zheng1 shen2 gong1 。 yan4 que4 gu4 ji4 ji4 ， wu4 lu4 chang2 chong1 chong1 。
- xiang1 lan2 kui4 shang1 mu4 ， bi4 zhu2 can2 kong1 zhong1 。 ke3 ji2 cheng2 rui4 feng4 ， kan1 cang2 xing2 yu3 long2 。
- huai2 shan1 gui4 yan3 jian3 ， shu3 jun4 sang1 zhong4 tong2 。 zhi1 tiao2 liang4 miao3 cui4 ， ling2 qi4 he2 you2 tong2 。
- xi1 wen2 xian2 yang2 di4 ， jin4 shuo1 ji1 shan1 nong2 。 huo4 zhu4 xian1 ren2 hao4 ， huo4 yi3 dai4 fu0 feng1 。
- zhong1 nan2 yu3 qing1 dou1 ， yan1 yu3 yao2 xiang1 tong1 。 an1 zhi1 ye4 ye4 yi4 ， bu4 qi3 xi1 nan2 feng1 。
- mei3 ren2 xi1 qing1 xing1 ， zhong4 zhi1 you2 yue4 zhong1 。 bao3 si4 shi2 ba1 jiu3 ， xiang1 ti2 qian1 wan4 chong2 。
- yi2 dan4 gui3 kan4 shi4 ， chou2 die2 zhang1 luan2 chong1 。 chi4 yu3 zhong1 yao4 hai4 ， shi4 fei1 jie1 cong1 cong1 。
- sheng1 ru2 bi4 hai3 yue4 ， si3 jian4 shuang1 jiao1 peng2 。 ping2 sheng1 wo4 zhong1 wan2 ， san4 shi1 sui2 nu2 tong2 。
- wo3 wen2 zhao4 yao1 jing4 ， ji2 yu3 shen2 jian4 feng1 。 yu4 shen1 hui4 you3 di4 ， bu2 wei4 fan2 wu4 meng2 。
- yi1 ren2 bing3 zi1 tu2 ， gu4 mian3 ze2 suo3 cong2 。 er2 wo3 he2 wei4 zhe3 ， kai1 yan2 peng3 ling2 zong1 。
- bao4 yi3 qi1 ming2 qin2 ， xuan2 zhi1 zhen1 zhu1 long2 。 shi4 shi2 fang1 shu3 xia4 ， zuo4 nei4 ruo4 yan2 dong1 。
- yi4 xi1 xie4 si4 qi2 ， xue2 xian1 yu4 yang2 dong1 。 qian1 zhu1 jin4 ruo4 ci3 ， lu4 ru4 qiong2 yao2 gong1 。
- kou3 yong3 xuan2 yun2 ge1 ， shou3 ba3 jin1 fu2 rong2 。 nong2 ai3 shen1 ni2 xiu4 ， se4 ying4 lang2 gan1 zhong1 。
- bei1 zai1 duo4 shi4 wang3 ， qu4 zhi1 ruo4 yi2 gong1 。 xing2 po4 tian1 tan2 shang4 ， hai3 ri4 gao1 tong2 tong2 。
- zhong1 qi2 zi3 luan2 gui1 ， chi2 ji4 fu2 sang1 weng1 。

## 注释

## 译文

## 赏析
