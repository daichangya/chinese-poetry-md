---
id: li-shang-yin-you-gan-er-shou
title: 有感二首
titlePinyin: you3 gan3 er4 shou3
titleSlug: you-gan-er-shou
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 九服归元化，三灵叶睿图。如何本初辈，自取屈牦诛。
- 有甚当车泣，因劳下殿趋。何成奏云物，直是灭萑苻。
- 证逮符书密，辞连性命俱。竟缘尊汉相，不早辨胡雏。
- 鬼箓分朝部，军烽照上都。敢云堪恸哭，未免怨洪炉。
- 丹陛犹敷奏，彤庭欻战争。临危对卢植，始悔用庞萌。
- 御仗收前殿，兵徒剧背城。苍黄五色棒，掩遏一阳生。
- 古有清君侧，今非乏老成。素心虽未易，此举太无名。
- 谁瞑衔冤目，宁吞欲绝声。近闻开寿宴，不废用咸英。

## 拼音
- jiu3 fu2 gui1 yuan2 hua4 ， san1 ling2 ye4 rui4 tu2 。 ru2 he2 ben3 chu1 bei4 ， zi4 qu3 qu1 mao2 zhu1 。
- you3 shen4 dang1 che1 qi4 ， yin1 lao2 xia4 dian4 qu1 。 he2 cheng2 zou4 yun2 wu4 ， zhi2 shi4 mie4 huan2 fu2 。
- zheng4 dai3 fu2 shu1 mi4 ， ci2 lian2 xing4 ming4 ju4 。 jing4 yuan2 zun1 han4 xiang1 ， bu4 zao3 bian4 hu2 chu2 。
- gui3 lu4 fen1 chao2 bu4 ， jun1 feng1 zhao4 shang4 dou1 。 gan3 yun2 kan1 tong4 ku1 ， wei4 mian3 yuan4 hong2 lu2 。
- dan1 bi4 you2 fu1 zou4 ， tong2 ting2 chua1 zhan4 zheng1 。 lin2 wei1 dui4 lu2 zhi2 ， shi3 hui3 yong4 pang2 meng2 。
- yu4 zhang4 shou1 qian2 dian4 ， bing1 tu2 ju4 bei4 cheng2 。 cang1 huang2 wu3 se4 bang4 ， yan3 e4 yi4 yang2 sheng1 。
- gu3 you3 qing1 jun1 ce4 ， jin1 fei1 fa2 lao3 cheng2 。 su4 xin1 sui1 wei4 yi4 ， ci3 ju3 tai4 wu2 ming2 。
- shui2 ming2 xian2 yuan1 mu4 ， ning2 tun1 yu4 jue2 sheng1 。 jin4 wen2 kai1 shou4 yan4 ， bu2 fei4 yong4 xian2 ying1 。

## 注释

## 译文

## 赏析
