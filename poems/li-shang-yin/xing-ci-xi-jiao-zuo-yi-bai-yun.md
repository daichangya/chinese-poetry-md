---
id: li-shang-yin-xing-ci-xi-jiao-zuo-yi-bai-yun
title: 行次西郊作一百韵
titlePinyin: xing2 ci4 xi1 jiao1 zuo4 yi4 bai3 yun4
titleSlug: xing-ci-xi-jiao-zuo-yi-bai-yun
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 蛇年建午月，我自梁还秦。南下大散关，北济渭之滨。
- 草木半舒坼，不类冰雪晨。又若夏苦热，燋卷无芳津。
- 高田长檞枥，下田长荆榛。农具弃道旁，饥牛死空墩。
- 依依过村落，十室无一存。存者皆面啼，无衣可迎宾。
- 始若畏人问，及门还具陈。右辅田畴薄，斯民常苦贫。
- 伊昔称乐土，所赖牧伯仁。官清若冰玉，吏善如六亲。
- 生儿不远征，生女事四邻。浊酒盈瓦缶，烂谷堆荆囷。
- 健儿庇旁妇，衰翁舐童孙。况自贞观后，命官多儒臣。
- 例以贤牧伯，征入司陶钧。降及开元中，奸邪挠经纶。
- 晋公忌此事，多录边将勋。因令猛毅辈，杂牧升平民。
- 中原遂多故，除授非至尊。或出幸臣辈，或由帝戚恩。
- 中原困屠解，奴隶厌肥豚。皇子弃不乳，椒房抱羌浑。
- 重赐竭中国，强兵临北边。控弦二十万，长臂皆如猿。
- 皇都三千里，来往同雕鸢。五里一换马，十里一开筵。
- 指顾动白日，暖热回苍旻。公卿辱嘲叱，唾弃如粪丸。
- 大朝会万方，天子正临轩。采旗转初旭，玉座当祥烟。
- 金障既特设，珠帘亦高褰。捋须蹇不顾，坐在御榻前。
- 忤者死艰屦，附之升顶颠。华侈矜递衒，豪俊相并吞。
- 因失生惠养，渐见征求频。奚寇西北来，挥霍如天翻。
- 是时正忘战，重兵多在边。列城绕长河，平明插旗幡。
- 但闻虏骑入，不见汉兵屯。大妇抱儿哭，小妇攀车轓。
- 生小太平年，不识夜闭门。少壮尽点行，疲老守空村。
- 生分作死誓，挥泪连秋云。廷臣例獐怯，诸将如羸奔。
- 为贼扫上阳，捉人送潼关。玉辇望南斗，未知何日旋。
- 诚知开辟久，遘此云雷屯。送者问鼎大，存者要高官。
- 抢攘互间谍，孰辨枭与鸾。千马无返辔，万车无还辕。
- 城空鼠雀死，人去豺狼喧。南资竭吴越，西费失河源。
- 因今左藏库，摧毁惟空垣。如人当一身，有左无右边。
- 筋体半痿痹，肘腋生臊膻。列圣蒙此耻，含怀不能宣。
- 谋臣拱手立，相戒无敢先。万国困杼轴，内库无金钱。
- 健儿立霜雪，腹歉衣裳单。馈饷多过时，高估铜与铅。
- 山东望河北，爨烟犹相联。朝廷不暇给，辛苦无半年。
- 行人搉行资，居者税屋椽。中间遂作梗，狼藉用戈鋋。
- 临门送节制，以锡通天班。破者以族灭，存者尚迁延。
- 礼数异君父，羁縻如羌零。直求输赤诚，所望大体全。
- 巍巍政事堂，宰相厌八珍。敢问下执事，今谁掌其权。
- 疮疽几十载，不敢扶其根。国蹙赋更重，人稀役弥繁。
- 近年牛医儿，城社更扳援。盲目把大旆，处此京西藩。
- 乐祸忘怨敌，树党多狂狷。生为人所惮，死非人所怜。
- 快刀断其头，列若猪牛悬。凤翔三百里，兵马如黄巾。
- 夜半军牒来，屯兵万五千。乡里骇供亿，老少相扳牵。
- 儿孙生未孩，弃之无惨颜。不复议所适，但欲死山间。
- 尔来又三岁，甘泽不及春。盗贼亭午起，问谁多穷民。
- 节使杀亭吏，捕之恐无因。咫尺不相见，旱久多黄尘。
- 官健腰佩弓，自言为官巡。常恐值荒迥，此辈还射人。
- 愧客问本末，愿客无因循。郿坞抵陈仓，此地忌黄昏。
- 我听此言罢，冤愤如相焚。昔闻举一会，群盗为之奔。
- 又闻理与乱，在人不在天。我愿为此事，君前剖心肝。
- 叩头出鲜血，滂沱污紫宸。九重黯已隔，涕泗空沾唇。
- 使典作尚书，厮养为将军。慎勿道此言，此言未忍闻。

## 拼音
- she2 nian2 jian4 wu3 yue4 ， wo3 zi4 liang2 hai2 qin2 。 nan2 xia4 da4 san4 guan1 ， bei3 ji4 wei4 zhi1 bin1 。
- cao3 mu4 ban4 shu1 che4 ， bu2 lei4 bing1 xue3 chen2 。 you4 ruo4 xia4 ku3 re4 ， jiao1 juan4 wu2 fang1 jin1 。
- gao1 tian2 chang2 jie3 li4 ， xia4 tian2 chang2 jing1 zhen1 。 nong2 ju4 qi4 dao4 pang2 ， ji1 niu2 si3 kong1 dun1 。
- yi1 yi1 guo4 cun1 luo4 ， shi2 shi4 wu2 yi4 cun2 。 cun2 zhe3 jie1 mian4 ti2 ， wu2 yi1 ke3 ying2 bin1 。
- shi3 ruo4 wei4 ren2 wen4 ， ji2 men2 hai2 ju4 chen2 。 you4 fu3 tian2 chou2 bao2 ， si1 min2 chang2 ku3 pin2 。
- yi1 xi1 cheng1 le4 tu3 ， suo3 lai4 mu4 bo2 ren2 。 guan1 qing1 ruo4 bing1 yu4 ， li4 shan4 ru2 liu4 qin1 。
- sheng1 er2 bu4 yuan3 zheng1 ， sheng1 nü3 shi4 si4 lin2 。 zhuo2 jiu3 ying2 wa3 fou3 ， lan4 gu3 dui1 jing1 qun1 。
- jian4 er2 bi4 pang2 fu4 ， shuai1 weng1 shi4 tong2 sun1 。 kuang4 zi4 zhen1 guan1 hou4 ， ming4 guan1 duo1 ru2 chen2 。
- li4 yi3 xian2 mu4 bo2 ， zheng1 ru4 si1 tao2 jun1 。 jiang4 ji2 kai1 yuan2 zhong1 ， jian1 xie2 nao2 jing1 lun2 。
- jin4 gong1 ji4 ci3 shi4 ， duo1 lu4 bian1 jiang1 xun1 。 yin1 ling4 meng3 yi4 bei4 ， za2 mu4 sheng1 ping2 min2 。
- zhong1 yuan2 sui4 duo1 gu4 ， chu2 shou4 fei1 zhi4 zun1 。 huo4 chu1 xing4 chen2 bei4 ， huo4 you2 di4 qi1 en1 。
- zhong1 yuan2 kun4 tu2 jie3 ， nu2 li4 yan4 fei2 tun2 。 huang2 zi3 qi4 bu4 ru3 ， jiao1 fang2 bao4 qiang1 hun2 。
- zhong4 ci4 jie2 zhong1 guo2 ， qiang2 bing1 lin2 bei3 bian1 。 kong4 xian2 er4 shi2 wan4 ， chang2 bi4 jie1 ru2 yuan2 。
- huang2 dou1 san1 qian1 li3 ， lai2 wang3 tong2 diao1 yuan1 。 wu3 li3 yi2 huan4 ma3 ， shi2 li3 yi4 kai1 yan2 。
- zhi3 gu4 dong4 bai2 ri4 ， nuan3 re4 hui2 cang1 min2 。 gong1 qing1 ru3 chao2 chi4 ， tuo4 qi4 ru2 fen4 wan2 。
- da4 chao2 hui4 wan4 fang1 ， tian1 zi3 zheng4 lin2 xuan1 。 cai3 qi2 zhuan3 chu1 xu4 ， yu4 zuo4 dang1 xiang2 yan1 。
- jin1 zhang4 ji4 te4 she4 ， zhu1 lian2 yi4 gao1 qian1 。 lü3 xu1 jian3 bu2 gu4 ， zuo4 zai4 yu4 ta4 qian2 。
- wu3 zhe3 si3 jian1 ju4 ， fu4 zhi1 sheng1 ding3 dian1 。 hua2 chi3 jin1 di4 xuan4 ， hao2 jun4 xiang1 bing4 tun1 。
- yin1 shi1 sheng1 hui4 yang3 ， jian4 jian4 zheng1 qiu2 pin2 。 xi1 kou4 xi1 bei3 lai2 ， hui1 huo4 ru2 tian1 fan1 。
- shi4 shi2 zheng4 wang4 zhan4 ， zhong4 bing1 duo1 zai4 bian1 。 lie4 cheng2 rao4 chang2 he2 ， ping2 ming2 cha1 qi2 fan1 。
- dan4 wen2 lu3 qi2 ru4 ， bu2 jian4 han4 bing1 tun2 。 da4 fu4 bao4 er2 ku1 ， xiao3 fu4 pan1 che1 fan1 。
- sheng1 xiao3 tai4 ping2 nian2 ， bu4 shi2 ye4 bi4 men2 。 shao4 zhuang4 jin4 dian3 xing2 ， pi2 lao3 shou3 kong1 cun1 。
- sheng1 fen1 zuo4 si3 shi4 ， hui1 lei4 lian2 qiu1 yun2 。 ting2 chen2 li4 zhang1 qie4 ， zhu1 jiang1 ru2 lei2 ben1 。
- wei4 zei2 sao3 shang4 yang2 ， zhuo1 ren2 song4 tong2 guan1 。 yu4 nian3 wang4 nan2 dou4 ， wei4 zhi1 he2 ri4 xuan2 。
- cheng2 zhi1 kai1 pi4 jiu3 ， gou4 ci3 yun2 lei2 tun2 。 song4 zhe3 wen4 ding3 da4 ， cun2 zhe3 yao4 gao1 guan1 。
- qiang3 rang3 hu4 jian4 die2 ， shu2 bian4 xiao1 yu3 luan2 。 qian1 ma3 wu2 fan3 pei4 ， wan4 che1 wu2 hai2 yuan2 。
- cheng2 kong1 shu3 que4 si3 ， ren2 qu4 chai2 lang2 xuan1 。 nan2 zi1 jie2 wu2 yue4 ， xi1 fei4 shi1 he2 yuan2 。
- yin1 jin1 zuo3 cang2 ku4 ， cui1 hui3 wei2 kong1 yuan2 。 ru2 ren2 dang1 yi4 shen1 ， you3 zuo3 wu2 you4 bian1 。
- jin1 ti3 ban4 wei3 bi4 ， zhou3 ye4 sheng1 sao4 shan1 。 lie4 sheng4 meng2 ci3 chi3 ， han2 huai2 bu4 neng2 xuan1 。
- mou2 chen2 gong3 shou3 li4 ， xiang1 jie4 wu2 gan3 xian1 。 wan4 guo2 kun4 zhu4 zhou2 ， nei4 ku4 wu2 jin1 qian2 。
- jian4 er2 li4 shuang1 xue3 ， fu4 qian4 yi1 shang0 dan1 。 kui4 xiang3 duo1 guo4 shi2 ， gao1 gu1 tong2 yu3 qian1 。
- shan1 dong1 wang4 he2 bei3 ， cuan4 yan1 you2 xiang1 lian2 。 chao2 ting2 bu4 xia2 gei3 ， xin1 ku3 wu2 ban4 nian2 。
- xing2 ren2 que4 xing2 zi1 ， ju1 zhe3 shui4 wu1 chuan2 。 zhong1 jian1 sui4 zuo4 geng3 ， lang2 ji2 yong4 ge1 chan2 。
- lin2 men2 song4 jie2 zhi4 ， yi3 xi1 tong1 tian1 ban1 。 po4 zhe3 yi3 zu2 mie4 ， cun2 zhe3 shang4 qian1 yan2 。
- li3 shu4 yi4 jun1 fu4 ， ji1 mi2 ru2 qiang1 ling2 。 zhi2 qiu2 shu1 chi4 cheng2 ， suo3 wang4 da4 ti3 quan2 。
- wei1 wei1 zheng4 shi4 tang2 ， zai3 xiang4 yan4 ba1 zhen1 。 gan3 wen4 xia4 zhi2 shi4 ， jin1 shui2 zhang3 qi2 quan2 。
- chuang1 ju1 ji3 shi2 zai3 ， bu4 gan3 fu2 qi2 gen1 。 guo2 cu4 fu4 geng4 zhong4 ， ren2 xi1 yi4 mi2 fan2 。
- jin4 nian2 niu2 yi1 er2 ， cheng2 she4 geng4 ban1 yuan2 。 mang2 mu4 ba3 da4 pei4 ， chu4 ci3 jing1 xi1 fan1 。
- le4 huo4 wang4 yuan4 di2 ， shu4 dang3 duo1 kuang2 juan4 。 sheng1 wei4 ren2 suo3 dan4 ， si3 fei1 ren2 suo3 lian2 。
- kuai4 dao1 duan4 qi2 tou2 ， lie4 ruo4 zhu1 niu2 xuan2 。 feng4 xiang2 san1 bai3 li3 ， bing1 ma3 ru2 huang2 jin1 。
- ye4 ban4 jun1 die2 lai2 ， tun2 bing1 wan4 wu3 qian1 。 xiang1 li3 hai4 gong4 yi4 ， lao3 shao4 xiang1 ban1 qian1 。
- er2 sun1 sheng1 wei4 hai2 ， qi4 zhi1 wu2 can3 yan2 。 bu2 fu4 yi4 suo3 shi4 ， dan4 yu4 si3 shan1 jian1 。
- er3 lai2 you4 san1 sui4 ， gan1 ze2 bu4 ji2 chun1 。 dao4 zei2 ting2 wu3 qi3 ， wen4 shui2 duo1 qiong2 min2 。
- jie2 shi3 sha1 ting2 li4 ， bu3 zhi1 kong3 wu2 yin1 。 zhi3 chi3 bu4 xiang1 jian4 ， han4 jiu3 duo1 huang2 chen2 。
- guan1 jian4 yao1 pei4 gong1 ， zi4 yan2 wei4 guan1 xun2 。 chang2 kong3 zhi2 huang1 jiong3 ， ci3 bei4 hai2 she4 ren2 。
- kui4 ke4 wen4 ben3 mo4 ， yuan4 ke4 wu2 yin1 xun2 。 mei2 wu4 di3 chen2 cang1 ， ci3 di4 ji4 huang2 hun1 。
- wo3 ting1 ci3 yan2 ba4 ， yuan1 fen4 ru2 xiang1 fen2 。 xi1 wen2 ju3 yi2 hui4 ， qun2 dao4 wei4 zhi1 ben1 。
- you4 wen2 li3 yu3 luan4 ， zai4 ren2 bu2 zai4 tian1 。 wo3 yuan4 wei4 ci3 shi4 ， jun1 qian2 pou1 xin1 gan1 。
- kou4 tou2 chu1 xian1 xue4 ， pang1 tuo2 wu1 zi3 chen2 。 jiu3 chong2 an4 yi3 ge2 ， ti4 si4 kong1 zhan1 chun2 。
- shi3 dian3 zuo4 shang4 shu1 ， si1 yang3 wei4 jiang1 jun1 。 shen4 wu4 dao4 ci3 yan2 ， ci3 yan2 wei4 ren3 wen2 。

## 注释

## 译文

## 赏析
