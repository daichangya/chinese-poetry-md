---
id: li-shang-yin-zi-gui-lin-feng-shi-jiang-ling-tu-zhong-gan-huai-ji-xian-shang-shu
title: 自桂林奉使江陵途中感怀寄献尚书
titlePinyin: zi4 gui4 lin2 feng4 shi3 jiang1 ling2 tu2 zhong1 gan3 huai2 ji4 xian4 shang4 shu1
titleSlug: zi-gui-lin-feng-shi-jiang-ling-tu-zhong-gan-huai-ji-xian-shang-shu
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 下客依莲幕，明公念竹林。纵然膺使命，何以奉徽音。
- 投刺虽伤晚，酬恩岂在今。迎来新琐闼，从到碧瑶岑。
- 水势初知海，天文始识参。固惭非贾谊，惟恐后陈琳。
- 前席惊虚辱，华樽许细斟。尚怜秦痔苦，不遣楚醪沈。
- 既载从戎笔，仍披选胜襟。泷通伏波柱，帘对有虞琴。
- 宅与严城接，门藏别岫深。阁凉松冉冉，堂静桂森森。
- 社内容周续，乡中保展禽。白衣居士访，乌帽逸人寻。
- 佞佛将成传，耽书或类淫。长怀五羖赎，终著九州箴。
- 良讯封鸳绮，余光借玳簪。张衡愁浩浩，沈约瘦愔愔。
- 芦白疑粘鬓，枫丹欲照心。归期无雁报，旅抱有猿侵。
- 短日安能驻，低云只有阴。乱鸦冲晒网，寒女簇遥砧。
- 东道违宁久，西园望不禁。江生魂黯黯，泉客泪涔涔。
- 逸翰应藏法，高辞肯浪吟。数须传庾翼，莫独与卢谌。
- 假寐凭书簏，哀吟叩剑镡。未尝贪偃息，那复议登临。
- 彼美回清镜，其谁受曲针。人皆向燕路，无乃费黄金。

## 拼音
- xia4 ke4 yi1 lian2 mu4 ， ming2 gong1 nian4 zhu2 lin2 。 zong4 ran2 ying1 shi3 ming4 ， he2 yi3 feng4 hui1 yin1 。
- tou2 ci4 sui1 shang1 wan3 ， chou2 en1 qi3 zai4 jin1 。 ying2 lai2 xin1 suo3 ta4 ， cong2 dao4 bi4 yao2 cen2 。
- shui3 shi4 chu1 zhi1 hai3 ， tian1 wen2 shi3 shi2 can1 。 gu4 can2 fei1 jia3 yi4 ， wei2 kong3 hou4 chen2 lin2 。
- qian2 xi2 jing1 xu1 ru3 ， hua2 zun1 xu3 xi4 zhen1 。 shang4 lian2 qin2 zhi4 ku3 ， bu4 qian3 chu3 lao2 shen3 。
- ji4 zai3 cong2 rong2 bi3 ， reng2 pi1 xuan3 sheng4 jin1 。 long2 tong1 fu2 bo1 zhu4 ， lian2 dui4 you3 yu2 qin2 。
- zhai2 yu3 yan2 cheng2 jie1 ， men2 cang2 bie2 xiu4 shen1 。 ge2 liang2 song1 ran3 ran3 ， tang2 jing4 gui4 sen1 sen1 。
- she4 nei4 rong2 zhou1 xu4 ， xiang1 zhong1 bao3 zhan3 qin2 。 bai2 yi1 ju1 shi4 fang3 ， wu1 mao4 yi4 ren2 xun2 。
- ning4 fo2 jiang1 cheng2 chuan2 ， dan1 shu1 huo4 lei4 yin2 。 chang2 huai2 wu3 gu3 shu2 ， zhong1 zhu4 jiu3 zhou1 zhen1 。
- liang2 xun4 feng1 yuan1 qi3 ， yu2 guang1 jie4 dai4 zan1 。 zhang1 heng2 chou2 hao4 hao4 ， shen3 yue1 shou4 yin1 yin1 。
- lu2 bai2 yi2 nian2 bin4 ， feng1 dan1 yu4 zhao4 xin1 。 gui1 qi1 wu2 yan4 bao4 ， lü3 bao4 you3 yuan2 qin1 。
- duan3 ri4 an1 neng2 zhu4 ， di1 yun2 zhi3 you3 yin1 。 luan4 ya1 chong1 shai4 wang3 ， han2 nü3 cu4 yao2 zhen1 。
- dong1 dao4 wei2 ning2 jiu3 ， xi1 yuan2 wang4 bu4 jin1 。 jiang1 sheng1 hun2 an4 an4 ， quan2 ke4 lei4 cen2 cen2 。
- yi4 han4 ying4 cang2 fa3 ， gao1 ci2 ken3 lang4 yin2 。 shu4 xu1 chuan2 yu3 yi4 ， mo4 du2 yu3 lu2 chen2 。
- jia3 mei4 ping2 shu1 lu4 ， ai1 yin2 kou4 jian4 tan2 。 wei4 chang2 tan1 yan3 xi1 ， na4 fu4 yi4 deng1 lin2 。
- bi3 mei3 hui2 qing1 jing4 ， qi2 shui2 shou4 qu3 zhen1 。 ren2 jie1 xiang4 yan4 lu4 ， wu2 nai3 fei4 huang2 jin1 。

## 注释

## 译文

## 赏析
