---
id: li-shang-yin-ji-tai-yuan-lu-si-kong-san-shi-yun
title: 寄太原卢司空三十韵
titlePinyin: ji4 tai4 yuan2 lu2 si1 kong1 san1 shi2 yun4
titleSlug: ji-tai-yuan-lu-si-kong-san-shi-yun
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 隋舰临淮甸，唐旗出井陉。断鼇支四柱，卓马济三灵。
- 祖业隆盘古，孙谋复大庭。从来师俊杰，可以焕丹青。
- 旧族开东岳，雄图奋北溟。邪同獬廌触，乐伴凤凰听。
- 酣战仍挥日，降妖亦斗霆。将军功不伐，叔舅德惟馨。
- 鸡塞谁生事，狼烟不暂停。拟填沧海鸟，敢竞太阳萤。
- 内草才传诏，前茅已勒铭。那劳出师表，尽入大荒经。
- 德水萦长带，阴山绕画屏。只忧非綮肯，未觉有膻腥。
- 保佐资冲漠，扶持在杳冥。乃心防暗室，华发称明廷。
- 按甲神初静，挥戈思欲醒。羲之当妙选，孝若近归宁。
- 月色来侵幌，诗成有转棂。罗含黄菊宅，柳恽白苹汀。
- 神物龟酬孔，仙才鹤姓丁。西山童子药，南极老人星。
- 自顷徒窥管，于今愧挈瓶。何由叨末席，还得叩玄扃。
- 庄叟虚悲雁，终童漫识鼮。幕中虽策画，剑外且伶俜。
- 俣俣行忘止，鳏鳏卧不瞑。身应瘠于鲁，泪欲溢为荥。
- 禹贡思金鼎，尧图忆土铏。公乎来入相，王欲驾云亭。

## 拼音
- sui2 jian4 lin2 huai2 dian4 ， tang2 qi2 chu1 jing3 xing2 。 duan4 ao2 zhi1 si4 zhu4 ， zhuo2 ma3 ji4 san1 ling2 。
- zu3 ye4 long2 pan2 gu3 ， sun1 mou2 fu4 da4 ting2 。 cong2 lai2 shi1 jun4 jie2 ， ke3 yi3 huan4 dan1 qing1 。
- jiu4 zu2 kai1 dong1 yue4 ， xiong2 tu2 fen4 bei3 ming2 。 xie2 tong2 xie4 zhi4 chu4 ， le4 ban4 feng4 huang2 ting1 。
- han1 zhan4 reng2 hui1 ri4 ， jiang4 yao1 yi4 dou4 ting2 。 jiang1 jun1 gong1 bu4 fa2 ， shu1 jiu4 de2 wei2 xin1 。
- ji1 sai1 shui2 sheng1 shi4 ， lang2 yan1 bu2 zan4 ting2 。 ni3 tian2 cang1 hai3 niao3 ， gan3 jing4 tai4 yang2 ying2 。
- nei4 cao3 cai2 chuan2 zhao4 ， qian2 mao2 yi3 le4 ming2 。 na4 lao2 chu1 shi1 biao3 ， jin4 ru4 da4 huang1 jing1 。
- de2 shui3 ying2 chang2 dai4 ， yin1 shan1 rao4 hua4 ping2 。 zhi1 you1 fei1 qing4 ken3 ， wei4 jue2 you3 shan1 xing1 。
- bao3 zuo3 zi1 chong1 mo4 ， fu2 chi2 zai4 yao3 ming2 。 nai3 xin1 fang2 an4 shi4 ， hua2 fa4 cheng1 ming2 ting2 。
- an4 jia3 shen2 chu1 jing4 ， hui1 ge1 si1 yu4 xing3 。 xi1 zhi1 dang1 miao4 xuan3 ， xiao4 ruo4 jin4 gui1 ning2 。
- yue4 se4 lai2 qin1 huang3 ， shi1 cheng2 you3 zhuan3 ling2 。 luo2 han2 huang2 ju2 zhai2 ， liu3 yun4 bai2 ping2 ting1 。
- shen2 wu4 gui1 chou2 kong3 ， xian1 cai2 he4 xing4 ding1 。 xi1 shan1 tong2 zi3 yao4 ， nan2 ji2 lao3 ren2 xing1 。
- zi4 qing3 tu2 kui1 guan3 ， yu2 jin1 kui4 qie4 ping2 。 he2 you2 dao1 mo4 xi2 ， hai2 de2 kou4 xuan2 jiong1 。
- zhuang1 sou3 xu1 bei1 yan4 ， zhong1 tong2 man4 shi2 ting2 。 mu4 zhong1 sui1 ce4 hua4 ， jian4 wai4 qie3 ling2 ping1 。
- yu3 yu3 xing2 wang4 zhi3 ， guan1 guan1 wo4 bu4 ming2 。 shen1 ying4 ji2 yu2 lu3 ， lei4 yu4 yi4 wei4 ying2 。
- yu3 gong4 si1 jin1 ding3 ， yao2 tu2 yi4 tu3 xing2 。 gong1 hu1 lai2 ru4 xiang1 ， wang2 yu4 jia4 yun2 ting2 。

## 注释

## 译文

## 赏析
