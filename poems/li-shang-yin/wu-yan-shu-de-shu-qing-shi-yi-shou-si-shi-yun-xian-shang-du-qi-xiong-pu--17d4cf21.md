---
id: li-shang-yin-wu-yan-shu-de-shu-qing-shi-yi-shou-si-shi-yun-xian-shang-du-qi-xiong-pu--17d4cf21
title: 五言述德抒情诗一首四十韵献上杜七兄仆射相公
titlePinyin: wu3 yan2 shu4 de2 shu1 qing2 shi1 yi4 shou3 si4 shi2 yun4 xian4 shang4 du4 qi1 xiong1 pu2 she4 xiang4 gong0
titleSlug: wu-yan-shu-de-shu-qing-shi-yi-shou-si-shi-yun-xian-shang-du-qi-xiong-pu--17d4cf21
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 帝作黄金阙，仙开白玉京。有人扶太极，惟岳降元精。
- 耿贾官勋大，荀陈地望清。旗常悬祖德，甲令著嘉声。
- 经出宣尼壁，书留晏子楹。武乡传阵法，践土主文盟。
- 自昔流王泽，由来仗国桢。九河分合遝，一柱忽峥嵘。
- 得主劳三顾，惊人肯再鸣。碧虚天共转，黄道日同行。
- 后饮曹参酒，先和傅说羹。即时贤路辟，此夜泰阶平。
- 愿保无疆福，将图不朽名。率身期济世，叩额虑兴兵。
- 感念殽尸露，咨嗟赵卒坑。傥令安隐忍，何以赞贞明。
- 恶草虽当路，寒松实挺生。人言真可畏，公意本无争。
- 故事留台阁，前驱且旆旌。芙蓉王俭府，杨柳亚夫营。
- 清啸频疏俗，高谈屡析酲。过庭多令子，乞墅有名甥。
- 南诏应闻命，西山莫敢惊。寄辞收的博，端坐扫欃枪。
- 雅宴初无倦，长歌底有情。槛危春水暖，楼迥雪峰晴。
- 移席牵缃蔓，回桡扑绛英。谁知杜武库，只见谢宣城。
- 有客趋高义，于今滞下卿。登门惭后至，置驿恐虚迎。
- 自是依刘表，安能比老彭。雕龙心已切，画虎意何成。
- 岂有曾黔突，徒劳不倚衡。乘时乖巧宦，占象合艰贞。
- 废忘淹中学，迟回谷口耕。悼伤潘岳重，树立马迁轻。
- 陇鸟悲丹觜，湘兰怨紫茎。归期过旧岁，旅梦绕残更。
- 弱植叨华族，衰门倚外兄。欲陈劳者曲，未唱泪先横。

## 拼音
- di4 zuo4 huang2 jin1 que1 ， xian1 kai1 bai2 yu4 jing1 。 you3 ren2 fu2 tai4 ji2 ， wei2 yue4 jiang4 yuan2 jing1 。
- geng3 jia3 guan1 xun1 da4 ， xun2 chen2 di4 wang4 qing1 。 qi2 chang2 xuan2 zu3 de2 ， jia3 ling4 zhu4 jia1 sheng1 。
- jing1 chu1 xuan1 ni2 bi4 ， shu1 liu2 yan4 zi3 ying2 。 wu3 xiang1 chuan2 zhen4 fa3 ， jian4 tu3 zhu3 wen2 meng2 。
- zi4 xi1 liu2 wang2 ze2 ， you2 lai2 zhang4 guo2 zhen1 。 jiu3 he2 fen1 he2 ta4 ， yi2 zhu4 hu1 zheng1 rong2 。
- de2 zhu3 lao2 san1 gu4 ， jing1 ren2 ken3 zai4 ming2 。 bi4 xu1 tian1 gong4 zhuan3 ， huang2 dao4 ri4 tong2 hang2 。
- hou4 yin3 cao2 can1 jiu3 ， xian1 he2 fu4 shuo1 geng1 。 ji2 shi2 xian2 lu4 pi4 ， ci3 ye4 tai4 jie1 ping2 。
- yuan4 bao3 wu2 jiang1 fu2 ， jiang1 tu2 bu4 xiu3 ming2 。 lü4 shen1 qi1 ji4 shi4 ， kou4 e2 lü4 xing1 bing1 。
- gan3 nian4 yao2 shi1 lu4 ， zi1 jie1 zhao4 zu2 keng1 。 tang3 ling4 an1 yin3 ren3 ， he2 yi3 zan4 zhen1 ming2 。
- e4 cao3 sui1 dang1 lu4 ， han2 song1 shi2 ting3 sheng1 。 ren2 yan2 zhen1 ke3 wei4 ， gong1 yi4 ben3 wu2 zheng1 。
- gu4 shi4 liu2 tai2 ge2 ， qian2 qu1 qie3 pei4 jing1 。 fu2 rong2 wang2 jian3 fu3 ， yang2 liu3 ya4 fu1 ying2 。
- qing1 xiao4 pin2 shu1 su2 ， gao1 tan2 lü3 xi1 cheng2 。 guo4 ting2 duo1 ling4 zi3 ， qi3 shu4 you3 ming2 sheng1 。
- nan2 zhao4 ying4 wen2 ming4 ， xi1 shan1 mo4 gan3 jing1 。 ji4 ci2 shou1 de0 bo2 ， duan1 zuo4 sao3 chan2 qiang1 。
- ya3 yan4 chu1 wu2 juan4 ， chang2 ge1 di3 you3 qing2 。 kan3 wei1 chun1 shui3 nuan3 ， lou2 jiong3 xue3 feng1 qing2 。
- yi2 xi2 qian1 xiang1 man4 ， hui2 rao2 pu1 jiang4 ying1 。 shui2 zhi1 du4 wu3 ku4 ， zhi3 jian4 xie4 xuan1 cheng2 。
- you3 ke4 qu1 gao1 yi4 ， yu2 jin1 zhi4 xia4 qing1 。 deng1 men2 can2 hou4 zhi4 ， zhi4 yi4 kong3 xu1 ying2 。
- zi4 shi4 yi1 liu2 biao3 ， an1 neng2 bi3 lao3 peng2 。 diao1 long2 xin1 yi3 qie4 ， hua4 hu3 yi4 he2 cheng2 。
- qi3 you3 ceng2 qian2 tu1 ， tu2 lao2 bu4 yi3 heng2 。 cheng2 shi2 guai1 qiao3 huan4 ， zhan4 xiang4 he2 jian1 zhen1 。
- fei4 wang4 yan1 zhong1 xue2 ， chi2 hui2 gu3 kou3 geng1 。 dao4 shang1 pan1 yue4 zhong4 ， shu4 li4 ma3 qian1 qing1 。
- long3 niao3 bei1 dan1 zi1 ， xiang1 lan2 yuan4 zi3 jing1 。 gui1 qi1 guo4 jiu4 sui4 ， lü3 meng4 rao4 can2 geng4 。
- ruo4 zhi2 dao1 hua2 zu2 ， shuai1 men2 yi3 wai4 xiong1 。 yu4 chen2 lao2 zhe3 qu3 ， wei4 chang4 lei4 xian1 heng2 。

## 注释

## 译文

## 赏析
