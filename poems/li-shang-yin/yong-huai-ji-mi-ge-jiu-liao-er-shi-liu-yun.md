---
id: li-shang-yin-yong-huai-ji-mi-ge-jiu-liao-er-shi-liu-yun
title: 咏怀寄秘阁旧僚二十六韵
titlePinyin: yong3 huai2 ji4 mi4 ge2 jiu4 liao2 er4 shi2 liu4 yun4
titleSlug: yong-huai-ji-mi-ge-jiu-liao-er-shi-liu-yun
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 年鬓日堪悲，衡茅益自嗤。攻文枯若木，处世钝如锤。
- 敢忘垂堂戒，宁将暗室欺。悬头曾苦学，折臂反成医。
- 仆御嫌夫懦，孩童笑叔痴。小男方嗜栗，幼女漫忧葵。
- 遇炙谁先啖，逢齑即便吹。官衔同画饼，面貌乏凝脂。
- 典籍将蠡测，文章若管窥。图形翻类狗，入梦肯非罴。
- 自哂成书簏，终当咒酒卮。懒沾襟上血，羞镊镜中丝。
- 橐钥言方喻，樗蒱齿讵知。事神徒惕虑，佞佛愧虚辞。
- 曲艺垂麟角，浮名状虎皮。乘轩宁见宠，巢幕更逢危。
- 礼俗拘嵇喜，侯王忻戴逵。途穷方结舌，静胜但支颐。
- 粝食空弹剑，亨衢讵置锥。柏台成口号，芸阁暂肩随。
- 悔逐迁莺伴，谁观择虱时。瓮间眠太率，床下隐何卑。
- 奋迹登弘阁，摧心对董帷。校雠如有暇，松竹一相思。

## 拼音
- nian2 bin4 ri4 kan1 bei1 ， heng2 mao2 yi4 zi4 chi1 。 gong1 wen2 ku1 ruo4 mu4 ， chu3 shi4 dun4 ru2 chui2 。
- gan3 wang4 chui2 tang2 jie4 ， ning2 jiang1 an4 shi4 qi1 。 xuan2 tou2 ceng2 ku3 xue2 ， zhe2 bi4 fan3 cheng2 yi1 。
- pu2 yu4 xian2 fu1 nuo4 ， hai2 tong2 xiao4 shu1 chi1 。 xiao3 nan2 fang1 shi4 li4 ， you4 nü3 man4 you1 kui2 。
- yu4 zhi4 shui2 xian1 dan4 ， feng2 ji1 ji2 bian4 chui1 。 guan1 xian2 tong2 hua4 bing3 ， mian4 mao4 fa2 ning2 zhi1 。
- dian3 ji2 jiang1 li2 ce4 ， wen2 zhang1 ruo4 guan3 kui1 。 tu2 xing2 fan1 lei4 gou3 ， ru4 meng4 ken3 fei1 pi2 。
- zi4 shen3 cheng2 shu1 lu4 ， zhong1 dang1 zhou4 jiu3 zhi1 。 lan3 zhan1 jin1 shang4 xue4 ， xiu1 nie4 jing4 zhong1 si1 。
- tuo2 yao4 yan2 fang1 yu4 ， chu1 pu2 chi3 ju4 zhi1 。 shi4 shen2 tu2 ti4 lü4 ， ning4 fo2 kui4 xu1 ci2 。
- qu3 yi4 chui2 lin2 jiao3 ， fu2 ming2 zhuang4 hu3 pi2 。 cheng2 xuan1 ning2 jian4 chong3 ， chao2 mu4 geng4 feng2 wei1 。
- li3 su2 ju1 ji1 xi3 ， hou2 wang2 xin1 dai4 kui2 。 tu2 qiong2 fang1 jie2 she2 ， jing4 sheng4 dan4 zhi1 yi2 。
- li4 shi2 kong1 tan2 jian4 ， heng1 qu2 ju4 zhi4 zhui1 。 bai3 tai2 cheng2 kou3 hao4 ， yun2 ge2 zan4 jian1 sui2 。
- hui3 zhu2 qian1 ying1 ban4 ， shui2 guan1 ze2 shi1 shi2 。 weng4 jian1 mian2 tai4 lü4 ， chuang2 xia4 yin3 he2 bei1 。
- fen4 ji4 deng1 hong2 ge2 ， cui1 xin1 dui4 dong3 wei2 。 xiao4 chou2 ru2 you3 xia2 ， song1 zhu2 yi4 xiang1 si1 。

## 注释

## 译文

## 赏析
