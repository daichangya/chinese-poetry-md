---
id: li-shang-yin-xi-ti-shu-yan-cao-ge-san-shi-er-yun
title: 戏题枢言草阁三十二韵
titlePinyin: xi4 ti2 shu1 yan2 cao3 ge2 san1 shi2 er4 yun4
titleSlug: xi-ti-shu-yan-cao-ge-san-shi-er-yun
author: 李商隐
authorPinyin: li3 shang1 yin3
authorSlug: li-shang-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君家在河北，我家在山西。百岁本无业，阴阴仙李枝。
- 尚书文与武，战罢幕府开。君从渭南至，我自仙游来。
- 平昔苦南北，动成云雨乖。逮今两携手，对若床下鞋。
- 夜归碣石馆，朝上黄金台。我有苦寒调，君抱阳春才。
- 年颜各少壮，发绿齿尚齐。我虽不能饮，君时醉如泥。
- 政静筹划简，退食多相携。扫掠走马路，整顿射雉翳。
- 春风二三月，柳密莺正啼。清河在门外，上与浮云齐。
- 欹冠调玉琴，弹作松风哀。又弹明君怨，一去怨不回。
- 感激坐者泣，起视雁行低。翻忧龙山雪，却杂胡沙飞。
- 仲容铜琵琶，项直声凄凄。上贴金捍拨，画为承露鸡。
- 君时卧掁触，劝客白玉杯。苦云年光疾，不饮将安归。
- 我赏此言是，因循未能谐。君言中圣人，坐卧莫我违。
- 榆荚乱不整，杨花飞相随。上有白日照，下有东风吹。
- 青楼有美人，颜色如玫瑰。歌声入青云，所痛无良媒。
- 少年苦不久，顾慕良难哉。徒令真珠肶，裛入珊瑚腮。
- 君今且少安，听我苦吟诗。古诗何人作，老大徒伤悲。

## 拼音
- jun1 jia1 zai4 he2 bei3 ， wo3 jia1 zai4 shan1 xi1 。 bai3 sui4 ben3 wu2 ye4 ， yin1 yin1 xian1 li3 zhi1 。
- shang4 shu1 wen2 yu3 wu3 ， zhan4 ba4 mu4 fu3 kai1 。 jun1 cong2 wei4 nan2 zhi4 ， wo3 zi4 xian1 you2 lai2 。
- ping2 xi1 ku3 nan2 bei3 ， dong4 cheng2 yun2 yu3 guai1 。 dai3 jin1 liang3 xie2 shou3 ， dui4 ruo4 chuang2 xia4 xie2 。
- ye4 gui1 jie2 shi2 guan3 ， chao2 shang4 huang2 jin1 tai2 。 wo3 you3 ku3 han2 tiao2 ， jun1 bao4 yang2 chun1 cai2 。
- nian2 yan2 ge4 shao4 zhuang4 ， fa1 lü4 chi3 shang4 qi2 。 wo3 sui1 bu4 neng2 yin3 ， jun1 shi2 zui4 ru2 ni2 。
- zheng4 jing4 chou2 hua4 jian3 ， tui4 shi2 duo1 xiang4 xie2 。 sao3 lüe4 zou3 ma3 lu4 ， zheng3 dun4 she4 zhi4 yi4 。
- chun1 feng1 er4 san1 yue4 ， liu3 mi4 ying1 zheng4 ti2 。 qing1 he2 zai4 men2 wai4 ， shang4 yu3 fu2 yun2 qi2 。
- qi1 guan1 tiao2 yu4 qin2 ， tan2 zuo4 song1 feng1 ai1 。 you4 tan2 ming2 jun1 yuan4 ， yi2 qu4 yuan4 bu4 hui2 。
- gan3 ji1 zuo4 zhe3 qi4 ， qi3 shi4 yan4 xing2 di1 。 fan1 you1 long2 shan1 xue3 ， que4 za2 hu2 sha1 fei1 。
- zhong4 rong2 tong2 pi2 pa0 ， xiang4 zhi2 sheng1 qi1 qi1 。 shang4 tie1 jin1 han4 bo1 ， hua4 wei4 cheng2 lu4 ji1 。
- jun1 shi2 wo4 cheng2 chu4 ， quan4 ke4 bai2 yu4 bei1 。 ku3 yun2 nian2 guang1 ji2 ， bu4 yin3 jiang1 an1 gui1 。
- wo3 shang3 ci3 yan2 shi4 ， yin1 xun2 wei4 neng2 xie2 。 jun1 yan2 zhong1 sheng4 ren2 ， zuo4 wo4 mo4 wo3 wei2 。
- yu2 jia2 luan4 bu4 zheng3 ， yang2 hua1 fei1 xiang1 sui2 。 shang4 you3 bai2 ri4 zhao4 ， xia4 you3 dong1 feng1 chui1 。
- qing1 lou2 you3 mei3 ren2 ， yan2 se4 ru2 mei2 gui1 。 ge1 sheng1 ru4 qing1 yun2 ， suo3 tong4 wu2 liang2 mei2 。
- shao4 nian2 ku3 bu4 jiu3 ， gu4 mu4 liang2 nan2 zai1 。 tu2 ling4 zhen1 zhu1 pi2 ， yi4 ru4 shan1 hu2 sai1 。
- jun1 jin1 qie3 shao3 an1 ， ting1 wo3 ku3 yin2 shi1 。 gu3 shi1 he2 ren2 zuo4 ， lao3 da4 tu2 shang1 bei1 。

## 注释

## 译文

## 赏析
