---
id: dong-si-gao-xiao-gu-shan
title: 小孤山
titlePinyin: xiao3 gu1 shan1
titleSlug: xiao-gu-shan
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小孤隶舒州，谁将峭崖削。
- 一尖漾浩渺，藤萝缀璎珞。
- 绿筿裹山脇，白浪沸山脚。
- 向背千万态，浑不假镌凿。
- 危亭嵌空搆，四绝屯烟幕。
- 几点沤浮现，灭没鸥自若。
- 庙额锡惠济，轩窗辉丹雘。
- 夫人象服严，香灯闪踈箔。
- 风露展幽扄，震撼陵虚阁。
- 朱方金焦奇，莫敌此开拓。
- 来时棹扁舟，两岸成巨壑。
- 所历焉能穷，懐抱徒尔恶。
- 未临不测渊，胸次先陨获。
- 西偏磨崖上，吟句大手作。
- 一来一归兴，其尚由来各。
- 志旷谁推许，恐贻世所薄。
- 穷冬水正缩，期傍洲沙泊。
- 岂料风更横，飞帆随岸掠。
- 遂令搜吟懐，汲井苦无索。
- 彭浪讹彭郎，祠南颜有怍。
- 相对隔津逺，知拥何封爵。
- 颠船泛涛巅，何异跧屈蠖。
- 埋篷且斟觚，失喜免酬酢。
- 明月水禽飞，不奈栖鹘搏。

## 拼音
- xiao3 gu1 li4 shu1 zhou1 ， shui2 jiang1 qiao4 ya2 xiao1 。
- yi4 jian1 yang4 hao4 miao3 ， teng2 luo2 zhui4 ying1 luo4 。
- lü4 xiao3 guo3 shan1 xie2 ， bai2 lang4 fei4 shan1 jiao3 。
- xiang4 bei4 qian1 wan4 tai4 ， hun2 bu4 jia3 juan1 zao2 。
- wei1 ting2 qian4 kong1 gou4 ， si4 jue2 tun2 yan1 mu4 。
- ji3 dian3 ou1 fu2 xian4 ， mie4 mei2 ou1 zi4 ruo4 。
- miao4 e2 xi1 hui4 ji4 ， xuan1 chuang1 hui1 dan1 huo4 。
- fu1 ren2 xiang4 fu2 yan2 ， xiang1 deng1 shan3 shu1 bo2 。
- feng1 lu4 zhan3 you1 shang3 ， zhen4 han4 ling2 xu1 ge2 。
- zhu1 fang1 jin1 jiao1 qi2 ， mo4 di2 ci3 kai1 tuo4 。
- lai2 shi2 zhao4 pian1 zhou1 ， liang3 an4 cheng2 ju4 he4 。
- suo3 li4 yan1 neng2 qiong2 ， huai2 bao4 tu2 er3 e4 。
- wei4 lin2 bu2 ce4 yuan1 ， xiong1 ci4 xian1 yun3 huo4 。
- xi1 pian1 mo2 ya2 shang4 ， yin2 ju4 da4 shou3 zuo4 。
- yi4 lai2 yi4 gui1 xing1 ， qi2 shang4 you2 lai2 ge4 。
- zhi4 kuang4 shui2 tui1 xu3 ， kong3 yi2 shi4 suo3 bao2 。
- qiong2 dong1 shui3 zheng4 suo1 ， qi1 bang4 zhou1 sha1 bo2 。
- qi3 liao4 feng1 geng4 heng2 ， fei1 fan1 sui2 an4 lüe4 。
- sui4 ling4 sou1 yin2 huai2 ， ji2 jing3 ku3 wu2 suo3 。
- peng2 lang4 e2 peng2 lang2 ， ci2 nan2 yan2 you3 zuo4 。
- xiang1 dui4 ge2 jin1 yuan3 ， zhi1 yong1 he2 feng1 jue2 。
- dian1 chuan2 fan4 tao1 dian1 ， he2 yi4 quan2 qu1 huo4 。
- mai2 peng2 qie3 zhen1 gu1 ， shi1 xi3 mian3 chou2 cu4 。
- ming2 yue4 shui3 qin2 fei1 ， bu2 nai4 qi1 hu2 bo2 。

## 注释

## 译文

## 赏析
