---
id: dong-si-gao-yu-lang
title: 渔郎
titlePinyin: yu2 lang2
titleSlug: yu-lang
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儒者困章句，负抱希圣贤。
- 披缁谈虚空，要悟西方禅。
- 仙人说金丹，飞步学长年。
- 三者亦何心，不过寿所传。
- 争如打鱼人，心契太古前。
- 万事绝无想，生计归小船。
- 晴逐白鸥去，夜傍黄芦眠。
- 青莎纫短衣，备在风雨先。
- 得鱼不上岸，博酒不博钱。
- 相牵醉妻儿，短笛吹空烟。
- 桃源共楚泽，枉为时所怜。
- 行路苦信脚，负载多赪肩。
- 夕阳下西山，水云渺无邉。
- 我欲从之游，浩歌乐其天。

## 拼音
- ru2 zhe3 kun4 zhang1 ju4 ， fu4 bao4 xi1 sheng4 xian2 。
- pi1 zi1 tan2 xu1 kong1 ， yao4 wu4 xi1 fang1 chan2 。
- xian1 ren2 shuo1 jin1 dan1 ， fei1 bu4 xue2 zhang3 nian2 。
- san1 zhe3 yi4 he2 xin1 ， bu2 guo4 shou4 suo3 chuan2 。
- zheng1 ru2 da3 yu2 ren2 ， xin1 qi4 tai4 gu3 qian2 。
- wan4 shi4 jue2 wu2 xiang3 ， sheng1 ji4 gui1 xiao3 chuan2 。
- qing2 zhu2 bai2 ou1 qu4 ， ye4 bang4 huang2 lu2 mian2 。
- qing1 sha1 ren4 duan3 yi1 ， bei4 zai4 feng1 yu3 xian1 。
- de2 yu2 bu2 shang4 an4 ， bo2 jiu3 bu4 bo2 qian2 。
- xiang1 qian1 zui4 qi1 er2 ， duan3 di2 chui1 kong1 yan1 。
- tao2 yuan2 gong4 chu3 ze2 ， wang3 wei4 shi2 suo3 lian2 。
- xing2 lu4 ku3 xin4 jiao3 ， fu4 zai4 duo1 cheng1 jian1 。
- xi1 yang2 xia4 xi1 shan1 ， shui3 yun2 miao3 wu2 bian1 。
- wo3 yu4 cong2 zhi1 you2 ， hao4 ge1 le4 qi2 tian1 。

## 注释

## 译文

## 赏析
