---
id: dong-si-gao-tian-chi-si-ye-yu-zhu-seng-jue-weng-yuan-shang-gong-zuo-tan-wu-xi-shan-s-b7d55a60
title: 天池寺夜与主僧觉翁圆上共坐谈浯溪山水之胜信笔因赠长句
titlePinyin: tian1 chi2 si4 ye4 yu3 zhu3 seng1 jue2 weng1 yuan2 shang4 gong4 zuo4 tan2 wu2 xi1 shan1 shui3 zhi1 sheng4 xin4 bi3 yin1 zeng4 chang2 ju4
titleSlug: tian-chi-si-ye-yu-zhu-seng-jue-weng-yuan-shang-gong-zuo-tan-wu-xi-shan-s-b7d55a60
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 空云驾我登天池，江山秋渺无津涯。
- 涉溪蓦栈借杖藜，光景体认归裁诗。
- 峥嵘寺门窝风低，塔铃喧风际天吹。
- 方丈轩槛供毗尼，老僧喜气扬须眉。
- 浮屠名纪主簿题，偶拈椽笔书年时。
- 秋棱初劲树叶飞，蜀锦糁缀斜阳枝。
- 文殊阁上𦶟香迟，天灯荧煌放者谁。
- 暗中拾取懐袖携。
- 一灯一叶光陆离，千古此奇不可知。
- 独此阑干纳此奇，月落泉响松籁迷。
- 畏寒蚨坐身如痴，觉禅论徤能祛疑。
- 伤今悼古涕交頥，自矜夙抱山水资。
- 曾为浯溪强住持，浯溪溪上波渺弥。
- 波涛冲撞天宝碑，寺门废圯日就衰。
- 急拾断碣分龟支，二水八景犹纷披。
- 浮踪又向庐山羁，残骸未散挈钵栖。
- 所至殊忍吊迹遗，浯溪谁究稔祸妃。
- 有唐立见宗社危，陵庙弃掷奔峩嵋。
- 最苦杜陵嗟流移，元郎颂公雅可禆。
- 大书纪勒中兴辞，读之愤悱生凄悲。
- 平生未采湘江蓠，闻此幽妍空心期。
- 觉翁泥古多发挥，逆知流辈莫我追。
- 回思太史过浯溪，曾有野僧相追随。
- 傥如觉翁能投机，太史肯以庸目之。
- 夜寒灯花糁台欹，无酒可涤吟肠饥。
- 推窗下望夕烽微，东西天地犹旌旗。

## 拼音
- kong1 yun2 jia4 wo3 deng1 tian1 chi2 ， jiang1 shan1 qiu1 miao3 wu2 jin1 ya2 。
- she4 xi1 mo4 zhan4 jie4 zhang4 li2 ， guang1 jing3 ti3 ren4 gui1 cai2 shi1 。
- zheng1 rong2 si4 men2 wo1 feng1 di1 ， ta3 ling2 xuan1 feng1 ji4 tian1 chui1 。
- fang1 zhang4 xuan1 kan3 gong4 pi2 ni2 ， lao3 seng1 xi3 qi4 yang2 xu1 mei2 。
- fu2 tu2 ming2 ji4 zhu3 bo2 ti2 ， ou3 nian1 chuan2 bi3 shu1 nian2 shi2 。
- qiu1 leng2 chu1 jin4 shu4 ye4 fei1 ， shu3 jin3 shen1 zhui4 xie2 yang2 zhi1 。
- wen2 shu1 ge2 shang4 𦶟 xiang1 chi2 ， tian1 deng1 ying2 huang2 fang4 zhe3 shui2 。
- an4 zhong1 shi2 qu3 huai2 xiu4 xie2 。
- yi4 deng1 yi2 ye4 guang1 lu4 li2 ， qian1 gu3 ci3 qi2 bu4 ke3 zhi1 。
- du2 ci3 lan2 gan1 na4 ci3 qi2 ， yue4 luo4 quan2 xiang3 song1 lai4 mi2 。
- wei4 han2 fu2 zuo4 shen1 ru2 chi1 ， jue2 chan2 lun4 jian4 neng2 qu1 yi2 。
- shang1 jin1 dao4 gu3 ti4 jiao1 yi2 ， zi4 jin1 su4 bao4 shan1 shui3 zi1 。
- ceng2 wei4 wu2 xi1 qiang2 zhu4 chi2 ， wu2 xi1 xi1 shang4 bo1 miao3 mi2 。
- bo1 tao1 chong1 zhuang4 tian1 bao3 bei1 ， si4 men2 fei4 yi2 ri4 jiu4 shuai1 。
- ji2 shi2 duan4 jie2 fen1 gui1 zhi1 ， er4 shui3 ba1 jing3 you2 fen1 pi1 。
- fu2 zong1 you4 xiang4 lu2 shan1 ji1 ， can2 hai2 wei4 san4 qie4 bo1 qi1 。
- suo3 zhi4 shu1 ren3 diao4 ji4 yi2 ， wu2 xi1 shui2 jiu1 ren3 huo4 fei1 。
- you3 tang2 li4 jian4 zong1 she4 wei1 ， ling2 miao4 qi4 zhi4 ben1 e2 mei2 。
- zui4 ku3 du4 ling2 jie1 liu2 yi2 ， yuan2 lang2 song4 gong1 ya3 ke3 bi4 。
- da4 shu1 ji4 le4 zhong1 xing1 ci2 ， du2 zhi1 fen4 fei3 sheng1 qi1 bei1 。
- ping2 sheng1 wei4 cai3 xiang1 jiang1 li2 ， wen2 ci3 you1 yan2 kong1 xin1 qi1 。
- jue2 weng1 ni2 gu3 duo1 fa1 hui1 ， ni4 zhi1 liu2 bei4 mo4 wo3 zhui1 。
- hui2 si1 tai4 shi3 guo4 wu2 xi1 ， ceng2 you3 ye3 seng1 xiang1 zhui1 sui2 。
- tang3 ru2 jue2 weng1 neng2 tou2 ji1 ， tai4 shi3 ken3 yi3 yong1 mu4 zhi1 。
- ye4 han2 deng1 hua1 shen1 tai2 qi1 ， wu2 jiu3 ke3 di2 yin2 chang2 ji1 。
- tui1 chuang1 xia4 wang4 xi1 feng1 wei1 ， dong1 xi1 tian1 di4 you2 jing1 qi2 。

## 注释

## 译文

## 赏析
