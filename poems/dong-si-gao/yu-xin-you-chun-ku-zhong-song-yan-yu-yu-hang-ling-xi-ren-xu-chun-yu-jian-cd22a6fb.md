---
id: dong-si-gao-yu-xin-you-chun-ku-zhong-song-yan-yu-yu-hang-ling-xi-ren-xu-chun-yu-jian-cd22a6fb
title: 予辛酉春哭钟松岩于余杭灵溪壬戌春于江州马头渡得家问知田耕月亦为古人因述长句
titlePinyin: yu3 xin1 you3 chun1 ku1 zhong1 song1 yan2 yu2 yu2 hang2 ling2 xi1 ren2 xu1 chun1 yu2 jiang1 zhou1 ma3 tou2 du4 de2 jia1 wen4 zhi1 tian2 geng1 yue4 yi4 wei4 gu3 ren2 yin1 shu4 chang2 ju4
titleSlug: yu-xin-you-chun-ku-zhong-song-yan-yu-yu-hang-ling-xi-ren-xu-chun-yu-jian-cd22a6fb
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去春哭钟子，奔走余杭路。
- 今春哭田生，栖迟九江渡。
- 在家在客中，两友两春讣。
- 伊谁夺天年，有天不可吁。
- 老泪无由制，立见眼隔雾。
- 风晴江气暖，日夕山色暮。
- 髣髴懐清扬，同游散幽步。
- 百年屈指顷，浮生草头露。
- 凭高悄无人，我鬓亦非故。
- 何当归西湖，往拜二公墓。

## 拼音
- qu4 chun1 ku1 zhong1 zi3 ， ben1 zou3 yu2 hang2 lu4 。
- jin1 chun1 ku1 tian2 sheng1 ， qi1 chi2 jiu3 jiang1 du4 。
- zai4 jia1 zai4 ke4 zhong1 ， liang3 you3 liang3 chun1 fu4 。
- yi1 shui2 duo2 tian1 nian2 ， you3 tian1 bu4 ke3 xu1 。
- lao3 lei4 wu2 you2 zhi4 ， li4 jian4 yan3 ge2 wu4 。
- feng1 qing2 jiang1 qi4 nuan3 ， ri4 xi1 shan1 se4 mu4 。
- fang3 fu2 huai2 qing1 yang2 ， tong2 you2 san4 you1 bu4 。
- bai3 nian2 qu1 zhi3 qing3 ， fu2 sheng1 cao3 tou2 lu4 。
- ping2 gao1 qiao1 wu2 ren2 ， wo3 bin4 yi4 fei1 gu4 。
- he2 dang1 gui1 xi1 hu2 ， wang3 bai4 er4 gong1 mu4 。

## 注释

## 译文

## 赏析
