---
id: dong-si-gao-xiao-chu-xi-men-wen-cheng-lu-shan-yin-huai-yun-weng
title: 晓出西门问程庐山因懐云翁
titlePinyin: xiao3 chu1 xi1 men2 wen4 cheng2 lu2 shan1 yin1 huai2 yun2 weng1
titleSlug: xiao-chu-xi-men-wen-cheng-lu-shan-yin-huai-yun-weng
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谯楼罢传角，将启东方明。
- 我欲披野衣，西出湓江城。
- 整屐休迟回，径作匡庐行。
- 是时凉云阁，茅屋鸡互鸣。
- 萧萧篱落破，已递机杼声。
- 沿回且多趣，仰睇山峥嵘。
- 湛露著草木，秋色何光荣。
- 云树漏初曦，小立伤前程。
- 岩翁乐髙褰，因知跋涉情。
- 盘兹翠阁深，自照泉影清。
- 听猿步荒寂，乳窦百怪呈。
- 屏障互隠见，松竹相回萦。
- 兼懐知己多，此际莫合并。
- 萝阴匝道周，野卉难辨名。
- 聊从兰若留，危阑压飞甍。
- 丘垅入怅望，牛羊践榛荆。
- 人生如浮沤，失壮良可惊。
- 及时不济胜，老去懐不平。
- 了然看山眼，山意争邀迎。
- 穷崖由此探，大笑长江横。

## 拼音
- qiao2 lou2 ba4 chuan2 jiao3 ， jiang1 qi3 dong1 fang1 ming2 。
- wo3 yu4 pi1 ye3 yi1 ， xi1 chu1 pen2 jiang1 cheng2 。
- zheng3 ji1 xiu1 chi2 hui2 ， jing4 zuo4 kuang1 lu2 xing2 。
- shi4 shi2 liang2 yun2 ge2 ， mao2 wu1 ji1 hu4 ming2 。
- xiao1 xiao1 li2 luo4 po4 ， yi3 di4 ji1 zhu4 sheng1 。
- yan2 hui2 qie3 duo1 qu4 ， yang3 di4 shan1 zheng1 rong2 。
- zhan4 lu4 zhu4 cao3 mu4 ， qiu1 se4 he2 guang1 rong2 。
- yun2 shu4 lou4 chu1 xi1 ， xiao3 li4 shang1 qian2 cheng2 。
- yan2 weng1 le4 gao1 qian1 ， yin1 zhi1 ba2 she4 qing2 。
- pan2 zi1 cui4 ge2 shen1 ， zi4 zhao4 quan2 ying3 qing1 。
- ting1 yuan2 bu4 huang1 ji4 ， ru3 dou4 bai3 guai4 cheng2 。
- ping2 zhang4 hu4 yin3 jian4 ， song1 zhu2 xiang1 hui2 ying2 。
- jian1 huai2 zhi1 ji3 duo1 ， ci3 ji4 mo4 he2 bing4 。
- luo2 yin1 za1 dao4 zhou1 ， ye3 hui4 nan2 bian4 ming2 。
- liao2 cong2 lan2 ruo4 liu2 ， wei1 lan2 ya1 fei1 meng2 。
- qiu1 long3 ru4 chang4 wang4 ， niu2 yang2 jian4 zhen1 jing1 。
- ren2 sheng1 ru2 fu2 ou1 ， shi1 zhuang4 liang2 ke3 jing1 。
- ji2 shi2 bu2 ji4 sheng4 ， lao3 qu4 huai2 bu4 ping2 。
- liao3 ran2 kan4 shan1 yan3 ， shan1 yi4 zheng1 yao1 ying2 。
- qiong2 ya2 you2 ci3 tan4 ， da4 xiao4 chang2 jiang1 heng2 。

## 注释

## 译文

## 赏析
