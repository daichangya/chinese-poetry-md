---
id: dong-si-gao-jia-xu-ba-yue-chu-jiu-ye-wu-kang-shan-zhong-hong-shui-zhou-fa-yue-shi-ri-b1f29377
title: 甲戌八月初九夜武康山中洪水骤发越十日漕司檄往检涝
titlePinyin: jia3 xu1 ba1 yue4 chu1 jiu3 ye4 wu3 kang1 shan1 zhong1 hong2 shui3 zhou4 fa1 yue4 shi2 ri4 cao2 si1 xi2 wang3 jian3 lao4
titleSlug: jia-xu-ba-yue-chu-jiu-ye-wu-kang-shan-zhong-hong-shui-zhou-fa-yue-shi-ri-b1f29377
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 甲戌纒国哀，时属秋八月。
- 近辅余英山，洪水中夜发。
- 狼藉彻句雨，拔地殊飘忽。
- 滔天肆奔迸，变幻起𡷾崒。
- 徒步登县楼，浩渺沉林樾。
- 妖氛混泽气，势极火燄突。
- 绵亘山下乡，逃难想颠蹶。
- 晨兴雨更澍，邑屋已陧杌。
- 髙跳空刺肠，何异覩溟渤。
- 飘尸不可计，强者布竹筏。
- 栖危或得命，其奈服食阙。
- 号天天不闻，不若就灭没。
- 瀑派裂青山，溪岸奔尸骨。
- 杵臼埋虚沙，蛇虺出深窟。
- 边方乘孔殷，糜烂事征伐。
- 民生不奠枕，复罹此酷罚。
- 隠忧非一端，国脉存如发。
- 检涝亦具文，民力各已竭。
- 岂知坐困穷，终岁常矻矻。
- 奉行亦漫尔，持论敢躐越。
- 步步涉坑堑，路梗劳舆卒。
- 归愁强就床，魂梦随恍惚。

## 拼音
- jia3 xu1 chan2 guo2 ai1 ， shi2 shu3 qiu1 ba1 yue4 。
- jin4 fu3 yu2 ying1 shan1 ， hong2 shui3 zhong1 ye4 fa1 。
- lang2 ji2 che4 ju4 yu3 ， ba2 di4 shu1 piao1 hu1 。
- tao1 tian1 si4 ben1 beng4 ， bian4 huan4 qi3 𡷾 zu2 。
- tu2 bu4 deng1 xian4 lou2 ， hao4 miao3 chen2 lin2 yue4 。
- yao1 fen1 hun4 ze2 qi4 ， shi4 ji2 huo3 yan4 tu1 。
- mian2 gen4 shan1 xia4 xiang1 ， tao2 nan4 xiang3 dian1 jue3 。
- chen2 xing1 yu3 geng4 shu4 ， yi4 wu1 yi3 nie4 wu4 。
- gao1 tiao4 kong1 ci4 chang2 ， he2 yi4 du3 ming2 bo2 。
- piao1 shi1 bu4 ke3 ji4 ， qiang2 zhe3 bu4 zhu2 fa2 。
- qi1 wei1 huo4 de2 ming4 ， qi2 nai4 fu2 shi2 que1 。
- hao4 tian1 tian1 bu4 wen2 ， bu2 ruo4 jiu4 mie4 mei2 。
- pu4 pai4 lie4 qing1 shan1 ， xi1 an4 ben1 shi1 gu3 。
- chu3 jiu4 mai2 xu1 sha1 ， she2 hui1 chu1 shen1 ku1 。
- bian1 fang1 cheng2 kong3 yin1 ， mi2 lan4 shi4 zheng1 fa2 。
- min2 sheng1 bu2 dian4 zhen3 ， fu4 li2 ci3 ku4 fa2 。
- yin3 you1 fei1 yi4 duan1 ， guo2 mai4 cun2 ru2 fa1 。
- jian3 lao4 yi4 ju4 wen2 ， min2 li4 ge4 yi3 jie2 。
- qi3 zhi1 zuo4 kun4 qiong2 ， zhong1 sui4 chang2 ku1 ku1 。
- feng4 xing2 yi4 man4 er3 ， chi2 lun4 gan3 lie4 yue4 。
- bu4 bu4 she4 keng1 qian4 ， lu4 geng3 lao2 yu2 zu2 。
- gui1 chou2 qiang2 jiu4 chuang2 ， hun2 meng4 sui2 huang3 hu1 。

## 注释

## 译文

## 赏析
