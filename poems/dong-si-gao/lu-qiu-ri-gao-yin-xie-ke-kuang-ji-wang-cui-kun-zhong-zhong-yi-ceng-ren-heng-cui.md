---
id: dong-si-gao-lu-qiu-ri-gao-yin-xie-ke-kuang-ji-wang-cui-kun-zhong-zhong-yi-ceng-ren-heng-cui
title: 录秋日藁因写客况寄王倅昆仲仲亦曾任衡倅
titlePinyin: lu4 qiu1 ri4 gao3 yin1 xie3 ke4 kuang4 ji4 wang2 cui4 kun1 zhong4 zhong4 yi4 ceng2 ren4 heng2 cui4
titleSlug: lu-qiu-ri-gao-yin-xie-ke-kuang-ji-wang-cui-kun-zhong-zhong-yi-ceng-ren-heng-cui
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 富池羁客吟穷秋，吟成写出还包羞。
- 王家兄弟领此幽，识迈子瞻与子由。
- 欲织寒江无机收，两眼逺睨邉烽楼。
- 前时水颓岸不修，今日云族蒙荒洲。
- 洲上秃树叶不留，丹缬都渍泥涂浮。
- 烧薪晚煮云子柔，方才落斧鸣潮头。
- 欲填饥腹消客愁，饱时熟睡迷荘周。
- 蝴蝶梦破嗟年流，不觧俯首寻茶瓯。
- 飞鸿整阵声何遒，忆君金玉孰可侔。
- 自期雪夜访君游，乘兴肯逊山阴舟。

## 拼音
- fu4 chi2 ji1 ke4 yin2 qiong2 qiu1 ， yin2 cheng2 xie3 chu1 hai2 bao1 xiu1 。
- wang2 jia1 xiong1 di4 ling3 ci3 you1 ， shi2 mai4 zi3 zhan1 yu3 zi3 you2 。
- yu4 zhi1 han2 jiang1 wu2 ji1 shou1 ， liang3 yan3 yuan3 ni4 bian1 feng1 lou2 。
- qian2 shi2 shui3 tui2 an4 bu4 xiu1 ， jin1 ri4 yun2 zu2 meng2 huang1 zhou1 。
- zhou1 shang4 tu1 shu4 ye4 bu4 liu2 ， dan1 xie2 dou1 zi4 ni2 tu2 fu2 。
- shao1 xin1 wan3 zhu3 yun2 zi3 rou2 ， fang1 cai2 luo4 fu3 ming2 chao2 tou2 。
- yu4 tian2 ji1 fu4 xiao1 ke4 chou2 ， bao3 shi2 shu2 shui4 mi2 zhuang1 zhou1 。
- hu2 die2 meng4 po4 jie1 nian2 liu2 ， bu4 jie3 fu3 shou3 xun2 cha2 ou1 。
- fei1 hong2 zheng3 zhen4 sheng1 he2 qiu2 ， yi4 jun1 jin1 yu4 shu2 ke3 mou2 。
- zi4 qi1 xue3 ye4 fang3 jun1 you2 ， cheng2 xing4 ken3 xun4 shan1 yin1 zhou1 。

## 注释

## 译文

## 赏析
