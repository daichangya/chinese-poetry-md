---
id: dong-si-gao-song-li-zhi-shu-ru-shu
title: 送李制属入蜀
titlePinyin: song4 li3 zhi4 shu3 ru4 shu3
titleSlug: song-li-zhi-shu-ru-shu
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君从甬水来，我弃西湖走。
- 共入九江城，又客富池久。
- 相照道义心，不数胶漆友。
- 所嗟迹漂萍，每为世味诱。
- 云何忽舍我，仓卒举别酒。
- 风霜七千里，勇往胆如斗。
- 溯流几换舟，大紧上峡口。
- 谁谓此程迂，机会谅非偶。
- 功名快着力，岂暇𣨼株守。
- 西陲江山程，大阃人物薮。
- 不日胆略舒，金印落吾手。
- 此别不胜难，临别忍回首。
- 继此旅中交，如君不复有。
- 大笑凭江楼，折赠江头柳。

## 拼音
- jun1 cong2 yong3 shui3 lai2 ， wo3 qi4 xi1 hu2 zou3 。
- gong4 ru4 jiu3 jiang1 cheng2 ， you4 ke4 fu4 chi2 jiu3 。
- xiang1 zhao4 dao4 yi4 xin1 ， bu2 shu4 jiao1 qi1 you3 。
- suo3 jie1 ji4 piao1 ping2 ， mei3 wei4 shi4 wei4 you4 。
- yun2 he2 hu1 she4 wo3 ， cang1 cu4 ju3 bie2 jiu3 。
- feng1 shuang1 qi1 qian1 li3 ， yong3 wang3 dan3 ru2 dou4 。
- su4 liu2 ji3 huan4 zhou1 ， da4 jin3 shang4 xia2 kou3 。
- shui2 wei4 ci3 cheng2 yu1 ， ji1 hui4 liang4 fei1 ou3 。
- gong1 ming2 kuai4 zhuo2 li4 ， qi3 xia2 𣨼 zhu1 shou3 。
- xi1 chui2 jiang1 shan1 cheng2 ， da4 kun3 ren2 wu4 sou3 。
- bu2 ri4 dan3 lüe4 shu1 ， jin1 yin4 luo4 wu2 shou3 。
- ci3 bie2 bu2 sheng4 nan2 ， lin2 bie2 ren3 hui2 shou3 。
- ji4 ci3 lü3 zhong1 jiao1 ， ru2 jun1 bu2 fu4 you3 。
- da4 xiao4 ping2 jiang1 lou2 ， zhe2 zeng4 jiang1 tou2 liu3 。

## 注释

## 译文

## 赏析
