---
id: dong-si-gao-yue-cheng-bu-yue-bu-zhi-zi-cheng-yi-bi-yin-tuo-su-zhao-yi-zhai-zhai
title: 越城步月不知子城已闭因托宿赵义斋宅
titlePinyin: yue4 cheng2 bu4 yue4 bu4 zhi1 zi3 cheng2 yi3 bi4 yin1 tuo1 su4 zhao4 yi4 zhai1 zhai2
titleSlug: yue-cheng-bu-yue-bu-zhi-zi-cheng-yi-bi-yin-tuo-su-zhao-yi-zhai-zhai
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晚步初月髙，忘却子城闭。
- 客楼枕新荷，几夜香袭袂。
- 羸骸奔走倦，不拟尚凝滞。
- 白面佳少年，塞途莫胜计。
- 低颜谢许可，不甘暗拭涕。
- 穷迫傍人篱，傍篱畏奴隶。
- 风采就衰惫，心孔转昏翳。
- 见舟思江湖，懐隠睨松桂。
- 故人立霄汉，敢诧平生契。
- 兹时进退难，假宿义斋第。
- 官桥醉尉多，大惧获重戾。
- 徘徊益羁愁，愈痛乏边际。
- 谗毁那能免，失拥文侯篲。
- 身如被酒酣，心类垂旒缀。
- 嗟嗟文不绩，有学谩经济。
- 逆行且倒施，犹幸舌未敝。
- 月西黯蓬莱，城乌声更厉。
- 借榻逢可人，度夜等匏系。
- 履险复自笑，汨没信此世。
- 愿逢阳明仙，餐霞度千岁。

## 拼音
- wan3 bu4 chu1 yue4 gao1 ， wang4 que4 zi3 cheng2 bi4 。
- ke4 lou2 zhen3 xin1 he2 ， ji3 ye4 xiang1 xi2 mei4 。
- lei2 hai2 ben1 zou3 juan4 ， bu4 ni3 shang4 ning2 zhi4 。
- bai2 mian4 jia1 shao4 nian2 ， sai1 tu2 mo4 sheng4 ji4 。
- di1 yan2 xie4 xu3 ke3 ， bu4 gan1 an4 shi4 ti4 。
- qiong2 po4 bang4 ren2 li2 ， bang4 li2 wei4 nu2 li4 。
- feng1 cai3 jiu4 shuai1 bei4 ， xin1 kong3 zhuan3 hun1 yi4 。
- jian4 zhou1 si1 jiang1 hu2 ， huai2 yin3 ni4 song1 gui4 。
- gu4 ren2 li4 xiao1 han4 ， gan3 cha4 ping2 sheng1 qi4 。
- zi1 shi2 jin4 tui4 nan2 ， jia3 su4 yi4 zhai1 di4 。
- guan1 qiao2 zui4 wei4 duo1 ， da4 ju4 huo4 zhong4 li4 。
- pai2 huai2 yi4 ji1 chou2 ， yu4 tong4 fa2 bian1 ji4 。
- chan2 hui3 na4 neng2 mian3 ， shi1 yong1 wen2 hou2 hui4 。
- shen1 ru2 bei4 jiu3 han1 ， xin1 lei4 chui2 liu2 zhui4 。
- jie1 jie1 wen2 bu2 ji4 ， you3 xue2 man4 jing1 ji4 。
- ni4 xing2 qie3 dao3 shi1 ， you2 xing4 she2 wei4 bi4 。
- yue4 xi1 an4 peng2 lai2 ， cheng2 wu1 sheng1 geng4 li4 。
- jie4 ta4 feng2 ke3 ren2 ， du4 ye4 deng3 pao2 xi4 。
- lü3 xian3 fu4 zi4 xiao4 ， mi4 mei2 xin4 ci3 shi4 。
- yuan4 feng2 yang2 ming2 xian1 ， can1 xia2 du4 qian1 sui4 。

## 注释

## 译文

## 赏析
