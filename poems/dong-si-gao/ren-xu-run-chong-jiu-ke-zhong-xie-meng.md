---
id: dong-si-gao-ren-xu-run-chong-jiu-ke-zhong-xie-meng
title: 壬戌闰重九客中写梦
titlePinyin: ren2 xu1 run4 chong2 jiu3 ke4 zhong1 xie3 meng4
titleSlug: ren-xu-run-chong-jiu-ke-zhong-xie-meng
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今日闰月九，重新做重阳。
- 东篱賸有花，金黄熨晚香。
- 大江东下处，其地为柴桑。
- 靖节余真祠，祠下荆棘荒。
- 想像义熙年，此老醉花傍。
- 寄情付傲睨，有句哀三良。
- 我思前月九，菊蕾初含芳。
- 萸气却绽烈，登髙苦雨妨。
- 闰延花盛开，东曦荡晴光。
- 遶径行已匝，倦去憇竹床。
- 逺梦入无何，随云还故乡。
- 故乡余故园，境浄浩莫量。
- 仰睇南峰松，俯引北海觞。
- 小亭俯溪南，溪声流宫商。
- 两年身不到，此时梦欲狂。
- 梦归转无益，梦觉生悲伤。
- 浮生能几度，客久空回肠。
- 醒来日已午，寻醉歌沧浪。
- 江鲜可斫鲙，笑引杯行长。
- 夕晖不相知，眩眼投西冈。
- 欢情亦云暂，旅困空相望。
- 月出照庾楼，思归转徬徨。

## 拼音
- jin1 ri4 run4 yue4 jiu3 ， chong2 xin1 zuo4 chong2 yang2 。
- dong1 li2 sheng4 you3 hua1 ， jin1 huang2 yun4 wan3 xiang1 。
- da4 jiang1 dong1 xia4 chu3 ， qi2 di4 wei4 chai2 sang1 。
- jing4 jie2 yu2 zhen1 ci2 ， ci2 xia4 jing1 ji2 huang1 。
- xiang3 xiang4 yi4 xi1 nian2 ， ci3 lao3 zui4 hua1 bang4 。
- ji4 qing2 fu4 ao4 ni4 ， you3 ju4 ai1 san1 liang2 。
- wo3 si1 qian2 yue4 jiu3 ， ju2 lei3 chu1 han2 fang1 。
- yu2 qi4 que4 zhan4 lie4 ， deng1 gao1 ku3 yu3 fang2 。
- run4 yan2 hua1 sheng4 kai1 ， dong1 xi1 dang4 qing2 guang1 。
- rao4 jing4 xing2 yi3 za1 ， juan4 qu4 qi4 zhu2 chuang2 。
- yuan3 meng4 ru4 wu2 he2 ， sui2 yun2 hai2 gu4 xiang1 。
- gu4 xiang1 yu2 gu4 yuan2 ， jing4 jing4 hao4 mo4 liang2 。
- yang3 di4 nan2 feng1 song1 ， fu3 yin3 bei3 hai3 shang1 。
- xiao3 ting2 fu3 xi1 nan2 ， xi1 sheng1 liu2 gong1 shang1 。
- liang3 nian2 shen1 bu2 dao4 ， ci3 shi2 meng4 yu4 kuang2 。
- meng4 gui1 zhuan3 wu2 yi4 ， meng4 jue2 sheng1 bei1 shang1 。
- fu2 sheng1 neng2 ji3 du4 ， ke4 jiu3 kong1 hui2 chang2 。
- xing3 lai2 ri4 yi3 wu3 ， xun2 zui4 ge1 cang1 lang4 。
- jiang1 xian1 ke3 zhuo2 kuai4 ， xiao4 yin3 bei1 hang2 chang2 。
- xi1 hui1 bu4 xiang1 zhi1 ， xuan4 yan3 tou2 xi1 gang1 。
- huan1 qing2 yi4 yun2 zan4 ， lü3 kun4 kong1 xiang1 wang4 。
- yue4 chu1 zhao4 yu3 lou2 ， si1 gui1 zhuan3 pang2 huang2 。

## 注释

## 译文

## 赏析
