---
id: dong-si-gao-zu-feng-xi-zhou
title: 阻风系舟
titlePinyin: zu3 feng1 xi4 zhou1
titleSlug: zu-feng-xi-zhou
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避风急投港，港狭水如线。
- 沙头虎迹多，此是铜陵县。
- 乱山号枯松，长风舞寒霰。
- 饥凫宿荒畈，小鴈帯飞箭。
- 废刹撞破钟，催科走邮传。
- 娼家编棘门，村饰无钗钏。
- 日纳抱酒钱，夜陪县官宴。
- 有身怅此生，又复堕贫贱。
- 荒谯更点差，信步空阶徧。
- 未昏行人绝，月色荡江面。
- 啜尽茶叶苦，不与愁魔战。
- 托兴入短歌，聊以记吾见。

## 拼音
- bi4 feng1 ji2 tou2 gang3 ， gang3 xia2 shui3 ru2 xian4 。
- sha1 tou2 hu3 ji4 duo1 ， ci3 shi4 tong2 ling2 xian4 。
- luan4 shan1 hao4 ku1 song1 ， chang2 feng1 wu3 han2 xian4 。
- ji1 fu2 su4 huang1 fan4 ， xiao3 yan4 dai4 fei1 jian4 。
- fei4 cha4 zhuang4 po4 zhong1 ， cui1 ke1 zou3 you2 chuan2 。
- chang1 jia1 bian1 ji2 men2 ， cun1 shi4 wu2 chai1 chuan4 。
- ri4 na4 bao4 jiu3 qian2 ， ye4 pei2 xian4 guan1 yan4 。
- you3 shen1 chang4 ci3 sheng1 ， you4 fu4 duo4 pin2 jian4 。
- huang1 qiao2 geng4 dian3 cha4 ， xin4 bu4 kong1 jie1 bian4 。
- wei4 hun1 xing2 ren2 jue2 ， yue4 se4 dang4 jiang1 mian4 。
- chuo4 jin4 cha2 ye4 ku3 ， bu4 yu3 chou2 mo2 zhan4 。
- tuo1 xing1 ru4 duan3 ge1 ， liao2 yi3 ji4 wu2 jian4 。

## 注释

## 译文

## 赏析
