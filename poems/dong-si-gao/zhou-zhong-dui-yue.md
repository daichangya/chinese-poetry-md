---
id: dong-si-gao-zhou-zhong-dui-yue
title: 舟中对月
titlePinyin: zhou1 zhong1 dui4 yue4
titleSlug: zhou-zhong-dui-yue
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 过峡水不清，浑浊甚他处。
- 今朝喜得晴，看月莫犹豫。
- 尽力掀篷开，浄着两眼觑。
- 月色更婀娜，炯然洗积虑。
- 前矶水冲撞，传若小灔滪。
- 令人厌水程，惟祝江灵助。
- 天地境界古，恨无槁梧据。
- 余樽就手沥，适口乏啖茹。
- 嗫嚅味自佳，不须劳举筯。
- 醒去掩篷眼，零落故衾絮。
- 呼天招仙游，同学列子御。
- 傥转北头风，穏涉芜湖去。

## 拼音
- guo4 xia2 shui3 bu4 qing1 ， hun2 zhuo2 shen4 ta1 chu4 。
- jin1 chao2 xi3 de2 qing2 ， kan4 yue4 mo4 you2 yu4 。
- jin4 li4 xian1 peng2 kai1 ， jing4 zhe0 liang3 yan3 qu4 。
- yue4 se4 geng4 e1 nuo2 ， jiong3 ran2 xi3 ji1 lü4 。
- qian2 ji1 shui3 chong1 zhuang4 ， chuan2 ruo4 xiao3 yan4 yu4 。
- ling4 ren2 yan4 shui3 cheng2 ， wei2 zhu4 jiang1 ling2 zhu4 。
- tian1 di4 jing4 jie4 gu3 ， hen4 wu2 gao3 wu2 ju4 。
- yu2 zun1 jiu4 shou3 li4 ， shi4 kou3 fa2 dan4 ru2 。
- nie4 ru2 wei4 zi4 jia1 ， bu4 xu1 lao2 ju3 zhu4 。
- xing3 qu4 yan3 peng2 yan3 ， ling2 luo4 gu4 qin1 xu4 。
- hu1 tian1 zhao1 xian1 you2 ， tong2 xue2 lie4 zi3 yu4 。
- tang3 zhuan3 bei3 tou2 feng1 ， wen3 she4 wu2 hu2 qu4 。

## 注释

## 译文

## 赏析
