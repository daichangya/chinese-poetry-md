---
id: dong-si-gao-ci-hu-kou
title: 次湖口
titlePinyin: ci4 hu2 kou3
titleSlug: ci-hu-kou
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖水出澜蠡，江水下巴蜀。
- 恰当相合处，清浊皆荡沃。
- 扁舟凌浩渺，渡者苦局促。
- 卸帆与立桅，黄帽不须督。
- 纸钱望空飏，饱肉为相触。
- 江神昭灵休，压浪无留瞩。
- 遂使惊魂苏，免得遭鬼录。
- 去程天茫茫，滩过有矶续。
- 矶头熟风波，寒草失旧绿。
- 所愿晴风恬，遵陆脱羁束。

## 拼音
- hu2 shui3 chu1 lan2 li2 ， jiang1 shui3 xia4 ba1 shu3 。
- qia4 dang4 xiang1 he2 chu4 ， qing1 zhuo2 jie1 dang4 wo4 。
- pian1 zhou1 ling2 hao4 miao3 ， du4 zhe3 ku3 ju2 cu4 。
- xie4 fan1 yu3 li4 wei2 ， huang2 mao4 bu4 xu1 du1 。
- zhi3 qian2 wang4 kong1 yang2 ， bao3 rou4 wei4 xiang1 chu4 。
- jiang1 shen2 zhao1 ling2 xiu1 ， ya1 lang4 wu2 liu2 zhu3 。
- sui4 shi3 jing1 hun2 su1 ， mian3 de0 zao1 gui3 lu4 。
- qu4 cheng2 tian1 mang2 mang2 ， tan1 guo4 you3 ji1 xu4 。
- ji1 tou2 shu2 feng1 bo1 ， han2 cao3 shi1 jiu4 lü4 。
- suo3 yuan4 qing2 feng1 tian2 ， zun1 lu4 tuo1 ji1 shu4 。

## 注释

## 译文

## 赏析
