---
id: dong-si-gao-jiu-bian-jian-shao-ge-fu-yi-ti
title: 酒邉见烧各赋一体
titlePinyin: jiu3 bian1 jian4 shao1 ge4 fu4 yi4 ti3
titleSlug: jiu-bian-jian-shao-ge-fu-yi-ti
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮山烧色起，阴剥应期约。
- 开辟界限定，蠧根不藉镢。
- 焦枯烬无踪，艳阳春有脚。
- 爆烈狐兔窜，惊迫魍魉烁。
- 尖危腾斜燄，汊角迸横焯。
- 死卉沸沉烟，游云避浮虐。
- 入夜光尤皎，逮晓焮自若。
- 蛰虫潜穴散，猛虎奔渊跃。
- 势欲凌虚霄，倐忽风掠绰。
- 荧荧断续见，江流飏昭灼。
- 青黄数宵陨，何在事采𣃁。
- 逺客诧希遇，俯仰发叹噱。
- 斗杓指东寅，天公又斵削。
- 霜气逼衾重，对眠向溪阁。

## 拼音
- huai2 shan1 shao1 se4 qi3 ， yin1 bao1 ying4 qi1 yue1 。
- kai1 pi4 jie4 xian4 ding4 ， du4 gen1 bu2 jie4 jue2 。
- jiao1 ku1 jin4 wu2 zong1 ， yan4 yang2 chun1 you3 jiao3 。
- bao4 lie4 hu2 tu4 cuan4 ， jing1 po4 wang3 liang3 shuo4 。
- jian1 wei1 teng2 xie2 yan4 ， cha4 jiao3 beng4 heng2 chao1 。
- si3 hui4 fei4 chen2 yan1 ， you2 yun2 bi4 fu2 nüe4 。
- ru4 ye4 guang1 you2 jiao3 ， dai3 xiao3 xin4 zi4 ruo4 。
- zhe2 chong2 qian2 xue2 san4 ， meng3 hu3 ben1 yuan1 yue4 。
- shi4 yu4 ling2 xu1 xiao1 ， shu1 hu1 feng1 lüe4 chuo4 。
- ying2 ying2 duan4 xu4 jian4 ， jiang1 liu2 yang2 zhao1 zhuo2 。
- qing1 huang2 shu4 xiao1 yun3 ， he2 zai4 shi4 cai3 𣃁 。
- yuan3 ke4 cha4 xi1 yu4 ， fu3 yang3 fa1 tan4 jue2 。
- dou4 shao2 zhi3 dong1 yin2 ， tian1 gong1 you4 zhuo2 xiao1 。
- shuang1 qi4 bi1 qin1 zhong4 ， dui4 mian2 xiang4 xi1 ge2 。

## 注释

## 译文

## 赏析
