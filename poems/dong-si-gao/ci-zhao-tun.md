---
id: dong-si-gao-ci-zhao-tun
title: 次赵屯
titlePinyin: ci4 zhao4 tun2
titleSlug: ci-zhao-tun
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 船沿江北行，不见江邉树。
- 飒飒芦苇空，栖鴈泣如诉。
- 波涛极冲撞，沙岸已颓仆。
- 东傍赵屯来，结茅是谁住。
- 簷破炊烟散，岂足御风露。
- 小儿索午饭，病妇织芒屦。
- 良人籴米出，烟江未明度。
- 妻儿久待归，颈伫想回路。
- 今年迁避早，寒衣不曾具。
- 薄业何能问，苟且遣朝暮。
- 此地多遗基，向也盛生聚。
- 闗洛几时清，徒激冲冠怒。
- 客子重吁嗟，半世多窘步。
- 无位进瞽言，慨此岁月误。
- 有地不可耕，有天不可吁。
- 抆泪归来休，三径想如故。

## 拼音
- chuan2 yan2 jiang1 bei3 xing2 ， bu2 jian4 jiang1 bian1 shu4 。
- sa4 sa4 lu2 wei3 kong1 ， qi1 yan4 qi4 ru2 su4 。
- bo1 tao1 ji2 chong1 zhuang4 ， sha1 an4 yi3 tui2 pu2 。
- dong1 bang4 zhao4 tun2 lai2 ， jie2 mao2 shi4 shui2 zhu4 。
- yan2 po4 chui1 yan1 san4 ， qi3 zu2 yu4 feng1 lu4 。
- xiao3 er2 suo3 wu3 fan4 ， bing4 fu4 zhi1 mang2 ju4 。
- liang2 ren2 di2 mi3 chu1 ， yan1 jiang1 wei4 ming2 du4 。
- qi1 er2 jiu3 dai4 gui1 ， jing3 zhu4 xiang3 hui2 lu4 。
- jin1 nian2 qian1 bi4 zao3 ， han2 yi1 bu4 ceng2 ju4 。
- bao2 ye4 he2 neng2 wen4 ， gou3 qie3 qian3 chao2 mu4 。
- ci3 di4 duo1 yi2 ji1 ， xiang4 ye3 sheng4 sheng1 ju4 。
- guan1 luo4 ji3 shi2 qing1 ， tu2 ji1 chong1 guan1 nu4 。
- ke4 zi3 zhong4 xu1 jie1 ， ban4 shi4 duo1 jiong3 bu4 。
- wu2 wei4 jin4 gu3 yan2 ， kai3 ci3 sui4 yue4 wu4 。
- you3 di4 bu4 ke3 geng1 ， you3 tian1 bu4 ke3 xu1 。
- wen3 lei4 gui1 lai2 xiu1 ， san1 jing4 xiang3 ru2 gu4 。

## 注释

## 译文

## 赏析
