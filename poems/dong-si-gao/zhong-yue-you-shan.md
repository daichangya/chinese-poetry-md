---
id: dong-si-gao-zhong-yue-you-shan
title: 重约游山
titlePinyin: zhong4 yue1 you2 shan1
titleSlug: zhong-yue-you-shan
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江州庐山阴，万象蕴奇秘。
- 笑扶鬼面行，趁云步幽邃。
- 虎迹过溪明，龙气蟠松翠。
- 香炉紫烟合，灿若金布地。
- 诸佛妙庄严，千灯烛魑魅。
- 向来逺法师，绝识具圣智。
- 白莲曾结社，今古想标致。
- 客子徒仰髙，可望不可企。
- 山头日落易，木阴混清閟。
- 野禽叫瀑顶，预知夜无寐。
- 懐抱挹仙芬，欲将世情弃。
- 斯游会重寻，直待凉风至。

## 拼音
- jiang1 zhou1 lu2 shan1 yin1 ， wan4 xiang4 yun4 qi2 mi4 。
- xiao4 fu2 gui3 mian4 xing2 ， chen4 yun2 bu4 you1 sui4 。
- hu3 ji4 guo4 xi1 ming2 ， long2 qi4 pan2 song1 cui4 。
- xiang1 lu2 zi3 yan1 he2 ， can4 ruo4 jin1 bu4 di4 。
- zhu1 fo2 miao4 zhuang1 yan2 ， qian1 deng1 zhu2 chi1 mei4 。
- xiang4 lai2 yuan3 fa3 shi1 ， jue2 shi2 ju4 sheng4 zhi4 。
- bai2 lian2 ceng2 jie2 she4 ， jin1 gu3 xiang3 biao1 zhi4 。
- ke4 zi3 tu2 yang3 gao1 ， ke3 wang4 bu4 ke3 qi3 。
- shan1 tou2 ri4 luo4 yi4 ， mu4 yin1 hun4 qing1 bi4 。
- ye3 qin2 jiao4 pu4 ding3 ， yu4 zhi1 ye4 wu2 mei4 。
- huai2 bao4 yi4 xian1 fen1 ， yu4 jiang1 shi4 qing2 qi4 。
- si1 you2 hui4 zhong4 xun2 ， zhi2 dai4 liang2 feng1 zhi4 。

## 注释

## 译文

## 赏析
