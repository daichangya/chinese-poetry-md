---
id: dong-si-gao-zi-cao-jia-sha-feng-zhong-pao-jiang-wei-shen-di-tong-ling-xian
title: 自曹家沙风中抛江危甚抵铜陵县
titlePinyin: zi4 cao2 jia1 sha1 feng1 zhong1 pao1 jiang1 wei1 shen4 di3 tong2 ling2 xian4
titleSlug: zi-cao-jia-sha-feng-zhong-pao-jiang-wei-shen-di-tong-ling-xian
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风吹沙昏，聚落风物蕃。
- 剧邑此寄治，零星数军屯。
- 奸狡纷鴈鹜，生殖丰鸡豚。
- 猎子事兵仗，儒家扄荜门。
- 时闻读书声，句读失讨论。
- 小舟泊洲虚，入市市不喧。
- 何年弓戈戕，覩此惊心魂。
- 百里余几户，谁肆科调繁。
- 邑令率以摄，凋瘵真难言。
- 俊佐覔幕檄，不洗部民寃。
- 气象日益靡，莅政几触藩。
- 野老采野果，倚篱喂病孙。
- 逢客乃靳吝，出语妄自尊。
- 细故起叱咤，徒御嗤蛮村。
- 失笑向此适，窒忿思倒樽。
- 云簇天沍寒，有酒无从温。
- 劳生愁万端，不语将虱扪。
- 深虞弱缆腐，浮寄芦荻根。
- 铜陵只隔江，起矴帆若奔。
- 既涉庸自悔，死生归乾坤。

## 拼音
- shuo4 feng1 chui1 sha1 hun1 ， ju4 luo4 feng1 wu4 fan1 。
- ju4 yi4 ci3 ji4 zhi4 ， ling2 xing1 shu4 jun1 tun2 。
- jian1 jiao3 fen1 yan4 wu4 ， sheng1 zhi2 feng1 ji1 tun2 。
- lie4 zi3 shi4 bing1 zhang4 ， ru2 jia1 shang3 bi4 men2 。
- shi2 wen2 du2 shu1 sheng1 ， ju4 dou4 shi1 tao3 lun4 。
- xiao3 zhou1 bo2 zhou1 xu1 ， ru4 shi4 shi4 bu4 xuan1 。
- he2 nian2 gong1 ge1 qiang1 ， du3 ci3 jing1 xin1 hun2 。
- bai3 li3 yu2 ji3 hu4 ， shui2 si4 ke1 tiao2 fan2 。
- yi4 ling4 lü4 yi3 she4 ， diao1 zhai4 zhen1 nan2 yan2 。
- jun4 zuo3 mi4 mu4 xi2 ， bu4 xi3 bu4 min2 yuan1 。
- qi4 xiang4 ri4 yi4 mi2 ， li4 zheng4 ji3 chu4 fan1 。
- ye3 lao3 cai3 ye3 guo3 ， yi3 li2 wei4 bing4 sun1 。
- feng2 ke4 nai3 jin4 lin4 ， chu1 yu3 wang4 zi4 zun1 。
- xi4 gu4 qi3 chi4 zha4 ， tu2 yu4 chi1 man2 cun1 。
- shi1 xiao4 xiang4 ci3 shi4 ， zhi4 fen4 si1 dao3 zun1 。
- yun2 cu4 tian1 hu4 han2 ， you3 jiu3 wu2 cong2 wen1 。
- lao2 sheng1 chou2 wan4 duan1 ， bu4 yu3 jiang1 shi1 men2 。
- shen1 yu2 ruo4 lan3 fu3 ， fu2 ji4 lu2 di2 gen1 。
- tong2 ling2 zhi1 ge2 jiang1 ， qi3 ding4 fan1 ruo4 ben1 。
- ji4 she4 yong1 zi4 hui3 ， si3 sheng1 gui1 qian2 kun1 。

## 注释

## 译文

## 赏析
