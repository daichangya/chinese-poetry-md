---
id: liang-hong-ti-lu-jia-dai-fu-miao
title: 题陆贾大夫庙
titlePinyin: ti2 lu4 jia3 dai4 fu0 miao4
titleSlug: ti-lu-jia-dai-fu-miao
author: 梁竑
authorPinyin: liang2 hong2
authorSlug: liang-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘郎辛苦逐秦鹿，尚欲长鞭及马腹。
- 蛮夷大长梦不惊，海边椎髻乘黄屋。
- 江淮貔貅始闲暇，忍使驱令渡篁竹。
- 陆生手持尺二组，唤起老子同分肉。
- 诗书尚晓骂儒翁，岂忧桀骜难拘束。
- 筑坛再拜受王印，雄辨泠泠听不足。
- 当时未有北人辅，留寓年深染污俗。
- 乍闻高论耳目清，如掩笙簧奏冰玉。
- 境中胜处应更履，更溯余皇到山麓。
- 大夫何独粤人重，汉廷公卿俱竦服。
- 陈平奇计须深念，张子全身甘辟谷。
- 此外候王希识字，带砺功存半诛戮。
- 惟君坐使将相欢，燕喜优游刘氏福。
- 年少终军学高步，空有英称命难续。
- 乃知智者应世间，妙似庖丁奏刀熟。
- 往事浮云变灭尽，越水悠悠浸山绿。
- 荒祠寂寞傍僧居，日暮饥鸦噪乔木。
- 我来三叹重迟留，为酌寒泉荐秋菊。

## 拼音
- liu2 lang2 xin1 ku3 zhu2 qin2 lu4 ， shang4 yu4 chang2 bian1 ji2 ma3 fu4 。
- man2 yi2 da4 chang2 meng4 bu4 jing1 ， hai3 bian1 zhui1 ji4 cheng2 huang2 wu1 。
- jiang1 huai2 pi2 xiu1 shi3 xian2 xia2 ， ren3 shi3 qu1 ling4 du4 huang2 zhu2 。
- lu4 sheng1 shou3 chi2 chi3 er4 zu3 ， huan4 qi3 lao3 zi3 tong2 fen1 rou4 。
- shi1 shu1 shang4 xiao3 ma4 ru2 weng1 ， qi3 you1 jie2 ao4 nan2 ju1 shu4 。
- zhu4 tan2 zai4 bai4 shou4 wang2 yin4 ， xiong2 bian4 ling2 ling2 ting1 bu4 zu2 。
- dang1 shi2 wei4 you3 bei3 ren2 fu3 ， liu2 yu4 nian2 shen1 ran3 wu1 su2 。
- zha4 wen2 gao1 lun4 er3 mu4 qing1 ， ru2 yan3 sheng1 huang2 zou4 bing1 yu4 。
- jing4 zhong1 sheng4 chu4 ying4 geng4 lü3 ， geng4 su4 yu2 huang2 dao4 shan1 lu4 。
- dai4 fu0 he2 du2 yue4 ren2 zhong4 ， han4 ting2 gong1 qing1 ju4 song3 fu2 。
- chen2 ping2 qi2 ji4 xu1 shen1 nian4 ， zhang1 zi3 quan2 shen1 gan1 bi4 gu3 。
- ci3 wai4 hou4 wang2 xi1 shi2 zi4 ， dai4 li4 gong1 cun2 ban4 zhu1 lu4 。
- wei2 jun1 zuo4 shi3 jiang4 xiang4 huan1 ， yan4 xi3 you1 you2 liu2 shi4 fu2 。
- nian2 shao4 zhong1 jun1 xue2 gao1 bu4 ， kong1 you3 ying1 cheng1 ming4 nan2 xu4 。
- nai3 zhi1 zhi4 zhe3 ying4 shi4 jian1 ， miao4 si4 pao2 ding1 zou4 dao1 shu2 。
- wang3 shi4 fu2 yun2 bian4 mie4 jin4 ， yue4 shui3 you1 you1 jin4 shan1 lü4 。
- huang1 ci2 ji4 mo4 bang4 seng1 ju1 ， ri4 mu4 ji1 ya1 zao4 qiao2 mu4 。
- wo3 lai2 san1 tan4 zhong4 chi2 liu2 ， wei4 zhuo2 han2 quan2 jian4 qiu1 ju2 。

## 注释

## 译文

## 赏析
