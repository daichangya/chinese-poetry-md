---
id: hong-dao-xu-wen-chang-chuan
title: 徐文长传
titlePinyin: xu2 wen2 chang2 chuan2
titleSlug: xu-wen-chang-chuan
author: 宏道
authorPinyin: hong2 dao4
authorSlug: hong-dao
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 余少时过里肆中，见北杂剧有《四声猿》，意气豪达，与近时书生所演传奇绝异，题曰“天池生”，疑为元人作。后适越，见人家单幅上有署“田水月”者，强心铁骨，与夫一种磊块不平之气，字画之中，宛宛可见。意甚骇之，而不知田水月为何人。
- 一夕，坐陶编修楼，随意抽架上书，得《阙编》诗一帙。恶楮毛书，烟煤败黑，微有字形。稍就灯间读之，读未数首，不觉惊跃，忽呼石篑：“《阙编》何人作者？今耶？古耶？”石篑曰：“此余乡先辈徐天池先生书也。先生名渭，字文长，嘉、隆间人，前五六年方卒。今卷轴题额上有田水月者，即其人也。”余始悟前后所疑，皆即文长一人。又当诗道荒秽之时，获此奇秘，如魇得醒。两人跃起，灯影下，读复叫，叫复读，僮仆睡者皆惊起。余自是或向人，或作书，皆首称文长先生。有来看余者，即出诗与之读。一时名公巨匠，浸浸知向慕云。
- 文长为山阴秀才，大试辄不利，豪荡不羁。总督胡梅林公知之，聘为幕客。文长与胡公约：“若欲客某者，当具宾礼，非时辄得出入。”胡公皆许之。文长乃葛衣乌巾，长揖就坐，纵谈天下事，旁若无人。胡公大喜。是时公督数边兵，威振东南，介胄之士，膝语蛇行，不敢举头；而文长以部下一诸生傲之，信心而行，恣臆谈谑，了无忌惮。会得白鹿，属文长代作表。表上，永陵喜甚。公以是益重之，一切疏记，皆出其手。
- 文长自负才略，好奇计，谈兵多中。凡公所以饵汪、徐诸虏者，皆密相议然后行。尝饮一酒楼，有数健儿亦饮其下，不肯留钱。文长密以数字驰公，公立命缚健儿至麾下，皆斩之，一军股栗。有沙门负资而秽，酒间偶言于公，公后以他事杖杀之。其信任多此类。
- 胡公既怜文长之才，哀其数困，时方省试，凡入帘者，公密属曰：“徐子，天下才，若在本房，幸勿脱失。”皆曰：“如命。”一知县以他羁后至，至期方谒公，偶忘属，卷适在其房，遂不偶。
- 文长既已不得志于有司，遂乃放浪曲糵，恣情山水，走齐、鲁、燕、赵之地，穷览朔漠。其所见山奔海立，沙起云行，风鸣树偃，幽谷大都，人物鱼鸟，一切可惊可愕之状，一一皆达之于诗。其胸中又有一段不可磨灭之气，英雄失路、托足无门之悲，故其为诗，如嗔如笑，如水鸣峡，如种出土，如寡妇之夜哭，羁人之寒起。当其放意，平畴千里；偶尔幽峭，鬼语秋坟。文长眼空千古，独立一时。当时所谓达官贵人、骚士墨客，文长皆叱而奴之，耻不与交，故其名不出于越。悲夫！
- 一日，饮其乡大夫家。乡大夫指筵上一小物求赋，阴令童仆续纸丈余进，欲以苦之。文长援笔立成，竟满其纸，气韵遒逸，物无遁情，一座大惊。
- 文长喜作书，笔意奔放如其诗，苍劲中姿媚跃出。余不能书，而谬谓文长书决当在王雅宜、文征仲之上。不论书法，而论书神：先生者，诚八法之散圣，字林之侠客也。间以其余，旁溢为花草竹石，皆超逸有致。
- 卒以疑杀其继室，下狱论死。张阳和力解，乃得出。既出，倔强如初。晚年愤益深，佯狂益甚。显者至门，皆拒不纳。当道官至，求一字不可得。时携钱至酒肆，呼下隶与饮。或自持斧击破其头，血流被面，头骨皆折，揉之有声。或槌其囊，或以利锥锥其两耳，深入寸余，竟不得死。
- 石篑言：晚岁诗文益奇，无刻本，集藏于家。予所见者，《徐文长集》、《阙编》二种而已。然文长竟以不得志于时，抱愤而卒。
- 石公曰：先生数奇不已，遂为狂疾；狂疾不已，遂为囹圄。古今文人，牢骚困苦，未有若先生者也。虽然，胡公间世豪杰，永陵英主，幕中礼数异等，是胡公知有先生矣；表上，人主悦，是人主知有先生矣。独身未贵耳。先生诗文崛起，一扫近代芜秽之习，百世而下，自有定论，胡为不遇哉？梅客生尝寄余书曰：“文长吾老友，病奇于人，人奇于诗，诗奇于字，字奇于文，文奇于画。”余谓文长无之而不奇者也。无之而不奇，斯无之而不奇也哉！悲夫！

## 拼音
- yu2 shao3 shi2 guo4 li3 si4 zhong1 ， jian4 bei3 za2 ju4 you3 《 si4 sheng1 yuan2 》 ， yi4 qi4 hao2 da2 ， yu3 jin4 shi2 shu1 sheng1 suo3 yan3 chuan2 qi2 jue2 yi4 ， ti2 yue1 “ tian1 chi2 sheng1 ” ， yi2 wei4 yuan2 ren2 zuo4 。 hou4 shi4 yue4 ， jian4 ren2 jia1 dan1 fu2 shang4 you3 shu3 “ tian2 shui3 yue4 ” zhe3 ， qiang2 xin1 tie3 gu3 ， yu3 fu1 yi4 zhong3 lei3 kuai4 bu4 ping2 zhi1 qi4 ， zi4 hua4 zhi1 zhong1 ， wan3 wan3 ke3 jian4 。 yi4 shen4 hai4 zhi1 ， er2 bu4 zhi1 tian2 shui3 yue4 wei4 he2 ren2 。
- yi4 xi1 ， zuo4 tao2 bian1 xiu1 lou2 ， sui2 yi4 chou1 jia4 shang4 shu1 ， de2 《 que1 bian1 》 shi1 yi2 zhi4 。 e4 chu3 mao2 shu1 ， yan1 mei2 bai4 hei1 ， wei1 you3 zi4 xing2 。 shao1 jiu4 deng1 jian1 du2 zhi1 ， du2 wei4 shu4 shou3 ， bu4 jue2 jing1 yue4 ， hu1 hu1 shi2 kui4 ： “ 《 que1 bian1 》 he2 ren2 zuo4 zhe3 ？ jin1 ye1 ？ gu3 ye1 ？ ” shi2 kui4 yue1 ： “ ci3 yu2 xiang1 xian1 bei4 xu2 tian1 chi2 xian1 sheng1 shu1 ye3 。 xian1 sheng1 ming2 wei4 ， zi4 wen2 chang2 ， jia1 、 long2 jian1 ren2 ， qian2 wu3 liu4 nian2 fang1 zu2 。 jin1 juan4 zhou2 ti2 e2 shang4 you3 tian2 shui3 yue4 zhe3 ， ji2 qi2 ren2 ye3 。 ” yu2 shi3 wu4 qian2 hou4 suo3 yi2 ， jie1 ji2 wen2 chang2 yi4 ren2 。 you4 dang1 shi1 dao4 huang1 hui4 zhi1 shi2 ， huo4 ci3 qi2 mi4 ， ru2 yan3 de2 xing3 。 liang3 ren2 yue4 qi3 ， deng1 ying3 xia4 ， du2 fu4 jiao4 ， jiao4 fu4 du2 ， tong2 pu2 shui4 zhe3 jie1 jing1 qi3 。 yu2 zi4 shi4 huo4 xiang4 ren2 ， huo4 zuo4 shu1 ， jie1 shou3 cheng1 wen2 chang2 xian1 sheng1 。 you3 lai2 kan4 yu2 zhe3 ， ji2 chu1 shi1 yu3 zhi1 du2 。 yi4 shi2 ming2 gong1 ju4 jiang4 ， jin4 jin4 zhi1 xiang4 mu4 yun2 。
- wen2 chang2 wei4 shan1 yin1 xiu4 cai2 ， da4 shi4 zhe2 bu2 li4 ， hao2 dang4 bu4 ji1 。 zong3 du1 hu2 mei2 lin2 gong1 zhi1 zhi1 ， pin4 wei4 mu4 ke4 。 wen2 chang2 yu3 hu2 gong1 yue1 ： “ ruo4 yu4 ke4 mou3 zhe3 ， dang1 ju4 bin1 li3 ， fei1 shi2 zhe2 de2 chu1 ru4 。 ” hu2 gong1 jie1 xu3 zhi1 。 wen2 chang2 nai3 ge3 yi1 wu1 jin1 ， chang2 yi1 jiu4 zuo4 ， zong4 tan2 tian1 xia4 shi4 ， pang2 ruo4 wu2 ren2 。 hu2 gong1 da4 xi3 。 shi4 shi2 gong1 du1 shu4 bian1 bing1 ， wei1 zhen4 dong1 nan2 ， jie4 zhou4 zhi1 shi4 ， xi1 yu3 she2 xing2 ， bu4 gan3 ju3 tou2 ； er2 wen2 chang2 yi3 bu4 xia4 yi4 zhu1 sheng1 ao4 zhi1 ， xin4 xin1 er2 xing2 ， zi4 yi4 tan2 xue4 ， liao3 wu2 ji4 dan4 。 hui4 de2 bai2 lu4 ， shu3 wen2 chang2 dai4 zuo4 biao3 。 biao3 shang4 ， yong3 ling2 xi3 shen4 。 gong1 yi3 shi4 yi4 zhong4 zhi1 ， yi2 qie4 shu1 ji4 ， jie1 chu1 qi2 shou3 。
- wen2 chang2 zi4 fu4 cai2 lüe4 ， hao4 qi2 ji4 ， tan2 bing1 duo1 zhong1 。 fan2 gong1 suo3 yi3 er3 wang1 、 xu2 zhu1 lu3 zhe3 ， jie1 mi4 xiang1 yi4 ran2 hou4 xing2 。 chang2 yin3 yi4 jiu3 lou2 ， you3 shu4 jian4 er2 yi4 yin3 qi2 xia4 ， bu4 ken3 liu2 qian2 。 wen2 chang2 mi4 yi3 shu4 zi4 chi2 gong1 ， gong1 li4 ming4 fu4 jian4 er2 zhi4 hui1 xia4 ， jie1 zhan3 zhi1 ， yi4 jun1 gu3 li4 。 you3 sha1 men2 fu4 zi1 er2 hui4 ， jiu3 jian1 ou3 yan2 yu2 gong1 ， gong1 hou4 yi3 ta1 shi4 zhang4 sha1 zhi1 。 qi2 xin4 ren4 duo1 ci3 lei4 。
- hu2 gong1 ji4 lian2 wen2 chang2 zhi1 cai2 ， ai1 qi2 shu4 kun4 ， shi2 fang1 sheng3 shi4 ， fan2 ru4 lian2 zhe3 ， gong1 mi4 shu3 yue1 ： “ xu2 zi3 ， tian1 xia4 cai2 ， ruo4 zai4 ben3 fang2 ， xing4 wu4 tuo1 shi1 。 ” jie1 yue1 ： “ ru2 ming4 。 ” yi4 zhi1 xian4 yi3 ta1 ji1 hou4 zhi4 ， zhi4 qi1 fang1 ye4 gong1 ， ou3 wang4 shu3 ， juan4 shi4 zai4 qi2 fang2 ， sui4 bu4 ou3 。
- wen2 chang2 ji4 yi3 bu4 de2 zhi4 yu2 you3 si1 ， sui4 nai3 fang4 lang4 qu3 nie4 ， zi4 qing2 shan1 shui3 ， zou3 qi2 、 lu3 、 yan4 、 zhao4 zhi1 di4 ， qiong2 lan3 shuo4 mo4 。 qi2 suo3 jian4 shan1 ben1 hai3 li4 ， sha1 qi3 yun2 xing2 ， feng1 ming2 shu4 yan3 ， you1 gu3 da4 dou1 ， ren2 wu4 yu2 niao3 ， yi2 qie4 ke3 jing1 ke3 e4 zhi1 zhuang4 ， yi1 yi1 jie1 da2 zhi1 yu2 shi1 。 qi2 xiong1 zhong1 you4 you3 yi2 duan4 bu4 ke3 mo2 mie4 zhi1 qi4 ， ying1 xiong2 shi1 lu4 、 tuo1 zu2 wu2 men2 zhi1 bei1 ， gu4 qi2 wei4 shi1 ， ru2 chen1 ru2 xiao4 ， ru2 shui3 ming2 xia2 ， ru2 zhong3 chu1 tu3 ， ru2 gua3 fu4 zhi1 ye4 ku1 ， ji1 ren2 zhi1 han2 qi3 。 dang1 qi2 fang4 yi4 ， ping2 chou2 qian1 li3 ； ou3 er3 you1 qiao4 ， gui3 yu3 qiu1 fen2 。 wen2 chang2 yan3 kong1 qian1 gu3 ， du2 li4 yi4 shi2 。 dang1 shi2 suo3 wei4 da2 guan1 gui4 ren2 、 sao1 shi4 mo4 ke4 ， wen2 chang2 jie1 chi4 er2 nu2 zhi1 ， chi3 bu4 yu3 jiao1 ， gu4 qi2 ming2 bu4 chu1 yu2 yue4 。 bei1 fu1 ！
- yi2 ri4 ， yin3 qi2 xiang1 dai4 fu0 jia1 。 xiang1 dai4 fu0 zhi3 yan2 shang4 yi4 xiao3 wu4 qiu2 fu4 ， yin1 ling4 tong2 pu2 xu4 zhi3 zhang4 yu2 jin4 ， yu4 yi3 ku3 zhi1 。 wen2 chang2 yuan2 bi3 li4 cheng2 ， jing4 man3 qi2 zhi3 ， qi4 yun4 qiu2 yi4 ， wu4 wu2 dun4 qing2 ， yi2 zuo4 da4 jing1 。
- wen2 chang2 xi3 zuo4 shu1 ， bi3 yi4 ben1 fang4 ru2 qi2 shi1 ， cang1 jing4 zhong1 zi1 mei4 yue4 chu1 。 yu2 bu4 neng2 shu1 ， er2 miu4 wei4 wen2 chang2 shu1 jue2 dang1 zai4 wang2 ya3 yi2 、 wen2 zheng1 zhong4 zhi1 shang4 。 bu2 lun4 shu1 fa3 ， er2 lun4 shu1 shen2 ： xian1 sheng1 zhe3 ， cheng2 ba1 fa3 zhi1 san4 sheng4 ， zi4 lin2 zhi1 xia2 ke4 ye3 。 jian1 yi3 qi2 yu2 ， pang2 yi4 wei4 hua1 cao3 zhu2 shi2 ， jie1 chao1 yi4 you3 zhi4 。
- zu2 yi3 yi2 sha1 qi2 ji4 shi4 ， xia4 yu4 lun4 si3 。 zhang1 yang2 he2 li4 jie3 ， nai3 de2 chu1 。 ji4 chu1 ， jue2 jiang4 ru2 chu1 。 wan3 nian2 fen4 yi4 shen1 ， yang2 kuang2 yi4 shen4 。 xian3 zhe3 zhi4 men2 ， jie1 ju4 bu2 na4 。 dang1 dao4 guan1 zhi4 ， qiu2 yi2 zi4 bu4 ke3 de2 。 shi2 xie2 qian2 zhi4 jiu3 si4 ， hu1 xia4 li4 yu3 yin3 。 huo4 zi4 chi2 fu3 ji1 po4 qi2 tou2 ， xue4 liu2 bei4 mian4 ， tou2 gu3 jie1 zhe2 ， rou2 zhi1 you3 sheng1 。 huo4 chui2 qi2 nang2 ， huo4 yi3 li4 zhui1 zhui1 qi2 liang3 er3 ， shen1 ru4 cun4 yu2 ， jing4 bu4 de2 si3 。
- shi2 kui4 yan2 ： wan3 sui4 shi1 wen2 yi4 qi2 ， wu2 ke4 ben3 ， ji2 cang2 yu2 jia1 。 yu3 suo3 jian4 zhe3 ， 《 xu2 wen2 chang2 ji2 》 、 《 que1 bian1 》 er4 zhong3 er2 yi3 。 ran2 wen2 chang2 jing4 yi3 bu4 de2 zhi4 yu2 shi2 ， bao4 fen4 er2 zu2 。
- shi2 gong1 yue1 ： xian1 sheng1 shu4 qi2 bu4 yi3 ， sui4 wei4 kuang2 ji2 ； kuang2 ji2 bu4 yi3 ， sui4 wei4 ling2 yu3 。 gu3 jin1 wen2 ren2 ， lao2 sao1 kun4 ku3 ， wei4 you3 ruo4 xian1 sheng1 zhe3 ye3 。 sui1 ran2 ， hu2 gong1 jian1 shi4 hao2 jie2 ， yong3 ling2 ying1 zhu3 ， mu4 zhong1 li3 shu4 yi4 deng3 ， shi4 hu2 gong1 zhi1 you3 xian1 sheng1 yi3 ； biao3 shang4 ， ren2 zhu3 yue4 ， shi4 ren2 zhu3 zhi1 you3 xian1 sheng1 yi3 。 du2 shen1 wei4 gui4 er3 。 xian1 sheng1 shi1 wen2 jue2 qi3 ， yi4 sao3 jin4 dai4 wu2 hui4 zhi1 xi2 ， bai3 shi4 er2 xia4 ， zi4 you3 ding4 lun4 ， hu2 wei4 bu2 yu4 zai1 ？ mei2 ke4 sheng1 chang2 ji4 yu2 shu1 yue1 ： “ wen2 chang2 wu2 lao3 you3 ， bing4 qi2 yu2 ren2 ， ren2 qi2 yu2 shi1 ， shi1 qi2 yu2 zi4 ， zi4 qi2 yu2 wen2 ， wen2 qi2 yu2 hua4 。 ” yu2 wei4 wen2 chang2 wu2 zhi1 er2 bu4 qi2 zhe3 ye3 。 wu2 zhi1 er2 bu4 qi2 ， si1 wu2 zhi1 er2 bu4 qi2 ye3 zai1 ！ bei1 fu1 ！

## 注释

## 译文

## 赏析
