---
id: yuan-xie-ti-chao-li-tu
title: 题朝鲤图
titlePinyin: ti2 chao2 li3 tu2
titleSlug: ti-chao-li-tu
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鱼品不胜多，而鲤为之宗。
- 曷为此独贵，无乃能为龙。
- 一跃浪千级，一嘘云万重。
- 变化须臾间，神妙无终穷。
- 其他点额辈，不敢攀高踪。
- 维人亦如是，拔萃斯为雄。
- 圣师名其子，勉以德业崇。
- 我作朝鲤图，一鲤居其中。
- 众鲤竞趋之，若效臣子恭。
- 巨鳜独不朝，悍然欲争锋。
- 可怜汝无识，不揆资凡庸。
- 一生只为鱼，鲤岂汝可同。
- 我亦不如鲤，年老无成功。
- 时时展此卷，著鞭期变通。

## 拼音
- yu2 pin3 bu2 sheng4 duo1 ， er2 li3 wei4 zhi1 zong1 。
- he2 wei4 ci3 du2 gui4 ， wu2 nai3 neng2 wei4 long2 。
- yi2 yue4 lang4 qian1 ji2 ， yi4 xu1 yun2 wan4 chong2 。
- bian4 hua4 xu1 yu2 jian1 ， shen2 miao4 wu2 zhong1 qiong2 。
- qi2 ta1 dian3 e2 bei4 ， bu4 gan3 pan1 gao1 zong1 。
- wei2 ren2 yi4 ru2 shi4 ， ba2 cui4 si1 wei4 xiong2 。
- sheng4 shi1 ming2 qi2 zi3 ， mian3 yi3 de2 ye4 chong2 。
- wo3 zuo4 chao2 li3 tu2 ， yi4 li3 ju1 qi2 zhong1 。
- zhong4 li3 jing4 qu1 zhi1 ， ruo4 xiao4 chen2 zi3 gong1 。
- ju4 jue2 du2 bu4 chao2 ， han4 ran2 yu4 zheng1 feng1 。
- ke3 lian2 ru3 wu2 shi2 ， bu4 kui2 zi1 fan2 yong1 。
- yi4 sheng1 zhi1 wei4 yu2 ， li3 qi3 ru3 ke3 tong2 。
- wo3 yi4 bu4 ru2 li3 ， nian2 lao3 wu2 cheng2 gong1 。
- shi2 shi2 zhan3 ci3 juan4 ， zhu4 bian1 qi1 bian4 tong1 。

## 注释

## 译文

## 赏析
