---
id: yuan-xie-xie-pi-ling-shi-jun-hui-hua
title: 谢毗陵使君惠画
titlePinyin: xie4 pi2 ling2 shi3 jun1 hui4 hua4
titleSlug: xie-pi-ling-shi-jun-hui-hua
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 都尉风流贵公子，结交海内知名士。
- 磨砻禁脔骄侈习，雅意登山与临水。
- 十幅烟江叠嶂图，当时展玩忘朝晡。
- 老仙一顾叹奇绝，落笔妙语春华敷。
- 此诗千载传不朽，此画如今宁复有。
- 我来薄宦大江滨，无价之珍俄入手。
- 一山雄特倚天立，下视群峰如拱揖。
- 断崖飞出玉虬龙，元气淋漓鬼神泣。
- 山中乔木堪栋梁，山外烟波凝翠光。
- 数间野店傍林樾，一叶扁舟浮淼茫。
- 往时只诵苏公句，想像都尉图中趣。
- 岂期今日见逼真，端与前辈同机杼。
- 自怜老大无他求，尘劳羁绊空悠悠。
- 安得千岩万壑里，寻幽择胜逍遥游。
- 我心欲往足无力，纵观此画如亲历。
- 毗陵使君真可人，嘉惠不啻千金直。
- 平生辞受关钥严，兹焉讵敢伤于廉。
- 毗陵万口皆归重，道义相与吾何嫌。

## 拼音
- dou1 wei4 feng1 liu2 gui4 gong1 zi3 ， jie2 jiao1 hai3 nei4 zhi1 ming2 shi4 。
- mo2 long2 jin4 luan2 jiao1 chi3 xi2 ， ya3 yi4 deng1 shan1 yu3 lin2 shui3 。
- shi2 fu2 yan1 jiang1 die2 zhang4 tu2 ， dang1 shi2 zhan3 wan2 wang4 chao2 bu1 。
- lao3 xian1 yi2 gu4 tan4 qi2 jue2 ， luo4 bi3 miao4 yu3 chun1 hua2 fu1 。
- ci3 shi1 qian1 zai3 chuan2 bu4 xiu3 ， ci3 hua4 ru2 jin1 ning2 fu4 you3 。
- wo3 lai2 bao2 huan4 da4 jiang1 bin1 ， wu2 jia4 zhi1 zhen1 e2 ru4 shou3 。
- yi4 shan1 xiong2 te4 yi3 tian1 li4 ， xia4 shi4 qun2 feng1 ru2 gong3 yi1 。
- duan4 ya2 fei1 chu1 yu4 qiu2 long2 ， yuan2 qi4 lin2 li2 gui3 shen2 qi4 。
- shan1 zhong1 qiao2 mu4 kan1 dong4 liang2 ， shan1 wai4 yan1 bo1 ning2 cui4 guang1 。
- shu4 jian1 ye3 dian4 bang4 lin2 yue4 ， yi2 ye4 pian1 zhou1 fu2 miao3 mang2 。
- wang3 shi2 zhi1 song4 su1 gong1 ju4 ， xiang3 xiang4 dou1 wei4 tu2 zhong1 qu4 。
- qi3 qi1 jin1 ri4 jian4 bi1 zhen1 ， duan1 yu3 qian2 bei4 tong2 ji1 zhu4 。
- zi4 lian2 lao3 da4 wu2 ta1 qiu2 ， chen2 lao2 ji1 ban4 kong1 you1 you1 。
- an1 de2 qian1 yan2 wan4 he4 li3 ， xun2 you1 ze2 sheng4 xiao1 yao2 you2 。
- wo3 xin1 yu4 wang3 zu2 wu2 li4 ， zong4 guan1 ci3 hua4 ru2 qin1 li4 。
- pi2 ling2 shi3 jun1 zhen1 ke3 ren2 ， jia1 hui4 bu2 chi4 qian1 jin1 zhi2 。
- ping2 sheng1 ci2 shou4 guan1 yao4 yan2 ， zi1 yan1 ju4 gan3 shang1 yu2 lian2 。
- pi2 ling2 wan4 kou3 jie1 gui1 zhong4 ， dao4 yi4 xiang1 yu3 wu2 he2 xian2 。

## 注释

## 译文

## 赏析
