---
id: yuan-xie-feng-xian-hua
title: 凤仙花
titlePinyin: feng4 xian1 hua1
titleSlug: feng-xian-hua
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤仙窈窕姿，阶前为谁容。
- 浅深十八本，形貌纷不同。
- 或饶鲜明色，巧笑双颊丰。
- 或作掩抑态，擡举差且慵。
- 忧彼积雨摧，爱此晴日烘。
- 施粉聊自喜，夺朱巧争雄。
- 荧荧似得意，惨惨如无悰。
- 妍媸孰与分，我欲为青铜。
- 西子信姝丽，无盐敢希踪。
- 并育亦已难，我欲为老农。
- 美者倍丰殖，恶者加蕴崇。
- 花神夜见梦，君何太匆匆。
- 正复容颜殊，等是紫与红。
- 何贵复何贱，有淡还有浓。
- 气类岂相绝，涂泽间不工。
- 胡为妄憎爱，襟度殊未洪。
- 君看宇宙间，物象无终穷。
- 化工大𬬻鞴，一一归陶溶。
- 而君独褊心，不少垂帡幪。
- 强分青白眼，力辨雌雄风。
- 物情固参差，宇宙要扩充。
- 一笑谓花神，嗟尔何颛蒙。
- 品汇岂无别，畛域固有封。
- 有生分美恶，异路生西东。
- 如何暗且劣，并彼昌而丰。
- 剪伐咸自取，裁培本无功。
- 形声及影响，天然巧相从。
- 人才有邪正，用舍归至公。
- 不闻堪与猛，下比显与宫。
- 包含贵周徧，能否难混融。
- 花神闻是语，竦听鞠尔躬。
- 再拜谢诲言，坚垒不敢攻。

## 拼音
- feng4 xian1 yao3 tiao3 zi1 ， jie1 qian2 wei4 shui2 rong2 。
- qian3 shen1 shi2 ba1 ben3 ， xing2 mao4 fen1 bu4 tong2 。
- huo4 rao2 xian1 ming2 se4 ， qiao3 xiao4 shuang1 jia2 feng1 。
- huo4 zuo4 yan3 yi4 tai4 ， tai2 ju3 cha4 qie3 yong1 。
- you1 bi3 ji1 yu3 cui1 ， ai4 ci3 qing2 ri4 hong1 。
- shi1 fen3 liao2 zi4 xi3 ， duo2 zhu1 qiao3 zheng1 xiong2 。
- ying2 ying2 si4 de2 yi4 ， can3 can3 ru2 wu2 cong2 。
- yan2 chi1 shu2 yu3 fen1 ， wo3 yu4 wei4 qing1 tong2 。
- xi1 zi3 xin4 shu1 li4 ， wu2 yan2 gan3 xi1 zong1 。
- bing4 yu4 yi4 yi3 nan2 ， wo3 yu4 wei4 lao3 nong2 。
- mei3 zhe3 bei4 feng1 zhi2 ， e4 zhe3 jia1 yun4 chong2 。
- hua1 shen2 ye4 jian4 meng4 ， jun1 he2 tai4 cong1 cong1 。
- zheng4 fu4 rong2 yan2 shu1 ， deng3 shi4 zi3 yu3 hong2 。
- he2 gui4 fu4 he2 jian4 ， you3 dan4 hai2 you3 nong2 。
- qi4 lei4 qi3 xiang1 jue2 ， tu2 ze2 jian1 bu4 gong1 。
- hu2 wei4 wang4 zeng1 ai4 ， jin1 du4 shu1 wei4 hong2 。
- jun1 kan4 yu3 zhou4 jian1 ， wu4 xiang4 wu2 zhong1 qiong2 。
- hua4 gong1 da4 lu2 bei4 ， yi1 yi1 gui1 tao2 rong2 。
- er2 jun1 du2 bian3 xin1 ， bu4 shao3 chui2 ping2 meng2 。
- qiang2 fen1 qing1 bai2 yan3 ， li4 bian4 ci2 xiong2 feng1 。
- wu4 qing2 gu4 cen1 ci1 ， yu3 zhou4 yao4 kuo4 chong1 。
- yi2 xiao4 wei4 hua1 shen2 ， jie1 er3 he2 zhuan1 meng2 。
- pin3 hui4 qi3 wu2 bie2 ， zhen3 yu4 gu4 you3 feng1 。
- you3 sheng1 fen1 mei3 e4 ， yi4 lu4 sheng1 xi1 dong1 。
- ru2 he2 an4 qie3 lie4 ， bing4 bi3 chang1 er2 feng1 。
- jian3 fa2 xian2 zi4 qu3 ， cai2 pei2 ben3 wu2 gong1 。
- xing2 sheng1 ji2 ying3 xiang3 ， tian1 ran2 qiao3 xiang1 cong2 。
- ren2 cai2 you3 xie2 zheng4 ， yong4 she4 gui1 zhi4 gong1 。
- bu4 wen2 kan1 yu3 meng3 ， xia4 bi3 xian3 yu3 gong1 。
- bao1 han2 gui4 zhou1 bian4 ， neng2 fou3 nan2 hun4 rong2 。
- hua1 shen2 wen2 shi4 yu3 ， song3 ting1 ju1 er3 gong1 。
- zai4 bai4 xie4 hui4 yan2 ， jian1 lei3 bu4 gan3 gong1 。

## 注释

## 译文

## 赏析
