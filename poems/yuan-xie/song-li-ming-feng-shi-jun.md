---
id: yuan-xie-song-li-ming-feng-shi-jun
title: 送李鸣凤使君
titlePinyin: song4 li3 ming2 feng4 shi3 jun1
titleSlug: song-li-ming-feng-shi-jun
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道山群玉府，密迩日月光。
- 夐与尘世隔，恍如白云乡。
- 李侯好古士，来自天一方。
- 峩冠英俊林，掉鞅翰墨场。
- 著庭秉直笔，省户推望郎。
- 高情遽勇退，远业真难量。
- 黎庶多困穷，抚摩仗循良。
- 鹰鹯岂不鸷，凤鸟乃嘉祥。
- 生财固有道，视民当如伤。
- 宁乏强敏称，毋令本根戕。
- 仁圣子万姓，迩遐如一堂。
- 贤牧著声绩，玺书随褒扬。
- 我归伏茅荆，翘首观高翔。

## 拼音
- dao4 shan1 qun2 yu4 fu3 ， mi4 er3 ri4 yue4 guang1 。
- xuan4 yu3 chen2 shi4 ge2 ， huang3 ru2 bai2 yun2 xiang1 。
- li3 hou2 hao3 gu3 shi4 ， lai2 zi4 tian1 yi4 fang1 。
- e2 guan1 ying1 jun4 lin2 ， diao4 yang1 han4 mo4 chang3 。
- zhu4 ting2 bing3 zhi2 bi3 ， sheng3 hu4 tui1 wang4 lang2 。
- gao1 qing2 ju4 yong3 tui4 ， yuan3 ye4 zhen1 nan2 liang2 。
- li2 shu4 duo1 kun4 qiong2 ， fu3 mo2 zhang4 xun2 liang2 。
- ying1 zhan1 qi3 bu2 zhi4 ， feng4 niao3 nai3 jia1 xiang2 。
- sheng1 cai2 gu4 you3 dao4 ， shi4 min2 dang1 ru2 shang1 。
- ning2 fa2 qiang2 min3 cheng1 ， wu2 ling4 ben3 gen1 qiang1 。
- ren2 sheng4 zi3 wan4 xing4 ， er3 xia2 ru2 yi1 tang2 。
- xian2 mu4 zhu4 sheng1 ji4 ， xi3 shu1 sui2 bao1 yang2 。
- wo3 gui1 fu2 mao2 jing1 ， qiao2 shou3 guan1 gao1 xiang2 。

## 注释

## 译文

## 赏析
