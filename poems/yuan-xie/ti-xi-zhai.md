---
id: yuan-xie-ti-xi-zhai
title: 题习斋
titlePinyin: ti2 xi2 zhai1
titleSlug: ti-xi-zhai
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寓形宇宙间，所至习乃成。
- 事以习故熟，艺以习故精。
- 婴儿始匍匐，习之能自行。
- 南人初学没，习惯如履平。
- 承蜩有余巧，解牛新发硎。
- 是皆习熟故，见者为之惊。
- 矧惟君子学，吾道深而宏。
- 欲穷圣贤域，精微故难明。
- 圣贤与愚鄙，何啻莛与楹。
- 愚夫堕恶习，自蹈谷与坑。
- 善恶分舜跖，毫厘当细评。
- 莫将朱夺紫，无使渭浊泾。
- 根源见端的，履践严度程。
- 容貌必齐庄，坐立无倚倾。
- 视听一于礼，言语纯于诚。
- 百行孝为本，战战如奉盈。
- 操行洁冰玉，宇量涵沧溟。
- 经德岂干禄，为善非近名。
- 方其学习初，是非交战争。
- 见义勇必为，有过时自抨。
- 造次必致察，思虑防始萌。
- 恶念痛扫除，用力如用兵。
- 善端谨护持，保己如保城。
- 新功生者熟，旧习熟处生。
- 一心湛不挠，四体明且清。
- 平居寡悔尤，处困心亦亨。
- 谁知人寰中，有此天爵荣。
- 嗟予资浅薄，役于蕞尔形。
- 主宰未纯一，气血时纵横。
- 岁月不我与，循省敢遑宁。
- 以习名其斋，为我座右铭。

## 拼音
- yu4 xing2 yu3 zhou4 jian1 ， suo3 zhi4 xi2 nai3 cheng2 。
- shi4 yi3 xi2 gu4 shu2 ， yi4 yi3 xi2 gu4 jing1 。
- ying1 er2 shi3 pu2 fu2 ， xi2 zhi1 neng2 zi4 xing2 。
- nan2 ren2 chu1 xue2 mei2 ， xi2 guan4 ru2 lü3 ping2 。
- cheng2 tiao2 you3 yu2 qiao3 ， jie3 niu2 xin1 fa1 xing2 。
- shi4 jie1 xi2 shu2 gu4 ， jian4 zhe3 wei4 zhi1 jing1 。
- shen3 wei2 jun1 zi3 xue2 ， wu2 dao4 shen1 er2 hong2 。
- yu4 qiong2 sheng4 xian2 yu4 ， jing1 wei1 gu4 nan2 ming2 。
- sheng4 xian2 yu3 yu2 bi3 ， he2 chi4 ting2 yu3 ying2 。
- yu2 fu1 duo4 e4 xi2 ， zi4 dao3 gu3 yu3 keng1 。
- shan4 e4 fen1 shun4 zhi2 ， hao2 li2 dang1 xi4 ping2 。
- mo4 jiang1 zhu1 duo2 zi3 ， wu2 shi3 wei4 zhuo2 jing1 。
- gen1 yuan2 jian4 duan1 de0 ， lü3 jian4 yan2 du4 cheng2 。
- rong2 mao4 bi4 qi2 zhuang1 ， zuo4 li4 wu2 yi3 qing1 。
- shi4 ting1 yi4 yu2 li3 ， yan2 yu3 chun2 yu2 cheng2 。
- bai3 hang2 xiao4 wei4 ben3 ， zhan4 zhan4 ru2 feng4 ying2 。
- cao1 xing2 jie2 bing1 yu4 ， yu3 liang2 han2 cang1 ming2 。
- jing1 de2 qi3 gan1 lu4 ， wei4 shan4 fei1 jin4 ming2 。
- fang1 qi2 xue2 xi2 chu1 ， shi4 fei1 jiao1 zhan4 zheng1 。
- jian4 yi4 yong3 bi4 wei4 ， you3 guo4 shi2 zi4 peng1 。
- zao4 ci4 bi4 zhi4 cha2 ， si1 lü4 fang2 shi3 meng2 。
- e4 nian4 tong4 sao3 chu2 ， yong4 li4 ru2 yong4 bing1 。
- shan4 duan1 jin3 hu4 chi2 ， bao3 ji3 ru2 bao3 cheng2 。
- xin1 gong1 sheng1 zhe3 shu2 ， jiu4 xi2 shu2 chu4 sheng1 。
- yi4 xin1 zhan4 bu4 nao2 ， si4 ti3 ming2 qie3 qing1 。
- ping2 ju1 gua3 hui3 you2 ， chu4 kun4 xin1 yi4 heng1 。
- shui2 zhi1 ren2 huan2 zhong1 ， you3 ci3 tian1 jue2 rong2 。
- jie1 yu3 zi1 qian3 bo2 ， yi4 yu2 zui4 er3 xing2 。
- zhu3 zai3 wei4 chun2 yi1 ， qi4 xue4 shi2 zong4 heng2 。
- sui4 yue4 bu4 wo3 yu3 ， xun2 sheng3 gan3 huang2 ning2 。
- yi3 xi2 ming2 qi2 zhai1 ， wei4 wo3 zuo4 you4 ming2 。

## 注释

## 译文

## 赏析
