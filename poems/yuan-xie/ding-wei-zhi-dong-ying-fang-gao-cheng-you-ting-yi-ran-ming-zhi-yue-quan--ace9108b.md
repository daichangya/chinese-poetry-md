---
id: yuan-xie-ding-wei-zhi-dong-ying-fang-gao-cheng-you-ting-yi-ran-ming-zhi-yue-quan--ace9108b
title: 丁未之冬营房告成有亭翼然名之曰劝功且为歌训迪有众
titlePinyin: ding1 wei4 zhi1 dong1 ying2 fang2 gao4 cheng2 you3 ting2 yi4 ran2 ming2 zhi1 yue1 quan4 gong1 qie3 wei4 ge1 xun4 di2 you3 zhong4
titleSlug: ding-wei-zhi-dong-ying-fang-gao-cheng-you-ting-yi-ran-ming-zhi-yue-quan--ace9108b
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维此江壖，控扼之所。
- 居安思危，可无备御。
- 维彼强狡，巧于乘隙。
- 萌蘗弗除，其欲罔极。
- 孰堪制之，维汝弓兵。
- 猛虎在山，百兽震惊。
- 勇无坚敌，谋无遗虑。
- 如彼猎师，靡逸狐兔。
- 亦如农夫，稂莠是芟。
- 寇盗斯戢，善良斯安。
- 吾民膏血，为汝衣食。
- 可不念此，为民除慝。
- 国用方窘，于汝常给。
- 可不念此，竭诚报国。
- 无或徇私，贪求肆虐。
- 无或荒嬉，酣饮蒱博。
- 强汝志气，精汝武艺。
- 习汝行陈，昭汝果毅。
- 我闻在昔，元勋茂烈。
- 发迹弧矢，登坛授钺。
- 反观此身，均一丈夫。
- 彼既能然，我岂不如。
- 黾勉从事，不辞险阻。
- 风餐露宿，含辛茹苦。
- 汝身则劳，民获安堵。
- 肝胆忠义，神其福汝。
- 我作营房，亦既劳止。
- 用集尔众，缓急有备。
- 营房之居，义均弟兄。
- 务在和睦，毋或纷争。
- 营房之居，法如军旅。
- 什伍相长，其传自古。
- 以大总小，先正其身。
- 以小承大，期于率循。
- 我筑斯亭，名曰劝功。
- 尔有勤劳，是奖是崇。
- 尔或有罪，吾不汝贷。
- 鞭扑斥逐，其耻为大。
- 凡尔有众，各敬尔德。
- 习此歌诗，持循罔失。

## 拼音
- wei2 ci3 jiang1 ruan2 ， kong4 e4 zhi1 suo3 。
- ju1 an1 si1 wei1 ， ke3 wu2 bei4 yu4 。
- wei2 bi3 qiang2 jiao3 ， qiao3 yu2 cheng2 xi4 。
- meng2 bo4 fu2 chu2 ， qi2 yu4 wang3 ji2 。
- shu2 kan1 zhi4 zhi1 ， wei2 ru3 gong1 bing1 。
- meng3 hu3 zai4 shan1 ， bai3 shou4 zhen4 jing1 。
- yong3 wu2 jian1 di2 ， mou2 wu2 yi2 lü4 。
- ru2 bi3 lie4 shi1 ， mi2 yi4 hu2 tu4 。
- yi4 ru2 nong2 fu1 ， lang2 you3 shi4 shan1 。
- kou4 dao4 si1 ji2 ， shan4 liang2 si1 an1 。
- wu2 min2 gao1 xue4 ， wei4 ru3 yi1 shi2 。
- ke3 bu2 nian4 ci3 ， wei4 min2 chu2 te4 。
- guo2 yong4 fang1 jiong3 ， yu2 ru3 chang2 gei3 。
- ke3 bu2 nian4 ci3 ， jie2 cheng2 bao4 guo2 。
- wu2 huo4 xun4 si1 ， tan1 qiu2 si4 nüe4 。
- wu2 huo4 huang1 xi1 ， han1 yin3 pu2 bo2 。
- qiang2 ru3 zhi4 qi4 ， jing1 ru3 wu3 yi4 。
- xi2 ru3 xing2 chen2 ， zhao1 ru3 guo3 yi4 。
- wo3 wen2 zai4 xi1 ， yuan2 xun1 mao4 lie4 。
- fa1 ji4 hu2 shi3 ， deng1 tan2 shou4 yue4 。
- fan3 guan1 ci3 shen1 ， jun1 yi2 zhang4 fu0 。
- bi3 ji4 neng2 ran2 ， wo3 qi3 bu4 ru2 。
- mian3 mian3 cong2 shi4 ， bu4 ci2 xian3 zu3 。
- feng1 can1 lu4 su4 ， han2 xin1 ru2 ku3 。
- ru3 shen1 ze2 lao2 ， min2 huo4 an1 du3 。
- gan1 dan3 zhong1 yi4 ， shen2 qi2 fu2 ru3 。
- wo3 zuo4 ying2 fang2 ， yi4 ji4 lao2 zhi3 。
- yong4 ji2 er3 zhong4 ， huan3 ji2 you3 bei4 。
- ying2 fang2 zhi1 ju1 ， yi4 jun1 di4 xiong0 。
- wu4 zai4 he2 mu4 ， wu2 huo4 fen1 zheng1 。
- ying2 fang2 zhi1 ju1 ， fa3 ru2 jun1 lü3 。
- shen2 wu3 xiang1 chang2 ， qi2 chuan2 zi4 gu3 。
- yi3 da4 zong3 xiao3 ， xian1 zheng4 qi2 shen1 。
- yi3 xiao3 cheng2 da4 ， qi1 yu2 lü4 xun2 。
- wo3 zhu4 si1 ting2 ， ming2 yue1 quan4 gong1 。
- er3 you3 qin2 lao2 ， shi4 jiang3 shi4 chong2 。
- er3 huo4 you3 zui4 ， wu2 bu4 ru3 dai4 。
- bian1 pu1 chi4 zhu2 ， qi2 chi3 wei4 da4 。
- fan2 er3 you3 zhong4 ， ge4 jing4 er3 de2 。
- xi2 ci3 ge1 shi1 ， chi2 xun2 wang3 shi1 。

## 注释

## 译文

## 赏析
