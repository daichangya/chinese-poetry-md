---
id: yuan-xie-you-bao-fang-shan
title: 游宝方山
titlePinyin: you2 bao3 fang1 shan1
titleSlug: you-bao-fang-shan
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽岩如高人，气骨天所赋。
- 凛然超尘寰，不受俗气污。
- 湖湘饶峰峦，往往穷僻处。
- 城郭去之远，谁能蹑芒屦。
- 安知古都梁，爽垲有真趣。
- 徜徉东郊外，青山在指顾。
- 山中八洞列，天巧于此觑。
- 蜿蜒老螭蟠，崭岩怒虎踞。
- 如屏亦如龛，一起复一仆。
- 卷阿坐良稳，狭径足难措。
- 帝观若险隘，中道本宏裕。
- 叠翠常回环，寒泉日倾注。
- 石乳一何粲，和气知有聚。
- 所见皆可人，十步目九寓。
- 造物不能秘，奇诡遂呈露。
- 奎画贲精舍，鬼神昔呵护。
- 古称小有天，仇池乃其附。
- 甬东有胜境，豁然四窗具。
- 玲珑皆自然，匪以雕镌故。
- 谁谓宝方小，是亦洞天数。
- 谁谓此邦陋，有景即可慕。
- 我本烟波徒，雅性厌驰骛。
- 搜寻得所欲，心境顿明悟。
- 赏玩有余味，跻攀了不怖。
- 得意或忘归，苍然迫曛暮。
- 兹山虽可乐，用之乃成路。
- 有径不能用，茅塞大可惧。
- 对此发深省，岁月勿虚度。
- 俗态易湮没，清游莫辞屡。
- 援笔述鄙怀，愧乏惊人句。

## 拼音
- you1 yan2 ru2 gao1 ren2 ， qi4 gu3 tian1 suo3 fu4 。
- lin3 ran2 chao1 chen2 huan2 ， bu2 shou4 su2 qi4 wu1 。
- hu2 xiang1 rao2 feng1 luan2 ， wang3 wang3 qiong2 pi4 chu4 。
- cheng2 guo1 qu4 zhi1 yuan3 ， shui2 neng2 nie4 mang2 ju4 。
- an1 zhi1 gu3 dou1 liang2 ， shuang3 kai3 you3 zhen1 qu4 。
- chang2 yang2 dong1 jiao1 wai4 ， qing1 shan1 zai4 zhi3 gu4 。
- shan1 zhong1 ba1 dong4 lie4 ， tian1 qiao3 yu2 ci3 qu4 。
- wan1 yan2 lao3 chi1 pan2 ， zhan3 yan2 nu4 hu3 ju4 。
- ru2 ping2 yi4 ru2 kan1 ， yi4 qi3 fu4 yi4 pu2 。
- juan4 a1 zuo4 liang2 wen3 ， xia2 jing4 zu2 nan2 cuo4 。
- di4 guan1 ruo4 xian3 ai4 ， zhong1 dao4 ben3 hong2 yu4 。
- die2 cui4 chang2 hui2 huan2 ， han2 quan2 ri4 qing1 zhu4 。
- shi2 ru3 yi4 he2 can4 ， he2 qi4 zhi1 you3 ju4 。
- suo3 jian4 jie1 ke3 ren2 ， shi2 bu4 mu4 jiu3 yu4 。
- zao4 wu4 bu4 neng2 mi4 ， qi2 gui3 sui4 cheng2 lu4 。
- kui2 hua4 ben1 jing1 she4 ， gui3 shen2 xi1 he1 hu4 。
- gu3 cheng1 xiao3 you3 tian1 ， chou2 chi2 nai3 qi2 fu4 。
- yong3 dong1 you3 sheng4 jing4 ， huo1 ran2 si4 chuang1 ju4 。
- ling2 long2 jie1 zi4 ran2 ， fei3 yi3 diao1 juan1 gu4 。
- shui2 wei4 bao3 fang1 xiao3 ， shi4 yi4 dong4 tian1 shu4 。
- shui2 wei4 ci3 bang1 lou4 ， you3 jing3 ji2 ke3 mu4 。
- wo3 ben3 yan1 bo1 tu2 ， ya3 xing4 yan4 chi2 wu4 。
- sou1 xun2 de2 suo3 yu4 ， xin1 jing4 dun4 ming2 wu4 。
- shang3 wan2 you3 yu2 wei4 ， ji1 pan1 le0 bu2 bu4 。
- de2 yi4 huo4 wang4 gui1 ， cang1 ran2 po4 xun1 mu4 。
- zi1 shan1 sui1 ke3 le4 ， yong4 zhi1 nai3 cheng2 lu4 。
- you3 jing4 bu4 neng2 yong4 ， mao2 sai1 da4 ke3 ju4 。
- dui4 ci3 fa1 shen1 sheng3 ， sui4 yue4 wu4 xu1 du4 。
- su2 tai4 yi4 yan1 mo4 ， qing1 you2 mo4 ci2 lü3 。
- yuan2 bi3 shu4 bi3 huai2 ， kui4 fa2 jing1 ren2 ju4 。

## 注释

## 译文

## 赏析
