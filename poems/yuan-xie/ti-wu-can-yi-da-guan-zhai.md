---
id: yuan-xie-ti-wu-can-yi-da-guan-zhai
title: 题吴参议达观斋
titlePinyin: ti2 wu2 can1 yi4 da2 guan1 zhai1
titleSlug: ti-wu-can-yi-da-guan-zhai
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱公胸次清绝尘，吴公当日心相亲。
- 风流蕴藉接前辈，寥寥斯世能几人。
- 达观名斋深有意，欲把前修相警厉。
- 只今吴公德弥劭，始信磨砻成伟器。
- 古人心广体亦胖，纷纷世俗争豪端。
- 己私未克欲求道，窥见一二皆童观。
- 达人大观观底事，天地为物原不贰。
- 痒疴疾痛皆吾身，彼我胡为分贱贵。
- 达观主人心地明，分符赞幕无亏成。
- 每言此身非我有，年来直欲非死生。
- 白发红颜难老态，福禄方隆殊未艾。
- 愿君善保千金躯，归觐紫宸锵剑佩。

## 拼音
- zhu1 gong1 xiong1 ci4 qing1 jue2 chen2 ， wu2 gong1 dang1 ri4 xin1 xiang1 qin1 。
- feng1 liu2 yun4 jie4 jie1 qian2 bei4 ， liao2 liao2 si1 shi4 neng2 ji3 ren2 。
- da2 guan1 ming2 zhai1 shen1 you3 yi4 ， yu4 ba3 qian2 xiu1 xiang1 jing3 li4 。
- zhi1 jin1 wu2 gong1 de2 mi2 shao4 ， shi3 xin4 mo2 long2 cheng2 wei3 qi4 。
- gu3 ren2 xin1 guang3 ti3 yi4 pang4 ， fen1 fen1 shi4 su2 zheng1 hao2 duan1 。
- ji3 si1 wei4 ke4 yu4 qiu2 dao4 ， kui1 jian4 yi1 er4 jie1 tong2 guan1 。
- da2 ren2 da4 guan1 guan1 di3 shi4 ， tian1 di4 wei4 wu4 yuan2 bu2 er4 。
- yang3 ke1 ji2 tong4 jie1 wu2 shen1 ， bi3 wo3 hu2 wei4 fen1 jian4 gui4 。
- da2 guan1 zhu3 ren2 xin1 di4 ming2 ， fen1 fu2 zan4 mu4 wu2 kui1 cheng2 。
- mei3 yan2 ci3 shen1 fei1 wo3 you3 ， nian2 lai2 zhi2 yu4 fei1 si3 sheng1 。
- bai2 fa4 hong2 yan2 nan2 lao3 tai4 ， fu2 lu4 fang1 long2 shu1 wei4 ai4 。
- yuan4 jun1 shan4 bao3 qian1 jin1 qu1 ， gui1 jin4 zi3 chen2 qiang1 jian4 pei4 。

## 注释

## 译文

## 赏析
