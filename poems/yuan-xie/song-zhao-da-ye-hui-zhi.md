---
id: yuan-xie-song-zhao-da-ye-hui-zhi
title: 送赵大冶晦之
titlePinyin: song4 zhao4 da4 ye3 hui4 zhi1
titleSlug: song-zhao-da-ye-hui-zhi
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谢公中年后，畏与亲友别。
- 岁月苦不长，交情固难辍。
- 况于桑榆景，抚事心欲折。
- 一朝舍我去，遂恐成永诀。
- 感君遇我厚，肝胆每倾竭。
- 惓惓念斯时，言论多激烈。
- 忆君哦松日，志操已超越。
- 庾台欲推荐，风之使来谒。
- 耻于呈其身，保此端以洁。
- 君今宰壮县，便道理舟楫。
- 不骑京国鲸，不改岁寒节。
- 升沈分自定，义理我所说。
- 黎甿久困穷，恩惠思周浃。
- 奸欺巧蒙蔽，精神要昭彻。
- 邻境犹绎骚，武备不可阙。
- 弓兵暨保甲，阅习贵严切。
- 悬赏劝之射，人人艺精绝。
- 莫言一邑小，振作在贤杰。
- 士气苟奋扬，威声必震叠。
- 自怜老且病，羡君健而决。
- 老病保余生，健决广贤业。
- 自期素不浅，有志终炜烨。
- 日诵论孟书，端如明鉴揭。
- 圣贤以为法，今古同一辙。
- 便邮频寄音，解我寸心结。
- 他年再觌面，伟论起衰怯。

## 拼音
- xie4 gong1 zhong1 nian2 hou4 ， wei4 yu3 qin1 you3 bie2 。
- sui4 yue4 ku3 bu4 chang2 ， jiao1 qing2 gu4 nan2 chuo4 。
- kuang4 yu2 sang1 yu2 jing3 ， fu3 shi4 xin1 yu4 zhe2 。
- yi4 chao2 she4 wo3 qu4 ， sui4 kong3 cheng2 yong3 jue2 。
- gan3 jun1 yu4 wo3 hou4 ， gan1 dan3 mei3 qing1 jie2 。
- quan2 quan2 nian4 si1 shi2 ， yan2 lun4 duo1 ji1 lie4 。
- yi4 jun1 o4 song1 ri4 ， zhi4 cao1 yi3 chao1 yue4 。
- yu3 tai2 yu4 tui1 jian4 ， feng1 zhi1 shi3 lai2 ye4 。
- chi3 yu2 cheng2 qi2 shen1 ， bao3 ci3 duan1 yi3 jie2 。
- jun1 jin1 zai3 zhuang4 xian4 ， bian4 dao4 li3 zhou1 ji2 。
- bu4 qi2 jing1 guo2 jing1 ， bu4 gai3 sui4 han2 jie2 。
- sheng1 shen3 fen1 zi4 ding4 ， yi4 li3 wo3 suo3 shuo1 。
- li2 meng2 jiu3 kun4 qiong2 ， en1 hui4 si1 zhou1 jia1 。
- jian1 qi1 qiao3 meng2 bi4 ， jing1 shen2 yao4 zhao1 che4 。
- lin2 jing4 you2 yi4 sao1 ， wu3 bei4 bu4 ke3 que1 。
- gong1 bing1 ji4 bao3 jia3 ， yue4 xi2 gui4 yan2 qie4 。
- xuan2 shang3 quan4 zhi1 she4 ， ren2 ren2 yi4 jing1 jue2 。
- mo4 yan2 yi2 yi4 xiao3 ， zhen4 zuo4 zai4 xian2 jie2 。
- shi4 qi4 gou3 fen4 yang2 ， wei1 sheng1 bi4 zhen4 die2 。
- zi4 lian2 lao3 qie3 bing4 ， xian4 jun1 jian4 er2 jue2 。
- lao3 bing4 bao3 yu2 sheng1 ， jian4 jue2 guang3 xian2 ye4 。
- zi4 qi1 su4 bu4 qian3 ， you3 zhi4 zhong1 wei3 ye4 。
- ri4 song4 lun4 meng4 shu1 ， duan1 ru2 ming2 jian4 jie1 。
- sheng4 xian2 yi3 wei2 fa3 ， jin1 gu3 tong2 yi4 zhe2 。
- bian4 you2 pin2 ji4 yin1 ， jie3 wo3 cun4 xin1 jie2 。
- ta1 nian2 zai4 di2 mian4 ， wei3 lun4 qi3 shuai1 qie4 。

## 注释

## 译文

## 赏析
