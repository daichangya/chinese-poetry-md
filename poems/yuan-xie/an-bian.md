---
id: yuan-xie-an-bian
title: 安边
titlePinyin: an1 bian1
titleSlug: an-bian
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 安边在良将，至矣晁生语。
- 边疆无良臣，胡能固吾圉。
- 孰为国之良，四德贵兼取。
- 智能制勍敌，仁能抚军旅。
- 勇足任爪牙，忠足寄心膂。
- 信哉人中杰，勋名在王府。
- 斯人世不乏，感会待明主。
- 艺祖英睿资，一剑定区宇。
- 愤彼敌人骄，求我万虎侣。
- 三边十四将，人人奋材武。
- 威名被草木，折冲自樽俎。
- 当年宠遇隆，哙等莫为伍。
- 关市擅征榷，金帛丰赐予。
- 机要时面陈，延见虚当宁。
- 天颜对咫尺，殿坐得容与。
- 等级忘尊卑，亲爱均肺腑。
- 久戍二十载，近亦十寒暑。
- 汉超守关南，贩鬻如巨贾。
- 法令安有此，优诏特听许。
- 进也治居第，𤭁瓦覆其宇。
- 有司每坠执，视进等儿女。
- 府库有余蓄，捐弃如粪土。
- 犒赏饫牛酒，骁雄率鼓舞。
- 贪夫冒绝险，敌情毕亲覩。
- 阴谋数侵犯，先事严备御。
- 师徒虽不多，勇悍莫予侮。
- 攻伐虽不闻，威德自周普。
- 乃知安疆策，保境功最巨。
- 汉高岂不伟，平城亦良苦。
- 卑词结和亲，金缯奉骄虏。
- 何如我宋兴，主圣群龙辅。
- 北人先屈膝，兹事掩前古。
- 方今虽治平，彻桑未阴雨。
- 和好宁可恃，人材要多贮。
- 古来蕞尔国，拔十且得五。
- 蜀有关及张，吴用周与鲁。
- 多士今如林，错薪刈其楚。
- 勿由权要门，要以公论举。
- 会当略细苛，毋使畏网罟。
- 深宏植本根，周密固牖户。
- 恩荣有感激，施设无龃龉。
- 闻昔淳化中，有臣曰承矩。
- 方田遏敌骑，塘泺深险阻。
- 当其建策初，群议亦交沮。
- 皇心断不惑，边城迄按堵。
- 往事可为则，明时岂无处。
- 规模要经久，废阙要纫补。
- 器械要习熟，人民要生聚。
- 委任果不疑，谗言敢轻吐。
- 守卫果得人，成功要有叙。
- 孰为当今时，视我开基祖。

## 拼音
- an1 bian1 zai4 liang2 jiang4 ， zhi4 yi3 chao2 sheng1 yu3 。
- bian1 jiang1 wu2 liang2 chen2 ， hu2 neng2 gu4 wu2 yu3 。
- shu2 wei4 guo2 zhi1 liang2 ， si4 de2 gui4 jian1 qu3 。
- zhi4 neng2 zhi4 qing2 di2 ， ren2 neng2 fu3 jun1 lü3 。
- yong3 zu2 ren4 zhao3 ya2 ， zhong1 zu2 ji4 xin1 lü3 。
- xin4 zai1 ren2 zhong1 jie2 ， xun1 ming2 zai4 wang2 fu3 。
- si1 ren2 shi4 bu4 fa2 ， gan3 hui4 dai4 ming2 zhu3 。
- yi4 zu3 ying1 rui4 zi1 ， yi2 jian4 ding4 qu1 yu3 。
- fen4 bi3 di2 ren2 jiao1 ， qiu2 wo3 wan4 hu3 lü3 。
- san1 bian1 shi2 si4 jiang1 ， ren2 ren2 fen4 cai2 wu3 。
- wei1 ming2 bei4 cao3 mu4 ， zhe2 chong1 zi4 zun1 zu3 。
- dang1 nian2 chong3 yu4 long2 ， kuai4 deng3 mo4 wei2 wu3 。
- guan1 shi4 shan4 zheng1 que4 ， jin1 bo2 feng1 ci4 yu3 。
- ji1 yao4 shi2 mian4 chen2 ， yan2 jian4 xu1 dang1 ning2 。
- tian1 yan2 dui4 zhi3 chi3 ， dian4 zuo4 de2 rong2 yu3 。
- deng3 ji2 wang4 zun1 bei1 ， qin1 ai4 jun1 fei4 fu3 。
- jiu3 shu4 er4 shi2 zai3 ， jin4 yi4 shi2 han2 shu3 。
- han4 chao1 shou3 guan1 nan2 ， fan4 yu4 ru2 ju4 gu3 。
- fa3 ling4 an1 you3 ci3 ， you1 zhao4 te4 ting1 xu3 。
- jin4 ye3 zhi4 ju1 di4 ， 𤭁 wa3 fu4 qi2 yu3 。
- you3 si1 mei3 zhui4 zhi2 ， shi4 jin4 deng3 er2 nü3 。
- fu3 ku4 you3 yu2 xu4 ， juan1 qi4 ru2 fen4 tu3 。
- kao4 shang3 yu4 niu2 jiu3 ， xiao1 xiong2 lü4 gu3 wu3 。
- tan1 fu1 mao4 jue2 xian3 ， di2 qing2 bi4 qin1 du3 。
- yin1 mou2 shu4 qin1 fan4 ， xian1 shi4 yan2 bei4 yu4 。
- shi1 tu2 sui1 bu4 duo1 ， yong3 han4 mo4 yu3 wu3 。
- gong1 fa2 sui1 bu4 wen2 ， wei1 de2 zi4 zhou1 pu3 。
- nai3 zhi1 an1 jiang1 ce4 ， bao3 jing4 gong1 zui4 ju4 。
- han4 gao1 qi3 bu4 wei3 ， ping2 cheng2 yi4 liang2 ku3 。
- bei1 ci2 jie2 he2 qin1 ， jin1 zeng1 feng4 jiao1 lu3 。
- he2 ru2 wo3 song4 xing1 ， zhu3 sheng4 qun2 long2 fu3 。
- bei3 ren2 xian1 qu1 xi1 ， zi1 shi4 yan3 qian2 gu3 。
- fang1 jin1 sui1 zhi4 ping2 ， che4 sang1 wei4 yin1 yu3 。
- he2 hao3 ning4 ke3 shi4 ， ren2 cai2 yao4 duo1 zhu4 。
- gu3 lai2 zui4 er3 guo2 ， ba2 shi2 qie3 de2 wu3 。
- shu3 you3 guan1 ji2 zhang1 ， wu2 yong4 zhou1 yu3 lu3 。
- duo1 shi4 jin1 ru2 lin2 ， cuo4 xin1 yi4 qi2 chu3 。
- wu4 you2 quan2 yao4 men2 ， yao4 yi3 gong1 lun4 ju3 。
- hui4 dang1 lüe4 xi4 ke1 ， wu2 shi3 wei4 wang3 gu3 。
- shen1 hong2 zhi2 ben3 gen1 ， zhou1 mi4 gu4 you3 hu4 。
- en1 rong2 you3 gan3 ji1 ， shi1 she4 wu2 ju3 yu3 。
- wen2 xi1 chun2 hua4 zhong1 ， you3 chen2 yue1 cheng2 ju3 。
- fang1 tian2 e4 di2 qi2 ， tang2 luo4 shen1 xian3 zu3 。
- dang1 qi2 jian4 ce4 chu1 ， qun2 yi4 yi4 jiao1 ju3 。
- huang2 xin1 duan4 bu2 huo4 ， bian1 cheng2 qi4 an4 du3 。
- wang3 shi4 ke3 wei4 ze2 ， ming2 shi2 qi3 wu2 chu4 。
- gui1 mo2 yao4 jing1 jiu3 ， fei4 que1 yao4 ren4 bu3 。
- qi4 xie4 yao4 xi2 shu2 ， ren2 min2 yao4 sheng1 ju4 。
- wei3 ren4 guo3 bu4 yi2 ， chan2 yan2 gan3 qing1 tu3 。
- shou3 wei4 guo3 de2 ren2 ， cheng2 gong1 yao4 you3 xu4 。
- shu2 wei4 dang1 jin1 shi2 ， shi4 wo3 kai1 ji1 zu3 。

## 注释

## 译文

## 赏析
