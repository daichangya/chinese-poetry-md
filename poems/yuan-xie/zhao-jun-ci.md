---
id: yuan-xie-zhao-jun-ci
title: 昭君祠
titlePinyin: zhao1 jun1 ci2
titleSlug: zhao-jun-ci
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昭君天赋倾城色，何事君王未曾识。
- 徘徊顾影无计留，一朝远嫁匈奴国。
- 匈奴风日暗飞尘，昭君绝艳惊国人。
- 单于骇叹昔未覩，甘心保塞为藩臣。
- 从来败德由女美，褒妲骊姬及西子。
- 玉环飞燕更绝佳，遗臭千载堪咨嗟。
- 毛生善画古无有，强把丹青倒妍丑。
- 却教尤物摈绝域，能为君王罄忠益。
- 闻说昭君出塞初，朔风萧飒吹衣裾。
- 聊将琵琶寄离恨，痛绝玉颜嫔老胡。
- 老胡死矣义当返，慷慨怀归曾上书。
- 君王有诏从胡俗，恸哭薄命终穹庐。
- 自古佳人多命薄，亦如才士多流落。
- 人才有益尚疏外，佳人无补何可怼。
- 君不见萧生堪猛岂不忠，君王疑信相半终不容。

## 拼音
- zhao1 jun1 tian1 fu4 qing1 cheng2 se4 ， he2 shi4 jun1 wang2 wei4 ceng2 shi2 。
- pai2 huai2 gu4 ying3 wu2 ji4 liu2 ， yi4 chao2 yuan3 jia4 xiong1 nu2 guo2 。
- xiong1 nu2 feng1 ri4 an4 fei1 chen2 ， zhao1 jun1 jue2 yan4 jing1 guo2 ren2 。
- chan2 yu2 hai4 tan4 xi1 wei4 du3 ， gan1 xin1 bao3 sai1 wei4 fan1 chen2 。
- cong2 lai2 bai4 de2 you2 nü3 mei3 ， bao1 da2 li2 ji1 ji2 xi1 zi3 。
- yu4 huan2 fei1 yan4 geng4 jue2 jia1 ， yi2 chou4 qian1 zai3 kan1 zi1 jie1 。
- mao2 sheng1 shan4 hua4 gu3 wu2 you3 ， qiang2 ba3 dan1 qing1 dao3 yan2 chou3 。
- que4 jiao4 you2 wu4 bin4 jue2 yu4 ， neng2 wei4 jun1 wang2 qing4 zhong1 yi4 。
- wen2 shuo1 zhao1 jun1 chu1 sai4 chu1 ， shuo4 feng1 xiao1 sa4 chui1 yi1 ju1 。
- liao2 jiang1 pi2 pa0 ji4 li2 hen4 ， tong4 jue2 yu4 yan2 pin2 lao3 hu2 。
- lao3 hu2 si3 yi3 yi4 dang1 fan3 ， kang1 kai3 huai2 gui1 ceng2 shang4 shu1 。
- jun1 wang2 you3 zhao4 cong2 hu2 su2 ， tong4 ku1 bo2 ming4 zhong1 qiong2 lu2 。
- zi4 gu3 jia1 ren2 duo1 ming4 bao2 ， yi4 ru2 cai2 shi4 duo1 liu2 luo4 。
- ren2 cai2 you3 yi4 shang4 shu1 wai4 ， jia1 ren2 wu2 bu3 he2 ke3 dui4 。
- jun1 bu2 jian4 xiao1 sheng1 kan1 meng3 qi3 bu4 zhong1 ， jun1 wang2 yi2 xin4 xiang1 ban4 zhong1 bu4 rong2 。

## 注释

## 译文

## 赏析
