---
id: yuan-xie-yong-zhu-er-shou-qi-er
title: 咏竹二首  其二
titlePinyin: yong3 zhu2 er4 shou3     qi2 er4
titleSlug: yong-zhu-er-shou-qi-er
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野性与俗违，澹然都无营。
- 窗前水苍玉，未能独忘情。
- 对之三伏中，爽气高秋横。
- 数竿亦已好，况此繁阴成。
- 中虚洞无物，节劲老更清。
- 霜雪自凌厉，柯叶长敷荣。
- 物意有相合，人心原自明。
- 僻居寡朋侪，命汝为友生。
- 虽无切磋语，而有清越声。
- 入耳久亦佳，此意不可名。

## 拼音
- ye3 xing4 yu3 su2 wei2 ， dan4 ran2 dou1 wu2 ying2 。
- chuang1 qian2 shui3 cang1 yu4 ， wei4 neng2 du2 wang4 qing2 。
- dui4 zhi1 san1 fu2 zhong1 ， shuang3 qi4 gao1 qiu1 heng2 。
- shu4 gan1 yi4 yi3 hao3 ， kuang4 ci3 fan2 yin1 cheng2 。
- zhong1 xu1 dong4 wu2 wu4 ， jie2 jin4 lao3 geng4 qing1 。
- shuang1 xue3 zi4 ling2 li4 ， ke1 ye4 chang2 fu1 rong2 。
- wu4 yi4 you3 xiang1 he2 ， ren2 xin1 yuan2 zi4 ming2 。
- pi4 ju1 gua3 peng2 chai2 ， ming4 ru3 wei4 you3 sheng1 。
- sui1 wu2 qie1 cuo1 yu3 ， er2 you3 qing1 yue4 sheng1 。
- ru4 er3 jiu3 yi4 jia1 ， ci3 yi4 bu4 ke3 ming2 。

## 注释

## 译文

## 赏析
