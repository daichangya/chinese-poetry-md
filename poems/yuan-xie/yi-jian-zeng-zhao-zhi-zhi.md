---
id: yuan-xie-yi-jian-zeng-zhao-zhi-zhi
title: 以鉴赠赵制置
titlePinyin: yi3 jian4 zeng4 zhao4 zhi4 zhi4
titleSlug: yi-jian-zeng-zhao-zhi-zhi
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吁嗟此鉴，惟铜之精。
- 磨之治之，莹乎其明。
- 其明维何，洞烛毫发。
- 非由外至，实自中发。
- 我有良友，天支之英。
- 雄镇江淮，为时长城。
- 我宝此鉴，持以赠之。
- 此鉴此心，昭晰无疑。
- 鉴揭于斯，中涵万象。
- 物自不逃，初非鉴往。
- 人心至神，无体无方。
- 有如斯鉴，应而不藏。
- 鉴以尘昏，心以欲翳。
- 欲全其明，盍去其累。
- 经武折冲，厥任匪轻。
- 勿贪小利，勿徇虚名。
- 律身惟谨，上功必实。
- 欺心不萌，精忠贯日。
- 选择僚佐，为己强助。
- 众明翼之，厥光弥著。
- 昔者武侯，发教群下。
- 孜孜求益，不自满假。
- 陆抗摧敌，东还乐乡。
- 貌无矜色，谦冲如常。
- 两贤之心，惟其罔蔽。
- 千载凛然，犹有生气。
- 惟君天资，无歉古人。
- 愿如斯鉴，光景常新。

## 拼音
- xu1 jie1 ci3 jian4 ， wei2 tong2 zhi1 jing1 。
- mo2 zhi1 zhi4 zhi1 ， ying2 hu1 qi2 ming2 。
- qi2 ming2 wei2 he2 ， dong4 zhu2 hao2 fa1 。
- fei1 you2 wai4 zhi4 ， shi2 zi4 zhong1 fa1 。
- wo3 you3 liang2 you3 ， tian1 zhi1 zhi1 ying1 。
- xiong2 zhen4 jiang1 huai2 ， wei4 shi2 chang2 cheng2 。
- wo3 bao3 ci3 jian4 ， chi2 yi3 zeng4 zhi1 。
- ci3 jian4 ci3 xin1 ， zhao1 xi1 wu2 yi2 。
- jian4 jie1 yu2 si1 ， zhong1 han2 wan4 xiang4 。
- wu4 zi4 bu4 tao2 ， chu1 fei1 jian4 wang3 。
- ren2 xin1 zhi4 shen2 ， wu2 ti3 wu2 fang1 。
- you3 ru2 si1 jian4 ， ying4 er2 bu4 cang2 。
- jian4 yi3 chen2 hun1 ， xin1 yi3 yu4 yi4 。
- yu4 quan2 qi2 ming2 ， he2 qu4 qi2 lei4 。
- jing1 wu3 zhe2 chong1 ， jue2 ren4 fei3 qing1 。
- wu4 tan1 xiao3 li4 ， wu4 xun4 xu1 ming2 。
- lü4 shen1 wei2 jin3 ， shang4 gong1 bi4 shi2 。
- qi1 xin1 bu4 meng2 ， jing1 zhong1 guan4 ri4 。
- xuan3 ze2 liao2 zuo3 ， wei4 ji3 qiang2 zhu4 。
- zhong4 ming2 yi4 zhi1 ， jue2 guang1 mi2 zhu4 。
- xi1 zhe3 wu3 hou2 ， fa1 jiao4 qun2 xia4 。
- zi1 zi1 qiu2 yi4 ， bu2 zi4 man3 jia3 。
- lu4 kang4 cui1 di2 ， dong1 hai2 le4 xiang1 。
- mao4 wu2 jin1 se4 ， qian1 chong1 ru2 chang2 。
- liang3 xian2 zhi1 xin1 ， wei2 qi2 wang3 bi4 。
- qian1 zai3 lin3 ran2 ， you2 you3 sheng1 qi4 。
- wei2 jun1 tian1 zi1 ， wu2 qian4 gu3 ren2 。
- yuan4 ru2 si1 jian4 ， guang1 jing3 chang2 xin1 。

## 注释

## 译文

## 赏析
