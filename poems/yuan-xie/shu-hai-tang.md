---
id: yuan-xie-shu-hai-tang
title: 蜀海棠
titlePinyin: shu3 hai3 tang2
titleSlug: shu-hai-tang
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海棠自是花中杰，西蜀此花尤胜绝。
- 濯锦江边艳欲然，浣花溪上繁于缬。
- 畴昔闻名未识面，对之顿解忧心结。
- 东皇著意欲开时，不许芳心轻漏泄。
- 风前醉态真嫣媚，雨过啼妆更鲜洁。
- 格高不受尘点污，韵胜须那香酷烈。
- 东南颜色岂不佳，甲乙品题终少劣。
- 我公胸次秋水莹，海内人人颂清节。
- 世间珍玩一物无，独此妖娆费提挈。
- 墀间堂下不胜春，頳颊丹唇俨成列。
- 嫣然尤物不移人，未害广平心似铁。
- 几年隔绝剑阁外，拔擢孤忠自明哲。
- 愿公持此坐庙堂，天下妍媸要区别。

## 拼音
- hai3 tang2 zi4 shi4 hua1 zhong1 jie2 ， xi1 shu3 ci3 hua1 you2 sheng4 jue2 。
- zhuo2 jin3 jiang1 bian1 yan4 yu4 ran2 ， huan4 hua1 xi1 shang4 fan2 yu2 xie2 。
- chou2 xi1 wen2 ming2 wei4 shi2 mian4 ， dui4 zhi1 dun4 jie3 you1 xin1 jie2 。
- dong1 huang2 zhu4 yi4 yu4 kai1 shi2 ， bu4 xu3 fang1 xin1 qing1 lou4 xie4 。
- feng1 qian2 zui4 tai4 zhen1 yan1 mei4 ， yu3 guo4 ti2 zhuang1 geng4 xian1 jie2 。
- ge2 gao1 bu2 shou4 chen2 dian3 wu1 ， yun4 sheng4 xu1 na4 xiang1 ku4 lie4 。
- dong1 nan2 yan2 se4 qi3 bu4 jia1 ， jia3 yi3 pin3 ti2 zhong1 shao3 lie4 。
- wo3 gong1 xiong1 ci4 qiu1 shui3 ying2 ， hai3 nei4 ren2 ren2 song4 qing1 jie2 。
- shi4 jian1 zhen1 wan2 yi2 wu4 wu2 ， du2 ci3 yao1 rao2 fei4 ti2 qie4 。
- chi2 jian1 tang2 xia4 bu2 sheng4 chun1 ， cheng1 jia2 dan1 chun2 yan3 cheng2 lie4 。
- yan1 ran2 you2 wu4 bu4 yi2 ren2 ， wei4 hai4 guang3 ping2 xin1 si4 tie3 。
- ji3 nian2 ge2 jue2 jian4 ge2 wai4 ， ba2 zhuo2 gu1 zhong1 zi4 ming2 zhe2 。
- yuan4 gong1 chi2 ci3 zuo4 miao4 tang2 ， tian1 xia4 yan2 chi1 yao4 qu1 bie2 。

## 注释

## 译文

## 赏析
