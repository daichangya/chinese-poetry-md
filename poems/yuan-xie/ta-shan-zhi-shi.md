---
id: yuan-xie-ta-shan-zhi-shi
title: 他山之石
titlePinyin: ta1 shan1 zhi1 shi2
titleSlug: ta-shan-zhi-shi
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 他山之石能攻玉，诗人此意宜三复。
- 莫嫌山骨太坚峭，足使国珍充韫匮。
- 磨砻砥砺功日新，圭璧琮璜光可烛。
- 人生行己良独难，昼夜营营昏利欲。
- 欲为全德古君子，莫弃忠规甘谄曲。
- 忠规未必皆我友，言是人非亦可录。
- 彼虽蒙蔽不自知，察人过差穷隠伏。
- 圣人阃域未易到，责我谓我追遐躅。
- 观渠待我最深厚，我听其言当佩服。
- 端知良药苦难堪，已我沈疴功甚速。
- 古人闻过每欣喜，要令忠告来相续。
- 今我昏怠不自强，逆耳阔疎亲软熟。
- 嗟予未免世俗病，每读古书知不足。
- 今朝偶诵攻玉诗，从此闻善三薰沐。

## 拼音
- ta1 shan1 zhi1 shi2 neng2 gong1 yu4 ， shi1 ren2 ci3 yi4 yi2 san1 fu4 。
- mo4 xian2 shan1 gu3 tai4 jian1 qiao4 ， zu2 shi3 guo2 zhen1 chong1 yun4 kui4 。
- mo2 long2 di3 li4 gong1 ri4 xin1 ， gui1 bi4 cong2 huang2 guang1 ke3 zhu2 。
- ren2 sheng1 xing2 ji3 liang2 du2 nan2 ， zhou4 ye4 ying2 ying2 hun1 li4 yu4 。
- yu4 wei4 quan2 de2 gu3 jun1 zi3 ， mo4 qi4 zhong1 gui1 gan1 chan3 qu3 。
- zhong1 gui1 wei4 bi4 jie1 wo3 you3 ， yan2 shi4 ren2 fei1 yi4 ke3 lu4 。
- bi3 sui1 meng2 bi4 bu2 zi4 zhi1 ， cha2 ren2 guo4 cha4 qiong2 yin3 fu2 。
- sheng4 ren2 kun3 yu4 wei4 yi4 dao4 ， ze2 wo3 wei4 wo3 zhui1 xia2 zhu2 。
- guan1 qu2 dai4 wo3 zui4 shen1 hou4 ， wo3 ting1 qi2 yan2 dang1 pei4 fu2 。
- duan1 zhi1 liang2 yao4 ku3 nan4 kan1 ， yi3 wo3 shen3 ke1 gong1 shen4 su4 。
- gu3 ren2 wen2 guo4 mei3 xin1 xi3 ， yao4 ling4 zhong1 gao4 lai2 xiang1 xu4 。
- jin1 wo3 hun1 dai4 bu2 zi4 qiang2 ， ni4 er3 kuo4 shu1 qin1 ruan3 shu2 。
- jie1 yu3 wei4 mian3 shi4 su2 bing4 ， mei3 du2 gu3 shu1 zhi1 bu4 zu2 。
- jin1 chao2 ou3 song4 gong1 yu4 shi1 ， cong2 ci3 wen2 shan4 san1 xun1 mu4 。

## 注释

## 译文

## 赏析
