---
id: yuan-xie-he-li-zuo-cang-li-zhi
title: 和李左藏荔支
titlePinyin: he2 li3 zuo3 cang2 li4 zhi1
titleSlug: he-li-zuo-cang-li-zhi
author: 袁燮
authorPinyin: yuan2 xie4
authorSlug: yuan-xie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姑射山中冰雪姿，凛然标格欺寒威。
- 一经蒙庄品题后，使人起敬如宾尸。
- 仙风道骨今何有，韶颜丰颊夸绝奇。
- 闽中有美信姝丽，衣被五色光参差。
- 荧煌已讶色夺目，柔滑更喜香浮肌。
- 天工著意破炎毒，故遣佳实生繁滋。
- 旨哉悦口众所嗜，岂闻来去分招麾。
- 其他所产亦有取，游女敢自同宫妃。
- 我家甬东萃闽舶，胜事屡入骚人辞。
- 有时根拔信宿至，风枝露叶殊未衰。
- 杂然红绿间陈紫，图牒所在生致之。
- 始知河豚与江柱，诗人取譬聊滑稽。
- 宾朋恣食水晶颗，残膏賸馥沾群儿。
- 年来吏役困奔走，此志不展常低垂。
- 轻红酽白不易得，西风每起莼鲈思。
- 忽蒙杰句警偷懦，一洗尘虑忘渴饥。
- 此中滋味甚不薄，吾曹哜嚅当及时。
- 挥毫咏物聊复尔，相待莫负平生期。

## 拼音
- gu1 she4 shan1 zhong1 bing1 xue3 zi1 ， lin3 ran2 biao1 ge2 qi1 han2 wei1 。
- yi4 jing1 meng2 zhuang1 pin3 ti2 hou4 ， shi3 ren2 qi3 jing4 ru2 bin1 shi1 。
- xian1 feng1 dao4 gu3 jin1 he2 you3 ， shao2 yan2 feng1 jia2 kua1 jue2 qi2 。
- min3 zhong1 you3 mei3 xin4 shu1 li4 ， yi1 bei4 wu3 se4 guang1 cen1 ci1 。
- ying2 huang2 yi3 ya4 se4 duo2 mu4 ， rou2 hua2 geng4 xi3 xiang1 fu2 ji1 。
- tian1 gong1 zhu4 yi4 po4 yan2 du2 ， gu4 qian3 jia1 shi2 sheng1 fan2 zi1 。
- zhi3 zai1 yue4 kou3 zhong4 suo3 shi4 ， qi3 wen2 lai2 qu4 fen1 zhao1 hui1 。
- qi2 ta1 suo3 chan3 yi4 you3 qu3 ， you2 nü3 gan3 zi4 tong2 gong1 fei1 。
- wo3 jia1 yong3 dong1 cui4 min3 bo2 ， sheng4 shi4 lü3 ru4 sao1 ren2 ci2 。
- you3 shi2 gen1 ba2 xin4 su4 zhi4 ， feng1 zhi1 lu4 ye4 shu1 wei4 shuai1 。
- za2 ran2 hong2 lü4 jian1 chen2 zi3 ， tu2 die2 suo3 zai4 sheng1 zhi4 zhi1 。
- shi3 zhi1 he2 tun2 yu3 jiang1 zhu4 ， shi1 ren2 qu3 pi4 liao2 hua2 ji1 。
- bin1 peng2 zi4 shi2 shui3 jing1 ke1 ， can2 gao1 sheng4 fu4 zhan1 qun2 er2 。
- nian2 lai2 li4 yi4 kun4 ben1 zou3 ， ci3 zhi4 bu4 zhan3 chang2 di1 chui2 。
- qing1 hong2 yan4 bai2 bu2 yi4 de2 ， xi1 feng1 mei3 qi3 chun2 lu2 si1 。
- hu1 meng2 jie2 ju4 jing3 tou1 nuo4 ， yi4 xi3 chen2 lü4 wang4 ke3 ji1 。
- ci3 zhong1 zi1 wei4 shen4 bu4 bao2 ， wu2 cao2 ji4 ru2 dang1 ji2 shi2 。
- hui1 hao2 yong3 wu4 liao2 fu4 er3 ， xiang1 dai4 mo4 fu4 ping2 sheng1 qi1 。

## 注释

## 译文

## 赏析
