---
id: bai-yu-han-jing-zhou-shu
title: 与韩荆州书
titlePinyin: yu3 han2 jing1 zhou1 shu1
titleSlug: yu-han-jing-zhou-shu
author: 白
authorPinyin: bai2
authorSlug: bai
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 白闻天下谈士相聚而言曰：“生不用封万户侯，但愿一识韩荆州。”何令人之景慕，一至于此耶！岂不以有周公之风，躬吐握之事，使海内豪俊，奔走而归之，一登龙门，则声价十倍！所以龙蟠凤逸之士，皆欲收名定价于君侯。愿君侯不以富贵而骄之、寒贱而忽之，则三千之中有毛遂，使白得颖脱而出，即其人焉。
- 白，陇西布衣，流落楚、汉。十五好剑术，遍干诸侯。三十成文章，历抵卿相。虽长不满七尺，而心雄万夫。皆王公大人许与气义。此畴曩心迹，安敢不尽于君侯哉！
- 君侯制作侔神明，德行动天地，笔参造化，学究天人。幸愿开张心颜，不以长揖见拒。必若接之以高宴，纵之以清谈，请日试万言，倚马可待。今天下以君侯为文章之司命，人物之权衡，一经品题，便作佳士。而君侯何惜阶前盈尺之地，不使白扬眉吐气，激昂青云耶？
- 昔王子师为豫州，未下车，即辟荀慈明，既下车，又辟孔文举；山涛作冀州，甄拔三十余人，或为侍中、尚书，先代所美。而君侯亦荐一严协律，入为秘书郎，中间崔宗之、房习祖、黎昕、许莹之徒，或以才名见知，或以清白见赏。白每观其衔恩抚躬，忠义奋发，以此感激，知君侯推赤心于诸贤腹中，所以不归他人，而愿委身国士。傥急难有用，敢效微躯。
- 且人非尧舜，谁能尽善？白谟猷筹划，安能自矜？至于制作，积成卷轴，则欲尘秽视听。恐雕虫小技，不合大人。若赐观刍荛，请给纸墨，兼之书人，然后退扫闲轩，缮写呈上。庶青萍、结绿，长价于薛、卞之门。幸惟下流，大开奖饰，惟君侯图之。

## 拼音
- bai2 wen2 tian1 xia4 tan2 shi4 xiang1 ju4 er2 yan2 yue1 ： “ sheng1 bu2 yong4 feng1 wan4 hu4 hou2 ， dan4 yuan4 yi4 shi2 han2 jing1 zhou1 。 ” he2 ling4 ren2 zhi1 jing3 mu4 ， yi2 zhi4 yu2 ci3 ye1 ！ qi3 bu4 yi3 you3 zhou1 gong1 zhi1 feng1 ， gong1 tu3 wo4 zhi1 shi4 ， shi3 hai3 nei4 hao2 jun4 ， ben1 zou3 er2 gui1 zhi1 ， yi4 deng1 long2 men2 ， ze2 sheng1 jia4 shi2 bei4 ！ suo3 yi3 long2 pan2 feng4 yi4 zhi1 shi4 ， jie1 yu4 shou1 ming2 ding4 jia4 yu2 jun1 hou2 。 yuan4 jun1 hou2 bu4 yi3 fu4 gui4 er2 jiao1 zhi1 、 han2 jian4 er2 hu1 zhi1 ， ze2 san1 qian1 zhi1 zhong1 you3 mao2 sui4 ， shi3 bai2 de2 ying3 tuo1 er2 chu1 ， ji2 qi2 ren2 yan1 。
- bai2 ， long3 xi1 bu4 yi1 ， liu2 luo4 chu3 、 han4 。 shi2 wu3 hao3 jian4 shu4 ， bian4 gan1 zhu1 hou2 。 san1 shi2 cheng2 wen2 zhang1 ， li4 di3 qing1 xiang1 。 sui1 chang2 bu4 man3 qi1 chi3 ， er2 xin1 xiong2 wan4 fu1 。 jie1 wang2 gong1 da4 ren2 xu3 yu3 qi4 yi4 。 ci3 chou2 nang3 xin1 ji4 ， an1 gan3 bu2 jin4 yu2 jun1 hou2 zai1 ！
- jun1 hou2 zhi4 zuo4 mou2 shen2 ming2 ， de2 xing2 dong4 tian1 di4 ， bi3 can1 zao4 hua4 ， xue2 jiu1 tian1 ren2 。 xing4 yuan4 kai1 zhang1 xin1 yan2 ， bu4 yi3 chang2 yi1 jian4 ju4 。 bi4 ruo4 jie1 zhi1 yi3 gao1 yan4 ， zong4 zhi1 yi3 qing1 tan2 ， qing3 ri4 shi4 wan4 yan2 ， yi3 ma3 ke3 dai4 。 jin1 tian1 xia4 yi3 jun1 hou2 wei4 wen2 zhang1 zhi1 si1 ming4 ， ren2 wu4 zhi1 quan2 heng2 ， yi4 jing1 pin3 ti2 ， bian4 zuo4 jia1 shi4 。 er2 jun1 hou2 he2 xi1 jie1 qian2 ying2 chi3 zhi1 di4 ， bu4 shi3 bai2 yang2 mei2 tu3 qi4 ， ji1 ang2 qing1 yun2 ye1 ？
- xi1 wang2 zi3 shi1 wei4 yu4 zhou1 ， wei4 xia4 che1 ， ji2 pi4 xun2 ci2 ming2 ， ji4 xia4 che1 ， you4 pi4 kong3 wen2 ju3 ； shan1 tao1 zuo4 ji4 zhou1 ， zhen1 ba2 san1 shi2 yu2 ren2 ， huo4 wei4 shi4 zhong1 、 shang4 shu1 ， xian1 dai4 suo3 mei3 。 er2 jun1 hou2 yi4 jian4 yi4 yan2 xie2 lü4 ， ru4 wei4 mi4 shu1 lang2 ， zhong1 jian1 cui1 zong1 zhi1 、 fang2 xi2 zu3 、 li2 xin1 、 xu3 ying2 zhi1 tu2 ， huo4 yi3 cai2 ming2 jian4 zhi1 ， huo4 yi3 qing1 bai2 jian4 shang3 。 bai2 mei3 guan1 qi2 xian2 en1 fu3 gong1 ， zhong1 yi4 fen4 fa1 ， yi3 ci3 gan3 ji1 ， zhi1 jun1 hou2 tui1 chi4 xin1 yu2 zhu1 xian2 fu4 zhong1 ， suo3 yi3 bu4 gui1 ta1 ren2 ， er2 yuan4 wei3 shen1 guo2 shi4 。 tang3 ji2 nan2 you3 yong4 ， gan3 xiao4 wei1 qu1 。
- qie3 ren2 fei1 yao2 shun4 ， shui2 neng2 jin4 shan4 ？ bai2 mo2 you2 chou2 hua4 ， an1 neng2 zi4 jin1 ？ zhi4 yu2 zhi4 zuo4 ， ji1 cheng2 juan4 zhou2 ， ze2 yu4 chen2 hui4 shi4 ting1 。 kong3 diao1 chong2 xiao3 ji4 ， bu4 he2 da4 ren2 。 ruo4 ci4 guan1 chu2 rao2 ， qing3 gei3 zhi3 mo4 ， jian1 zhi1 shu1 ren2 ， ran2 hou4 tui4 sao3 xian2 xuan1 ， shan4 xie3 cheng2 shang4 。 shu4 qing1 ping2 、 jie2 lü4 ， chang2 jia4 yu2 xue1 、 bian4 zhi1 men2 。 xing4 wei2 xia4 liu2 ， da4 kai1 jiang3 shi4 ， wei2 jun1 hou2 tu2 zhi1 。

## 注释

## 译文

## 赏析
