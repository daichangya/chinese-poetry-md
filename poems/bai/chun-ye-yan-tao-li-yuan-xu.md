---
id: bai-chun-ye-yan-tao-li-yuan-xu
title: 春夜宴桃李园序
titlePinyin: chun1 ye4 yan4 tao2 li3 yuan2 xu4
titleSlug: chun-ye-yan-tao-li-yuan-xu
author: 白
authorPinyin: bai2
authorSlug: bai
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 夫天地者，万物之逆旅也；光阴者，百代之过客也。而浮生若梦，为欢几何？古人秉烛夜游，良有以也。况阳春召我以烟景，大块假我以文章。会桃花之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。开琼筵以坐花，飞羽觞而醉月。不有佳咏，何伸雅怀？如诗不成，罚依金谷酒数。(桃花 一作：桃李)

## 拼音
- fu1 tian1 di4 zhe3 ， wan4 wu4 zhi1 ni4 lü3 ye3 ； guang1 yin1 zhe3 ， bai3 dai4 zhi1 guo4 ke4 ye3 。 er2 fu2 sheng1 ruo4 meng4 ， wei4 huan1 ji3 he2 ？ gu3 ren2 bing3 zhu2 ye4 you2 ， liang2 you3 yi3 ye3 。 kuang4 yang2 chun1 zhao4 wo3 yi3 yan1 jing3 ， da4 kuai4 jia3 wo3 yi3 wen2 zhang1 。 hui4 tao2 hua1 zhi1 fang1 yuan2 ， xu4 tian1 lun2 zhi1 le4 shi4 。 qun2 ji4 jun4 xiu4 ， jie1 wei4 hui4 lian2 ； wu2 ren2 yong3 ge1 ， du2 can2 kang1 le4 。 you1 shang3 wei4 yi3 ， gao1 tan2 zhuan3 qing1 。 kai1 qiong2 yan2 yi3 zuo4 hua1 ， fei1 yu3 shang1 er2 zui4 yue4 。 bu4 you3 jia1 yong3 ， he2 shen1 ya3 huai2 ？ ru2 shi1 bu4 cheng2 ， fa2 yi1 jin1 gu3 jiu3 shu4 。 ( tao2 hua1   yi2 zuo4 ： tao2 li3 )

## 注释

## 译文

## 赏析
