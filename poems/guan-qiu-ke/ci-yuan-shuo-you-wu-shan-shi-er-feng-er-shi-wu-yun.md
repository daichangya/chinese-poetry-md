---
id: guan-qiu-ke-ci-yuan-shuo-you-wu-shan-shi-er-feng-er-shi-wu-yun
title: 次袁说友巫山十二峰二十五韵
titlePinyin: ci4 yuan2 shuo1 you3 wu1 shan1 shi2 er4 feng1 er4 shi2 wu3 yun4
titleSlug: ci-yuan-shuo-you-wu-shan-shi-er-feng-er-shi-wu-yun
author: 毌丘恪
authorPinyin: guan4 qiu1 ke4
authorSlug: guan-qiu-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缣素巧貌溪山姿，宝藏肯笑虎头痴。
- 何人夜半胠箧去，信为羽化无疑迟。
- 魏明不惜万夫力，凿山累土夸神奇。
- 景阳突起芳林苑，谷城文石光参差。
- 叶公好龙广射虎，大方安能不笑之。
- 至人于物特寓目，远象过眼心弗随。
- 我公看山正如此，肯趁儿童脚力疲。
- 胸中五岳镇地轴，眼底三辰昭旗旗。
- 擢由汉庭宠分钺，来抚蜀土初褰帷。
- 巫山一览窥妙处，写入长歌赓竹枝。
- 坐令十二峰增重，已觉气压嵩华低。
- 太室少室敢辈行，小孤大孤何儿嬉。
- 岱宗日观峻徒尔，昆仑天柱高安为。
- 出云作雨均有是，泥金镂玉彼一时。
- 所谓造化一尤物，不在九华真在兹。
- 中山前言恐遂废，公之妙论已四驰。
- 半语犹存大公正，蟠胸经济看设施。
- 要令利济均四海，无间山崖与水湄。
- 只今苍生方属望，休戚在公颦伸眉。
- 愿公更为天下重，所养自养观诸颐。
- 量陂谁复能澂挠，德表居然无磷缁。
- 岩石巍巍具瞻在，孰不叹仰声噫嘻。
- 又何必东望瀛，南望嶷，北有天后之峻岭，西有云表之峨嵋。
- 与公高名并不朽，配以今日巫山诗。

## 拼音
- jian1 su4 qiao3 mao4 xi1 shan1 zi1 ， bao3 zang4 ken3 xiao4 hu3 tou2 chi1 。
- he2 ren2 ye4 ban4 qu1 qie4 qu4 ， xin4 wei4 yu3 hua4 wu2 yi2 chi2 。
- wei4 ming2 bu4 xi1 wan4 fu1 li4 ， zao2 shan1 lei4 tu3 kua1 shen2 qi2 。
- jing3 yang2 tu1 qi3 fang1 lin2 yuan4 ， gu3 cheng2 wen2 shi2 guang1 cen1 ci1 。
- ye4 gong1 hao4 long2 guang3 she4 hu3 ， da4 fang1 an1 neng2 bu2 xiao4 zhi1 。
- zhi4 ren2 yu2 wu4 te4 yu4 mu4 ， yuan3 xiang4 guo4 yan3 xin1 fu2 sui2 。
- wo3 gong1 kan4 shan1 zheng4 ru2 ci3 ， ken3 chen4 er2 tong2 jiao3 li4 pi2 。
- xiong1 zhong1 wu3 yue4 zhen4 di4 zhou2 ， yan3 di3 san1 chen2 zhao1 qi2 qi2 。
- zhuo2 you2 han4 ting2 chong3 fen1 yue4 ， lai2 fu3 shu3 tu3 chu1 qian1 wei2 。
- wu1 shan1 yi4 lan3 kui1 miao4 chu4 ， xie3 ru4 chang2 ge1 geng1 zhu2 zhi1 。
- zuo4 ling4 shi2 er4 feng1 zeng1 zhong4 ， yi3 jue2 qi4 ya1 song1 hua2 di1 。
- tai4 shi4 shao3 shi4 gan3 bei4 xing2 ， xiao3 gu1 da4 gu1 he2 er2 xi1 。
- dai4 zong1 ri4 guan1 jun4 tu2 er3 ， kun1 lun2 tian1 zhu4 gao1 an1 wei4 。
- chu1 yun2 zuo4 yu3 jun1 you3 shi4 ， ni2 jin1 lou4 yu4 bi3 yi4 shi2 。
- suo3 wei4 zao4 hua4 yi4 you2 wu4 ， bu2 zai4 jiu3 hua2 zhen1 zai4 zi1 。
- zhong1 shan1 qian2 yan2 kong3 sui4 fei4 ， gong1 zhi1 miao4 lun4 yi3 si4 chi2 。
- ban4 yu3 you2 cun2 da4 gong1 zheng4 ， pan2 xiong1 jing1 ji4 kan4 she4 shi1 。
- yao4 ling4 li4 ji4 jun1 si4 hai3 ， wu2 jian4 shan1 ya2 yu3 shui3 mei2 。
- zhi1 jin1 cang1 sheng1 fang1 shu3 wang4 ， xiu1 qi1 zai4 gong1 pin2 shen1 mei2 。
- yuan4 gong1 geng4 wei2 tian1 xia4 zhong4 ， suo3 yang3 zi4 yang3 guan1 zhu1 yi2 。
- liang2 bei1 shui2 fu4 neng2 cheng2 nao2 ， de2 biao3 ju1 ran2 wu2 lin2 zi1 。
- yan2 shi2 wei1 wei1 ju4 zhan1 zai4 ， shu2 bu2 tan4 yang3 sheng1 yi1 xi1 。
- you4 he2 bi4 dong1 wang4 ying2 ， nan2 wang4 yi2 ， bei3 you3 tian1 hou4 zhi1 jun4 ling3 ， xi1 you3 yun2 biao3 zhi1 e2 mei2 。
- yu3 gong1 gao1 ming2 bing4 bu4 xiu3 ， pei4 yi3 jin1 ri4 wu1 shan1 shi1 。

## 注释

## 译文

## 赏析
