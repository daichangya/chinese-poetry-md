---
id: gong-feng-hai-tang
title: 海棠
titlePinyin: hai3 tang2
titleSlug: hai-tang
author: 巩丰
authorPinyin: gong3 feng1
authorSlug: gong-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衔子来东海，仙巢有凤雏。
- 华开新棣萼，莟结小茱萸。
- 富贵天专与，娇柔韵不粗。
- 轻盈飞燕赵，韶丽彩鸾吴。
- 入谱虽千品，倾城但一株。
- 雾藏云体魄，霜染雪肌肤。
- 酒晕欺西子，冰姿笑藐姑。
- 暖风唇破玉，寒雨泪凝珠。
- 蝶喜穿油幙，蜂羞赋蜜租。
- 叶如疎复密，香似有还无。
- 浄灌岷江锦，浓施禁国朱。
- 欲眠须客去，佯醉索人扶。
- 剑外空逢杜，黄州却遇苏。
- 已多归绮绣，唯未入氍毹。
- 金谷非佳妾，雕阴是丑奴。
- 自珍红颊辅，应怪白髭须。
- 照树呼银烛，浇丛命玉轳。
- 有诗曾送别，无力为嘘枯。
- 尤物空凡马，芳春过白驹。
- 尚凭花藻鉴，摘句已成图。

## 拼音
- xian2 zi3 lai2 dong1 hai3 ， xian1 chao2 you3 feng4 chu2 。
- hua2 kai1 xin1 di4 e4 ， han4 jie2 xiao3 zhu1 yu2 。
- fu4 gui4 tian1 zhuan1 yu3 ， jiao1 rou2 yun4 bu4 cu1 。
- qing1 ying2 fei1 yan1 zhao4 ， shao2 li4 cai3 luan2 wu2 。
- ru4 pu3 sui1 qian1 pin3 ， qing1 cheng2 dan4 yi4 zhu1 。
- wu4 cang2 yun2 ti3 po4 ， shuang1 ran3 xue3 ji1 fu1 。
- jiu3 yun1 qi1 xi1 zi3 ， bing1 zi1 xiao4 miao3 gu1 。
- nuan3 feng1 chun2 po4 yu4 ， han2 yu3 lei4 ning2 zhu1 。
- die2 xi3 chuan1 you2 mu4 ， feng1 xiu1 fu4 mi4 zu1 。
- ye4 ru2 shu1 fu4 mi4 ， xiang1 si4 you3 hai2 wu2 。
- jing4 guan4 min2 jiang1 jin3 ， nong2 shi1 jin4 guo2 zhu1 。
- yu4 mian2 xu1 ke4 qu4 ， yang2 zui4 suo3 ren2 fu2 。
- jian4 wai4 kong1 feng2 du4 ， huang2 zhou1 que4 yu4 su1 。
- yi3 duo1 gui1 qi3 xiu4 ， wei2 wei4 ru4 qu2 shu1 。
- jin1 gu3 fei1 jia1 qie4 ， diao1 yin1 shi4 chou3 nu2 。
- zi4 zhen1 hong2 jia2 fu3 ， ying4 guai4 bai2 zi1 xu1 。
- zhao4 shu4 hu1 yin2 zhu2 ， jiao1 cong2 ming4 yu4 lu2 。
- you3 shi1 ceng2 song4 bie2 ， wu2 li4 wei4 xu1 ku1 。
- you2 wu4 kong1 fan2 ma3 ， fang1 chun1 guo4 bai2 ju1 。
- shang4 ping2 hua1 zao3 jian4 ， zhai1 ju4 yi3 cheng2 tu2 。

## 注释

## 译文

## 赏析
