---
id: gong-feng-er-chong-yin
title: 二虫吟
titlePinyin: er4 chong2 yin2
titleSlug: er-chong-yin
author: 巩丰
authorPinyin: gong3 feng1
authorSlug: gong-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲲鹏至大兮，形载于庄周逍遥之篇。
- 蟋蟀至小兮，名托于周公七月之雅。
- 一则变化徙天池，一则悲鸣入床下。
- 周公作诗陈艰难，琐屑如与妇子言。
- 天经地纬发真藻，特驱小物归毫端。
- 鹏大无伦世无有，挥斥八极隘宇宙。
- 世人有眼不见鹏，直頼庄周为不朽。
- 当年蟋蟀吟秋时，秦家宫殿隋家墀。
- 鹏飞虽占九万里，得地稳密谁如伊。
- 大鹏击水翔寥漠，蟋蟀逢春死篱落。
- 二虫得失何厚薄，天晴日午槐花落。

## 拼音
- kun1 peng2 zhi4 da4 xi1 ， xing2 zai3 yu2 zhuang1 zhou1 xiao1 yao2 zhi1 pian1 。
- xi1 shuai4 zhi4 xiao3 xi1 ， ming2 tuo1 yu2 zhou1 gong1 qi1 yue4 zhi1 ya3 。
- yi4 ze2 bian4 hua4 xi3 tian1 chi2 ， yi4 ze2 bei1 ming2 ru4 chuang2 xia4 。
- zhou1 gong1 zuo4 shi1 chen2 jian1 nan2 ， suo3 xie4 ru2 yu3 fu4 zi3 yan2 。
- tian1 jing1 di4 wei3 fa1 zhen1 zao3 ， te4 qu1 xiao3 wu4 gui1 hao2 duan1 。
- peng2 da4 wu2 lun2 shi4 wu2 you3 ， hui1 chi4 ba1 ji2 ai4 yu3 zhou4 。
- shi4 ren2 you3 yan3 bu2 jian4 peng2 ， zhi2 lai4 zhuang1 zhou1 wei4 bu4 xiu3 。
- dang1 nian2 xi1 shuai4 yin2 qiu1 shi2 ， qin2 jia1 gong1 dian4 sui2 jia1 chi2 。
- peng2 fei1 sui1 zhan4 jiu3 wan4 li3 ， de2 di4 wen3 mi4 shui2 ru2 yi1 。
- da4 peng2 ji1 shui3 xiang2 liao2 mo4 ， xi1 shuai4 feng2 chun1 si3 li2 luo4 。
- er4 chong2 de2 shi1 he2 hou4 bao2 ， tian1 qing2 ri4 wu3 huai2 hua1 luo4 。

## 注释

## 译文

## 赏析
