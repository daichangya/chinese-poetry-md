---
id: zhang-shou-ci-yun-fan-liao-meng-dong-da-yue-zhi-shen
title: 次韵范寥孟冬大阅之什
titlePinyin: ci4 yun4 fan4 liao2 meng4 dong1 da4 yue4 zhi1 shen2
titleSlug: ci-yun-fan-liao-meng-dong-da-yue-zhi-shen
author: 张守
authorPinyin: zhang1 shou3
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 承平不用卫与英，赤子频弄潢池兵。
- 猰貐向恃七闽险，彗孛欲翳三辰明。
- 吾皇南顾念凋瘵，旧臣虽老堪一行。
- 奉诏褰帷问疮痏，一意摩拊无他营。
- 尔来松溪扫遗孽，卒岁不复枹鼓鸣。
- 九农丰登四郊静，孟冬大阅张军声。
- 摩天金鼓动霜晓，井钺色正参旗横。
- 羽箭犀利七札薄，铁骑驰突一鸟轻。
- 战士人人逞骁俊，猛将一一怀忠精。
- 吾军如此粗可用，纵有绿林何足平。
- 独公之家雄洛京，人物接武多名卿。
- 天涯邂逅见典刑，岂止一善宜盱衡。
- 胸中韬钤想余事，笔下文采常知名。
- 登塲纵观重感慨，那得万骑听使令。
- 通和强敌固下策，自古三王犹有征。
- 得君耆艾将神武，定看却敌贤长城。

## 拼音
- cheng2 ping2 bu2 yong4 wei4 yu3 ying1 ， chi4 zi3 pin2 nong4 huang2 chi2 bing1 。
- ya4 yu3 xiang4 shi4 qi1 min3 xian3 ， hui4 bei4 yu4 yi4 san1 chen2 ming2 。
- wu2 huang2 nan2 gu4 nian4 diao1 zhai4 ， jiu4 chen2 sui1 lao3 kan1 yi4 hang2 。
- feng4 zhao4 qian1 wei2 wen4 chuang1 wei3 ， yi2 yi4 mo2 fu3 wu2 ta1 ying2 。
- er3 lai2 song1 xi1 sao3 yi2 nie4 ， zu2 sui4 bu2 fu4 bao1 gu3 ming2 。
- jiu3 nong2 feng1 deng1 si4 jiao1 jing4 ， meng4 dong1 da4 yue4 zhang1 jun1 sheng1 。
- mo2 tian1 jin1 gu3 dong4 shuang1 xiao3 ， jing3 yue4 se4 zheng4 can1 qi2 heng2 。
- yu3 jian4 xi1 li4 qi1 zha2 bao2 ， tie3 qi2 chi2 tu1 yi4 niao3 qing1 。
- zhan4 shi4 ren2 ren2 cheng3 xiao1 jun4 ， meng3 jiang4 yi1 yi1 huai2 zhong1 jing1 。
- wu2 jun1 ru2 ci3 cu1 ke3 yong4 ， zong4 you3 lu4 lin2 he2 zu2 ping2 。
- du2 gong1 zhi1 jia1 xiong2 luo4 jing1 ， ren2 wu4 jie1 wu3 duo1 ming2 qing1 。
- tian1 ya2 xie4 hou4 jian4 dian3 xing2 ， qi3 zhi3 yi2 shan4 yi2 xu1 heng2 。
- xiong1 zhong1 tao1 qian2 xiang3 yu2 shi4 ， bi3 xia4 wen2 cai3 chang2 zhi1 ming2 。
- deng1 chang3 zong4 guan1 zhong4 gan3 kai3 ， na4 de2 wan4 qi2 ting1 shi3 ling4 。
- tong1 he2 qiang2 di2 gu4 xia4 ce4 ， zi4 gu3 san1 wang2 you2 you3 zheng1 。
- de2 jun1 qi2 ai4 jiang1 shen2 wu3 ， ding4 kan4 que4 di2 xian2 chang2 cheng2 。

## 注释

## 译文

## 赏析
