---
id: zhang-shou-he-zu-shu-zu-gu-feng
title: 和族叔祖古风
titlePinyin: he2 zu2 shu1 zu3 gu3 feng1
titleSlug: he-zu-shu-zu-gu-feng
author: 张守
authorPinyin: zhang1 shou3
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年谢病辞黄屋，夜夜乡心梦相续。
- 今年罢郡理菟裘，喜在家庭厕兰玉。
- 阿翁年德冠吾宗，时亲典刑听约束。
- 怀奇终待玉三献，世路不堪珠九曲。
- 爱酒惟忧北海空，居贫不作扬雄逐。
- 如何蔬粝肯淹留，不为盘餐为宗族。
- 忘怀一醉见天真，穷达宁烦詹尹卜。
- 归作长歌写悲壮，千载骚人可奴仆。
- 客星在天翁莫愁，赫赫太阳升若木。

## 拼音
- qu4 nian2 xie4 bing4 ci2 huang2 wu1 ， ye4 ye4 xiang1 xin1 meng4 xiang1 xu4 。
- jin1 nian2 ba4 jun4 li3 tu2 qiu2 ， xi3 zai4 jia1 ting2 ce4 lan2 yu4 。
- a1 weng1 nian2 de2 guan1 wu2 zong1 ， shi2 qin1 dian3 xing2 ting1 yue1 shu4 。
- huai2 qi2 zhong1 dai4 yu4 san1 xian4 ， shi4 lu4 bu4 kan1 zhu1 jiu3 qu1 。
- ai4 jiu3 wei2 you1 bei3 hai3 kong1 ， ju1 pin2 bu2 zuo4 yang2 xiong2 zhu2 。
- ru2 he2 shu1 li4 ken3 yan1 liu2 ， bu2 wei4 pan2 can1 wei4 zong1 zu2 。
- wang4 huai2 yi2 zui4 jian4 tian1 zhen1 ， qiong2 da2 ning2 fan2 zhan1 yin3 bu3 。
- gui1 zuo4 chang2 ge1 xie3 bei1 zhuang4 ， qian1 zai3 sao1 ren2 ke3 nu2 pu2 。
- ke4 xing1 zai4 tian1 weng1 mo4 chou2 ， he4 he4 tai4 yang2 sheng1 ruo4 mu4 。

## 注释

## 译文

## 赏析
