---
id: zhang-shou-ti-lu-qiu-shi-chao-feng-ting-yi-qi-zi-deng-ke-hu-mao-lao-ming-zhi
title: 题闾丘氏巢凤亭以其子登科胡茂老名之
titlePinyin: ti2 lü2 qiu1 shi4 chao2 feng4 ting2 yi3 qi2 zi3 deng1 ke1 hu2 mao4 lao3 ming2 zhi1
titleSlug: ti-lu-qiu-shi-chao-feng-ting-yi-qi-zi-deng-ke-hu-mao-lao-ming-zhi
author: 张守
authorPinyin: zhang1 shou3
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 令君命卿家，一经世遗子。
- 煌煌丹桂枝，寂寞逾五纪。
- 朅来山水县，辟馆贮书史。
- 竹梧森翠碧，鸾鹄自停峙。
- 翩翩丹穴雏，一鸣惊众耳。
- 綷羽览辉翔，百鸟各披靡。
- 英姿凌云气，玉颊编贝齿。
- 唾手取青氊，父老为惊喜。
- 宁无英妙年，亦或拾青紫。
- 上堂拜重庆，此事世无比。
- 勉哉尊所闻，烟霄千万里。
- 五斗暂折腰，百錬无绕指。
- 矫翼仪舜韶，作瑞明光里。
- 来者玩兹亭，甘棠同勿毁。

## 拼音
- ling4 jun1 ming4 qing1 jia1 ， yi4 jing1 shi4 yi2 zi3 。
- huang2 huang2 dan1 gui4 zhi1 ， ji4 mo4 yu2 wu3 ji4 。
- qie4 lai2 shan1 shui3 xian4 ， pi4 guan3 zhu4 shu1 shi3 。
- zhu2 wu2 sen1 cui4 bi4 ， luan2 hu2 zi4 ting2 zhi4 。
- pian1 pian1 dan1 xue2 chu2 ， yi4 ming2 jing1 zhong4 er3 。
- cui4 yu3 lan3 hui1 xiang2 ， bai3 niao3 ge4 pi1 mi3 。
- ying1 zi1 ling2 yun2 qi4 ， yu4 jia2 bian1 bei4 chi3 。
- tuo4 shou3 qu3 qing1 zhan1 ， fu4 lao3 wei4 jing1 xi3 。
- ning2 wu2 ying1 miao4 nian2 ， yi4 huo4 shi2 qing1 zi3 。
- shang4 tang2 bai4 chong2 qing4 ， ci3 shi4 shi4 wu2 bi3 。
- mian3 zai1 zun1 suo3 wen2 ， yan1 xiao1 qian1 wan4 li3 。
- wu3 dou3 zan4 zhe2 yao1 ， bai3 lian4 wu2 rao4 zhi3 。
- jiao3 yi4 yi2 shun4 shao2 ， zuo4 rui4 ming2 guang1 li3 。
- lai2 zhe3 wan2 zi1 ting2 ， gan1 tang2 tong2 wu4 hui3 。

## 注释

## 译文

## 赏析
