---
id: zhang-shou-chang-shan-shen-ci
title: 常山神祠
titlePinyin: chang2 shan1 shen2 ci2
titleSlug: chang-shan-shen-ci
author: 张守
authorPinyin: zhang1 shou3
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 篮舆破霜晓，驾言郡城南。
- 云山为好色，风日仍清酣。
- 古祠据山腹，深堂静潭潭。
- 我来何所祷，祸福久已谙。
- 顽冥亦天资，乞灵漫怀慙。
- 同来得我軰，胜处思穷探。
- 爽气排俗虑，浊醪侑清谈。
- 卧碑一拂拭，古镜开尘函。
- 斯人已仙去，寒泉独清甘。
- 扶藜山崷崒，放目窥浑涵。
- 前瞻群峰翔，九僊驻飞骖。
- 后俯归路迷，城郭埋烟岚。
- 平生丘壑姿，回首不我堪。
- 归来耿不寐，青灯对书龛。

## 拼音
- lan2 yu2 po4 shuang1 xiao3 ， jia4 yan2 jun4 cheng2 nan2 。
- yun2 shan1 wei4 hao4 se4 ， feng1 ri4 reng2 qing1 han1 。
- gu3 ci2 ju4 shan1 fu4 ， shen1 tang2 jing4 tan2 tan2 。
- wo3 lai2 he2 suo3 dao3 ， huo4 fu2 jiu3 yi3 an1 。
- wan2 ming2 yi4 tian1 zi1 ， qi3 ling2 man4 huai2 can2 。
- tong2 lai2 de0 wo3 bei4 ， sheng4 chu4 si1 qiong2 tan4 。
- shuang3 qi4 pai2 su2 lü4 ， zhuo2 lao2 you4 qing1 tan2 。
- wo4 bei1 yi4 fu2 shi4 ， gu3 jing4 kai1 chen2 han2 。
- si1 ren2 yi3 xian1 qu4 ， han2 quan2 du2 qing1 gan1 。
- fu2 li2 shan1 qiu2 zu2 ， fang4 mu4 kui1 hun2 han2 。
- qian2 zhan1 qun2 feng1 xiang2 ， jiu3 xian1 zhu4 fei1 can1 。
- hou4 fu3 gui1 lu4 mi2 ， cheng2 guo1 mai2 yan1 lan2 。
- ping2 sheng1 qiu1 he4 zi1 ， hui2 shou3 bu4 wo3 kan1 。
- gui1 lai2 geng3 bu2 mei4 ， qing1 deng1 dui4 shu1 kan1 。

## 注释

## 译文

## 赏析
