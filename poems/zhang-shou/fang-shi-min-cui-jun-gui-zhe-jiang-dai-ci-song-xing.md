---
id: zhang-shou-fang-shi-min-cui-jun-gui-zhe-jiang-dai-ci-song-xing
title: 方时敏倅濬归浙江待次送行
titlePinyin: fang1 shi2 min3 cui4 jun4 gui1 zhe4 jiang1 dai4 ci4 song4 xing2
titleSlug: fang-shi-min-cui-jun-gui-zhe-jiang-dai-ci-song-xing
author: 张守
authorPinyin: zhang1 shou3
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嶷嶷玄英孙，闻风自鄞川。
- 朅来苕霅间，王事亦复联。
- 相遇一倾盖，论交即忘年。
- 开口见城府，落笔生云烟。
- 寻春五亭岸，钓月双溪船。
- 杯行各酣适，箕踞忘拘牵。
- 放辞发奇伟，捜句穷镵镌。
- 我时怯欲降，退壁常自坚。
- 俯首试外台，一矢双雕连。
- 联镳仲与季，三秀来差肩。
- 群隽为辟易，拱手不敢前。
- 折箠破大敌，未足烦戈鋋。
- 风低忽垂翅，信命付诸天。
- 公飞东阳舄，我访兰亭贤。
- 双鱼数流问，五马方荐延。
- 摄事古山阴，晤语复粲然。
- 禅心扣空寂，蔬饭捐荤膻。
- 一洗尽玷缺，皎皎尺璧圆。
- 继从甘陵游，假道仍周旋。
- 飘零我蓬转，渠敢自意全。
- 邂逅凤凰阙，公亦仍迍邅。
- 宦学旧軰行，金狨复文鞯。
- 以及后来秀，青云各联翩。
- 公方驾别车，去即三山巅。
- 俟期下吴越，寄迹无一廛。
- 尚及秋风残，饱脍鲈鱼鲜。
- 我陋不足数，生理亦可怜。
- 尔来犯不韪，策足英俊躔。
- 文羞白羽扇，中岂青铜钱。
- 家风故不恶，蹇步徒加鞭。
- 迷途得蹭蹬，奄奄如寒蝉。
- 别公起归思，端欲驱其先。
- 经营一囊粟，攀附嗟无缘。
- 擿耳听知音，拂拭朱丝弦。
- 一札行亦驰，两桨定复还。
- 阔步白玉堂，一挥笔如椽。

## 拼音
- yi2 yi2 xuan2 ying1 sun1 ， wen2 feng1 zi4 yin2 chuan1 。
- qie4 lai2 tiao2 zha4 jian1 ， wang2 shi4 yi4 fu4 lian2 。
- xiang1 yu4 yi4 qing1 gai4 ， lun4 jiao1 ji2 wang4 nian2 。
- kai1 kou3 jian4 cheng2 fu3 ， luo4 bi3 sheng1 yun2 yan1 。
- xun2 chun1 wu3 ting2 an4 ， diao4 yue4 shuang1 xi1 chuan2 。
- bei1 xing2 ge4 han1 shi4 ， ji1 ju4 wang4 ju1 qian1 。
- fang4 ci2 fa1 qi2 wei3 ， sou1 ju4 qiong2 chan2 juan1 。
- wo3 shi2 qie4 yu4 jiang4 ， tui4 bi4 chang2 zi4 jian1 。
- fu3 shou3 shi4 wai4 tai2 ， yi4 shi3 shuang1 diao1 lian2 。
- lian2 biao1 zhong4 yu3 ji4 ， san1 xiu4 lai2 cha4 jian1 。
- qun2 jun4 wei4 pi4 yi4 ， gong3 shou3 bu4 gan3 qian2 。
- zhe2 chui2 po4 da4 di2 ， wei4 zu2 fan2 ge1 chan2 。
- feng1 di1 hu1 chui2 chi4 ， xin4 ming4 fu4 zhu1 tian1 。
- gong1 fei1 dong1 yang2 xi4 ， wo3 fang3 lan2 ting2 xian2 。
- shuang1 yu2 shu4 liu2 wen4 ， wu3 ma3 fang1 jian4 yan2 。
- she4 shi4 gu3 shan1 yin1 ， wu4 yu3 fu4 can4 ran2 。
- chan2 xin1 kou4 kong1 ji4 ， shu1 fan4 juan1 hun1 shan1 。
- yi4 xi3 jin4 dian4 que1 ， jiao3 jiao3 chi3 bi4 yuan2 。
- ji4 cong2 gan1 ling2 you2 ， jia3 dao4 reng2 zhou1 xuan2 。
- piao1 ling2 wo3 peng2 zhuan3 ， qu2 gan3 zi4 yi4 quan2 。
- xie4 hou4 feng4 huang2 que1 ， gong1 yi4 reng2 zhun1 zhan1 。
- huan4 xue2 jiu4 bei4 xing2 ， jin1 rong2 fu4 wen2 jian1 。
- yi3 ji2 hou4 lai2 xiu4 ， qing1 yun2 ge4 lian2 pian1 。
- gong1 fang1 jia4 bie2 che1 ， qu4 ji2 san1 shan1 dian1 。
- si4 qi1 xia4 wu2 yue4 ， ji4 ji4 wu2 yi4 chan2 。
- shang4 ji2 qiu1 feng1 can2 ， bao3 kuai4 lu2 yu2 xian1 。
- wo3 lou4 bu4 zu2 shu4 ， sheng1 li3 yi4 ke3 lian2 。
- er3 lai2 fan4 bu4 wei3 ， ce4 zu2 ying1 jun4 chan2 。
- wen2 xiu1 bai2 yu3 shan4 ， zhong1 qi3 qing1 tong2 qian2 。
- jia1 feng1 gu4 bu2 e4 ， jian3 bu4 tu2 jia1 bian1 。
- mi2 tu2 de2 ceng4 deng1 ， yan3 yan3 ru2 han2 chan2 。
- bie2 gong1 qi3 gui1 si1 ， duan1 yu4 qu1 qi2 xian1 。
- jing1 ying2 yi4 nang2 su4 ， pan1 fu4 jie1 wu2 yuan2 。
- ti1 er3 ting1 zhi1 yin1 ， fu2 shi4 zhu1 si1 xian2 。
- yi4 zha2 xing2 yi4 chi2 ， liang3 jiang3 ding4 fu4 hai2 。
- kuo4 bu4 bai2 yu4 tang2 ， yi4 hui1 bi3 ru2 chuan2 。

## 注释

## 译文

## 赏析
