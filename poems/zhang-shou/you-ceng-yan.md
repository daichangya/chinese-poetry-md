---
id: zhang-shou-you-ceng-yan
title: 游层岩
titlePinyin: you2 ceng2 yan2
titleSlug: you-ceng-yan
author: 张绶
authorPinyin: zhang1 shou4
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群峰耸回环，一径上萦曲。
- 顾瞻得层岩，庨豁凿山腹。
- 片云雨雹飞，勺水蛟龙缩。
- 惟昔乘兴游，颇叹归鞍促。
- 念方困簿领，敢不勤栉沐。
- 四时各有趣，一赏岂能足。
- 朅来俯二纪，经行徧四渎。
- 每怀佳山水，澜僻聚燕蝠。
- 高才兹南来，胜赏欣所欲。
- 披寻到幽秘，徘徊或信宿。
- 忘归须众同，寓意乃余独。
- 泉声惬幽听，翠色明远目。
- 夕鸟归且鸣，牧牛骇而触。
- 此行固有得，何用论祸福。
- 应同丁家兴，肯效穷涂哭。
- 堂下食张仪，绨袍哀范叔。
- 大任或感发，一饭奚省录。
- 邮筒奉佳篇，兀坐聊踯躅。
- 勉率继高韵，愿同刊涧澳。

## 拼音
- qun2 feng1 song3 hui2 huan2 ， yi2 jing4 shang4 ying2 qu3 。
- gu4 zhan1 de2 ceng2 yan2 ， xiao1 huo1 zao2 shan1 fu4 。
- pian4 yun2 yu3 bao2 fei1 ， shao2 shui3 jiao1 long2 suo1 。
- wei2 xi1 cheng2 xing4 you2 ， po1 tan4 gui1 an1 cu4 。
- nian4 fang1 kun4 bo2 ling3 ， gan3 bu4 qin2 zhi4 mu4 。
- si4 shi2 ge4 you3 qu4 ， yi4 shang3 qi3 neng2 zu2 。
- qie4 lai2 fu3 er4 ji4 ， jing1 xing2 bian4 si4 du2 。
- mei3 huai2 jia1 shan1 shui3 ， lan2 pi4 ju4 yan4 fu2 。
- gao1 cai2 zi1 nan2 lai2 ， sheng4 shang3 xin1 suo3 yu4 。
- pi1 xun2 dao4 you1 mi4 ， pai2 huai2 huo4 xin4 su4 。
- wang4 gui1 xu1 zhong4 tong2 ， yu4 yi4 nai3 yu2 du2 。
- quan2 sheng1 qie4 you1 ting1 ， cui4 se4 ming2 yuan3 mu4 。
- xi1 niao3 gui1 qie3 ming2 ， mu4 niu2 hai4 er2 chu4 。
- ci3 xing2 gu4 you3 de2 ， he2 yong4 lun4 huo4 fu2 。
- ying4 tong2 ding1 jia1 xing1 ， ken3 xiao4 qiong2 tu2 ku1 。
- tang2 xia4 shi2 zhang1 yi2 ， ti2 pao2 ai1 fan4 shu1 。
- da4 ren4 huo4 gan3 fa1 ， yi2 fan4 xi1 sheng3 lu4 。
- you2 tong3 feng4 jia1 pian1 ， wu4 zuo4 liao2 zhi2 zhu2 。
- mian3 lü4 ji4 gao1 yun4 ， yuan4 tong2 kan1 jian4 ao4 。

## 注释

## 译文

## 赏析
