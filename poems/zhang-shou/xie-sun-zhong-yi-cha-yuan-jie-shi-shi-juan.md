---
id: zhang-shou-xie-sun-zhong-yi-cha-yuan-jie-shi-shi-juan
title: 谢孙仲益察院借示诗卷
titlePinyin: xie4 sun1 zhong4 yi4 cha2 yuan4 jie4 shi4 shi1 juan4
titleSlug: xie-sun-zhong-yi-cha-yuan-jie-shi-shi-juan
author: 张守
authorPinyin: zhang1 shou3
authorSlug: zhang-shou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客游跨两春，胸次饱尘滓。
- 无人抉河汉，为我一浣洗。
- 故人富清制，放笔如翻水。
- 此间渺无津，滂沛到笔底。
- 长须遣大轴，光彩照窗几。
- 我时食对案，惊喜失筯匕。
- 风雅间何阔，稍复闻正始。
- 涤除尘想灭，肝肺挹清泚。
- 早年上金闺，气劘诸彦垒。
- 风斤运无旁，四座羞血指。
- 骎骎跨骢马，奔轮不容柅。
- 负大难为力，得坎聊复止。
- 熙辰崇盛典，润色待东里。
- 风云吐愤郁，事业振奇伟。
- 余暇赋天台，金声追祖祢。

## 拼音
- ke4 you2 kua4 liang3 chun1 ， xiong1 ci4 bao3 chen2 zi3 。
- wu2 ren2 jue2 he2 han4 ， wei4 wo3 yi2 huan4 xi3 。
- gu4 ren2 fu4 qing1 zhi4 ， fang4 bi3 ru2 fan1 shui3 。
- ci3 jian1 miao3 wu2 jin1 ， pang1 pei4 dao4 bi3 di3 。
- chang2 xu1 qian3 da4 zhou2 ， guang1 cai3 zhao4 chuang1 ji3 。
- wo3 shi2 shi2 dui4 an4 ， jing1 xi3 shi1 zhu4 bi3 。
- feng1 ya3 jian1 he2 kuo4 ， shao1 fu4 wen2 zheng4 shi3 。
- di2 chu2 chen2 xiang3 mie4 ， gan1 fei4 yi4 qing1 ci3 。
- zao3 nian2 shang4 jin1 gui1 ， qi4 mo2 zhu1 yan4 lei3 。
- feng1 jin1 yun4 wu2 pang2 ， si4 zuo4 xiu1 xue4 zhi3 。
- qin1 qin1 kua4 cong1 ma3 ， ben1 lun2 bu4 rong2 ni3 。
- fu4 da4 nan2 wei2 li4 ， de2 kan3 liao2 fu4 zhi3 。
- xi1 chen2 chong2 sheng4 dian3 ， run4 se4 dai4 dong1 li3 。
- feng1 yun2 tu3 fen4 yu4 ， shi4 ye4 zhen4 qi2 wei3 。
- yu2 xia2 fu4 tian1 tai2 ， jin1 sheng1 zhui1 zu3 mi2 。

## 注释

## 译文

## 赏析
