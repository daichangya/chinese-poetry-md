---
id: lin-dou-nan-bai-shi-shan
title: 白石山
titlePinyin: bai2 shi2 shan1
titleSlug: bai-shi-shan
author: 林斗南
authorPinyin: lin2 dou4 nan2
authorSlug: lin-dou-nan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 路迥萦纡行木杪，脚力穷时山更好。
- 苦吟转觉嘉句悭，远望方知众山小。
- 登临自昔知几人，留题石暗苍苔新。
- 吁嗟开辟岁时久，名字湮没多无闻。
- 细观天地无穷极，百岁浮生真一息。
- 少和灵运纵垂名，俯仰之间亦陈迹。
- 何如大人能达观，古今等视犹晨昏。
- 朝菌灵芝皆死尔，彼有修短何足言。
- 往来盘薄何为者，祇为幽怀未渠舍。
- 凭阑一览万境空，辙迹何须遍天下。

## 拼音
- lu4 jiong3 ying2 yu1 xing2 mu4 miao3 ， jiao3 li4 qiong2 shi2 shan1 geng4 hao3 。
- ku3 yin2 zhuan3 jue2 jia1 ju4 qian1 ， yuan3 wang4 fang1 zhi1 zhong4 shan1 xiao3 。
- deng1 lin2 zi4 xi1 zhi1 ji3 ren2 ， liu2 ti2 shi2 an4 cang1 tai2 xin1 。
- xu1 jie1 kai1 pi4 sui4 shi2 jiu3 ， ming2 zi4 yan1 mo4 duo1 wu2 wen2 。
- xi4 guan1 tian1 di4 wu2 qiong2 ji2 ， bai3 sui4 fu2 sheng1 zhen1 yi4 xi1 。
- shao3 he2 ling2 yun4 zong4 chui2 ming2 ， fu3 yang3 zhi1 jian1 yi4 chen2 ji4 。
- he2 ru2 da4 ren2 neng2 da2 guan1 ， gu3 jin1 deng3 shi4 you2 chen2 hun1 。
- chao2 jun1 ling2 zhi1 jie1 si3 er3 ， bi3 you3 xiu1 duan3 he2 zu2 yan2 。
- wang3 lai2 pan2 bao2 he2 wei4 zhe3 ， qi2 wei4 you1 huai2 wei4 qu2 she4 。
- ping2 lan2 yi4 lan3 wan4 jing4 kong1 ， zhe2 ji4 he2 xu1 bian4 tian1 xia4 。

## 注释

## 译文

## 赏析
