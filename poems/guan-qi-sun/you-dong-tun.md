---
id: guan-qi-sun-you-dong-tun
title: 游东屯
titlePinyin: you2 dong1 tun2
titleSlug: you-dong-tun
author: 关耆孙
authorPinyin: guan1 qi2 sun1
authorSlug: guan-qi-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呼船渡西瀼，策马行东屯。
- 犹有竹下屋，依然柴作门。
- 林深多鸟雀，山对有猱猿。
- 世隔券尤在，堂非基自存。
- 稼云迷旷野，屏翠随层轩。
- 土厚疑吾里，溪清何处源。
- 餐英金有种，饭粒玉为根。
- 芦笋恋春渚，蕨芽蕃故园。
- 山名窃诸葛，城榜为公孙。
- 云雨峡前梦，琵琶山后村。
- 留人惟野趣，隔世绝尘喧。
- 墙度鸟飞影，泥留兔走痕。
- 渔樵老岁月，藜苋过朝昏。
- 槎汉我初返，梯参君暂扪。
- 车徒今附骥，行列旧同鹓。
- 休沐因闲日，携持访古原。
- 摧颓一弊节，走逐双朱轓。
- 凉飙薄巾袂，佳气浮酒樽。
- 出游有此乐，相视而无言。
- 则为樵夫嘲，甚于人言烦。
- 取君古锦囊，盛我浣花番。
- 归去待星上，随江看月翻。

## 拼音
- hu1 chuan2 du4 xi1 rang2 ， ce4 ma3 xing2 dong1 tun2 。
- you2 you3 zhu2 xia4 wu1 ， yi1 ran2 chai2 zuo4 men2 。
- lin2 shen1 duo1 niao3 que4 ， shan1 dui4 you3 nao2 yuan2 。
- shi4 ge2 quan4 you2 zai4 ， tang2 fei1 ji1 zi4 cun2 。
- jia4 yun2 mi2 kuang4 ye3 ， ping2 cui4 sui2 ceng2 xuan1 。
- tu3 hou4 yi2 wu2 li3 ， xi1 qing1 he2 chu4 yuan2 。
- can1 ying1 jin1 you3 zhong3 ， fan4 li4 yu4 wei4 gen1 。
- lu2 sun3 lian4 chun1 zhu3 ， jue2 ya2 fan1 gu4 yuan2 。
- shan1 ming2 qie4 zhu1 ge3 ， cheng2 bang3 wei4 gong1 sun1 。
- yun2 yu3 xia2 qian2 meng4 ， pi2 pa0 shan1 hou4 cun1 。
- liu2 ren2 wei2 ye3 qu4 ， ge2 shi4 jue2 chen2 xuan1 。
- qiang2 du4 niao3 fei1 ying3 ， ni2 liu2 tu4 zou3 hen2 。
- yu2 qiao2 lao3 sui4 yue4 ， li2 xian4 guo4 chao2 hun1 。
- cha2 han4 wo3 chu1 fan3 ， ti1 can1 jun1 zan4 men2 。
- che1 tu2 jin1 fu4 ji4 ， hang2 lie4 jiu4 tong2 yuan1 。
- xiu1 mu4 yin1 xian2 ri4 ， xie2 chi2 fang3 gu3 yuan2 。
- cui1 tui2 yi2 bi4 jie2 ， zou3 zhu2 shuang1 zhu1 fan1 。
- liang2 biao1 bao2 jin1 mei4 ， jia1 qi4 fu2 jiu3 zun1 。
- chu1 you2 you3 ci3 le4 ， xiang1 shi4 er2 wu2 yan2 。
- ze2 wei4 qiao2 fu1 chao2 ， shen4 yu2 ren2 yan2 fan2 。
- qu3 jun1 gu3 jin3 nang2 ， sheng4 wo3 huan4 hua1 fan1 。
- gui1 qu4 dai4 xing1 shang4 ， sui2 jiang1 kan4 yue4 fan1 。

## 注释

## 译文

## 赏析
