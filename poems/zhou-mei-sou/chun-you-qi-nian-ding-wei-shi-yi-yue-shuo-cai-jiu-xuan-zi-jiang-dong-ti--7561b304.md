---
id: zhou-mei-sou-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti--7561b304
title: 淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得气字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 qi4 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti--7561b304
author: 周梅叟
authorPinyin: zhou1 mei2 sou3
authorSlug: zhou-mei-sou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九峰洪范篇，雅是书之纬。
- 顷尝一读之，懵然云雾蔚。
- 晚校中秘藏，讲此愧犹未。
- 喜逢尚书郎，家传得之既。
- 何以名内篇，一扣倘知味。
- 无几即语离，匆匆怪何谓。
- 天子仁圣心，闻过未常讳。
- 岂嫌有直疏，斥彼恶之汇。
- 矧兹龙卷前，正欠王与魏。
- 得见丹凤鸣，士党意乃慰。
- 黯也不居中，物论几鼎沸。
- 虽然上所命，所重在民事。
- 暨淑问臯陶，持平尔廷尉。
- 突使江东人，德泽尽沾溉。
- 惟公有古心，所守至弘毅。
- 我不畏孔壬，污吏必我畏。
- 所愿敷好生，物物皆吐气。
- 回思揽味甘，诏书登七贵。

## 拼音
- jiu3 feng1 hong2 fan4 pian1 ， ya3 shi4 shu1 zhi1 wei3 。
- qing3 chang2 yi4 du2 zhi1 ， meng3 ran2 yun2 wu4 wei4 。
- wan3 xiao4 zhong1 mi4 cang2 ， jiang3 ci3 kui4 you2 wei4 。
- xi3 feng2 shang4 shu1 lang2 ， jia1 chuan2 de2 zhi1 ji4 。
- he2 yi3 ming2 nei4 pian1 ， yi2 kou4 tang3 zhi1 wei4 。
- wu2 ji3 ji2 yu3 li2 ， cong1 cong1 guai4 he2 wei4 。
- tian1 zi3 ren2 sheng4 xin1 ， wen2 guo4 wei4 chang2 hui4 。
- qi3 xian2 you3 zhi2 shu1 ， chi4 bi3 e4 zhi1 hui4 。
- shen3 zi1 long2 juan3 qian2 ， zheng4 qian4 wang2 yu3 wei4 。
- de2 jian4 dan1 feng4 ming2 ， shi4 dang3 yi4 nai3 wei4 。
- an4 ye3 bu4 ju1 zhong1 ， wu4 lun4 ji3 ding3 fei4 。
- sui1 ran2 shang4 suo3 ming4 ， suo3 zhong4 zai4 min2 shi4 。
- ji4 shu1 wen4 gao1 tao2 ， chi2 ping2 er3 ting2 wei4 。
- tu1 shi3 jiang1 dong1 ren2 ， de2 ze2 jin4 zhan1 gai4 。
- wei2 gong1 you3 gu3 xin1 ， suo3 shou3 zhi4 hong2 yi4 。
- wo3 bu2 wei4 kong3 ren2 ， wu1 li4 bi4 wo3 wei4 。
- suo3 yuan4 fu1 hao3 sheng1 ， wu4 wu4 jie1 tu3 qi4 。
- hui2 si1 lan3 wei4 gan1 ， zhao4 shu1 deng1 qi1 gui4 。

## 注释

## 译文

## 赏析
