---
id: qi-chong-li-meng-cheng-da-heng-fen-song-zi-su-qie-yi-qian-shu-you-xi-xue-yu-chui-shi-2490ffc4
title: 蒙成大亨分送紫苏且以前书有戏谑语垂示解嘲輙次元韵
titlePinyin: meng2 cheng2 da4 heng1 fen1 song4 zi3 su1 qie3 yi3 qian2 shu1 you3 xi4 xue4 yu3 chui2 shi4 jie3 chao2 zhe2 ci4 yuan2 yun4
titleSlug: meng-cheng-da-heng-fen-song-zi-su-qie-yi-qian-shu-you-xi-xue-yu-chui-shi-2490ffc4
author: 綦崇礼
authorPinyin: qi2 chong2 li3
authorSlug: qi-chong-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生昔为吏，敏政便剧繁。
- 利刅无错节，大邑如烹鲜。
- 民曹与廷尉，众纷常裕然。
- 胡为弃九卿，岁晚来灌园。
- 分阴在所惜，寸地不忍闲。
- 草木苟有用，岂惮远移根。
- 从来忧世心，中怀百虑煎。
- 栽梅期鼎实，无取寒花妍。
- 植竹待威鳯，肯羡冥鸿骞。
- 此志未云遂，亦足留风烟。
- 山泉酿贤圣，艶曲聼婵娟。
- 引酌梅竹下，醉卧云峰前。
- 何以解其酲，玉笋捧瓯圆。
- 香泛紫苏饮，醒心清可怜。
- 洗涤曲糵昏，还观神明全。
- 先生得此物，手种当春天。
- 耘培供采掇，内热常得痊。
- 云何失滋茂，无乃人力愆。
- 因疑课督功，多稼移大田。
- 循例犹见分，乞隣问东阡。
- 不耐作戏语，解嘲来巨篇。
- 珠玉隐光彩，入城惊市廛。
- 风霜已落木，洞户宜垂毡。
- 何当拥炉夜，一樽同笑言。

## 拼音
- xian1 sheng1 xi1 wei4 li4 ， min3 zheng4 bian4 ju4 fan2 。
- li4 chuang1 wu2 cuo4 jie2 ， da4 yi4 ru2 peng1 xian1 。
- min2 cao2 yu3 ting2 wei4 ， zhong4 fen1 chang2 yu4 ran2 。
- hu2 wei4 qi4 jiu3 qing1 ， sui4 wan3 lai2 guan4 yuan2 。
- fen1 yin1 zai4 suo3 xi1 ， cun4 di4 bu4 ren3 xian2 。
- cao3 mu4 gou3 you3 yong4 ， qi3 dan4 yuan3 yi2 gen1 。
- cong2 lai2 you1 shi4 xin1 ， zhong1 huai2 bai3 lü4 jian1 。
- zai1 mei2 qi1 ding3 shi2 ， wu2 qu3 han2 hua1 yan2 。
- zhi2 zhu2 dai4 wei1 feng4 ， ken3 xian4 ming2 hong2 qian1 。
- ci3 zhi4 wei4 yun2 sui4 ， yi4 zu2 liu2 feng1 yan1 。
- shan1 quan2 niang4 xian2 sheng4 ， yan4 qu3 ting1 chan2 juan1 。
- yin3 zhuo2 mei2 zhu2 xia4 ， zui4 wo4 yun2 feng1 qian2 。
- he2 yi3 jie3 qi2 cheng2 ， yu4 sun3 peng3 ou1 yuan2 。
- xiang1 fan4 zi3 su1 yin3 ， xing3 xin1 qing1 ke3 lian2 。
- xi3 di2 qu3 nie4 hun1 ， hai2 guan1 shen2 ming2 quan2 。
- xian1 sheng1 de2 ci3 wu4 ， shou3 zhong3 dang1 chun1 tian1 。
- yun2 pei2 gong4 cai3 duo1 ， nei4 re4 chang2 de2 quan2 。
- yun2 he2 shi1 zi1 mao4 ， wu2 nai3 ren2 li4 qian1 。
- yin1 yi2 ke4 du1 gong1 ， duo1 jia4 yi2 da4 tian2 。
- xun2 li4 you2 jian4 fen1 ， qi3 lin2 wen4 dong1 qian1 。
- bu2 nai4 zuo4 xi4 yu3 ， jie3 chao2 lai2 ju4 pian1 。
- zhu1 yu4 yin3 guang1 cai3 ， ru4 cheng2 jing1 shi4 chan2 。
- feng1 shuang1 yi3 luo4 mu4 ， dong4 hu4 yi2 chui2 zhan1 。
- he2 dang1 yong1 lu2 ye4 ， yi4 zun1 tong2 xiao4 yan2 。

## 注释

## 译文

## 赏析
