---
id: kai-qing-tai-xue-sheng-mei-wen-wen-shan-he-dong-song-chen
title: 美文文山劾董宋臣
titlePinyin: mei3 wen2 wen2 shan1 he2 dong3 song4 chen2
titleSlug: mei-wen-wen-shan-he-dong-song-chen
author: 开庆太学生
authorPinyin: kai1 qing4 tai4 xue2 sheng1
authorSlug: kai-qing-tai-xue-sheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 拨转天纲回地纪，中兴又自庚申始。
- 扫除阴类谁之功，有硬脊梁担得起。
- 鲰生曾作茶岭诗，已学希夷不愿仕。
- 逢人见说太平时，担书来领西湖水。
- 幽阴何物号阎罗，污我青天莫敢指。
- 国人咸惧妖复来，天子自知忠可使。
- 履斋泉下不伏款，帝谓董贤人切齿。
- 未闻蔡笔颂余公，但见欧书责高子。
- 扬扬颜面见士夫，不知世间有羞耻。
- 吁嗟今世负大名，禄重忠言类如是。
- 一身富贵尽有余，何况明明今在迩。
- 中书虽有空头敕，其奈诸名都唯唯。
- 五更魁宿炳光精，吐出忠肝涕盈纸。
- 心怀寸铁飞上天，愿剔刚肠开帝视。
- 彷徨灶婢为主惊，慷慨书生为国喜。
- 吾皇英断似孝宗，觌有天诛终弃死。
- 当时頼有政府贤，弹泪妖狐与羸豕。
- 家奴猥琐何足云，中丞举动可惜尔。
- 庆历诸公闻此诗，勿谓予祸始于此。

## 拼音
- bo1 zhuan3 tian1 gang1 hui2 di4 ji4 ， zhong1 xing1 you4 zi4 geng1 shen1 shi3 。
- sao3 chu2 yin1 lei4 shui2 zhi1 gong1 ， you3 ying4 ji3 liang2 dan1 de2 qi3 。
- zou1 sheng1 ceng2 zuo4 cha2 ling3 shi1 ， yi3 xue2 xi1 yi2 bu2 yuan4 shi4 。
- feng2 ren2 jian4 shuo1 tai4 ping2 shi2 ， dan1 shu1 lai2 ling3 xi1 hu2 shui3 。
- you1 yin1 he2 wu4 hao4 yan2 luo2 ， wu1 wo3 qing1 tian1 mo4 gan3 zhi3 。
- guo2 ren2 xian2 ju4 yao1 fu4 lai2 ， tian1 zi3 zi4 zhi1 zhong1 ke3 shi3 。
- lü3 zhai1 quan2 xia4 bu4 fu2 kuan3 ， di4 wei4 dong3 xian2 ren2 qie4 chi3 。
- wei4 wen2 cai4 bi3 song4 yu2 gong1 ， dan4 jian4 ou1 shu1 ze2 gao1 zi3 。
- yang2 yang2 yan2 mian4 jian4 shi4 fu1 ， bu4 zhi1 shi4 jian1 you3 xiu1 chi3 。
- xu1 jie1 jin1 shi4 fu4 da4 ming2 ， lu4 zhong4 zhong1 yan2 lei4 ru2 shi4 。
- yi4 shen1 fu4 gui4 jin4 you3 yu2 ， he2 kuang4 ming2 ming2 jin1 zai4 er3 。
- zhong1 shu1 sui1 you3 kong1 tou2 chi4 ， qi2 nai4 zhu1 ming2 dou1 wei2 wei2 。
- wu3 geng1 kui2 su4 bing3 guang1 jing1 ， tu3 chu1 zhong1 gan1 ti4 ying2 zhi3 。
- xin1 huai2 cun4 tie3 fei1 shang4 tian1 ， yuan4 ti1 gang1 chang2 kai1 di4 shi4 。
- pang2 huang2 zao4 bi4 wei2 zhu3 jing1 ， kang1 kai3 shu1 sheng1 wei4 guo2 xi3 。
- wu2 huang2 ying1 duan4 si4 xiao4 zong1 ， di2 you3 tian1 zhu1 zhong1 qi4 si3 。
- dang1 shi2 lai4 you3 zheng4 fu3 xian2 ， tan2 lei4 yao1 hu2 yu3 lei2 shi3 。
- jia1 nu2 wei3 suo3 he2 zu2 yun2 ， zhong1 cheng2 ju3 dong4 ke3 xi1 er3 。
- qing4 li4 zhu1 gong1 wen2 ci3 shi1 ， wu4 wei4 yu3 huo4 shi3 yu2 ci3 。

## 注释

## 译文

## 赏析
