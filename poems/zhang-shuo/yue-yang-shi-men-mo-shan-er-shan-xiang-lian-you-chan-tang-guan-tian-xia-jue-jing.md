---
id: zhang-shuo-yue-yang-shi-men-mo-shan-er-shan-xiang-lian-you-chan-tang-guan-tian-xia-jue-jing
title: 岳阳石门墨山二山相连有禅堂观天下绝境
titlePinyin: yue4 yang2 shi2 men2 mo4 shan1 er4 shan1 xiang1 lian2 you3 chan2 tang2 guan1 tian1 xia4 jue2 jing4
titleSlug: yue-yang-shi-men-mo-shan-er-shan-xiang-lian-you-chan-tang-guan-tian-xia-jue-jing
author: 张说
authorPinyin: zhang1 shuo1
authorSlug: zhang-shuo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 囷轮江上山，近在华容县。
- 常涉巴丘首，天晴遥可见。
- 佳游屡前诺，芳月愆幽眷。
- 及此符守移，欢言临道便。
- 既携赏心客，复有送行掾。
- 竹径入阴窅，松萝上空蒨。
- 草共林一色，云与峰万变。
- 探窥石门断，缘越沙涧转。
- 两山势争雄，峰𪩘相顾眄。
- 药妙灵仙宝，境华岩壑选。
- 清都西渊绝，金地东敞宴。
- 池果接园畦，风烟迩台殿。
- 高寻去石顶，旷览天宇遍。
- 千山纷满目，百川豁对面。
- 骑来云气迎，人去鸟声恋。
- 长揖桃源士，举世同企羡。

## 拼音
- qun1 lun2 jiang1 shang4 shan1 ， jin4 zai4 hua2 rong2 xian4 。
- chang2 she4 ba1 qiu1 shou3 ， tian1 qing2 yao2 ke3 jian4 。
- jia1 you2 lü3 qian2 nuo4 ， fang1 yue4 qian1 you1 juan4 。
- ji2 ci3 fu2 shou3 yi2 ， huan1 yan2 lin2 dao4 bian4 。
- ji4 xie2 shang3 xin1 ke4 ， fu4 you3 song4 xing2 yuan4 。
- zhu2 jing4 ru4 yin1 yao3 ， song1 luo2 shang4 kong1 qian4 。
- cao3 gong4 lin2 yi2 se4 ， yun2 yu3 feng1 wan4 bian4 。
- tan4 kui1 shi2 men2 duan4 ， yuan2 yue4 sha1 jian4 zhuan3 。
- liang3 shan1 shi4 zheng1 xiong2 ， feng1 yan3 xiang1 gu4 mian3 。
- yao4 miao4 ling2 xian1 bao3 ， jing4 hua2 yan2 he4 xuan3 。
- qing1 dou1 xi1 yuan1 jue2 ， jin1 di4 dong1 chang3 yan4 。
- chi2 guo3 jie1 yuan2 qi2 ， feng1 yan1 er3 tai2 dian4 。
- gao1 xun2 qu4 shi2 ding3 ， kuang4 lan3 tian1 yu3 bian4 。
- qian1 shan1 fen1 man3 mu4 ， bai3 chuan1 huo1 dui4 mian4 。
- qi2 lai2 yun2 qi4 ying2 ， ren2 qu4 niao3 sheng1 lian4 。
- chang2 yi1 tao2 yuan2 shi4 ， ju3 shi4 tong2 qi3 xian4 。

## 注释

## 译文

## 赏析
