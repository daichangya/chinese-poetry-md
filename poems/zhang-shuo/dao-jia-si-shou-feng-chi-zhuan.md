---
id: zhang-shuo-dao-jia-si-shou-feng-chi-zhuan
title: 道家四首奉敕撰
titlePinyin: dao4 jia1 si4 shou3 feng4 chi4 zhuan4
titleSlug: dao-jia-si-shou-feng-chi-zhuan
author: 张说
authorPinyin: zhang1 shuo1
authorSlug: zhang-shuo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 金坛启曙闱，真气肃微微。落月衔仙窦，初霞拂羽衣。
- 香随龙节下，云逐凤箫飞。暂住蓬莱戏，千年始一归。
- 窈窕流精观，深沉紫翠庭。金奁调上药，宝案读仙经。
- 作赋看神雨，乘槎辨客星。只应谢人俗，轻举托云輧。
- 金炉承道诀，玉牒启玄机。云逐笙歌度，星流宫殿飞。
- 乘风嬉浩荡，窥月弄光辉。唯有三山鹤，应同千载归。
- 道记开中箓，真官表上清。焚香三鸟至，炼药九仙成。
- 天上灵书下，空中妙伎迎。迎来出烟雾，渺渺戏蓬瀛。

## 拼音
- jin1 tan2 qi3 shu3 wei2 ， zhen1 qi4 su4 wei1 wei1 。 luo4 yue4 xian2 xian1 dou4 ， chu1 xia2 fu2 yu3 yi1 。
- xiang1 sui2 long2 jie2 xia4 ， yun2 zhu2 feng4 xiao1 fei1 。 zan4 zhu4 peng2 lai2 xi4 ， qian1 nian2 shi3 yi4 gui1 。
- yao3 tiao3 liu2 jing1 guan1 ， shen1 chen2 zi3 cui4 ting2 。 jin1 lian2 tiao2 shang4 yao4 ， bao3 an4 du2 xian1 jing1 。
- zuo4 fu4 kan4 shen2 yu3 ， cheng2 cha2 bian4 ke4 xing1 。 zhi1 ying4 xie4 ren2 su2 ， qing1 ju3 tuo1 yun2 ping2 。
- jin1 lu2 cheng2 dao4 jue2 ， yu4 die2 qi3 xuan2 ji1 。 yun2 zhu2 sheng1 ge1 du4 ， xing1 liu2 gong1 dian4 fei1 。
- cheng2 feng1 xi1 hao4 dang4 ， kui1 yue4 nong4 guang1 hui1 。 wei2 you3 san1 shan1 he4 ， ying4 tong2 qian1 zai3 gui1 。
- dao4 ji4 kai1 zhong1 lu4 ， zhen1 guan1 biao3 shang4 qing1 。 fen2 xiang1 san1 niao3 zhi4 ， lian4 yao4 jiu3 xian1 cheng2 。
- tian1 shang4 ling2 shu1 xia4 ， kong1 zhong1 miao4 ji4 ying2 。 ying2 lai2 chu1 yan1 wu4 ， miao3 miao3 xi4 peng2 ying2 。

## 注释

## 译文

## 赏析
