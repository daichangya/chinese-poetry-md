---
id: zhang-shuo-za-shi-si-shou
title: 杂诗四首
titlePinyin: za2 shi1 si4 shou3
titleSlug: za-shi-si-shou
author: 张说
authorPinyin: zhang1 shuo1
authorSlug: zhang-shuo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 抱熏心常焦，举旆心常摇。天长地自久，欢乐能几朝。
- 君看西陵树，歌舞为谁娇。
- 山闲苦积雨，木落悲时遽。赏心凡几人，良辰在何处。
- 触石满堂侈，洒我终夕虑。客鸟怀主人，衔花未能去。
- 剖珠贵分明，琢玉思坚贞。要君意如此，终始莫相轻。
- 问子青霞意，何事留朱轩。自言心远俗，未始迹辞喧。
- 过蒙良时幸，侧息吏途烦。簪缨非宿好，文史弃前言。
- 夕卧北窗下，梦归南山园。白云惭幽谷，清风愧泉源。
- 十年兹赏废，佳期今复存。挂冠谢朝侣，星驾别君门。
- 默念群疑起，玄通百虑清。初心灭阳艳，复见湛虚明。
- 悟灭心非尽，求虚见后生。应将无住法，修到不成名。

## 拼音
- bao4 xun1 xin1 chang2 jiao1 ， ju3 pei4 xin1 chang2 yao2 。 tian1 chang2 di4 zi4 jiu3 ， huan1 le4 neng2 ji3 chao2 。
- jun1 kan4 xi1 ling2 shu4 ， ge1 wu3 wei4 shui2 jiao1 。
- shan1 xian2 ku3 ji1 yu3 ， mu4 luo4 bei1 shi2 ju4 。 shang3 xin1 fan2 ji3 ren2 ， liang2 chen2 zai4 he2 chu4 。
- chu4 shi2 man3 tang2 chi3 ， sa3 wo3 zhong1 xi1 lü4 。 ke4 niao3 huai2 zhu3 ren2 ， xian2 hua1 wei4 neng2 qu4 。
- pou1 zhu1 gui4 fen1 ming2 ， zhuo2 yu4 si1 jian1 zhen1 。 yao4 jun1 yi4 ru2 ci3 ， zhong1 shi3 mo4 xiang1 qing1 。
- wen4 zi3 qing1 xia2 yi4 ， he2 shi4 liu2 zhu1 xuan1 。 zi4 yan2 xin1 yuan3 su2 ， wei4 shi3 ji4 ci2 xuan1 。
- guo4 meng2 liang2 shi2 xing4 ， ce4 xi1 li4 tu2 fan2 。 zan1 ying1 fei1 su4 hao3 ， wen2 shi3 qi4 qian2 yan2 。
- xi1 wo4 bei3 chuang1 xia4 ， meng4 gui1 nan2 shan1 yuan2 。 bai2 yun2 can2 you1 gu3 ， qing1 feng1 kui4 quan2 yuan2 。
- shi2 nian2 zi1 shang3 fei4 ， jia1 qi1 jin1 fu4 cun2 。 gua4 guan1 xie4 chao2 lü3 ， xing1 jia4 bie2 jun1 men2 。
- mo4 nian4 qun2 yi2 qi3 ， xuan2 tong1 bai3 lü4 qing1 。 chu1 xin1 mie4 yang2 yan4 ， fu4 jian4 zhan4 xu1 ming2 。
- wu4 mie4 xin1 fei1 jin4 ， qiu2 xu1 jian4 hou4 sheng1 。 ying4 jiang1 wu2 zhu4 fa3 ， xiu1 dao4 bu4 cheng2 ming2 。

## 注释

## 译文

## 赏析
