---
id: zhang-shuo-li-gong-bu-wan-ge-san-shou
title: 李工部挽歌三首
titlePinyin: li3 gong1 bu4 wan3 ge1 san1 shou3
titleSlug: li-gong-bu-wan-ge-san-shou
author: 张说
authorPinyin: zhang1 shuo1
authorSlug: zhang-shuo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 锦帐为郎日，金门待诏时。杨宫先上赋，柏殿几连诗。
- 瞬息琴歌断，凄凉箫挽悲。那堪霸陵岸，回首望京师。
- 宅兆西陵上，平生雅志从。城临丹阙近，山望白云重。
- 会葬知元伯，看碑识蔡邕。无由接神理，挥涕向青松。
- 常时好宾客，永日对弦歌。是日归泉下，伤心无奈何。
- 墓庭人已散，祭处鸟来过。碑石生苔藓，荣名岂复多。

## 拼音
- jin3 zhang4 wei4 lang2 ri4 ， jin1 men2 dai4 zhao4 shi2 。 yang2 gong1 xian1 shang4 fu4 ， bai3 dian4 ji3 lian2 shi1 。
- shun4 xi1 qin2 ge1 duan4 ， qi1 liang2 xiao1 wan3 bei1 。 na4 kan1 ba4 ling2 an4 ， hui2 shou3 wang4 jing1 shi1 。
- zhai2 zhao4 xi1 ling2 shang4 ， ping2 sheng1 ya3 zhi4 cong2 。 cheng2 lin2 dan1 que1 jin4 ， shan1 wang4 bai2 yun2 zhong4 。
- hui4 zang4 zhi1 yuan2 bo2 ， kan4 bei1 shi2 cai4 yong1 。 wu2 you2 jie1 shen2 li3 ， hui1 ti4 xiang4 qing1 song1 。
- chang2 shi2 hao3 bin1 ke4 ， yong3 ri4 dui4 xian2 ge1 。 shi4 ri4 gui1 quan2 xia4 ， shang1 xin1 wu2 nai4 he2 。
- mu4 ting2 ren2 yi3 san4 ， ji4 chu4 niao3 lai2 guo4 。 bei1 shi2 sheng1 tai2 xian3 ， rong2 ming2 qi3 fu4 duo1 。

## 注释

## 译文

## 赏析
