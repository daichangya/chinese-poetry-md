---
id: chu-guang-xi-tong-zhu-gong-song-li-yun-nan-fa-man
title: 同诸公送李云南伐蛮
titlePinyin: tong2 zhu1 gong1 song4 li3 yun2 nan2 fa2 man2
titleSlug: tong-zhu-gong-song-li-yun-nan-fa-man
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昆明滨滇池，蠢尔敢逆常。天星耀𫓧锧，吊彼西南方。
- 冢宰统元戎，太守齿军行。囊括千万里，矢谟在庙堂。
- 耀耀金虎符，一息到炎荒。搜兵自交趾，茇舍出泸阳。
- 群山高崭岩，凌越如鸟翔。封豕骤跧伏，巨象遥披攘。
- 回溪深天渊，揭厉逾舟梁。玄武扫孤蜮，蛟龙除方良。
- 雷霆随神兵，硼磕动穹苍。斩伐若草木，系缧同犬羊。
- 余丑隐弭河，啁啾乱行藏。君子恶薄险，王师耻重伤。
- 广车设罝梁，太白收光芒。边吏静县道，新书行纪纲。
- 剑关掉鞅归，武弁朝建章。龙楼加命服，獬豸拥秋霜。
- 邦人颂灵旗，侧听何洋洋。京观在七德，休哉我神皇。

## 拼音
- kun1 ming2 bin1 dian1 chi2 ， chun3 er3 gan3 ni4 chang2 。 tian1 xing1 yao4 fu1 zhi4 ， diao4 bi3 xi1 nan2 fang1 。
- zhong3 zai3 tong3 yuan2 rong2 ， tai4 shou3 chi3 jun1 xing2 。 nang2 kuo4 qian1 wan4 li3 ， shi3 mo2 zai4 miao4 tang2 。
- yao4 yao4 jin1 hu3 fu2 ， yi4 xi1 dao4 yan2 huang1 。 sou1 bing1 zi4 jiao1 zhi3 ， ba2 she4 chu1 lu2 yang2 。
- qun2 shan1 gao1 zhan3 yan2 ， ling2 yue4 ru2 niao3 xiang2 。 feng1 shi3 zhou4 quan2 fu2 ， ju4 xiang4 yao2 pi1 rang3 。
- hui2 xi1 shen1 tian1 yuan1 ， jie1 li4 yu2 zhou1 liang2 。 xuan2 wu3 sao3 gu1 yu4 ， jiao1 long2 chu2 fang1 liang2 。
- lei2 ting2 sui2 shen2 bing1 ， peng2 ke1 dong4 qiong2 cang1 。 zhan3 fa2 ruo4 cao3 mu4 ， xi4 lei2 tong2 quan3 yang2 。
- yu2 chou3 yin3 mi3 he2 ， zhou1 jiu1 luan4 xing2 cang2 。 jun1 zi3 e4 bao2 xian3 ， wang2 shi1 chi3 zhong4 shang1 。
- guang3 che1 she4 ju1 liang2 ， tai4 bai2 shou1 guang1 mang2 。 bian1 li4 jing4 xian4 dao4 ， xin1 shu1 xing2 ji4 gang1 。
- jian4 guan1 diao4 yang1 gui1 ， wu3 bian4 chao2 jian4 zhang1 。 long2 lou2 jia1 ming4 fu2 ， xie4 zhi4 yong1 qiu1 shuang1 。
- bang1 ren2 song4 ling2 qi2 ， ce4 ting1 he2 yang2 yang2 。 jing1 guan1 zai4 qi1 de2 ， xiu1 zai1 wo3 shen2 huang2 。

## 注释

## 译文

## 赏析
