---
id: chu-guang-xi-xiao-gu-er-shou
title: 效古二首
titlePinyin: xiao4 gu3 er4 shou3
titleSlug: xiao-gu-er-shou
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晨登凉风台，暮走邯郸道。曜灵何赫烈，四野无青草。
- 大军北集燕，天子西居镐。妇人役州县，丁男事征讨。
- 老幼相别离，哭泣无昏早。稼穑既殄绝，川泽复枯槁。
- 旷哉远此忧，冥冥商山皓。
- 东风吹大河，河水如倒流。河洲尘沙起，有若黄云浮。
- 赪霞烧广泽，洪曜赫高丘。野老泣相语，无地可荫休。
- 翰林有客卿，独负苍生忧。中夜起踯躅，思欲献厥谋。
- 君门峻且深，踠足空夷犹。

## 拼音
- chen2 deng1 liang2 feng1 tai2 ， mu4 zou3 han2 dan1 dao4 。 yao4 ling2 he2 he4 lie4 ， si4 ye3 wu2 qing1 cao3 。
- da4 jun1 bei3 ji2 yan4 ， tian1 zi3 xi1 ju1 hao4 。 fu4 ren2 yi4 zhou1 xian4 ， ding1 nan2 shi4 zheng1 tao3 。
- lao3 you4 xiang1 bie2 li2 ， ku1 qi4 wu2 hun1 zao3 。 jia4 se4 ji4 tian3 jue2 ， chuan1 ze2 fu4 ku1 gao3 。
- kuang4 zai1 yuan3 ci3 you1 ， ming2 ming2 shang1 shan1 hao4 。
- dong1 feng1 chui1 da4 he2 ， he2 shui3 ru2 dao3 liu2 。 he2 zhou1 chen2 sha1 qi3 ， you3 ruo4 huang2 yun2 fu2 。
- cheng1 xia2 shao1 guang3 ze2 ， hong2 yao4 he4 gao1 qiu1 。 ye3 lao3 qi4 xiang1 yu3 ， wu2 di4 ke3 yin4 xiu1 。
- han4 lin2 you3 ke4 qing1 ， du2 fu4 cang1 sheng1 you1 。 zhong1 ye4 qi3 zhi2 zhu2 ， si1 yu4 xian4 jue2 mou2 。
- jun1 men2 jun4 qie3 shen1 ， wan3 zu2 kong1 yi2 you2 。

## 注释

## 译文

## 赏析
