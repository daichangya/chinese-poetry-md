---
id: chu-guang-xi-yi-yuan-san-shi-yi-zhe-zuo
title: 贻袁三拾遗谪作
titlePinyin: yi2 yuan2 san1 shi2 yi2 zhe2 zuo4
titleSlug: yi-yuan-san-shi-yi-zhe-zuo
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 倾盖洛之滨，依然心事亲。
- 龙门何以峻，曾是好词人。
- 珥笔朝文陛，含章讽紫宸。
- 帝城多壮观，被服长如春。
- 天子俭为德，而能清约身。
- 公卿尽虚位，天下自趣尘。
- 如君物望美，令德声何已。
- 高帝黜儒生，文皇谪才子。
- 朝廷非不盛，谴谪良难恃。
- 路出大江阴，川行碧峰里。
- 斯言徒自玷，白玉岂为滓。
- 希声尽众人，深识唯知己。
- 知己怨生离，悠悠天一涯。
- 寸心因梦断，孤愤为年移。
- 花满芙蓉阙，春深朝夕池。
- 空令千万里，长望白云垂。

## 拼音
- qing1 gai4 luo4 zhi1 bin1 ， yi1 ran2 xin1 shi4 qin1 。
- long2 men2 he2 yi3 jun4 ， ceng2 shi4 hao3 ci2 ren2 。
- er3 bi3 chao2 wen2 bi4 ， han2 zhang1 feng3 zi3 chen2 。
- di4 cheng2 duo1 zhuang4 guan1 ， bei4 fu2 chang2 ru2 chun1 。
- tian1 zi3 jian3 wei4 de2 ， er2 neng2 qing1 yue1 shen1 。
- gong1 qing1 jin4 xu1 wei4 ， tian1 xia4 zi4 qu4 chen2 。
- ru2 jun1 wu4 wang4 mei3 ， ling4 de2 sheng1 he2 yi3 。
- gao1 di4 chu4 ru2 sheng1 ， wen2 huang2 zhe2 cai2 zi3 。
- chao2 ting2 fei1 bu2 sheng4 ， qian3 zhe2 liang2 nan2 shi4 。
- lu4 chu1 da4 jiang1 yin1 ， chuan1 xing2 bi4 feng1 li3 。
- si1 yan2 tu2 zi4 dian4 ， bai2 yu4 qi3 wei4 zi3 。
- xi1 sheng1 jin4 zhong4 ren2 ， shen1 shi2 wei2 zhi1 ji3 。
- zhi1 ji3 yuan4 sheng1 li2 ， you1 you1 tian1 yi4 ya2 。
- cun4 xin1 yin1 meng4 duan4 ， gu1 fen4 wei4 nian2 yi2 。
- hua1 man3 fu2 rong2 que1 ， chun1 shen1 zhao1 xi1 chi2 。
- kong1 ling4 qian1 wan4 li3 ， chang2 wang4 bai2 yun2 chui2 。

## 注释

## 译文

## 赏析
