---
id: chu-guang-xi-tong-wang-shi-san-wei-ou-ran-zuo-shi-shou
title: 同王十三维偶然作十首
titlePinyin: tong2 wang2 shi2 san1 wei2 ou3 ran2 zuo4 shi2 shou3
titleSlug: tong-wang-shi-san-wei-ou-ran-zuo-shi-shou
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仲夏日中时，草木看欲燋。田家惜工力，把锄来东皋。
- 顾望浮云阴，往往误伤苗。归来悲困极，兄嫂共相𫍢。
- 无钱可沽酒，何以解劬劳。夜深星汉明，庭宇虚寥寥。
- 高柳三五株，可以独逍遥。
- 北山种松柏，南山种蒺藜。出入虽同趣，所向各有宜。
- 孔丘贵仁义，老氏好无为。我心若虚空，此道将安施。
- 暂过伊阙间，晼晚三伏时。高阁入云中，芙蓉满清池。
- 要自非我室，还望南山陲。
- 野老本贫贱，冒暑锄瓜田。一畦未及终，树下高枕眠。
- 荷𦰏者谁子，皤皤来息肩。不复问乡墟，相见但依然。
- 腹中无一物，高话羲皇年。落日临层隅，逍遥望晴川。
- 使妇提蚕筐，呼儿榜渔船。悠悠泛绿水，去摘浦中莲。
- 莲花艳且美，使我不能还。
- 浮云在虚空，随风复卷舒。我心方处顺，动作何忧虞。
- 但言婴世网，不复得闲居。迢递别东国，超遥来西都。
- 见人乃恭敬，曾不问贤愚。虽若不能言，中心亦难诬。
- 故乡满亲戚，道远情日疏。偶欲陈此意，复无南飞凫。
- 草木花叶生，相与命为春。当非草木意，信是故时人。
- 静念恻群物，何由知至真。狂歌问夫子，夫子莫能陈。
- 凤凰飞且鸣，容裔下天津。清净无言语，兹焉庶可亲。
- 黄河流向东，弱水流向西。趋舍各有异，造化安能齐。
- 妾本邯郸女，生长在丛台。既闻容见宠，复想玄为妻。
- 刻画尚风流，幸会君招携。逶迤歌舞座，婉娈芙蓉闺。
- 日月方向除，恩爱忽焉暌。弃置谁复道，但悲生不谐。
- 羡彼匹妇意，偕老常同栖。
- 日暮登春山，山鲜云复轻。远近看春色，踟蹰新月明。
- 仙人浮丘公，对月时吹笙。丹鸟飞熠熠，苍蝇乱营营。
- 群动汩吾真，讹言伤我情。安得如子晋，与之游太清。
- 耽耽铜鞮宫，遥望长数里。宾客无多少，出入皆珠履。
- 朴儒亦何为，辛苦读旧史。不道无家舍，效他养妻子。
- 冽冽玄冬暮，衣裳无准拟。偶然著道书，神人养生理。
- 公卿时见赏，赐赉难具纪。莫问身后事，且论朝夕是。
- 空山暮雨来，众鸟竟栖息。斯须照夕阳，双双复抚翼。
- 我念天时好，东田有稼穑。浮云蔽川原，新流集沟洫。
- 裴回顾衡宇，僮仆邀我食。卧览床头书，睡看机中织。
- 想见明膏煎，中夜起唧唧。
- 四邻竞丰屋，我独好卑室。窈窕高台中，时闻抚新瑟。
- 狂飙动地起，拔木乃非一。相顾始知悲，中心忧且栗。
- 蚩蚩命子弟，恨不居高秩。日入宾从归，清晨冠盖出。
- 中庭有奇树，荣早衰复疾。此道犹不知，微言安可述。

## 拼音
- zhong4 xia4 ri4 zhong1 shi2 ， cao3 mu4 kan4 yu4 jiao1 。 tian2 jia1 xi1 gong1 li4 ， ba3 chu2 lai2 dong1 gao1 。
- gu4 wang4 fu2 yun2 yin1 ， wang3 wang3 wu4 shang1 miao2 。 gui1 lai2 bei1 kun4 ji2 ， xiong1 sao3 gong4 xiang1 𫍢 。
- wu2 qian2 ke3 gu1 jiu3 ， he2 yi3 jie3 qu2 lao2 。 ye4 shen1 xing1 han4 ming2 ， ting2 yu3 xu1 liao2 liao2 。
- gao1 liu3 san1 wu3 zhu1 ， ke3 yi3 du2 xiao1 yao2 。
- bei3 shan1 zhong3 song1 bai3 ， nan2 shan1 zhong3 ji2 li2 。 chu1 ru4 sui1 tong2 qu4 ， suo3 xiang4 ge4 you3 yi2 。
- kong3 qiu1 gui4 ren2 yi4 ， lao3 shi4 hao3 wu2 wei2 。 wo3 xin1 ruo4 xu1 kong1 ， ci3 dao4 jiang1 an1 shi1 。
- zan4 guo4 yi1 que1 jian1 ， wan3 wan3 san1 fu2 shi2 。 gao1 ge2 ru4 yun2 zhong1 ， fu2 rong2 man3 qing1 chi2 。
- yao4 zi4 fei1 wo3 shi4 ， hai2 wang4 nan2 shan1 chui2 。
- ye3 lao3 ben3 pin2 jian4 ， mao4 shu3 chu2 gua1 tian2 。 yi4 qi2 wei4 ji2 zhong1 ， shu4 xia4 gao1 zhen3 mian2 。
- he2 𦰏 zhe3 shui2 zi3 ， po2 po2 lai2 xi1 jian1 。 bu2 fu4 wen4 xiang1 xu1 ， xiang1 jian4 dan4 yi1 ran2 。
- fu4 zhong1 wu2 yi2 wu4 ， gao1 hua4 xi1 huang2 nian2 。 luo4 ri4 lin2 ceng2 yu2 ， xiao1 yao2 wang4 qing2 chuan1 。
- shi3 fu4 ti2 can2 kuang1 ， hu1 er2 bang3 yu2 chuan2 。 you1 you1 fan4 lü4 shui3 ， qu4 zhai1 pu3 zhong1 lian2 。
- lian2 hua1 yan4 qie3 mei3 ， shi3 wo3 bu4 neng2 hai2 。
- fu2 yun2 zai4 xu1 kong1 ， sui2 feng1 fu4 juan4 shu1 。 wo3 xin1 fang1 chu4 shun4 ， dong4 zuo4 he2 you1 yu2 。
- dan4 yan2 ying1 shi4 wang3 ， bu2 fu4 de2 xian2 ju1 。 tiao2 di4 bie2 dong1 guo2 ， chao1 yao2 lai2 xi1 dou1 。
- jian4 ren2 nai3 gong1 jing4 ， ceng2 bu2 wen4 xian2 yu2 。 sui1 ruo4 bu4 neng2 yan2 ， zhong1 xin1 yi4 nan2 wu1 。
- gu4 xiang1 man3 qin1 qi0 ， dao4 yuan3 qing2 ri4 shu1 。 ou3 yu4 chen2 ci3 yi4 ， fu4 wu2 nan2 fei1 fu2 。
- cao3 mu4 hua1 ye4 sheng1 ， xiang1 yu3 ming4 wei4 chun1 。 dang1 fei1 cao3 mu4 yi4 ， xin4 shi4 gu4 shi2 ren2 。
- jing4 nian4 ce4 qun2 wu4 ， he2 you2 zhi1 zhi4 zhen1 。 kuang2 ge1 wen4 fu1 zi3 ， fu1 zi3 mo4 neng2 chen2 。
- feng4 huang2 fei1 qie3 ming2 ， rong2 yi4 xia4 tian1 jin1 。 qing1 jing4 wu2 yan2 yu3 ， zi1 yan1 shu4 ke3 qin1 。
- huang2 he2 liu2 xiang4 dong1 ， ruo4 shui3 liu2 xiang4 xi1 。 qu1 she4 ge4 you3 yi4 ， zao4 hua4 an1 neng2 qi2 。
- qie4 ben3 han2 dan1 nü3 ， sheng1 zhang3 zai4 cong2 tai2 。 ji4 wen2 rong2 jian4 chong3 ， fu4 xiang3 xuan2 wei4 qi1 。
- ke4 hua4 shang4 feng1 liu2 ， xing4 hui4 jun1 zhao1 xie2 。 wei1 yi2 ge1 wu3 zuo4 ， wan3 luan2 fu2 rong2 gui1 。
- ri4 yue4 fang1 xiang4 chu2 ， en1 ai4 hu1 yan1 kui2 。 qi4 zhi4 shui2 fu4 dao4 ， dan4 bei1 sheng1 bu4 xie2 。
- xian4 bi3 pi3 fu4 yi4 ， xie2 lao3 chang2 tong2 qi1 。
- ri4 mu4 deng1 chun1 shan1 ， shan1 xian1 yun2 fu4 qing1 。 yuan3 jin4 kan4 chun1 se4 ， chi2 chu2 xin1 yue4 ming2 。
- xian1 ren2 fu2 qiu1 gong1 ， dui4 yue4 shi2 chui1 sheng1 。 dan1 niao3 fei1 yi4 yi4 ， cang1 ying2 luan4 ying2 ying2 。
- qun2 dong4 gu3 wu2 zhen1 ， e2 yan2 shang1 wo3 qing2 。 an1 de2 ru2 zi3 jin4 ， yu3 zhi1 you2 tai4 qing1 。
- dan1 dan1 tong2 di1 gong1 ， yao2 wang4 chang2 shu4 li3 。 bin1 ke4 wu2 duo1 shao3 ， chu1 ru4 jie1 zhu1 lü3 。
- pu3 ru2 yi4 he2 wei4 ， xin1 ku3 du2 jiu4 shi3 。 bu2 dao4 wu2 jia1 she4 ， xiao4 ta1 yang3 qi1 zi3 。
- lie4 lie4 xuan2 dong1 mu4 ， yi1 shang0 wu2 zhun3 ni3 。 ou3 ran2 zhu4 dao4 shu1 ， shen2 ren2 yang3 sheng1 li3 。
- gong1 qing1 shi2 jian4 shang3 ， ci4 lai4 nan2 ju4 ji4 。 mo4 wen4 shen1 hou4 shi4 ， qie3 lun4 zhao1 xi1 shi4 。
- kong1 shan1 mu4 yu3 lai2 ， zhong4 niao3 jing4 qi1 xi1 。 si1 xu1 zhao4 xi1 yang2 ， shuang1 shuang1 fu4 fu3 yi4 。
- wo3 nian4 tian1 shi2 hao3 ， dong1 tian2 you3 jia4 se4 。 fu2 yun2 bi4 chuan1 yuan2 ， xin1 liu2 ji2 gou1 xu4 。
- pei2 hui2 gu4 heng2 yu3 ， tong2 pu2 yao1 wo3 shi2 。 wo4 lan3 chuang2 tou2 shu1 ， shui4 kan4 ji1 zhong1 zhi1 。
- xiang3 jian4 ming2 gao1 jian1 ， zhong1 ye4 qi3 ji1 ji1 。
- si4 lin2 jing4 feng1 wu1 ， wo3 du2 hao3 bei1 shi4 。 yao3 tiao3 gao1 tai2 zhong1 ， shi2 wen2 fu3 xin1 se4 。
- kuang2 biao1 dong4 di4 qi3 ， ba2 mu4 nai3 fei1 yi1 。 xiang1 gu4 shi3 zhi1 bei1 ， zhong1 xin1 you1 qie3 li4 。
- chi1 chi1 ming4 zi3 di4 ， hen4 bu4 ju1 gao1 zhi4 。 ri4 ru4 bin1 cong2 gui1 ， qing1 chen2 guan1 gai4 chu1 。
- zhong1 ting2 you3 qi2 shu4 ， rong2 zao3 shuai1 fu4 ji2 。 ci3 dao4 you2 bu4 zhi1 ， wei1 yan2 an1 ke3 shu4 。

## 注释

## 译文

## 赏析
