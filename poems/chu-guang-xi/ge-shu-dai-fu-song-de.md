---
id: chu-guang-xi-ge-shu-dai-fu-song-de
title: 哥舒大夫颂德
titlePinyin: ge1 shu1 dai4 fu0 song4 de2
titleSlug: ge-shu-dai-fu-song-de
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天纪启真命，君生臣亦生。乃知赤帝子，复有苍龙精。
- 神武建皇极，文昌开将星。超超渭滨器，落落山西名。
- 画阃入受脤，凿门出扞城。戎人昧正朔，我有轩辕兵。
- 陇路起丰镐，关云随旆旌。河湟训兵甲，义勇方横行。
- 韩魏多锐士，蹶张在幕庭。大非四决轧，石堡高峥嵘。
- 攻伐若振槁，孰云非神明。嘉谋即天意，骤胜由师贞。
- 枯草被西陆，烈风昏太清。戢戈旄头落，牧马昆仑平。
- 宾从俨冠盖，封山纪天声。来朝芙蓉阙，鸣玉飘华缨。
- 直道济时宪，天邦遂轻刑。抗书报知己，松柏亦以荣。
- 嘉命列上第，德辉照天京。在车持简墨，粲粲皆词英。
- 顾我抢榆者，莫能翔青冥。游燕非骐骥，踯躅思长鸣。

## 拼音
- tian1 ji4 qi3 zhen1 ming4 ， jun1 sheng1 chen2 yi4 sheng1 。 nai3 zhi1 chi4 di4 zi3 ， fu4 you3 cang1 long2 jing1 。
- shen2 wu3 jian4 huang2 ji2 ， wen2 chang1 kai1 jiang1 xing1 。 chao1 chao1 wei4 bin1 qi4 ， luo4 luo4 shan1 xi1 ming2 。
- hua4 kun3 ru4 shou4 shen4 ， zao2 men2 chu1 han4 cheng2 。 rong2 ren2 mei4 zheng4 shuo4 ， wo3 you3 xuan1 yuan2 bing1 。
- long3 lu4 qi3 feng1 hao4 ， guan1 yun2 sui2 pei4 jing1 。 he2 huang2 xun4 bing1 jia3 ， yi4 yong3 fang1 heng2 xing2 。
- han2 wei4 duo1 rui4 shi4 ， jue3 zhang1 zai4 mu4 ting2 。 da4 fei1 si4 jue2 ya4 ， shi2 bao3 gao1 zheng1 rong2 。
- gong1 fa2 ruo4 zhen4 gao3 ， shu2 yun2 fei1 shen2 ming2 。 jia1 mou2 ji2 tian1 yi4 ， zhou4 sheng4 you2 shi1 zhen1 。
- ku1 cao3 bei4 xi1 lu4 ， lie4 feng1 hun1 tai4 qing1 。 ji2 ge1 mao2 tou2 luo4 ， mu4 ma3 kun1 lun2 ping2 。
- bin1 cong2 yan3 guan1 gai4 ， feng1 shan1 ji4 tian1 sheng1 。 lai2 chao2 fu2 rong2 que1 ， ming2 yu4 piao1 hua2 ying1 。
- zhi2 dao4 ji4 shi2 xian4 ， tian1 bang1 sui4 qing1 xing2 。 kang4 shu1 bao4 zhi1 ji3 ， song1 bai3 yi4 yi3 rong2 。
- jia1 ming4 lie4 shang4 di4 ， de2 hui1 zhao4 tian1 jing1 。 zai4 che1 chi2 jian3 mo4 ， can4 can4 jie1 ci2 ying1 。
- gu4 wo3 qiang3 yu2 zhe3 ， mo4 neng2 xiang2 qing1 ming2 。 you2 yan4 fei1 qi2 ji4 ， zhi2 zhu2 si1 chang2 ming2 。

## 注释

## 译文

## 赏析
