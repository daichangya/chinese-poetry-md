---
id: chu-guang-xi-wan-ci-dong-ting-xian-zheng-zhou-song-shi-jun-wen
title: 晚次东亭献郑州宋使君文
titlePinyin: wan3 ci4 dong1 ting2 xian4 zheng4 zhou1 song4 shi3 jun1 wen2
titleSlug: wan-ci-dong-ting-xian-zheng-zhou-song-shi-jun-wen
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 自初宾上国，乃到邹人乡。曾点与曾子，俱升阙里堂。
- 武皇恢大略，逸翮思寥廓。三居清宪台，两拜文昌阁。
- 为道既贞信，处名犹謇谔。铁柱励风威，锦轴含光辉。
- 夜闻持简立，朝看伏奏归。洞门清佩响，广路玉珂飞。
- 骧首入丹掖，抟空趋太微。丝纶逢圣主，出入飘华组。
- 愔愔宿帝梧，侃侃居文府。海内语三独，朝端谋六户。
- 善计在弘羊，清严归仲举。侍郎跨方朔，中丞蔑周处。
- 天眷择循良，惟贤降宠章。分符指聊摄，为政本农桑。
- 籍籍歌五袴，祁祁颂千箱。随车微雨洒，逐扇清风飏。
- 既以迁列国，复兹邻帝乡。褰帷乃仍旧，坐啸非更张。
- 居敬物无扰，履端人自康。薄游出京邑，引领东南望。
- 林晚鸟雀噪，田秋稼穑黄。成皋天地险，广武征战场。
- 道丧苦兵赋，时来开井疆。霏霏渠门色，晻晻制岩光。
- 徒念京索近，独悲溱洧长。大明潜照耀，淑慝自昭彰。
- 昔岁幸西土，今兹归洛阳。同焉知郑伯，当辅我周王。

## 拼音
- zi4 chu1 bin1 shang4 guo2 ， nai3 dao4 zou1 ren2 xiang1 。 ceng2 dian3 yu3 ceng2 zi3 ， ju4 sheng1 que1 li3 tang2 。
- wu3 huang2 hui1 da4 lüe4 ， yi4 he2 si1 liao2 kuo4 。 san1 ju1 qing1 xian4 tai2 ， liang3 bai4 wen2 chang1 ge2 。
- wei4 dao4 ji4 zhen1 xin4 ， chu4 ming2 you2 jian3 e4 。 tie3 zhu4 li4 feng1 wei1 ， jin3 zhou2 han2 guang1 hui1 。
- ye4 wen2 chi2 jian3 li4 ， chao2 kan4 fu2 zou4 gui1 。 dong4 men2 qing1 pei4 xiang3 ， guang3 lu4 yu4 ke1 fei1 。
- xiang1 shou3 ru4 dan1 ye4 ， tuan2 kong1 qu1 tai4 wei1 。 si1 lun2 feng2 sheng4 zhu3 ， chu1 ru4 piao1 hua2 zu3 。
- yin1 yin1 su4 di4 wu2 ， kan3 kan3 ju1 wen2 fu3 。 hai3 nei4 yu3 san1 du2 ， chao2 duan1 mou2 liu4 hu4 。
- shan4 ji4 zai4 hong2 yang2 ， qing1 yan2 gui1 zhong4 ju3 。 shi4 lang2 kua4 fang1 shuo4 ， zhong1 cheng2 mie4 zhou1 chu4 。
- tian1 juan4 ze2 xun2 liang2 ， wei2 xian2 jiang4 chong3 zhang1 。 fen1 fu2 zhi3 liao2 she4 ， wei2 zheng4 ben3 nong2 sang1 。
- ji2 ji2 ge1 wu3 ku4 ， qi2 qi2 song4 qian1 xiang1 。 sui2 che1 wei1 yu3 sa3 ， zhu2 shan4 qing1 feng1 yang2 。
- ji4 yi3 qian1 lie4 guo2 ， fu4 zi1 lin2 di4 xiang1 。 qian1 wei2 nai3 reng2 jiu4 ， zuo4 xiao4 fei1 geng4 zhang1 。
- ju1 jing4 wu4 wu2 rao3 ， lü3 duan1 ren2 zi4 kang1 。 bao2 you2 chu1 jing1 yi4 ， yin3 ling3 dong1 nan2 wang4 。
- lin2 wan3 niao3 que4 zao4 ， tian2 qiu1 jia4 se4 huang2 。 cheng2 gao1 tian1 di4 xian3 ， guang3 wu3 zheng1 zhan4 chang3 。
- dao4 sang4 ku3 bing1 fu4 ， shi2 lai2 kai1 jing3 jiang1 。 fei1 fei1 qu2 men2 se4 ， an3 an3 zhi4 yan2 guang1 。
- tu2 nian4 jing1 suo3 jin4 ， du2 bei1 zhen1 wei3 chang2 。 da4 ming2 qian2 zhao4 yao4 ， shu1 te4 zi4 zhao1 zhang1 。
- xi1 sui4 xing4 xi1 tu3 ， jin1 zi1 gui1 luo4 yang2 。 tong2 yan1 zhi1 zheng4 bo2 ， dang1 fu3 wo3 zhou1 wang2 。

## 注释

## 译文

## 赏析
