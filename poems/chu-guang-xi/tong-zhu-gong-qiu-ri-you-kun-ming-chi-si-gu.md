---
id: chu-guang-xi-tong-zhu-gong-qiu-ri-you-kun-ming-chi-si-gu
title: 同诸公秋日游昆明池思古
titlePinyin: tong2 zhu1 gong1 qiu1 ri4 you2 kun1 ming2 chi2 si1 gu3
titleSlug: tong-zhu-gong-qiu-ri-you-kun-ming-chi-si-gu
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仆人理车骑，西出金光逵。苍苍白帝郊，我将游灵池。
- 太阴连晦朔，雨与天根违。凄风披田原，横污益山陂。
- 农畯尽颠沛，顾望稼穑悲。皇灵恻群甿，神政张天维。
- 坤纪戮屏翳，元纲扶逶迤。回塘清沧流，大曜悬金晖。
- 秋色浮浑沌，清光随涟漪。豫章尽莓苔，柳杞成枯枝。
- 骤闻汉天子，征彼西南夷。伐棘开洪渊，秉旄训我师。
- 震云灵鼍鼓，照水蛟龙旗。锐士千万人，猛气如熊罴。
- 刑罚一以正，干戈自有仪。坐作河汉倾，进退楼船飞。
- 羽发鸿雁落，桧动芙蓉披。峨峨三云宫，肃肃振旅归。
- 恶德忽小丑，器用穷地赀。上兵贵伐谋，此道不能为。
- 吁哉蒸人苦，始曰征伐非。穆穆轩辕朝，耀德守方陲。
- 君臣日安闲，远近无怨思。石鲸既蹭蹬，女牛亦流离。
- 猵獭游渚隅，葭芦生漘湄。坎埳四十里，填游今已微。
- 江伯方翱翔，天吴亟往来。桑榆惨无色，伫立暮霏霏。
- 老幼樵木还，宾从回鞿羁。帝梦鲜鱼索，明月当报时。

## 拼音
- pu2 ren2 li3 che1 qi2 ， xi1 chu1 jin1 guang1 kui2 。 cang1 cang1 bai2 di4 jiao1 ， wo3 jiang1 you2 ling2 chi2 。
- tai4 yin1 lian2 hui4 shuo4 ， yu3 yu3 tian1 gen1 wei2 。 qi1 feng1 pi1 tian2 yuan2 ， heng2 wu1 yi4 shan1 bei1 。
- nong2 jun4 jin4 dian1 pei4 ， gu4 wang4 jia4 se4 bei1 。 huang2 ling2 ce4 qun2 meng2 ， shen2 zheng4 zhang1 tian1 wei2 。
- kun1 ji4 lu4 ping2 yi4 ， yuan2 gang1 fu2 wei1 yi2 。 hui2 tang2 qing1 cang1 liu2 ， da4 yao4 xuan2 jin1 hui1 。
- qiu1 se4 fu2 hun2 dun4 ， qing1 guang1 sui2 lian2 yi1 。 yu4 zhang1 jin4 mei2 tai2 ， liu3 qi3 cheng2 ku1 zhi1 。
- zhou4 wen2 han4 tian1 zi3 ， zheng1 bi3 xi1 nan2 yi2 。 fa2 ji2 kai1 hong2 yuan1 ， bing3 mao2 xun4 wo3 shi1 。
- zhen4 yun2 ling2 tuo2 gu3 ， zhao4 shui3 jiao1 long2 qi2 。 rui4 shi4 qian1 wan4 ren2 ， meng3 qi4 ru2 xiong2 pi2 。
- xing2 fa2 yi4 yi3 zheng4 ， gan1 ge1 zi4 you3 yi2 。 zuo4 zuo4 he2 han4 qing1 ， jin4 tui4 lou2 chuan2 fei1 。
- yu3 fa1 hong2 yan4 luo4 ， gui4 dong4 fu2 rong2 pi1 。 e2 e2 san1 yun2 gong1 ， su4 su4 zhen4 lü3 gui1 。
- e4 de2 hu1 xiao3 chou3 ， qi4 yong4 qiong2 di4 zi1 。 shang4 bing1 gui4 fa2 mou2 ， ci3 dao4 bu4 neng2 wei4 。
- xu1 zai1 zheng1 ren2 ku3 ， shi3 yue1 zheng1 fa2 fei1 。 mu4 mu4 xuan1 yuan2 chao2 ， yao4 de2 shou3 fang1 chui2 。
- jun1 chen2 ri4 an1 xian2 ， yuan3 jin4 wu2 yuan4 si1 。 shi2 jing1 ji4 ceng4 deng1 ， nü3 niu2 yi4 liu2 li2 。
- bian1 ta3 you2 zhu3 yu2 ， jia1 lu2 sheng1 chun2 mei2 。 kan3 kan3 si4 shi2 li3 ， tian2 you2 jin1 yi3 wei1 。
- jiang1 bo2 fang1 ao2 xiang2 ， tian1 wu2 ji2 wang3 lai2 。 sang1 yu2 can3 wu2 se4 ， zhu4 li4 mu4 fei1 fei1 。
- lao3 you4 qiao2 mu4 hai2 ， bin1 cong2 hui2 ji1 ji1 。 di4 meng4 xian1 yu2 suo3 ， ming2 yue4 dang1 bao4 shi2 。

## 注释

## 译文

## 赏析
