---
id: chu-guang-xi-tong-fang-xian-bu-ying-xuan
title: 同房宪部应旋
titlePinyin: tong2 fang2 xian4 bu4 ying4 xuan2
titleSlug: tong-fang-xian-bu-ying-xuan
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 衡山法王子，慧见息诸苦。
- 落发自南州，燕居在西土。
- 养正不因晦，得中宁患旅。
- 旷然长虚闲，即理寄行补。
- 四句了自性，一音亦非取。
- 橘柚故园枝，随人植庭户。
- 我地少安住，念天时启处。
- 宪卿文昌归，愉悦来晤语。
- 车骑践香草，仆人沐花雨。
- 长风散繁云，万里静天宇。
- 起灭信易觉，清真知有所。
- 逍遥高殿阴，六月无炎暑。
- 微言发新偈，粲粲如悬圃。
- 直心视惠光，在此大法鼓。

## 拼音
- heng2 shan1 fa3 wang2 zi3 ， hui4 jian4 xi1 zhu1 ku3 。
- luo4 fa4 zi4 nan2 zhou1 ， yan4 ju1 zai4 xi1 tu3 。
- yang3 zheng4 bu4 yin1 hui4 ， de2 zhong1 ning2 huan4 lü3 。
- kuang4 ran2 chang2 xu1 xian2 ， ji2 li3 ji4 xing2 bu3 。
- si4 ju4 le0 zi4 xing4 ， yi4 yin1 yi4 fei1 qu3 。
- ju2 you4 gu4 yuan2 zhi1 ， sui2 ren2 zhi2 ting2 hu4 。
- wo3 di4 shao3 an1 zhu4 ， nian4 tian1 shi2 qi3 chu4 。
- xian4 qing1 wen2 chang1 gui1 ， yu2 yue4 lai2 wu4 yu3 。
- che1 qi2 jian4 xiang1 cao3 ， pu2 ren2 mu4 hua1 yu3 。
- chang2 feng1 san4 fan2 yun2 ， wan4 li3 jing4 tian1 yu3 。
- qi3 mie4 xin4 yi4 jue2 ， qing1 zhen1 zhi1 you3 suo3 。
- xiao1 yao2 gao1 dian4 yin1 ， liu4 yue4 wu2 yan2 shu3 。
- wei1 yan2 fa1 xin1 ji4 ， can4 can4 ru2 xuan2 pu3 。
- zhi2 xin1 shi4 hui4 guang1 ， zai4 ci3 da4 fa3 gu3 。

## 注释

## 译文

## 赏析
