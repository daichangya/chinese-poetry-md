---
id: chu-guang-xi-tong-wang-shi-san-wei-ku-yin-yao
title: 同王十三维哭殷遥
titlePinyin: tong2 wang2 shi2 san1 wei2 ku1 yin1 yao2
titleSlug: tong-wang-shi-san-wei-ku-yin-yao
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 生理无不尽，念君在中年。游道虽未深，举世莫能贤。
- 筮仕苦贫贱，为客少田园。膏腴不可求，乃在许西偏。
- 四邻尽桑柘，咫尺开墙垣。内艰未及虞，形影随化迁。
- 茅茨俯苫盖，双殡两楹间。时闻孤女号，迥出陌与阡。
- 慈乌乱飞鸣，猛兽亦以跧。故人王夫子，静念无生篇。
- 哀乐久已绝，闻之将泫然。太阳蔽空虚，雨雪浮苍山。
- 迢递亲灵榇，顾予悲绝弦。处顺与安时，及此乃空言。

## 拼音
- sheng1 li3 wu2 bu2 jin4 ， nian4 jun1 zai4 zhong1 nian2 。 you2 dao4 sui1 wei4 shen1 ， ju3 shi4 mo4 neng2 xian2 。
- shi4 shi4 ku3 pin2 jian4 ， wei4 ke4 shao3 tian2 yuan2 。 gao1 yu2 bu4 ke3 qiu2 ， nai3 zai4 xu3 xi1 pian1 。
- si4 lin2 jin4 sang1 zhe4 ， zhi3 chi3 kai1 qiang2 yuan2 。 nei4 jian1 wei4 ji2 yu2 ， xing2 ying3 sui2 hua4 qian1 。
- mao2 ci2 fu3 shan1 gai4 ， shuang1 bin4 liang3 ying2 jian1 。 shi2 wen2 gu1 nü3 hao4 ， jiong3 chu1 mo4 yu3 qian1 。
- ci2 wu1 luan4 fei1 ming2 ， meng3 shou4 yi4 yi3 quan2 。 gu4 ren2 wang2 fu1 zi3 ， jing4 nian4 wu2 sheng1 pian1 。
- ai1 yue4 jiu3 yi3 jue2 ， wen2 zhi1 jiang1 xuan4 ran2 。 tai4 yang2 bi4 kong1 xu1 ， yu3 xue3 fu2 cang1 shan1 。
- tiao2 di4 qin1 ling2 chen4 ， gu4 yu3 bei1 jue2 xian2 。 chu4 shun4 yu3 an1 shi2 ， ji2 ci3 nai3 kong1 yan2 。

## 注释

## 译文

## 赏析
