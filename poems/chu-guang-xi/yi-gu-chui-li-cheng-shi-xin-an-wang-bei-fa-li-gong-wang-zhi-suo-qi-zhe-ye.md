---
id: chu-guang-xi-yi-gu-chui-li-cheng-shi-xin-an-wang-bei-fa-li-gong-wang-zhi-suo-qi-zhe-ye
title: 贻鼓吹李丞时信安王北伐李公王之所器者也
titlePinyin: yi2 gu3 chui1 li3 cheng2 shi2 xin4 an1 wang2 bei3 fa2 li3 gong1 wang2 zhi1 suo3 qi4 zhe3 ye3
titleSlug: yi-gu-chui-li-cheng-shi-xin-an-wang-bei-fa-li-gong-wang-zhi-suo-qi-zhe-ye
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 北伐昧天造，王师示有征。
- 辕门统元律，帝室命宗英。
- 灵威方首事，仗钺按边城。
- 膏雨被春草，黄云浮太清。
- 文儒托后乘，武旅趋前旌。
- 出车发西洛，营军临北平。
- 曰予深固陋，志气颇纵横。
- 尝思骠骑幕，愿逐嫖姚兵。
- 惟贤美无度，海内依扬声。
- 河间旧相许，车骑日逢迎。
- 折节下谋士，深心论客卿。
- 忠言虽未列，庶以知君诚。

## 拼音
- bei3 fa2 mei4 tian1 zao4 ， wang2 shi1 shi4 you3 zheng1 。
- yuan2 men2 tong3 yuan2 lü4 ， di4 shi4 ming4 zong1 ying1 。
- ling2 wei1 fang1 shou3 shi4 ， zhang4 yue4 an4 bian1 cheng2 。
- gao1 yu3 bei4 chun1 cao3 ， huang2 yun2 fu2 tai4 qing1 。
- wen2 ru2 tuo1 hou4 cheng2 ， wu3 lü3 qu1 qian2 jing1 。
- chu1 che1 fa1 xi1 luo4 ， ying2 jun1 lin2 bei3 ping2 。
- yue1 yu3 shen1 gu4 lou4 ， zhi4 qi4 po1 zong4 heng2 。
- chang2 si1 piao4 qi2 mu4 ， yuan4 zhu2 piao2 yao2 bing1 。
- wei2 xian2 mei3 wu2 du4 ， hai3 nei4 yi1 yang2 sheng1 。
- he2 jian1 jiu4 xiang1 xu3 ， che1 qi2 ri4 feng2 ying2 。
- zhe2 jie2 xia4 mou2 shi4 ， shen1 xin1 lun4 ke4 qing1 。
- zhong1 yan2 sui1 wei4 lie4 ， shu4 yi3 zhi1 jun1 cheng2 。

## 注释

## 译文

## 赏析
