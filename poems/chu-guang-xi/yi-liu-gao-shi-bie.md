---
id: chu-guang-xi-yi-liu-gao-shi-bie
title: 贻刘高士别
titlePinyin: yi2 liu2 gao1 shi4 bie2
titleSlug: yi-liu-gao-shi-bie
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夙驾出东城，城傍早霞散。初日照龙阙，峨峨在天半。
- 壮哉丽百常，美矣崇两观。俯视趋朝客，簪佩何璀璨。
- 而我送将归，裴回霸陵岸。北云去吴越，南雁离江汉。
- 伊昔蹈丘园，翩翩理文翰。高谈闵仲叔，逸气刘公干。
- 每言竹柏贞，尝轻朝市玩。山昼猿狖静，溪曛鱼鸟乱。
- 宁止卧崆峒，直云期汗漫。圣君既理历，族士咸炳焕。
- 矫首来天池，振羽泛漪澜。元淑命不达，伯鸾吟可叹。
- 东去姑苏台，乃过陟阳馆。舍辔函关道，浮舟沧海畔。
- 耳目旷暄凉，怀抱盈悲惋。沉沉青岁晚，霭霭秋云换。
- 自言永遁栖，无复从羁绊。挥手谢知己，知己莫能赞。

## 拼音
- su4 jia4 chu1 dong1 cheng2 ， cheng2 bang4 zao3 xia2 san4 。 chu1 ri4 zhao4 long2 que1 ， e2 e2 zai4 tian1 ban4 。
- zhuang4 zai1 li4 bai3 chang2 ， mei3 yi3 chong2 liang3 guan1 。 fu3 shi4 qu1 chao2 ke4 ， zan1 pei4 he2 cui3 can4 。
- er2 wo3 song4 jiang1 gui1 ， pei2 hui2 ba4 ling2 an4 。 bei3 yun2 qu4 wu2 yue4 ， nan2 yan4 li2 jiang1 han4 。
- yi1 xi1 dao3 qiu1 yuan2 ， pian1 pian1 li3 wen2 han4 。 gao1 tan2 min3 zhong4 shu1 ， yi4 qi4 liu2 gong1 gan4 。
- mei3 yan2 zhu2 bai3 zhen1 ， chang2 qing1 chao2 shi4 wan2 。 shan1 zhou4 yuan2 you4 jing4 ， xi1 xun1 yu2 niao3 luan4 。
- ning2 zhi3 wo4 kong1 tong2 ， zhi2 yun2 qi1 han4 man4 。 sheng4 jun1 ji4 li3 li4 ， zu2 shi4 xian2 bing3 huan4 。
- jiao3 shou3 lai2 tian1 chi2 ， zhen4 yu3 fan4 yi1 lan2 。 yuan2 shu1 ming4 bu4 da2 ， bo2 luan2 yin2 ke3 tan4 。
- dong1 qu4 gu1 su1 tai2 ， nai3 guo4 zhi4 yang2 guan3 。 she4 pei4 han2 guan1 dao4 ， fu2 zhou1 cang1 hai3 pan4 。
- er3 mu4 kuang4 xuan1 liang2 ， huai2 bao4 ying2 bei1 wan3 。 chen2 chen2 qing1 sui4 wan3 ， ai3 ai3 qiu1 yun2 huan4 。
- zi4 yan2 yong3 dun4 qi1 ， wu2 fu4 cong2 ji1 ban4 。 hui1 shou3 xie4 zhi1 ji3 ， zhi1 ji3 mo4 neng2 zan4 。

## 注释

## 译文

## 赏析
