---
id: chu-guang-xi-yi-wang-shi-yu-chu-tai-yuan-dan-yang
title: 贻王侍御出台掾丹阳
titlePinyin: yi2 wang2 shi4 yu4 chu1 tai2 yuan4 dan1 yang2
titleSlug: yi-wang-shi-yu-chu-tai-yuan-dan-yang
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 高高琅琊台，台下生菌簵。照车十二乘，光彩不足谕。
- 既当少微星，复隐高山雾。金丘华阳下，仙伯养晦处。
- 茅茨对三峰，梧桐开一路。神溪绕皋陆，樵牧自成趣。
- 时登青冥游，若从天江度。墟里献薇蕨，群公致衣缕。
- 深沉复清净，偃仰视太素。猛兽识宾仆，赪霞知早暮。
- 峨峨云龙开，忽有方伯遇。达人无不可，壮志且驰骛。
- 融泄长鸡鸣，演纷大鹏翥。赤墀高崱屴，一见如三顾。
- 礼服正邦祀，刑冠肃王度。三辰明昭代，光启玄元祚。
- 章台收杞梓，太液满鹓鹭。丰泽耀纯仁，八方晏黔庶。
- 沉沉阊阖起，殷殷蓬莱曙。旌戟俨成行，鸡人传发煦。
- 翔翼一如鹗，百辟莫不惧。清庙奉烝尝，灵山扈銮辂。
- 天街时蹴踘，直指宴梐枑。四月纯阳初，雷雨始奋豫，
- 析ds增广运，直道有好恶。回迹清宪台，传骑东南去。
- 列城异畴昔，近饯寡徒御。缠绵西关道，婉娈新丰树。
- 伊洛不敢息，淮河任沿溯。乡亭茱萸津，先后非疏附。
- 炎时方怵惕，有若践霜露。惆怅长岑长，寂寞梁王傅。
- 纷吾家延州，结友在童孺。岑阳沐天德，邦邑持民务。
- 踯躅望朝阴，如何复沦误。牙旷三千里，击辕非所慕。
- 秋涛联沧溟，舟楫凑北固。江汜日绵眇，朝夕空寐寤。
- 中洞松栝新，东皋阡陌故。余辉方焜耀，可以欢邑聚。
- 南华在濠上，谁辩魏王瓠。登陟芙蓉楼，为我时一赋。

## 拼音
- gao1 gao1 lang2 ya2 tai2 ， tai2 xia4 sheng1 jun1 lu4 。 zhao4 che1 shi2 er4 cheng2 ， guang1 cai3 bu4 zu2 yu4 。
- ji4 dang1 shao3 wei1 xing1 ， fu4 yin3 gao1 shan1 wu4 。 jin1 qiu1 hua2 yang2 xia4 ， xian1 bo2 yang3 hui4 chu4 。
- mao2 ci2 dui4 san1 feng1 ， wu2 tong2 kai1 yi2 lu4 。 shen2 xi1 rao4 gao1 lu4 ， qiao2 mu4 zi4 cheng2 qu4 。
- shi2 deng1 qing1 ming2 you2 ， ruo4 cong2 tian1 jiang1 du4 。 xu1 li3 xian4 wei1 jue2 ， qun2 gong1 zhi4 yi1 lü3 。
- shen1 chen2 fu4 qing1 jing4 ， yan3 yang3 shi4 tai4 su4 。 meng3 shou4 shi2 bin1 pu2 ， cheng1 xia2 zhi1 zao3 mu4 。
- e2 e2 yun2 long2 kai1 ， hu1 you3 fang1 bo2 yu4 。 da2 ren2 wu2 bu4 ke3 ， zhuang4 zhi4 qie3 chi2 wu4 。
- rong2 xie4 chang2 ji1 ming2 ， yan3 fen1 da4 peng2 zhu4 。 chi4 chi2 gao1 ze4 li4 ， yi2 jian4 ru2 san1 gu4 。
- li3 fu2 zheng4 bang1 si4 ， xing2 guan1 su4 wang2 du4 。 san1 chen2 ming2 zhao1 dai4 ， guang1 qi3 xuan2 yuan2 zuo4 。
- zhang1 tai2 shou1 qi3 zi3 ， tai4 ye4 man3 yuan1 lu4 。 feng1 ze2 yao4 chun2 ren2 ， ba1 fang1 yan4 qian2 shu4 。
- chen2 chen2 chang1 he2 qi3 ， yin1 yin1 peng2 lai2 shu3 。 jing1 ji3 yan3 cheng2 xing2 ， ji1 ren2 chuan2 fa1 xu4 。
- xiang2 yi4 yi4 ru2 e4 ， bai3 pi4 mo4 bu2 ju4 。 qing1 miao4 feng4 zheng1 chang2 ， ling2 shan1 hu4 luan2 lu4 。
- tian1 jie1 shi2 cu4 ju1 ， zhi2 zhi3 yan4 bi4 hu4 。 si4 yue4 chun2 yang2 chu1 ， lei2 yu3 shi3 fen4 yu4 ，
- xi1 d s zeng1 guang3 yun4 ， zhi2 dao4 you3 hao4 wu4 。 hui2 ji4 qing1 xian4 tai2 ， chuan2 qi2 dong1 nan2 qu4 。
- lie4 cheng2 yi4 chou2 xi1 ， jin4 jian4 gua3 tu2 yu4 。 chan2 mian2 xi1 guan1 dao4 ， wan3 luan2 xin1 feng1 shu4 。
- yi1 luo4 bu4 gan3 xi1 ， huai2 he2 ren4 yan2 su4 。 xiang1 ting2 zhu1 yu2 jin1 ， xian1 hou4 fei1 shu1 fu4 。
- yan2 shi2 fang1 chu4 ti4 ， you3 ruo4 jian4 shuang1 lu4 。 chou2 chang4 chang2 cen2 chang2 ， ji4 mo4 liang2 wang2 fu4 。
- fen1 wu2 jia1 yan2 zhou1 ， jie2 you3 zai4 tong2 ru2 。 cen2 yang2 mu4 tian1 de2 ， bang1 yi4 chi2 min2 wu4 。
- zhi2 zhu2 wang4 chao2 yin1 ， ru2 he2 fu4 lun2 wu4 。 ya2 kuang4 san1 qian1 li3 ， ji1 yuan2 fei1 suo3 mu4 。
- qiu1 tao1 lian2 cang1 ming2 ， zhou1 ji2 cou4 bei3 gu4 。 jiang1 si4 ri4 mian2 miao3 ， zhao1 xi1 kong1 mei4 wu4 。
- zhong1 dong4 song1 gua1 xin1 ， dong1 gao1 qian1 mo4 gu4 。 yu2 hui1 fang1 kun1 yao4 ， ke3 yi3 huan1 yi4 ju4 。
- nan2 hua2 zai4 hao2 shang4 ， shui2 bian4 wei4 wang2 hu4 。 deng1 zhi4 fu2 rong2 lou2 ， wei4 wo3 shi2 yi2 fu4 。

## 注释

## 译文

## 赏析
