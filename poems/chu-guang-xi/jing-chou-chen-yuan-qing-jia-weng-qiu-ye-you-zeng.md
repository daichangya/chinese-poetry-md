---
id: chu-guang-xi-jing-chou-chen-yuan-qing-jia-weng-qiu-ye-you-zeng
title: 敬酬陈掾亲家翁秋夜有赠
titlePinyin: jing4 chou2 chen2 yuan4 qing4 jia0 weng1 qiu1 ye4 you3 zeng4
titleSlug: jing-chou-chen-yuan-qing-jia-weng-qiu-ye-you-zeng
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大姬配胡公，位乃三恪宾。盛德百代祀，斯言良不泯。
- 敬仲为齐卿，当国名益震。仲举登宰辅，太丘荣缙绅。
- 武皇受瑶图，爵土封其新。繁祉既骤集，裔孙生贤臣。
- 特达逾珪璋，节操方松筠。云汉一矫翼，天池三振鳞。
- 曳裾朝赤墀，酌醴侍紫宸。大君锡车马，时复过平津。
- 言则广台阶，道亦资天均。清秋忽高兴，震藻若有神。
- 曜曜趋宫廷，洸洸迈徐陈。镐京既赐第，门巷交朱轮。
- 方将袭伊皋，永以崇夏殷。宗党无远近，敬恭依仁人。
- 雪尽宇宙暄，雁归沧海春。沉吟白华颂，帝闼降丝纶。
- 驿骑及芜城，相逢在郊鄄。别离旷南北，谴谪罹苦辛。
- 昼游还荆吴，迷方客咸秦。惟贤慧重义，男女期嘉姻。
- 梧桐生朝阳，𫛸鴂鸣萧晨。岂不畏时暮，坎𡒄无与邻。
- 中夜凉风来，顾我阙音尘。琼瑶不遐弃，寤寐如日新。

## 拼音
- da4 ji1 pei4 hu2 gong1 ， wei4 nai3 san1 ke4 bin1 。 sheng4 de2 bai3 dai4 si4 ， si1 yan2 liang2 bu4 min3 。
- jing4 zhong4 wei4 qi2 qing1 ， dang1 guo2 ming2 yi4 zhen4 。 zhong4 ju3 deng1 zai3 fu3 ， tai4 qiu1 rong2 jin4 shen1 。
- wu3 huang2 shou4 yao2 tu2 ， jue2 tu3 feng1 qi2 xin1 。 fan2 zhi3 ji4 zhou4 ji2 ， yi4 sun1 sheng1 xian2 chen2 。
- te4 da2 yu2 gui1 zhang1 ， jie2 cao1 fang1 song1 yun2 。 yun2 han4 yi4 jiao3 yi4 ， tian1 chi2 san1 zhen4 lin2 。
- ye4 ju1 chao2 chi4 chi2 ， zhuo2 li3 shi4 zi3 chen2 。 da4 jun1 xi1 che1 ma3 ， shi2 fu4 guo4 ping2 jin1 。
- yan2 ze2 guang3 tai2 jie1 ， dao4 yi4 zi1 tian1 jun1 。 qing1 qiu1 hu1 gao1 xing4 ， zhen4 zao3 ruo4 you3 shen2 。
- yao4 yao4 qu1 gong1 ting2 ， guang1 guang1 mai4 xu2 chen2 。 hao4 jing1 ji4 ci4 di4 ， men2 xiang4 jiao1 zhu1 lun2 。
- fang1 jiang1 xi2 yi1 gao1 ， yong3 yi3 chong2 xia4 yin1 。 zong1 dang3 wu2 yuan3 jin4 ， jing4 gong1 yi1 ren2 ren2 。
- xue3 jin4 yu3 zhou4 xuan1 ， yan4 gui1 cang1 hai3 chun1 。 chen2 yin2 bai2 hua2 song4 ， di4 ta4 jiang4 si1 lun2 。
- yi4 qi2 ji2 wu2 cheng2 ， xiang1 feng2 zai4 jiao1 juan4 。 bie2 li2 kuang4 nan2 bei3 ， qian3 zhe2 li2 ku3 xin1 。
- zhou4 you2 hai2 jing1 wu2 ， mi2 fang1 ke4 xian2 qin2 。 wei2 xian2 hui4 zhong4 yi4 ， nan2 nü3 qi1 jia1 yin1 。
- wu2 tong2 sheng1 chao2 yang2 ， 𫛸 jue2 ming2 xiao1 chen2 。 qi3 bu2 wei4 shi2 mu4 ， kan3 𡒄 wu2 yu3 lin2 。
- zhong1 ye4 liang2 feng1 lai2 ， gu4 wo3 que1 yin1 chen2 。 qiong2 yao2 bu4 xia2 qi4 ， wu4 mei4 ru2 ri4 xin1 。

## 注释

## 译文

## 赏析
