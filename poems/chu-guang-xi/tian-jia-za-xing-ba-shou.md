---
id: chu-guang-xi-tian-jia-za-xing-ba-shou
title: 田家杂兴八首
titlePinyin: tian2 jia1 za2 xing1 ba1 shou3
titleSlug: tian-jia-za-xing-ba-shou
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 春至鸧鹒鸣，薄言向田墅。不能自力作，黾勉娶邻女。
- 既念生子孙，方思广田圃。闲时相顾笑，喜悦好禾黍。
- 夜夜登啸台，南望洞庭渚。百草被霜露，秋山响砧杵。
- 却羡故年时，中情无所取。
- 众人耻贫贱，相与尚膏腴。我情既浩荡，所乐在畋渔。
- 山泽时晦暝，归家暂闲居。满园植葵藿，绕屋树桑榆。
- 禽雀知我闲，翔集依我庐。所愿在优游，州县莫相呼。
- 日与南山老，兀然倾一壶。
- 逍遥阡陌上，远近无相识。落日照秋山，千岩同一色。
- 网罟绕深莽，鹰鹯始轻翼。猎马既如风，奔兽莫敢息。
- 驻旗沧海上，犒士吴宫侧。楚国有夫人，性情本贞直。
- 鲜禽徒自致，终岁竟不食。
- 田家趋垄亩，当昼掩虚关。邻里无烟火，儿童共幽闲。
- 桔槔悬空圃，鸡犬满桑间。时来农事隙，采药游名山。
- 但言所采多，不念路险艰。人生如蜉蝣，一往不可攀。
- 君看西王母，千载美容颜。
- 平生养情性，不复计忧乐。去家行卖畚，留滞南阳郭。
- 秋至黍苗黄，无人可刈获。稚子朝未饭，把竿逐鸟雀。
- 忽见梁将军，乘车出宛洛。意气轶道路，光辉满墟落。
- 安知负薪者，咥咥笑轻薄。
- 楚山有高士，梁国有遗老。筑室既相邻，向田复同道。
- 糗糒常共饭，儿孙每更抱。忘此耕耨劳，愧彼风雨好。
- 蟪蛄鸣空泽，𫛸鴂伤秋草。日夕寒风来，衣裳苦不早。
- 梧桐荫我门，薜荔网我屋。迢迢两夫妇，朝出暮还宿。
- 稼穑既自种，牛羊还自牧。日旰懒耕锄，登高望川陆。
- 空山足禽兽，墟落多乔木。白马谁家儿，联翩相驰逐。
- 种桑百余树，种黍三十亩。衣食既有余，时时会亲友。
- 夏来菰米饭，秋至菊花酒。孺人喜逢迎，稚子解趋走。
- 日暮闲园里，团团荫榆柳。酩酊乘夜归，凉风吹户牖。
- 清浅望河汉，低昂看北斗。数瓮犹未开，明朝能饮否。

## 拼音
- chun1 zhi4 cang1 geng1 ming2 ， bao2 yan2 xiang4 tian2 shu4 。 bu4 neng2 zi4 li4 zuo4 ， mian3 mian3 qu3 lin2 nü3 。
- ji4 nian4 sheng1 zi3 sun1 ， fang1 si1 guang3 tian2 pu3 。 xian2 shi2 xiang1 gu4 xiao4 ， xi3 yue4 hao3 he2 shu3 。
- ye4 ye4 deng1 xiao4 tai2 ， nan2 wang4 dong4 ting2 zhu3 。 bai3 cao3 bei4 shuang1 lu4 ， qiu1 shan1 xiang3 zhen1 chu3 。
- que4 xian4 gu4 nian2 shi2 ， zhong1 qing2 wu2 suo3 qu3 。
- zhong4 ren2 chi3 pin2 jian4 ， xiang1 yu3 shang4 gao1 yu2 。 wo3 qing2 ji4 hao4 dang4 ， suo3 le4 zai4 tian2 yu2 。
- shan1 ze2 shi2 hui4 ming2 ， gui1 jia1 zan4 xian2 ju1 。 man3 yuan2 zhi2 kui2 huo4 ， rao4 wu1 shu4 sang1 yu2 。
- qin2 que4 zhi1 wo3 xian2 ， xiang2 ji2 yi1 wo3 lu2 。 suo3 yuan4 zai4 you1 you2 ， zhou1 xian4 mo4 xiang1 hu1 。
- ri4 yu3 nan2 shan1 lao3 ， wu4 ran2 qing1 yi4 hu2 。
- xiao1 yao2 qian1 mo4 shang4 ， yuan3 jin4 wu2 xiang1 shi2 。 luo4 ri4 zhao4 qiu1 shan1 ， qian1 yan2 tong2 yi2 se4 。
- wang3 gu3 rao4 shen1 mang3 ， ying1 zhan1 shi3 qing1 yi4 。 lie4 ma3 ji4 ru2 feng1 ， ben1 shou4 mo4 gan3 xi1 。
- zhu4 qi2 cang1 hai3 shang4 ， kao4 shi4 wu2 gong1 ce4 。 chu3 guo2 you3 fu1 ren2 ， xing4 qing2 ben3 zhen1 zhi2 。
- xian1 qin2 tu2 zi4 zhi4 ， zhong1 sui4 jing4 bu4 shi2 。
- tian2 jia1 qu1 long3 mu3 ， dang1 zhou4 yan3 xu1 guan1 。 lin2 li3 wu2 yan1 huo3 ， er2 tong2 gong4 you1 xian2 。
- ju2 gao1 xuan2 kong1 pu3 ， ji1 quan3 man3 sang1 jian1 。 shi2 lai2 nong2 shi4 xi4 ， cai3 yao4 you2 ming2 shan1 。
- dan4 yan2 suo3 cai3 duo1 ， bu2 nian4 lu4 xian3 jian1 。 ren2 sheng1 ru2 fu2 you2 ， yi4 wang3 bu4 ke3 pan1 。
- jun1 kan4 xi1 wang2 mu3 ， qian1 zai3 mei3 rong2 yan2 。
- ping2 sheng1 yang3 qing2 xing4 ， bu2 fu4 ji4 you1 le4 。 qu4 jia1 xing2 mai4 ben3 ， liu2 zhi4 nan2 yang2 guo1 。
- qiu1 zhi4 shu3 miao2 huang2 ， wu2 ren2 ke3 yi4 huo4 。 zhi4 zi3 chao2 wei4 fan4 ， ba3 gan1 zhu2 niao3 que4 。
- hu1 jian4 liang2 jiang1 jun1 ， cheng2 che1 chu1 wan3 luo4 。 yi4 qi4 yi4 dao4 lu4 ， guang1 hui1 man3 xu1 luo4 。
- an1 zhi1 fu4 xin1 zhe3 ， xi4 xi4 xiao4 qing1 bo2 。
- chu3 shan1 you3 gao1 shi4 ， liang2 guo2 you3 yi2 lao3 。 zhu4 shi4 ji4 xiang1 lin2 ， xiang4 tian2 fu4 tong2 dao4 。
- qiu3 bei4 chang2 gong4 fan4 ， er2 sun1 mei3 geng4 bao4 。 wang4 ci3 geng1 nou4 lao2 ， kui4 bi3 feng1 yu3 hao3 。
- hui4 gu1 ming2 kong1 ze2 ， 𫛸 jue2 shang1 qiu1 cao3 。 ri4 xi1 han2 feng1 lai2 ， yi1 shang0 ku3 bu4 zao3 。
- wu2 tong2 yin4 wo3 men2 ， bi4 li4 wang3 wo3 wu1 。 tiao2 tiao2 liang3 fu1 fu4 ， chao2 chu1 mu4 hai2 su4 。
- jia4 se4 ji4 zi4 zhong3 ， niu2 yang2 hai2 zi4 mu4 。 ri4 gan4 lan3 geng1 chu2 ， deng1 gao1 wang4 chuan1 lu4 。
- kong1 shan1 zu2 qin2 shou4 ， xu1 luo4 duo1 qiao2 mu4 。 bai2 ma3 shui2 jia1 er2 ， lian2 pian1 xiang1 chi2 zhu2 。
- zhong3 sang1 bai3 yu2 shu4 ， zhong3 shu3 san1 shi2 mu3 。 yi1 shi2 ji4 you3 yu2 ， shi2 shi2 hui4 qin1 you3 。
- xia4 lai2 gu1 mi3 fan4 ， qiu1 zhi4 ju2 hua1 jiu3 。 ru2 ren2 xi3 feng2 ying2 ， zhi4 zi3 jie3 qu1 zou3 。
- ri4 mu4 xian2 yuan2 li3 ， tuan2 tuan2 yin4 yu2 liu3 。 ming3 ding1 cheng2 ye4 gui1 ， liang2 feng1 chui1 hu4 you3 。
- qing1 qian3 wang4 he2 han4 ， di1 ang2 kan4 bei3 dou4 。 shu4 weng4 you2 wei4 kai1 ， ming2 chao2 neng2 yin3 fou3 。

## 注释

## 译文

## 赏析
