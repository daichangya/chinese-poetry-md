---
id: chu-guang-xi-yi-ding-zhu-bo-xian-zhi-bie
title: 贻丁主簿仙芝别
titlePinyin: yi2 ding1 zhu3 bo2 xian1 zhi1 bie2
titleSlug: yi-ding-zhu-bo-xian-zhi-bie
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 赫赫明天子，翘翘群秀才。昭昭皇宇广，隐隐云门开。
- 摇曳君初起，联翩予复来。兹年不得意，相命游灵台。
- 骅骝多逸气，琳琅有清响。联行击水飞，独影凌虚上。
- 关河施芳听，江海徼新赏。敛衽归故山，敷言播天壤。
- 云峰虽有异，楚越幸相亲。既别复游处，道深情更殷。
- 下愚忝闻见，上德犹邅迍。偃仰东城曲，楼迟依水滨。
- 脱巾从会府，结绶归海裔。亲知送河门，邦族迎江澨。
- 夫子安恬淡，他人怅迢递。飞艎既眇然，洲渚徒亏蔽。
- 人谋固无准，天德谅难知。高名处下位，逸翮栖卑枝。
- 去去水中沚，摇摇天一涯。蓬壶不可见，来泛跃龙池。

## 拼音
- he4 he4 ming2 tian1 zi3 ， qiao4 qiao4 qun2 xiu4 cai2 。 zhao1 zhao1 huang2 yu3 guang3 ， yin3 yin3 yun2 men2 kai1 。
- yao2 ye4 jun1 chu1 qi3 ， lian2 pian1 yu3 fu4 lai2 。 zi1 nian2 bu4 de2 yi4 ， xiang1 ming4 you2 ling2 tai2 。
- hua2 liu2 duo1 yi4 qi4 ， lin2 lang2 you3 qing1 xiang3 。 lian2 xing2 ji1 shui3 fei1 ， du2 ying3 ling2 xu1 shang4 。
- guan1 he2 shi1 fang1 ting1 ， jiang1 hai3 jiao3 xin1 shang3 。 lian3 ren4 gui1 gu4 shan1 ， fu1 yan2 bo1 tian1 rang3 。
- yun2 feng1 sui1 you3 yi4 ， chu3 yue4 xing4 xiang1 qin1 。 ji4 bie2 fu4 you2 chu4 ， dao4 shen1 qing2 geng4 yin1 。
- xia4 yu2 tian3 wen2 jian4 ， shang4 de2 you2 zhan1 zhun1 。 yan3 yang3 dong1 cheng2 qu3 ， lou2 chi2 yi1 shui3 bin1 。
- tuo1 jin1 cong2 hui4 fu3 ， jie2 shou4 gui1 hai3 yi4 。 qin1 zhi1 song4 he2 men2 ， bang1 zu2 ying2 jiang1 shi4 。
- fu1 zi3 an1 tian2 dan4 ， ta1 ren2 chang4 tiao2 di4 。 fei1 huang2 ji4 miao3 ran2 ， zhou1 zhu3 tu2 kui1 bi4 。
- ren2 mou2 gu4 wu2 zhun3 ， tian1 de2 liang4 nan2 zhi1 。 gao1 ming2 chu4 xia4 wei4 ， yi4 he2 qi1 bei1 zhi1 。
- qu4 qu4 shui3 zhong1 zhi3 ， yao2 yao2 tian1 yi4 ya2 。 peng2 hu2 bu4 ke3 jian4 ， lai2 fan4 yue4 long2 chi2 。

## 注释

## 译文

## 赏析
