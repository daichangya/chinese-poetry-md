---
id: chu-guang-xi-su-shi-san-zhan-deng-yu-quan-si-feng-ru-si-zhong-jian-zeng-zuo
title: 苏十三瞻登玉泉寺峰入寺中见赠作
titlePinyin: su1 shi2 san1 zhan1 deng1 yu4 quan2 si4 feng1 ru4 si4 zhong1 jian4 zeng4 zuo4
titleSlug: su-shi-san-zhan-deng-yu-quan-si-feng-ru-si-zhong-jian-zeng-zuo
author: 储光羲
authorPinyin: chu3 guang1 xi1
authorSlug: chu-guang-xi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 庆门叠华组，盛列钟英彦。贞信发天姿，文明叶邦选。
- 为情贵深远，作德齐隐见。别业在春山，怀归出芳甸。
- 逖听多时友，招邀及浮贱。朝沿霸水穷，暮瞩蓝田遍。
- 百花照阡陌，万木森乡县。涧净绿萝深，岩暄新鸟转。
- 依然造华薄，豁尔开灵院。淹留火禁辰，愉乐弦歌宴。
- 肃肃列樽俎，锵锵引缨弁。天籁激微风，阳光轹奔箭。
- 以兹小人腹，不胜君子馔。是日既低迷，中宵方眄眩。
- 枕上思独往，胸中理交战。碧云暗雨来，旧原芳色变。
- 欢然自此绝，心赏何由见。鸿蒙已笑云，列缺仍挥电。
- 忽与去人远，俄逢归者便。想像玉泉宫，依稀明月殿。
- 峰峦若登陟，水木以游衍。息心幸自忘，点翰仍留眷。
- 恨无荆文璧，以答丹青绚。

## 拼音
- qing4 men2 die2 hua2 zu3 ， sheng4 lie4 zhong1 ying1 yan4 。 zhen1 xin4 fa1 tian1 zi1 ， wen2 ming2 ye4 bang1 xuan3 。
- wei4 qing2 gui4 shen1 yuan3 ， zuo4 de2 qi2 yin3 jian4 。 bie2 ye4 zai4 chun1 shan1 ， huai2 gui1 chu1 fang1 dian4 。
- ti4 ting1 duo1 shi2 you3 ， zhao1 yao1 ji2 fu2 jian4 。 chao2 yan2 ba4 shui3 qiong2 ， mu4 zhu3 lan2 tian2 bian4 。
- bai3 hua1 zhao4 qian1 mo4 ， wan4 mu4 sen1 xiang1 xian4 。 jian4 jing4 lü4 luo2 shen1 ， yan2 xuan1 xin1 niao3 zhuan3 。
- yi1 ran2 zao4 hua2 bao2 ， huo1 er3 kai1 ling2 yuan4 。 yan1 liu2 huo3 jin4 chen2 ， yu2 le4 xian2 ge1 yan4 。
- su4 su4 lie4 zun1 zu3 ， qiang1 qiang1 yin3 ying1 bian4 。 tian1 lai4 ji1 wei1 feng1 ， yang2 guang1 li4 ben1 jian4 。
- yi3 zi1 xiao3 ren2 fu4 ， bu2 sheng4 jun1 zi3 zhuan4 。 shi4 ri4 ji4 di1 mi2 ， zhong1 xiao1 fang1 mian3 xuan4 。
- zhen3 shang4 si1 du2 wang3 ， xiong1 zhong1 li3 jiao1 zhan4 。 bi4 yun2 an4 yu3 lai2 ， jiu4 yuan2 fang1 se4 bian4 。
- huan1 ran2 zi4 ci3 jue2 ， xin1 shang3 he2 you2 jian4 。 hong2 meng2 yi3 xiao4 yun2 ， lie4 que1 reng2 hui1 dian4 。
- hu1 yu3 qu4 ren2 yuan3 ， e2 feng2 gui1 zhe3 bian4 。 xiang3 xiang4 yu4 quan2 gong1 ， yi1 xi1 ming2 yue4 dian4 。
- feng1 luan2 ruo4 deng1 zhi4 ， shui3 mu4 yi3 you2 yan3 。 xi1 xin1 xing4 zi4 wang4 ， dian3 han4 reng2 liu2 juan4 。
- hen4 wu2 jing1 wen2 bi4 ， yi3 da2 dan1 qing1 xuan4 。

## 注释

## 译文

## 赏析
