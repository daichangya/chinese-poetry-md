---
id: shi-dao-qian-chou-wang-gun-chen-chao-feng-jian-zeng
title: 酬王衮臣朝奉见赠
titlePinyin: chou2 wang2 gun3 chen2 chao2 feng4 jian4 zeng4
titleSlug: chou-wang-gun-chen-chao-feng-jian-zeng
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻终南山，鬰茀参斗牛。
- 其下多贤豪，学术贯九流。
- 公生实异禀，气夺河汉秋。
- 妙龄升广文，岐嶷压上游。
- 登科三十年，仕宦真悠悠。
- 功名信有命，富贵岂力求。
- 迩来居海上，未解钟仪囚。
- 高怀素闻道，对客忘咿嚘。
- 相懽固倾倒，不可即掉头。
- 今我来自东，邂逅欣绸缪。
- 新诗激谬懦，词力劲且遒。
- 怳如开武库，左右森戈矛。
- 便当偃旗鼓，罢战为良谋。
- 与公从逍遥，放浪追子休。

## 拼音
- wu2 wen2 zhong1 nan2 shan1 ， yu4 fu2 can1 dou4 niu2 。
- qi2 xia4 duo1 xian2 hao2 ， xue2 shu4 guan4 jiu3 liu2 。
- gong1 sheng1 shi2 yi4 bing3 ， qi4 duo2 he2 han4 qiu1 。
- miao4 ling2 sheng1 guang3 wen2 ， qi2 yi2 ya1 shang4 you2 。
- deng1 ke1 san1 shi2 nian2 ， shi4 huan4 zhen1 you1 you1 。
- gong1 ming2 xin4 you3 ming4 ， fu4 gui4 qi3 li4 qiu2 。
- er3 lai2 ju1 hai3 shang4 ， wei4 jie3 zhong1 yi2 qiu2 。
- gao1 huai2 su4 wen2 dao4 ， dui4 ke4 wang4 yi1 you1 。
- xiang1 huan1 gu4 qing1 dao3 ， bu4 ke3 ji2 diao4 tou2 。
- jin1 wo3 lai2 zi4 dong1 ， xie4 hou4 xin1 chou2 mou2 。
- xin1 shi1 ji1 miu4 nuo4 ， ci2 li4 jin4 qie3 qiu2 。
- huang3 ru2 kai1 wu3 ku4 ， zuo3 you4 sen1 ge1 mao2 。
- bian4 dang1 yan3 qi2 gu3 ， ba4 zhan4 wei4 liang2 mou2 。
- yu3 gong1 cong2 xiao1 yao2 ， fang4 lang4 zhui1 zi3 xiu1 。

## 注释

## 译文

## 赏析
