---
id: shi-dao-qian-ci-yun-liu-yan-zhong-ting-zhi-jian-zeng
title: 次韵刘延中廷直见赠
titlePinyin: ci4 yun4 liu2 yan2 zhong1 ting2 zhi2 jian4 zeng4
titleSlug: ci-yun-liu-yan-zhong-ting-zhi-jian-zeng
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘郎世胄子，苦学穷渊源。
- 羞为一掬清，欲效千丈浑。
- 君看长鲸质，涧壑岂所存。
- 操觚妙述作，斧凿无纤痕。
- 钟牙不世出，审音谁复论。
- 鹓鶵理劲翮，云汉思孤𬸣。
- 上追鸾皇游，下弃燕雀喧。
- 建安夸七子，壮气君可吞。
- 九衢苦昏霾，槐阴蔽重门。
- 良辰为我饭，满案余芳荪。
- 软语夜达旦，未觉罢神魂。
- 须知名教乐，不羡富贵尊。

## 拼音
- liu2 lang2 shi4 zhou4 zi3 ， ku3 xue2 qiong2 yuan1 yuan2 。
- xiu1 wei4 yi4 ju1 qing1 ， yu4 xiao4 qian1 zhang4 hun2 。
- jun1 kan4 chang2 jing1 zhi4 ， jian4 he4 qi3 suo3 cun2 。
- cao1 gu1 miao4 shu4 zuo4 ， fu3 zao2 wu2 xian1 hen2 。
- zhong1 ya2 bu2 shi4 chu1 ， shen3 yin1 shui2 fu4 lun4 。
- yuan1 chu2 li3 jin4 he2 ， yun2 han4 si1 gu1 xian1 。
- shang4 zhui1 luan2 huang2 you2 ， xia4 qi4 yan4 que4 xuan1 。
- jian4 an1 kua1 qi1 zi3 ， zhuang4 qi4 jun1 ke3 tun1 。
- jiu3 qu2 ku3 hun1 mai2 ， huai2 yin1 bi4 zhong4 men2 。
- liang2 chen2 wei4 wo3 fan4 ， man3 an4 yu2 fang1 sun1 。
- ruan3 yu3 ye4 da2 dan4 ， wei4 jue2 ba4 shen2 hun2 。
- xu1 zhi1 ming2 jiao4 le4 ， bu2 xian4 fu4 gui4 zun1 。

## 注释

## 译文

## 赏析
