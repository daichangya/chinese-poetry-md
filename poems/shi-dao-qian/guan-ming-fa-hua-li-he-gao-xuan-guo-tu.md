---
id: shi-dao-qian-guan-ming-fa-hua-li-he-gao-xuan-guo-tu
title: 观明发画李贺高轩过图
titlePinyin: guan1 ming2 fa1 hua4 li3 he4 gao1 xuan1 guo4 tu2
titleSlug: guan-ming-fa-hua-li-he-gao-xuan-guo-tu
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐年茂宗枝，时平多俊良。
- 长吉尤震曜，春林擢孤芳。
- 退之于孔门，屹屹真栋梁。
- 笔力障百川，风澜息其狂。
- 破衣系麻鞋，右顾生辉光。
- 一朝与湜辈，命驾惊煌煌。
- 贺初为儿童，随父事迎将。
- 须臾命赋诗，英气加激昂。
- 长安众词客，声问争推扬。
- 风流垂异代，尚想古锦囊。
- 君今亦宗英，韵胜斯人方。
- 少年肯事事，苦学志独强。
- 风骚拟屈宋，妙处相颉颃。
- 丹青出戏弄，配古犹擅场。
- 形容示往事，仿佛如在旁。
- 一径入幽远，古垣缭林庄。
- 平桥跨渌水，丛薄含葱苍。
- 晴窗为披拂，佳兴杳难忘。

## 拼音
- tang2 nian2 mao4 zong1 zhi1 ， shi2 ping2 duo1 jun4 liang2 。
- chang2 ji2 you2 zhen4 yao4 ， chun1 lin2 zhuo2 gu1 fang1 。
- tui4 zhi1 yu2 kong3 men2 ， yi4 yi4 zhen1 dong4 liang2 。
- bi3 li4 zhang4 bai3 chuan1 ， feng1 lan2 xi1 qi2 kuang2 。
- po4 yi1 xi4 ma2 xie2 ， you4 gu4 sheng1 hui1 guang1 。
- yi4 chao2 yu3 shi2 bei4 ， ming4 jia4 jing1 huang2 huang2 。
- he4 chu1 wei4 er2 tong2 ， sui2 fu4 shi4 ying2 jiang1 。
- xu1 yu2 ming4 fu4 shi1 ， ying1 qi4 jia1 ji1 ang2 。
- chang2 an1 zhong4 ci2 ke4 ， sheng1 wen4 zheng1 tui1 yang2 。
- feng1 liu2 chui2 yi4 dai4 ， shang4 xiang3 gu3 jin3 nang2 。
- jun1 jin1 yi4 zong1 ying1 ， yun4 sheng4 si1 ren2 fang1 。
- shao4 nian2 ken3 shi4 shi4 ， ku3 xue2 zhi4 du2 qiang2 。
- feng1 sao1 ni3 qu1 song4 ， miao4 chu4 xiang1 jie2 hang2 。
- dan1 qing1 chu1 xi4 nong4 ， pei4 gu3 you2 shan4 chang3 。
- xing2 rong2 shi4 wang3 shi4 ， fang3 fu2 ru2 zai4 pang2 。
- yi2 jing4 ru4 you1 yuan3 ， gu3 yuan2 liao2 lin2 zhuang1 。
- ping2 qiao2 kua4 lu4 shui3 ， cong2 bao2 han2 cong1 cang1 。
- qing2 chuang1 wei4 pi1 fu2 ， jia1 xing1 yao3 nan2 wang4 。

## 注释

## 译文

## 赏析
