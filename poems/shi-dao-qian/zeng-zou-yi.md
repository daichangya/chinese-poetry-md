---
id: shi-dao-qian-zeng-zou-yi
title: 赠邹医
titlePinyin: zeng4 zou1 yi1
titleSlug: zeng-zou-yi
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见宋清市药长安西，众工就取资刀圭。
- 疮疡疾病一皆往，所应不必黄金赍。
- 度未能酬辄焚券，耻学庸生忧噬脐。
- 人人德清莫肯负，日获远利丰子妻。
- 公侯餽遗日相属，螘食华衣乘𫘝𫘨。
- 罗池神人为作传，至今名誉横云霓。
- 邹君业医世淮海，泻盛补衰知径蹊。
- 玉函金匮恣探讨，拏以自副能不迷。
- 顷年西游抵京室，达官贵吏争品题。
- 归来乡县颇萧瑟，湖水粘云芳草萋。
- 怜余寝瘵古佛刹，每辱珍剂相扶携。
- 倾囊倒橐愿为赠，唯有圆蒲并杖藜。
- 君闻掉头不我顾，止索诗句光衡圭。
- 夜披陈编见清事，重嗟此道今如泥。
- 君诚有意嗣前躅，箧笥不忧无锦绨。

## 拼音
- jun1 bu2 jian4 song4 qing1 shi4 yao4 chang2 an1 xi1 ， zhong4 gong1 jiu4 qu3 zi1 dao1 gui1 。
- chuang1 yang2 ji2 bing4 yi4 jie1 wang3 ， suo3 ying4 bu2 bi4 huang2 jin1 ji1 。
- du4 wei4 neng2 chou2 zhe2 fen2 quan4 ， chi3 xue2 yong1 sheng1 you1 shi4 qi2 。
- ren2 ren2 de2 qing1 mo4 ken3 fu4 ， ri4 huo4 yuan3 li4 feng1 zi3 qi1 。
- gong1 hou2 kui4 yi2 ri4 xiang1 shu3 ， yi3 shi2 hua2 yi1 cheng2 jue2 ti2 。
- luo2 chi2 shen2 ren2 wei2 zuo4 chuan2 ， zhi4 jin1 ming2 yu4 heng2 yun2 ni2 。
- zou1 jun1 ye4 yi1 shi4 huai2 hai3 ， xie4 sheng4 bu3 shuai1 zhi1 jing4 qi1 。
- yu4 han2 jin1 kui4 zi4 tan4 tao3 ， na2 yi3 zi4 fu4 neng2 bu4 mi2 。
- qing3 nian2 xi1 you2 di3 jing1 shi4 ， da2 guan1 gui4 li4 zheng1 pin3 ti2 。
- gui1 lai2 xiang1 xian4 po1 xiao1 se4 ， hu2 shui3 nian2 yun2 fang1 cao3 qi1 。
- lian2 yu2 qin3 zhai4 gu3 fo2 cha4 ， mei3 ru3 zhen1 ji4 xiang1 fu2 xie2 。
- qing1 nang2 dao3 tuo2 yuan4 wei4 zeng4 ， wei2 you3 yuan2 pu2 bing4 zhang4 li2 。
- jun1 wen2 diao4 tou2 bu4 wo3 gu4 ， zhi3 suo3 shi1 ju4 guang1 heng2 gui1 。
- ye4 pi1 chen2 bian1 jian4 qing1 shi4 ， zhong4 jie1 ci3 dao4 jin1 ru2 ni2 。
- jun1 cheng2 you3 yi4 si4 qian2 zhu2 ， qie4 si4 bu4 you1 wu2 jin3 ti2 。

## 注释

## 译文

## 赏析
