---
id: shi-dao-qian-ci-yun-huang-zi-li-xuan-de-tian-ju-si-shi-qi-er
title: 次韵黄子理宣德田居四时  其二
titlePinyin: ci4 yun4 huang2 zi3 li3 xuan1 de2 tian2 ju1 si4 shi2     qi2 er4
titleSlug: ci-yun-huang-zi-li-xuan-de-tian-ju-si-shi-qi-er
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 离离小麦黄，习习南风度。
- 桑枣暗蓬麻，耘锄困朝暮。
- 种瓜屋东隅，翠蔓已分布。
- 黄花引疏篱，冉冉欲横路。
- 白水漫青秧，联翩下鸥鹭。
- 新丝换浊酒，肴蔌羞薄具。
- 扫洒聚比邻，环坐荫高树。
- 稚子羡赢余，牵衣傍翁妪。
- 牛羊岭外归，落日林梢去。
- 饷妇亦还家，笑言隔烟雾。

## 拼音
- li2 li2 xiao3 mai4 huang2 ， xi2 xi2 nan2 feng1 du4 。
- sang1 zao3 an4 peng2 ma2 ， yun2 chu2 kun4 chao2 mu4 。
- zhong4 gua1 wu1 dong1 yu2 ， cui4 man4 yi3 fen1 bu4 。
- huang2 hua1 yin3 shu1 li2 ， ran3 ran3 yu4 heng2 lu4 。
- bai2 shui3 man4 qing1 yang1 ， lian2 pian1 xia4 ou1 lu4 。
- xin1 si1 huan4 zhuo2 jiu3 ， yao2 su4 xiu1 bao2 ju4 。
- sao3 sa3 ju4 bi3 lin2 ， huan2 zuo4 yin4 gao1 shu4 。
- zhi4 zi3 xian4 ying2 yu2 ， qian1 yi1 bang4 weng1 yu4 。
- niu2 yang2 ling3 wai4 gui1 ， luo4 ri4 lin2 shao1 qu4 。
- xiang3 fu4 yi4 hai2 jia1 ， xiao4 yan2 ge2 yan1 wu4 。

## 注释

## 译文

## 赏析
