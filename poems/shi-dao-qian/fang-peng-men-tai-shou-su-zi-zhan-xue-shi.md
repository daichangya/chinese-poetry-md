---
id: shi-dao-qian-fang-peng-men-tai-shou-su-zi-zhan-xue-shi
title: 访彭门太守苏子瞻学士
titlePinyin: fang3 peng2 men2 tai4 shou3 su1 zi3 zhan1 xue2 shi4
titleSlug: fang-peng-men-tai-shou-su-zi-zhan-xue-shi
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眉山鬰茀眉水清，清淑之气钟群形。
- 精璆美璞不能擅，散发宇内为豪英。
- 煌煌苏氏挺三秀，豫章杞梓参青冥。
- 少年著书即稽古，经纬八极何峥嵘。
- 未央宫中初射策，落笔游刃挥新硎。
- 翰林醉翁发奇叹，台阁四座争相惊。
- 逡巡传玩腾众手，一日纸价增都城。
- 同时父子擅芳誉，芝兰玉树罗中庭。
- 风流浩荡播江海，粲若高汉悬明星。
- 前年闻公适吴会，壶浆跪道人争迎。
- 浮云流水付幽讨，下视世网鸿毛轻。
- 野人弱龄不事事，白首丘壑甘忘情。
- 神仙高标独未识，暂弃萝月人间行。
- 朝吴暮楚失邂逅，惝怳夜梦还惸惸。
- 迩来旅食寄梁苑，坐叹白日徒虚盈。
- 彭门千里不惮远，秋风匹马吾能征。
- 铃斋吏退属幽款，一看挥尘银河倾。

## 拼音
- mei2 shan1 yu4 fu2 mei2 shui3 qing1 ， qing1 shu1 zhi1 qi4 zhong1 qun2 xing2 。
- jing1 qiu2 mei3 pu2 bu4 neng2 shan4 ， san4 fa1 yu3 nei4 wei4 hao2 ying1 。
- huang2 huang2 su1 shi4 ting3 san1 xiu4 ， yu4 zhang1 qi3 zi3 can1 qing1 ming2 。
- shao4 nian2 zhu4 shu1 ji2 ji1 gu3 ， jing1 wei3 ba1 ji2 he2 zheng1 rong2 。
- wei4 yang1 gong1 zhong1 chu1 she4 ce4 ， luo4 bi3 you2 ren4 hui1 xin1 xing2 。
- han4 lin2 zui4 weng1 fa1 qi2 tan4 ， tai2 ge2 si4 zuo4 zheng1 xiang1 jing1 。
- qun1 xun2 chuan2 wan2 teng2 zhong4 shou3 ， yi2 ri4 zhi3 jia4 zeng1 du1 cheng2 。
- tong2 shi2 fu4 zi3 shan4 fang1 yu4 ， zhi1 lan2 yu4 shu4 luo2 zhong1 ting2 。
- feng1 liu2 hao4 dang4 bo1 jiang1 hai3 ， can4 ruo4 gao1 han4 xuan2 ming2 xing1 。
- qian2 nian2 wen2 gong1 shi4 wu2 hui4 ， hu2 jiang1 gui4 dao4 ren2 zheng1 ying2 。
- fu2 yun2 liu2 shui3 fu4 you1 tao3 ， xia4 shi4 shi4 wang3 hong2 mao2 qing1 。
- ye3 ren2 ruo4 ling2 bu2 shi4 shi4 ， bai2 shou3 qiu1 he4 gan1 wang4 qing2 。
- shen2 xian1 gao1 biao1 du2 wei4 shi2 ， zan4 qi4 luo2 yue4 ren2 jian1 xing2 。
- chao2 wu2 mu4 chu3 shi1 xie4 hou4 ， chang3 huang3 ye4 meng4 hai2 qiong2 qiong2 。
- er3 lai2 lü3 shi2 ji4 liang2 yuan4 ， zuo4 tan4 bai2 ri4 tu2 xu1 ying2 。
- peng2 men2 qian1 li3 bu2 dan4 yuan3 ， qiu1 feng1 pi3 ma3 wu2 neng2 zheng1 。
- ling2 zhai1 li4 tui4 shu3 you1 kuan3 ， yi2 kan4 hui1 chen2 yin2 he2 qing1 。

## 注释

## 译文

## 赏析
