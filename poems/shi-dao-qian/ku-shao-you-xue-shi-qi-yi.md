---
id: shi-dao-qian-ku-shao-you-xue-shi-qi-yi
title: 哭少游学士  其一
titlePinyin: ku1 shao3 you2 xue2 shi4     qi2 yi1
titleSlug: ku-shao-you-xue-shi-qi-yi
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江左有豪英，超骧世无伦。
- 妙龄已述作，识造穷天人。
- 儒林老先生，相与为友宾。
- 客来叩治乱，亹亹披霜筠。
- 波澜与枝叶，犹足夸后尘。
- 青衫入仕初，十手争扶轮。
- 孤嘲可敌众，志鬰不得信。
- 造物念流落，荐收付洪钧。
- 干将不许就，中昼如有神。
- 七年投炎荒，日与山鬼邻。
- 妻孥各异土，相望同参辰。
- 秋风吹黄茅，八月瘴雾新。
- 回车婴重疠，惸惸无与亲。
- 中原尚杳隔，坟陇怀棘薪。
- 凄凉浯水头，魂逝归无因。
- 精爽竟了了，挽章见情真。
- 流传到京阙，悲读闻缙绅。
- 斯人傥不亡，光华国之珍。
- 彼苍未易晓，三叹鼻酸辛。

## 拼音
- jiang1 zuo3 you3 hao2 ying1 ， chao1 xiang1 shi4 wu2 lun2 。
- miao4 ling2 yi3 shu4 zuo4 ， shi2 zao4 qiong2 tian1 ren2 。
- ru2 lin2 lao3 xian1 sheng1 ， xiang1 yu3 wei4 you3 bin1 。
- ke4 lai2 kou4 zhi4 luan4 ， wei3 wei3 pi1 shuang1 yun2 。
- bo1 lan2 yu3 zhi1 ye4 ， you2 zu2 kua1 hou4 chen2 。
- qing1 shan1 ru4 shi4 chu1 ， shi2 shou3 zheng1 fu2 lun2 。
- gu1 chao2 ke3 di2 zhong4 ， zhi4 yu4 bu4 de2 xin4 。
- zao4 wu4 nian4 liu2 luo4 ， jian4 shou1 fu4 hong2 jun1 。
- gan1 jiang1 bu4 xu3 jiu4 ， zhong1 zhou4 ru2 you3 shen2 。
- qi1 nian2 tou2 yan2 huang1 ， ri4 yu3 shan1 gui3 lin2 。
- qi1 nu2 ge4 yi4 tu3 ， xiang1 wang4 tong2 can1 chen2 。
- qiu1 feng1 chui1 huang2 mao2 ， ba1 yue4 zhang4 wu4 xin1 。
- hui2 che1 ying1 zhong4 li4 ， qiong2 qiong2 wu2 yu3 qin1 。
- zhong1 yuan2 shang4 yao3 ge2 ， fen2 long3 huai2 ji2 xin1 。
- qi1 liang2 wu2 shui3 tou2 ， hun2 shi4 gui1 wu2 yin1 。
- jing1 shuang3 jing4 liao3 liao3 ， wan3 zhang1 jian4 qing2 zhen1 。
- liu2 chuan2 dao4 jing1 que1 ， bei1 du2 wen2 jin4 shen1 。
- si1 ren2 tang3 bu4 wang2 ， guang1 hua2 guo2 zhi1 zhen1 。
- bi3 cang1 wei4 yi4 xiao3 ， san1 tan4 bi2 suan1 xin1 。

## 注释

## 译文

## 赏析
