---
id: shi-dao-qian-song-yu-bo-mo-xuan-de-fu-pi-cheng-du
title: 送俞伯谟宣德赴辟成都
titlePinyin: song4 yu2 bo2 mo2 xuan1 de2 fu4 pi4 cheng2 du1
titleSlug: song-yu-bo-mo-xuan-de-fu-pi-cheng-du
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生落拓如虚舟，万里江湖随演漾。
- 君今禄仕亦我同，南北悠悠无定向。
- 故乡回首海东头，兄弟十年官塞上。
- 才高质美众所奇，杞梓豫章非冗长。
- 辟书交飞上庙堂，肯使须臾事闲旷。
- 秦山峥嵘堑戎虏，自古征人愁怅望。
- 剑门栈阁天下危，去马来车魂欲丧。
- 羡君年少勇攀跻，足蹑青冥身益壮。
- 旧游陈迹想依然，感物怀亲情独怆。

## 拼音
- wo3 sheng1 luo4 tuo4 ru2 xu1 zhou1 ， wan4 li3 jiang1 hu2 sui2 yan3 yang4 。
- jun1 jin1 lu4 shi4 yi4 wo3 tong2 ， nan2 bei3 you1 you1 wu2 ding4 xiang4 。
- gu4 xiang1 hui2 shou3 hai3 dong1 tou2 ， xiong1 di4 shi2 nian2 guan1 sai4 shang4 。
- cai2 gao1 zhi4 mei3 zhong4 suo3 qi2 ， qi3 zi3 yu4 zhang1 fei1 rong3 chang2 。
- pi4 shu1 jiao1 fei1 shang4 miao4 tang2 ， ken3 shi3 xu1 yu2 shi4 xian2 kuang4 。
- qin2 shan1 zheng1 rong2 qian4 rong2 lu3 ， zi4 gu3 zheng1 ren2 chou2 chang4 wang4 。
- jian4 men2 zhan4 ge2 tian1 xia4 wei1 ， qu4 ma3 lai2 che1 hun2 yu4 sang4 。
- xian4 jun1 nian2 shao4 yong3 pan1 ji1 ， zu2 nie4 qing1 ming2 shen1 yi4 zhuang4 。
- jiu4 you2 chen2 ji4 xiang3 yi1 ran2 ， gan3 wu4 huai2 qin1 qing2 du2 chuang4 。

## 注释

## 译文

## 赏析
