---
id: shi-dao-qian-chou-zhou-heng-shu-zhu-bo-jian-zeng
title: 酬周亨叔主簿见赠
titlePinyin: chou2 zhou1 heng1 shu1 zhu3 bo2 jian4 zeng4
titleSlug: chou-zhou-heng-shu-zhu-bo-jian-zeng
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山百里蟠穹苍，绝顶阴云常下覆。
- 晴日天风忽扫除，翠壁千层开锦绣。
- 我来庐山初得君，爱君面有庐山秀。
- 长篇险韵使我惊，忽获风流云散后。
- 气味清新满牙颊，如入洞庭尝橘柚。
- 梅子如钱柳絮飞，杜鹃哀号山雨昼。
- 念君明当京邑行，马蹄蹴踏春泥绉。
- 黄陂新息道路迥，野饭藜羹须强嗅。
- 天街到日夏渐热，车毂相摩汗如溜。
- 丈夫功名非苟取，劝子未用轻蓝绶。
- 山中五月早归来，涧底清泠当共漱。

## 拼音
- lu2 shan1 bai3 li3 pan2 qiong2 cang1 ， jue2 ding3 yin1 yun2 chang2 xia4 fu4 。
- qing2 ri4 tian1 feng1 hu1 sao3 chu2 ， cui4 bi4 qian1 ceng2 kai1 jin3 xiu4 。
- wo3 lai2 lu2 shan1 chu1 de2 jun1 ， ai4 jun1 mian4 you3 lu2 shan1 xiu4 。
- chang2 pian1 xian3 yun4 shi3 wo3 jing1 ， hu1 huo4 feng1 liu2 yun2 san4 hou4 。
- qi4 wei4 qing1 xin1 man3 ya2 jia2 ， ru2 ru4 dong4 ting2 chang2 ju2 you4 。
- mei2 zi3 ru2 qian2 liu3 xu4 fei1 ， du4 juan1 ai1 hao2 shan1 yu3 zhou4 。
- nian4 jun1 ming2 dang1 jing1 yi4 xing2 ， ma3 ti2 cu4 ta4 chun1 ni2 zhou4 。
- huang2 bei1 xin1 xi1 dao4 lu4 jiong3 ， ye3 fan4 li2 geng1 xu1 qiang2 xiu4 。
- tian1 jie1 dao4 ri4 xia4 jian4 re4 ， che1 gu1 xiang1 mo2 han4 ru2 liu1 。
- zhang4 fu0 gong1 ming2 fei1 gou3 qu3 ， quan4 zi3 wei4 yong4 qing1 lan2 shou4 。
- shan1 zhong1 wu3 yue4 zao3 gui1 lai2 ， jian4 di3 qing1 ling2 dang1 gong4 shu4 。

## 注释

## 译文

## 赏析
