---
id: shi-dao-qian-ji-zhong-gong
title: 寄仲恭
titlePinyin: ji4 zhong4 gong1
titleSlug: ji-zhong-gong
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓雨霁郛郭，晴云递纷披。
- 曦和拆万物，初茎弄葳蕤。
- 儵鱼泳弱藻，漾漾动碧漪。
- 缅彼空际山，黛影摇参差。
- 感此芳菲节，美人旷佳期。
- 音形眇何方，莽莽天一涯。
- 长河泮春冰，花浪激箭驰。
- 好凭三尺鲤，寄我相思诗。

## 拼音
- xiao3 yu3 ji4 fu2 guo1 ， qing2 yun2 di4 fen1 pi1 。
- xi1 he2 chai1 wan4 wu4 ， chu1 jing1 nong4 wei1 rui2 。
- shu1 yu2 yong3 ruo4 zao3 ， yang4 yang4 dong4 bi4 yi1 。
- mian3 bi3 kong1 ji4 shan1 ， dai4 ying3 yao2 cen1 ci1 。
- gan3 ci3 fang1 fei1 jie2 ， mei3 ren2 kuang4 jia1 qi1 。
- yin1 xing2 miao3 he2 fang1 ， mang3 mang3 tian1 yi4 ya2 。
- chang2 he2 pan4 chun1 bing1 ， hua1 lang4 ji1 jian4 chi2 。
- hao3 ping2 san1 chi3 li3 ， ji4 wo3 xiang1 si1 shi1 。

## 注释

## 译文

## 赏析
