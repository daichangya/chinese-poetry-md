---
id: shi-dao-qian-zeng-zong-shi-de-qiang-tuan-lian
title: 赠宗室德强团练
titlePinyin: zeng4 zong1 shi4 de2 qiang2 tuan2 lian4
titleSlug: zeng-zong-shi-de-qiang-tuan-lian
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造物赋象质，于余颇能名。
- 琼瑶琢其骨，冲和擅其清。
- 公生华屋贵，好学从妙龄。
- 才高岂容遏，卓然以文鸣。
- 厚德滋善养，雍容无暂矜。
- 区区草茅人，未必真尔能。
- 家藏三万轴，插架连屋楹。
- 牙签示题目，探赜手不停。
- 微言固澹泊，嗜好如饴饧。
- 祖宗开鸿基，累圣致太平。
- 诜诜既蕃衍，绰绰亦见称。
- 裕陵喜人物，教率从典刑。
- 联翩试文艺，议论参公卿。
- 公材实杞梓，落落非杉柽。
- 愿言勤著书，会当补朝廷。
- 他时树勋业，彜鼎信可铭。

## 拼音
- zao4 wu4 fu4 xiang4 zhi4 ， yu2 yu2 po1 neng2 ming2 。
- qiong2 yao2 zhuo2 qi2 gu3 ， chong1 he2 shan4 qi2 qing1 。
- gong1 sheng1 hua2 wu1 gui4 ， hao4 xue2 cong2 miao4 ling2 。
- cai2 gao1 qi3 rong2 e4 ， zhuo2 ran2 yi3 wen2 ming2 。
- hou4 de2 zi1 shan4 yang3 ， yong1 rong2 wu2 zan4 jin1 。
- qu1 qu1 cao3 mao2 ren2 ， wei4 bi4 zhen1 er3 neng2 。
- jia1 cang2 san1 wan4 zhou2 ， cha1 jia4 lian2 wu1 ying2 。
- ya2 qian1 shi4 ti2 mu4 ， tan4 ze2 shou3 bu4 ting2 。
- wei1 yan2 gu4 dan4 bo2 ， shi4 hao4 ru2 yi2 tang2 。
- zu3 zong1 kai1 hong2 ji1 ， lei4 sheng4 zhi4 tai4 ping2 。
- shen1 shen1 ji4 fan1 yan3 ， chuo4 chuo4 yi4 jian4 cheng1 。
- yu4 ling2 xi3 ren2 wu4 ， jiao4 lü4 cong2 dian3 xing2 。
- lian2 pian1 shi4 wen2 yi4 ， yi4 lun4 can1 gong1 qing1 。
- gong1 cai2 shi2 qi3 zi3 ， luo4 luo4 fei1 shan1 cheng1 。
- yuan4 yan2 qin2 zhu4 shu1 ， hui4 dang1 bu3 chao2 ting2 。
- ta1 shi2 shu4 xun1 ye4 ， yi2 ding3 xin4 ke3 ming2 。

## 注释

## 译文

## 赏析
