---
id: shi-dao-qian-tong-wu-xing-wei-qian-ji-ming-nan-xi-fan-zhou
title: 同吴兴尉钱济明南溪泛舟
titlePinyin: tong2 wu2 xing1 wei4 qian2 ji4 ming2 nan2 xi1 fan4 zhou1
titleSlug: tong-wu-xing-wei-qian-ji-ming-nan-xi-fan-zhou
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枇杷弄实梅欲黄，海气冥冥错昏昼。
- 僧坊亭午隘可鄙，画舸从君逐溪溜。
- 斗欣纷翳眼前失，但觉波光翻縠绉。
- 苹花洗雨白雪香，荷柄吹风青玉瘦。
- 回看行人走南北，蠢蠢岸傍如蚁鬭。
- 一竿落日丽樵明，绕郭云山相倚构。
- 崭崭青壁映彤霞，转盼忽惊开锦绣。
- 好将杰句为余写，天乞君才多颖茂。
- 锦囊玉刻厌传玩，燕尾蚕头吾未究。
- 轻桡欲动蹇淹留，城上哀笳凄已奏。

## 拼音
- pi2 pa2 nong4 shi2 mei2 yu4 huang2 ， hai3 qi4 ming2 ming2 cuo4 hun1 zhou4 。
- seng1 fang1 ting2 wu3 ai4 ke3 bi3 ， hua4 ge3 cong2 jun1 zhu2 xi1 liu1 。
- dou4 xin1 fen1 yi4 yan3 qian2 shi1 ， dan4 jue2 bo1 guang1 fan1 hu2 zhou4 。
- ping2 hua1 xi3 yu3 bai2 xue3 xiang1 ， he2 bing3 chui1 feng1 qing1 yu4 shou4 。
- hui2 kan4 xing2 ren2 zou3 nan2 bei3 ， chun3 chun3 an4 bang4 ru2 yi3 dou4 。
- yi4 gan1 luo4 ri4 li4 qiao2 ming2 ， rao4 guo1 yun2 shan1 xiang1 yi3 gou4 。
- zhan3 zhan3 qing1 bi4 ying4 tong2 xia2 ， zhuan3 pan4 hu1 jing1 kai1 jin3 xiu4 。
- hao3 jiang1 jie2 ju4 wei4 yu2 xie3 ， tian1 qi3 jun1 cai2 duo1 ying3 mao4 。
- jin3 nang2 yu4 ke4 yan4 chuan2 wan2 ， yan4 wei3 can2 tou2 wu2 wei4 jiu1 。
- qing1 rao2 yu4 dong4 jian3 yan1 liu2 ， cheng2 shang4 ai1 jia1 qi1 yi3 zou4 。

## 注释

## 译文

## 赏析
