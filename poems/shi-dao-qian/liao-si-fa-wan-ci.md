---
id: shi-dao-qian-liao-si-fa-wan-ci
title: 廖司法挽辞
titlePinyin: liao4 si1 fa3 wan3 ci2
titleSlug: liao-si-fa-wan-ci
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻廖夫子，名大不得睹。
- 读书尽五车，行义拔前古。
- 聚徒从妙龄，所至变邹鲁。
- 身虽甘陋巷，志欲望伊吕。
- 风云苟超腾，名教当有补。
- 蹉跎鬓毛改，寸禄晚方取。
- 青衫适南营，素幔归湓浦。
- 秋原起新陇，寂寞一抔土。
- 悲歌动闾里，清血洒如雨。
- 兰玉已含芳，行看秀庭户。

## 拼音
- wu2 wen2 liao4 fu1 zi3 ， ming2 da4 bu4 de2 du3 。
- du2 shu1 jin4 wu3 che1 ， xing2 yi4 ba2 qian2 gu3 。
- ju4 tu2 cong2 miao4 ling2 ， suo3 zhi4 bian4 zou1 lu3 。
- shen1 sui1 gan1 lou4 xiang4 ， zhi4 yu4 wang4 yi1 lü3 。
- feng1 yun2 gou3 chao1 teng2 ， ming2 jiao4 dang1 you3 bu3 。
- cuo1 tuo2 bin4 mao2 gai3 ， cun4 lu4 wan3 fang1 qu3 。
- qing1 shan1 shi4 nan2 ying2 ， su4 man4 gui1 pen2 pu3 。
- qiu1 yuan2 qi3 xin1 long3 ， ji4 mo4 yi4 pou2 tu3 。
- bei1 ge1 dong4 lü2 li3 ， qing1 xue4 sa3 ru2 yu3 。
- lan2 yu4 yi3 han2 fang1 ， xing2 kan4 xiu4 ting2 hu4 。

## 注释

## 译文

## 赏析
