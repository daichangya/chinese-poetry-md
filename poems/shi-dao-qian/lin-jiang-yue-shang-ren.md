---
id: shi-dao-qian-lin-jiang-yue-shang-ren
title: 临江月上人
titlePinyin: lin2 jiang1 yue4 shang4 ren2
titleSlug: lin-jiang-yue-shang-ren
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 能仁说教满竺干，流入中国余五千。
- 于中妙经为最胜，𫖮师所解尤通玄。
- 化行吴会连海壖，纷纷得法如云烟。
- 见闻读诵又其次，随类譬率无间焉。
- 呜呼上人志且坚，善邀佛子同法筵。
- 妙香炷炉馥旃檀，十科劝进追昔贤。
- 旁行贝叶轴似椽，卷舒朝暮往复旋。
- 利根微种聊穷研，鱼兔一获忘蹄筌。
- 自余区区顾未然，澜翻口舌如涌泉。
- 外物交错心匪缘，功成一朝脱爱缠。
- 晔如红蕖濯清渊，俯仰千圣遽可肩。
- 茫茫苦海旁无边，不有舟栰谁能先。
- 乌蟾疾驰如走丸，咨尔佛子无睡眠。

## 拼音
- neng2 ren2 shuo1 jiao4 man3 zhu2 gan1 ， liu2 ru4 zhong1 guo2 yu2 wu3 qian1 。
- yu2 zhong1 miao4 jing1 wei4 zui4 sheng4 ， yi3 shi1 suo3 jie3 you2 tong1 xuan2 。
- hua4 xing2 wu2 hui4 lian2 hai3 ruan2 ， fen1 fen1 de2 fa3 ru2 yun2 yan1 。
- jian4 wen2 du2 song4 you4 qi2 ci4 ， sui2 lei4 pi4 lü4 wu2 jian4 yan1 。
- wu1 hu1 shang4 ren2 zhi4 qie3 jian1 ， shan4 yao1 fo2 zi3 tong2 fa3 yan2 。
- miao4 xiang1 zhu4 lu2 fu4 zhan1 tan2 ， shi2 ke1 quan4 jin4 zhui1 xi1 xian2 。
- pang2 xing2 bei4 ye4 zhou2 si4 chuan2 ， juan4 shu1 chao2 mu4 wang3 fu4 xuan2 。
- li4 gen1 wei1 zhong3 liao2 qiong2 yan2 ， yu2 tu4 yi2 huo4 wang4 ti2 quan2 。
- zi4 yu2 qu1 qu1 gu4 wei4 ran2 ， lan2 fan1 kou3 she2 ru2 yong3 quan2 。
- wai4 wu4 jiao1 cuo4 xin1 fei3 yuan2 ， gong1 cheng2 yi4 chao2 tuo1 ai4 chan2 。
- ye4 ru2 hong2 qu2 zhuo2 qing1 yuan1 ， fu3 yang3 qian1 sheng4 ju4 ke3 jian1 。
- mang2 mang2 ku3 hai3 pang2 wu2 bian1 ， bu4 you3 zhou1 fa2 shui2 neng2 xian1 。
- wu1 chan2 ji2 chi2 ru2 zou3 wan2 ， zi1 er3 fo2 zi3 wu2 shui4 mian2 。

## 注释

## 译文

## 赏析
