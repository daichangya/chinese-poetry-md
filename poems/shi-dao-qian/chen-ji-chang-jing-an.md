---
id: shi-dao-qian-chen-ji-chang-jing-an
title: 陈季常静庵
titlePinyin: chen2 ji4 chang2 jing4 an1
titleSlug: chen-ji-chang-jing-an
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庞公与少陵，不肯入州府。
- 畏人嫌其真，但喜归茅宇。
- 先生岂其徒，与世亦龃龉。
- 年来作庵榜以静，静非对动默即语。
- 闭门谢客亲荷锄，秀甲珍芽春满圃。
- 黄鸡白酒厌妻孥，醉以诗书相媚娬。
- 况复家传侍郎后，缥囊玉匣收奇古。
- 宝刀错落走金蛇，至药晶荧啸铅虎。
- 先生妙龄已绝人，放浪江湖弃簪组。
- 居闲自不减前烈，遇物阴施功不数。
- 我疑造物已收录，富贵来寻君勿阻。
- 不然骑鹤扣玄关，跨跞松乔攀佛祖。

## 拼音
- pang2 gong1 yu3 shao3 ling2 ， bu4 ken3 ru4 zhou1 fu3 。
- wei4 ren2 xian2 qi2 zhen1 ， dan4 xi3 gui1 mao2 yu3 。
- xian1 sheng1 qi3 qi2 tu2 ， yu3 shi4 yi4 ju3 yu3 。
- nian2 lai2 zuo4 an1 bang3 yi3 jing4 ， jing4 fei1 dui4 dong4 mo4 ji2 yu3 。
- bi4 men2 xie4 ke4 qin1 he2 chu2 ， xiu4 jia3 zhen1 ya2 chun1 man3 pu3 。
- huang2 ji1 bai2 jiu3 yan4 qi1 nu2 ， zui4 yi3 shi1 shu1 xiang1 mei4 wu3 。
- kuang4 fu4 jia1 chuan2 shi4 lang2 hou4 ， piao3 nang2 yu4 xia2 shou1 qi2 gu3 。
- bao3 dao1 cuo4 luo4 zou3 jin1 she2 ， zhi4 yao4 jing1 ying2 xiao4 qian1 hu3 。
- xian1 sheng1 miao4 ling2 yi3 jue2 ren2 ， fang4 lang4 jiang1 hu2 qi4 zan1 zu3 。
- ju1 xian2 zi4 bu4 jian3 qian2 lie4 ， yu4 wu4 yin1 shi1 gong1 bu2 shu4 。
- wo3 yi2 zao4 wu4 yi3 shou1 lu4 ， fu4 gui4 lai2 xun2 jun1 wu4 zu3 。
- bu4 ran2 qi2 he4 kou4 xuan2 guan1 ， kua4 luo4 song1 qiao2 pan1 fo2 zu3 。

## 注释

## 译文

## 赏析
