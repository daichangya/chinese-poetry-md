---
id: shi-dao-qian-li-rong-qi-xiu-cai-qi-ju-xuan
title: 李荣期秀才杞菊轩
titlePinyin: li3 rong2 qi1 xiu4 cai2 qi3 ju2 xuan1
titleSlug: li-rong-qi-xiu-cai-qi-ju-xuan
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 草木助盘餐，纷纷固多品。
- 精英唯竹萌，香软独楮菌。
- 杞菊于其间，甘清有余韵。
- 达人忘口体，道德自滋润。
- 天随与东坡，风味实相近。
- 穷通均一致，了不见喜愠。
- 春苗共采撷，秋英配兰纫。
- 后先属文词，金声而玉振。
- 李子妙穷经，屡遭有司摈。
- 奔军未云怯，再举当决阵。
- 开轩植杞菊，澹泊守定分。
- 回头语世俗，未用诮饥困。
- 二豪勉跻攀，孔圣故许进。
- 长卿亦何人，区区能慕蔺。

## 拼音
- cao3 mu4 zhu4 pan2 can1 ， fen1 fen1 gu4 duo1 pin3 。
- jing1 ying1 wei2 zhu2 meng2 ， xiang1 ruan3 du2 chu3 jun1 。
- qi3 ju2 yu2 qi2 jian1 ， gan1 qing1 you3 yu2 yun4 。
- da2 ren2 wang4 kou3 ti3 ， dao4 de2 zi4 zi1 run4 。
- tian1 sui2 yu3 dong1 po1 ， feng1 wei4 shi2 xiang1 jin4 。
- qiong2 tong1 jun1 yi2 zhi4 ， liao3 bu2 jian4 xi3 yun4 。
- chun1 miao2 gong4 cai3 xie2 ， qiu1 ying1 pei4 lan2 ren4 。
- hou4 xian1 shu3 wen2 ci2 ， jin1 sheng1 er2 yu4 zhen4 。
- li3 zi3 miao4 qiong2 jing1 ， lü3 zao1 you3 si1 bin4 。
- ben1 jun1 wei4 yun2 qie4 ， zai4 ju3 dang1 jue2 zhen4 。
- kai1 xuan1 zhi2 qi3 ju2 ， dan4 bo2 shou3 ding4 fen1 。
- hui2 tou2 yu3 shi4 su2 ， wei4 yong4 qiao4 ji1 kun4 。
- er4 hao2 mian3 ji1 pan1 ， kong3 sheng4 gu4 xu3 jin4 。
- chang2 qing1 yi4 he2 ren2 ， qu1 qu1 neng2 mu4 lin4 。

## 注释

## 译文

## 赏析
