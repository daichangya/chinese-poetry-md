---
id: shi-dao-qian-ji-fu-zhou-tai-shou-sun-shen-lao-long-tu
title: 寄福州太守孙莘老龙图
titlePinyin: ji4 fu2 zhou1 tai4 shou3 sun1 shen1 lao3 long2 tu2
titleSlug: ji-fu-zhou-tai-shou-sun-shen-lao-long-tu
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公生自淮海，弱不游群儿。
- 良哉白玉质，烱烱无磷缁。
- 澡身以道德，余弃为文词。
- 端能处庠序，邈有孔孟姿。
- 一朝擅高名，卓然动京师。
- 余辉耀天末，烨烨如斗箕。
- 校雠芸阁中，精义无参差。
- 同时鹓鹭行，半已翔凤池。
- 两登谏官室，抗疏犯天威。
- 扬舲去江海，旷岁成流离。
- 朱轮拥苕霅，五马从合肥。
- 编氓仰遗爱，堕泪存丰碑。
- 归来遘风树，憔悴不展眉。
- 藉苫一室中，四壁无重帷。
- 南邻有古刹，而我方栖迟。
- 杖藜时过公，泣血闻嗟咨。
- 从容劝我坐，一饭常共为。
- 蒸蒸沸古鼎，蔌蔌投园葵。
- 客来慵应门，客去知为谁。
- 礼丧事云既，始领吴门麾。
- 瓶盂走梁苑，恨不相追随。
- 秋风亟东下，旌旆俄已睽。
- 浮川与遵陆，多病亦云疲。
- 七闽富名山，空翠相逶迤。
- 在昔慕仁智，于今慰遨嬉。
- 棠阴想初坐，吏案纷交驰。
- 庖刀一为解，往往无孑遗。
- 麦秋荐丹实，梅雨裁纤𫄨。
- 黄金燕佳客，柔指鸣哀丝。
- 万事不芥蒂，羡公能自怡。

## 拼音
- gong1 sheng1 zi4 huai2 hai3 ， ruo4 bu4 you2 qun2 er2 。
- liang2 zai1 bai2 yu4 zhi4 ， jiong3 jiong3 wu2 lin2 zi1 。
- zao3 shen1 yi3 dao4 de2 ， yu2 qi4 wei4 wen2 ci2 。
- duan1 neng2 chu4 xiang2 xu4 ， miao3 you3 kong3 meng4 zi1 。
- yi4 chao2 shan4 gao1 ming2 ， zhuo2 ran2 dong4 jing1 shi1 。
- yu2 hui1 yao4 tian1 mo4 ， ye4 ye4 ru2 dou4 ji1 。
- xiao4 chou2 yun2 ge2 zhong1 ， jing1 yi4 wu2 cen1 ci1 。
- tong2 shi2 yuan1 lu4 xing2 ， ban4 yi3 xiang2 feng4 chi2 。
- liang3 deng1 jian4 guan1 shi4 ， kang4 shu1 fan4 tian1 wei1 。
- yang2 ling2 qu4 jiang1 hai3 ， kuang4 sui4 cheng2 liu2 li2 。
- zhu1 lun2 yong1 tiao2 zha4 ， wu3 ma3 cong2 he2 fei2 。
- bian1 mang2 yang3 yi2 ai4 ， duo4 lei4 cun2 feng1 bei1 。
- gui1 lai2 gou4 feng1 shu4 ， qiao2 cui4 bu4 zhan3 mei2 。
- jie4 shan1 yi2 shi4 zhong1 ， si4 bi4 wu2 zhong4 wei2 。
- nan2 lin2 you3 gu3 cha4 ， er2 wo3 fang1 qi1 chi2 。
- zhang4 li2 shi2 guo4 gong1 ， qi4 xue4 wen2 jie1 zi1 。
- cong2 rong2 quan4 wo3 zuo4 ， yi2 fan4 chang2 gong4 wei4 。
- zheng1 zheng1 fei4 gu3 ding3 ， su4 su4 tou2 yuan2 kui2 。
- ke4 lai2 yong1 ying4 men2 ， ke4 qu4 zhi1 wei4 shui2 。
- li3 sang1 shi4 yun2 ji4 ， shi3 ling3 wu2 men2 hui1 。
- ping2 yu2 zou3 liang2 yuan4 ， hen4 bu4 xiang1 zhui1 sui2 。
- qiu1 feng1 ji2 dong1 xia4 ， jing1 pei4 e2 yi3 kui2 。
- fu2 chuan1 yu3 zun1 lu4 ， duo1 bing4 yi4 yun2 pi2 。
- qi1 min3 fu4 ming2 shan1 ， kong1 cui4 xiang1 wei1 yi2 。
- zai4 xi1 mu4 ren2 zhi4 ， yu2 jin1 wei4 ao2 xi1 。
- tang2 yin1 xiang3 chu1 zuo4 ， li4 an4 fen1 jiao1 chi2 。
- pao2 dao1 yi2 wei4 jie3 ， wang3 wang3 wu2 jie2 yi2 。
- mai4 qiu1 jian4 dan1 shi2 ， mei2 yu3 cai2 xian1 chi1 。
- huang2 jin1 yan4 jia1 ke4 ， rou2 zhi3 ming2 ai1 si1 。
- wan4 shi4 bu2 jie4 di4 ， xian4 gong1 neng2 zi4 yi2 。

## 注释

## 译文

## 赏析
