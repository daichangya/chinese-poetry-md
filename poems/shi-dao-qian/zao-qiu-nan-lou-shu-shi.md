---
id: shi-dao-qian-zao-qiu-nan-lou-shu-shi
title: 早秋南楼书事
titlePinyin: zao3 qiu1 nan2 lou2 shu1 shi4
titleSlug: zao-qiu-nan-lou-shu-shi
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白帝初回天地秋，井梧叶老阴尚稠。
- 森森爽气入屏幔，骨冷魂清无汗流。
- 觉来览眺觅佳处，挟册独上西南楼。
- 崇山广泽坐可挹，远水孤村横道周。
- 上窥青天堕海日，下瞰白鹤盘庭楸。
- 谁令浓阴起曾嶂，扑扑乱眼如云浮。
- 埋林涨壑只俄顷，抚袂掩抑将谁俦。
- 明星皎月邈难见，络纬蟋蟀空啁啾。
- 安得风生土囊口，万里一扫无停留。
- 王孙未归空碧草，我思不见徒离忧。

## 拼音
- bai2 di4 chu1 hui2 tian1 di4 qiu1 ， jing3 wu2 ye4 lao3 yin1 shang4 chou2 。
- sen1 sen1 shuang3 qi4 ru4 ping2 man4 ， gu3 leng3 hun2 qing1 wu2 han4 liu2 。
- jue2 lai2 lan3 tiao4 mi4 jia1 chu4 ， xie2 ce4 du2 shang4 xi1 nan2 lou2 。
- chong2 shan1 guang3 ze2 zuo4 ke3 yi4 ， yuan3 shui3 gu1 cun1 heng2 dao4 zhou1 。
- shang4 kui1 qing1 tian1 duo4 hai3 ri4 ， xia4 kan4 bai2 he4 pan2 ting2 qiu1 。
- shui2 ling4 nong2 yin1 qi3 ceng2 zhang4 ， pu1 pu1 luan4 yan3 ru2 yun2 fu2 。
- mai2 lin2 zhang3 he4 zhi1 e2 qing3 ， fu3 mei4 yan3 yi4 jiang1 shui2 chou2 。
- ming2 xing1 jiao3 yue4 miao3 nan2 jian4 ， luo4 wei3 xi1 shuai4 kong1 zhou1 jiu1 。
- an1 de2 feng1 sheng1 tu3 nang2 kou3 ， wan4 li3 yi4 sao3 wu2 ting2 liu2 。
- wang2 sun1 wei4 gui1 kong1 bi4 cao3 ， wo3 si1 bu2 jian4 tu2 li2 you1 。

## 注释

## 译文

## 赏析
