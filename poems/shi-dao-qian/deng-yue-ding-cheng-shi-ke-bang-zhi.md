---
id: shi-dao-qian-deng-yue-ding-cheng-shi-ke-bang-zhi
title: 登岳顶呈试可邦直
titlePinyin: deng1 yue4 ding3 cheng2 shi4 ke3 bang1 zhi2
titleSlug: deng-yue-ding-cheng-shi-ke-bang-zhi
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伟哉中国擅五岳，巍巍崧高据其尊。
- 四时百辟尽朝会，云幢烟盖来追奔。
- 自余众阜何足数，扰扰罗列真儿孙。
- 秋霖乍开原野净，隆曦破海浮朝暾。
- 渊明旷达不事事，胜日结客游山樊。
- 山腰下马蹑风磴，杖屦诘曲跻巑岏。
- 窗经玉女猨鸟寂，石漱飞浏鸣潺湲。
- 长松吟风和哀响，肌肤凛栗凄神魂。
- 行穷绝顶已晡侧，云烟为我开余昏。
- 昂头去天惊尺五，星斗历历俯可扪。
- 超然拟与人世绝，仿佛有路通昆仑。
- 洛阳奇峰三十六，领略并入一眼吞。
- 平生方寸喜壮观，兹游气豁殊轩轩。
- 二豪词笔有余地，请赋杰句留山巅。
- 风流便可付千载，欧梅尹谢相与传。

## 拼音
- wei3 zai1 zhong1 guo2 shan4 wu3 yue4 ， wei1 wei1 song1 gao1 ju4 qi2 zun1 。
- si4 shi2 bai3 pi4 jin4 chao2 hui4 ， yun2 zhuang4 yan1 gai4 lai2 zhui1 ben1 。
- zi4 yu2 zhong4 fu4 he2 zu2 shu4 ， rao3 rao3 luo2 lie4 zhen1 er2 sun1 。
- qiu1 lin2 zha4 kai1 yuan2 ye3 jing4 ， long2 xi1 po4 hai3 fu2 chao2 tun1 。
- yuan1 ming2 kuang4 da2 bu2 shi4 shi4 ， sheng4 ri4 jie2 ke4 you2 shan1 fan2 。
- shan1 yao1 xia4 ma3 nie4 feng1 deng4 ， zhang4 ju4 jie2 qu3 ji1 cuan2 wan2 。
- chuang1 jing1 yu4 nü3 yuan2 niao3 ji4 ， shi2 shu4 fei1 liu2 ming2 chan2 yuan2 。
- chang2 song1 yin2 feng1 he2 ai1 xiang3 ， ji1 fu1 lin3 li4 qi1 shen2 hun2 。
- xing2 qiong2 jue2 ding3 yi3 bu1 ce4 ， yun2 yan1 wei4 wo3 kai1 yu2 hun1 。
- ang2 tou2 qu4 tian1 jing1 chi3 wu3 ， xing1 dou4 li4 li4 fu3 ke3 men2 。
- chao1 ran2 ni3 yu3 ren2 shi4 jue2 ， fang3 fu2 you3 lu4 tong1 kun1 lun2 。
- luo4 yang2 qi2 feng1 san1 shi2 liu4 ， ling3 lüe4 bing4 ru4 yi4 yan3 tun1 。
- ping2 sheng1 fang1 cun4 xi3 zhuang4 guan1 ， zi1 you2 qi4 huo1 shu1 xuan1 xuan1 。
- er4 hao2 ci2 bi3 you3 yu2 di4 ， qing3 fu4 jie2 ju4 liu2 shan1 dian1 。
- feng1 liu2 bian4 ke3 fu4 qian1 zai3 ， ou1 mei2 yin3 xie4 xiang1 yu3 chuan2 。

## 注释

## 译文

## 赏析
