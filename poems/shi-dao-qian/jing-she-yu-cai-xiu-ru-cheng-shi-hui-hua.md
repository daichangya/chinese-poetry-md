---
id: shi-dao-qian-jing-she-yu-cai-xiu-ru-cheng-shi-hui-hua
title: 静舍与蔡秀如承事会话
titlePinyin: jing4 she4 yu3 cai4 xiu4 ru2 cheng2 shi4 hui4 hua4
titleSlug: jing-she-yu-cai-xiu-ru-cheng-shi-hui-hua
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮云无根蒂，合散不可拘。
- 忽然随高风，千里各须臾。
- 吾生共天壤，出处良亦如。
- 忆昔淮水滨，与君倾盖初。
- 翘翘两弟昆，文彩照冰壶。
- 门阑本世胄，折节胜寒儒。
- 扁舟倚高岸，为我饭伊蒲。
- 清谈落犀麈，鄙吝惊扫除。
- 一别今四载，相忘寄江湖。
- 朅来过汝颍，吊旧投生刍。
- 夤缘访山水，岁晚倦回车。
- 萧萧古寺底，仿佛日已晡。
- 闻君户外音，倒屣迎前趋。
- 胡为乎来哉，吏牒颇驰驱。
- 高材困所役，何似林间樗。
- 清寒凛败屋，猛燄焚枯株。
- 胡床坐相对，气貌温以舒。
- 明朝各异县，那得同蘧庐。
- 无烦叹离索，且尽一笑娱。

## 拼音
- fu2 yun2 wu2 gen1 di4 ， he2 san4 bu4 ke3 ju1 。
- hu1 ran2 sui2 gao1 feng1 ， qian1 li3 ge4 xu1 yu2 。
- wu2 sheng1 gong4 tian1 rang3 ， chu1 chu4 liang2 yi4 ru2 。
- yi4 xi1 huai2 shui3 bin1 ， yu3 jun1 qing1 gai4 chu1 。
- qiao4 qiao4 liang3 di4 kun1 ， wen2 cai3 zhao4 bing1 hu2 。
- men2 lan2 ben3 shi4 zhou4 ， zhe2 jie2 sheng4 han2 ru2 。
- pian1 zhou1 yi3 gao1 an4 ， wei4 wo3 fan4 yi1 pu2 。
- qing1 tan2 luo4 xi1 zhu3 ， bi3 lin4 jing1 sao3 chu2 。
- yi4 bie2 jin1 si4 zai3 ， xiang1 wang4 ji4 jiang1 hu2 。
- qie4 lai2 guo4 ru3 ying3 ， diao4 jiu4 tou2 sheng1 chu2 。
- yin2 yuan2 fang3 shan1 shui3 ， sui4 wan3 juan4 hui2 che1 。
- xiao1 xiao1 gu3 si4 di3 ， fang3 fu2 ri4 yi3 bu1 。
- wen2 jun1 hu4 wai4 yin1 ， dao3 xi3 ying2 qian2 qu1 。
- hu2 wei4 hu1 lai2 zai1 ， li4 die2 po1 chi2 qu1 。
- gao1 cai2 kun4 suo3 yi4 ， he2 si4 lin2 jian1 chu1 。
- qing1 han2 lin3 bai4 wu1 ， meng3 yan4 fen2 ku1 zhu1 。
- hu2 chuang2 zuo4 xiang1 dui4 ， qi4 mao4 wen1 yi3 shu1 。
- ming2 chao2 ge4 yi4 xian4 ， na4 de2 tong2 qu2 lu2 。
- wu2 fan2 tan4 li2 suo3 ， qie3 jin4 yi2 xiao4 yu2 。

## 注释

## 译文

## 赏析
