---
id: shi-dao-qian-pei-zi-zhan-deng-xu-zhou-huang-lou
title: 陪子瞻登徐州黄楼
titlePinyin: pei2 zi3 zhan1 deng1 xu2 zhou1 huang2 lou2
titleSlug: pei-zi-zhan-deng-xu-zhou-huang-lou
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄花离披秋日短，使君无事邀僧饭。
- 饭余软语𦶟香幽，共坐圆庵不知晚。
- 烛笼持火报黄昏，使君爱客还留连。
- 前登修径步超逸，后却从御来联翩。
- 城头阴阴未上月，城下激激鸣潺湲。
- 渔灯照船沙岸近，贾客夜唱声清圆。
- 徘徊始转黄楼侧，银箭铜壶知几刻。
- 栏干倚遍惜分携，泣泣芙蓉珠露滴。

## 拼音
- huang2 hua1 li2 pi1 qiu1 ri4 duan3 ， shi3 jun1 wu2 shi4 yao1 seng1 fan4 。
- fan4 yu2 ruan3 yu3 𦶟 xiang1 you1 ， gong4 zuo4 yuan2 an1 bu4 zhi1 wan3 。
- zhu2 long2 chi2 huo3 bao4 huang2 hun1 ， shi3 jun1 ai4 ke4 hai2 liu2 lian2 。
- qian2 deng1 xiu1 jing4 bu4 chao1 yi4 ， hou4 que4 cong2 yu4 lai2 lian2 pian1 。
- cheng2 tou2 yin1 yin1 wei4 shang4 yue4 ， cheng2 xia4 ji1 ji1 ming2 chan2 yuan2 。
- yu2 deng1 zhao4 chuan2 sha1 an4 jin4 ， jia3 ke4 ye4 chang4 sheng1 qing1 yuan2 。
- pai2 huai2 shi3 zhuan3 huang2 lou2 ce4 ， yin2 jian4 tong2 hu2 zhi1 ji3 ke4 。
- lan2 gan1 yi3 bian4 xi1 fen1 xie2 ， qi4 qi4 fu2 rong2 zhu1 lu4 di1 。

## 注释

## 译文

## 赏析
