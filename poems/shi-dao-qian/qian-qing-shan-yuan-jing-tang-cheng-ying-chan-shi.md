---
id: shi-dao-qian-qian-qing-shan-yuan-jing-tang-cheng-ying-chan-shi
title: 千顷山圆镜堂呈应禅师
titlePinyin: qian1 qing3 shan1 yuan2 jing4 tang2 cheng2 ying4 chan2 shi1
titleSlug: qian-qing-shan-yuan-jing-tang-cheng-ying-chan-shi
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兹山嵯峨冠天下，一径萦云行两舍。
- 始穷绝顶见招提，碧阁丹楼屹如画。
- 门前池水滀蜿蜒，座上风雷惊昼夜。
- 峨眉五台夸壮观，品目真不此为亚。
- 伟哉南师非世人，开荒辟土初椎轮。
- 寥寥相望三百载，废兴一一难具陈。
- 丹丘大士来鼓舞，气象焕发重增新。
- 投金输赆走南北，法雨所被无涯津。
- 虚堂选胜得佳处，隆簷巨栋成逡巡。
- 窗扉洞达舒两目，异景错出罗蓁蓁。
- 朝云夜月常万顷，寒光炯炯如镕银。
- 堂中隠几人何似，湛若玉毛悬秋旻。
- 牓名圆镜示来客，庶使方寸无缁磷。

## 拼音
- zi1 shan1 cuo2 e2 guan1 tian1 xia4 ， yi2 jing4 ying2 yun2 xing2 liang3 she4 。
- shi3 qiong2 jue2 ding3 jian4 zhao1 ti2 ， bi4 ge2 dan1 lou2 yi4 ru2 hua4 。
- men2 qian2 chi2 shui3 chu4 wan1 yan2 ， zuo4 shang4 feng1 lei2 jing1 zhou4 ye4 。
- e2 mei2 wu3 tai2 kua1 zhuang4 guan1 ， pin3 mu4 zhen1 bu4 ci3 wei4 ya4 。
- wei3 zai1 nan2 shi1 fei1 shi4 ren2 ， kai1 huang1 pi4 tu3 chu1 zhui1 lun2 。
- liao2 liao2 xiang1 wang4 san1 bai3 zai3 ， fei4 xing1 yi1 yi1 nan2 ju4 chen2 。
- dan1 qiu1 da4 shi4 lai2 gu3 wu3 ， qi4 xiang4 huan4 fa1 zhong4 zeng1 xin1 。
- tou2 jin1 shu1 jin4 zou3 nan2 bei3 ， fa3 yu3 suo3 bei4 wu2 ya2 jin1 。
- xu1 tang2 xuan3 sheng4 de2 jia1 chu4 ， long2 yan2 ju4 dong4 cheng2 qun1 xun2 。
- chuang1 fei1 dong4 da2 shu1 liang3 mu4 ， yi4 jing3 cuo4 chu1 luo2 zhen1 zhen1 。
- chao2 yun2 ye4 yue4 chang2 wan4 qing3 ， han2 guang1 jiong3 jiong3 ru2 rong2 yin2 。
- tang2 zhong1 yin3 ji3 ren2 he2 si4 ， zhan4 ruo4 yu4 mao2 xuan2 qiu1 min2 。
- bang3 ming2 yuan2 jing4 shi4 lai2 ke4 ， shu4 shi3 fang1 cun4 wu2 zi1 lin2 。

## 注释

## 译文

## 赏析
