---
id: shi-dao-qian-ji-ti-jie-yi-tang
title: 寄题解颐堂
titlePinyin: ji4 ti2 jie3 yi2 tang2
titleSlug: ji-ti-jie-yi-tang
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人还家今几时，筑室构堂名解颐。
- 尺书三遣要我赋，我独老矣何能为。
- 尘埃笔研试料理，肝肺枯槁源不滋。
- 为君苦思强抽轧，词悭气迫无逶迤。
- 东阳自古号多士，文采风流世有之。
- 堂成往往献佳句，罗列四壁皆瑰奇。
- 譬如钧天已九奏，安用击筑鸣参差。
- 又如玉食厌方丈，葵藿欲进旁必嗤。
- 他年但约访君去，借君几席聊偃欹。
- 堂中插架足书史，牙签玉轴当细窥。

## 拼音
- dao4 ren2 hai2 jia1 jin1 ji3 shi2 ， zhu4 shi4 gou4 tang2 ming2 jie3 yi2 。
- chi3 shu1 san1 qian3 yao4 wo3 fu4 ， wo3 du2 lao3 yi3 he2 neng2 wei4 。
- chen2 ai1 bi3 yan2 shi4 liao4 li3 ， gan1 fei4 ku1 gao3 yuan2 bu4 zi1 。
- wei4 jun1 ku3 si1 qiang2 chou1 ya4 ， ci2 qian1 qi4 po4 wu2 wei1 yi2 。
- dong1 yang2 zi4 gu3 hao4 duo1 shi4 ， wen2 cai3 feng1 liu2 shi4 you3 zhi1 。
- tang2 cheng2 wang3 wang3 xian4 jia1 ju4 ， luo2 lie4 si4 bi4 jie1 gui1 qi2 。
- pi4 ru2 jun1 tian1 yi3 jiu3 zou4 ， an1 yong4 ji1 zhu4 ming2 cen1 ci1 。
- you4 ru2 yu4 shi2 yan4 fang1 zhang4 ， kui2 huo4 yu4 jin4 pang2 bi4 chi1 。
- ta1 nian2 dan4 yue1 fang3 jun1 qu4 ， jie4 jun1 ji3 xi2 liao2 yan3 qi1 。
- tang2 zhong1 cha1 jia4 zu2 shu1 shi3 ， ya2 qian1 yu4 zhou2 dang1 xi4 kui1 。

## 注释

## 译文

## 赏析
