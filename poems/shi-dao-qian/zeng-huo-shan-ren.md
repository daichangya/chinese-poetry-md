---
id: shi-dao-qian-zeng-huo-shan-ren
title: 赠霍山人
titlePinyin: zeng4 huo4 shan1 ren2
titleSlug: zeng-huo-shan-ren
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生少年喜武事，三略六韬曾徧阅。
- 胸中云梦吞八九，气胜万夫真勇决。
- 防边伊昔从都护，欲取功名继前烈。
- 臂弓腰箭事戎装，远出砂场恣游猎。
- 擒狐射雁狂且逸，不觉归途迷夜雪。
- 败官遭谴失所志，回首飘然辞魏阙。
- 挟持妙术当生涯，放浪江湖闲岁月。
- 寻常得钱即沽酒，笑与妻奴同饮啜。
- 乐天知命了无忧，奕奕红颜浮两颊。
- 春风浩荡鲁城边，稠花乱蕊争纷妍。
- 方将与君共携手，骋怀游目相回旋。
- 兴来别我汶阳去，黄鹄一举难留连。
- 村桥野店醉斜日，路人谁识地行仙。

## 拼音
- xian1 sheng1 shao4 nian2 xi3 wu3 shi4 ， san1 lüe4 liu4 tao1 ceng2 bian4 yue4 。
- xiong1 zhong1 yun2 meng4 tun1 ba1 jiu3 ， qi4 sheng4 wan4 fu1 zhen1 yong3 jue2 。
- fang2 bian1 yi1 xi1 cong2 du1 hu4 ， yu4 qu3 gong1 ming2 ji4 qian2 lie4 。
- bi4 gong1 yao1 jian4 shi4 rong2 zhuang1 ， yuan3 chu1 sha1 chang3 zi4 you2 lie4 。
- qin2 hu2 she4 yan4 kuang2 qie3 yi4 ， bu4 jue2 gui1 tu2 mi2 ye4 xue3 。
- bai4 guan1 zao1 qian3 shi1 suo3 zhi4 ， hui2 shou3 piao1 ran2 ci2 wei4 que1 。
- xie2 chi2 miao4 shu4 dang1 sheng1 ya2 ， fang4 lang4 jiang1 hu2 xian2 sui4 yue4 。
- xun2 chang2 de2 qian2 ji2 gu1 jiu3 ， xiao4 yu3 qi1 nu2 tong2 yin3 chuo4 。
- le4 tian1 zhi1 ming4 le0 wu2 you1 ， yi4 yi4 hong2 yan2 fu2 liang3 jia2 。
- chun1 feng1 hao4 dang4 lu3 cheng2 bian1 ， chou2 hua1 luan4 rui3 zheng1 fen1 yan2 。
- fang1 jiang1 yu3 jun1 gong4 xie2 shou3 ， cheng3 huai2 you2 mu4 xiang1 hui2 xuan2 。
- xing1 lai2 bie2 wo3 wen4 yang2 qu4 ， huang2 hu2 yi4 ju3 nan2 liu2 lian2 。
- cun1 qiao2 ye3 dian4 zui4 xie2 ri4 ， lu4 ren2 shui2 shi2 di4 xing2 xian1 。

## 注释

## 译文

## 赏析
