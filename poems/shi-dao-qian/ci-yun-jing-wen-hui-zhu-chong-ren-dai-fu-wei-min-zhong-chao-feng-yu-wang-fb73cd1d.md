---
id: shi-dao-qian-ci-yun-jing-wen-hui-zhu-chong-ren-dai-fu-wei-min-zhong-chao-feng-yu-wang-fb73cd1d
title: 次韵景文会朱充仁大夫魏敏中朝奉于望湖楼长句
titlePinyin: ci4 yun4 jing3 wen2 hui4 zhu1 chong1 ren2 dai4 fu0 wei4 min3 zhong1 chao2 feng4 yu2 wang4 hu2 lou2 chang2 ju4
titleSlug: ci-yun-jing-wen-hui-zhu-chong-ren-dai-fu-wei-min-zhong-chao-feng-yu-wang-fb73cd1d
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高楼冠浮云，下瞰百顷湖。
- 清漪照两岸，秀色含菰蒲。
- 骚人富笔力，领略惊须臾。
- 短长随万象，肯议鹤与凫。
- 二客各英妙，温温古为徒。
- 从公文字饮，所乐非歌呼。
- 酒酣挹诸山，高下如迎趋。
- 篮舆复迤逦，远访飞来孤。
- 炎蒸近亭午，天地如大炉。
- 石泉饮吾庐，快意犹过屠。
- 松门彻九里，始见灵山隅。
- 佳名自开皇，籍甚闻中区。
- 幽芳不时艳，地胜乃滋濡。
- 招提数四海，雄观宜且无。
- 归途憩寿星，寒碧森万株。
- 萧骚聒众响，孰辨笙与竽。
- 抬眸瞩新榜，蔚蔚气自殊。
- 将军恋清绝，劝客颓玉壶。
- 道人烹露芽，满盏浮云腴。
- 傥无方外姿，未可同此娱。

## 拼音
- gao1 lou2 guan1 fu2 yun2 ， xia4 kan4 bai3 qing3 hu2 。
- qing1 yi1 zhao4 liang3 an4 ， xiu4 se4 han2 gu1 pu2 。
- sao1 ren2 fu4 bi3 li4 ， ling3 lüe4 jing1 xu1 yu2 。
- duan3 chang2 sui2 wan4 xiang4 ， ken3 yi4 he4 yu3 fu2 。
- er4 ke4 ge4 ying1 miao4 ， wen1 wen1 gu3 wei4 tu2 。
- cong2 gong1 wen2 zi4 yin3 ， suo3 le4 fei1 ge1 hu1 。
- jiu3 han1 yi4 zhu1 shan1 ， gao1 xia4 ru2 ying2 qu1 。
- lan2 yu2 fu4 yi3 li3 ， yuan3 fang3 fei1 lai2 gu1 。
- yan2 zheng1 jin4 ting2 wu3 ， tian1 di4 ru2 da4 lu2 。
- shi2 quan2 yin3 wu2 lu2 ， kuai4 yi4 you2 guo4 tu2 。
- song1 men2 che4 jiu3 li3 ， shi3 jian4 ling2 shan1 yu2 。
- jia1 ming2 zi4 kai1 huang2 ， ji2 shen4 wen2 zhong1 qu1 。
- you1 fang1 bu4 shi2 yan4 ， di4 sheng4 nai3 zi1 ru2 。
- zhao1 ti2 shu4 si4 hai3 ， xiong2 guan1 yi2 qie3 wu2 。
- gui1 tu2 qi4 shou4 xing1 ， han2 bi4 sen1 wan4 zhu1 。
- xiao1 sao1 guo1 zhong4 xiang3 ， shu2 bian4 sheng1 yu3 yu2 。
- tai2 mou2 zhu3 xin1 bang3 ， wei4 wei4 qi4 zi4 shu1 。
- jiang1 jun1 lian4 qing1 jue2 ， quan4 ke4 tui2 yu4 hu2 。
- dao4 ren2 peng1 lu4 ya2 ， man3 zhan3 fu2 yun2 yu2 。
- tang3 wu2 fang1 wai4 zi1 ， wei4 ke3 tong2 ci3 yu2 。

## 注释

## 译文

## 赏析
