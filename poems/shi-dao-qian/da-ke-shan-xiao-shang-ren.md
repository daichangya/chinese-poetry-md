---
id: shi-dao-qian-da-ke-shan-xiao-shang-ren
title: 答柯山晓上人
titlePinyin: da2 ke1 shan1 xiao3 shang4 ren2
titleSlug: da-ke-shan-xiao-shang-ren
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风骚古人事，而我岂所长。
- 儿曹嗜章句，余习未易忘。
- 根源本无有，真若夏潦潢。
- 道人气拔俗，吾党称俊良。
- 十年依丛林，实以道自将。
- 禅余喜赋咏，妙语逾珪璋。
- 世眼独未识，深丛閟孤芳。
- 锋锥必颖脱，安肯久处囊。
- 子宜力自勉，声问终扬扬。
- 吾言岂知子，老大殊荒唐。

## 拼音
- feng1 sao1 gu3 ren2 shi4 ， er2 wo3 qi3 suo3 chang2 。
- er2 cao2 shi4 zhang1 ju4 ， yu2 xi2 wei4 yi4 wang4 。
- gen1 yuan2 ben3 wu2 you3 ， zhen1 ruo4 xia4 liao2 huang2 。
- dao4 ren2 qi4 ba2 su2 ， wu2 dang3 cheng1 jun4 liang2 。
- shi2 nian2 yi1 cong2 lin2 ， shi2 yi3 dao4 zi4 jiang1 。
- chan2 yu2 xi3 fu4 yong3 ， miao4 yu3 yu2 gui1 zhang1 。
- shi4 yan3 du2 wei4 shi2 ， shen1 cong2 bi4 gu1 fang1 。
- feng1 zhui1 bi4 ying3 tuo1 ， an1 ken3 jiu3 chu4 nang2 。
- zi3 yi2 li4 zi4 mian3 ， sheng1 wen4 zhong1 yang2 yang2 。
- wu2 yan2 qi3 zhi1 zi3 ， lao3 da4 shu1 huang1 tang2 。

## 注释

## 译文

## 赏析
