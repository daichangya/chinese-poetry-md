---
id: shi-dao-qian-guo-dou-jian-zhao-si-zheng-chong-ban-rong-xi-an
title: 过都监赵思正崇班容膝庵
titlePinyin: guo4 dou1 jian1 zhao4 si1 zheng4 chong2 ban1 rong2 xi1 an1
titleSlug: guo-dou-jian-zhao-si-zheng-chong-ban-rong-xi-an
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公子居闲厌华屋，一官江海辞羁束。
- 端能有志学渊明，数板垣墙营小筑。
- 榜名容膝雅所宜，寄傲南窗聊自足。
- 祖宗承平逾百年，胄绪蕃衍如云烟。
- 敦诗阅礼不胜数，人物似君尤卓然。
- 论文讲蓺未易料，虚己下士常折旋。
- 忆昔初逢大梁下，风味向人如倒蔗。
- 苦遭猨鹤促还山，回首相望惊百舍。
- 谁言江路渺云涛，一舸春风重命驾。

## 拼音
- gong1 zi3 ju1 xian2 yan4 hua2 wu1 ， yi4 guan1 jiang1 hai3 ci2 ji1 shu4 。
- duan1 neng2 you3 zhi4 xue2 yuan1 ming2 ， shu4 ban3 yuan2 qiang2 ying2 xiao3 zhu4 。
- bang3 ming2 rong2 xi1 ya3 suo3 yi2 ， ji4 ao4 nan2 chuang1 liao2 zi4 zu2 。
- zu3 zong1 cheng2 ping2 yu2 bai3 nian2 ， zhou4 xu4 fan1 yan3 ru2 yun2 yan1 。
- dun1 shi1 yue4 li3 bu2 sheng4 shu4 ， ren2 wu4 si4 jun1 you2 zhuo2 ran2 。
- lun4 wen2 jiang3 yi4 wei4 yi4 liao4 ， xu1 ji3 xia4 shi4 chang2 zhe2 xuan2 。
- yi4 xi1 chu1 feng2 da4 liang2 xia4 ， feng1 wei4 xiang4 ren2 ru2 dao3 zhe4 。
- ku3 zao1 yuan2 he4 cu4 hai2 shan1 ， hui2 shou3 xiang4 wang4 jing1 bai3 she4 。
- shui2 yan2 jiang1 lu4 miao3 yun2 tao1 ， yi4 ge3 chun1 feng1 zhong4 ming4 jia4 。

## 注释

## 译文

## 赏析
