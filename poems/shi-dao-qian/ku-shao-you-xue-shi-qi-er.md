---
id: shi-dao-qian-ku-shao-you-xue-shi-qi-er
title: 哭少游学士  其二
titlePinyin: ku1 shao3 you2 xue2 shi4     qi2 er4
titleSlug: ku-shao-you-xue-shi-qi-er
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 念子少年日，豪气吞九州。
- 读书知穾奥，游刃无全牛。
- 当时所献策，考致第一流。
- 论高追贾谊，气胜凌马周。
- 胜理非空文，灼可资庙谋。
- 危根易摇动，谓子不好修。
- 呜呼一齐人，柰彼众楚咻。
- 孔门余四科，士岂一律求。
- 区区事屠钓，崛起为公侯。
- 数奇信有命，君亦忘怨尤。
- 平生所著书，字字铿琳球。
- 子道决不泯，千载传芳猷。

## 拼音
- nian4 zi3 shao4 nian2 ri4 ， hao2 qi4 tun1 jiu3 zhou1 。
- du2 shu1 zhi1 yao4 ao4 ， you2 ren4 wu2 quan2 niu2 。
- dang1 shi2 suo3 xian4 ce4 ， kao3 zhi4 di4 yi1 liu2 。
- lun4 gao1 zhui1 jia3 yi4 ， qi4 sheng4 ling2 ma3 zhou1 。
- sheng4 li3 fei1 kong1 wen2 ， zhuo2 ke3 zi1 miao4 mou2 。
- wei1 gen1 yi4 yao2 dong4 ， wei4 zi3 bu4 hao3 xiu1 。
- wu1 hu1 yi4 qi2 ren2 ， nai4 bi3 zhong4 chu3 xiu1 。
- kong3 men2 yu2 si4 ke1 ， shi4 qi3 yi2 lü4 qiu2 。
- qu1 qu1 shi4 tu2 diao4 ， jue2 qi3 wei4 gong1 hou2 。
- shu4 qi2 xin4 you3 ming4 ， jun1 yi4 wang4 yuan4 you2 。
- ping2 sheng1 suo3 zhu4 shu1 ， zi4 zi4 keng1 lin2 qiu2 。
- zi3 dao4 jue2 bu4 min3 ， qian1 zai3 chuan2 fang1 you2 。

## 注释

## 译文

## 赏析
