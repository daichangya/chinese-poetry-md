---
id: shi-dao-qian-jun-ji-xia-ye
title: 峻极夏夜
titlePinyin: jun4 ji2 xia4 ye4
titleSlug: jun-ji-xia-ye
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 广庭无凡株，鬰鬰两佳树。
- 扶疏饶美荫，盘错根本固。
- 朝披叶底风，夜泫衣上露。
- 禅余自循绕，百匝未忍住。
- 月华中天来，左右发晖素。
- 清景非人间，泠然洗吾虑。
- 缅彼大梁下，炎蒸毒朝暮。
- 朱门晓未开，马足已驰骛。
- 摧眉事权要，幸彼一盼顾。
- 素标插君头，扰扰独不悟。

## 拼音
- guang3 ting2 wu2 fan2 zhu1 ， yu4 yu4 liang3 jia1 shu4 。
- fu2 shu1 rao2 mei3 yin4 ， pan2 cuo4 gen1 ben3 gu4 。
- chao2 pi1 ye4 di3 feng1 ， ye4 xuan4 yi1 shang4 lu4 。
- chan2 yu2 zi4 xun2 rao4 ， bai3 za1 wei4 ren3 zhu4 。
- yue4 hua2 zhong1 tian1 lai2 ， zuo3 you4 fa1 hui1 su4 。
- qing1 jing3 fei1 ren2 jian1 ， ling2 ran2 xi3 wu2 lü4 。
- mian3 bi3 da4 liang2 xia4 ， yan2 zheng1 du2 chao2 mu4 。
- zhu1 men2 xiao3 wei4 kai1 ， ma3 zu2 yi3 chi2 wu4 。
- cui1 mei2 shi4 quan2 yao4 ， xing4 bi3 yi2 pan4 gu4 。
- su4 biao1 cha1 jun1 tou2 ， rao3 rao3 du2 bu2 wu4 。

## 注释

## 译文

## 赏析
