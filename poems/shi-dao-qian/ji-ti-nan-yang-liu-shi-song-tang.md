---
id: shi-dao-qian-ji-ti-nan-yang-liu-shi-song-tang
title: 寄题南阳刘氏松堂
titlePinyin: ji4 ti2 nan2 yang2 liu2 shi4 song1 tang2
titleSlug: ji-ti-nan-yang-liu-shi-song-tang
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南阳自古夸雄都，山川淑气无时无。
- 中间豪杰相间出，卧龙光武兴王图。
- 有唐昌黎百世士，布衣奋起为师儒。
- 风流异代骨虽朽，余泽尚可濡焦枯。
- 刘郎先子挺奇质，志业文史称乡闾。
- 词场较蓺一不售，掉头便卜溪山居。
- 朋云友月终岁事，挟册教子犹区区。
- 青松寸根手自植，气概今已凌凡株。
- 虬髯龙甲拂天籁，飒若风雨来江湖。
- 悲哉孝思论罔极，新构永与甘棠俱。
- 西州骚人竞与赋，盛事相诧无贤愚。
- 续貂自昔人所诮，诗成出袖增踌躇。

## 拼音
- nan2 yang2 zi4 gu3 kua1 xiong2 dou1 ， shan1 chuan1 shu1 qi4 wu2 shi2 wu2 。
- zhong1 jian1 hao2 jie2 xiang1 jian4 chu1 ， wo4 long2 guang1 wu3 xing1 wang2 tu2 。
- you3 tang2 chang1 li2 bai3 shi4 shi4 ， bu4 yi1 fen4 qi3 wei4 shi1 ru2 。
- feng1 liu2 yi4 dai4 gu3 sui1 xiu3 ， yu2 ze2 shang4 ke3 ru2 jiao1 ku1 。
- liu2 lang2 xian1 zi3 ting3 qi2 zhi4 ， zhi4 ye4 wen2 shi3 cheng1 xiang1 lü2 。
- ci2 chang3 jiao4 yi4 yi2 bu2 shou4 ， diao4 tou2 bian4 bu3 xi1 shan1 ju1 。
- peng2 yun2 you3 yue4 zhong1 sui4 shi4 ， xie2 ce4 jiao4 zi3 you2 qu1 qu1 。
- qing1 song1 cun4 gen1 shou3 zi4 zhi2 ， qi4 gai4 jin1 yi3 ling2 fan2 zhu1 。
- qiu2 ran2 long2 jia3 fu2 tian1 lai4 ， sa4 ruo4 feng1 yu3 lai2 jiang1 hu2 。
- bei1 zai1 xiao4 si1 lun4 wang3 ji2 ， xin1 gou4 yong3 yu3 gan1 tang2 ju4 。
- xi1 zhou1 sao1 ren2 jing4 yu3 fu4 ， sheng4 shi4 xiang1 cha4 wu2 xian2 yu2 。
- xu4 diao1 zi4 xi1 ren2 suo3 qiao4 ， shi1 cheng2 chu1 xiu4 zeng1 chou2 chu2 。

## 注释

## 译文

## 赏析
