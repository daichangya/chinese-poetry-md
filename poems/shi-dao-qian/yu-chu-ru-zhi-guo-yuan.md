---
id: shi-dao-qian-yu-chu-ru-zhi-guo-yuan
title: 余初入智果院
titlePinyin: yu2 chu1 ru4 zhi4 guo3 yuan4
titleSlug: yu-chu-ru-zhi-guo-yuan
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泰山屹天下，四海同仰止。
- 我公命世英，突兀等于是。
- 胸中廓秋汉，皎绝微云滓。
- 当年事危言，轩冕如脱屣。
- 正贵知我希，宁惭不吾以。
- 风云果再符，六翮排空起。
- 一昨厌承明，抗章求迤逦。
- 余杭古雄藩，比屋富生齿。
- 立谈政即成，兴不负山水。
- 雍容敦末契，访我顽且鄙。
- 大旆辉松门，禽猿亦惊喜。
- 森森门下士，左右粲珠履。
- 使君道德姿，圭角非所恃。
- 软语如春风，薰然著桃李。
- 今朝真胜事，千载足遗美。
- 安得笔如椽，磨崖为公纪。

## 拼音
- tai4 shan1 yi4 tian1 xia4 ， si4 hai3 tong2 yang3 zhi3 。
- wo3 gong1 ming4 shi4 ying1 ， tu1 wu4 deng3 yu2 shi4 。
- xiong1 zhong1 kuo4 qiu1 han4 ， jiao3 jue2 wei1 yun2 zi3 。
- dang1 nian2 shi4 wei1 yan2 ， xuan1 mian3 ru2 tuo1 xi3 。
- zheng4 gui4 zhi1 wo3 xi1 ， ning2 can2 bu4 wu2 yi3 。
- feng1 yun2 guo3 zai4 fu2 ， liu4 he2 pai2 kong1 qi3 。
- yi4 zuo2 yan4 cheng2 ming2 ， kang4 zhang1 qiu2 yi3 li3 。
- yu2 hang2 gu3 xiong2 fan1 ， bi3 wu1 fu4 sheng1 chi3 。
- li4 tan2 zheng4 ji2 cheng2 ， xing1 bu2 fu4 shan1 shui3 。
- yong1 rong2 dun1 mo4 qi4 ， fang3 wo3 wan2 qie3 bi3 。
- da4 pei4 hui1 song1 men2 ， qin2 yuan2 yi4 jing1 xi3 。
- sen1 sen1 men2 xia4 shi4 ， zuo3 you4 can4 zhu1 lü3 。
- shi3 jun1 dao4 de2 zi1 ， gui1 jiao3 fei1 suo3 shi4 。
- ruan3 yu3 ru2 chun1 feng1 ， xun1 ran2 zhu4 tao2 li3 。
- jin1 chao2 zhen1 sheng4 shi4 ， qian1 zai3 zu2 yi2 mei3 。
- an1 de2 bi3 ru2 chuan2 ， mo2 ya2 wei4 gong1 ji4 。

## 注释

## 译文

## 赏析
