---
id: shi-dao-qian-song-jing-wen
title: 送景文
titlePinyin: song4 jing3 wen2
titleSlug: song-jing-wen
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 交游尽四海，厚我乃无几。
- 刘侯躯七尺，堂堂信英伟。
- 中刚冷如铁，万事肯料理。
- 相逢倾盖余，眷眷极终始。
- 东南久彻警，将领用儒士。
- 三年湖山游，屡得陪屐齿。
- 长谣傲云壑，草木俱披靡。
- 词锋剉万象，搜索泣山鬼。
- 珠玑溢锦囊，所得真富矣。
- 轩冕本傥来，功名徒尔耳。
- 一廛闻已卜，视此犹脱屣。
- 岁晚匡庐山，高栖踵前轨。

## 拼音
- jiao1 you2 jin4 si4 hai3 ， hou4 wo3 nai3 wu2 ji3 。
- liu2 hou2 qu1 qi1 chi3 ， tang2 tang2 xin4 ying1 wei3 。
- zhong1 gang1 leng3 ru2 tie3 ， wan4 shi4 ken3 liao4 li3 。
- xiang1 feng2 qing1 gai4 yu2 ， juan4 juan4 ji2 zhong1 shi3 。
- dong1 nan2 jiu3 che4 jing3 ， jiang4 ling3 yong4 ru2 shi4 。
- san1 nian2 hu2 shan1 you2 ， lü3 de2 pei2 ji1 chi3 。
- chang2 yao2 ao4 yun2 he4 ， cao3 mu4 ju4 pi1 mi3 。
- ci2 feng1 cuo4 wan4 xiang4 ， sou1 suo3 qi4 shan1 gui3 。
- zhu1 ji1 yi4 jin3 nang2 ， suo3 de2 zhen1 fu4 yi3 。
- xuan1 mian3 ben3 tang3 lai2 ， gong1 ming2 tu2 er3 er3 。
- yi4 chan2 wen2 yi3 bu3 ， shi4 ci3 you2 tuo1 xi3 。
- sui4 wan3 kuang1 lu2 shan1 ， gao1 qi1 zhong3 qian2 gui3 。

## 注释

## 译文

## 赏析
