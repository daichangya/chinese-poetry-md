---
id: shi-dao-qian-ku-shao-you-xue-shi-qi-san
title: 哭少游学士  其三
titlePinyin: ku1 shao3 you2 xue2 shi4     qi2 san1
titleSlug: ku-shao-you-xue-shi-qi-san
author: 释道潜
authorPinyin: shi4 dao4 qian2
authorSlug: shi-dao-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瓶盂客京口，仿佛熙宁末。
- 君方驾扁舟，归来自苕霅。
- 中泠忽相值，倾盖忘楚越。
- 禅挥庞老锋，辩鼓子贡舌。
- 连宵极名谈，江阁倚清绝。
- 扣槛出鼋鼍，时取一笑发。
- 邗沟介淮海，济济多俊杰。
- 良辰苦招要，结好从此设。
- 堂堂紫髯翁，道德冠前烈。
- 风流广文先，烱烱事修洁。
- 老禅魁丛林，冠盖趋杂遝。
- 三豪相继往，墓木叶屡脱。
- 子今复云亡，枯棋愈残缺。
- 相逢旧好间，悲诧那忍说。
- 明年东下船，系缆竹西月。
- 茗奠蜀冈南，弹指当永诀。

## 拼音
- ping2 yu2 ke4 jing1 kou3 ， fang3 fu2 xi1 ning2 mo4 。
- jun1 fang1 jia4 pian1 zhou1 ， gui1 lai2 zi4 tiao2 zha4 。
- zhong1 ling2 hu1 xiang1 zhi2 ， qing1 gai4 wang4 chu3 yue4 。
- chan2 hui1 pang2 lao3 feng1 ， bian4 gu3 zi3 gong4 she2 。
- lian2 xiao1 ji2 ming2 tan2 ， jiang1 ge2 yi3 qing1 jue2 。
- kou4 kan3 chu1 yuan2 tuo2 ， shi2 qu3 yi2 xiao4 fa1 。
- han2 gou1 jie4 huai2 hai3 ， ji4 ji4 duo1 jun4 jie2 。
- liang2 chen2 ku3 zhao1 yao4 ， jie2 hao3 cong2 ci3 she4 。
- tang2 tang2 zi3 ran2 weng1 ， dao4 de2 guan1 qian2 lie4 。
- feng1 liu2 guang3 wen2 xian1 ， jiong3 jiong3 shi4 xiu1 jie2 。
- lao3 chan2 kui2 cong2 lin2 ， guan1 gai4 qu1 za2 ta4 。
- san1 hao2 xiang1 ji4 wang3 ， mu4 mu4 ye4 lü3 tuo1 。
- zi3 jin1 fu4 yun2 wang2 ， ku1 qi2 yu4 can2 que1 。
- xiang1 feng2 jiu4 hao3 jian1 ， bei1 cha4 na4 ren3 shuo1 。
- ming2 nian2 dong1 xia4 chuan2 ， xi4 lan3 zhu2 xi1 yue4 。
- ming2 dian4 shu3 gang1 nan2 ， tan2 zhi3 dang1 yong3 jue2 。

## 注释

## 译文

## 赏析
