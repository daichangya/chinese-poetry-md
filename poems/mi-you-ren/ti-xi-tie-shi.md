---
id: mi-you-ren-ti-xi-tie-shi
title: 题禊帖诗
titlePinyin: ti2 xi4 tie1 shi1
titleSlug: ti-xi-tie-shi
author: 米友仁
authorPinyin: mi3 you3 ren2
authorSlug: mi-you-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 图契朴雕推圣智，万古奔沈余末伎。
- 兰亭醉墨更无加，始信功名皆傥尔。
- 庾翼儿郎岂不黠，自是家鸡惭野雉。
- 退之彊聒六艺疏，见处才能到姿媚。
- 相公有官那得取，不与官家深自秘。
- 却因同好露心胸，谩使萧翼夸末计。
- 摸金不必曹阿瞒，温韬家有昭陵器。
- 披沙只恐取黄金，剔轴谁能收故纸。
- 天章宝塔高嵯峨，永表文皇好文艺。
- 至今油蜡传未休，善本何辞万金弃。

## 拼音
- tu2 qi4 pu3 diao1 tui1 sheng4 zhi4 ， wan4 gu3 ben1 shen3 yu2 mo4 ji4 。
- lan2 ting2 zui4 mo4 geng4 wu2 jia1 ， shi3 xin4 gong1 ming2 jie1 tang3 er3 。
- yu3 yi4 er2 lang2 qi3 bu4 xia2 ， zi4 shi4 jia1 ji1 can2 ye3 zhi4 。
- tui4 zhi1 qiang2 guo1 liu4 yi4 shu1 ， jian4 chu4 cai2 neng2 dao4 zi1 mei4 。
- xiang4 gong0 you3 guan1 na4 de2 qu3 ， bu4 yu3 guan1 jia1 shen1 zi4 mi4 。
- que4 yin1 tong2 hao4 lu4 xin1 xiong1 ， man4 shi3 xiao1 yi4 kua1 mo4 ji4 。
- mo1 jin1 bu2 bi4 cao2 a1 man2 ， wen1 tao1 jia1 you3 zhao1 ling2 qi4 。
- pi1 sha1 zhi1 kong3 qu3 huang2 jin1 ， ti1 zhou2 shui2 neng2 shou1 gu4 zhi3 。
- tian1 zhang1 bao3 ta3 gao1 cuo2 e2 ， yong3 biao3 wen2 huang2 hao3 wen2 yi4 。
- zhi4 jin1 you2 la4 chuan2 wei4 xiu1 ， shan4 ben3 he2 ci2 wan4 jin1 qi4 。

## 注释

## 译文

## 赏析
