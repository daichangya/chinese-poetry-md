---
id: chai-yuan-biao-lao-nong-yin
title: 老农吟
titlePinyin: lao3 nong2 yin2
titleSlug: lao-nong-yin
author: 柴元彪
authorPinyin: chai2 yuan2 biao1
authorSlug: chai-yuan-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 袯襫田家翁，矍铄须眉白。
- 问渠年几许，不记年庚甲。
- 自言身世居此村，三十得儿儿复孙。
- 伤哉儿孙已露电，朝昏只影空断魂。
- 生来只是种田土，田土祇今易几主。
- 乡村成败历能言，英雄磨灭不知数。
- 尽日垄亩力耕耘，饷馌炊舂倩比邻。
- 归来薄暮饭牛罢，索绹织屦宵犹勤。
- 吁嗟兮，既绝望乎鸠杖与糜粥，曾不见富人之哀我茕独。
- 但愿年丰醉鸡豚，重见太平死亦足。
- 纵如颜都尉、马伏波，老来恩宠成蹉跎。
- 蚁穴一梦今如何，贫富夭寿总如此。
- 我莫愁，君莫喜，好将荣辱哀乐、是非得失付与东流水。

## 拼音
- bo2 shi4 tian2 jia1 weng1 ， jue2 shuo4 xu1 mei2 bai2 。
- wen4 qu2 nian2 ji3 xu3 ， bu2 ji4 nian2 geng1 jia3 。
- zi4 yan2 shen1 shi4 ju1 ci3 cun1 ， san1 shi2 de2 er2 er2 fu4 sun1 。
- shang1 zai1 er2 sun1 yi3 lu4 dian4 ， chao2 hun1 zhi1 ying3 kong1 duan4 hun2 。
- sheng1 lai2 zhi3 shi4 zhong3 tian2 tu3 ， tian2 tu3 qi2 jin1 yi4 ji3 zhu3 。
- xiang1 cun1 cheng2 bai4 li4 neng2 yan2 ， ying1 xiong2 mo2 mie4 bu4 zhi1 shu4 。
- jin4 ri4 long3 mu3 li4 geng1 yun2 ， xiang3 ye4 chui1 chong1 qian4 bi3 lin2 。
- gui1 lai2 bo2 mu4 fan4 niu2 ba4 ， suo3 tao2 zhi1 ju4 xiao1 you2 qin2 。
- xu1 jie1 xi1 ， ji4 jue2 wang4 hu1 jiu1 zhang4 yu3 mi2 zhou1 ， ceng2 bu2 jian4 fu4 ren2 zhi1 ai1 wo3 qiong2 du2 。
- dan4 yuan4 nian2 feng1 zui4 ji1 tun2 ， zhong4 jian4 tai4 ping2 si3 yi4 zu2 。
- zong4 ru2 yan2 dou1 wei4 、 ma3 fu2 bo1 ， lao3 lai2 en1 chong3 cheng2 cuo1 tuo2 。
- yi3 xue2 yi2 meng4 jin1 ru2 he2 ， pin2 fu4 yao1 shou4 zong3 ru2 ci3 。
- wo3 mo4 chou2 ， jun1 mo4 xi3 ， hao3 jiang1 rong2 ru3 ai1 yue4 、 shi4 fei1 de2 shi1 fu4 yu3 dong1 liu2 shui3 。

## 注释

## 译文

## 赏析
