---
id: chai-yuan-biao-he-zhou-feng-yin-zhi-jiu-yun
title: 和周凤隠止酒韵
titlePinyin: he2 zhou1 feng4 yin3 zhi3 jiu3 yun4
titleSlug: he-zhou-feng-yin-zhi-jiu-yun
author: 柴元彪
authorPinyin: chai2 yuan2 biao1
authorSlug: chai-yuan-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邃古奠堪舆，狉狉群鹿豕。
- 由蒙以至需，生人饮食始。
- 世值勋华初，人文日以起。
- 民用非酒醴，无以供祭祀。
- 溯求饮之源，日星著经史。
- 礼乐所以兴，寓意乎樽簋。
- 不讲乡饮仪，孰序燕毛齿。
- 不歌既醉篇，孰颂太平美。
- 时哉世味醇，泰和其在是。
- 人情纵则流，此弊何涯涘。
- 鲁薄攻邯郸，商湎祸妲己。
- 歌沈玉树荒，舞罢花钿委。
- 鸩毒死宴安，惜不慎坤履。
- 繁华有憔悴，高台倏荆杞。
- 恭惟崇伯子，垂训在恶旨。
- 戒荒明圣事，榷酤非所弛。
- 再挽浇漓俗，追轶鸿蒙轨。
- 宴乐止污杯，熙熙大庭氏。
- 展也漉酒人，赋诗聊自止。
- 千古独醒魂，抚掌汨罗水。

## 拼音
- sui4 gu3 dian4 kan1 yu2 ， pi1 pi1 qun2 lu4 shi3 。
- you2 meng2 yi3 zhi4 xu1 ， sheng1 ren2 yin3 shi2 shi3 。
- shi4 zhi2 xun1 hua2 chu1 ， ren2 wen2 ri4 yi3 qi3 。
- min2 yong4 fei1 jiu3 li3 ， wu2 yi3 gong4 ji4 si4 。
- su4 qiu2 yin3 zhi1 yuan2 ， ri4 xing1 zhu4 jing1 shi3 。
- li3 yue4 suo3 yi3 xing1 ， yu4 yi4 hu1 zun1 gui3 。
- bu4 jiang3 xiang1 yin3 yi2 ， shu2 xu4 yan4 mao2 chi3 。
- bu4 ge1 ji4 zui4 pian1 ， shu2 song4 tai4 ping2 mei3 。
- shi2 zai1 shi4 wei4 chun2 ， tai4 he2 qi2 zai4 shi4 。
- ren2 qing2 zong4 ze2 liu2 ， ci3 bi4 he2 ya2 si4 。
- lu3 bao2 gong1 han2 dan1 ， shang1 mian3 huo4 da2 ji3 。
- ge1 shen3 yu4 shu4 huang1 ， wu3 ba4 hua1 dian4 wei3 。
- zhen4 du2 si3 yan4 an1 ， xi1 bu2 shen4 kun1 lü3 。
- fan2 hua2 you3 qiao2 cui4 ， gao1 tai2 shu1 jing1 qi3 。
- gong1 wei2 chong2 bai3 zi0 ， chui2 xun4 zai4 e4 zhi3 。
- jie4 huang1 ming2 sheng4 shi4 ， que4 gu1 fei1 suo3 chi2 。
- zai4 wan3 jiao1 li2 su2 ， zhui1 yi4 hong2 meng2 gui3 。
- yan4 le4 zhi3 wu1 bei1 ， xi1 xi1 da4 ting2 shi4 。
- zhan3 ye3 lu4 jiu3 ren2 ， fu4 shi1 liao2 zi4 zhi3 。
- qian1 gu3 du2 xing3 hun2 ， fu3 zhang3 mi4 luo2 shui3 。

## 注释

## 译文

## 赏析
