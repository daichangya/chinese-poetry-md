---
id: yang-heng-yi-ling-jun-nei-xu-bie
title: 夷陵郡内叙别
titlePinyin: yi2 ling2 jun4 nei4 xu4 bie2
titleSlug: yi-ling-jun-nei-xu-bie
author: 杨衡
authorPinyin: yang2 heng2
authorSlug: yang-heng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 礼娶嗣明德，同牢夙所钦。况蒙生死契，岂顾蓬蒿心。
- 雁币任野薄，恩爱缘义深。同声若鼓瑟，合韵似鸣琴。
- 将迓空未立，就赘意难任。皎月托言誓，沧波信浮沉。
- 荆台理晨辙，巫渚疑宵襟。悯悯百虑起，回回万恨深。
- 候更促徒侣，先晓彻夜禽。灯彩凝寒风，蝉思噪密林。
- 留念同心带，赠远芙蓉簪。抚怀极投漆，感物重黄金。
- 分鸾岂遐阻，别剑念相寻。倘甘蓬户贱，愿俟故山岑。

## 拼音
- li3 qu3 si4 ming2 de2 ， tong2 lao2 su4 suo3 qin1 。 kuang4 meng2 sheng1 si3 qi4 ， qi3 gu4 peng2 hao1 xin1 。
- yan4 bi4 ren4 ye3 bao2 ， en1 ai4 yuan2 yi4 shen1 。 tong2 sheng1 ruo4 gu3 se4 ， he2 yun4 si4 ming2 qin2 。
- jiang1 ya4 kong1 wei4 li4 ， jiu4 zhui4 yi4 nan2 ren4 。 jiao3 yue4 tuo1 yan2 shi4 ， cang1 bo1 xin4 fu2 chen2 。
- jing1 tai2 li3 chen2 zhe2 ， wu1 zhu3 yi2 xiao1 jin1 。 min3 min3 bai3 lü4 qi3 ， hui2 hui2 wan4 hen4 shen1 。
- hou4 geng4 cu4 tu2 lü3 ， xian1 xiao3 che4 ye4 qin2 。 deng1 cai3 ning2 han2 feng1 ， chan2 si1 zao4 mi4 lin2 。
- liu2 nian4 tong2 xin1 dai4 ， zeng4 yuan3 fu2 rong2 zan1 。 fu3 huai2 ji2 tou2 qi1 ， gan3 wu4 zhong4 huang2 jin1 。
- fen1 luan2 qi3 xia2 zu3 ， bie2 jian4 nian4 xiang1 xun2 。 tang3 gan1 peng2 hu4 jian4 ， yuan4 si4 gu4 shan1 cen2 。

## 注释

## 译文

## 赏析
