---
id: zhang-qi-you-zhong-fu-cheng-tong-ji-zhu-gong
title: 游钟阜呈同集诸公
titlePinyin: you2 zhong1 fu4 cheng2 tong2 ji2 zhu1 gong1
titleSlug: you-zhong-fu-cheng-tong-ji-zhu-gong
author: 张祁
authorPinyin: zhang1 qi2
authorSlug: zhang-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓出白下门，东山耸孱颜。
- 脱身廛市中，办此一日闲。
- 西风忽凛冽，秋容著坚顽。
- 烟树小摇落，寒云起斓斑。
- 但惊节物变，敢辞登陟艰。
- 诸峰互崭绝，落势相回环。
- 盘固建康城，俨若呵神奸。
- 造化钟英灵，尽压东南山。
- 厚疑接坤轴，高欲窥帝关。
- 太平严梵刹，华屋罗千间。
- 向来劫烧灰，旧观初未还。
- 象教岂易灭，佛力不可扳。
- 风雷运梁栋，斤斧勤输般。
- 会见落成日，千门响铜环。
- 山僧肯分甘，我亦诛茅菅。
- 人生少会心，胜处天所悭。
- 归鞯理残照，欲去仍跻攀。
- 后会倘可约，此兴殊未阑。
- 祗恐俗士驾，频来遭诋讪。
- 哦诗记幽讨，賸语君其删。

## 拼音
- xiao3 chu1 bai2 xia4 men2 ， dong1 shan1 song3 chan2 yan2 。
- tuo1 shen1 chan2 shi4 zhong1 ， ban4 ci3 yi2 ri4 xian2 。
- xi1 feng1 hu1 lin3 lie4 ， qiu1 rong2 zhu4 jian1 wan2 。
- yan1 shu4 xiao3 yao2 luo4 ， han2 yun2 qi3 lan2 ban1 。
- dan4 jing1 jie2 wu4 bian4 ， gan3 ci2 deng1 zhi4 jian1 。
- zhu1 feng1 hu4 zhan3 jue2 ， luo4 shi4 xiang1 hui2 huan2 。
- pan2 gu4 jian4 kang1 cheng2 ， yan3 ruo4 he1 shen2 jian1 。
- zao4 hua4 zhong1 ying1 ling2 ， jin4 ya1 dong1 nan2 shan1 。
- hou4 yi2 jie1 kun1 zhou2 ， gao1 yu4 kui1 di4 guan1 。
- tai4 ping2 yan2 fan4 cha4 ， hua2 wu1 luo2 qian1 jian1 。
- xiang4 lai2 jie2 shao1 hui1 ， jiu4 guan1 chu1 wei4 hai2 。
- xiang4 jiao4 qi3 yi4 mie4 ， fo2 li4 bu4 ke3 ban1 。
- feng1 lei2 yun4 liang2 dong4 ， jin1 fu3 qin2 shu1 ban1 。
- hui4 jian4 luo4 cheng2 ri4 ， qian1 men2 xiang3 tong2 huan2 。
- shan1 seng1 ken3 fen1 gan1 ， wo3 yi4 zhu1 mao2 jian1 。
- ren2 sheng1 shao3 hui4 xin1 ， sheng4 chu4 tian1 suo3 qian1 。
- gui1 jian1 li3 can2 zhao4 ， yu4 qu4 reng2 ji1 pan1 。
- hou4 hui4 tang3 ke3 yue1 ， ci3 xing1 shu1 wei4 lan2 。
- zhi1 kong3 su2 shi4 jia4 ， pin2 lai2 zao1 di3 shan4 。
- o4 shi1 ji4 you1 tao3 ， sheng4 yu3 jun1 qi2 shan1 。

## 注释

## 译文

## 赏析
