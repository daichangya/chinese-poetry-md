---
id: shen-gou-wu-yan-tian-tai-shan-song-seng-xiang-wei-gui-shan
title: 五言天台山送僧象微归山
titlePinyin: wu3 yan2 tian1 tai2 shan1 song4 seng1 xiang4 wei1 gui1 shan1
titleSlug: wu-yan-tian-tai-shan-song-seng-xiang-wei-gui-shan
author: 沈遘
authorPinyin: shen3 gou4
authorSlug: shen-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻天台久，尝读兴公赋。
- 兹为东南镇，神灵之所据。
- 奇挺究万状，嵩岱不足语。
- 颇疑说过夸，特为辞之嫭。
- 象微迺州民，能识山之故。
- 从容试为问，聊得一二疏。
- 赤城建霞标，上与牛斗附。
- 万有八千丈，矗若天一柱。
- 瀑布发高源，飞流翻四注。
- 雪霜浮虚空，晦明乱朝莫。
- 岩足多丹石，光华灿宝璐。
- 楢溪百余仞，欲济毛骨怖。
- 九折凌峻梁，五界穷幽路。
- 芝兰散奇草，松桂罗嘉树。
- 祥风吹白云，飘然若可御。
- 幽閟足龏怪，纤悉难毕具。
- 凡迹古不到，神物阴自护。
- 传闻昔人说，中有洞天处。
- 是名不死墟，众真所游聚。
- 玉堂敞金庭，碧林列瑶圃。
- 有能从而求，得之迺仙去。
- 斯言宁可信，良非吾所慕。
- 吾志本丘壑，久已失厥趣。
- 谁言石渠客，乃甚辙中鲋。
- 秋风日已高，归心浩欲骛。
- 兹山宿所爱，送尔缅东顾。
- 吾庐因尔卜，伻来审绘素。

## 拼音
- wu2 wen2 tian1 tai2 jiu3 ， chang2 du2 xing1 gong1 fu4 。
- zi1 wei4 dong1 nan2 zhen4 ， shen2 ling2 zhi1 suo3 ju4 。
- qi2 ting3 jiu1 wan4 zhuang4 ， song1 dai4 bu4 zu2 yu3 。
- po1 yi2 shuo1 guo4 kua1 ， te4 wei4 ci2 zhi1 hu4 。
- xiang4 wei1 nai3 zhou1 min2 ， neng2 shi2 shan1 zhi1 gu4 。
- cong2 rong2 shi4 wei4 wen4 ， liao2 de2 yi1 er4 shu1 。
- chi4 cheng2 jian4 xia2 biao1 ， shang4 yu3 niu2 dou4 fu4 。
- wan4 you3 ba1 qian1 zhang4 ， chu4 ruo4 tian1 yi2 zhu4 。
- pu4 bu4 fa1 gao1 yuan2 ， fei1 liu2 fan1 si4 zhu4 。
- xue3 shuang1 fu2 xu1 kong1 ， hui4 ming2 luan4 chao2 mo4 。
- yan2 zu2 duo1 dan1 shi2 ， guang1 hua2 can4 bao3 lu4 。
- you2 xi1 bai3 yu2 ren4 ， yu4 ji4 mao2 gu3 bu4 。
- jiu3 zhe2 ling2 jun4 liang2 ， wu3 jie4 qiong2 you1 lu4 。
- zhi1 lan2 san4 qi2 cao3 ， song1 gui4 luo2 jia1 shu4 。
- xiang2 feng1 chui1 bai2 yun2 ， piao1 ran2 ruo4 ke3 yu4 。
- you1 bi4 zu2 gong1 guai4 ， xian1 xi1 nan2 bi4 ju4 。
- fan2 ji4 gu3 bu2 dao4 ， shen2 wu4 yin1 zi4 hu4 。
- chuan2 wen2 xi1 ren2 shuo1 ， zhong1 you3 dong4 tian1 chu4 。
- shi4 ming2 bu4 si3 xu1 ， zhong4 zhen1 suo3 you2 ju4 。
- yu4 tang2 chang3 jin1 ting2 ， bi4 lin2 lie4 yao2 pu3 。
- you3 neng2 cong2 er2 qiu2 ， de2 zhi1 nai3 xian1 qu4 。
- si1 yan2 ning4 ke3 xin4 ， liang2 fei1 wu2 suo3 mu4 。
- wu2 zhi4 ben3 qiu1 he4 ， jiu3 yi3 shi1 jue2 qu4 。
- shui2 yan2 shi2 qu2 ke4 ， nai3 shen4 zhe2 zhong1 fu4 。
- qiu1 feng1 ri4 yi3 gao1 ， gui1 xin1 hao4 yu4 wu4 。
- zi1 shan1 su4 suo3 ai4 ， song4 er3 mian3 dong1 gu4 。
- wu2 lu2 yin1 er3 bu3 ， beng1 lai2 shen3 hui4 su4 。

## 注释

## 译文

## 赏析
