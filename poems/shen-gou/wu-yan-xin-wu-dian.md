---
id: shen-gou-wu-yan-xin-wu-dian
title: 五言信武殿
titlePinyin: wu3 yan2 xin4 wu3 dian4
titleSlug: wu-yan-xin-wu-dian
author: 沈遘
authorPinyin: shen3 gou4
authorSlug: shen-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 匈奴昔南牧，先帝躬濯征。
- 旌旗从天下，龙虎百万兵。
- 元臣坐帷幄，大将当鼓钲。
- 黄盖临城楼，城下万岁声。
- 卷起黄河波，飘入单于营。
- 单于胆先破，犬羊乱纵横。
- 大黄殪贤王，京观封鲵鲸。
- 甘雨洗原野，清风扫膻腥。
- 王师奏凯归，残胡稽颡盟。
- 于今五十载，北塞维蚕耕。
- 黎民亦何知，但见原庙成。
- 下臣方奉使，过谒慓若惊。
- 威神敢云测，尚冀通精诚。

## 拼音
- xiong1 nu2 xi1 nan2 mu4 ， xian1 di4 gong1 zhuo2 zheng1 。
- jing1 qi2 cong2 tian1 xia4 ， long2 hu3 bai3 wan4 bing1 。
- yuan2 chen2 zuo4 wei2 wo4 ， da4 jiang4 dang1 gu3 zheng1 。
- huang2 gai4 lin2 cheng2 lou2 ， cheng2 xia4 wan4 sui4 sheng1 。
- juan3 qi3 huang2 he2 bo1 ， piao1 ru4 chan2 yu2 ying2 。
- chan2 yu2 dan3 xian1 po4 ， quan3 yang2 luan4 zong4 heng2 。
- da4 huang2 yi4 xian2 wang2 ， jing1 guan1 feng1 ni2 jing1 。
- gan1 yu3 xi3 yuan2 ye3 ， qing1 feng1 sao3 shan1 xing1 。
- wang2 shi1 zou4 kai3 gui1 ， can2 hu2 ji1 sang3 meng2 。
- yu2 jin1 wu3 shi2 zai3 ， bei3 sai1 wei2 can2 geng1 。
- li2 min2 yi4 he2 zhi1 ， dan4 jian4 yuan2 miao4 cheng2 。
- xia4 chen2 fang1 feng4 shi3 ， guo4 ye4 piao1 ruo4 jing1 。
- wei1 shen2 gan3 yun2 ce4 ， shang4 ji4 tong1 jing1 cheng2 。

## 注释

## 译文

## 赏析
