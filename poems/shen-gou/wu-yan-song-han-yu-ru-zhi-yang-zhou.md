---
id: shen-gou-wu-yan-song-han-yu-ru-zhi-yang-zhou
title: 五言送韩玉汝知洋州
titlePinyin: wu3 yan2 song4 han2 yu4 ru3 zhi1 yang2 zhou1
titleSlug: wu-yan-song-han-yu-ru-zhi-yang-zhou
author: 沈遘
authorPinyin: shen3 gou4
authorSlug: shen-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝制一海内，画州以域民。
- 小大虽有殊，执任两各均。
- 祖宗初垂统，所重尤守臣。
- 授受何其艰，便坐躬简轮。
- 承平弥百年，法敝几不泯。
- 其文岂弗具，其实盖已沦。
- 遂令师帅官，十九非其人。
- 韩侯出名家，英声迈俦伦。
- 昔为两剧县，遗美今犹新。
- 匪直郡邑良，固是台阁珍。
- 胡然不留用，出驾双朱轮。
- 洋州实大府，左右控蜀秦。
- 厥土从古乐，厥俗于兹淳。
- 侯才何足施，谈笑坐养神。
- 君子学无苟，不让诚当仁。
- 既富而后教，礼义庶可循。
- 坐听千里谣，上彻九重宸。
- 表以视四方，宠以厉缙绅。
- 因之明黜陟，审辨玉与珉。
- 尚使天下治，复如前代纯。
- 鄙言真区区，感激为侯陈。

## 拼音
- di4 zhi4 yi4 hai3 nei4 ， hua4 zhou1 yi3 yu4 min2 。
- xiao3 da4 sui1 you3 shu1 ， zhi2 ren4 liang3 ge4 jun1 。
- zu3 zong1 chu1 chui2 tong3 ， suo3 zhong4 you2 shou3 chen2 。
- shou4 shou4 he2 qi2 jian1 ， bian4 zuo4 gong1 jian3 lun2 。
- cheng2 ping2 mi2 bai3 nian2 ， fa3 bi4 ji3 bu4 min3 。
- qi2 wen2 qi3 fu2 ju4 ， qi2 shi2 gai4 yi3 lun2 。
- sui4 ling4 shi1 shuai4 guan1 ， shi2 jiu3 fei1 qi2 ren2 。
- han2 hou2 chu1 ming2 jia1 ， ying1 sheng1 mai4 chou2 lun2 。
- xi1 wei4 liang3 ju4 xian4 ， yi2 mei3 jin1 you2 xin1 。
- fei3 zhi2 jun4 yi4 liang2 ， gu4 shi4 tai2 ge2 zhen1 。
- hu2 ran2 bu4 liu2 yong4 ， chu1 jia4 shuang1 zhu1 lun2 。
- yang2 zhou1 shi2 da4 fu3 ， zuo3 you4 kong4 shu3 qin2 。
- jue2 tu3 cong2 gu3 le4 ， jue2 su2 yu2 zi1 chun2 。
- hou2 cai2 he2 zu2 shi1 ， tan2 xiao4 zuo4 yang3 shen2 。
- jun1 zi3 xue2 wu2 gou3 ， bu2 rang4 cheng2 dang1 ren2 。
- ji4 fu4 er2 hou4 jiao4 ， li3 yi4 shu4 ke3 xun2 。
- zuo4 ting1 qian1 li3 yao2 ， shang4 che4 jiu3 chong2 chen2 。
- biao3 yi3 shi4 si4 fang1 ， chong3 yi3 li4 jin4 shen1 。
- yin1 zhi1 ming2 chu4 zhi4 ， shen3 bian4 yu4 yu3 min2 。
- shang4 shi3 tian1 xia4 zhi4 ， fu4 ru2 qian2 dai4 chun2 。
- bi3 yan2 zhen1 qu1 qu1 ， gan3 ji1 wei4 hou2 chen2 。

## 注释

## 译文

## 赏析
