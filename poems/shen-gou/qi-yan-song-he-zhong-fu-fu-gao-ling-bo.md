---
id: shen-gou-qi-yan-song-he-zhong-fu-fu-gao-ling-bo
title: 七言送何中复赴高陵簿
titlePinyin: qi1 yan2 song4 he2 zhong1 fu4 fu4 gao1 ling2 bo2
titleSlug: qi-yan-song-he-zhong-fu-fu-gao-ling-bo
author: 沈遘
authorPinyin: shen3 gou4
authorSlug: shen-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔初送君向秦关，君时失意多悲叹。
- 今来送君复西去，君怀新命多欢语。
- 别君重见凡四年，颜色如故气轩轩。
- 文章学问益老富，卓然远致信可贤。
- 长安古都今大府，并护关西诸节度。
- 迩臣元老来后先，贤士大夫还而聚。
- 君持利器往从之，当能一发胸中奇。
- 莫嗟须臾廷下屈，我有镃基又乘时。
- 君家湘衡万余里，十年远游何所事。
- 高车驷马终当归，努力无为故人耻。

## 拼音
- xi1 chu1 song4 jun1 xiang4 qin2 guan1 ， jun1 shi2 shi1 yi4 duo1 bei1 tan4 。
- jin1 lai2 song4 jun1 fu4 xi1 qu4 ， jun1 huai2 xin1 ming4 duo1 huan1 yu3 。
- bie2 jun1 zhong4 jian4 fan2 si4 nian2 ， yan2 se4 ru2 gu4 qi4 xuan1 xuan1 。
- wen2 zhang1 xue2 wen4 yi4 lao3 fu4 ， zhuo2 ran2 yuan3 zhi4 xin4 ke3 xian2 。
- chang2 an1 gu3 dou1 jin1 da4 fu3 ， bing4 hu4 guan1 xi1 zhu1 jie2 du4 。
- er3 chen2 yuan2 lao3 lai2 hou4 xian1 ， xian2 shi4 da4 fu1 hai2 er2 ju4 。
- jun1 chi2 li4 qi4 wang3 cong2 zhi1 ， dang1 neng2 yi4 fa1 xiong1 zhong1 qi2 。
- mo4 jie1 xu1 yu2 ting2 xia4 qu1 ， wo3 you3 zi1 ji1 you4 cheng2 shi2 。
- jun1 jia1 xiang1 heng2 wan4 yu2 li3 ， shi2 nian2 yuan3 you2 he2 suo3 shi4 。
- gao1 che1 si4 ma3 zhong1 dang1 gui1 ， nu3 li4 wu2 wei2 gu4 ren2 chi3 。

## 注释

## 译文

## 赏析
