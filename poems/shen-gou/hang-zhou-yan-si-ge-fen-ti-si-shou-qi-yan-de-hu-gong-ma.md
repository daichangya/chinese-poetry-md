---
id: shen-gou-hang-zhou-yan-si-ge-fen-ti-si-shou-qi-yan-de-hu-gong-ma
title: 杭州燕思阁分题四首 七言得胡龏马
titlePinyin: hang2 zhou1 yan4 si1 ge2 fen1 ti2 si4 shou3   qi1 yan2 de2 hu2 gong1 ma3
titleSlug: hang-zhou-yan-si-ge-fen-ti-si-shou-qi-yan-de-hu-gong-ma
author: 沈遘
authorPinyin: shen3 gou4
authorSlug: shen-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古来画马为世贵，前有韩干后胡龏。
- 干之所图独御蚤，铸金有式易为好。
- 龏阅众马兼汉胡，遂穷能事绝代无。
- 阴山七骑实龏造，传之至今为画宝。
- 笔端神妙难尽誉，会见真马腾在图。
- 真马今人亦何识，但爱干马肥且泽。
- 后世复有伯乐生，丹青虽渝尚典刑。

## 拼音
- gu3 lai2 hua4 ma3 wei4 shi4 gui4 ， qian2 you3 han2 gan1 hou4 hu2 gong1 。
- gan1 zhi1 suo3 tu2 du2 yu4 zao3 ， zhu4 jin1 you3 shi4 yi4 wei4 hao3 。
- gong1 yue4 zhong4 ma3 jian1 han4 hu2 ， sui4 qiong2 neng2 shi4 jue2 dai4 wu2 。
- yin1 shan1 qi1 qi2 shi2 gong1 zao4 ， chuan2 zhi1 zhi4 jin1 wei4 hua4 bao3 。
- bi3 duan1 shen2 miao4 nan2 jin4 yu4 ， hui4 jian4 zhen1 ma3 teng2 zai4 tu2 。
- zhen1 ma3 jin1 ren2 yi4 he2 shi2 ， dan4 ai4 gan1 ma3 fei2 qie3 ze2 。
- hou4 shi4 fu4 you3 bo2 le4 sheng1 ， dan1 qing1 sui1 yu2 shang4 dian3 xing2 。

## 注释

## 译文

## 赏析
