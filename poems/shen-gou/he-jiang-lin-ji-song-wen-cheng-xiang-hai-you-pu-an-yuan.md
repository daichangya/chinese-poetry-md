---
id: shen-gou-he-jiang-lin-ji-song-wen-cheng-xiang-hai-you-pu-an-yuan
title: 和江邻几送文丞相还游普安院
titlePinyin: he2 jiang1 lin2 ji3 song4 wen2 cheng2 xiang4 hai2 you2 pu3 an1 yuan4
titleSlug: he-jiang-lin-ji-song-wen-cheng-xiang-hai-you-pu-an-yuan
author: 沈遘
authorPinyin: shen3 gou4
authorSlug: shen-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扰扰市朝士，一身众役该。
- 官曹畏职业，人事烦往来。
- 朝出被风雨，莫还冲尘埃。
- 竟岁长若此，何时能休哉。
- 适闻丞相行，巾车城西隈。
- 冠盖盛出送，车马相喧豗。
- 吾有四君子，约言共追陪。
- 乌躔转背午，归来倦支骸。
- 道旁有精舍，聊兹释鞍彍。
- 殿阁鬰四合，高明绝纤灰。
- 曲池含清波，鱼鸟中沿洄。
- 禁园直南望，参差隠楼台。
- 秋风肃众物，野气日夕佳。
- 幽趣坌来会，俗纷顿可推。
- 高情缅山水，剧语杂讥诙。
- 清赏何以娱，一枰聊为开。
- 岂徒事争决，要且资欢咍。
- 谓言坐上客，兹乐那易谐。
- 城中苦多事，况复日月催。
- 功名未有立，壮志先欲摧。
- 幸时得闲暇，一出纾吾怀。
- 此言固可结，此愿惟恐乖。
- 须臾夕照下，欲起姑徘徊。
- 揽辔更留顾，余兴无穷涯。

## 拼音
- rao3 rao3 shi4 chao2 shi4 ， yi4 shen1 zhong4 yi4 gai1 。
- guan1 cao2 wei4 zhi2 ye4 ， ren2 shi4 fan2 wang3 lai2 。
- chao2 chu1 bei4 feng1 yu3 ， mo4 hai2 chong1 chen2 ai1 。
- jing4 sui4 chang2 ruo4 ci3 ， he2 shi2 neng2 xiu1 zai1 。
- shi4 wen2 cheng2 xiang4 xing2 ， jin1 che1 cheng2 xi1 wei1 。
- guan1 gai4 sheng4 chu1 song4 ， che1 ma3 xiang1 xuan1 hui1 。
- wu2 you3 si4 jun1 zi3 ， yue1 yan2 gong4 zhui1 pei2 。
- wu1 chan2 zhuan3 bei4 wu3 ， gui1 lai2 juan4 zhi1 hai2 。
- dao4 pang2 you3 jing1 she4 ， liao2 zi1 shi4 an1 guo1 。
- dian4 ge2 yu4 si4 he2 ， gao1 ming2 jue2 xian1 hui1 。
- qu3 chi2 han2 qing1 bo1 ， yu2 niao3 zhong1 yan2 hui2 。
- jin4 yuan2 zhi2 nan2 wang4 ， cen1 ci1 yin3 lou2 tai2 。
- qiu1 feng1 su4 zhong4 wu4 ， ye3 qi4 ri4 xi1 jia1 。
- you1 qu4 ben4 lai2 hui4 ， su2 fen1 dun4 ke3 tui1 。
- gao1 qing2 mian3 shan1 shui3 ， ju4 yu3 za2 ji1 hui1 。
- qing1 shang3 he2 yi3 yu2 ， yi4 ping2 liao2 wei4 kai1 。
- qi3 tu2 shi4 zheng1 jue2 ， yao4 qie3 zi1 huan1 hai1 。
- wei4 yan2 zuo4 shang4 ke4 ， zi1 le4 na4 yi4 xie2 。
- cheng2 zhong1 ku3 duo1 shi4 ， kuang4 fu4 ri4 yue4 cui1 。
- gong1 ming2 wei4 you3 li4 ， zhuang4 zhi4 xian1 yu4 cui1 。
- xing4 shi2 de2 xian2 xia2 ， yi4 chu1 shu1 wu2 huai2 。
- ci3 yan2 gu4 ke3 jie2 ， ci3 yuan4 wei2 kong3 guai1 。
- xu1 yu2 xi1 zhao4 xia4 ， yu4 qi3 gu1 pai2 huai2 。
- lan3 pei4 geng4 liu2 gu4 ， yu2 xing1 wu2 qiong2 ya2 。

## 注释

## 译文

## 赏析
