---
id: song-zhi-rui-hong-yang-dong
title: 洪阳洞
titlePinyin: hong2 yang2 dong4
titleSlug: hong-yang-dong
author: 宋之瑞
authorPinyin: song4 zhi1 rui4
authorSlug: song-zhi-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天台自是神仙窟，常恨平生游未足。
- 朅来访古得洪阳，不惮攀跻冒炎酷。
- 当年事往虽渺茫，至今峭壁摩空苍。
- 豁从洞口见穿穴，始信灵迹由天藏。
- 细泉滴乳散璎珞，乱石排衙互拏攫。
- 上施床几看烧丹，旁布塍畦闲种药。
- 虚舟聊具仍驭风，灵源暗与江流通。
- 欲携束缊恣幽讨，却疑深处藏蛟龙。
- 惜哉此境真奇绝，地偏往往成湮没。
- 仅存野庙傍山阿，傥非好事谁留辙。
- 吾衰重到定无期，肯辞茧足陵丹梯。
- 共言荆榛无路入，徒羡翠羽穿林飞。
- 安知咫尺蓬莱隔，邂逅仙人还不识。
- 谩书所历记吾曹，归向天台诧泉石。

## 拼音
- tian1 tai2 zi4 shi4 shen2 xian1 ku1 ， chang2 hen4 ping2 sheng1 you2 wei4 zu2 。
- qie4 lai2 fang3 gu3 de2 hong2 yang2 ， bu2 dan4 pan1 ji1 mao4 yan2 ku4 。
- dang1 nian2 shi4 wang3 sui1 miao3 mang2 ， zhi4 jin1 qiao4 bi4 mo2 kong1 cang1 。
- huo1 cong2 dong4 kou3 jian4 chuan1 xue2 ， shi3 xin4 ling2 ji4 you2 tian1 cang2 。
- xi4 quan2 di1 ru3 san4 ying1 luo4 ， luan4 shi2 pai2 ya2 hu4 na2 jue2 。
- shang4 shi1 chuang2 ji3 kan4 shao1 dan1 ， pang2 bu4 cheng2 qi2 xian2 zhong3 yao4 。
- xu1 zhou1 liao2 ju4 reng2 yu4 feng1 ， ling2 yuan2 an4 yu3 jiang1 liu2 tong1 。
- yu4 xie2 shu4 wen1 zi4 you1 tao3 ， que4 yi2 shen1 chu4 cang2 jiao1 long2 。
- xi1 zai1 ci3 jing4 zhen1 qi2 jue2 ， di4 pian1 wang3 wang3 cheng2 yan1 mo4 。
- jin3 cun2 ye3 miao4 bang4 shan1 a1 ， tang3 fei1 hao3 shi4 shui2 liu2 zhe2 。
- wu2 shuai1 zhong4 dao4 ding4 wu2 qi1 ， ken3 ci2 jian3 zu2 ling2 dan1 ti1 。
- gong4 yan2 jing1 zhen1 wu2 lu4 ru4 ， tu2 xian4 cui4 yu3 chuan1 lin2 fei1 。
- an1 zhi1 zhi3 chi3 peng2 lai2 ge2 ， xie4 hou4 xian1 ren2 hai2 bu4 shi2 。
- man4 shu1 suo3 li4 ji4 wu2 cao2 ， gui1 xiang4 tian1 tai2 cha4 quan2 shi2 。

## 注释

## 译文

## 赏析
