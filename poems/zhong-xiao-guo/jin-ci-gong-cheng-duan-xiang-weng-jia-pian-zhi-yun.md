---
id: zhong-xiao-guo-jin-ci-gong-cheng-duan-xiang-weng-jia-pian-zhi-yun
title: 谨次功成短项翁佳篇之韵
titlePinyin: jin3 ci4 gong1 cheng2 duan3 xiang4 weng1 jia1 pian1 zhi1 yun4
titleSlug: jin-ci-gong-cheng-duan-xiang-weng-jia-pian-zhi-yun
author: 钟孝国
authorPinyin: zhong1 xiao4 guo2
authorSlug: zhong-xiao-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见中山毛颖生，纂录百氏编群经。
- 又不见革华祖都尉，殿上承恩举足耳。
- 二物名誉由韩公，无乃衮褒俱中理。
- 君家酒罂依图书，短项独喜觞吾儒。
- 我加翁名乃率尔，诸公过听欢有余。
- 翁名称意仰来前，再拜不愿封酒泉。
- 倾怀解贾吟笔勇，注想只愁客杯干。
- 主人冥心通与穷，从渠自引琉璃钟。
- 醉中琢句千古废，醒后逢人四海空。
- 林间日日吹春风，孛窣愿卜重相逢。
- 长江小艇新雨后，一杯相属会稽翁。

## 拼音
- jun1 bu2 jian4 zhong1 shan1 mao2 ying3 sheng1 ， zuan3 lu4 bai3 shi4 bian1 qun2 jing1 。
- you4 bu2 jian4 ge2 hua2 zu3 dou1 wei4 ， dian4 shang4 cheng2 en1 ju3 zu2 er3 。
- er4 wu4 ming2 yu4 you2 han2 gong1 ， wu2 nai3 gun3 bao1 ju4 zhong1 li3 。
- jun1 jia1 jiu3 ying1 yi1 tu2 shu1 ， duan3 xiang4 du2 xi3 shang1 wu2 ru2 。
- wo3 jia1 weng1 ming2 nai3 lü4 er3 ， zhu1 gong1 guo4 ting1 huan1 you3 yu2 。
- weng1 ming2 cheng1 yi4 yang3 lai2 qian2 ， zai4 bai4 bu2 yuan4 feng1 jiu3 quan2 。
- qing1 huai2 jie3 jia3 yin2 bi3 yong3 ， zhu4 xiang3 zhi1 chou2 ke4 bei1 gan1 。
- zhu3 ren2 ming2 xin1 tong1 yu3 qiong2 ， cong2 qu2 zi4 yin3 liu2 li2 zhong1 。
- zui4 zhong1 zhuo2 ju4 qian1 gu3 fei4 ， xing3 hou4 feng2 ren2 si4 hai3 kong1 。
- lin2 jian1 ri4 ri4 chui1 chun1 feng1 ， bei4 su1 yuan4 bu3 zhong4 xiang1 feng2 。
- chang2 jiang1 xiao3 ting3 xin1 yu3 hou4 ， yi4 bei1 xiang1 shu3 hui4 ji1 weng1 。

## 注释

## 译文

## 赏析
