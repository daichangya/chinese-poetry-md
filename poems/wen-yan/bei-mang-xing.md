---
id: wen-yan-bei-mang-xing
title: 北邙行
titlePinyin: bei3 mang2 xing2
titleSlug: bei-mang-xing
author: 文偃
authorPinyin: wen2 yan3
authorSlug: wen-yan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 前山后山高峨峨，丧车辚辚日日过。
- 哀歌幽怨满岩谷，闻者潜悲《薤露歌》。
- 哀歌一声千载别，孝子顺孙徒泣血。
- 世间何物得坚牢，大海须弥竟磨灭。
- 人生还如露易晞，从来有会终别离。
- 苦海哀伤不暂辍，况复百年惊梦驰。
- 去人悠悠不复至，今人不会古人意。
- 栽松起石驻墓门，欲为死者长年计。
- 魂魄悠扬形化土，五趣茫茫井轮度。
- 今人还葬古人坟，今坟古坟无定主。
- 洛阳城里千万人，终为北邙山下尘。
- 沉迷不计归时路，为君孤坐长悲辛。
- 昔日送人哭长道，今为孤坟卧芳草。
- 妖狐穿穴藏子孙，耕夫拨骨寻珠宝。
- 老木萧萧生野风，东西坏冢连晴空。
- 寒食已过谁享祀，冢畔余花寂寞红。
- 日月相催若流矢，贫富归愚尽如此。
- 安得同游常乐乡，纵经劫火无生死。
- （见明焦竑《焦氏类林》卷八）。

## 拼音
- qian2 shan1 hou4 shan1 gao1 e2 e2 ， sang4 che1 lin2 lin2 ri4 ri4 guo4 。
- ai1 ge1 you1 yuan4 man3 yan2 gu3 ， wen2 zhe3 qian2 bei1 《 xie4 lu4 ge1 》 。
- ai1 ge1 yi4 sheng1 qian1 zai3 bie2 ， xiao4 zi3 shun4 sun1 tu2 qi4 xue4 。
- shi4 jian1 he2 wu4 de2 jian1 lao2 ， da4 hai3 xu1 mi2 jing4 mo2 mie4 。
- ren2 sheng1 huan2 ru2 lu4 yi4 xi1 ， cong2 lai2 you3 hui4 zhong1 bie2 li2 。
- ku3 hai3 ai1 shang1 bu2 zan4 chuo4 ， kuang4 fu4 bai3 nian2 jing1 meng4 chi2 。
- qu4 ren2 you1 you1 bu2 fu4 zhi4 ， jin1 ren2 bu2 hui4 gu3 ren2 yi4 。
- zai1 song1 qi3 shi2 zhu4 mu4 men2 ， yu4 wei4 si3 zhe3 chang2 nian2 ji4 。
- hun2 po4 you1 yang2 xing2 hua4 tu3 ， wu3 qu4 mang2 mang2 jing3 lun2 du4 。
- jin1 ren2 hai2 zang4 gu3 ren2 fen2 ， jin1 fen2 gu3 fen2 wu2 ding4 zhu3 。
- luo4 yang2 cheng2 li3 qian1 wan4 ren2 ， zhong1 wei4 bei3 mang2 shan1 xia4 chen2 。
- chen2 mi2 bu2 ji4 gui1 shi2 lu4 ， wei4 jun1 gu1 zuo4 chang2 bei1 xin1 。
- xi1 ri4 song4 ren2 ku1 chang2 dao4 ， jin1 wei4 gu1 fen2 wo4 fang1 cao3 。
- yao1 hu2 chuan1 xue2 cang2 zi3 sun1 ， geng1 fu1 bo1 gu3 xun2 zhu1 bao3 。
- lao3 mu4 xiao1 xiao1 sheng1 ye3 feng1 ， dong1 xi1 huai4 zhong3 lian2 qing2 kong1 。
- han2 shi2 yi3 guo4 shui2 xiang3 si4 ， zhong3 pan4 yu2 hua1 ji4 mo4 hong2 。
- ri4 yue4 xiang4 cui1 ruo4 liu2 shi3 ， pin2 fu4 gui1 yu2 jin4 ru2 ci3 。
- an1 de2 tong2 you2 chang2 le4 xiang1 ， zong4 jing1 jie2 huo3 wu2 sheng1 si3 。
- （ jian4 ming2 jiao1 hong2 《 jiao1 shi4 lei4 lin2 》 juan4 ba1 ） 。

## 注释

## 译文

## 赏析
