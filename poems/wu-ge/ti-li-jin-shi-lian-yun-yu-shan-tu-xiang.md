---
id: wu-ge-ti-li-jin-shi-lian-yun-yu-shan-tu-xiang
title: 题李进士连云玉山图像
titlePinyin: ti2 li3 jin4 shi4 lian2 yun2 yu4 shan1 tu2 xiang4
titleSlug: ti-li-jin-shi-lian-yun-yu-shan-tu-xiang
author: 吴革
authorPinyin: wu2 ge2
authorSlug: wu-ge
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉山嵯峨白云里，翠楼鸿蒙插天起。
- 千丈芙蓉云作梯，玉龙翻然吼秋水。
- 山中隐人云锦袍，掉头不受柯山招。
- 玉手广寒修月斧，蹑云每向云间樵。
- 朝采山花树，暮拾古木枝。
- 俯仰隘六合，间与白云期。
- 白云飞来归丹壑，山人揽之不盈握。
- 袖怀五色朝天门，捧日𬘡缊散寥廓。
- 左挟丹凤翱，右骖青龙翔。
- 搜材尽作庙廊具，紫极出入生辉光。
- 懒逐刍荛人，局促涅尘土。
- 白衣苍狗徒纷纭，万变目前何足数。
- 舒展岂无心，秪在深山处。
- 四海苍生望太平，济旱终须霭霖雨。
- 我亦巢云庐云山，看花早种东华莲。
- 南归何日分半榻，抚掌一笑三千年。

## 拼音
- yu4 shan1 cuo2 e2 bai2 yun2 li3 ， cui4 lou2 hong2 meng2 cha1 tian1 qi3 。
- qian1 zhang4 fu2 rong2 yun2 zuo4 ti1 ， yu4 long2 fan1 ran2 hou3 qiu1 shui3 。
- shan1 zhong1 yin3 ren2 yun2 jin3 pao2 ， diao4 tou2 bu2 shou4 ke1 shan1 zhao1 。
- yu4 shou3 guang3 han2 xiu1 yue4 fu3 ， nie4 yun2 mei3 xiang4 yun2 jian1 qiao2 。
- chao2 cai3 shan1 hua1 shu4 ， mu4 shi2 gu3 mu4 zhi1 。
- fu3 yang3 ai4 liu4 he2 ， jian1 yu3 bai2 yun2 qi1 。
- bai2 yun2 fei1 lai2 gui1 dan1 he4 ， shan1 ren2 lan3 zhi1 bu4 ying2 wo4 。
- xiu4 huai2 wu3 se4 chao2 tian1 men2 ， peng3 ri4 yin1 wen1 san4 liao2 kuo4 。
- zuo3 xie2 dan1 feng4 ao2 ， you4 can1 qing1 long2 xiang2 。
- sou1 cai2 jin4 zuo4 miao4 lang2 ju4 ， zi3 ji2 chu1 ru4 sheng1 hui1 guang1 。
- lan3 zhu2 chu2 rao2 ren2 ， ju2 cu4 nie4 chen2 tu3 。
- bai2 yi1 cang1 gou3 tu2 fen1 yun2 ， wan4 bian4 mu4 qian2 he2 zu2 shu4 。
- shu1 zhan3 qi3 wu2 xin1 ， di1 zai4 shen1 shan1 chu4 。
- si4 hai3 cang1 sheng1 wang4 tai4 ping2 ， ji4 han4 zhong1 xu1 ai3 lin2 yu3 。
- wo3 yi4 chao2 yun2 lu2 yun2 shan1 ， kan4 hua1 zao3 zhong3 dong1 hua2 lian2 。
- nan2 gui1 he2 ri4 fen1 ban4 ta4 ， fu3 zhang3 yi2 xiao4 san1 qian1 nian2 。

## 注释

## 译文

## 赏析
