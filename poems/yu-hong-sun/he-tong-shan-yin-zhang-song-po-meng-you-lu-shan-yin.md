---
id: yu-hong-sun-he-tong-shan-yin-zhang-song-po-meng-you-lu-shan-yin
title: 和通山尹张松坡梦游庐山吟
titlePinyin: he2 tong1 shan1 yin3 zhang1 song1 po1 meng4 you2 lu2 shan1 yin2
titleSlug: he-tong-shan-yin-zhang-song-po-meng-you-lu-shan-yin
author: 余宏孙
authorPinyin: yu2 hong2 sun1
authorSlug: yu-hong-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行匡庐鬓青青，往往大醉琵琶亭。
- 归来老我二十载，惟有梦寐劳神形。
- 有时遍历开先寺，老僧禅定齁齁睡。
- 有时经过五柳家，秫香酒熟邀人醉。
- 恍兮惚兮真若飞，高泊天池坐忘归。
- 晴云漠漠披絮帽，白鹤冉冉来羽衣。
- 方将餐霞炼颜色，觉来无失亦无得。
- 何当整理下泽车，共逐双凫访真迹。

## 拼音
- wo3 xing2 kuang1 lu2 bin4 qing1 qing1 ， wang3 wang3 da4 zui4 pi2 pa0 ting2 。
- gui1 lai2 lao3 wo3 er4 shi2 zai3 ， wei2 you3 meng4 mei4 lao2 shen2 xing2 。
- you3 shi2 bian4 li4 kai1 xian1 si4 ， lao3 seng1 chan2 ding4 hou1 hou1 shui4 。
- you3 shi2 jing1 guo4 wu3 liu3 jia1 ， shu2 xiang1 jiu3 shu2 yao1 ren2 zui4 。
- huang3 xi1 hu1 xi1 zhen1 ruo4 fei1 ， gao1 bo2 tian1 chi2 zuo4 wang4 gui1 。
- qing2 yun2 mo4 mo4 pi1 xu4 mao4 ， bai2 he4 ran3 ran3 lai2 yu3 yi1 。
- fang1 jiang1 can1 xia2 lian4 yan2 se4 ， jue2 lai2 wu2 shi1 yi4 wu2 de2 。
- he2 dang1 zheng3 li3 xia4 ze2 che1 ， gong4 zhu2 shuang1 fu2 fang3 zhen1 ji4 。

## 注释

## 译文

## 赏析
