---
id: chao-duan-li-zui-peng-lai
title: 醉蓬莱
titlePinyin: zui4 peng2 lai2
titleSlug: zui-peng-lai
author: 晁端礼
authorPinyin: chao2 duan1 li3
authorSlug: chao-duan-li
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 醉蓬莱
---
## 正文
- 向重门深闭，永夜孤眠，梦魂飞过。
- 梦里分明，共玉人双卧。
- 粉淡香浓，翠深红浅，是那回梳裹。
- 楚雨难成，巫云易散，依前惊破。
- 无绪无聊，向谁分诉，独语独言，自家摧挫。
- 梦也多磨，更那堪真个。
- 暗数残更，半敧孤枕，对夜深灯火。
- 怨泪频弹，愁肠屡断，伊还知么。

## 拼音
- xiang4 zhong4 men2 shen1 bi4 ， yong3 ye4 gu1 mian2 ， meng4 hun2 fei1 guo4 。
- meng4 li3 fen1 ming2 ， gong4 yu4 ren2 shuang1 wo4 。
- fen3 dan4 xiang1 nong2 ， cui4 shen1 hong2 qian3 ， shi4 na4 hui2 shu1 guo3 。
- chu3 yu3 nan2 cheng2 ， wu1 yun2 yi4 san4 ， yi1 qian2 jing1 po4 。
- wu2 xu4 wu2 liao2 ， xiang4 shui2 fen1 su4 ， du2 yu3 du2 yan2 ， zi4 jia1 cui1 cuo4 。
- meng4 ye3 duo1 mo2 ， geng4 na4 kan1 zhen1 ge4 。
- an4 shu4 can2 geng4 ， ban4 qi1 gu1 zhen3 ， dui4 ye4 shen1 deng1 huo3 。
- yuan4 lei4 pin2 tan2 ， chou2 chang2 lü3 duan4 ， yi1 hai2 zhi1 me0 。

## 注释

## 译文

## 赏析
