---
id: zhang-gui-ji-ti-jing-shan-huai-lang-jian-shi-lang
title: 寄题径山怀郎简侍郎
titlePinyin: ji4 ti2 jing4 shan1 huai2 lang2 jian3 shi4 lang2
titleSlug: ji-ti-jing-shan-huai-lang-jian-shi-lang
author: 张瓌
authorPinyin: zhang1 gui1
authorSlug: zhang-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地一洲渚，北平南欹危。
- 幽并深以厚，江浙清且奇。
- 武林颇英秀，川汇仍山卑。
- 应接殚天巧，类非人力为。
- 径山最佳处，有岩称玉芝。
- 居防俗士驾，地乃贤人宜。
- 郎公留名德，平时为羽仪。
- 引年归故里，不复衣朝衣。
- 留侯黄石心，白傅香山期。
- 结宇名胜外，日与尘事违。
- 泉石景物状，尽任诸贤诗。
- 伊予来东藩，滥持使者麾。
- 平生爱山水，弗惮命驾之。
- 当候秋风高，远造岩下扉。
- 澣濯缨上尘，散步松间綦。
- 未能继高躅，聊用慰所思。

## 拼音
- tian1 di4 yi4 zhou1 zhu3 ， bei3 ping2 nan2 qi1 wei1 。
- you1 bing4 shen1 yi3 hou4 ， jiang1 zhe4 qing1 qie3 qi2 。
- wu3 lin2 po1 ying1 xiu4 ， chuan1 hui4 reng2 shan1 bei1 。
- ying4 jie1 dan1 tian1 qiao3 ， lei4 fei1 ren2 li4 wei4 。
- jing4 shan1 zui4 jia1 chu4 ， you3 yan2 cheng1 yu4 zhi1 。
- ju1 fang2 su2 shi4 jia4 ， di4 nai3 xian2 ren2 yi2 。
- lang2 gong1 liu2 ming2 de2 ， ping2 shi2 wei4 yu3 yi2 。
- yin3 nian2 gui1 gu4 li3 ， bu2 fu4 yi1 chao2 yi1 。
- liu2 hou2 huang2 shi2 xin1 ， bai2 fu4 xiang1 shan1 qi1 。
- jie2 yu3 ming2 sheng4 wai4 ， ri4 yu3 chen2 shi4 wei2 。
- quan2 shi2 jing3 wu4 zhuang4 ， jin4 ren4 zhu1 xian2 shi1 。
- yi1 yu3 lai2 dong1 fan1 ， lan4 chi2 shi3 zhe3 hui1 。
- ping2 sheng1 ai4 shan1 shui3 ， fu2 dan4 ming4 jia4 zhi1 。
- dang1 hou4 qiu1 feng1 gao1 ， yuan3 zao4 yan2 xia4 fei1 。
- huan4 zhuo2 ying1 shang4 chen2 ， san4 bu4 song1 jian1 qi2 。
- wei4 neng2 ji4 gao1 zhu2 ， liao2 yong4 wei4 suo3 si1 。

## 注释

## 译文

## 赏析
