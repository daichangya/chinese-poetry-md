---
id: zheng-bing-ti-yan-li-ben-shi-ba-xue-shi-tu
title: 题阎立本十八学士图
titlePinyin: ti2 yan2 li4 ben3 shi2 ba1 xue2 shi4 tu2
titleSlug: ti-yan-li-ben-shi-ba-xue-shi-tu
author: 郑昺
authorPinyin: zheng4 bing3
authorSlug: zheng-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阎公十八学士图，当时妙笔分锱铢。
- 惜哉名姓不题别，但可以意推形模。
- 十二匹马一匹馿，五士无马应直庐。
- 五鞍施狨乃禁从，长孙房杜王魏徒。
- 一人醉起小史扶，一人欠伸若挽弧。
- 一人观鹅凭栏立，一人运笔无乃虞。
- 树下乐工鸣瑟竽，八士环列按四隅。
- 笑谈散漫若饮彻，盘盂杯勺一物无。
- 坐中题笔清而癯，似是率更闲论书。
- 其中一著道士服，又一道士倚枯株。
- 三人傍树各相语，一人系带行徐徐。
- 后有一人丰而胡，独吟芭蕉立踟蹰。
- 一时登瀛客若是，贞观治效真不诬。
- 书林我曾昔曳裾，三局腕脱几百儒。
- 雄文大笔亦何有，餐钱但日靡公厨。
- 邦家治乱一无补，正论出口遭非辜。
- 时危玉石一焚扫，览画思古为嗟吁。

## 拼音
- yan2 gong1 shi2 ba1 xue2 shi4 tu2 ， dang1 shi2 miao4 bi3 fen1 zi1 zhu1 。
- xi1 zai1 ming2 xing4 bu4 ti2 bie2 ， dan4 ke3 yi3 yi4 tui1 xing2 mo2 。
- shi2 er4 pi3 ma3 yi4 pi3 lu2 ， wu3 shi4 wu2 ma3 ying4 zhi2 lu2 。
- wu3 an1 shi1 rong2 nai3 jin4 cong2 ， zhang3 sun1 fang2 du4 wang2 wei4 tu2 。
- yi4 ren2 zui4 qi3 xiao3 shi3 fu2 ， yi4 ren2 qian4 shen1 ruo4 wan3 hu2 。
- yi4 ren2 guan1 e2 ping2 lan2 li4 ， yi4 ren2 yun4 bi3 wu2 nai3 yu2 。
- shu4 xia4 yue4 gong1 ming2 se4 yu2 ， ba1 shi4 huan2 lie4 an4 si4 yu2 。
- xiao4 tan2 san3 man4 ruo4 yin3 che4 ， pan2 yu2 bei1 shao2 yi2 wu4 wu2 。
- zuo4 zhong1 ti2 bi3 qing1 er2 qu2 ， si4 shi4 lü4 geng4 xian2 lun4 shu1 。
- qi2 zhong1 yi2 zhu4 dao4 shi4 fu2 ， you4 yi2 dao4 shi4 yi3 ku1 zhu1 。
- san1 ren2 bang4 shu4 ge4 xiang1 yu3 ， yi4 ren2 ji4 dai4 xing2 xu2 xu2 。
- hou4 you3 yi4 ren2 feng1 er2 hu2 ， du2 yin2 ba1 jiao1 li4 chi2 chu2 。
- yi4 shi2 deng1 ying2 ke4 ruo4 shi4 ， zhen1 guan1 zhi4 xiao4 zhen1 bu4 wu1 。
- shu1 lin2 wo3 ceng2 xi1 ye4 ju1 ， san1 ju2 wan4 tuo1 ji3 bai3 ru2 。
- xiong2 wen2 da4 bi3 yi4 he2 you3 ， can1 qian2 dan4 ri4 mi2 gong1 chu2 。
- bang1 jia1 zhi4 luan4 yi4 wu2 bu3 ， zheng4 lun4 chu1 kou3 zao1 fei1 gu1 。
- shi2 wei1 yu4 shi2 yi4 fen2 sao3 ， lan3 hua4 si1 gu3 wei4 jie1 xu1 。

## 注释

## 译文

## 赏析
