---
id: pu-zi-wen-da-di-dong-tian-liu-ti
title: 大涤洞天留题
titlePinyin: da4 di2 dong4 tian1 liu2 ti2
titleSlug: da-di-dong-tian-liu-ti
author: 朴子文
authorPinyin: pu3 zi3 wen2
authorSlug: pu-zi-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不得入壶中，不知有洞天。
- 未许涉弱水，蓬瀛名空传。
- 洞霄古真境，九锁开其先。
- 灵殿拱嘉树，奇岩漱飞泉。
- 朝气夜沆瀣，夕岚蟠霏烟。
- 自从汉晋间，隠迹丛真仙。
- 所以镇琳宫，距今千百年。
- 我来寻胜游，聊以息尘缘。
- 谁意得高人，凡百为之前。
- 扪萝扣大涤，曳裾登来贤。
- 宫殿本邃靓，亦许奉周旋。
- 倦游恬小憩，借我幽榻眠。
- 觉我黄粱梦，枕上破缠绵。
- 醉我真一酒，春台熙熙然。
- 勿谓房栊深，入室乃渊渊。
- 勿谓栏槛小，栖幽即㛹娟。
- 苟有一拳石，天巧意已全。
- 苟有一树木，风月亦足延。
- 况是石与木，森罗呈万妍。
- 有仙山即灵，君当悟真筌。

## 拼音
- bu4 de2 ru4 hu2 zhong1 ， bu4 zhi1 you3 dong4 tian1 。
- wei4 xu3 she4 ruo4 shui3 ， peng2 ying2 ming2 kong1 chuan2 。
- dong4 xiao1 gu3 zhen1 jing4 ， jiu3 suo3 kai1 qi2 xian1 。
- ling2 dian4 gong3 jia1 shu4 ， qi2 yan2 shu4 fei1 quan2 。
- zhao1 qi4 ye4 hang4 xie4 ， xi1 lan2 pan2 fei1 yan1 。
- zi4 cong2 han4 jin4 jian1 ， yin3 ji4 cong2 zhen1 xian1 。
- suo3 yi3 zhen4 lin2 gong1 ， ju4 jin1 qian1 bai3 nian2 。
- wo3 lai2 xun2 sheng4 you2 ， liao2 yi3 xi1 chen2 yuan2 。
- shui2 yi4 de2 gao1 ren2 ， fan2 bai3 wei4 zhi1 qian2 。
- men2 luo2 kou4 da4 di2 ， ye4 ju1 deng1 lai2 xian2 。
- gong1 dian4 ben3 sui4 liang4 ， yi4 xu3 feng4 zhou1 xuan2 。
- juan4 you2 tian2 xiao3 qi4 ， jie4 wo3 you1 ta4 mian2 。
- jue2 wo3 huang2 liang2 meng4 ， zhen3 shang4 po4 chan2 mian2 。
- zui4 wo3 zhen1 yi4 jiu3 ， chun1 tai2 xi1 xi1 ran2 。
- wu4 wei4 fang2 long2 shen1 ， ru4 shi4 nai3 yuan1 yuan1 。
- wu4 wei4 lan2 kan3 xiao3 ， qi1 you1 ji2 pian2 juan1 。
- gou3 you3 yi4 quan2 shi2 ， tian1 qiao3 yi4 yi3 quan2 。
- gou3 you3 yi2 shu4 mu4 ， feng1 yue4 yi4 zu2 yan2 。
- kuang4 shi4 shi2 yu3 mu4 ， sen1 luo2 cheng2 wan4 yan2 。
- you3 xian1 shan1 ji2 ling2 ， jun1 dang1 wu4 zhen1 quan2 。

## 注释

## 译文

## 赏析
