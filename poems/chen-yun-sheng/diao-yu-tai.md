---
id: chen-yun-sheng-diao-yu-tai
title: 钓鱼台
titlePinyin: diao4 yu2 tai2
titleSlug: diao-yu-tai
author: 陈允升
authorPinyin: chen2 yun3 sheng1
authorSlug: chen-yun-sheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罗浮山崒嵂，安有钓鱼台。
- 台居观东隅，此名从何来。
- 昔时爨下童，辛勤水与柴。
- 岁久功行完，豹变山阴霾。
- 一朝采幽涧，恍然江海涯。
- 篙师舣舟在，相与语诙谐。
- 爨童有行计，篙师相与偕。
- 得鱼馈主翁，辞去挽不回。
- 傍者蹑其踪，扁舟往岩崖。
- 始信武陵源，有路通尘埃。
- 回视所遗鱼，化作沟中材。
- 古有恒真人，事岂欺我哉。
- 太公渭水滨，白头佐□□。
- 子陵七里滩，清风永可怀。
- 爨人去几秋，鱼台尚崔嵬。
- 此名照青史，此石封苍苔。
- 我来笔其事，灵踪救沈埋。
- 山中胜事多，对此空徘徊。

## 拼音
- luo2 fu2 shan1 zu2 lü4 ， an1 you3 diao4 yu2 tai2 。
- tai2 ju1 guan1 dong1 yu2 ， ci3 ming2 cong2 he2 lai2 。
- xi1 shi2 cuan4 xia4 tong2 ， xin1 qin2 shui3 yu3 chai2 。
- sui4 jiu3 gong1 xing2 wan2 ， bao4 bian4 shan1 yin1 mai2 。
- yi4 chao2 cai3 you1 jian4 ， huang3 ran2 jiang1 hai3 ya2 。
- gao1 shi1 yi3 zhou1 zai4 ， xiang1 yu3 yu3 hui1 xie2 。
- cuan4 tong2 you3 xing2 ji4 ， gao1 shi1 xiang1 yu3 xie2 。
- de2 yu2 kui4 zhu3 weng1 ， ci2 qu4 wan3 bu4 hui2 。
- bang4 zhe3 nie4 qi2 zong1 ， pian1 zhou1 wang3 yan2 ya2 。
- shi3 xin4 wu3 ling2 yuan2 ， you3 lu4 tong1 chen2 ai1 。
- hui2 shi4 suo3 yi2 yu2 ， hua4 zuo4 gou1 zhong1 cai2 。
- gu3 you3 heng2 zhen1 ren2 ， shi4 qi3 qi1 wo3 zai1 。
- tai4 gong1 wei4 shui3 bin1 ， bai2 tou2 zuo3 □ □ 。
- zi3 ling2 qi1 li3 tan1 ， qing1 feng1 yong3 ke3 huai2 。
- cuan4 ren2 qu4 ji3 qiu1 ， yu2 tai2 shang4 cui1 wei2 。
- ci3 ming2 zhao4 qing1 shi3 ， ci3 shi2 feng1 cang1 tai2 。
- wo3 lai2 bi3 qi2 shi4 ， ling2 zong1 jiu4 shen3 mai2 。
- shan1 zhong1 sheng4 shi4 duo1 ， dui4 ci3 kong1 pai2 huai2 。

## 注释

## 译文

## 赏析
