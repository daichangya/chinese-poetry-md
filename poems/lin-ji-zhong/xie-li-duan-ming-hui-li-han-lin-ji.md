---
id: lin-ji-zhong-xie-li-duan-ming-hui-li-han-lin-ji
title: 谢李端明惠李翰林集
titlePinyin: xie4 li3 duan1 ming2 hui4 li3 han4 lin2 ji2
titleSlug: xie-li-duan-ming-hui-li-han-lin-ji
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江汉滔滔去不回，几人留得诗名来。
- 要须洗以千斛水，莫令胸臆生纤埃。
- 清狂我爱李太白，乱之鸥鹭谁嫌猜。
- 一生事业在杯酒，富贵于我何有哉。
- 长安市上唤不醒，醉眼徐为君王开。
- 挥毫散雾金銮殿，气使权幸如奴儓。
- 风骚独步千载上，鞭挞扬马咍邹枚。
- 长流夜郎得不死，定知造物须怜才。
- 文采至今独未泯，耳孙气象何崔嵬。
- 寤言世士少风骨，慨然力欲扶衰颓。
- 刊传家集流海内，廉顽立懦兹为媒。
- 分颁亦及蓬荜士，使者踏破阶前苔。
- 神交不待读终卷，骑鲸恍惚来瑶台。
- 气酣日落酒不足，更挽天河注玉杯。
- 呜呼俗隘直可哀，吾非斯人谁与陪。
- 朝游蓬莱夕方丈，去去相随翔九垓。

## 拼音
- jiang1 han4 tao1 tao1 qu4 bu4 hui2 ， ji3 ren2 liu2 de2 shi1 ming2 lai2 。
- yao4 xu1 xi3 yi3 qian1 hu2 shui3 ， mo4 ling4 xiong1 yi4 sheng1 xian1 ai1 。
- qing1 kuang2 wo3 ai4 li3 tai4 bai2 ， luan4 zhi1 ou1 lu4 shui2 xian2 cai1 。
- yi4 sheng1 shi4 ye4 zai4 bei1 jiu3 ， fu4 gui4 yu2 wo3 he2 you3 zai1 。
- chang2 an1 shi4 shang4 huan4 bu4 xing3 ， zui4 yan3 xu2 wei4 jun1 wang2 kai1 。
- hui1 hao2 san4 wu4 jin1 luan2 dian4 ， qi4 shi3 quan2 xing4 ru2 nu2 tai2 。
- feng1 sao1 du2 bu4 qian1 zai3 shang4 ， bian1 ta4 yang2 ma3 hai1 zou1 mei2 。
- chang2 liu2 ye4 lang2 de2 bu4 si3 ， ding4 zhi1 zao4 wu4 xu1 lian2 cai2 。
- wen2 cai3 zhi4 jin1 du2 wei4 min3 ， er3 sun1 qi4 xiang4 he2 cui1 wei2 。
- wu4 yan2 shi4 shi4 shao3 feng1 gu3 ， kai3 ran2 li4 yu4 fu2 shuai1 tui2 。
- kan1 chuan2 jia1 ji2 liu2 hai3 nei4 ， lian2 wan2 li4 nuo4 zi1 wei4 mei2 。
- fen1 ban1 yi4 ji2 peng2 bi4 shi4 ， shi3 zhe3 ta4 po4 jie1 qian2 tai2 。
- shen2 jiao1 bu2 dai4 du2 zhong1 juan4 ， qi2 jing1 huang3 hu1 lai2 yao2 tai2 。
- qi4 han1 ri4 luo4 jiu3 bu4 zu2 ， geng4 wan3 tian1 he2 zhu4 yu4 bei1 。
- wu1 hu1 su2 ai4 zhi2 ke3 ai1 ， wu2 fei1 si1 ren2 shui2 yu3 pei2 。
- chao2 you2 peng2 lai2 xi1 fang1 zhang4 ， qu4 qu4 xiang1 sui2 xiang2 jiu3 gai1 。

## 注释

## 译文

## 赏析
