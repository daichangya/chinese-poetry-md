---
id: lin-ji-zhong-tian-zhu-feng
title: 天柱峰
titlePinyin: tian1 zhu4 feng1
titleSlug: tian-zhu-feng
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寻胜权舆自天姥，芒鞋踏遍春山雨。
- 要得山如磊落人，纷纷拳石何足数。
- 忽逢一柱插天寒，形貌最尊疑父祖。
- 群峰往往皆儿孙，环列膝前仍俯伛。
- 我忧穹昊欲撑柱，莫笑杞人心独苦。
- 伊谁有力能致之，大庇苍生使安堵。

## 拼音
- xun2 sheng4 quan2 yu2 zi4 tian1 lao3 ， mang2 xie2 ta4 bian4 chun1 shan1 yu3 。
- yao4 de2 shan1 ru2 lei3 luo4 ren2 ， fen1 fen1 quan2 shi2 he2 zu2 shu4 。
- hu1 feng2 yi2 zhu4 cha1 tian1 han2 ， xing2 mao4 zui4 zun1 yi2 fu4 zu3 。
- qun2 feng1 wang3 wang3 jie1 er2 sun1 ， huan2 lie4 xi1 qian2 reng2 fu3 yu3 。
- wo3 you1 qiong2 hao4 yu4 cheng1 zhu4 ， mo4 xiao4 qi3 ren2 xin1 du2 ku3 。
- yi1 shui2 you3 li4 neng2 zhi4 zhi1 ， da4 bi4 cang1 sheng1 shi3 an1 du3 。

## 注释

## 译文

## 赏析
