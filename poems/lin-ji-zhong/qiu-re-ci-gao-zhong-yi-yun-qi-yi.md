---
id: lin-ji-zhong-qiu-re-ci-gao-zhong-yi-yun-qi-yi
title: 秋热次高仲贻韵  其一
titlePinyin: qiu1 re4 ci4 gao1 zhong4 yi2 yun4     qi2 yi1
titleSlug: qiu-re-ci-gao-zhong-yi-yun-qi-yi
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乘时火初流，执热病未脱。
- 踏冰思少苏，坐甑哀苟活。
- 云意断渰渰，雨声閟{洱舌}{洱舌}。
- 安用天官为，不悟秋序夺。
- 巫尪暴何辜，夸父僵且渴。
- 𪸕山将焚烧，翻海欲洒泼。
- 蛟龙遁寂寞，蝇蚋恣喧聒。
- 瘴鸢时堕水，涸鱼暂濡沫。
- 斯焉禾不登，往矣穗奚掇。
- 众心祷不昧，群望走莫遏。
- 殷勤闻雷行，闪闪惊电抹。
- 嘉澍疑盆翻，脱叶逾帚捋。
- 汲井忆羸瓶，承霤争罗钵。
- 新凉来不断，浊水去如割。
- 未论沴气销，陡觉烦襟豁。
- 遂回望电眼，免蹙忧稼頞。
- 一饱兹可营，百虑何劳㔇。
- 明公轸慈仁，此道归包括。
- 世事有反复，愁肠屡回斡。
- 栖栖同里甿，闵闵忧旱魃。
- 赋诗输悃悰，盈轴办嗟咄。
- 句圆珠走盘，意定弦在筈。
- 千仞徒仰高，一苇敢杭阔。
- 韬疵知含洪，策蹇终臲卼。

## 拼音
- cheng2 shi2 huo3 chu1 liu2 ， zhi2 re4 bing4 wei4 tuo1 。
- ta4 bing1 si1 shao3 su1 ， zuo4 zeng4 ai1 gou3 huo2 。
- yun2 yi4 duan4 yan3 yan3 ， yu3 sheng1 bi4 { er3 she2 } { er3 she2 } 。
- an1 yong4 tian1 guan1 wei4 ， bu2 wu4 qiu1 xu4 duo2 。
- wu1 wang1 bao4 he2 gu1 ， kua1 fu4 jiang1 qie3 ke3 。
- 𪸕 shan1 jiang1 fen2 shao1 ， fan1 hai3 yu4 sa3 po1 。
- jiao1 long2 dun4 ji4 mo4 ， ying2 rui4 zi4 xuan1 guo1 。
- zhang4 yuan1 shi2 duo4 shui3 ， he2 yu2 zan4 ru2 mo4 。
- si1 yan1 he2 bu4 deng1 ， wang3 yi3 sui4 xi1 duo1 。
- zhong4 xin1 dao3 bu2 mei4 ， qun2 wang4 zou3 mo4 e4 。
- yin1 qin2 wen2 lei2 xing2 ， shan3 shan3 jing1 dian4 mo3 。
- jia1 shu4 yi2 pen2 fan1 ， tuo1 ye4 yu2 zhou3 lü3 。
- ji2 jing3 yi4 lei2 ping2 ， cheng2 liu4 zheng1 luo2 bo1 。
- xin1 liang2 lai2 bu2 duan4 ， zhuo2 shui3 qu4 ru2 ge1 。
- wei4 lun4 li4 qi4 xiao1 ， dou3 jue2 fan2 jin1 huo1 。
- sui4 hui2 wang4 dian4 yan3 ， mian3 cu4 you1 jia4 e4 。
- yi4 bao3 zi1 ke3 ying2 ， bai3 lü4 he2 lao2 㔇 。
- ming2 gong1 zhen3 ci2 ren2 ， ci3 dao4 gui1 bao1 kuo4 。
- shi4 shi4 you3 fan3 fu4 ， chou2 chang2 lü3 hui2 wo4 。
- qi1 qi1 tong2 li3 meng2 ， min3 min3 you1 han4 ba2 。
- fu4 shi1 shu1 kun3 cong2 ， ying2 zhou2 ban4 jie1 duo1 。
- ju4 yuan2 zhu1 zou3 pan2 ， yi4 ding4 xian2 zai4 kuo4 。
- qian1 ren4 tu2 yang3 gao1 ， yi4 wei3 gan3 hang2 kuo4 。
- tao1 ci1 zhi1 han2 hong2 ， ce4 jian3 zhong1 nie4 wu4 。

## 注释

## 译文

## 赏析
