---
id: lin-ji-zhong-qiu-re-ci-gao-zhong-yi-yun-qi-er
title: 秋热次高仲贻韵  其二
titlePinyin: qiu1 re4 ci4 gao1 zhong4 yi2 yun4     qi2 er4
titleSlug: qiu-re-ci-gao-zhong-yi-yun-qi-er
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坐我甑釜中，逾月不得脱。
- 劳生亦何聊，喘喘觅少活。
- 驾言往空谷，卧听惊濑{洱舌}。
- 遭逢褦襶子，此事又中夺。
- 天公不我怜，定为化邓渴。
- 一夜翻河汉，散作珠玑泼。
- 檐垂素练直，柏枕鸣聒聒。
- 更饶窗户间，萧瑟溅飞沫。
- 老火谢余晖，削迹去如掇。
- 乃知造化心，潜通本无遏。
- 繁暑移清凉，变化在一抹。
- 田父有喜言，侬得垄穗捋。
- 却忆灌溉时，搰搰抱瓮钵。
- 王者仁如天，寸物恶伤割。
- 独爱夏日长，器度何不豁。
- 向隅泣一夫，满堂蹙其頞。
- 余凉止殿阁，芜垢直可㔇。
- 我愿均此施，远迩归囊括。
- 措意肤寸间，六合可旋斡。
- 宁容凶逆俦，肆虐为旱魃。
- 掣电备麾旟，鞭雷供叱咄。
- 号令挟风行，声飞齐万筈。
- 腥膻悉荡攘，再见天地阔。
- 孰与长畏人，朝夕怀臲卼。

## 拼音
- zuo4 wo3 zeng4 fu3 zhong1 ， yu2 yue4 bu4 de2 tuo1 。
- lao2 sheng1 yi4 he2 liao2 ， chuan3 chuan3 mi4 shao3 huo2 。
- jia4 yan2 wang3 kong1 gu3 ， wo4 ting1 jing1 lai4 { er3 she2 } 。
- zao1 feng2 nai4 dai4 zi3 ， ci3 shi4 you4 zhong1 duo2 。
- tian1 gong1 bu4 wo3 lian2 ， ding4 wei4 hua4 deng4 ke3 。
- yi2 ye4 fan1 he2 han4 ， san4 zuo4 zhu1 ji1 po1 。
- yan2 chui2 su4 lian4 zhi2 ， bai3 zhen3 ming2 guo1 guo1 。
- geng4 rao2 chuang1 hu4 jian1 ， xiao1 se4 jian4 fei1 mo4 。
- lao3 huo3 xie4 yu2 hui1 ， xiao1 ji4 qu4 ru2 duo1 。
- nai3 zhi1 zao4 hua4 xin1 ， qian2 tong1 ben3 wu2 e4 。
- fan2 shu3 yi2 qing1 liang2 ， bian4 hua4 zai4 yi4 mo3 。
- tian2 fu4 you3 xi3 yan2 ， nong2 de2 long3 sui4 lü3 。
- que4 yi4 guan4 gai4 shi2 ， hu2 hu2 bao4 weng4 bo1 。
- wang2 zhe3 ren2 ru2 tian1 ， cun4 wu4 e4 shang1 ge1 。
- du2 ai4 xia4 ri4 chang2 ， qi4 du4 he2 bu4 huo1 。
- xiang4 yu2 qi4 yi4 fu1 ， man3 tang2 cu4 qi2 e4 。
- yu2 liang2 zhi3 dian4 ge2 ， wu2 gou4 zhi2 ke3 㔇 。
- wo3 yuan4 jun1 ci3 shi1 ， yuan3 er3 gui1 nang2 kuo4 。
- cuo4 yi4 fu1 cun4 jian1 ， liu4 he2 ke3 xuan2 wo4 。
- ning2 rong2 xiong1 ni4 chou2 ， si4 nüe4 wei4 han4 ba2 。
- che4 dian4 bei4 hui1 yu2 ， bian1 lei2 gong4 chi4 duo1 。
- hao4 ling4 xie2 feng1 xing2 ， sheng1 fei1 qi2 wan4 kuo4 。
- xing1 shan1 xi1 dang4 rang3 ， zai4 jian4 tian1 di4 kuo4 。
- shu2 yu3 chang2 wei4 ren2 ， zhao1 xi1 huai2 nie4 wu4 。

## 注释

## 译文

## 赏析
