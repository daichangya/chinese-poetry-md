---
id: yuan-mo-ji-zi-miao
title: 季子庙
titlePinyin: ji4 zi3 miao4
titleSlug: ji-zi-miao
author: 袁默
authorPinyin: yuan2 mo4
authorSlug: yuan-mo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巢由高风不可及，后世家邦皆子袭。
- 东周不竞诸侯强，中原未许干戈戢。
- 修盟歃血血未干，稷草离离战鬼泣。
- 阖庐释楚夫概奔，公子纠杀桓公入。
- 兄弟之间宁固多，旦正衣冠暮成执。
- 前规旧辙不远人，呜呼季子其肯立。
- 吴民犹有德吴心，庙貌相望在封邑。
- 怀古令人忆惨凄，日落疏林风习习。

## 拼音
- chao2 you2 gao1 feng1 bu4 ke3 ji2 ， hou4 shi4 jia1 bang1 jie1 zi3 xi2 。
- dong1 zhou1 bu2 jing4 zhu1 hou2 qiang2 ， zhong1 yuan2 wei4 xu3 gan1 ge1 ji2 。
- xiu1 meng2 sha4 xue4 xue4 wei4 gan1 ， ji4 cao3 li2 li2 zhan4 gui3 qi4 。
- he2 lu2 shi4 chu3 fu1 gai4 ben1 ， gong1 zi3 jiu1 sha1 huan2 gong1 ru4 。
- xiong1 di4 zhi1 jian1 ning2 gu4 duo1 ， dan4 zheng4 yi1 guan1 mu4 cheng2 zhi2 。
- qian2 gui1 jiu4 zhe2 bu4 yuan3 ren2 ， wu1 hu1 ji4 zi3 qi2 ken3 li4 。
- wu2 min2 you2 you3 de2 wu2 xin1 ， miao4 mao4 xiang1 wang4 zai4 feng1 yi4 。
- huai2 gu3 ling4 ren2 yi4 can3 qi1 ， ri4 luo4 shu1 lin2 feng1 xi2 xi2 。

## 注释

## 译文

## 赏析
