---
id: yuan-mo-ci-yun-jiang-bu-hui-hui-shan-xing-jian-zeng
title: 次韵蒋不回惠山行见赠
titlePinyin: ci4 yun4 jiang3 bu4 hui2 hui4 shan1 xing2 jian4 zeng4
titleSlug: ci-yun-jiang-bu-hui-hui-shan-xing-jian-zeng
author: 袁默
authorPinyin: yuan2 mo4
authorSlug: yuan-mo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九龙山高茂松竹，冉冉岚光真泼绿。
- 重冈复岭势峥嵘，五里垂杨排岸曲。
- 云生洞口若拖缣，泉落田间如喷玉。
- 公乘若水遗迹在，潇洒儒冠与僧服。
- 夜蟾清影照寒流，春鸟新声答寒谷。
- 山畔人家农事闲，长得秋风鱼稻熟。
- 太湖光射夕阳间，涧泽相通财必育。
- 一生游赏心不足，忆与高人时往复。
- 梦魂应是念归欤，问舍求田无百斛。
- 身名牵制悼人心，收拾未能如水覆。
- 侵寻白发已盈簪，方此徘徊干寸禄。
- 乐安道人来自蜀，尚尔小官身仆仆。
- 惠然相访盖初倾，符采莹颜神满目。
- 徐言得道先辟谷，二年粒米不入腹。
- 日南先生韵超俗，授术为之留五宿。
- 发泄天机指下传，妙用圆通皆智烛。
- 见我情亲逾族属，劝以修持言满轴。
- 自惭正类鸡伏鹄，敢忘精心循所祝。
- 痊除多谢枕中方，臭腐岂为刀下肉。
- 斧斤牛羊肆残毒，古人已况牛山木。
- 深言元气须引续，起我衰羸丸射鹿。
- 烦胸一诀愿相传，卦体俨然存九六。

## 拼音
- jiu3 long2 shan1 gao1 mao4 song1 zhu2 ， ran3 ran3 lan2 guang1 zhen1 po1 lü4 。
- zhong4 gang1 fu4 ling3 shi4 zheng1 rong2 ， wu3 li3 chui2 yang2 pai2 an4 qu3 。
- yun2 sheng1 dong4 kou3 ruo4 tuo1 jian1 ， quan2 luo4 tian2 jian1 ru2 pen1 yu4 。
- gong1 cheng2 ruo4 shui3 yi2 ji4 zai4 ， xiao1 sa3 ru2 guan1 yu3 seng1 fu2 。
- ye4 chan2 qing1 ying3 zhao4 han2 liu2 ， chun1 niao3 xin1 sheng1 da2 han2 gu3 。
- shan1 pan4 ren2 jia1 nong2 shi4 xian2 ， chang2 de2 qiu1 feng1 yu2 dao4 shu2 。
- tai4 hu2 guang1 she4 xi1 yang2 jian1 ， jian4 ze2 xiang1 tong1 cai2 bi4 yu4 。
- yi4 sheng1 you2 shang3 xin1 bu4 zu2 ， yi4 yu3 gao1 ren2 shi2 wang3 fu4 。
- meng4 hun2 ying4 shi4 nian4 gui1 yu2 ， wen4 she4 qiu2 tian2 wu2 bai3 hu2 。
- shen1 ming2 qian1 zhi4 dao4 ren2 xin1 ， shou1 shi2 wei4 neng2 ru2 shui3 fu4 。
- qin1 xun2 bai2 fa4 yi3 ying2 zan1 ， fang1 ci3 pai2 huai2 gan1 cun4 lu4 。
- le4 an1 dao4 ren2 lai2 zi4 shu3 ， shang4 er3 xiao3 guan1 shen1 pu2 pu2 。
- hui4 ran2 xiang1 fang3 gai4 chu1 qing1 ， fu2 cai3 ying2 yan2 shen2 man3 mu4 。
- xu2 yan2 de2 dao4 xian1 bi4 gu3 ， er4 nian2 li4 mi3 bu2 ru4 fu4 。
- ri4 nan2 xian1 sheng1 yun4 chao1 su2 ， shou4 shu4 wei4 zhi1 liu2 wu3 su4 。
- fa1 xie4 tian1 ji1 zhi3 xia4 chuan2 ， miao4 yong4 yuan2 tong1 jie1 zhi4 zhu2 。
- jian4 wo3 qing2 qin1 yu2 zu2 shu3 ， quan4 yi3 xiu1 chi2 yan2 man3 zhou2 。
- zi4 can2 zheng4 lei4 ji1 fu2 hu2 ， gan3 wang4 jing1 xin1 xun2 suo3 zhu4 。
- quan2 chu2 duo1 xie4 zhen3 zhong1 fang1 ， chou4 fu3 qi3 wei4 dao1 xia4 rou4 。
- fu3 jin1 niu2 yang2 si4 can2 du2 ， gu3 ren2 yi3 kuang4 niu2 shan1 mu4 。
- shen1 yan2 yuan2 qi4 xu1 yin3 xu4 ， qi3 wo3 shuai1 lei2 wan2 she4 lu4 。
- fan2 xiong1 yi4 jue2 yuan4 xiang1 chuan2 ， gua4 ti3 yan3 ran2 cun2 jiu3 liu4 。

## 注释

## 译文

## 赏析
