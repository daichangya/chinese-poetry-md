---
id: yuan-mo-bai-long-dong
title: 白龙洞
titlePinyin: bai2 long2 dong4
titleSlug: bai-long-dong
author: 袁默
authorPinyin: yuan2 mo4
authorSlug: yuan-mo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开元年中关辅旱，灵岳神祠祷几徧。
- 少监冯生能画龙，明皂命试新池殿。
- 落笔婉蜒势未已，素鬣冰鳞湿如洗。
- 池波汹涌雷电惊，云气之门白龙起。
- 吾观冯岂作霖人，画龙能雨疑有神。
- 深山大泽多窟穴，不应杳眇不似真。
- 澄江接海连空白，泓深当是神龙宅。
- 螭虬狡狯非其伦，河伯江妃敢驱役。
- 霜锁烟关昼不开，时倾膏雨苏民灾。
- 一炉香火动诚意，风马云车天际来。
- 吾闻泽国多水患，淮甸地干多苦早。
- 愿均神力遍四方，无令水旱常相半。

## 拼音
- kai1 yuan2 nian2 zhong1 guan1 fu3 han4 ， ling2 yue4 shen2 ci2 dao3 ji3 bian4 。
- shao3 jian1 feng2 sheng1 neng2 hua4 long2 ， ming2 zao4 ming4 shi4 xin1 chi2 dian4 。
- luo4 bi3 wan3 yan2 shi4 wei4 yi3 ， su4 lie4 bing1 lin2 shi1 ru2 xi3 。
- chi2 bo1 xiong1 yong3 lei2 dian4 jing1 ， yun2 qi4 zhi1 men2 bai2 long2 qi3 。
- wu2 guan1 feng2 qi3 zuo4 lin2 ren2 ， hua4 long2 neng2 yu3 yi2 you3 shen2 。
- shen1 shan1 da4 ze2 duo1 ku1 xue2 ， bu2 ying4 yao3 miao3 bu2 si4 zhen1 。
- cheng2 jiang1 jie1 hai3 lian2 kong4 bai2 ， hong2 shen1 dang1 shi4 shen2 long2 zhai2 。
- chi1 qiu2 jiao3 kuai4 fei1 qi2 lun2 ， he2 bo2 jiang1 fei1 gan3 qu1 yi4 。
- shuang1 suo3 yan1 guan1 zhou4 bu4 kai1 ， shi2 qing1 gao1 yu3 su1 min2 zai1 。
- yi4 lu2 xiang1 huo3 dong4 cheng2 yi4 ， feng1 ma3 yun2 che1 tian1 ji4 lai2 。
- wu2 wen2 ze2 guo2 duo1 shui3 huan4 ， huai2 dian4 di4 gan1 duo1 ku3 zao3 。
- yuan4 jun1 shen2 li4 bian4 si4 fang1 ， wu2 ling4 shui3 han4 chang2 xiang1 ban4 。

## 注释

## 译文

## 赏析
