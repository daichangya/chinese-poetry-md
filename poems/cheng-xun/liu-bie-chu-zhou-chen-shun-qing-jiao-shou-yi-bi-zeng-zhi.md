---
id: cheng-xun-liu-bie-chu-zhou-chen-shun-qing-jiao-shou-yi-bi-zeng-zhi
title: 留别处州陈舜卿教授以笔赠之
titlePinyin: liu2 bie2 chu4 zhou1 chen2 shun4 qing1 jiao4 shou4 yi3 bi3 zeng4 zhi1
titleSlug: liu-bie-chu-zhou-chen-shun-qing-jiao-shou-yi-bi-zeng-zhi
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中岁探至道，颇欲齐得丧。
- 偶然遇逆境，又尔起诸妄。
- 贤哉陈夫子，胸次甚夷旷。
- 警我以微言，恐我犹事障。
- 嗟我与夫子，少长异州党。
- 倾盖逆旅中，谈笑便抵掌。
- 谁言江浙远，嗜好无异尚。
- 我虽谬涉世，途穷理归鞅。
- 而君方朝天，高论献忠谠。
- 赠君秋兔毫，聊以代杯盎。
- 勿云管城子，未有食肉相。
- 当知中书君，日侍九天上。

## 拼音
- zhong1 sui4 tan4 zhi4 dao4 ， po1 yu4 qi2 de2 sang4 。
- ou3 ran2 yu4 ni4 jing4 ， you4 er3 qi3 zhu1 wang4 。
- xian2 zai1 chen2 fu1 zi3 ， xiong1 ci4 shen4 yi2 kuang4 。
- jing3 wo3 yi3 wei1 yan2 ， kong3 wo3 you2 shi4 zhang4 。
- jie1 wo3 yu3 fu1 zi3 ， shao3 chang2 yi4 zhou1 dang3 。
- qing1 gai4 ni4 lü3 zhong1 ， tan2 xiao4 bian4 di3 zhang3 。
- shui2 yan2 jiang1 zhe4 yuan3 ， shi4 hao4 wu2 yi4 shang4 。
- wo3 sui1 miu4 she4 shi4 ， tu2 qiong2 li3 gui1 yang1 。
- er2 jun1 fang1 chao2 tian1 ， gao1 lun4 xian4 zhong1 dang3 。
- zeng4 jun1 qiu1 tu4 hao2 ， liao2 yi3 dai4 bei1 ang4 。
- wu4 yun2 guan3 cheng2 zi3 ， wei4 you3 shi2 rou4 xiang1 。
- dang1 zhi1 zhong1 shu1 jun1 ， ri4 shi4 jiu3 tian1 shang4 。

## 注释

## 译文

## 赏析
