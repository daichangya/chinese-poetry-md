---
id: cheng-xun-ye-du-zi-mei-ci
title: 谒杜子美祠
titlePinyin: ye4 du4 zi3 mei3 ci2
titleSlug: ye-du-zi-mei-ci
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年诵公诗，讽咏忘日夕。
- 晚为湖外游，适有耒阳役。
- 仙人梅子真，邀我连辔策。
- 苍山环古城，幽路转石壁。
- 丛祠隠木末，古冢累道侧。
- 衣冠尚唐制，金石存古刻。
- 缅怀天宝年，纲纪丝棼剧。
- 肃代虽中兴，安史互攘贼。
- 风云暗宇宙，蛇豕莽区域。
- 生灵困鱼烂，廊庙鄙肉食。
- 崎岖兵戎闲，公亦屡颠踣。
- 时危孰与持，忠愤气弥激。
- 烱烱心怀丹，萧萧发垂白。
- 兴来谩吟哦，赋罢还叹息。
- 区区杞人忧，此意谁复测。
- 至今杜陵编，义与风雅敌。
- 人亡遗像在，庙古炉香寂。
- 庭花日日红，阶草年年碧。
- 公身不可见，公心犹可识。
- 惟余耒阳流，与君共无极。

## 拼音
- shao4 nian2 song4 gong1 shi1 ， feng3 yong3 wang4 ri4 xi1 。
- wan3 wei4 hu2 wai4 you2 ， shi4 you3 lei3 yang2 yi4 。
- xian1 ren2 mei2 zi3 zhen1 ， yao1 wo3 lian2 pei4 ce4 。
- cang1 shan1 huan2 gu3 cheng2 ， you1 lu4 zhuan3 shi2 bi4 。
- cong2 ci2 yin3 mu4 mo4 ， gu3 zhong3 lei4 dao4 ce4 。
- yi1 guan1 shang4 tang2 zhi4 ， jin1 shi2 cun2 gu3 ke4 。
- mian3 huai2 tian1 bao3 nian2 ， gang1 ji4 si1 fen2 ju4 。
- su4 dai4 sui1 zhong1 xing1 ， an1 shi3 hu4 rang3 zei2 。
- feng1 yun2 an4 yu3 zhou4 ， she2 shi3 mang3 qu1 yu4 。
- sheng1 ling2 kun4 yu2 lan4 ， lang2 miao4 bi3 rou4 shi2 。
- qi2 qu1 bing1 rong2 xian2 ， gong1 yi4 lü3 dian1 bo2 。
- shi2 wei1 shu2 yu3 chi2 ， zhong1 fen4 qi4 mi2 ji1 。
- jiong3 jiong3 xin1 huai2 dan1 ， xiao1 xiao1 fa1 chui2 bai2 。
- xing1 lai2 man4 yin2 e2 ， fu4 ba4 hai2 tan4 xi1 。
- qu1 qu1 qi3 ren2 you1 ， ci3 yi4 shui2 fu4 ce4 。
- zhi4 jin1 du4 ling2 bian1 ， yi4 yu3 feng1 ya3 di2 。
- ren2 wang2 yi2 xiang4 zai4 ， miao4 gu3 lu2 xiang1 ji4 。
- ting2 hua1 ri4 ri4 hong2 ， jie1 cao3 nian2 nian2 bi4 。
- gong1 shen1 bu4 ke3 jian4 ， gong1 xin1 you2 ke3 shi2 。
- wei2 yu2 lei3 yang2 liu2 ， yu3 jun1 gong4 wu2 ji2 。

## 注释

## 译文

## 赏析
