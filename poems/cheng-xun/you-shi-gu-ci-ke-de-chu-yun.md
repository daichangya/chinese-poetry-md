---
id: cheng-xun-you-shi-gu-ci-ke-de-chu-yun
title: 游石鼓次柯德初韵
titlePinyin: you2 shi2 gu3 ci4 ke1 de2 chu1 yun4
titleSlug: you-shi-gu-ci-ke-de-chu-yun
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 簿书尘涴人，高士莫肯顾。
- 我穷敢言高，糊口随所遇。
- 一遭猿鹤嗔，讵能虫鱼注。
- 读礼尺不盈，披易体忘互。
- 案惟朱墨尘，吏执符移付。
- 催科本虽拙，勉强亦备数。
- 有时迅檄来，又办走长路。
- 名山谩在眼，俗驾不容驻。
- 兹游岂无意，发兴亦已屡。
- 心知江山奇，远目当与寓。
- 冠裳裹病躯，汲汲忘旦暮。
- 今日复何日，从君举幽步。
- 柳深尚藏乌，水浅可立鹭。
- 离离网举鱼，隠隠舟横渡。
- 登临得胜地，一览万景聚。
- 况远城市喧，无复尘埃污。
- 六籍烂星罗，百氏纷云布。
- 窗虚明照人，几浄寒生雾。
- 仰止夫子堂，敬诵昌黎句。
- 文章何足言，道义有真趣。
- 由来重儒学，所贵通世务。
- 恨我拙且迂，浪奉先生屦。
- 明朝九衢尘，回道迹已故。
- 重来定何时，诗就发如素。

## 拼音
- bo2 shu1 chen2 wo4 ren2 ， gao1 shi4 mo4 ken3 gu4 。
- wo3 qiong2 gan3 yan2 gao1 ， hu2 kou3 sui2 suo3 yu4 。
- yi4 zao1 yuan2 he4 chen1 ， ju4 neng2 chong2 yu2 zhu4 。
- du2 li3 chi3 bu4 ying2 ， pi1 yi4 ti3 wang4 hu4 。
- an4 wei2 zhu1 mo4 chen2 ， li4 zhi2 fu2 yi2 fu4 。
- cui1 ke1 ben3 sui1 zhuo1 ， mian3 qiang3 yi4 bei4 shu4 。
- you3 shi2 xun4 xi2 lai2 ， you4 ban4 zou3 chang2 lu4 。
- ming2 shan1 man4 zai4 yan3 ， su2 jia4 bu4 rong2 zhu4 。
- zi1 you2 qi3 wu2 yi4 ， fa1 xing1 yi4 yi3 lü3 。
- xin1 zhi1 jiang1 shan1 qi2 ， yuan3 mu4 dang1 yu3 yu4 。
- guan1 shang0 guo3 bing4 qu1 ， ji2 ji2 wang4 dan4 mu4 。
- jin1 ri4 fu4 he2 ri4 ， cong2 jun1 ju3 you1 bu4 。
- liu3 shen1 shang4 cang2 wu1 ， shui3 qian3 ke3 li4 lu4 。
- li2 li2 wang3 ju3 yu2 ， yin3 yin3 zhou1 heng2 du4 。
- deng1 lin2 de2 sheng4 di4 ， yi4 lan3 wan4 jing3 ju4 。
- kuang4 yuan3 cheng2 shi4 xuan1 ， wu2 fu4 chen2 ai1 wu1 。
- liu4 ji2 lan4 xing1 luo2 ， bai3 shi4 fen1 yun2 bu4 。
- chuang1 xu1 ming2 zhao4 ren2 ， ji3 jing4 han2 sheng1 wu4 。
- yang3 zhi3 fu1 zi3 tang2 ， jing4 song4 chang1 li2 ju4 。
- wen2 zhang1 he2 zu2 yan2 ， dao4 yi4 you3 zhen1 qu4 。
- you2 lai2 zhong4 ru2 xue2 ， suo3 gui4 tong1 shi4 wu4 。
- hen4 wo3 zhuo1 qie3 yu1 ， lang4 feng4 xian1 sheng1 ju4 。
- ming2 chao2 jiu3 qu2 chen2 ， hui2 dao4 ji4 yi3 gu4 。
- chong2 lai2 ding4 he2 shi2 ， shi1 jiu4 fa1 ru2 su4 。

## 注释

## 译文

## 赏析
