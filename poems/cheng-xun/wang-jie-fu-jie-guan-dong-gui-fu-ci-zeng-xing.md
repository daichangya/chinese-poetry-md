---
id: cheng-xun-wang-jie-fu-jie-guan-dong-gui-fu-ci-zeng-xing
title: 汪节夫解官东归赋此赠行
titlePinyin: wang1 jie2 fu1 jie3 guan1 dong1 gui1 fu4 ci3 zeng4 xing2
titleSlug: wang-jie-fu-jie-guan-dong-gui-fu-ci-zeng-xing
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积潦卷洪落，秋容媚郊坰。
- 登高望长陌，念君将有行。
- 君生盛德后，家世多簪缨。
- 尚书望最重，当代推名卿。
- 几年卧东山，属望劳苍生。
- 天亦阴相之，芝兰满阶庭。
- 君子尤可人，少日负俊声。
- 曼倩聊玩世，子真岂求名。
- 一官姑自慰，三岁俄终更。
- 我从韩溪来，挽袂仍班荆。
- 殷勤故旧意，丁宁离别情。
- 圣门虽高远，心地当恢宏。
- 笃敬己可克，致知义方精。
- 造次勤钻仰，从容自规绳。
- 他时立朝右，风节弥坚贞。
- 江湖秋多风，归途眼增明。
- 引首看高举，毋辞事遐征。

## 拼音
- ji1 liao2 juan4 hong2 luo4 ， qiu1 rong2 mei4 jiao1 jiong1 。
- deng1 gao1 wang4 chang2 mo4 ， nian4 jun1 jiang1 you3 xing2 。
- jun1 sheng1 sheng4 de2 hou4 ， jia1 shi4 duo1 zan1 ying1 。
- shang4 shu1 wang4 zui4 zhong4 ， dang1 dai4 tui1 ming2 qing1 。
- ji3 nian2 wo4 dong1 shan1 ， shu3 wang4 lao2 cang1 sheng1 。
- tian1 yi4 yin1 xiang1 zhi1 ， zhi1 lan2 man3 jie1 ting2 。
- jun1 zi3 you2 ke3 ren2 ， shao3 ri4 fu4 jun4 sheng1 。
- man4 qian4 liao2 wan2 shi4 ， zi3 zhen1 qi3 qiu2 ming2 。
- yi4 guan1 gu1 zi4 wei4 ， san1 sui4 e2 zhong1 geng4 。
- wo3 cong2 han2 xi1 lai2 ， wan3 mei4 reng2 ban1 jing1 。
- yin1 qin2 gu4 jiu4 yi4 ， ding1 ning2 li2 bie2 qing2 。
- sheng4 men2 sui1 gao1 yuan3 ， xin1 di4 dang1 hui1 hong2 。
- du3 jing4 ji3 ke3 ke4 ， zhi4 zhi1 yi4 fang1 jing1 。
- zao4 ci4 qin2 zuan4 yang3 ， cong2 rong2 zi4 gui1 sheng2 。
- ta1 shi2 li4 chao2 you4 ， feng1 jie2 mi2 jian1 zhen1 。
- jiang1 hu2 qiu1 duo1 feng1 ， gui1 tu2 yan3 zeng1 ming2 。
- yin3 shou3 kan4 gao1 ju3 ， wu2 ci2 shi4 xia2 zheng1 。

## 注释

## 译文

## 赏析
