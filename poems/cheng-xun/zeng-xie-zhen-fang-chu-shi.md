---
id: cheng-xun-zeng-xie-zhen-fang-chu-shi
title: 赠写真方处士
titlePinyin: zeng4 xie3 zhen1 fang1 chu3 shi4
titleSlug: zeng-xie-zhen-fang-chu-shi
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世久无绝艺，斯人妙丹青。
- 时将好东绢，貌彼神与形。
- 悠然意象会，转转毛骨生。
- 或濯若春柳，或清如壶冰。
- 或耸千丈壑，或森武库兵。
- 妍媸有真鉴，抑扬无遁情。
- 楚相欲谈笑，中郎存典刑。
- 斯人胸次奇，不以艺自名。
- 逍遥万物闲，非俗仍非僧。
- 游戏于笔端，遂尔造其精。
- 殊非学可致，要是天与能。
- 待诏集金马，功臣图景灵。
- 渠当自致此，胡为老沈冥。

## 拼音
- shi4 jiu3 wu2 jue2 yi4 ， si1 ren2 miao4 dan1 qing1 。
- shi2 jiang1 hao3 dong1 juan4 ， mao4 bi3 shen2 yu3 xing2 。
- you1 ran2 yi4 xiang4 hui4 ， zhuan3 zhuan3 mao2 gu3 sheng1 。
- huo4 zhuo2 ruo4 chun1 liu3 ， huo4 qing1 ru2 hu2 bing1 。
- huo4 song3 qian1 zhang4 he4 ， huo4 sen1 wu3 ku4 bing1 。
- yan2 chi1 you3 zhen1 jian4 ， yi4 yang2 wu2 dun4 qing2 。
- chu3 xiang1 yu4 tan2 xiao4 ， zhong1 lang2 cun2 dian3 xing2 。
- si1 ren2 xiong1 ci4 qi2 ， bu4 yi3 yi4 zi4 ming2 。
- xiao1 yao2 wan4 wu4 xian2 ， fei1 su2 reng2 fei1 seng1 。
- you2 xi4 yu2 bi3 duan1 ， sui4 er3 zao4 qi2 jing1 。
- shu1 fei1 xue2 ke3 zhi4 ， yao4 shi0 tian1 yu3 neng2 。
- dai4 zhao4 ji2 jin1 ma3 ， gong1 chen2 tu2 jing3 ling2 。
- qu2 dang1 zi4 zhi4 ci3 ， hu2 wei4 lao3 shen3 ming2 。

## 注释

## 译文

## 赏析
