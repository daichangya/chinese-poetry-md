---
id: cheng-xun-zhang-heng-shan-nan-shan-rui-zhi
title: 张衡山南山瑞芝
titlePinyin: zhang1 heng2 shan1 nan2 shan1 rui4 zhi1
titleSlug: zhang-heng-shan-nan-shan-rui-zhi
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见商山昔有庞眉叟，道德高风耸山斗。
- 茹芝岁久得长年，身与此山俱不朽。
- 张公道与此老同，失身偶坠世网中。
- 却从神武挂簪绂，林泉岁晚殊从容。
- 寿宫谁遣芝生柱，三秀煌煌照庭宇。
- 平生心地只天知，天遣芝为灵府助。
- 商山之老长茹芝，公虽不茹亦不疑。
- 商山南山两不朽，公寿定应山与齐。

## 拼音
- jun1 bu2 jian4 shang1 shan1 xi1 you3 pang2 mei2 sou3 ， dao4 de2 gao1 feng1 song3 shan1 dou4 。
- ru2 zhi1 sui4 jiu3 de2 chang2 nian2 ， shen1 yu3 ci3 shan1 ju4 bu4 xiu3 。
- zhang1 gong1 dao4 yu3 ci3 lao3 tong2 ， shi1 shen1 ou3 zhui4 shi4 wang3 zhong1 。
- que4 cong2 shen2 wu3 gua4 zan1 fu2 ， lin2 quan2 sui4 wan3 shu1 cong2 rong2 。
- shou4 gong1 shui2 qian3 zhi1 sheng1 zhu4 ， san1 xiu4 huang2 huang2 zhao4 ting2 yu3 。
- ping2 sheng1 xin1 di4 zhi1 tian1 zhi1 ， tian1 qian3 zhi1 wei4 ling2 fu3 zhu4 。
- shang1 shan1 zhi1 lao3 chang2 ru2 zhi1 ， gong1 sui1 bu4 ru2 yi4 bu4 yi2 。
- shang1 shan1 nan2 shan1 liang3 bu4 xiu3 ， gong1 shou4 ding4 ying4 shan1 yu3 qi2 。

## 注释

## 译文

## 赏析
