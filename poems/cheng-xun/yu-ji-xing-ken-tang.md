---
id: cheng-xun-yu-ji-xing-ken-tang
title: 余季行肯堂
titlePinyin: yu2 ji4 xing2 ken3 tang2
titleSlug: yu-ji-xing-ken-tang
author: 程洵
authorPinyin: cheng2 xun2
authorSlug: cheng-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地有常运，成功须四时。
- 敛藏苟不至，生养犹浪施。
- 而况结夏屋，岂伊一人为。
- 向非来者贤，俯仰成弃基。
- 余氏本望族，旧业祖所贻。
- 流光被累叶，衍也复嗣之。
- 华堂小荒茀，新筑俄翚飞。
- 老木傲风烟，修篁拂云霓。
- 连峰累奇石，一镜开清池。
- 窗闲编简横，门外尘鞅希。
- 封胡几男子，晨夕相追随。
- 步趋朱与张，谈笑书与诗。
- 宁复绮纨习，所期君子归。
- 青桐韩家树，丹桂窦氏枝。
- 它年定俪美，吾言岂君欺。

## 拼音
- tian1 di4 you3 chang2 yun4 ， cheng2 gong1 xu1 si4 shi2 。
- lian3 cang2 gou3 bu2 zhi4 ， sheng1 yang3 you2 lang4 shi1 。
- er2 kuang4 jie2 xia4 wu1 ， qi3 yi1 yi4 ren2 wei2 。
- xiang4 fei1 lai2 zhe3 xian2 ， fu3 yang3 cheng2 qi4 ji1 。
- yu2 shi4 ben3 wang4 zu2 ， jiu4 ye4 zu3 suo3 yi2 。
- liu2 guang1 bei4 lei4 ye4 ， yan3 ye3 fu4 si4 zhi1 。
- hua2 tang2 xiao3 huang1 fu2 ， xin1 zhu4 e2 hui1 fei1 。
- lao3 mu4 ao4 feng1 yan1 ， xiu1 huang2 fu2 yun2 ni2 。
- lian2 feng1 lei4 qi2 shi2 ， yi2 jing4 kai1 qing1 chi2 。
- chuang1 xian2 bian1 jian3 heng2 ， men2 wai4 chen2 yang1 xi1 。
- feng1 hu2 ji3 nan2 zi3 ， chen2 xi1 xiang1 zhui1 sui2 。
- bu4 qu1 zhu1 yu3 zhang1 ， tan2 xiao4 shu1 yu3 shi1 。
- ning2 fu4 qi3 wan2 xi2 ， suo3 qi1 jun1 zi3 gui1 。
- qing1 tong2 han2 jia1 shu4 ， dan1 gui4 dou4 shi4 zhi1 。
- ta1 nian2 ding4 li4 mei3 ， wu2 yan2 qi3 jun1 qi1 。

## 注释

## 译文

## 赏析
