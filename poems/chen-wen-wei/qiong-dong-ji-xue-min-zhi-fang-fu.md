---
id: chen-wen-wei-qiong-dong-ji-xue-min-zhi-fang-fu
title: 穷冬积雪闵织纺妇
titlePinyin: qiong2 dong1 ji1 xue3 min3 zhi1 fang3 fu4
titleSlug: qiong-dong-ji-xue-min-zhi-fang-fu
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长哦豳人诗，九月欲授衣。
- 方当流火辰，先已戒其期。
- 当春非不蚕，入夏非不丝。
- 一寸不上身，止为忧啼饥。
- 蚕毕起功绩，关心听鸣鵙。
- 岂不念人生，所急在衣食。
- 衣单寒不御，鹑结百千缕。
- 轻裘那得知，凄其良自苦。
- 穷冬岁将往，雪片大如掌。
- 怜他昨日织，安知今日纺。
- 娇痴贵安女，未始识机杼。
- 纨绮厌不华，缯帛何曾数。
- 贫富固有分，茫茫何足论。
- 感触此时心，宁不哀穷困。
- 冯谁歌七月，俾汝知时节。
- 塞墐聊补纫，团栾围榾柮。

## 拼音
- chang2 o4 bin1 ren2 shi1 ， jiu3 yue4 yu4 shou4 yi1 。
- fang1 dang1 liu2 huo3 chen2 ， xian1 yi3 jie4 qi2 qi1 。
- dang1 chun1 fei1 bu4 can2 ， ru4 xia4 fei1 bu4 si1 。
- yi2 cun4 bu2 shang4 shen1 ， zhi3 wei4 you1 ti2 ji1 。
- can2 bi4 qi3 gong1 ji4 ， guan1 xin1 ting1 ming2 ju2 。
- qi3 bu2 nian4 ren2 sheng1 ， suo3 ji2 zai4 yi1 shi2 。
- yi1 dan1 han2 bu2 yu4 ， chun2 jie2 bai3 qian1 lü3 。
- qing1 qiu2 na4 de2 zhi1 ， qi1 qi2 liang2 zi4 ku3 。
- qiong2 dong1 sui4 jiang1 wang3 ， xue3 pian4 da4 ru2 zhang3 。
- lian2 ta1 zuo2 ri4 zhi1 ， an1 zhi1 jin1 ri4 fang3 。
- jiao1 chi1 gui4 an1 nü3 ， wei4 shi3 shi2 ji1 zhu4 。
- wan2 qi3 yan4 bu4 hua2 ， zeng1 bo2 he2 ceng2 shu4 。
- pin2 fu4 gu4 you3 fen1 ， mang2 mang2 he2 zu2 lun4 。
- gan3 chu4 ci3 shi2 xin1 ， ning2 bu4 ai1 qiong2 kun4 。
- feng2 shui2 ge1 qi1 yue4 ， bi3 ru3 zhi1 shi2 jie2 。
- sai1 jin4 liao2 bu3 ren4 ， tuan2 luan2 wei2 gu3 duo4 。

## 注释

## 译文

## 赏析
