---
id: chen-wen-wei-yong-yi-yang-jun-jian-zi-ming-pi-zhai-du-shu-jiang-cong-shi-yu-gu-ren-we-231308bb
title: 永邑杨君鉴子明辟斋读书将从事于古人为己之学求斋名于予并欲得一语以示为学之方予谓学虽多端而其要莫先于明善所以子思孟子俱以此开道后学大学格物之训实同出一源故因杨君之请扁以明善且诗以演其义幸毋忽其言之陋云
titlePinyin: yong3 yi4 yang2 jun1 jian4 zi3 ming2 pi4 zhai1 du2 shu1 jiang1 cong2 shi4 yu2 gu3 ren2 wei2 ji3 zhi1 xue2 qiu2 zhai1 ming2 yu2 yu3 bing4 yu4 de2 yi4 yu3 yi3 shi4 wei4 xue2 zhi1 fang1 yu3 wei4 xue2 sui1 duo1 duan1 er2 qi2 yao4 mo4 xian1 yu2 ming2 shan4 suo3 yi3 zi3 si1 meng4 zi3 ju4 yi3 ci3 kai1 dao4 hou4 xue2 da4 xue2 ge2 wu4 zhi1 xun4 shi2 tong2 chu1 yi4 yuan2 gu4 yin1 yang2 jun1 zhi1 qing3 bian3 yi3 ming2 shan4 qie3 shi1 yi3 yan3 qi2 yi4 xing4 wu2 hu1 qi2 yan2 zhi1 lou4 yun2
titleSlug: yong-yi-yang-jun-jian-zi-ming-pi-zhai-du-shu-jiang-cong-shi-yu-gu-ren-we-231308bb
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人性靡不善，因物始有迁。
- 本体遭剥蚀，如鉴尘所昏。
- 畴昔均秉彝，善端本绵绵。
- 既茂闲邪功，诚心所由存。
- 若为用力地，格物居其先。
- 万殊一理贯，洞然见本根。
- 表里俱澄澈，断断义理分。
- 言动中伦虑，狂愚讵同论。
- 彼哉迷复子，一息万里奔。
- 认赘以为嫡，未尝知反观。
- 君子审取舍，不容泾渭浑。
- 中扃了如烛，肯蔽耳目官。
- 中庸示明训，一言会其元。

## 拼音
- ren2 xing4 mi2 bu2 shan4 ， yin1 wu4 shi3 you3 qian1 。
- ben3 ti3 zao1 bao1 shi2 ， ru2 jian4 chen2 suo3 hun1 。
- chou2 xi1 jun1 bing3 yi2 ， shan4 duan1 ben3 mian2 mian2 。
- ji4 mao4 xian2 xie2 gong1 ， cheng2 xin1 suo3 you2 cun2 。
- ruo4 wei4 yong4 li4 di4 ， ge2 wu4 ju1 qi2 xian1 。
- wan4 shu1 yi4 li3 guan4 ， dong4 ran2 jian4 ben3 gen1 。
- biao3 li3 ju4 cheng2 che4 ， duan4 duan4 yi4 li3 fen1 。
- yan2 dong4 zhong1 lun2 lü4 ， kuang2 yu2 ju4 tong2 lun4 。
- bi3 zai1 mi2 fu4 zi3 ， yi4 xi1 wan4 li3 ben1 。
- ren4 zhui4 yi3 wei2 di2 ， wei4 chang2 zhi1 fan3 guan1 。
- jun1 zi3 shen3 qu3 she3 ， bu4 rong2 jing1 wei4 hun2 。
- zhong1 jiong1 le0 ru2 zhu2 ， ken3 bi4 er3 mu4 guan1 。
- zhong1 yong1 shi4 ming2 xun4 ， yi4 yan2 hui4 qi2 yuan2 。

## 注释

## 译文

## 赏析
