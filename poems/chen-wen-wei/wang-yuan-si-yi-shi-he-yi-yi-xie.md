---
id: chen-wen-wei-wang-yuan-si-yi-shi-he-yi-yi-xie
title: 汪元思遗诗和意以谢
titlePinyin: wang1 yuan2 si1 yi2 shi1 he2 yi4 yi3 xie4
titleSlug: wang-yuan-si-yi-shi-he-yi-yi-xie
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾道本公平，何尝分彼此。
- 总只在人心，浑然皆天理。
- 推原赋予初，所钟均粹美。
- 贤愚同一辙，所行无意轨。
- 由其气禀异，于焉有臧否。
- 清者洞然明，泓澄如止水。
- 浊者性天蒙，荡然惟纵弛。
- 末虽有善恶，反之即其始。
- 变化在乎人，虽愚必明矣。
- 日用无余功，自修惟克己。
- 近代朱文公，此道頼纲纪。
- 居尝语学者，虚名以为耻。
- 必先由博学，然后能约礼。
- 颜渊躬四勿，鲁参悟一唯。
- 吁嗟今世人，非不究经旨。
- 议论徒纷纭，反躬乖践履。
- 好恶徇私情，是非随愠喜。
- 体既杂真妄，用斯殊表里。
- 要在无间断，善端勤积累。
- 须臾不可忘，颠沛必如是。
- 坚持敬一字，方知道在迩。
- 我辈无他求，直须安汝止。

## 拼音
- wu2 dao4 ben3 gong1 ping2 ， he2 chang2 fen1 bi3 ci3 。
- zong3 zhi1 zai4 ren2 xin1 ， hun2 ran2 jie1 tian1 li3 。
- tui1 yuan2 fu4 yu3 chu1 ， suo3 zhong1 jun1 cui4 mei3 。
- xian2 yu2 tong2 yi4 zhe2 ， suo3 xing2 wu2 yi4 gui3 。
- you2 qi2 qi4 bing3 yi4 ， yu2 yan1 you3 zang1 pi3 。
- qing1 zhe3 dong4 ran2 ming2 ， hong2 cheng2 ru2 zhi3 shui3 。
- zhuo2 zhe3 xing4 tian1 meng2 ， dang4 ran2 wei2 zong4 chi2 。
- mo4 sui1 you3 shan4 e4 ， fan3 zhi1 ji2 qi2 shi3 。
- bian4 hua4 zai4 hu1 ren2 ， sui1 yu2 bi4 ming2 yi3 。
- ri4 yong4 wu2 yu2 gong1 ， zi4 xiu1 wei2 ke4 ji3 。
- jin4 dai4 zhu1 wen2 gong1 ， ci3 dao4 lai4 gang1 ji4 。
- ju1 chang2 yu3 xue2 zhe3 ， xu1 ming2 yi3 wei2 chi3 。
- bi4 xian1 you2 bo2 xue2 ， ran2 hou4 neng2 yue1 li3 。
- yan2 yuan1 gong1 si4 wu4 ， lu3 can1 wu4 yi4 wei2 。
- xu1 jie1 jin1 shi4 ren2 ， fei1 bu4 jiu1 jing1 zhi3 。
- yi4 lun4 tu2 fen1 yun2 ， fan3 gong1 guai1 jian4 lü3 。
- hao4 wu4 xun4 si1 qing2 ， shi4 fei1 sui2 yun4 xi3 。
- ti3 ji4 za2 zhen1 wang4 ， yong4 si1 shu1 biao3 li3 。
- yao4 zai4 wu2 jian4 duan4 ， shan4 duan1 qin2 ji1 lei3 。
- xu1 yu2 bu4 ke3 wang4 ， dian1 pei4 bi4 ru2 shi4 。
- jian1 chi2 jing4 yi2 zi4 ， fang1 zhi1 dao4 zai4 er3 。
- wo3 bei4 wu2 ta1 qiu2 ， zhi2 xu1 an1 ru3 zhi3 。

## 注释

## 译文

## 赏析
