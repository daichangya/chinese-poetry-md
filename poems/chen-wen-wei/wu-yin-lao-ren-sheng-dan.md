---
id: chen-wen-wei-wu-yin-lao-ren-sheng-dan
title: 戊寅老人生旦
titlePinyin: wu4 yin2 lao3 ren2 sheng1 dan4
titleSlug: wu-yin-lao-ren-sheng-dan
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家本是田家子，其先世世居田里。
- 儿因逐食浪飘蓬，欲归无以供甘旨。
- 吾翁亦能甘淡薄，日夕饭疏而饮水。
- 浑然质朴古人风，固应自有长生理。
- 筋骸虽老自康健，聪明少壮犹难比。
- 了无机械足怡神，不生嗜好彊精髓。
- 人间可慕是荣华，人间可羡为豪侈。
- 荣华有似庭下花，芳菲之日知能几。
- 豪侈真如草头露，不能顷刻朝阳里。
- 谁知贫贱自安分，年年如此只如此。
- 吾乡自来丙山高，位当南极崔嵬起。
- 吾家门门对此山，算高欲与山同纪。
- 加之西邻与东舍，往往黄发皆儿齿。
- 酒熟长愿相招呼，一笑忘形相汝尔。

## 拼音
- wu2 jia1 ben3 shi4 tian2 jia1 zi3 ， qi2 xian1 shi4 shi4 ju1 tian2 li3 。
- er2 yin1 zhu2 shi2 lang4 piao1 peng2 ， yu4 gui1 wu2 yi3 gong4 gan1 zhi3 。
- wu2 weng1 yi4 neng2 gan1 dan4 bao2 ， ri4 xi1 fan4 shu1 er2 yin3 shui3 。
- hun2 ran2 zhi4 pu3 gu3 ren2 feng1 ， gu4 ying4 zi4 you3 chang2 sheng1 li3 。
- jin1 hai2 sui1 lao3 zi4 kang1 jian4 ， cong1 ming0 shao4 zhuang4 you2 nan2 bi3 。
- liao3 wu2 ji1 xie4 zu2 yi2 shen2 ， bu4 sheng1 shi4 hao4 qiang2 jing1 sui3 。
- ren2 jian1 ke3 mu4 shi4 rong2 hua2 ， ren2 jian1 ke3 xian4 wei4 hao2 chi3 。
- rong2 hua2 you3 si4 ting2 xia4 hua1 ， fang1 fei1 zhi1 ri4 zhi1 neng2 ji3 。
- hao2 chi3 zhen1 ru2 cao3 tou2 lu4 ， bu4 neng2 qing3 ke4 chao2 yang2 li3 。
- shui2 zhi1 pin2 jian4 zi4 an1 fen4 ， nian2 nian2 ru2 ci3 zhi1 ru2 ci3 。
- wu2 xiang1 zi4 lai2 bing3 shan1 gao1 ， wei4 dang1 nan2 ji2 cui1 wei2 qi3 。
- wu2 jia1 men2 men2 dui4 ci3 shan1 ， suan4 gao1 yu4 yu3 shan1 tong2 ji4 。
- jia1 zhi1 xi1 lin2 yu3 dong1 she4 ， wang3 wang3 huang2 fa1 jie1 er2 chi3 。
- jiu3 shu2 chang2 yuan4 xiang1 zhao1 hu1 ， yi2 xiao4 wang4 xing2 xiang1 ru3 er3 。

## 注释

## 译文

## 赏析
