---
id: chen-wen-wei-song-zhou-xi-yan-you-zhang-gong
title: 送周希颜游章贡
titlePinyin: song4 zhou1 xi1 yan2 you2 zhang1 gong4
titleSlug: song-zhou-xi-yan-you-zhang-gong
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔吾先师，慷慨歌远游。
- 超忽凌八荒，咫尺视九州。
- 东将征旸谷，挂衣扶桑头。
- 西不畏羊肠，而以摧其辀。
- 南辕有遐眺，直指百粤陬。
- 北驾何所之，亦欲穷燕幽。
- 堕地弧矢志，壮岁无不酬。
- 肯学鄙丈夫，拘剪守一丘。
- 今日因送子，歌此临清流。
- 江深不可极，负重万斛舟。
- 慨然动高兴，不作贾胡留。
- 发足真自此，行矣万里修。
- 倘或跨疲蹇，路长殊可忧。
- 愿言自努力，岁晚当遂谋。
- 江山有会意，寄书传置邮。

## 拼音
- yi4 xi1 wu2 xian1 shi1 ， kang1 kai3 ge1 yuan3 you2 。
- chao1 hu1 ling2 ba1 huang1 ， zhi3 chi3 shi4 jiu3 zhou1 。
- dong1 jiang1 zheng1 yang2 gu3 ， gua4 yi1 fu2 sang1 tou2 。
- xi1 bu2 wei4 yang2 chang2 ， er2 yi3 cui1 qi2 zhou1 。
- nan2 yuan2 you3 xia2 tiao4 ， zhi2 zhi3 bai3 yue4 zou1 。
- bei3 jia4 he2 suo3 zhi1 ， yi4 yu4 qiong2 yan4 you1 。
- duo4 di4 hu2 shi3 zhi4 ， zhuang4 sui4 wu2 bu4 chou2 。
- ken3 xue2 bi3 zhang4 fu0 ， ju1 jian3 shou3 yi4 qiu1 。
- jin1 ri4 yin1 song4 zi3 ， ge1 ci3 lin2 qing1 liu2 。
- jiang1 shen1 bu4 ke3 ji2 ， fu4 zhong4 wan4 hu2 zhou1 。
- kai3 ran2 dong4 gao1 xing4 ， bu2 zuo4 jia3 hu2 liu2 。
- fa1 zu2 zhen1 zi4 ci3 ， xing2 yi3 wan4 li3 xiu1 。
- tang3 huo4 kua4 pi2 jian3 ， lu4 chang2 shu1 ke3 you1 。
- yuan4 yan2 zi4 nu3 li4 ， sui4 wan3 dang1 sui4 mou2 。
- jiang1 shan1 you3 hui4 yi4 ， ji4 shu1 chuan2 zhi4 you2 。

## 注释

## 译文

## 赏析
