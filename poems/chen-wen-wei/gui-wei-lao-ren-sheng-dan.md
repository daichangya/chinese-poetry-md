---
id: chen-wen-wei-gui-wei-lao-ren-sheng-dan
title: 癸未老人生旦
titlePinyin: gui3 wei4 lao3 ren2 sheng1 dan4
titleSlug: gui-wei-lao-ren-sheng-dan
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人端为祈黄耈，再拜慇懃扶大斗。
- 吾翁今年九十一，儿从两岁贫无酒。
- 趋庭何以祝弥诞，盈把菊花空在手。
- 嗅香嚼蘂当甘旨，翁亦怡然如适口。
- 人生贫富在分定，独是期颐世稀有。
- 翁余九十儿七十，膝下庞眉仍皓首。
- 若将此事较人间，岂非造物意愈厚。
- 因兹历历诏儿孙，自古悦亲惟孝友。
- 上惇下睦无间言，一门和气薰蒸久。
- 虽无旨酒奉杯酌，意乐心宽亲自寿。
- 更于大节保终始，立身扬名以垂后。
- 世上荣亲无若此，何必金章并紫绶。
- 南邻白酒况可赊，丰俭随家惟用缶。
- 年年此举谅不难，甲子无穷环癸丑。

## 拼音
- xi1 ren2 duan1 wei4 qi2 huang2 gou3 ， zai4 bai4 yin1 qin2 fu2 da4 dou4 。
- wu2 weng1 jin1 nian2 jiu3 shi2 yi1 ， er2 cong2 liang3 sui4 pin2 wu2 jiu3 。
- qu1 ting2 he2 yi3 zhu4 mi2 dan4 ， ying2 ba3 ju2 hua1 kong1 zai4 shou3 。
- xiu4 xiang1 jiao2 rui3 dang1 gan1 zhi3 ， weng1 yi4 yi2 ran2 ru2 shi4 kou3 。
- ren2 sheng1 pin2 fu4 zai4 fen1 ding4 ， du2 shi4 qi1 yi2 shi4 xi1 you3 。
- weng1 yu2 jiu3 shi2 er2 qi1 shi2 ， xi1 xia4 pang2 mei2 reng2 hao4 shou3 。
- ruo4 jiang1 ci3 shi4 jiao4 ren2 jian1 ， qi3 fei1 zao4 wu4 yi4 yu4 hou4 。
- yin1 zi1 li4 li4 zhao4 er2 sun1 ， zi4 gu3 yue4 qin1 wei2 xiao4 you3 。
- shang4 dun1 xia4 mu4 wu2 jian4 yan2 ， yi4 men2 he2 qi4 xun1 zheng1 jiu3 。
- sui1 wu2 zhi3 jiu3 feng4 bei1 zhuo2 ， yi4 le4 xin1 kuan1 qin1 zi4 shou4 。
- geng4 yu2 da4 jie2 bao3 zhong1 shi3 ， li4 shen1 yang2 ming2 yi3 chui2 hou4 。
- shi4 shang4 rong2 qin1 wu2 ruo4 ci3 ， he2 bi4 jin1 zhang1 bing4 zi3 shou4 。
- nan2 lin2 bai2 jiu3 kuang4 ke3 she1 ， feng1 jian3 sui2 jia1 wei2 yong4 fou3 。
- nian2 nian2 ci3 ju3 liang4 bu4 nan2 ， jia3 zi3 wu2 qiong2 huan2 gui3 chou3 。

## 注释

## 译文

## 赏析
