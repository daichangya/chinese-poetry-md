---
id: chen-wen-wei-lao-ren-sheng-dan
title: 老人生旦
titlePinyin: lao3 ren2 sheng1 dan4
titleSlug: lao-ren-sheng-dan
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生富贵多繁华，每遇诞日张绮罗。
- 高堂宾从拥朱紫，金尊捧欢倾流霞。
- 青春未暮神仙醉，舞腰回雪皓齿歌。
- 难逢乐事买欢笑，千金不惜如泥沙。
- 贫家相去一何远，自叹居里非鸣珂。
- 平时只甘陋巷味，啜菽饮水之日多。
- 不知今朝是生旦，东邻旋问酒可赊。
- 烹鲜击肥非不愿，一室悬磬将如何。
- 阿爹从容呼儿语，我有至乐非由他。
- 立身亦足显父母，声名不必登高科。
- 颜色苟能奉亲欢，悦口不存旨与嘉。
- 满堂虽无金玉富，六籍诸子幸满家。
- 日率儿曹勤诵读，行慕颜闵心孔轲。
- 但得门庭无外事，竹林足以长婆娑。
- 子顺亲慈有余乐，自然福至由家和。
- 篱边晚菊知人意，岁岁来荐黄金花。

## 拼音
- ren2 sheng1 fu4 gui4 duo1 fan2 hua2 ， mei3 yu4 dan4 ri4 zhang1 qi3 luo2 。
- gao1 tang2 bin1 cong2 yong1 zhu1 zi3 ， jin1 zun1 peng3 huan1 qing1 liu2 xia2 。
- qing1 chun1 wei4 mu4 shen2 xian1 zui4 ， wu3 yao1 hui2 xue3 hao4 chi3 ge1 。
- nan2 feng2 le4 shi4 mai3 huan1 xiao4 ， qian1 jin1 bu4 xi1 ru2 ni2 sha1 。
- pin2 jia1 xiang1 qu4 yi4 he2 yuan3 ， zi4 tan4 ju1 li3 fei1 ming2 ke1 。
- ping2 shi2 zhi1 gan1 lou4 xiang4 wei4 ， chuo4 shu1 yin3 shui3 zhi1 ri4 duo1 。
- bu4 zhi1 jin1 chao2 shi4 sheng1 dan4 ， dong1 lin2 xuan2 wen4 jiu3 ke3 she1 。
- peng1 xian1 ji1 fei2 fei1 bu2 yuan4 ， yi2 shi4 xuan2 qing4 jiang1 ru2 he2 。
- a1 die1 cong2 rong2 hu1 er2 yu3 ， wo3 you3 zhi4 le4 fei1 you2 ta1 。
- li4 shen1 yi4 zu2 xian3 fu4 mu3 ， sheng1 ming2 bu2 bi4 deng1 gao1 ke1 。
- yan2 se4 gou3 neng2 feng4 qin1 huan1 ， yue4 kou3 bu4 cun2 zhi3 yu3 jia1 。
- man3 tang2 sui1 wu2 jin1 yu4 fu4 ， liu4 ji2 zhu1 zi3 xing4 man3 jia1 。
- ri4 lü4 er2 cao2 qin2 song4 du2 ， xing2 mu4 yan2 min3 xin1 kong3 ke1 。
- dan4 de2 men2 ting2 wu2 wai4 shi4 ， zhu2 lin2 zu2 yi3 chang2 po2 suo1 。
- zi3 shun4 qin1 ci2 you3 yu2 le4 ， zi4 ran2 fu2 zhi4 you2 jia1 he2 。
- li2 bian1 wan3 ju2 zhi1 ren2 yi4 ， sui4 sui4 lai2 jian4 huang2 jin1 hua1 。

## 注释

## 译文

## 赏析
