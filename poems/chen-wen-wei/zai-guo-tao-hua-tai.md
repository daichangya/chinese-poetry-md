---
id: chen-wen-wei-zai-guo-tao-hua-tai
title: 再过桃花台
titlePinyin: zai4 guo4 tao2 hua1 tai2
titleSlug: zai-guo-tao-hua-tai
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年过桃花，心情乱飞絮。
- 今年重来时，烟水已成趣。
- 川华动春绿，渔艇自来去。
- 况复江上山，玉立美无度。
- 徘徊欲吟诗，日暮不成赋。
- 但见飞鸟归，暝色带云树。
- 我生亦何求，行止随所寓。
- 悠然此时心，但觉狎鸥鹭。
- 风定波自平，可玩不可怖。
- 堪嗟世间人，险阻起平路。
- 兹焉得所图，万事不关虑。

## 拼音
- qu4 nian2 guo4 tao2 hua1 ， xin1 qing2 luan4 fei1 xu4 。
- jin1 nian2 chong2 lai2 shi2 ， yan1 shui3 yi3 cheng2 qu4 。
- chuan1 hua2 dong4 chun1 lü4 ， yu2 ting3 zi4 lai2 qu4 。
- kuang4 fu4 jiang1 shang4 shan1 ， yu4 li4 mei3 wu2 du4 。
- pai2 huai2 yu4 yin2 shi1 ， ri4 mu4 bu4 cheng2 fu4 。
- dan4 jian4 fei1 niao3 gui1 ， ming2 se4 dai4 yun2 shu4 。
- wo3 sheng1 yi4 he2 qiu2 ， xing2 zhi3 sui2 suo3 yu4 。
- you1 ran2 ci3 shi2 xin1 ， dan4 jue2 xia2 ou1 lu4 。
- feng1 ding4 bo1 zi4 ping2 ， ke3 wan2 bu4 ke3 bu4 。
- kan1 jie1 shi4 jian1 ren2 ， xian3 zu3 qi3 ping2 lu4 。
- zi1 yan1 de2 suo3 tu2 ， wan4 shi4 bu4 guan1 lü4 。

## 注释

## 译文

## 赏析
