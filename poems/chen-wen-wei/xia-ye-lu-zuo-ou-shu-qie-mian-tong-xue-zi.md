---
id: chen-wen-wei-xia-ye-lu-zuo-ou-shu-qie-mian-tong-xue-zi
title: 夏夜露坐偶书且勉同学子
titlePinyin: xia4 ye4 lu4 zuo4 ou3 shu1 qie3 mian3 tong2 xue2 zi3
titleSlug: xia-ye-lu-zuo-ou-shu-qie-mian-tong-xue-zi
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生邂逅如岐路，南北东西忽离聚。
- 渊明本赋归去来，保社乃今随所寓。
- 读书不杂嚣尘声，好在园林最幽处。
- 朱桥跨出林阴外，一水绕庭将绿护。
- 有时小立凭危栏，临风不忍空归去。
- 矧逢暑夕远灯火，杖策月林时散步。
- 更深每与二三子，辍寐每为清景驻。
- 山高望望北斗低，花香拂拂南薰度。
- 拟将胸次涤河汉，不管衣巾湿风露。
- 清谈未必真废事，言下应当有微悟。
- 不妨俯仰更观察，此意直须起训诂。
- 郊墟次第新凉入，自可灯窗穷入暮。
- 凡人努力在年少，老大悲伤欲何诉。
- 嗟予学古虽有志，蹭蹬独为一生误。
- 鸢鱼性分信机浅，风月情怀乃天赋。
- 归哉要结园绮徒，清夜团栾绕庭树。

## 拼音
- ren2 sheng1 xie4 hou4 ru2 qi2 lu4 ， nan2 bei3 dong1 xi1 hu1 li2 ju4 。
- yuan1 ming2 ben3 fu4 gui1 qu4 lai2 ， bao3 she4 nai3 jin1 sui2 suo3 yu4 。
- du2 shu1 bu4 za2 ao2 chen2 sheng1 ， hao3 zai4 yuan2 lin2 zui4 you1 chu4 。
- zhu1 qiao2 kua4 chu1 lin2 yin1 wai4 ， yi4 shui3 rao4 ting2 jiang1 lü4 hu4 。
- you3 shi2 xiao3 li4 ping2 wei1 lan2 ， lin2 feng1 bu4 ren3 kong1 gui1 qu4 。
- shen3 feng2 shu3 xi1 yuan3 deng1 huo3 ， zhang4 ce4 yue4 lin2 shi2 san4 bu4 。
- geng4 shen1 mei3 yu3 er4 san1 zi3 ， chuo4 mei4 mei3 wei4 qing1 jing3 zhu4 。
- shan1 gao1 wang4 wang4 bei3 dou4 di1 ， hua1 xiang1 fu2 fu2 nan2 xun1 du4 。
- ni3 jiang1 xiong1 ci4 di2 he2 han4 ， bu4 guan3 yi1 jin1 shi1 feng1 lu4 。
- qing1 tan2 wei4 bi4 zhen1 fei4 shi4 ， yan2 xia4 ying1 dang1 you3 wei1 wu4 。
- bu4 fang2 fu3 yang3 geng4 guan1 cha2 ， ci3 yi4 zhi2 xu1 qi3 xun4 gu3 。
- jiao1 xu1 ci4 di4 xin1 liang2 ru4 ， zi4 ke3 deng1 chuang1 qiong2 ru4 mu4 。
- fan2 ren2 nu3 li4 zai4 nian2 shao4 ， lao3 da4 bei1 shang1 yu4 he2 su4 。
- jie1 yu3 xue2 gu3 sui1 you3 zhi4 ， ceng4 deng1 du2 wei4 yi4 sheng1 wu4 。
- yuan1 yu2 xing4 fen1 xin4 ji1 qian3 ， feng1 yue4 qing2 huai2 nai3 tian1 fu4 。
- gui1 zai1 yao4 jie2 yuan2 qi3 tu2 ， qing1 ye4 tuan2 luan2 rao4 ting2 shu4 。

## 注释

## 译文

## 赏析
