---
id: chen-wen-wei-yi-hai-lao-ren-sheng-dan
title: 乙亥老人生旦
titlePinyin: yi3 hai4 lao3 ren2 sheng1 dan4
titleSlug: yi-hai-lao-ren-sheng-dan
author: 陈文蔚
authorPinyin: chen2 wen2 wei4
authorSlug: chen-wen-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儿愿岁岁登斯堂，再拜为亲扶寿觞。
- 近思去岁生日时，膝下罗列儿孙行。
- 更愿明年似今日，酒面菊花如意黄。
- 人间富贵谁不愿，儿只愿寿长且康。
- 田园薄有可衣食，但要作善思无疆。
- 生涯淡淡随分过，不逐势利常奔忙。
- 初非熊经慕仙术，自是日月闲中长。
- 天赋清奇古容貌，精神矍铄筋骨彊。
- 今朝捧酒祝亲意，不知何者堪比方。
- 欲将吾亲比松柏，松柏老不禁风霜。
- 欲将吾亲比龟鹤，龟龄鹤算终可量。
- 溪北柱石山峩峩，蟠根结据由洪荒。
- 家居山下不记年，永与山石同苍苍。

## 拼音
- er2 yuan4 sui4 sui4 deng1 si1 tang2 ， zai4 bai4 wei4 qin1 fu2 shou4 shang1 。
- jin4 si1 qu4 sui4 sheng1 ri4 shi2 ， xi1 xia4 luo2 lie4 er2 sun1 xing2 。
- geng4 yuan4 ming2 nian2 si4 jin1 ri4 ， jiu3 mian4 ju2 hua1 ru2 yi4 huang2 。
- ren2 jian1 fu4 gui4 shui2 bu2 yuan4 ， er2 zhi1 yuan4 shou4 chang2 qie3 kang1 。
- tian2 yuan2 bao2 you3 ke3 yi1 shi2 ， dan4 yao4 zuo4 shan4 si1 wu2 jiang1 。
- sheng1 ya2 dan4 dan4 sui2 fen1 guo4 ， bu4 zhu2 shi4 li4 chang2 ben1 mang2 。
- chu1 fei1 xiong2 jing1 mu4 xian1 shu4 ， zi4 shi4 ri4 yue4 xian2 zhong1 chang2 。
- tian1 fu4 qing1 qi2 gu3 rong2 mao4 ， jing1 shen2 jue2 shuo4 jin1 gu3 qiang2 。
- jin1 chao2 peng3 jiu3 zhu4 qin1 yi4 ， bu4 zhi1 he2 zhe3 kan1 bi3 fang1 。
- yu4 jiang1 wu2 qin1 bi3 song1 bai3 ， song1 bai3 lao3 bu4 jin1 feng1 shuang1 。
- yu4 jiang1 wu2 qin1 bi3 gui1 he4 ， gui1 ling2 he4 suan4 zhong1 ke3 liang2 。
- xi1 bei3 zhu4 shi2 shan1 e2 e2 ， pan2 gen1 jie2 ju4 you2 hong2 huang1 。
- jia1 ju1 shan1 xia4 bu2 ji4 nian2 ， yong3 yu3 shan1 shi2 tong2 cang1 cang1 。

## 注释

## 译文

## 赏析
