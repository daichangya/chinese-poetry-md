---
id: li-kui-xing-xiang
title: 行乡
titlePinyin: xing2 xiang1
titleSlug: xing-xiang
author: 李揆
authorPinyin: li3 kui2
authorSlug: li-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 园林二月春才半，朝日曈眬天气暖。
- 东风放尽柳梢青，已有黄鹂娇𪾢睆。
- 波翻嫩麦绿连坡，露入夭桃红满眼。
- 笋舆乘兴入招提，苾𫇴留我炊香饭。
- 山泉煮茗味更长，又得禅林半朝款。
- 突兀丰碑三百年，古人事迹今苔藓。
- 临风抖擞簿书尘，倚杖须臾归已晚。
- 耕夫夹道看长官，百钱赠汝聊旌劝。
- 从容后骑毋疾驱，要数前山苍翠点。

## 拼音
- yuan2 lin2 er4 yue4 chun1 cai2 ban4 ， chao2 ri4 tong2 long2 tian1 qi4 nuan3 。
- dong1 feng1 fang4 jin4 liu3 shao1 qing1 ， yi3 you3 huang2 li2 jiao1 xian4 huan4 。
- bo1 fan1 nen4 mai4 lü4 lian2 po1 ， lu4 ru4 yao1 tao2 hong2 man3 yan3 。
- sun3 yu2 cheng2 xing4 ru4 zhao1 ti2 ， bi4 𫇴 liu2 wo3 chui1 xiang1 fan4 。
- shan1 quan2 zhu3 ming2 wei4 geng4 chang2 ， you4 de2 chan2 lin2 ban4 chao2 kuan3 。
- tu1 wu4 feng1 bei1 san1 bai3 nian2 ， gu3 ren2 shi4 ji4 jin1 tai2 xian3 。
- lin2 feng1 dou3 sou3 bo2 shu1 chen2 ， yi3 zhang4 xu1 yu2 gui1 yi3 wan3 。
- geng1 fu1 jia1 dao4 kan4 zhang3 guan1 ， bai3 qian2 zeng4 ru3 liao2 jing1 quan4 。
- cong2 rong2 hou4 qi2 wu2 ji2 qu1 ， yao4 shu4 qian2 shan1 cang1 cui4 dian3 。

## 注释

## 译文

## 赏析
