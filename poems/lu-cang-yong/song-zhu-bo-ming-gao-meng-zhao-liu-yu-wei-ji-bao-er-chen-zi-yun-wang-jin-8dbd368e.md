---
id: lu-cang-yong-song-zhu-bo-ming-gao-meng-zhao-liu-yu-wei-ji-bao-er-chen-zi-yun-wang-jin-8dbd368e
title: 宋主簿鸣臯梦赵六予未及报而陈子云亡今追为此诗荅宋兼贻平昔游旧
titlePinyin: song4 zhu3 bo2 ming2 gao1 meng4 zhao4 liu4 yu3 wei4 ji2 bao4 er2 chen2 zi3 yun2 wang2 jin1 zhui1 wei4 ci3 shi1 da2 song4 jian1 yi2 ping2 xi1 you2 jiu4
titleSlug: song-zhu-bo-ming-gao-meng-zhao-liu-yu-wei-ji-bao-er-chen-zi-yun-wang-jin-8dbd368e
author: 卢藏用
authorPinyin: lu2 cang2 yong4
authorSlug: lu-cang-yong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 暮川罕停波，朝云无留色。
- 故人琴与诗，可存不可识。
- 识心尚可亲，琴诗非故人。
- 鸣臯初梦赵，蜀国已悲陈。
- 感化伤沦灭，魂交惜未申。
- 冥期失幽报，兹理复今晨。
- 前嗟成后泣，已矣将何及。
- 旧感与新悲，虚怀酬昔时。
- 赵侯鸿宝气，独负青云姿。
- 群有含妙识，众象悬清机。
- 雄谈尽物变，精义解人颐。
- 在阴既独善，幽跃自为疑。
- 踠彼千里足，伤哉一尉欺。
- 陈生富清理，卓荦兼文史。
- 思缛巫山云，调逸岷江水。
- 铿锵哀忠义，感激怀知己。
- 负劒登蓟门，孤游入燕市。
- 浩歌去京国，归守西山趾。
- 幽居探元化，立言见千祀。
- 埋没经济情，良图竟云已。
- 坐忆平生游，十载怀嵩丘。
- 题书满古壁，采药遍岩幽。
- 子微化金鼎，仙笙不可求。
- 荣哉宋与陆，名宦美中州。
- 存亡一暌阻，岐路方悠悠。
- 自予事山海，及兹人世改。
- 传闻当世荣，皆入古人名。
- 无复平原赋，空余邻笛声。
- 泣对西州使，悲访北邙茔。
- 新坟蔓宿草，旧阙毁残铭。
- 为君成此曲，因言寄友生。
- 默语无穷事，凋伤共此情。

## 拼音
- mu4 chuan1 han3 ting2 bo1 ， chao2 yun2 wu2 liu2 se4 。
- gu4 ren2 qin2 yu3 shi1 ， ke3 cun2 bu4 ke3 shi2 。
- shi2 xin1 shang4 ke3 qin1 ， qin2 shi1 fei1 gu4 ren2 。
- ming2 gao1 chu1 meng4 zhao4 ， shu3 guo2 yi3 bei1 chen2 。
- gan3 hua4 shang1 lun2 mie4 ， hun2 jiao1 xi1 wei4 shen1 。
- ming2 qi1 shi1 you1 bao4 ， zi1 li3 fu4 jin1 chen2 。
- qian2 jie1 cheng2 hou4 qi4 ， yi3 yi3 jiang1 he2 ji2 。
- jiu4 gan3 yu3 xin1 bei1 ， xu1 huai2 chou2 xi1 shi2 。
- zhao4 hou2 hong2 bao3 qi4 ， du2 fu4 qing1 yun2 zi1 。
- qun2 you3 han2 miao4 shi2 ， zhong4 xiang4 xuan2 qing1 ji1 。
- xiong2 tan2 jin4 wu4 bian4 ， jing1 yi4 jie3 ren2 yi2 。
- zai4 yin1 ji4 du2 shan4 ， you1 yue4 zi4 wei4 yi2 。
- wan3 bi3 qian1 li3 zu2 ， shang1 zai1 yi2 wei4 qi1 。
- chen2 sheng1 fu4 qing1 li3 ， zhuo2 luo4 jian1 wen2 shi3 。
- si1 ru4 wu1 shan1 yun2 ， tiao2 yi4 min2 jiang1 shui3 。
- keng1 qiang1 ai1 zhong1 yi4 ， gan3 ji1 huai2 zhi1 ji3 。
- fu4 jian4 deng1 ji4 men2 ， gu1 you2 ru4 yan4 shi4 。
- hao4 ge1 qu4 jing1 guo2 ， gui1 shou3 xi1 shan1 zhi3 。
- you1 ju1 tan4 yuan2 hua4 ， li4 yan2 jian4 qian1 si4 。
- mai2 mo4 jing1 ji4 qing2 ， liang2 tu2 jing4 yun2 yi3 。
- zuo4 yi4 ping2 sheng1 you2 ， shi2 zai3 huai2 song1 qiu1 。
- ti2 shu1 man3 gu3 bi4 ， cai3 yao4 bian4 yan2 you1 。
- zi3 wei1 hua4 jin1 ding3 ， xian1 sheng1 bu4 ke3 qiu2 。
- rong2 zai1 song4 yu3 lu4 ， ming2 huan4 mei3 zhong1 zhou1 。
- cun2 wang2 yi4 kui2 zu3 ， qi2 lu4 fang1 you1 you1 。
- zi4 yu3 shi4 shan1 hai3 ， ji2 zi1 ren2 shi4 gai3 。
- chuan2 wen2 dang1 shi4 rong2 ， jie1 ru4 gu3 ren2 ming2 。
- wu2 fu4 ping2 yuan2 fu4 ， kong4 yu2 lin2 di2 sheng1 。
- qi4 dui4 xi1 zhou1 shi3 ， bei1 fang3 bei3 mang2 ying2 。
- xin1 fen2 man4 su4 cao3 ， jiu4 que1 hui3 can2 ming2 。
- wei4 jun1 cheng2 ci3 qu3 ， yin1 yan2 ji4 you3 sheng1 。
- mo4 yu3 wu2 qiong2 shi4 ， diao1 shang1 gong4 ci3 qing2 。

## 注释

## 译文

## 赏析
