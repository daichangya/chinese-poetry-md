---
id: ge-li-fang-he-shu-cai-xiang-jiu
title: 和叔才饷酒
titlePinyin: he2 shu1 cai2 xiang3 jiu3
titleSlug: he-shu-cai-xiang-jiu
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百事不挂眼，一尊难暂忘。
- 伻来颁酒圣，客至引杯长。
- 桑落开新瓮，昆仑接旧觞。
- 鹅儿黄液重，象鼻碧筩香。
- 银海俄增量，金罂可配浆。
- 蚁浮甘潋滟，石饮见温良。
- 世事纷忘去，诗情合得尝。
- 醉来庭宇眩，醒后竹阴凉。
- 酿鄙平原县，邻防吏部郎。
- 糟丘诚可老，不用尔殽将。

## 拼音
- bai3 shi4 bu2 gua4 yan3 ， yi4 zun1 nan2 zan4 wang4 。
- beng1 lai2 ban1 jiu3 sheng4 ， ke4 zhi4 yin3 bei1 chang2 。
- sang1 luo4 kai1 xin1 weng4 ， kun1 lun2 jie1 jiu4 shang1 。
- e2 er2 huang2 ye4 zhong4 ， xiang4 bi2 bi4 tong3 xiang1 。
- yin2 hai3 e2 zeng1 liang4 ， jin1 ying1 ke3 pei4 jiang1 。
- yi3 fu2 gan1 lian4 yan4 ， shi2 yin3 jian4 wen1 liang2 。
- shi4 shi4 fen1 wang4 qu4 ， shi1 qing2 he2 de2 chang2 。
- zui4 lai2 ting2 yu3 xuan4 ， xing3 hou4 zhu2 yin1 liang2 。
- niang4 bi3 ping2 yuan2 xian4 ， lin2 fang2 li4 bu4 lang2 。
- zao1 qiu1 cheng2 ke3 lao3 ， bu2 yong4 er3 yao2 jiang1 。

## 注释

## 译文

## 赏析
