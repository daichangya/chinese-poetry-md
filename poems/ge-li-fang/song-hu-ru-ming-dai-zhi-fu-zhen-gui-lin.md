---
id: ge-li-fang-song-hu-ru-ming-dai-zhi-fu-zhen-gui-lin
title: 送胡汝明待制赴镇桂林
titlePinyin: song4 hu2 ru3 ming2 dai4 zhi4 fu4 zhen4 gui4 lin2
titleSlug: song-hu-ru-ming-dai-zhi-fu-zhen-gui-lin
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今代人中杰，摅忠久赞襄。
- 摛文挥镂管，积学俪青箱。
- 体道经为笥，临机智作囊。
- 威名知草木，义勇震戎羌。
- 玄女传符旧，黄公授略长。
- 投壶祭征虏，纳策蔡中郎。
- 暂解淮西印，来浮霅水航。
- 求田多好畤，卜宅类清漳。
- 寄兴红尘外，追欢锦瑟旁。
- 醉酣容偃鼠，吟咏许寒螀。
- 邂逅升徐榻，夤缘上孔堂。
- 周旋略名分，眄睐沐谦光。
- 细札俄颁命，真儒起干方。
- 地宽连五岭，权重詟三梁。
- 油戟明朝日，铦戈耿夜霜。
- 桂林飘黝粒，荔蒲劈琼房。
- 来暮歌廉袴，遄归觐舜裳。
- 谋谟多妙简，梦想独难忘。
- 乌府思忠荩，丹墀渴对扬。
- 一言苏品类，三接屈皇王。
- 沙水犹含冻，江梅渐放香。
- 行行携部曲，去去背云乡。
- 劈箭飞征櫂，牵绳黯别肠。
- 平居膺刻画，祖送倍凄凉。
- 睿意兴邦急，人材敌国强。
- 𥩟观扬涣号，爰立上岩廊。
- 谈笑妖氛静，经纶宝祚昌。
- 小人簪履旧，枯卉徯春阳。

## 拼音
- jin1 dai4 ren2 zhong1 jie2 ， shu1 zhong1 jiu3 zan4 xiang1 。
- chi1 wen2 hui1 lou4 guan3 ， ji1 xue2 li4 qing1 xiang1 。
- ti3 dao4 jing1 wei4 si4 ， lin2 ji1 zhi4 zuo4 nang2 。
- wei1 ming2 zhi1 cao3 mu4 ， yi4 yong3 zhen4 rong2 qiang1 。
- xuan2 nü3 chuan2 fu2 jiu4 ， huang2 gong1 shou4 lüe4 chang2 。
- tou2 hu2 ji4 zheng1 lu3 ， na4 ce4 cai4 zhong1 lang2 。
- zan4 jie3 huai2 xi1 yin4 ， lai2 fu2 zha4 shui3 hang2 。
- qiu2 tian2 duo1 hao3 zhi4 ， bu3 zhai2 lei4 qing1 zhang1 。
- ji4 xing1 hong2 chen2 wai4 ， zhui1 huan1 jin3 se4 pang2 。
- zui4 han1 rong2 yan3 shu3 ， yin2 yong3 xu3 han2 jiang1 。
- xie4 hou4 sheng1 xu2 ta4 ， yin2 yuan2 shang4 kong3 tang2 。
- zhou1 xuan2 lüe4 ming2 fen1 ， mian3 lai4 mu4 qian1 guang1 。
- xi4 zha2 e2 ban1 ming4 ， zhen1 ru2 qi3 gan1 fang1 。
- di4 kuan1 lian2 wu3 ling3 ， quan2 zhong4 zhe2 san1 liang2 。
- you2 ji3 ming2 chao2 ri4 ， xian1 ge1 geng3 ye4 shuang1 。
- gui4 lin2 piao1 you3 li4 ， li4 pu2 pi1 qiong2 fang2 。
- lai2 mu4 ge1 lian2 ku4 ， chuan2 gui1 jin4 shun4 shang0 。
- mou2 mo2 duo1 miao4 jian3 ， meng4 xiang3 du2 nan2 wang4 。
- wu1 fu3 si1 zhong1 jin4 ， dan1 chi2 ke3 dui4 yang2 。
- yi4 yan2 su1 pin3 lei4 ， san1 jie1 qu1 huang2 wang2 。
- sha1 shui3 you2 han2 dong4 ， jiang1 mei2 jian4 fang4 xiang1 。
- xing2 xing2 xie2 bu4 qu3 ， qu4 qu4 bei4 yun2 xiang1 。
- pi1 jian4 fei1 zheng1 zhao4 ， qian1 sheng2 an4 bie2 chang2 。
- ping2 ju1 ying1 ke4 hua4 ， zu3 song4 bei4 qi1 liang2 。
- rui4 yi4 xing4 bang1 ji2 ， ren2 cai2 di2 guo2 qiang2 。
- 𥩟 guan1 yang2 huan4 hao4 ， yuan2 li4 shang4 yan2 lang2 。
- tan2 xiao4 yao1 fen1 jing4 ， jing1 lun2 bao3 zuo4 chang1 。
- xiao3 ren2 zan1 lü3 jiu4 ， ku1 hui4 xi1 chun1 yang2 。

## 注释

## 译文

## 赏析
