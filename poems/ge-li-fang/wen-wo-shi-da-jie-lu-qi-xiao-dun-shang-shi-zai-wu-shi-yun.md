---
id: ge-li-fang-wen-wo-shi-da-jie-lu-qi-xiao-dun-shang-shi-zai-wu-shi-yun
title: 闻我师大捷虏骑宵遁上时宰五十韵
titlePinyin: wen2 wo3 shi1 da4 jie2 lu3 qi2 xiao1 dun4 shang4 shi2 zai3 wu3 shi2 yun4
titleSlug: wen-wo-shi-da-jie-lu-qi-xiao-dun-shang-shi-zai-wu-shi-yun
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 憬彼金微虏，游魂擅一隅。
- 筋驽殂老革，乳臭立遗雏。
- 毒螫钟蛇豕，虔刘肆猰䝙。
- 请和包谲诈，归地反膏腴。
- 尚尔载书湿，俄然信誓渝。
- 不庭时寇境，匪茹自干诛。
- 作噩新年换，青阳窒月逾。
- 违天辄非觊，扫国敢长驱。
- 崛强提凶器，飞扬起逆徒。
- 酋渠连渤海，部曲杂单于。
- 区脱宵成寨，兜牟晓援桴。
- 刺船窥采石，擐甲逼濡须。
- 烽火来何急，囊书报不虞。
- 山河依睿主，社稷倚真儒。
- 自昔经纶手，惟公器业殊。
- 保江卑谢傅，图霸小夷吾。
- 端揆开黄合，中权正紫枢。
- 邦基资翊戴，贤路辟崎岖。
- 傅说推良弼，周公孙硕肤。
- 时危材愈见，位重德相符。
- 勇决扳裴度，迟回鄙蔡谟。
- 艰难初议在，慷慨赤心输。
- 饷道通流马，疲兵斥滥竽。
- 机能乘眇忽，谋不失锱铢。
- 李郭遵成算，韩彭听指呼。
- 骁师驰建邺，突骑出皇都。
- 疾视冠冲发，先登胆满躯。
- 貔貅人贾勇，鹅鹳阵标图。
- 象弭弯繁弱，霜锋运属镂。
- 舍生如弃唾，歼敌甚摧枯。
- 感忽惊飞将，神明服大巫。
- 羊肠开道路，熊耳积头颅。
- 川绛居巢血，原膏下谷俘。
- 据鞍来马援，烧舰得周瑜。
- 淝水奔余烬，乌江复旧郛。
- 采薇因遣戍，破竹遂来铺。
- 折箠宁劳汉，觭轮不反胡。
- 恺歌旋魏阙，京观筑淮区。
- 妖祲西消楚，祥星东照吴。
- 百蛮应震慑，十载谩含糊。
- 公昔居中宪，纯诚著托孤。
- 神扶脱沙漠，帝赉陟台衢。
- 国势今安堵，民编靖复盂。
- 百嘉同寿域，一气转洪炉。
- 行赏颁金印，禋宗荐玉瑚。
- 鼎彝刊阀阅，简策记规模。
- 国栋从今定，边尘自此无。
- 雷霆先慴服，雨露继涵濡。
- 北极群星拱，明堂一柱扶。
- 家家鬻钗钏，贺酒约同𣂏。

## 拼音
- jing3 bi3 jin1 wei1 lu3 ， you2 hun2 shan4 yi4 yu2 。
- jin1 nu2 cu2 lao3 ge2 ， ru3 chou4 li4 yi2 chu2 。
- du2 shi4 zhong1 she2 shi3 ， qian2 liu2 si4 ya4 chu1 。
- qing3 he2 bao1 jue2 zha4 ， gui1 di4 fan3 gao1 yu2 。
- shang4 er3 zai3 shu1 shi1 ， e2 ran2 xin4 shi4 yu2 。
- bu4 ting2 shi2 kou4 jing4 ， fei3 ru2 zi4 gan1 zhu1 。
- zuo4 e4 xin1 nian2 huan4 ， qing1 yang2 zhi4 yue4 yu2 。
- wei2 tian1 zhe2 fei1 ji4 ， sao3 guo2 gan3 chang2 qu1 。
- jue2 qiang2 ti2 xiong1 qi4 ， fei1 yang2 qi3 ni4 tu2 。
- qiu2 qu2 lian2 bo2 hai3 ， bu4 qu3 za2 chan2 yu2 。
- qu1 tuo1 xiao1 cheng2 zhai4 ， dou1 mu4 xiao3 yuan2 fu2 。
- ci4 chuan2 kui1 cai3 shi2 ， huan4 jia3 bi1 ru2 xu1 。
- feng1 huo3 lai2 he2 ji2 ， nang2 shu1 bao4 bu4 yu2 。
- shan1 he2 yi1 rui4 zhu3 ， she4 ji4 yi3 zhen1 ru2 。
- zi4 xi1 jing1 lun2 shou3 ， wei2 gong1 qi4 ye4 shu1 。
- bao3 jiang1 bei1 xie4 fu4 ， tu2 ba4 xiao3 yi2 wu2 。
- duan1 kui2 kai1 huang2 he2 ， zhong1 quan2 zheng4 zi3 shu1 。
- bang1 ji1 zi1 yi4 dai4 ， xian2 lu4 pi4 qi2 qu1 。
- fu4 shuo1 tui1 liang2 bi4 ， zhou1 gong1 sun1 shuo4 fu1 。
- shi2 wei1 cai2 yu4 jian4 ， wei4 zhong4 de2 xiang1 fu2 。
- yong3 jue2 ban1 pei2 du4 ， chi2 hui2 bi3 cai4 mo2 。
- jian1 nan2 chu1 yi4 zai4 ， kang1 kai3 chi4 xin1 shu1 。
- xiang3 dao4 tong1 liu2 ma3 ， pi2 bing1 chi4 lan4 yu2 。
- ji1 neng2 cheng2 miao3 hu1 ， mou2 bu4 shi1 zi1 zhu1 。
- li3 guo1 zun1 cheng2 suan4 ， han2 peng2 ting1 zhi3 hu1 。
- xiao1 shi1 chi2 jian4 ye4 ， tu1 qi2 chu1 huang2 dou1 。
- ji2 shi4 guan1 chong1 fa1 ， xian1 deng1 dan3 man3 qu1 。
- pi2 xiu1 ren2 jia3 yong3 ， e2 guan4 zhen4 biao1 tu2 。
- xiang4 mi3 wan1 fan2 ruo4 ， shuang1 feng1 yun4 shu3 lou4 。
- she4 sheng1 ru2 qi4 tuo4 ， jian1 di2 shen4 cui1 ku1 。
- gan3 hu1 jing1 fei1 jiang1 ， shen2 ming2 fu2 da4 wu1 。
- yang2 chang2 kai1 dao4 lu4 ， xiong2 er3 ji1 tou2 lu2 。
- chuan1 jiang4 ju1 chao2 xue4 ， yuan2 gao1 xia4 gu3 fu2 。
- ju4 an1 lai2 ma3 yuan2 ， shao1 jian4 de2 zhou1 yu2 。
- fei2 shui3 ben1 yu2 jin4 ， wu1 jiang1 fu4 jiu4 fu2 。
- cai3 wei1 yin1 qian3 shu4 ， po4 zhu2 sui4 lai2 pu4 。
- zhe2 chui2 ning2 lao2 han4 ， ji1 lun2 bu4 fan3 hu2 。
- kai3 ge1 xuan2 wei4 que1 ， jing1 guan1 zhu4 huai2 qu1 。
- yao1 jin4 xi1 xiao1 chu3 ， xiang2 xing1 dong1 zhao4 wu2 。
- bai3 man2 ying4 zhen4 she4 ， shi2 zai3 man4 han2 hu0 。
- gong1 xi1 ju1 zhong1 xian4 ， chun2 cheng2 zhu4 tuo1 gu1 。
- shen2 fu2 tuo1 sha1 mo4 ， di4 lai4 zhi4 tai2 qu2 。
- guo2 shi4 jin1 an1 du3 ， min2 bian1 jing4 fu4 yu2 。
- bai3 jia1 tong2 shou4 yu4 ， yi2 qi4 zhuan3 hong2 lu2 。
- xing2 shang3 ban1 jin1 yin4 ， yin1 zong1 jian4 yu4 hu2 。
- ding3 yi2 kan1 fa2 yue4 ， jian3 ce4 ji4 gui1 mo2 。
- guo2 dong4 cong2 jin1 ding4 ， bian1 chen2 zi4 ci3 wu2 。
- lei2 ting2 xian1 she4 fu2 ， yu3 lu4 ji4 han2 ru2 。
- bei3 ji2 qun2 xing1 gong3 ， ming2 tang2 yi2 zhu4 fu2 。
- jia1 jia1 yu4 chai1 chuan4 ， he4 jiu3 yue1 tong2 𣂏 。

## 注释

## 译文

## 赏析
