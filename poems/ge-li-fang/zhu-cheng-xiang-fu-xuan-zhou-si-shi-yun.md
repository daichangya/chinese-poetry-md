---
id: ge-li-fang-zhu-cheng-xiang-fu-xuan-zhou-si-shi-yun
title: 朱丞相赴宣州四十韵
titlePinyin: zhu1 cheng2 xiang4 fu4 xuan1 zhou1 si4 shi2 yun4
titleSlug: zhu-cheng-xiang-fu-xuan-zhou-si-shi-yun
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天佑于皇宋，时生柱石贤。
- 余光承祖祢，秀气禀山川。
- 应物心如水，临机直似弦。
- 孔书穷竹简，羲易玩韦编。
- 记问诸儒竦，声华六合传。
- 虎闱书考异，蟾窟姓名先。
- 文卷惊严助，经师拜郑虔。
- 刊雠饱黄卷，迁擢冠青钱。
- 稠叠膺神恉，澄清出使旜。
- 陪都佐留钥，东道握兵权。
- 惨淡胡尘暗，低回汉节坚。
- 肃陈鹅鹳列，坐困犬羊膻。
- 潜拔淮阴帜，争加祖逖鞭。
- 力遮江国路，坐沮朔陲烟。
- 气槩青云上，忠诚紫盖边。
- 龙飞逢履位，蛇辅喜差肩。
- 遭际风云会，寅缘雨露偏。
- 紫荷跻法从，碧落耀卿联。
- 揆事符中扆，论文动细毡。
- 北扉邻浴殿，夜直履花砖。
- 将略惊颇牧，纶言粲许燕。
- 覆袍分蜀锦，归烛烂金莲。
- 左辖精搜选，中原付斡旋。
- 凤池邦本正，虎帐国威全。
- 七校兵屯壮，三吴节制专。
- 金瓯升揆席，玉铉焕台躔。
- 治欲追三五，时方会半千。
- 虱臣惊内变，象阙倏妖缠。
- 智洗虞渊日，忠扶杞国天。
- 朝廷终不改，宗社复安然。
- 宰路连三入，官荣笑九迁。
- 和戎频魏绛，遣使屡张骞。
- 功纪旗常外，忠居令甲前。
- 两仪归燮理，万化入陶甄。
- 少戆卑周勃，伤苛小薛宣。
- 暂迷商野梦，来泛霅溪船。
- 偃息聊三辅，蕃宣表十连。
- 敬亭青嶻嶻，泾水碧涟涟。
- 衮绣看于迈，锋车𥩟式遄。
- 黄麻重拜相，又见中兴年。

## 拼音
- tian1 you4 yu2 huang2 song4 ， shi2 sheng1 zhu4 shi2 xian2 。
- yu2 guang1 cheng2 zu3 mi2 ， xiu4 qi4 bing3 shan1 chuan1 。
- ying4 wu4 xin1 ru2 shui3 ， lin2 ji1 zhi2 si4 xian2 。
- kong3 shu1 qiong2 zhu2 jian3 ， xi1 yi4 wan2 wei2 bian1 。
- ji4 wen4 zhu1 ru2 song3 ， sheng1 hua2 liu4 he2 chuan2 。
- hu3 wei2 shu1 kao3 yi4 ， chan2 ku1 xing4 ming2 xian1 。
- wen2 juan4 jing1 yan2 zhu4 ， jing1 shi1 bai4 zheng4 qian2 。
- kan1 chou2 bao3 huang2 juan4 ， qian1 zhuo2 guan1 qing1 qian2 。
- chou2 die2 ying1 shen2 zhi3 ， cheng2 qing1 chu1 shi3 zhan1 。
- pei2 dou1 zuo3 liu2 yao4 ， dong1 dao4 wo4 bing1 quan2 。
- can3 dan4 hu2 chen2 an4 ， di1 hui2 han4 jie2 jian1 。
- su4 chen2 e2 guan4 lie4 ， zuo4 kun4 quan3 yang2 shan1 。
- qian2 ba2 huai2 yin1 zhi4 ， zheng1 jia1 zu3 ti4 bian1 。
- li4 zhe1 jiang1 guo2 lu4 ， zuo4 ju3 shuo4 chui2 yan1 。
- qi4 gai4 qing1 yun2 shang4 ， zhong1 cheng2 zi3 gai4 bian1 。
- long2 fei1 feng2 lü3 wei4 ， she2 fu3 xi3 cha4 jian1 。
- zao1 ji4 feng1 yun2 hui4 ， yin2 yuan2 yu3 lu4 pian1 。
- zi3 he2 ji1 fa3 cong2 ， bi4 luo4 yao4 qing1 lian2 。
- kui2 shi4 fu2 zhong1 yi3 ， lun4 wen2 dong4 xi4 zhan1 。
- bei3 fei1 lin2 yu4 dian4 ， ye4 zhi2 lü3 hua1 zhuan1 。
- jiang1 lüe4 jing1 po1 mu4 ， lun2 yan2 can4 xu3 yan4 。
- fu4 pao2 fen1 shu3 jin3 ， gui1 zhu2 lan4 jin1 lian2 。
- zuo3 xia2 jing1 sou1 xuan3 ， zhong1 yuan2 fu4 wo4 xuan2 。
- feng4 chi2 bang1 ben3 zheng4 ， hu3 zhang4 guo2 wei1 quan2 。
- qi1 xiao4 bing1 tun2 zhuang4 ， san1 wu2 jie2 zhi4 zhuan1 。
- jin1 ou1 sheng1 kui2 xi2 ， yu4 xuan4 huan4 tai2 chan2 。
- zhi4 yu4 zhui1 san1 wu3 ， shi2 fang1 hui4 ban4 qian1 。
- shi1 chen2 jing1 nei4 bian4 ， xiang4 que1 shu1 yao1 chan2 。
- zhi4 xi3 yu2 yuan1 ri4 ， zhong1 fu2 qi3 guo2 tian1 。
- chao2 ting2 zhong1 bu4 gai3 ， zong1 she4 fu4 an1 ran2 。
- zai3 lu4 lian2 san1 ru4 ， guan1 rong2 xiao4 jiu3 qian1 。
- he2 rong2 pin2 wei4 jiang4 ， qian3 shi3 lü3 zhang1 qian1 。
- gong1 ji4 qi2 chang2 wai4 ， zhong1 ju1 ling4 jia3 qian2 。
- liang3 yi2 gui1 xie4 li3 ， wan4 hua4 ru4 tao2 zhen1 。
- shao3 gang4 bei1 zhou1 bo2 ， shang1 ke1 xiao3 xue1 xuan1 。
- zan4 mi2 shang1 ye3 meng4 ， lai2 fan4 zha4 xi1 chuan2 。
- yan3 xi1 liao2 san1 fu3 ， fan1 xuan1 biao3 shi2 lian2 。
- jing4 ting2 qing1 jie2 jie2 ， jing1 shui3 bi4 lian2 lian2 。
- gun3 xiu4 kan4 yu2 mai4 ， feng1 che1 𥩟 shi4 chuan2 。
- huang2 ma2 zhong4 bai4 xiang1 ， you4 jian4 zhong1 xing1 nian2 。

## 注释

## 译文

## 赏析
