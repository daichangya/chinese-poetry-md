---
id: ge-li-fang-dong-zhi-hou-xue
title: 冬至后雪
titlePinyin: dong1 zhi4 hou4 xue3
titleSlug: dong-zhi-hou-xue
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客寐失通宵，寒声动泬寥。
- 云容颓玉宇，雪阵搅层霄。
- 点点楷灰落，亭亭柳絮飘。
- 文窗斜击纸，老树巧装条。
- 堕岭筛寒髻，凌波洒碧绡。
- 风狂初索索，雨细渐瀌瀌。
- 入酒应愁冻，当炉觉易消。
- 萧森声势密，飘瞥路岐遥。
- 蓑冷翁仍钓，山迷客罢樵。
- 裁纨铺缟素，修月屑琨瑶。
- 市小琼楼合，时和玉烛调。
- 三章歌睿制，五板贺寒朝。
- 吠犬惊南岭，骑馿忆灞桥。
- 终南忧压脑，少室衒齐腰。
- 嗟我星霜老，经时鬓发凋。
- 摘蔬和冻煮，收叶带苏烧。
- 路滑难求马，衣单悔贳貂。
- 暖寒谁扫径，莫负紫金蕉。

## 拼音
- ke4 mei4 shi1 tong1 xiao1 ， han2 sheng1 dong4 jue2 liao2 。
- yun2 rong2 tui2 yu4 yu3 ， xue3 zhen4 jiao3 ceng2 xiao1 。
- dian3 dian3 kai3 hui1 luo4 ， ting2 ting2 liu3 xu4 piao1 。
- wen2 chuang1 xie2 ji1 zhi3 ， lao3 shu4 qiao3 zhuang1 tiao2 。
- duo4 ling3 shai1 han2 ji4 ， ling2 bo1 sa3 bi4 xiao1 。
- feng1 kuang2 chu1 suo3 suo3 ， yu3 xi4 jian4 biao1 biao1 。
- ru4 jiu3 ying4 chou2 dong4 ， dang1 lu2 jue2 yi4 xiao1 。
- xiao1 sen1 sheng1 shi4 mi4 ， piao1 pie1 lu4 qi2 yao2 。
- suo1 leng3 weng1 reng2 diao4 ， shan1 mi2 ke4 ba4 qiao2 。
- cai2 wan2 pu4 gao3 su4 ， xiu1 yue4 xie4 kun1 yao2 。
- shi4 xiao3 qiong2 lou2 he2 ， shi2 he2 yu4 zhu2 tiao2 。
- san1 zhang1 ge1 rui4 zhi4 ， wu3 ban3 he4 han2 chao2 。
- fei4 quan3 jing1 nan2 ling3 ， qi2 lu2 yi4 ba4 qiao2 。
- zhong1 nan2 you1 ya1 nao3 ， shao3 shi4 xuan4 qi2 yao1 。
- jie1 wo3 xing1 shuang1 lao3 ， jing1 shi2 bin4 fa4 diao1 。
- zhai1 shu1 he2 dong4 zhu3 ， shou1 ye4 dai4 su1 shao1 。
- lu4 hua2 nan2 qiu2 ma3 ， yi1 dan1 hui3 shi4 diao1 。
- nuan3 han2 shui2 sao3 jing4 ， mo4 fu4 zi3 jin1 jiao1 。

## 注释

## 译文

## 赏析
