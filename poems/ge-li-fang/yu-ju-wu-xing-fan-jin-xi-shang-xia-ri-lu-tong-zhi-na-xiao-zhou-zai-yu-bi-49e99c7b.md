---
id: ge-li-fang-yu-ju-wu-xing-fan-jin-xi-shang-xia-ri-lu-tong-zhi-na-xiao-zhou-zai-yu-bi-49e99c7b
title: 余居吴兴泛金溪上暇日率同志拏小舟载鱼鼈虾蟹命五比丘诵宝胜佛名若十二因缘法作梵呗舍之溪中坐间有请作诗以纪一时事者余辄为书云
titlePinyin: yu2 ju1 wu2 xing1 fan4 jin1 xi1 shang4 xia2 ri4 lü4 tong2 zhi4 na2 xiao3 zhou1 zai3 yu2 bie1 xia1 xie4 ming4 wu3 bi3 qiu1 song4 bao3 sheng4 fo2 ming2 ruo4 shi2 er4 yin1 yuan2 fa3 zuo4 fan4 bai4 she4 zhi1 xi1 zhong1 zuo4 jian1 you3 qing3 zuo4 shi1 yi3 ji4 yi4 shi2 shi4 zhe3 yu2 zhe2 wei4 shu1 yun2
titleSlug: yu-ju-wu-xing-fan-jin-xi-shang-xia-ri-lu-tong-zhi-na-xiao-zhou-zai-yu-bi-49e99c7b
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渔师竟日渔，水族作斤卖。
- 小捐使鬼兄，大载获鳞介。
- 鲲鲸未易罗，所得亦殊态。
- 青蛙尽公私，朱鲔兼小大。
- 霜鲈尚贯针，土负或黏块。
- 轮囷积文螺，郭索走苍蟹。
- 湿沫相煦濡，自分煮姜芥。
- 岂知恻隠人，规作江湖贷。
- 因呼小青翰，放留舞澎湃。
- 趺坐延黑衣，号佛指清濑。
- 经翻流水篇，梵起鱼山呗。
- 倾盆带寒藻，圉圉看于迈。
- 惊疑或依蒲，喜跃或生喝。
- 快若鹰辞鞲，欢如囚破械。
- 定非校人池，恐是余不派。
- 愿汝藉佛力，永脱钩网债。
- 口腹聊尔耳，香饵莫渠爱。

## 拼音
- yu2 shi1 jing4 ri4 yu2 ， shui3 zu2 zuo4 jin1 mai4 。
- xiao3 juan1 shi3 gui3 xiong1 ， da4 zai3 huo4 lin2 jie4 。
- kun1 jing1 wei4 yi4 luo2 ， suo3 de2 yi4 shu1 tai4 。
- qing1 wa1 jin4 gong1 si1 ， zhu1 wei3 jian1 xiao3 da4 。
- shuang1 lu2 shang4 guan4 zhen1 ， tu3 fu4 huo4 nian2 kuai4 。
- lun2 qun1 ji1 wen2 luo2 ， guo1 suo3 zou3 cang1 xie4 。
- shi1 mo4 xiang1 xu4 ru2 ， zi4 fen1 zhu3 jiang1 jie4 。
- qi3 zhi1 ce4 yin3 ren2 ， gui1 zuo4 jiang1 hu2 dai4 。
- yin1 hu1 xiao3 qing1 han4 ， fang4 liu2 wu3 peng2 pai4 。
- fu1 zuo4 yan2 hei1 yi1 ， hao4 fo2 zhi3 qing1 lai4 。
- jing1 fan1 liu2 shui3 pian1 ， fan4 qi3 yu2 shan1 bai4 。
- qing1 pen2 dai4 han2 zao3 ， yu3 yu3 kan4 yu2 mai4 。
- jing1 yi2 huo4 yi1 pu2 ， xi3 yue4 huo4 sheng1 he1 。
- kuai4 ruo4 ying1 ci2 gou1 ， huan1 ru2 qiu2 po4 xie4 。
- ding4 fei1 xiao4 ren2 chi2 ， kong3 shi4 yu2 bu2 pai4 。
- yuan4 ru3 jie4 fo2 li4 ， yong3 tuo1 gou1 wang3 zhai4 。
- kou3 fu4 liao2 er3 er3 ， xiang1 er3 mo4 qu2 ai4 。

## 注释

## 译文

## 赏析
