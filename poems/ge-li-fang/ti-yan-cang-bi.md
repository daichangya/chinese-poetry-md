---
id: ge-li-fang-ti-yan-cang-bi
title: 题盐仓壁
titlePinyin: ti2 yan2 cang1 bi4
titleSlug: ti-yan-cang-bi
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 破贼须缗钱，箕敛困郡县。
- 孰若严矩矱，溟海恣煎炼。
- 僚采课惰勤，息入计亏羡。
- 连艘走群商，金帛委神甸。
- 小人堪底用，吏鞅縻卑贱。
- 怪来符似火，法制适中变。
- 省览几牛腰，十日了未遍。
- 凫行摘纸尾，挥扫同掣电。
- 盈车笔摧颖，溢匣印销篆。
- 壮士缚朱墨，食废枕弗奠。
- 忍饥危肠吼，失睡两眼眩。
- 我本丘壑姿，素乏封侯面。
- 胡为浪自苦，刚作五斗恋。
- 会当还此笏，归云送苍弁。

## 拼音
- po4 zei2 xu1 min2 qian2 ， ji1 lian3 kun4 jun4 xian4 。
- shu2 ruo4 yan2 ju3 yue1 ， ming2 hai3 zi4 jian1 lian4 。
- liao2 cai3 ke4 duo4 qin2 ， xi1 ru4 ji4 kui1 xian4 。
- lian2 sou1 zou3 qun2 shang1 ， jin1 bo2 wei3 shen2 dian4 。
- xiao3 ren2 kan1 di3 yong4 ， li4 yang1 mi2 bei1 jian4 。
- guai4 lai2 fu2 si4 huo3 ， fa3 zhi4 shi4 zhong1 bian4 。
- sheng3 lan3 ji3 niu2 yao1 ， shi2 ri4 le0 wei4 bian4 。
- fu2 xing2 zhai1 zhi3 wei3 ， hui1 sao3 tong2 che4 dian4 。
- ying2 che1 bi3 cui1 ying3 ， yi4 xia2 yin4 xiao1 zhuan4 。
- zhuang4 shi4 fu4 zhu1 mo4 ， shi2 fei4 zhen3 fu2 dian4 。
- ren3 ji1 wei1 chang2 hou3 ， shi1 shui4 liang3 yan3 xuan4 。
- wo3 ben3 qiu1 he4 zi1 ， su4 fa2 feng1 hou2 mian4 。
- hu2 wei4 lang4 zi4 ku3 ， gang1 zuo4 wu3 dou3 lian4 。
- hui4 dang1 hai2 ci3 hu4 ， gui1 yun2 song4 cang1 bian4 。

## 注释

## 译文

## 赏析
