---
id: ge-li-fang-xi-xian
title: 喜闲
titlePinyin: xi3 xian2
titleSlug: xi-xian
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白苹花发兮水晶宫，舍此地兮余将曷从。
- 斧斤丁丁兮为余之栖，药作房兮梁则辛夷。
- 朝迎山云兮，莫送云归。
- 伏腊粗给兮，朝市奚为。
- 姜畦兮芋畴，瓜㼌蔓长兮女桑始柔。
- 高田兮壤沃，麦芒如篲兮黍如粟。
- 下田兮若按，𫁂䅉衡从兮碧泉。
- 乳水不淫兮旱火不光，神之德兮畴敢忘。
- 拜金铺兮奠椒浆，赛鼓坎坎兮锦伞悠飏。
- 倾银兮注瓦，玄鲫霜芹兮父老同社。
- 鸟劝饮兮风为启关，宇宙之间兮谁如我闲。
- 热官虽好兮宁守菟裘，彼有危机兮余差无忧。
- 鹰彩𫄬兮金作镮，搏狐兔兮供吾之餐。
- 马玉勒兮锦作障，檀溪深兮跃必五丈。
- 为人吠兮乃可以佩人之𰾄，为人鸣兮乃可以食人之粟。
- 所贵兮寂寂而矫矫，所鄙兮赫赫而碌碌。
- 吾宁为鸿兮取食于江湖，吾宁为龟兮曳尾于泥涂。

## 拼音
- bai2 ping2 hua1 fa1 xi1 shui3 jing1 gong1 ， she4 ci3 di4 xi1 yu2 jiang1 he2 cong2 。
- fu3 jin1 ding1 ding1 xi1 wei4 yu2 zhi1 qi1 ， yao4 zuo4 fang2 xi1 liang2 ze2 xin1 yi2 。
- chao2 ying2 shan1 yun2 xi1 ， mo4 song4 yun2 gui1 。
- fu2 la4 cu1 gei3 xi1 ， chao2 shi4 xi1 wei4 。
- jiang1 qi2 xi1 yu4 chou2 ， gua1 㼌 man4 chang2 xi1 nü3 sang1 shi3 rou2 。
- gao1 tian2 xi1 rang3 wo4 ， mai4 mang2 ru2 hui4 xi1 shu3 ru2 su4 。
- xia4 tian2 xi1 ruo4 an4 ， 𫁂 䅉 heng2 cong2 xi1 bi4 quan2 。
- ru3 shui3 bu4 yin2 xi1 han4 huo3 bu4 guang1 ， shen2 zhi1 de2 xi1 chou2 gan3 wang4 。
- bai4 jin1 pu4 xi1 dian4 jiao1 jiang1 ， sai4 gu3 kan3 kan3 xi1 jin3 san3 you1 yang2 。
- qing1 yin2 xi1 zhu4 wa3 ， xuan2 ji4 shuang1 qin2 xi1 fu4 lao3 tong2 she4 。
- niao3 quan4 yin3 xi1 feng1 wei4 qi3 guan1 ， yu3 zhou4 zhi1 jian1 xi1 shui2 ru2 wo3 xian2 。
- re4 guan1 sui1 hao3 xi1 ning2 shou3 tu2 qiu2 ， bi3 you3 wei1 ji1 xi1 yu2 cha4 wu2 you1 。
- ying1 cai3 𫄬 xi1 jin1 zuo4 huan2 ， bo2 hu2 tu4 xi1 gong4 wu2 zhi1 can1 。
- ma3 yu4 le4 xi1 jin3 zuo4 zhang4 ， tan2 xi1 shen1 xi1 yue4 bi4 wu3 zhang4 。
- wei4 ren2 fei4 xi1 nai3 ke3 yi3 pei4 ren2 zhi1 𰾄 ， wei4 ren2 ming2 xi1 nai3 ke3 yi3 shi2 ren2 zhi1 su4 。
- suo3 gui4 xi1 ji4 ji4 er2 jiao3 jiao3 ， suo3 bi3 xi1 he4 he4 er2 lu4 lu4 。
- wu2 ning2 wei4 hong2 xi1 qu3 shi2 yu2 jiang1 hu2 ， wu2 ning2 wei4 gui1 xi1 ye4 wei3 yu2 ni2 tu2 。

## 注释

## 译文

## 赏析
