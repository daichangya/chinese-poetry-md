---
id: ge-li-fang-yu-fu-guan-gong-xiang-yu-dao-zu-tong-pan-jiu-ju-zha-san-mei-you-huai-xia-4fc9bb3f
title: 余赴官宫庠与道祖通判久聚乍散每有怀想作诗五十韵道二十余年出处寄呈
titlePinyin: yu2 fu4 guan1 gong1 xiang2 yu3 dao4 zu3 tong1 pan4 jiu3 ju4 zha4 san4 mei3 you3 huai2 xiang3 zuo4 shi1 wu3 shi2 yun4 dao4 er4 shi2 yu2 nian2 chu1 chu4 ji4 cheng2
titleSlug: yu-fu-guan-gong-xiang-yu-dao-zu-tong-pan-jiu-ju-zha-san-mei-you-huai-xia-4fc9bb3f
author: 葛立方
authorPinyin: ge3 li4 fang1
authorSlug: ge-li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初拜清扬日，菰城荻始芽。
- 家声璜出渭，骏气马生洼。
- 博识该三箧，宏才记五车。
- 高明挈日月，文彩炫云霞。
- 结友方倾盖，连姻复附葭。
- 凤𫐌银烛映，鸾扇彩云遮。
- 去作南阳别，俄成泽国赊。
- 浚都先玉辔，濉水会仙槎。
- 我止邗沟第，君归霅水涯。
- 枌关方弛檐，毳幕忽鸣笳。
- 茂苑依城堞，菁山隠谽谺。
- 林峦迷雾豹，鼓吹只池蛙。
- 宇宙焦先室，庖厨蔡樽茄。
- 旋闻翦蛇豕，却共注鱼虾。
- 经笥精蓝肄，辞锋试席夸。
- 棘闱排胜阵，枫殿趁朝赮。
- 联籍攀丹桂，连名拟墨緺。
- 枕溪同择胜，筑室共崇窊。
- 许迈通悬霤，何君住若耶。
- 奇礓争磊砢，嘉卉鬭纷葩。
- 风入黄芦浦，烟横白鹭沙。
- 鹢舟行櫂短，蚁酒酌尊污。
- 觅句文词竞，枰棋笑语哗。
- 山深陪杖屦，林僻预瓜茶。
- 歌放卑王豹，琴闲鄙瓠巴。
- 朝游趁奔鹿，暮宴起栖鸦。
- 溪上方霏屑，山阴遽及瓜。
- 殿诃纷候吏，罄折拥晨衙。
- 踊跃良朋贺，睢盱野老呀。
- 铜章轻掷置，银绂嗣荣加。
- 还与牛同皂，宁嗟凤在笯。
- 归来齐靖节，隠去类祁嘉。
- 鸩堇功名会，膏粱释梵家。
- 果因流菜叶，倏尔认桃花。
- 杜口伤鸣雁，持钩出睡蛇。
- 少多临济棒，生死秘魔叉。
- 蔬食期羹芋，蓬心正倚麻。
- 一朝牵吏鞅，琐质滥京华。
- 宫邸便清佚，官曹惧过差。
- 学无裨稚𫘤，儒或变淫奢。
- 仰德劳心膂，陈情费齿牙。
- 幸蒙鱼网细，数寄雁行斜。
- 凝望千岩阻，何因两桨拏。
- 身修谁琢切，诗病孰疵瑕。
- 缩地今无费，移山第觅夸。
- 愿怜鱼蓄榭，莫惜马频檛。
- 骥尾终期附，牛鸣幸不遐。
- 清标如会觌，羁旅失悲嗟。
- 悃愊烦青镂，凄凉倦绛纱。
- 聊须哦短句，缄印锦谿砂。

## 拼音
- chu1 bai4 qing1 yang2 ri4 ， gu1 cheng2 di2 shi3 ya2 。
- jia1 sheng1 huang2 chu1 wei4 ， jun4 qi4 ma3 sheng1 wa1 。
- bo2 shi2 gai1 san1 qie4 ， hong2 cai2 ji4 wu3 che1 。
- gao1 ming2 qie4 ri4 yue4 ， wen2 cai3 xuan4 yun2 xia2 。
- jie2 you3 fang1 qing1 gai4 ， lian2 yin1 fu4 fu4 jia1 。
- feng4 𫐌 yin2 zhu2 ying4 ， luan2 shan4 cai3 yun2 zhe1 。
- qu4 zuo4 nan2 yang2 bie2 ， e2 cheng2 ze2 guo2 she1 。
- jun4 dou1 xian1 yu4 pei4 ， sui1 shui3 hui4 xian1 cha2 。
- wo3 zhi3 han2 gou1 di4 ， jun1 gui1 zha4 shui3 ya2 。
- fen2 guan1 fang1 chi2 yan2 ， cui4 mu4 hu1 ming2 jia1 。
- mao4 yuan4 yi1 cheng2 die2 ， jing1 shan1 yin3 han1 xia1 。
- lin2 luan2 mi2 wu4 bao4 ， gu3 chui1 zhi1 chi2 wa1 。
- yu3 zhou4 jiao1 xian1 shi4 ， pao2 chu2 cai4 zun1 qie2 。
- xuan2 wen2 jian3 she2 shi3 ， que4 gong4 zhu4 yu2 xia1 。
- jing1 si4 jing1 lan2 yi4 ， ci2 feng1 shi4 xi2 kua1 。
- ji2 wei2 pai2 sheng4 zhen4 ， feng1 dian4 chen4 chao2 xia2 。
- lian2 ji2 pan1 dan1 gui4 ， lian2 ming2 ni3 mo4 gua1 。
- zhen3 xi1 tong2 ze2 sheng4 ， zhu4 shi4 gong4 chong2 wa1 。
- xu3 mai4 tong1 xuan2 liu4 ， he2 jun1 zhu4 ruo4 ye1 。
- qi2 jiang1 zheng1 lei3 luo3 ， jia1 hui4 dou4 fen1 pa1 。
- feng1 ru4 huang2 lu2 pu3 ， yan1 heng2 bai2 lu4 sha1 。
- yi4 zhou1 xing2 zhao4 duan3 ， yi3 jiu3 zhuo2 zun1 wu1 。
- mi4 ju4 wen2 ci2 jing4 ， ping2 qi2 xiao4 yu3 hua2 。
- shan1 shen1 pei2 zhang4 ju4 ， lin2 pi4 yu4 gua1 cha2 。
- ge1 fang4 bei1 wang2 bao4 ， qin2 xian2 bi3 hu4 ba1 。
- chao2 you2 chen4 ben1 lu4 ， mu4 yan4 qi3 qi1 ya1 。
- xi1 shang4 fang1 fei1 xie4 ， shan1 yin1 ju4 ji2 gua1 。
- dian4 he1 fen1 hou4 li4 ， qing4 zhe2 yong1 chen2 ya2 。
- yong3 yue4 liang2 peng2 he4 ， sui1 xu1 ye3 lao3 ya0 。
- tong2 zhang1 qing1 zhi4 zhi4 ， yin2 fu2 si4 rong2 jia1 。
- hai2 yu3 niu2 tong2 zao4 ， ning2 jie1 feng4 zai4 nu2 。
- gui1 lai2 qi2 jing4 jie2 ， yin3 qu4 lei4 qi2 jia1 。
- zhen4 jin3 gong1 ming2 hui4 ， gao1 liang2 shi4 fan4 jia1 。
- guo3 yin1 liu2 cai4 ye4 ， shu1 er3 ren4 tao2 hua1 。
- du4 kou3 shang1 ming2 yan4 ， chi2 gou1 chu1 shui4 she2 。
- shao3 duo1 lin2 ji4 bang4 ， sheng1 si3 mi4 mo2 cha1 。
- shu1 shi2 qi1 geng1 yu4 ， peng2 xin1 zheng4 yi3 ma2 。
- yi4 chao2 qian1 li4 yang1 ， suo3 zhi4 lan4 jing1 hua2 。
- gong1 di3 bian4 qing1 yi4 ， guan1 cao2 ju4 guo4 cha4 。
- xue2 wu2 bi4 zhi4 𫘤 ， ru2 huo4 bian4 yin2 she1 。
- yang3 de2 lao2 xin1 lü3 ， chen2 qing2 fei4 chi3 ya2 。
- xing4 meng2 yu2 wang3 xi4 ， shu4 ji4 yan4 xing2 xie2 。
- ning2 wang4 qian1 yan2 zu3 ， he2 yin1 liang3 jiang3 na2 。
- shen1 xiu1 shui2 zhuo2 qie4 ， shi1 bing4 shu2 ci1 xia2 。
- suo1 di4 jin1 wu2 fei4 ， yi2 shan1 di4 mi4 kua1 。
- yuan4 lian2 yu2 xu4 xie4 ， mo4 xi1 ma3 pin2 zhua1 。
- ji4 wei3 zhong1 qi1 fu4 ， niu2 ming2 xing4 bu4 xia2 。
- qing1 biao1 ru2 hui4 di2 ， ji1 lü3 shi1 bei1 jie1 。
- kun3 bi4 fan2 qing1 lou4 ， qi1 liang2 juan4 jiang4 sha1 。
- liao2 xu1 o4 duan3 ju4 ， jian1 yin4 jin3 xi1 sha1 。

## 注释

## 译文

## 赏析
