---
id: mu-rong-yan-feng-shang-mao-yun-shi
title: 上毛运使
titlePinyin: shang4 mao2 yun4 shi3
titleSlug: shang-mao-yun-shi
author: 慕容彦逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人各有求心靡同，世路奔驰如捕风。
- 我独不愿万户封，悁悁所愿识毛公。
- 我公高才真国器，酝藉聪明天所秘。
- 子师气格千里驹，广基文章一枝桂。
- 学优入仕斯义荣，我公所至皆可称。
- 来暮已歌廉叔度，去思还似谢吴兴。
- 天心忧勤念方面，外台遴选皆英彦。
- 我公所至绰有声，炯炯精金经百炼。
- 昨夜使星入斗牛，鹊声晓送传书邮。
- 报言有诏下天阙，公按滨江十四州。
- 审报已真惊且喜，入户不知摧屐齿。
- 拜尘潘子行有缘，倒屣蔡公何敢拟。
- 自嗟此诚今未通，何时垂翅附冥鸿。
- 眉间黄色已可庆，襟怀不复叹秋蓬。
- 公不见张华一赋致高位，阮瞻三言得清议。
- 刻画无盐虽有心，滓秽太清徒自愧。
- 朝廷言路方坦夷，比年汉诏下天墀。
- 所念渊明方为米，会须平子为玄题。

## 拼音
- ren2 ge4 you3 qiu2 xin1 mi2 tong2 ， shi4 lu4 ben1 chi2 ru2 bu3 feng1 。
- wo3 du2 bu2 yuan4 wan4 hu4 feng1 ， yuan1 yuan1 suo3 yuan4 shi2 mao2 gong1 。
- wo3 gong1 gao1 cai2 zhen1 guo2 qi4 ， yun4 jie4 cong1 ming0 tian1 suo3 mi4 。
- zi3 shi1 qi4 ge2 qian1 li3 ju1 ， guang3 ji1 wen2 zhang1 yi4 zhi1 gui4 。
- xue2 you1 ru4 shi4 si1 yi4 rong2 ， wo3 gong1 suo3 zhi4 jie1 ke3 cheng1 。
- lai2 mu4 yi3 ge1 lian2 shu1 du4 ， qu4 si1 hai2 si4 xie4 wu2 xing1 。
- tian1 xin1 you1 qin2 nian4 fang1 mian4 ， wai4 tai2 lin2 xuan3 jie1 ying1 yan4 。
- wo3 gong1 suo3 zhi4 chuo4 you3 sheng1 ， jiong3 jiong3 jing1 jin1 jing1 bai3 lian4 。
- zuo2 ye4 shi3 xing1 ru4 dou4 niu2 ， que4 sheng1 xiao3 song4 chuan2 shu1 you2 。
- bao4 yan2 you3 zhao4 xia4 tian1 que1 ， gong1 an4 bin1 jiang1 shi2 si4 zhou1 。
- shen3 bao4 yi3 zhen1 jing1 qie3 xi3 ， ru4 hu4 bu4 zhi1 cui1 ji1 chi3 。
- bai4 chen2 pan1 zi3 xing2 you3 yuan2 ， dao3 xi3 cai4 gong1 he2 gan3 ni3 。
- zi4 jie1 ci3 cheng2 jin1 wei4 tong1 ， he2 shi2 chui2 chi4 fu4 ming2 hong2 。
- mei2 jian1 huang2 se4 yi3 ke3 qing4 ， jin1 huai2 bu2 fu4 tan4 qiu1 peng2 。
- gong1 bu2 jian4 zhang1 hua2 yi2 fu4 zhi4 gao1 wei4 ， ruan3 zhan1 san1 yan2 de2 qing1 yi4 。
- ke4 hua4 wu2 yan2 sui1 you3 xin1 ， zi3 hui4 tai4 qing1 tu2 zi4 kui4 。
- chao2 ting2 yan2 lu4 fang1 tan3 yi2 ， bi3 nian2 han4 zhao4 xia4 tian1 chi2 。
- suo3 nian4 yuan1 ming2 fang1 wei4 mi3 ， hui4 xu1 ping2 zi3 wei4 xuan2 ti2 。

## 注释

## 译文

## 赏析
