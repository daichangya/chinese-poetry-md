---
id: mu-rong-yan-feng-du-tao-yuan-ming-ji
title: 读陶渊明集
titlePinyin: du2 tao2 yuan1 ming2 ji2
titleSlug: du-tao-yuan-ming-ji
author: 慕容彦逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晋末何所似，波心跃长鲸。
- 生民畏扰攘，蹙頞视欃枪。
- 渊明当此时，弃爵务躬耕。
- 葛巾漉家酎，杯干壶再倾。
- 恢然聊寄傲，无心事将迎。
- 眼底不足语，笔下漫摅情。
- 襟怀有佳趣，落纸字字清。
- 有如碎寒冰，贮之琉璃䓨。
- 又如湛秋水，含兹霜月明。
- 秀气如可掬，妙理不可名。
- 辞中有余意，此致尤更精。
- 班豪诚可厌，曹侈无足评。
- 斯文孰比拟，诵之清风生。

## 拼音
- jin4 mo4 he2 suo3 si4 ， bo1 xin1 yue4 chang2 jing1 。
- sheng1 min2 wei4 rao3 rang3 ， cu4 e4 shi4 chan2 qiang1 。
- yuan1 ming2 dang1 ci3 shi2 ， qi4 jue2 wu4 gong1 geng1 。
- ge3 jin1 lu4 jia1 zhou4 ， bei1 gan1 hu2 zai4 qing1 。
- hui1 ran2 liao2 ji4 ao4 ， wu2 xin1 shi4 jiang1 ying2 。
- yan3 di3 bu4 zu2 yu3 ， bi3 xia4 man4 shu1 qing2 。
- jin1 huai2 you3 jia1 qu4 ， luo4 zhi3 zi4 zi4 qing1 。
- you3 ru2 sui4 han2 bing1 ， zhu4 zhi1 liu2 li2 ying1 。
- you4 ru2 zhan4 qiu1 shui3 ， han2 zi1 shuang1 yue4 ming2 。
- xiu4 qi4 ru2 ke3 ju1 ， miao4 li3 bu4 ke3 ming2 。
- ci2 zhong1 you3 yu2 yi4 ， ci3 zhi4 you2 geng4 jing1 。
- ban1 hao2 cheng2 ke3 yan4 ， cao2 chi3 wu2 zu2 ping2 。
- si1 wen2 shu2 bi3 ni3 ， song4 zhi1 qing1 feng1 sheng1 。

## 注释

## 译文

## 赏析
