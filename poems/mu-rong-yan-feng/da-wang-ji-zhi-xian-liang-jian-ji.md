---
id: mu-rong-yan-feng-da-wang-ji-zhi-xian-liang-jian-ji
title: 答王及之贤良见寄
titlePinyin: da2 wang2 ji2 zhi1 xian2 liang2 jian4 ji4
titleSlug: da-wang-ji-zhi-xian-liang-jian-ji
author: 慕容彦逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公圭侯印人所优，利锁名缰吾所羞。
- 耿耿有怀非隠忧，思得佳士从之游。
- 今年折腰来佐县，辞采接君心自见。
- 怀刺过寻不问程，剥啄扣关谐所愿。
- 谁云白首交如新，倾盖相逢如故人。
- 囊中制作绝伦类，和璧隋珠无足珍。
- 心醉归来书文室，却怪前宵梦椽笔。
- 至音寂寞知者稀，安得论文永足日。
- 可嗟吏道事奔驰，信信不见元紫芝。
- 胸襟不复忧鄙吝，圆缄寄我愁霖诗。
- 得诗三复云牋卷，喜气填膺光满面。
- 一首能轻万户侯，绿发幸交三语掾。
- 我今尔耳何为哉，汗漫如君心自灰。
- 为君挹尽双溪水，不发纤尘污两耳。

## 拼音
- gong1 gui1 hou2 yin4 ren2 suo3 you1 ， li4 suo3 ming2 jiang1 wu2 suo3 xiu1 。
- geng3 geng3 you3 huai2 fei1 yin3 you1 ， si1 de2 jia1 shi4 cong2 zhi1 you2 。
- jin1 nian2 zhe2 yao1 lai2 zuo3 xian4 ， ci2 cai3 jie1 jun1 xin1 zi4 jian4 。
- huai2 ci4 guo4 xun2 bu2 wen4 cheng2 ， bao1 zhuo2 kou4 guan1 xie2 suo3 yuan4 。
- shui2 yun2 bai2 shou3 jiao1 ru2 xin1 ， qing1 gai4 xiang1 feng2 ru2 gu4 ren2 。
- nang2 zhong1 zhi4 zuo4 jue2 lun2 lei4 ， he2 bi4 sui2 zhu1 wu2 zu2 zhen1 。
- xin1 zui4 gui1 lai2 shu1 wen2 shi4 ， que4 guai4 qian2 xiao1 meng4 chuan2 bi3 。
- zhi4 yin1 ji4 mo4 zhi1 zhe3 xi1 ， an1 de2 lun4 wen2 yong3 zu2 ri4 。
- ke3 jie1 li4 dao4 shi4 ben1 chi2 ， xin4 xin4 bu2 jian4 yuan2 zi3 zhi1 。
- xiong1 jin1 bu2 fu4 you1 bi3 lin4 ， yuan2 jian1 ji4 wo3 chou2 lin2 shi1 。
- de2 shi1 san1 fu4 yun2 jian1 juan4 ， xi3 qi4 tian2 ying1 guang1 man3 mian4 。
- yi4 shou3 neng2 qing1 wan4 hu4 hou2 ， lü4 fa1 xing4 jiao1 san1 yu3 yuan4 。
- wo3 jin1 er3 er3 he2 wei4 zai1 ， han4 man4 ru2 jun1 xin1 zi4 hui1 。
- wei4 jun1 yi4 jin4 shuang1 xi1 shui3 ， bu4 fa1 xian1 chen2 wu1 liang3 er3 。

## 注释

## 译文

## 赏析
