---
id: mu-rong-yan-feng-xu-chong-yuan-sheng-ri
title: 许冲元生日
titlePinyin: xu3 chong1 yuan2 sheng1 ri4
titleSlug: xu-chong-yuan-sheng-ri
author: 慕容彦逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 良月当初吉，昌时叶半千。
- 气钟奎壁粹，寿禀角亢全。
- 殖学优前哲，香名自妙年。
- 文章魁桂籍，风采冠樱筵。
- 要路谐先据，清班阅屡迁。
- 芸书雠甲乙，黼坐谒温宣。
- 丹陛趋文石，彤庭咏绮钱。
- 云梯滋稳步，风翮正孤骞。
- 清切陪华跸，雍容进迩联。
- 夜归惊宝烛，晓直候花砖。
- 余力兼京辅，能声映简编。
- 寇清桴鼓绝，讼息缿筩捐。
- 入谢虽言迈，徂齐遽式遄。
- 词林俄再入，政辖遂详延。
- 鲠议违时去，丹心许国坚。
- 赐环朝帝所，曳履上星躔。
- 枢宪仍图旧，岩廊庆得贤。
- 珥珰鸾渚上，鸣佩凤池边。
- 默识通伦类，先几炳眇绵。
- 龙辀迎舜日，鼇柱拱尧天。
- 夹毂占轓鹿，飞冠兆冕蝉。
- 鹤龄偕集木，龟算等巢莲。
- 丙魏君臣契，韦平父子传。
- 功成五福具，永作地行仙。

## 拼音
- liang2 yue4 dang1 chu1 ji2 ， chang1 shi2 ye4 ban4 qian1 。
- qi4 zhong1 kui2 bi4 cui4 ， shou4 bing3 jiao3 kang4 quan2 。
- zhi2 xue2 you1 qian2 zhe2 ， xiang1 ming2 zi4 miao4 nian2 。
- wen2 zhang1 kui2 gui4 ji2 ， feng1 cai3 guan1 ying1 yan2 。
- yao4 lu4 xie2 xian1 ju4 ， qing1 ban1 yue4 lü3 qian1 。
- yun2 shu1 chou2 jia3 yi3 ， fu3 zuo4 ye4 wen1 xuan1 。
- dan1 bi4 qu1 wen2 shi2 ， tong2 ting2 yong3 qi3 qian2 。
- yun2 ti1 zi1 wen3 bu4 ， feng1 he2 zheng4 gu1 qian1 。
- qing1 qie4 pei2 hua2 bi4 ， yong1 rong2 jin4 er3 lian2 。
- ye4 gui1 jing1 bao3 zhu2 ， xiao3 zhi2 hou4 hua1 zhuan1 。
- yu2 li4 jian1 jing1 fu3 ， neng2 sheng1 ying4 jian3 bian1 。
- kou4 qing1 fu2 gu3 jue2 ， song4 xi1 xiang4 tong3 juan1 。
- ru4 xie4 sui1 yan2 mai4 ， cu2 qi2 ju4 shi4 chuan2 。
- ci2 lin2 e2 zai4 ru4 ， zheng4 xia2 sui4 xiang2 yan2 。
- geng3 yi4 wei2 shi2 qu4 ， dan1 xin1 xu3 guo2 jian1 。
- ci4 huan2 chao2 di4 suo3 ， ye4 lü3 shang4 xing1 chan2 。
- shu1 xian4 reng2 tu2 jiu4 ， yan2 lang2 qing4 de2 xian2 。
- er3 dang1 luan2 zhu3 shang4 ， ming2 pei4 feng4 chi2 bian1 。
- mo4 shi2 tong1 lun2 lei4 ， xian1 ji3 bing3 miao3 mian2 。
- long2 zhou1 ying2 shun4 ri4 ， ao2 zhu4 gong3 yao2 tian1 。
- jia2 gu1 zhan4 fan1 lu4 ， fei1 guan1 zhao4 mian3 chan2 。
- he4 ling2 xie2 ji2 mu4 ， gui1 suan4 deng3 chao2 lian2 。
- bing3 wei4 jun1 chen2 qi4 ， wei2 ping2 fu4 zi3 chuan2 。
- gong1 cheng2 wu3 fu2 ju4 ， yong3 zuo4 di4 xing2 xian1 。

## 注释

## 译文

## 赏析
