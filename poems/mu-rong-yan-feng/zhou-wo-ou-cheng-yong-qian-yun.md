---
id: mu-rong-yan-feng-zhou-wo-ou-cheng-yong-qian-yun
title: 昼卧偶成用前韵
titlePinyin: zhou4 wo4 ou3 cheng2 yong4 qian2 yun4
titleSlug: zhou-wo-ou-cheng-yong-qian-yun
author: 慕容彦逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我如边孝先，性爱日昼眠。
- 眠眠曷能寐，愁思如涌泉。
- 东风穆穆和，午影迟迟延。
- 忧多首自旋，犹如瞰面渊。
- 人皆喜春色，而我今犹然。
- 叱奴启南窗，欹枕望青天。
- 浮云来飘飘，飞鸟去还还。
- 望眼无穷极，移卧窗之前。
- 焉能梦栩栩，徒自腹便便。
- 悠思慕范蠡，心形得两捐。
- 轻舟泛五湖，短棹鼓清涟。
- 规矩不我制，所意成方圆。

## 拼音
- wo3 ru2 bian1 xiao4 xian1 ， xing4 ai4 ri4 zhou4 mian2 。
- mian2 mian2 he2 neng2 mei4 ， chou2 si1 ru2 yong3 quan2 。
- dong1 feng1 mu4 mu4 he2 ， wu3 ying3 chi2 chi2 yan2 。
- you1 duo1 shou3 zi4 xuan2 ， you2 ru2 kan4 mian4 yuan1 。
- ren2 jie1 xi3 chun1 se4 ， er2 wo3 jin1 you2 ran2 。
- chi4 nu2 qi3 nan2 chuang1 ， qi1 zhen3 wang4 qing1 tian1 。
- fu2 yun2 lai2 piao1 piao1 ， fei1 niao3 qu4 hai2 hai2 。
- wang4 yan3 wu2 qiong2 ji2 ， yi2 wo4 chuang1 zhi1 qian2 。
- yan1 neng2 meng4 xu3 xu3 ， tu2 zi4 fu4 bian4 bian4 。
- you1 si1 mu4 fan4 li2 ， xin1 xing2 de2 liang3 juan1 。
- qing1 zhou1 fan4 wu3 hu2 ， duan3 zhao4 gu3 qing1 lian2 。
- gui1 ju3 bu4 wo3 zhi4 ， suo3 yi4 cheng2 fang1 yuan2 。

## 注释

## 译文

## 赏析
