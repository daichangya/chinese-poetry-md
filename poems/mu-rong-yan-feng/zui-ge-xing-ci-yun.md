---
id: mu-rong-yan-feng-zui-ge-xing-ci-yun
title: 醉歌行次韵
titlePinyin: zui4 ge1 xing2 ci4 yun4
titleSlug: zui-ge-xing-ci-yun
author: 慕容彦逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻醉乡之乐真且全，青州从事乡之贤。
- 杯铛三百沃轩旷，眼看万有心陶然。
- 平生不识饮中趣，糟浆逆鼻忧颓颠。
- 捧甖徒知咏酒颂，侧弁未始陪宾筵。
- 丈人襟怀湛秋水，尘埃涤尽中恬渊。
- 美哉家酿藏之久，誓可与饮无留涓。
- 宴开设此杯中物，意如割炙何勤虔。
- 欢诚感激忘既醉，是日饮兴轻金船。
- 房栊蚕老舒长昼，郊野麦秀清和天。
- 主人放怀客尽量，谈间标韵凌云烟。
- 醉歌耳热匪吾事，两腋清风同玉川。
- 愿言乘兹腾倒景，清都谒帝罗群仙。
- 酒阑逸思不可遏，笔端诗句如奔泉。

## 拼音
- chang2 wen2 zui4 xiang1 zhi1 le4 zhen1 qie3 quan2 ， qing1 zhou1 cong2 shi4 xiang1 zhi1 xian2 。
- bei1 dang1 san1 bai3 wo4 xuan1 kuang4 ， yan3 kan4 wan4 you3 xin1 tao2 ran2 。
- ping2 sheng1 bu4 shi2 yin3 zhong1 qu4 ， zao1 jiang1 ni4 bi2 you1 tui2 dian1 。
- peng3 ying1 tu2 zhi1 yong3 jiu3 song4 ， ce4 bian4 wei4 shi3 pei2 bin1 yan2 。
- zhang4 ren2 jin1 huai2 zhan4 qiu1 shui3 ， chen2 ai1 di2 jin4 zhong1 tian2 yuan1 。
- mei3 zai1 jia1 niang4 cang2 zhi1 jiu3 ， shi4 ke3 yu3 yin3 wu2 liu2 juan1 。
- yan4 kai1 she4 ci3 bei1 zhong1 wu4 ， yi4 ru2 ge1 zhi4 he2 qin2 qian2 。
- huan1 cheng2 gan3 ji1 wang4 ji4 zui4 ， shi4 ri4 yin3 xing1 qing1 jin1 chuan2 。
- fang2 long2 can2 lao3 shu1 chang2 zhou4 ， jiao1 ye3 mai4 xiu4 qing1 he2 tian1 。
- zhu3 ren2 fang4 huai2 ke4 jin3 liang4 ， tan2 jian1 biao1 yun4 ling2 yun2 yan1 。
- zui4 ge1 er3 re4 fei3 wu2 shi4 ， liang3 ye4 qing1 feng1 tong2 yu4 chuan1 。
- yuan4 yan2 cheng2 zi1 teng2 dao3 jing3 ， qing1 dou1 ye4 di4 luo2 qun2 xian1 。
- jiu3 lan2 yi4 si1 bu4 ke3 e4 ， bi3 duan1 shi1 ju4 ru2 ben1 quan2 。

## 注释

## 译文

## 赏析
