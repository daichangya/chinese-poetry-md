---
id: xu-han-san-you-pian-zeng-gui-lao
title: 三友篇赠珪老
titlePinyin: san1 you3 pian1 zeng4 gui1 lao3
titleSlug: san-you-pian-zeng-gui-lao
author: 许翰
authorPinyin: xu3 han4
authorSlug: xu-han
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生我三友，四海吴李孙。
- 抱能不时施，戎马生中原。
- 孙既北随难，落日黄尘昏。
- 吴亦南投荒，蛮瘴愁朝暾。
- 李今又去我，浮槎杂鼍鼋。
- 飞涛渺何极，海天相吐吞。
- 蘧蘧遗此老，死生信乾坤。
- 颠沛吴江渚，投依楚山樊。
- 修水抱苍巅，剑气埋云根。
- 翛然竹林下，乃有幽人存。
- 神交迹两忘，高风袅孤旛。
- 慰我念友心，方外得所敦。
- 空寂湛禅悦，中有诗清温。
- 我亦忘世者，早窥治乱源。
- 忠臣泣庙社，志士伤丘园。
- 欲持一寸胶，往澄九河浑。
- 晚知未得力，繙经委空言。
- 迨此从君游，始脱百忧繁。
- 五君与六逸，岁久名方尊。
- 他日竹庵东，更开支许轩。

## 拼音
- ping2 sheng1 wo3 san1 you3 ， si4 hai3 wu2 li3 sun1 。
- bao4 neng2 bu4 shi2 shi1 ， rong2 ma3 sheng1 zhong1 yuan2 。
- sun1 ji4 bei3 sui2 nan2 ， luo4 ri4 huang2 chen2 hun1 。
- wu2 yi4 nan2 tou2 huang1 ， man2 zhang4 chou2 chao2 tun1 。
- li3 jin1 you4 qu4 wo3 ， fu2 cha2 za2 tuo2 yuan2 。
- fei1 tao1 miao3 he2 ji2 ， hai3 tian1 xiang1 tu3 tun1 。
- qu2 qu2 yi2 ci3 lao3 ， si3 sheng1 xin4 qian2 kun1 。
- dian1 pei4 wu2 jiang1 zhu3 ， tou2 yi1 chu3 shan1 fan2 。
- xiu1 shui3 bao4 cang1 dian1 ， jian4 qi4 mai2 yun2 gen1 。
- xiao1 ran2 zhu2 lin2 xia4 ， nai3 you3 you1 ren2 cun2 。
- shen2 jiao1 ji4 liang3 wang4 ， gao1 feng1 niao3 gu1 fan1 。
- wei4 wo3 nian4 you3 xin1 ， fang1 wai4 de2 suo3 dun1 。
- kong1 ji4 zhan4 chan2 yue4 ， zhong1 you3 shi1 qing1 wen1 。
- wo3 yi4 wang4 shi4 zhe3 ， zao3 kui1 zhi4 luan4 yuan2 。
- zhong1 chen2 qi4 miao4 she4 ， zhi4 shi4 shang1 qiu1 yuan2 。
- yu4 chi2 yi2 cun4 jiao1 ， wang3 cheng2 jiu3 he2 hun2 。
- wan3 zhi1 wei4 de2 li4 ， fan1 jing1 wei3 kong1 yan2 。
- dai4 ci3 cong2 jun1 you2 ， shi3 tuo1 bai3 you1 fan2 。
- wu3 jun1 yu3 liu4 yi4 ， sui4 jiu3 ming2 fang1 zun1 。
- ta1 ri4 zhu2 an1 dong1 ， geng4 kai1 zhi1 xu3 xuan1 。

## 注释

## 译文

## 赏析
