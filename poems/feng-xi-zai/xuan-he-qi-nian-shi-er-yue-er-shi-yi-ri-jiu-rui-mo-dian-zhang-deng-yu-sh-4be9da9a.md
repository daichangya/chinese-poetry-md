---
id: feng-xi-zai-xuan-he-qi-nian-shi-er-yue-er-shi-yi-ri-jiu-rui-mo-dian-zhang-deng-yu-sh-4be9da9a
title: 宣和七年十二月二十一日就睿谟殿张灯预赏元宵曲燕应制
titlePinyin: xuan1 he2 qi1 nian2 shi2 er4 yue4 er4 shi2 yi1 ri4 jiu4 rui4 mo2 dian4 zhang1 deng1 yu4 shang3 yuan2 xiao1 qu3 yan4 ying4 zhi4
titleSlug: xuan-he-qi-nian-shi-er-yue-er-shi-yi-ri-jiu-rui-mo-dian-zhang-deng-yu-sh-4be9da9a
author: 冯熙载
authorPinyin: feng2 xi1 zai3
authorSlug: feng-xi-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 化工欲放阳春到，先教玄冥戮衰草。
- 层冰封地万木僵，谁向雪中探天巧。
- 璇玑星回斗指寅，群芳未知时已春。
- 人心荡漾趁佳节，灯夕独冠年华新。
- 升平万里同文轨，井邑相连通四裔。
- 兰膏竞吐夜烘春，和叔回车避义辔。
- 巍巍九禁倚天开，温风更觉先春来。
- 试灯不用雨花落，迎阳为却寒崔嵬。
- 宣和初载元冬尾，瑞白才消尘不起。
- 穆清光赏属钦邻，锦绣云龙颁宴喜。
- 初闻传诏开睿谟，步障几里承金铺。
- 调音度曲三千女，正似广乐陈清都。
- 遏云妙唱韩娥侣，回雪飞花称独步。
- 千春蟠木效地英，献寿当筵岂金母。
- 上林晚色烟霭轻，景龙游人欢笑声。
- 霞裾月佩拥仙仗，翠凤挟辇趋平成。
- 铜华金掌散晶彩，翠碧重重簇珠琲。
- 先从前殿望修廊，日出绮霞红茜海。
- 神光通透云母屏，骊龙出舞波涛惊。
- 煌煌黼座承天命，座下错落如明星。
- 榻前玉案真核旅，兽炭银炉夜初鼓。
- 宪天重屋讶云屯，崇道箫台疑蜃吐。
- 前楹火柱回万牛，兰卿璧碎色光浮。
- 周围照耀眼界彻，冰壶漾月生珠流。
- 点点金钱尽衔璧，豹髓腾辉粲银砾。
- 丝篁人籁有机缄，缴绎清音传屋壁。
- 须臾随跸登会宁，如骖鸾鹤游紫清。
- 彩蟾倒影上浮空，纤云不点惟光明。
- 四壁垂帘围暖玉，银釭吐艳相连属。
- 棼楣横带碧玻璃，一朵翠云承日毂。
- 万光闪烁争吐吞，烛龙衔耀辉四昆。
- 又如电母神鞭驰，金蛇著壁不可扪。
- 端信奇工通造化，岂比优人能幻假。
- 丹青漫数顾虎头，盘礴解衣催客写。
- 此时帝御钧天台，紫垣两两明三台。
- 尚方饮器万金宝，古玉未足夸云雷。
- 帝傍侍女云华品，玉立仙标及时韵。
- 四音促柱泛笙箫，应有翔鸾落千仞。
- 龙瓶泻酒如流泉，御厨络绎纷珍鲜。
- 榻边争欲供天笑，快倒颇类鲸吸川。
- 厌厌夜饮方欢洽，玉漏频催鼓三叠。
- 金门初下醉归时，正见冰轮上城堞。
- 微臣去岁陪清班，恶诗误辱重瞳观。
- 小才易穷真鼠技，再赋愈觉相如悭。

## 拼音
- hua4 gong1 yu4 fang4 yang2 chun1 dao4 ， xian1 jiao4 xuan2 ming2 lu4 shuai1 cao3 。
- ceng2 bing1 feng1 di4 wan4 mu4 jiang1 ， shui2 xiang4 xue3 zhong1 tan4 tian1 qiao3 。
- xuan2 ji1 xing1 hui2 dou4 zhi3 yin2 ， qun2 fang1 wei4 zhi1 shi2 yi3 chun1 。
- ren2 xin1 dang4 yang4 chen4 jia1 jie2 ， deng1 xi1 du2 guan1 nian2 hua2 xin1 。
- sheng1 ping2 wan4 li3 tong2 wen2 gui3 ， jing3 yi4 xiang1 lian2 tong1 si4 yi4 。
- lan2 gao1 jing4 tu3 ye4 hong1 chun1 ， he2 shu1 hui2 che1 bi4 yi4 pei4 。
- wei1 wei1 jiu3 jin4 yi3 tian1 kai1 ， wen1 feng1 geng4 jue2 xian1 chun1 lai2 。
- shi4 deng1 bu2 yong4 yu3 hua1 luo4 ， ying2 yang2 wei4 que4 han2 cui1 wei2 。
- xuan1 he2 chu1 zai3 yuan2 dong1 wei3 ， rui4 bai2 cai2 xiao1 chen2 bu4 qi3 。
- mu4 qing1 guang1 shang3 shu3 qin1 lin2 ， jin3 xiu4 yun2 long2 ban1 yan4 xi3 。
- chu1 wen2 chuan2 zhao4 kai1 rui4 mo2 ， bu4 zhang4 ji3 li3 cheng2 jin1 pu4 。
- tiao2 yin1 du4 qu3 san1 qian1 nü3 ， zheng4 si4 guang3 le4 chen2 qing1 dou1 。
- e4 yun2 miao4 chang4 han2 e2 lü3 ， hui2 xue3 fei1 hua1 cheng1 du2 bu4 。
- qian1 chun1 pan2 mu4 xiao4 di4 ying1 ， xian4 shou4 dang1 yan2 qi3 jin1 mu3 。
- shang4 lin2 wan3 se4 yan1 ai3 qing1 ， jing3 long2 you2 ren2 huan1 xiao4 sheng1 。
- xia2 ju1 yue4 pei4 yong1 xian1 zhang4 ， cui4 feng4 xie2 nian3 qu1 ping2 cheng2 。
- tong2 hua2 jin1 zhang3 san4 jing1 cai3 ， cui4 bi4 chong2 chong2 cu4 zhu1 bei4 。
- xian1 cong2 qian2 dian4 wang4 xiu1 lang2 ， ri4 chu1 qi3 xia2 hong2 qian4 hai3 。
- shen2 guang1 tong1 tou4 yun2 mu3 ping2 ， li2 long2 chu1 wu3 bo1 tao1 jing1 。
- huang2 huang2 fu3 zuo4 cheng2 tian1 ming4 ， zuo4 xia4 cuo4 luo4 ru2 ming2 xing1 。
- ta4 qian2 yu4 an4 zhen1 he2 lü3 ， shou4 tan4 yin2 lu2 ye4 chu1 gu3 。
- xian4 tian1 zhong4 wu1 ya4 yun2 tun2 ， chong2 dao4 xiao1 tai2 yi2 shen4 tu3 。
- qian2 ying2 huo3 zhu4 hui2 wan4 niu2 ， lan2 qing1 bi4 sui4 se4 guang1 fu2 。
- zhou1 wei2 zhao4 yao4 yan3 jie4 che4 ， bing1 hu2 yang4 yue4 sheng1 zhu1 liu2 。
- dian3 dian3 jin1 qian2 jin4 xian2 bi4 ， bao4 sui3 teng2 hui1 can4 yin2 li4 。
- si1 huang2 ren2 lai4 you3 ji1 jian1 ， jiao3 yi4 qing1 yin1 chuan2 wu1 bi4 。
- xu1 yu2 sui2 bi4 deng1 hui4 ning2 ， ru2 can1 luan2 he4 you2 zi3 qing1 。
- cai3 chan2 dao3 ying3 shang4 fu2 kong1 ， xian1 yun2 bu4 dian3 wei2 guang1 ming2 。
- si4 bi4 chui2 lian2 wei2 nuan3 yu4 ， yin2 gang1 tu3 yan4 xiang1 lian2 shu3 。
- fen2 mei2 heng2 dai4 bi4 bo1 li2 ， yi4 duo3 cui4 yun2 cheng2 ri4 gu1 。
- wan4 guang1 shan3 shuo4 zheng1 tu3 tun1 ， zhu2 long2 xian2 yao4 hui1 si4 kun1 。
- you4 ru2 dian4 mu3 shen2 bian1 chi2 ， jin1 she2 zhu4 bi4 bu4 ke3 men2 。
- duan1 xin4 qi2 gong1 tong1 zao4 hua4 ， qi3 bi3 you1 ren2 neng2 huan4 jia3 。
- dan1 qing1 man4 shu4 gu4 hu3 tou2 ， pan2 bo2 jie3 yi1 cui1 ke4 xie3 。
- ci3 shi2 di4 yu4 jun1 tian1 tai2 ， zi3 yuan2 liang3 liang3 ming2 san1 tai2 。
- shang4 fang1 yin3 qi4 wan4 jin1 bao3 ， gu3 yu4 wei4 zu2 kua1 yun2 lei2 。
- di4 bang4 shi4 nü3 yun2 hua2 pin3 ， yu4 li4 xian1 biao1 ji2 shi2 yun4 。
- si4 yin1 cu4 zhu4 fan4 sheng1 xiao1 ， ying1 you3 xiang2 luan2 luo4 qian1 ren4 。
- long2 ping2 xie4 jiu3 ru2 liu2 quan2 ， yu4 chu2 luo4 yi4 fen1 zhen1 xian1 。
- ta4 bian1 zheng1 yu4 gong4 tian1 xiao4 ， kuai4 dao3 po1 lei4 jing1 xi1 chuan1 。
- yan4 yan4 ye4 yin3 fang1 huan1 qia4 ， yu4 lou4 pin2 cui1 gu3 san1 die2 。
- jin1 men2 chu1 xia4 zui4 gui1 shi2 ， zheng4 jian4 bing1 lun2 shang4 cheng2 die2 。
- wei1 chen2 qu4 sui4 pei2 qing1 ban1 ， e4 shi1 wu4 ru3 zhong4 tong2 guan1 。
- xiao3 cai2 yi4 qiong2 zhen1 shu3 ji4 ， zai4 fu4 yu4 jue2 xiang1 ru2 qian1 。

## 注释

## 译文

## 赏析
