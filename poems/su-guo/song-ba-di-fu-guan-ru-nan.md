---
id: su-guo-song-ba-di-fu-guan-ru-nan
title: 送八弟赴官汝南
titlePinyin: song4 ba1 di4 fu4 guan1 ru3 nan2
titleSlug: song-ba-di-fu-guan-ru-nan
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丈夫志四方，弹冠苦不早。
- 终童来请缨，贾谊试三表。
- 二子俱弱冠，功名满怀抱。
- 要非江湖士，未易语枯槁。
- 君年逾三十，闭门事幽讨。
- 父兄逼从仕，揽辔方稍稍。
- 久安田舍乐，宁坐元龙笑。
- 白髪始为郎，定似冯唐老。
- 效官曲糵间，区区营一饱。
- 虽知浆馈薄，要使人无保。
- 淮蔡山川类，民淳足鱼稻。
- 作诗慰所思，梦绕池塘草。

## 拼音
- zhang4 fu0 zhi4 si4 fang1 ， tan2 guan1 ku3 bu4 zao3 。
- zhong1 tong2 lai2 qing3 ying1 ， jia3 yi4 shi4 san1 biao3 。
- er4 zi3 ju4 ruo4 guan4 ， gong1 ming2 man3 huai2 bao4 。
- yao4 fei1 jiang1 hu2 shi4 ， wei4 yi4 yu3 ku1 gao3 。
- jun1 nian2 yu2 san1 shi2 ， bi4 men2 shi4 you1 tao3 。
- fu4 xiong1 bi1 cong2 shi4 ， lan3 pei4 fang1 shao1 shao1 。
- jiu3 an1 tian2 she4 le4 ， ning2 zuo4 yuan2 long2 xiao4 。
- bai2 fa4 shi3 wei4 lang2 ， ding4 si4 feng2 tang2 lao3 。
- xiao4 guan1 qu3 nie4 jian1 ， qu1 qu1 ying2 yi4 bao3 。
- sui1 zhi1 jiang1 kui4 bao2 ， yao4 shi3 ren2 wu2 bao3 。
- huai2 cai4 shan1 chuan1 lei4 ， min2 chun2 zu2 yu2 dao4 。
- zuo4 shi1 wei4 suo3 si1 ， meng4 rao4 chi2 tang2 cao3 。

## 注释

## 译文

## 赏析
