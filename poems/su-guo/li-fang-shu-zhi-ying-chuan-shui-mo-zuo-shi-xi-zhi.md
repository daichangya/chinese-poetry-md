---
id: su-guo-li-fang-shu-zhi-ying-chuan-shui-mo-zuo-shi-xi-zhi
title: 李方叔治颍川水磨作诗戏之
titlePinyin: li3 fang1 shu1 zhi4 ying3 chuan1 shui3 mo2 zuo4 shi1 xi4 zhi1
titleSlug: li-fang-shu-zhi-ying-chuan-shui-mo-zuo-shi-xi-zhi
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见相如昔隐临邛市，文君当垆身涤器。
- 未逢给札赋凌云，岂免辛勤穿犊鼻。
- 又不见苏秦大困还家时，失计颇遭妻子詈。
- 谁令奔走事口舌，不学周人营什二。
- 李侯平生无一廛，只有便便五经笥。
- 儒冠半世已误身，老欲归耕无耒耜。
- 近闻颍川有瀑布，碓磨能穷谿谷利。
- 酾渠凿石激清流，机动轮旋人力易。
- 今年麦熟春雨足，车载斗量应有备。
- 勿嫌巾袂缟纷纷，饱看谿渠鸣涖涖。
- 堆盘坐想雪如山，梦中已觉钱流地。
- 特君结庐秋风初，我欲叩门来上瑞。
- 起搜汤饼扫飞罗，轹釜操刀定中馈。
- 千金何必羡鸱夷，少有属餍而已矣。
- 嵇康好锻季主卜，达人未免兹游戏。

## 拼音
- jun1 bu2 jian4 xiang1 ru2 xi1 yin3 lin2 qiong2 shi4 ， wen2 jun1 dang1 lu2 shen1 di2 qi4 。
- wei4 feng2 gei3 zha2 fu4 ling2 yun2 ， qi3 mian3 xin1 qin2 chuan1 du2 bi2 。
- you4 bu2 jian4 su1 qin2 da4 kun4 hai2 jia1 shi2 ， shi1 ji4 po1 zao1 qi1 zi3 li4 。
- shui2 ling4 ben1 zou3 shi4 kou3 she2 ， bu4 xue2 zhou1 ren2 ying2 shen2 er4 。
- li3 hou2 ping2 sheng1 wu2 yi4 chan2 ， zhi3 you3 bian4 bian4 wu3 jing1 si4 。
- ru2 guan1 ban4 shi4 yi3 wu4 shen1 ， lao3 yu4 gui1 geng1 wu2 lei3 si4 。
- jin4 wen2 ying3 chuan1 you3 pu4 bu4 ， dui4 mo2 neng2 qiong2 xi1 gu3 li4 。
- shai1 qu2 zao2 shi2 ji1 qing1 liu2 ， ji1 dong4 lun2 xuan2 ren2 li4 yi4 。
- jin1 nian2 mai4 shu2 chun1 yu3 zu2 ， che1 zai4 dou4 liang2 ying1 you3 bei4 。
- wu4 xian2 jin1 mei4 gao3 fen1 fen1 ， bao3 kan4 xi1 qu2 ming2 li4 li4 。
- dui1 pan2 zuo4 xiang3 xue3 ru2 shan1 ， meng4 zhong1 yi3 jue2 qian2 liu2 di4 。
- te4 jun1 jie2 lu2 qiu1 feng1 chu1 ， wo3 yu4 kou4 men2 lai2 shang4 rui4 。
- qi3 sou1 tang1 bing3 sao3 fei1 luo2 ， li4 fu3 cao1 dao1 ding4 zhong1 kui4 。
- qian1 jin1 he2 bi4 xian4 chi1 yi2 ， shao3 you3 shu3 yan4 er2 yi3 yi3 。
- ji1 kang1 hao3 duan4 ji4 zhu3 bu3 ， da2 ren2 wei4 mian3 zi1 you2 xi4 。

## 注释

## 译文

## 赏析
