---
id: su-guo-song-zhong-nan-xiong-fu-nan-cang
title: 送仲南兄赴南仓
titlePinyin: song4 zhong4 nan2 xiong1 fu4 nan2 cang1
titleSlug: song-zhong-nan-xiong-fu-nan-cang
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆君结髪读书日，肯学呻吟事刀笔。
- 功名直欲高古人，议论从来气横臆。
- 咄嗟岁晚事大缪，翻然自许林泉役。
- 躬耕二顷羞甘旨，栉风沐雨忘晨夕。
- 十年不知簪组味，万里能舒陈蔡厄。
- 丈夫升沈何足道，竭身养志真奇特。
- 闭门却求文史乐，劲气岂为穷居屈。
- 信哉自有绝人处，坐使懦夫闻有立。
- 迩来弹冠本非好，黾俛聊从父兄迫。
- 区区试吏仓庚间，定知蜡屐何曾得。
- 嗟余白发亦自笑，眷眷一官乃鸡肋。
- 明年驱车走太行，政坐相如空四壁。
- 秋风潩水各相送，未觉轩裳胜蓬荜。
- 鹪鹩傥获一枝安，此外所忧非我力。

## 拼音
- yi4 jun1 jie2 fa4 du2 shu1 ri4 ， ken3 xue2 shen1 yin2 shi4 dao1 bi3 。
- gong1 ming2 zhi2 yu4 gao1 gu3 ren2 ， yi4 lun4 cong2 lai2 qi4 heng2 yi4 。
- duo1 jie1 sui4 wan3 shi4 da4 miu4 ， fan1 ran2 zi4 xu3 lin2 quan2 yi4 。
- gong1 geng1 er4 qing3 xiu1 gan1 zhi3 ， zhi4 feng1 mu4 yu3 wang4 chen2 xi1 。
- shi2 nian2 bu4 zhi1 zan1 zu3 wei4 ， wan4 li3 neng2 shu1 chen2 cai4 e4 。
- zhang4 fu0 sheng1 shen3 he2 zu2 dao4 ， jie2 shen1 yang3 zhi4 zhen1 qi2 te4 。
- bi4 men2 que4 qiu2 wen2 shi3 le4 ， jin4 qi4 qi3 wei4 qiong2 ju1 qu1 。
- xin4 zai1 zi4 you3 jue2 ren2 chu4 ， zuo4 shi3 nuo4 fu1 wen2 you3 li4 。
- er3 lai2 tan2 guan1 ben3 fei1 hao3 ， mian3 fu3 liao2 cong2 fu4 xiong1 po4 。
- qu1 qu1 shi4 li4 cang1 geng1 jian1 ， ding4 zhi1 la4 ji1 he2 ceng2 de2 。
- jie1 yu2 bai2 fa4 yi4 zi4 xiao4 ， juan4 juan4 yi4 guan1 nai3 ji1 lei4 。
- ming2 nian2 qu1 che1 zou3 tai4 hang2 ， zheng4 zuo4 xiang1 ru2 kong1 si4 bi4 。
- qiu1 feng1 yi4 shui3 ge4 xiang1 song4 ， wei4 jue2 xuan1 shang0 sheng4 peng2 bi4 。
- jiao1 liao2 tang3 huo4 yi4 zhi1 an1 ， ci3 wai4 suo3 you1 fei1 wo3 li4 。

## 注释

## 译文

## 赏析
