---
id: su-guo-ci-yun-cen-yan-gao-shi-qiang-ben-chun-ri-shu-huai-er-shou-qi-er
title: 次韵岑彦高史强本春日书怀二首  其二
titlePinyin: ci4 yun4 cen2 yan4 gao1 shi3 qiang2 ben3 chun1 ri4 shu1 huai2 er4 shou3     qi2 er4
titleSlug: ci-yun-cen-yan-gao-shi-qiang-ben-chun-ri-shu-huai-er-shou-qi-er
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逝水不可复，百年行中分。
- 自嗟齿髪故，晚境桑榆邻。
- 节物谩消长，枯荄不知春。
- 轩裳叹鸡肋，雀鼠盗廪囷。
- 学艺晚愈拙，弹冠力难陈。
- 澹然忘出处，任此无心云。
- 世路羊肠险，恐遭象齿焚。
- 何如老山泽，憔悴非逃秦。
- 嵩少幸咫尺，云泉许容身。
- 平生余嗜好，舍旧当谋新。
- 安心本无法，妙理契析尘。
- 优哉真卒岁，岂复悦华纷。

## 拼音
- shi4 shui3 bu4 ke3 fu4 ， bai3 nian2 xing2 zhong1 fen1 。
- zi4 jie1 chi3 fa4 gu4 ， wan3 jing4 sang1 yu2 lin2 。
- jie2 wu4 man4 xiao1 zhang3 ， ku1 gai1 bu4 zhi1 chun1 。
- xuan1 shang0 tan4 ji1 lei4 ， que4 shu3 dao4 lin3 qun1 。
- xue2 yi4 wan3 yu4 zhuo1 ， tan2 guan1 li4 nan2 chen2 。
- dan4 ran2 wang4 chu1 chu4 ， ren4 ci3 wu2 xin1 yun2 。
- shi4 lu4 yang2 chang2 xian3 ， kong3 zao1 xiang4 chi3 fen2 。
- he2 ru2 lao3 shan1 ze2 ， qiao2 cui4 fei1 tao2 qin2 。
- song1 shao3 xing4 zhi3 chi3 ， yun2 quan2 xu3 rong2 shen1 。
- ping2 sheng1 yu2 shi4 hao4 ， she4 jiu4 dang1 mou2 xin1 。
- an1 xin1 ben3 wu2 fa3 ， miao4 li3 qi4 xi1 chen2 。
- you1 zai1 zhen1 zu2 sui4 ， qi3 fu4 yue4 hua2 fen1 。

## 注释

## 译文

## 赏析
