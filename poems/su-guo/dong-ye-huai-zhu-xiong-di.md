---
id: su-guo-dong-ye-huai-zhu-xiong-di
title: 冬夜怀诸兄弟
titlePinyin: dong1 ye4 huai2 zhu1 xiong1 di4
titleSlug: dong-ye-huai-zhu-xiong-di
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风连日恶，霜月连夜苦。
- 青灯寒无光，翳翳昏复吐。
- 念我手足爱，相望若秦楚。
- 两兄寄阳羡，耕稼事农圃。
- 箪瓢有余乐，菽水未为窭。
- 两兄客颍川，耿耿怀去鲁。
- 近闻营菟裘，稍亦葺环堵。
- 有弟虽咫尺，相逢犹龃龉。
- 黄湾隔小海，孤岭度大庾。
- 今年厄陈蔡，夫子嗟兕虎。
- 惟我二兄弟，颇亦尝险阻。
- 忆昔居大梁，共结慈明侣。
- 晨窗惟六人，夜榻到三鼓。
- 岂知聚散事，翻手如云雨。
- 我今处海南，日与渔樵伍。
- 黄茅蔽涧谷，白雾昏庭宇。
- 风高翔鸱枭，月黑号鼯鼠。
- 舟居杂蛮蜑，卉服半夷虏。
- 下床但药饵，遣瘴烦樽俎。
- 何须鸢堕时，方念平联系语。

## 拼音
- shuang1 feng1 lian2 ri4 e4 ， shuang1 yue4 lian2 ye4 ku3 。
- qing1 deng1 han2 wu2 guang1 ， yi4 yi4 hun1 fu4 tu3 。
- nian4 wo3 shou3 zu2 ai4 ， xiang1 wang4 ruo4 qin2 chu3 。
- liang3 xiong1 ji4 yang2 xian4 ， geng1 jia4 shi4 nong2 pu3 。
- dan1 piao2 you3 yu2 le4 ， shu1 shui3 wei4 wei4 ju4 。
- liang3 xiong1 ke4 ying3 chuan1 ， geng3 geng3 huai2 qu4 lu3 。
- jin4 wen2 ying2 tu2 qiu2 ， shao1 yi4 qi4 huan2 du3 。
- you3 di4 sui1 zhi3 chi3 ， xiang1 feng2 you2 ju3 yu3 。
- huang2 wan1 ge2 xiao3 hai3 ， gu1 ling3 du4 da4 yu3 。
- jin1 nian2 e4 chen2 cai4 ， fu1 zi3 jie1 si4 hu3 。
- wei2 wo3 er4 xiong1 di4 ， po1 yi4 chang2 xian3 zu3 。
- yi4 xi1 ju1 da4 liang2 ， gong4 jie2 ci2 ming2 lü3 。
- chen2 chuang1 wei2 liu4 ren2 ， ye4 ta4 dao4 san1 gu3 。
- qi3 zhi1 ju4 san4 shi4 ， fan1 shou3 ru2 yun2 yu3 。
- wo3 jin1 chu4 hai3 nan2 ， ri4 yu3 yu2 qiao2 wu3 。
- huang2 mao2 bi4 jian4 gu3 ， bai2 wu4 hun1 ting2 yu3 。
- feng1 gao1 xiang2 chi1 xiao1 ， yue4 hei1 hao4 wu2 shu3 。
- zhou1 ju1 za2 man2 dan4 ， hui4 fu2 ban4 yi2 lu3 。
- xia4 chuang2 dan4 yao4 er3 ， qian3 zhang4 fan2 zun1 zu3 。
- he2 xu1 yuan1 duo4 shi2 ， fang1 nian4 ping2 lian2 xi4 yu3 。

## 注释

## 译文

## 赏析
