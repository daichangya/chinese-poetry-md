---
id: su-guo-da-xue-ri-zhao-cheng-zhi-liang-yu-ke-fang-jia-zi-zhuang-yin-shuang-ting--4cffec85
title: 大雪日赵承之梁与可访贾子庄饮爽亭孙志康不得预故有诗怨之亦次韵和一首
titlePinyin: da4 xue3 ri4 zhao4 cheng2 zhi1 liang2 yu3 ke3 fang3 jia3 zi3 zhuang1 yin3 shuang3 ting2 sun1 zhi4 kang1 bu4 de2 yu4 gu4 you3 shi1 yuan4 zhi1 yi4 ci4 yun4 he2 yi4 shou3
titleSlug: da-xue-ri-zhao-cheng-zhi-liang-yu-ke-fang-jia-zi-zhuang-yin-shuang-ting--4cffec85
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三士高谈常绝席，不数汉庭人九尺。
- 雪中忽到剡溪行，狂饮学髠俱一石。
- 不教彭宣到后堂，只供爽气干陵冈。
- 忍寒排闼计大误，夫子莫悔不得将。
- 夜归过我天正黑，灯影照坐如僧房。
- 峨冠切云服亦奇，胜游何不早遣知。
- 风花瞥眼同一霎，欲追此欢将奈若。
- 人间何往不自适，陵生且复为陵舄。

## 拼音
- san1 shi4 gao1 tan2 chang2 jue2 xi2 ， bu2 shu4 han4 ting2 ren2 jiu3 chi3 。
- xue3 zhong1 hu1 dao4 yan3 xi1 xing2 ， kuang2 yin3 xue2 kun1 ju4 yi4 shi2 。
- bu2 jiao4 peng2 xuan1 dao4 hou4 tang2 ， zhi1 gong4 shuang3 qi4 gan1 ling2 gang1 。
- ren3 han2 pai2 ta4 ji4 da4 wu4 ， fu1 zi3 mo4 hui3 bu4 de2 jiang1 。
- ye4 gui1 guo4 wo3 tian1 zheng4 hei1 ， deng1 ying3 zhao4 zuo4 ru2 seng1 fang2 。
- e2 guan1 qie4 yun2 fu2 yi4 qi2 ， sheng4 you2 he2 bu4 zao3 qian3 zhi1 。
- feng1 hua1 pie1 yan3 tong2 yi2 sha4 ， yu4 zhui1 ci3 huan1 jiang1 nai4 ruo4 。
- ren2 jian1 he2 wang3 bu2 zi4 shi4 ， ling2 sheng1 qie3 fu4 wei4 ling2 xi4 。

## 注释

## 译文

## 赏析
