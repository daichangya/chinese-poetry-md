---
id: su-guo-yu-yu-luo-yang-bao-tan-you-seng-wu-chao-lei-you-dao-zhe-yu-yu-lun-shi-ne-4927c1a6
title: 予寓洛阳宝坛有僧悟超类有道者与语论事能援古证今盖未祝髪时读孔氏之史书涉猎大义为浮屠犹不废今老矣不复读也形骸枯槁真能遗世故而玩死生者送予至龙门陪予游东西两山作此诗别之
titlePinyin: yu3 yu4 luo4 yang2 bao3 tan2 you3 seng1 wu4 chao1 lei4 you3 dao4 zhe3 yu3 yu3 lun4 shi4 neng2 yuan2 gu3 zheng4 jin1 gai4 wei4 zhu4 fa4 shi2 du2 kong3 shi4 zhi1 shi3 shu1 she4 lie4 da4 yi4 wei4 fu2 tu2 you2 bu2 fei4 jin1 lao3 yi3 bu2 fu4 du2 ye3 xing2 hai2 ku1 gao3 zhen1 neng2 yi2 shi4 gu4 er2 wan2 si3 sheng1 zhe3 song4 yu3 zhi4 long2 men2 pei2 yu3 you2 dong1 xi1 liang3 shan1 zuo4 ci3 shi1 bie2 zhi1
titleSlug: yu-yu-luo-yang-bao-tan-you-seng-wu-chao-lei-you-dao-zhe-yu-yu-lun-shi-ne-4927c1a6
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生江海上，性与鱼鸟逸。
- 端来入世网，竟坐形骸役。
- 此心本洞然，六月遭怵迫。
- 常恐忘迹熟，主人不胜客。
- 道人偶相逢，宿契类畴昔。
- 巉岩秀眉目，灰槁心木石。
- 语我学道难，吾徒犹不力。
- 纷华久风靡，外慕失阃域。
- 卑之毋高论，遣去身外物。
- 未能忘饥寒，衣布饭疏粝。
- 此语君自味，至道在咫尺。
- 阅人吾虽多，子独无荆棘。
- 送行聊过谿，共蹑登山屐。

## 拼音
- wo3 sheng1 jiang1 hai3 shang4 ， xing4 yu3 yu2 niao3 yi4 。
- duan1 lai2 ru4 shi4 wang3 ， jing4 zuo4 xing2 hai2 yi4 。
- ci3 xin1 ben3 dong4 ran2 ， liu4 yue4 zao1 chu4 po4 。
- chang2 kong3 wang4 ji4 shu2 ， zhu3 ren2 bu2 sheng4 ke4 。
- dao4 ren2 ou3 xiang1 feng2 ， su4 qi4 lei4 chou2 xi1 。
- chan2 yan2 xiu4 mei2 mu4 ， hui1 gao3 xin1 mu4 shi2 。
- yu3 wo3 xue2 dao4 nan2 ， wu2 tu2 you2 bu2 li4 。
- fen1 hua2 jiu3 feng1 mi3 ， wai4 mu4 shi1 kun3 yu4 。
- bei1 zhi1 wu2 gao1 lun4 ， qian3 qu4 shen1 wai4 wu4 。
- wei4 neng2 wang4 ji1 han2 ， yi1 bu4 fan4 shu1 li4 。
- ci3 yu3 jun1 zi4 wei4 ， zhi4 dao4 zai4 zhi3 chi3 。
- yue4 ren2 wu2 sui1 duo1 ， zi3 du2 wu2 jing1 ji2 。
- song4 xing2 liao2 guo4 xi1 ， gong4 nie4 deng1 shan1 ji1 。

## 注释

## 译文

## 赏析
