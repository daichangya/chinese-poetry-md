---
id: su-guo-san-yue-shi-jiu-ri-tong-zhong-yu-xiong-zhang-lu-cui-xia-shao-zhao-han-yi-f6ec11ee
title: 三月十九日同仲豫兄长率崔遐绍赵汉英游朱园放鱼
titlePinyin: san1 yue4 shi2 jiu3 ri4 tong2 zhong4 yu4 xiong1 zhang3 lü4 cui1 xia2 shao4 zhao4 han4 ying1 you2 zhu1 yuan2 fang4 yu2
titleSlug: san-yue-shi-jiu-ri-tong-zhong-yu-xiong-zhang-lu-cui-xia-shao-zhao-han-yi-f6ec11ee
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何人溃溪流，忽作瓴建屋。
- 不知几鱼虾，生毙此枯渎。
- 纤纤跃泥沙，濡沫曾不足。
- 虽求升斗活，终困蝼蚁毒。
- 眷余二三子，行春访修行。
- 危桥得小憩，涸鲋哀穷蹙。
- 汲井叩邻里，捐金劝僮仆。
- 好生人所欣，稚子助擥掬。
- 要令徙窟宅，终免愧口腹。
- 瓶罂得千尾，不满百钱赎。
- 勿轻其微细，有如异草木。
- 蚁蜂杂君臣，蜗角载蛮触。
- 君看长平战，一举百万覆。
- 扰扰大块中，巨细同倚伏。
- 达人齐万物，愚士蔽一曲。
- 慎勿废此言，小惠何足录。

## 拼音
- he2 ren2 kui4 xi1 liu2 ， hu1 zuo4 ling2 jian4 wu1 。
- bu4 zhi1 ji3 yu2 xia1 ， sheng1 bi4 ci3 ku1 du2 。
- xian1 xian1 yue4 ni2 sha1 ， ru2 mo4 ceng2 bu4 zu2 。
- sui1 qiu2 sheng1 dou4 huo2 ， zhong1 kun4 lou2 yi3 du2 。
- juan4 yu2 er4 san1 zi3 ， xing2 chun1 fang3 xiu1 xing2 。
- wei1 qiao2 de2 xiao3 qi4 ， he2 fu4 ai1 qiong2 cu4 。
- ji2 jing3 kou4 lin2 li3 ， juan1 jin1 quan4 tong2 pu2 。
- hao3 sheng1 ren2 suo3 xin1 ， zhi4 zi3 zhu4 lan3 ju1 。
- yao4 ling4 xi3 ku1 zhai2 ， zhong1 mian3 kui4 kou3 fu4 。
- ping2 ying1 de2 qian1 wei3 ， bu4 man3 bai3 qian2 shu2 。
- wu4 qing1 qi2 wei1 xi4 ， you3 ru2 yi4 cao3 mu4 。
- yi3 feng1 za2 jun1 chen2 ， wo1 jiao3 zai3 man2 chu4 。
- jun1 kan4 chang2 ping2 zhan4 ， yi4 ju3 bai3 wan4 fu4 。
- rao3 rao3 da4 kuai4 zhong1 ， ju4 xi4 tong2 yi3 fu2 。
- da2 ren2 qi2 wan4 wu4 ， yu2 shi4 bi4 yi4 qu3 。
- shen4 wu4 fei4 ci3 yan2 ， xiao3 hui4 he2 zu2 lu4 。

## 注释

## 译文

## 赏析
