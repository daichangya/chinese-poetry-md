---
id: su-guo-yu-fan-ji-sou-bi-shu-xi-hu
title: 与范箕叟避暑西湖
titlePinyin: yu3 fan4 ji1 sou3 bi4 shu3 xi1 hu2
titleSlug: yu-fan-ji-sou-bi-shu-xi-hu
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 快哉楚王风，庶人安得共。
- 西陂浩无价，不计吾侪用。
- 永日不可暮，穷居厌尘哄。
- 出门有佳诣，咫尺窥潭洞。
- 危楼俯木杪，大厦森高栋。
- 户牖交梧楸，蒲荷接苹葑。
- 闲持枕簟往，遽起江湖梦。
- 醒然凉肺肝，习习吹衣动。
- 世间贱易得，清风谁与重。
- 劳生不自觉，至乐那容众。
- 北窗与君享，世网念少纵。
- 肉食固肥甘，轻尘没飞鞚。

## 拼音
- kuai4 zai1 chu3 wang2 feng1 ， shu4 ren2 an1 de2 gong4 。
- xi1 bei1 hao4 wu2 jia4 ， bu2 ji4 wu2 chai2 yong4 。
- yong3 ri4 bu4 ke3 mu4 ， qiong2 ju1 yan4 chen2 hong3 。
- chu1 men2 you3 jia1 yi4 ， zhi3 chi3 kui1 tan2 dong4 。
- wei1 lou2 fu3 mu4 miao3 ， da4 sha4 sen1 gao1 dong4 。
- hu4 you3 jiao1 wu2 qiu1 ， pu2 he2 jie1 ping2 feng1 。
- xian2 chi2 zhen3 dian4 wang3 ， ju4 qi3 jiang1 hu2 meng4 。
- xing3 ran2 liang2 fei4 gan1 ， xi2 xi2 chui1 yi1 dong4 。
- shi4 jian1 jian4 yi4 de2 ， qing1 feng1 shui2 yu3 zhong4 。
- lao2 sheng1 bu2 zi4 jue2 ， zhi4 le4 na4 rong2 zhong4 。
- bei3 chuang1 yu3 jun1 xiang3 ， shi4 wang3 nian4 shao3 zong4 。
- rou4 shi2 gu4 fei2 gan1 ， qing1 chen2 mei2 fei1 kong4 。

## 注释

## 译文

## 赏析
