---
id: su-guo-he-da-ren-you-luo-fu-shan
title: 和大人游罗浮山
titlePinyin: he2 da4 ren2 you2 luo2 fu2 shan1
titleSlug: he-da-ren-you-luo-fu-shan
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我公阴德谁与京，学道岂厌迟蜚鸣。
- 世间出世无两得，先使此路荒承明。
- 谪官罗浮定天意，不涉忧患那长生。
- 海涯莫惊万里远，山下幸足五亩耕。
- 人生露电非虚语，在椿固已悲老彭。
- 蓬莱方丈今咫尺，富贵敝屣孰重轻。
- 结茅愿为麋鹿友，无心坐伏豺虎狞。
- 况公方瞳已照座，奕奕神光在天庭。
- 出青入玄二气换，妙理默契黄庭经。
- 但愿他时仇池主，不愿更勒燕然铭。
- 稚川刀圭傥可得，簪组永谢汉公卿。
- 腹中梨枣晚自成，本无荆棘何所平。

## 拼音
- wo3 gong1 yin1 de2 shui2 yu3 jing1 ， xue2 dao4 qi3 yan4 chi2 fei1 ming2 。
- shi4 jian1 chu1 shi4 wu2 liang3 de2 ， xian1 shi3 ci3 lu4 huang1 cheng2 ming2 。
- zhe2 guan1 luo2 fu2 ding4 tian1 yi4 ， bu2 she4 you1 huan4 na4 chang2 sheng1 。
- hai3 ya2 mo4 jing1 wan4 li3 yuan3 ， shan1 xia4 xing4 zu2 wu3 mu3 geng1 。
- ren2 sheng1 lu4 dian4 fei1 xu1 yu3 ， zai4 chun1 gu4 yi3 bei1 lao3 peng2 。
- peng2 lai2 fang1 zhang4 jin1 zhi3 chi3 ， fu4 gui4 bi4 xi3 shu2 zhong4 qing1 。
- jie2 mao2 yuan4 wei4 mi2 lu4 you3 ， wu2 xin1 zuo4 fu2 chai2 hu3 ning2 。
- kuang4 gong1 fang1 tong2 yi3 zhao4 zuo4 ， yi4 yi4 shen2 guang1 zai4 tian1 ting2 。
- chu1 qing1 ru4 xuan2 er4 qi4 huan4 ， miao4 li3 mo4 qi4 huang2 ting2 jing1 。
- dan4 yuan4 ta1 shi2 chou2 chi2 zhu3 ， bu2 yuan4 geng4 le4 yan4 ran2 ming2 。
- zhi4 chuan1 dao1 gui1 tang3 ke3 de2 ， zan1 zu3 yong3 xie4 han4 gong1 qing1 。
- fu4 zhong1 li2 zao3 wan3 zi4 cheng2 ， ben3 wu2 jing1 ji2 he2 suo3 ping2 。

## 注释

## 译文

## 赏析
