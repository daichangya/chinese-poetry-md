---
id: su-guo-ci-yun-shao-yun-yi-zhu-yu-jia-wen-yuan-yuan-er-shou-qi-yi
title: 次韵少蕴移竹于贾文元园二首  其一
titlePinyin: ci4 yun4 shao3 yun4 yi2 zhu2 yu2 jia3 wen2 yuan2 yuan2 er4 shou3     qi2 yi1
titleSlug: ci-yun-shao-yun-yi-zhu-yu-jia-wen-yuan-yuan-er-shou-qi-yi
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 猗欤丞相园，中有岁寒根。
- 千夫屹冠剑，坐阅云来孙。
- 当年拥节旄，雅志在淇园。
- 瑯玕映城郭，琴筑鸣潺湲。
- 春笋半出林，横鞭争触藩。
- 坐陵霜雪气，高压桃李繁。
- 年来王子猷，来乘刺史轩。
- 请分一亩阴，自访三家村。
- 赋诗属公考，益遣交情敦。
- 一雨饱生意，莫嫌池水浑。

## 拼音
- yi1 yu2 cheng2 xiang4 yuan2 ， zhong1 you3 sui4 han2 gen1 。
- qian1 fu1 yi4 guan1 jian4 ， zuo4 yue4 yun2 lai2 sun1 。
- dang1 nian2 yong1 jie2 mao2 ， ya3 zhi4 zai4 qi2 yuan2 。
- lang2 gan1 ying4 cheng2 guo1 ， qin2 zhu4 ming2 chan2 yuan2 。
- chun1 sun3 ban4 chu1 lin2 ， heng2 bian1 zheng1 chu4 fan1 。
- zuo4 ling2 shuang1 xue3 qi4 ， gao1 ya1 tao2 li3 fan2 。
- nian2 lai2 wang2 zi3 you2 ， lai2 cheng2 ci4 shi3 xuan1 。
- qing3 fen1 yi4 mu3 yin1 ， zi4 fang3 san1 jia1 cun1 。
- fu4 shi1 shu3 gong1 kao3 ， yi4 qian3 jiao1 qing2 dun1 。
- yi4 yu3 bao3 sheng1 yi4 ， mo4 xian2 chi2 shui3 hun2 。

## 注释

## 译文

## 赏析
