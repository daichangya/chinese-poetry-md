---
id: su-guo-he-fan-xin-zhong-xue-shi-er-shou-qi-er
title: 和范信中雪诗二首  其二
titlePinyin: he2 fan4 xin4 zhong1 xue3 shi1 er4 shou3     qi2 er4
titleSlug: he-fan-xin-zhong-xue-shi-er-shou-qi-er
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家寓城市，乃有山林观。
- 高高复下下，卜筑殊未阑。
- 昨夜三尺雪，闭门学袁安。
- 且欣麦陇足，未怕红梅残。
- 谁怜属国苏，取毡卧自餐。
- 欲寻鸟道往，反畏屐齿难。
- 凛凛谿边竹，倚空争岁寒。
- 俨如十九夫，玉山方总干。
- 悲风动骚屑，伴我长铗弹。
- 布衾冷如水，敢效无鱼叹。

## 拼音
- jun1 jia1 yu4 cheng2 shi4 ， nai3 you3 shan1 lin2 guan1 。
- gao1 gao1 fu4 xia4 xia4 ， bu3 zhu4 shu1 wei4 lan2 。
- zuo2 ye4 san1 chi3 xue3 ， bi4 men2 xue2 yuan2 an1 。
- qie3 xin1 mai4 long3 zu2 ， wei4 pa4 hong2 mei2 can2 。
- shui2 lian2 shu3 guo2 su1 ， qu3 zhan1 wo4 zi4 can1 。
- yu4 xun2 niao3 dao4 wang3 ， fan3 wei4 ji1 chi3 nan2 。
- lin3 lin3 xi1 bian1 zhu2 ， yi3 kong1 zheng1 sui4 han2 。
- yan3 ru2 shi2 jiu3 fu1 ， yu4 shan1 fang1 zong3 gan1 。
- bei1 feng1 dong4 sao1 xie4 ， ban4 wo3 chang2 jia2 tan2 。
- bu4 qin1 leng3 ru2 shui3 ， gan3 xiao4 wu2 yu2 tan4 。

## 注释

## 译文

## 赏析
