---
id: su-guo-ti-cen-shi-xin-yuan-ting
title: 题岑氏心远亭
titlePinyin: ti2 cen2 shi4 xin1 yuan3 ting2
titleSlug: ti-cen-shi-xin-yuan-ting
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见郑崇门前闹如市，此心不碍如秋水。
- 又不见翟公之门空设罗，翻为交情生愠喜。
- 岂知靖节弃官归，五斗难堪折腰耻。
- 结庐何必在山泽，方寸湛然遗远迩。
- 君家小园才数亩，竹柏萧森间桃李。
- 幽亭容膝审易安，不羡华堂失梓杞。
- 平生少游真吾师，自欲浮沈老闾里。
- 故应从事三迳乐，更效子綦今隐几。
- 君看六凿无天游，妇姑攘夺无穷已。
- 远人无累超物表，云梦胸中吞芥子。
- 纷纷朝市我无与，毂击肩摩同一轨。
- 高情缥缈谢尘寰，怅望云山友黄绮。

## 拼音
- jun1 bu2 jian4 zheng4 chong2 men2 qian2 nao4 ru2 shi4 ， ci3 xin1 bu2 ai4 ru2 qiu1 shui3 。
- you4 bu2 jian4 zhai2 gong1 zhi1 men2 kong1 she4 luo2 ， fan1 wei4 jiao1 qing2 sheng1 yun4 xi3 。
- qi3 zhi1 jing4 jie2 qi4 guan1 gui1 ， wu3 dou3 nan2 kan1 zhe2 yao1 chi3 。
- jie2 lu2 he2 bi4 zai4 shan1 ze2 ， fang1 cun4 zhan4 ran2 yi2 yuan3 er3 。
- jun1 jia1 xiao3 yuan2 cai2 shu4 mu3 ， zhu2 bai3 xiao1 sen1 jian1 tao2 li3 。
- you1 ting2 rong2 xi1 shen3 yi4 an1 ， bu2 xian4 hua2 tang2 shi1 zi3 qi3 。
- ping2 sheng1 shao3 you2 zhen1 wu2 shi1 ， zi4 yu4 fu2 shen3 lao3 lü2 li3 。
- gu4 ying4 cong2 shi4 san1 jing4 le4 ， geng4 xiao4 zi3 qi2 jin1 yin3 ji3 。
- jun1 kan4 liu4 zao2 wu2 tian1 you2 ， fu4 gu1 rang3 duo2 wu2 qiong2 yi3 。
- yuan3 ren2 wu2 lei4 chao1 wu4 biao3 ， yun2 meng4 xiong1 zhong1 tun1 jie4 zi3 。
- fen1 fen1 chao2 shi4 wo3 wu2 yu3 ， gu1 ji1 jian1 mo2 tong2 yi4 gui3 。
- gao1 qing2 piao1 miao3 xie4 chen2 huan2 ， chang4 wang4 yun2 shan1 you3 huang2 qi3 。

## 注释

## 译文

## 赏析
