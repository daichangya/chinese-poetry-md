---
id: su-guo-hai-nan-duo-lu-xi-tu-ren-bu-qu-lu-yi-ye-fen-yue-chu-du-qi-yao-qin-ze-he--f041e232
title: 海南多鹿豨土人捕取率以夜分月出度其要寝则合围而周阹之兽无轶者余寓城南户外即山林夜闻猎声旦有馈肉者作夜猎行以纪之
titlePinyin: hai3 nan2 duo1 lu4 xi1 tu3 ren2 bu3 qu3 lü4 yi3 ye4 fen1 yue4 chu1 du4 qi2 yao4 qin3 ze2 he2 wei2 er2 zhou1 qu1 zhi1 shou4 wu2 yi4 zhe3 yu2 yu4 cheng2 nan2 hu4 wai4 ji2 shan1 lin2 ye4 wen2 lie4 sheng1 dan4 you3 kui4 rou4 zhe3 zuo4 ye4 lie4 xing2 yi3 ji4 zhi1
titleSlug: hai-nan-duo-lu-xi-tu-ren-bu-qu-lu-yi-ye-fen-yue-chu-du-qi-yao-qin-ze-he--f041e232
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风肃肃陵寒柯，海月滟滟翻秋河。
- 空山无人柴径熟，豨肥鹿饱眠长坡。
- 山夷野獠喜射猎，腰下长铗森相摩。
- 平沙仿佛见遗迹，踊跃不待张虞罗。
- 均呼夜起山谷应，披抉草木穷株窼。
- 何人得隽喜叫绝，脟割未羡青丘多。
- 今年岁恶不可度，竹间有米田无禾。
- 耕牛日欲登鼎俎，野兽脱命理则那。
- 朝来剥啄谁有馈，愧尔父老勤弓戈。
- 一言愿子不我忽，暴殄天物神所呵。

## 拼音
- shuang1 feng1 su4 su4 ling2 han2 ke1 ， hai3 yue4 yan4 yan4 fan1 qiu1 he2 。
- kong1 shan1 wu2 ren2 chai2 jing4 shu2 ， xi1 fei2 lu4 bao3 mian2 chang2 po1 。
- shan1 yi2 ye3 liao2 xi3 she4 lie4 ， yao1 xia4 chang2 jia2 sen1 xiang1 mo2 。
- ping2 sha1 fang3 fu2 jian4 yi2 ji4 ， yong3 yue4 bu2 dai4 zhang1 yu2 luo2 。
- jun1 hu1 ye4 qi3 shan1 gu3 ying4 ， pi1 jue2 cao3 mu4 qiong2 zhu1 chao1 。
- he2 ren2 de2 jun4 xi3 jiao4 jue2 ， lie4 ge1 wei4 xian4 qing1 qiu1 duo1 。
- jin1 nian2 sui4 e4 bu4 ke3 du4 ， zhu2 jian1 you3 mi3 tian2 wu2 he2 。
- geng1 niu2 ri4 yu4 deng1 ding3 zu3 ， ye3 shou4 tuo1 ming4 li3 ze2 na4 。
- chao2 lai2 bao1 zhuo2 shui2 you3 kui4 ， kui4 er3 fu4 lao3 qin2 gong1 ge1 。
- yi4 yan2 yuan4 zi3 bu4 wo3 hu1 ， bao4 tian3 tian1 wu4 shen2 suo3 he1 。

## 注释

## 译文

## 赏析
