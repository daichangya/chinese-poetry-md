---
id: su-guo-song-liang-yu-ke-fu-zhong-shan-cang-men
title: 送梁与可赴中山仓门
titlePinyin: song4 liang2 yu3 ke3 fu4 zhong1 shan1 cang1 men2
titleSlug: song-liang-yu-ke-fu-zhong-shan-cang-men
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 达人无畛畦，从仕聊尔耳。
- 言辞将军幕，去作仓庾氏。
- 君怀著云梦，尚有恢恢地。
- 眷此亦鸿毛，何足为轩轾。
- 相君泽未远，风流王谢比。
- 满床簪笏闲，乃见山林士。
- 嗟余南亩人，投老坐关市。
- 萧然见眉宇，真足忘浆餽。
- 平生南阳馆，市骏得千里。
- 帐中三千客，不数曳珠履。
- 要知磊落人，臭味同兰茝。
- 翻然若鸿鹄，飞去今无几。
- 我行抽手板，亦复还耒耜。
- 安能久俛首，自困刀笔吏。

## 拼音
- da2 ren2 wu2 zhen3 qi2 ， cong2 shi4 liao2 er3 er3 。
- yan2 ci2 jiang1 jun1 mu4 ， qu4 zuo4 cang1 yu3 shi4 。
- jun1 huai2 zhu4 yun2 meng4 ， shang4 you3 hui1 hui1 di4 。
- juan4 ci3 yi4 hong2 mao2 ， he2 zu2 wei4 xuan1 zhi4 。
- xiang1 jun1 ze2 wei4 yuan3 ， feng1 liu2 wang2 xie4 bi3 。
- man3 chuang2 zan1 hu4 xian2 ， nai3 jian4 shan1 lin2 shi4 。
- jie1 yu2 nan2 mu3 ren2 ， tou2 lao3 zuo4 guan1 shi4 。
- xiao1 ran2 jian4 mei2 yu3 ， zhen1 zu2 wang4 jiang1 kui4 。
- ping2 sheng1 nan2 yang2 guan3 ， shi4 jun4 de2 qian1 li3 。
- zhang4 zhong1 san1 qian1 ke4 ， bu2 shu4 ye4 zhu1 lü3 。
- yao4 zhi1 lei3 luo4 ren2 ， chou4 wei4 tong2 lan2 chai3 。
- fan1 ran2 ruo4 hong2 hu2 ， fei1 qu4 jin1 wu2 ji3 。
- wo3 xing2 chou1 shou3 ban3 ， yi4 fu4 hai2 lei3 si4 。
- an1 neng2 jiu3 fu3 shou3 ， zi4 kun4 dao1 bi3 li4 。

## 注释

## 译文

## 赏析
