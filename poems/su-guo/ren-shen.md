---
id: su-guo-ren-shen
title: 人参
titlePinyin: ren2 shen1
titleSlug: ren-shen
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 草木异所禀，甘苦分炎凉。
- 人参独中和，群药敢雁行。
- 虽微瞑眩力，颇著难老方。
- 譬之古循吏，有益初无伤。
- 安神补五脏，自使精魄强。
- 罗浮仙者居，灵质不自藏。
- 移根植膏壤，桠叶粲以长。
- 东南虽异产，辽海谁能航。
- 誓将北归日，从我涉汉湘。
- 种之眉山阴，得与伯仲尝。

## 拼音
- cao3 mu4 yi4 suo3 bing3 ， gan1 ku3 fen1 yan2 liang2 。
- ren2 shen1 du2 zhong1 he2 ， qun2 yao4 gan3 yan4 xing2 。
- sui1 wei1 ming2 xuan4 li4 ， po1 zhu4 nan2 lao3 fang1 。
- pi4 zhi1 gu3 xun2 li4 ， you3 yi4 chu1 wu2 shang1 。
- an1 shen2 bu3 wu3 zang1 ， zi4 shi3 jing1 po4 qiang2 。
- luo2 fu2 xian1 zhe3 ju1 ， ling2 zhi4 bu2 zi4 cang2 。
- yi2 gen1 zhi2 gao1 rang3 ， ya1 ye4 can4 yi3 chang2 。
- dong1 nan2 sui1 yi4 chan3 ， liao2 hai3 shui2 neng2 hang2 。
- shi4 jiang1 bei3 gui1 ri4 ， cong2 wo3 she4 han4 xiang1 。
- zhong3 zhi1 mei2 shan1 yin1 ， de2 yu3 bo2 zhong4 chang2 。

## 注释

## 译文

## 赏析
