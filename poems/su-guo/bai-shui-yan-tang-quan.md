---
id: su-guo-bai-shui-yan-tang-quan
title: 白水岩汤泉
titlePinyin: bai2 shui3 yan2 tang1 quan2
titleSlug: bai-shui-yan-tang-quan
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世间诡异那可诘，地中火出连冈脉。
- 只知骊山天子浴，未信穷海汤泉出。
- 方池不须绿石甃，小沸自与澄沙白。
- 涓涓微溜架岩谷，鬰鬰佳气烝石室。
- 满山松柏香自送，何用椒兰熏四壁。
- 从来佳境与人远，野老山僧那解说。
- 虽云得地古招提，未遇赏音同汩没。
- 一篇今得谪仙诗，当与绣岭争雄雌。

## 拼音
- shi4 jian1 gui3 yi4 na4 ke3 jie2 ， di4 zhong1 huo3 chu1 lian2 gang1 mai4 。
- zhi1 zhi1 li2 shan1 tian1 zi3 yu4 ， wei4 xin4 qiong2 hai3 tang1 quan2 chu1 。
- fang1 chi2 bu4 xu1 lü4 shi2 zhou4 ， xiao3 fei4 zi4 yu3 cheng2 sha1 bai2 。
- juan1 juan1 wei1 liu1 jia4 yan2 gu3 ， yu4 yu4 jia1 qi4 zheng1 shi2 shi4 。
- man3 shan1 song1 bai3 xiang1 zi4 song4 ， he2 yong4 jiao1 lan2 xun1 si4 bi4 。
- cong2 lai2 jia1 jing4 yu3 ren2 yuan3 ， ye3 lao3 shan1 seng1 na4 jie3 shuo1 。
- sui1 yun2 de2 di4 gu3 zhao1 ti2 ， wei4 yu4 shang3 yin1 tong2 gu3 mei2 。
- yi4 pian1 jin1 de2 zhe2 xian1 shi1 ， dang1 yu3 xiu4 ling3 zheng1 xiong2 ci2 。

## 注释

## 译文

## 赏析
