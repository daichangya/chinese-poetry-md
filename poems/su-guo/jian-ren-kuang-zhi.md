---
id: su-guo-jian-ren-kuang-zhi
title: 饯任况之
titlePinyin: jian4 ren4 kuang4 zhi1
titleSlug: jian-ren-kuang-zhi
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我如支离人，自负百钧趋。
- 羊肠路九折，伛偻才半途。
- 道逢任夫子，忽焉巾柴车。
- 问君当何之，驾言返旧庐。
- 息肩子有日，我愧今不如。
- 嗟哉妻孥累，口腹亦见驱。
- 一堕世网中，局促辕下驹。
- 秋风送鸿鹄，万里翔天衢。
- 蓬瀛岂难到，定笑山泽癯。
- 那知羁旅怀，扁舟梦江湖。
- 行当投劾去，暮景收桑榆。
- 愿回结驷驾，时过原生居。

## 拼音
- wo3 ru2 zhi1 li2 ren2 ， zi4 fu4 bai3 jun1 qu1 。
- yang2 chang2 lu4 jiu3 zhe2 ， yu3 lü3 cai2 ban4 tu2 。
- dao4 feng2 ren4 fu1 zi3 ， hu1 yan1 jin1 chai2 che1 。
- wen4 jun1 dang1 he2 zhi1 ， jia4 yan2 fan3 jiu4 lu2 。
- xi1 jian1 zi3 you3 ri4 ， wo3 kui4 jin1 bu4 ru2 。
- jie1 zai1 qi1 nu2 lei4 ， kou3 fu4 yi4 jian4 qu1 。
- yi2 duo4 shi4 wang3 zhong1 ， ju2 cu4 yuan2 xia4 ju1 。
- qiu1 feng1 song4 hong2 hu2 ， wan4 li3 xiang2 tian1 qu2 。
- peng2 ying2 qi3 nan2 dao4 ， ding4 xiao4 shan1 ze2 qu2 。
- na4 zhi1 ji1 lü3 huai2 ， pian1 zhou1 meng4 jiang1 hu2 。
- hang2 dang0 tou2 he2 qu4 ， mu4 jing3 shou1 sang1 yu2 。
- yuan4 hui2 jie2 si4 jia4 ， shi2 guo4 yuan2 sheng1 ju1 。

## 注释

## 译文

## 赏析
