---
id: su-guo-ai-ren-tang-wei-li-ji-zhong-fu
title: 爱人堂为李几仲赋
titlePinyin: ai4 ren2 tang2 wei4 li3 ji3 zhong4 fu4
titleSlug: ai-ren-tang-wei-li-ji-zhong-fu
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读书当读孔孟书，我饱尚可推其余。
- 莫求捷径拾青紫，口但澜翻腹空虚。
- 孔孟之功如药石，洗濯肝胃充肌肤。
- 如农去莠植嘉谷，如行九折遇坦途。
- 我怜赤子在远域，疾痛不闻其叫呼。
- 何当攘臂问民瘼，古之循吏谁为儒。
- 我观李侯少英特，闭门不曳侯王裾。
- 诗书已误半世事，一割未信鸡牛殊。
- 弹冠小县何所为，长养善类恶者诛。
- 作堂之名固有在，要使膏泽流海隅。
- 不愿力田频赐爵，不愿校雠归石渠。
- 使我三年饭脱粟，活此千人为亲娱。

## 拼音
- du2 shu1 dang1 du2 kong3 meng4 shu1 ， wo3 bao3 shang4 ke3 tui1 qi2 yu2 。
- mo4 qiu2 jie2 jing4 shi2 qing1 zi3 ， kou3 dan4 lan2 fan1 fu4 kong1 xu1 。
- kong3 meng4 zhi1 gong1 ru2 yao4 shi2 ， xi3 zhuo2 gan1 wei4 chong1 ji1 fu1 。
- ru2 nong2 qu4 you3 zhi2 jia1 gu3 ， ru2 xing2 jiu3 zhe2 yu4 tan3 tu2 。
- wo3 lian2 chi4 zi3 zai4 yuan3 yu4 ， ji2 tong4 bu4 wen2 qi2 jiao4 hu1 。
- he2 dang1 rang3 bi4 wen4 min2 mo4 ， gu3 zhi1 xun2 li4 shui2 wei4 ru2 。
- wo3 guan1 li3 hou2 shao3 ying1 te4 ， bi4 men2 bu2 ye4 hou2 wang2 ju1 。
- shi1 shu1 yi3 wu4 ban4 shi4 shi4 ， yi4 ge1 wei4 xin4 ji1 niu2 shu1 。
- tan2 guan1 xiao3 xian4 he2 suo3 wei4 ， chang2 yang3 shan4 lei4 e4 zhe3 zhu1 。
- zuo4 tang2 zhi1 ming2 gu4 you3 zai4 ， yao4 shi3 gao1 ze2 liu2 hai3 yu2 。
- bu2 yuan4 li4 tian2 pin2 ci4 jue2 ， bu2 yuan4 xiao4 chou2 gui1 shi2 qu2 。
- shi3 wo3 san1 nian2 fan4 tuo1 su4 ， huo2 ci3 qian1 ren2 wei2 qin1 yu2 。

## 注释

## 译文

## 赏析
