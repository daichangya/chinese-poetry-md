---
id: su-guo-song-ye-yun-gui-jin-yun
title: 送叶蕴归缙云
titlePinyin: song4 ye4 yun4 gui1 jin4 yun2
titleSlug: song-ye-yun-gui-jin-yun
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔直承明庐，谁似先生早。
- 前无雒洛人，后笑冯唐老。
- 机云谩声价，班马空词藻。
- 岂知渊源来，尚觉河汉小。
- 斯文叹未坠，妙意付幽讨。
- 言乘刺史藩，曾视金銮草。
- 飘然香案仙，宜著蓬莱岛。
- 未忘经济心，甘为穷鬼笑。
- 手援沟壑危，自上蠲赋表。
- 不知古襦袴，能活几枯槁。
- 端如德星临，民瘼一驱扫。
- 方安龚遂政，远赋阳城考。
- 越吟念庄舄，赠策嗟秦绕。
- 江湖计不疏，经史心未了。
- 但收王车归，三径不足道。
- 平生林泉志，久矣轩裳藐。
- 远同谢安石，乐比东山好。
- 苍生独未买，政坐功名扰。
- 汉庭求诸儒，慨想前辈少。
- 不用叹周南，亟闻宣室召。

## 拼音
- xi1 zhi2 cheng2 ming2 lu2 ， shui2 si4 xian1 sheng1 zao3 。
- qian2 wu2 luo4 luo4 ren2 ， hou4 xiao4 feng2 tang2 lao3 。
- ji1 yun2 man4 sheng1 jia4 ， ban1 ma3 kong1 ci2 zao3 。
- qi3 zhi1 yuan1 yuan2 lai2 ， shang4 jue2 he2 han4 xiao3 。
- si1 wen2 tan4 wei4 zhui4 ， miao4 yi4 fu4 you1 tao3 。
- yan2 cheng2 ci4 shi3 fan1 ， ceng2 shi4 jin1 luan2 cao3 。
- piao1 ran2 xiang1 an4 xian1 ， yi2 zhu4 peng2 lai2 dao3 。
- wei4 wang4 jing1 ji4 xin1 ， gan1 wei4 qiong2 gui3 xiao4 。
- shou3 yuan2 gou1 he4 wei1 ， zi4 shang4 juan1 fu4 biao3 。
- bu4 zhi1 gu3 ru2 ku4 ， neng2 huo2 ji3 ku1 gao3 。
- duan1 ru2 de2 xing1 lin2 ， min2 mo4 yi4 qu1 sao3 。
- fang1 an1 gong1 sui4 zheng4 ， yuan3 fu4 yang2 cheng2 kao3 。
- yue4 yin2 nian4 zhuang1 xi4 ， zeng4 ce4 jie1 qin2 rao4 。
- jiang1 hu2 ji4 bu4 shu1 ， jing1 shi3 xin1 wei4 liao3 。
- dan4 shou1 wang2 che1 gui1 ， san1 jing4 bu4 zu2 dao4 。
- ping2 sheng1 lin2 quan2 zhi4 ， jiu3 yi3 xuan1 shang0 miao3 。
- yuan3 tong2 xie4 an1 shi2 ， le4 bi3 dong1 shan1 hao3 。
- cang1 sheng1 du2 wei4 mai3 ， zheng4 zuo4 gong1 ming2 rao3 。
- han4 ting2 qiu2 zhu1 ru2 ， kai3 xiang3 qian2 bei4 shao3 。
- bu2 yong4 tan4 zhou1 nan2 ， ji2 wen2 xuan1 shi4 zhao4 。

## 注释

## 译文

## 赏析
