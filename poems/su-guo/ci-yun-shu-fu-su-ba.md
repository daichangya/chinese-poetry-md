---
id: su-guo-ci-yun-shu-fu-su-ba
title: 次韵叔父俗罢
titlePinyin: ci4 yun4 shu1 fu4 su2 ba4
titleSlug: ci-yun-shu-fu-su-ba
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄门昔万机，下士勤握沐。
- 今已与世疏，雅志追沂浴。
- 丹田有宿火，如比阳来复。
- 辘轳自转水，离坎俱实腹。
- 谪居使事乏，惟喜薪水足。
- 时濯西风尘，一寓归鸿目。
- 勿惊髀肉少，衣褐真怀玉。
- 明镜虽无垢，新苗良待沃。
- 雨余餐岩岫，露重膏松竹。
- 更观云入山，心与境同熟。
- 珍重耆城言，妙解何须读。
- 洁香非外求，清净常返瞩。
- 物初信可游，傥来非所卜。
- 益师庄叟言，养生贵缘督。

## 拼音
- huang2 men2 xi1 wan4 ji1 ， xia4 shi4 qin2 wo4 mu4 。
- jin1 yi3 yu3 shi4 shu1 ， ya3 zhi4 zhui1 yi2 yu4 。
- dan1 tian2 you3 su4 huo3 ， ru2 bi3 yang2 lai2 fu4 。
- lu4 lu2 zi4 zhuan4 shui3 ， li2 kan3 ju4 shi2 fu4 。
- zhe2 ju1 shi3 shi4 fa2 ， wei2 xi3 xin1 shui3 zu2 。
- shi2 zhuo2 xi1 feng1 chen2 ， yi2 yu4 gui1 hong2 mu4 。
- wu4 jing1 bi4 rou4 shao3 ， yi1 he4 zhen1 huai2 yu4 。
- ming2 jing4 sui1 wu2 gou4 ， xin1 miao2 liang2 dai4 wo4 。
- yu3 yu2 can1 yan2 xiu4 ， lu4 zhong4 gao1 song1 zhu2 。
- geng4 guan1 yun2 ru4 shan1 ， xin1 yu3 jing4 tong2 shu2 。
- zhen1 zhong4 qi2 cheng2 yan2 ， miao4 jie3 he2 xu1 du2 。
- jie2 xiang1 fei1 wai4 qiu2 ， qing1 jing4 chang2 fan3 zhu3 。
- wu4 chu1 xin4 ke3 you2 ， tang3 lai2 fei1 suo3 bu3 。
- yi4 shi1 zhuang1 sou3 yan2 ， yang3 sheng1 gui4 yuan2 du1 。

## 注释

## 译文

## 赏析
