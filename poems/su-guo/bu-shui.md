---
id: su-guo-bu-shui
title: 不睡
titlePinyin: bu2 shui4
titleSlug: bu-shui
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四邻悄悄鼾殷床，惟有客梦不得长。
- 柴门独掩灯有晕，欹枕未熟背已芒。
- 四更山月来洞房，炯炯孤影射屋梁。
- 茅簷窸窣鼠自啮，烟树苍莽枭为祥。
- 海风萧萧振槁叶，谿声涖涖决废塘。
- 二三黄冠真可悯，空祠夜祷寒欲僵。
- 步虚声断翠微远，钟磬时款幽人堂。
- 山城寂寞消残漏，鼓角凄悲吟晓霜。
- 悬知此时我独觉，胡为百想悬肺肠。
- 鸡鸣世务纷如织，曷此顷刻聊坐忘。

## 拼音
- si4 lin2 qiao1 qiao1 han1 yin1 chuang2 ， wei2 you3 ke4 meng4 bu4 de2 chang2 。
- chai2 men2 du2 yan3 deng1 you3 yun1 ， qi1 zhen3 wei4 shu2 bei4 yi3 mang2 。
- si4 geng1 shan1 yue4 lai2 dong4 fang2 ， jiong3 jiong3 gu1 ying3 she4 wu1 liang2 。
- mao2 yan2 xi1 su1 shu3 zi4 nie4 ， yan1 shu4 cang1 mang3 xiao1 wei4 xiang2 。
- hai3 feng1 xiao1 xiao1 zhen4 gao3 ye4 ， xi1 sheng1 li4 li4 jue2 fei4 tang2 。
- er4 san1 huang2 guan1 zhen1 ke3 min3 ， kong1 ci2 ye4 dao3 han2 yu4 jiang1 。
- bu4 xu1 sheng1 duan4 cui4 wei1 yuan3 ， zhong1 qing4 shi2 kuan3 you1 ren2 tang2 。
- shan1 cheng2 ji4 mo4 xiao1 can2 lou4 ， gu3 jiao3 qi1 bei1 yin2 xiao3 shuang1 。
- xuan2 zhi1 ci3 shi2 wo3 du2 jue2 ， hu2 wei4 bai3 xiang3 xuan2 fei4 chang2 。
- ji1 ming2 shi4 wu4 fen1 ru2 zhi1 ， he2 ci3 qing3 ke4 liao2 zuo4 wang4 。

## 注释

## 译文

## 赏析
