---
id: su-guo-ji-ti-ren-kuang-zhi-chu-weng-xuan-shi
title: 寄题任况之樗翁轩诗
titlePinyin: ji4 ti2 ren4 kuang4 zhi1 chu1 weng1 xuan1 shi1
titleSlug: ji-ti-ren-kuang-zhi-chu-weng-xuan-shi
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豫章生而奇，蔚有千寻志。
- 柯为直见伐，根中万乘器。
- 自贻斧斤厄，信坐文章累。
- 不如樗与栎，生理默自遂。
- 荣枯同蒿艾，老死徒弃置。
- 我愿处不材，一官隐官市。
- 岂知夏畦劳，乃负渊明愧。
- 却羡任公子，萧然居畏垒。
- 弹冠聊尔尔，颇似漆园吏。
- 官居接农舍，稼穑云靡靡。
- 放衙日亭午，吏散饱春睡。
- 此语慎勿出，请为仓庾氏。

## 拼音
- yu4 zhang1 sheng1 er2 qi2 ， wei4 you3 qian1 xun2 zhi4 。
- ke1 wei4 zhi2 jian4 fa2 ， gen1 zhong1 wan4 sheng4 qi4 。
- zi4 yi2 fu3 jin1 e4 ， xin4 zuo4 wen2 zhang1 lei4 。
- bu4 ru2 chu1 yu3 li4 ， sheng1 li3 mo4 zi4 sui4 。
- rong2 ku1 tong2 hao1 ai4 ， lao3 si3 tu2 qi4 zhi4 。
- wo3 yuan4 chu4 bu4 cai2 ， yi4 guan1 yin3 guan1 shi4 。
- qi3 zhi1 xia4 qi2 lao2 ， nai3 fu4 yuan1 ming2 kui4 。
- que4 xian4 ren4 gong1 zi3 ， xiao1 ran2 ju1 wei4 lei3 。
- tan2 guan1 liao2 er3 er3 ， po1 si4 qi1 yuan2 li4 。
- guan1 ju1 jie1 nong2 she4 ， jia4 se4 yun2 mi2 mi2 。
- fang4 ya2 ri4 ting2 wu3 ， li4 san4 bao3 chun1 shui4 。
- ci3 yu3 shen4 wu4 chu1 ， qing3 wei4 cang1 yu3 shi4 。

## 注释

## 译文

## 赏析
