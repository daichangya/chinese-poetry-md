---
id: su-guo-ji-ti-bei-hai-wen-ju-tang
title: 寄题北海文举堂
titlePinyin: ji4 ti2 bei3 hai3 wen2 ju3 tang2
titleSlug: ji-ti-bei-hai-wen-ju-tang
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巨君窃汉玺，如取鸿毛轻。
- 孟德老且死，不见奸业成。
- 乃知朝无人，谁惮百公卿。
- 一夫能仗节，介然屹长城。
- 忠义国所托，安危与之并。
- 吾于文举见，坐折奸邪萌。
- 谁能搏猛虎，乃用尺箠婴。
- 义气横宇宙，不烦尺寸兵。
- 悲哉天所坏，一木难扶倾。
- 枭鸾不两立，夫子安得生。
- 中原竟分裂，三姓鼎足争。
- 当知千载后，高名独峥嵘。
- 使君定不凡，论友古豪英。
- 作堂追余烈，岂祇求空名。
- 废卷屡叹息，孤忠谁发明。
- 玉石痛俱烬，鲸鲵脱诛烹。
- 嗟余志谬懦，怒髪犹冲缨。
- 九原不可作，涕泪徒纵横。

## 拼音
- ju4 jun1 qie4 han4 xi3 ， ru2 qu3 hong2 mao2 qing1 。
- meng4 de2 lao3 qie3 si3 ， bu2 jian4 jian1 ye4 cheng2 。
- nai3 zhi1 chao2 wu2 ren2 ， shui2 dan4 bai3 gong1 qing1 。
- yi4 fu1 neng2 zhang4 jie2 ， jie4 ran2 yi4 chang2 cheng2 。
- zhong1 yi4 guo2 suo3 tuo1 ， an1 wei1 yu3 zhi1 bing4 。
- wu2 yu2 wen2 ju3 jian4 ， zuo4 zhe2 jian1 xie2 meng2 。
- shui2 neng2 bo2 meng3 hu3 ， nai3 yong4 chi3 chui2 ying1 。
- yi4 qi4 heng2 yu3 zhou4 ， bu4 fan2 chi3 cun4 bing1 。
- bei1 zai1 tian1 suo3 huai4 ， yi2 mu4 nan2 fu2 qing1 。
- xiao1 luan2 bu4 liang3 li4 ， fu1 zi3 an1 de2 sheng1 。
- zhong1 yuan2 jing4 fen1 lie4 ， san1 xing4 ding3 zu2 zheng1 。
- dang1 zhi1 qian1 zai3 hou4 ， gao1 ming2 du2 zheng1 rong2 。
- shi3 jun1 ding4 bu4 fan2 ， lun4 you3 gu3 hao2 ying1 。
- zuo4 tang2 zhui1 yu2 lie4 ， qi3 qi2 qiu2 kong1 ming2 。
- fei4 juan4 lü3 tan4 xi1 ， gu1 zhong1 shui2 fa1 ming2 。
- yu4 shi2 tong4 ju4 jin4 ， jing1 ni2 tuo1 zhu1 peng1 。
- jie1 yu2 zhi4 miu4 nuo4 ， nu4 fa4 you2 chong1 ying1 。
- jiu3 yuan2 bu4 ke3 zuo4 ， ti4 lei4 tu2 zong4 heng2 。

## 注释

## 译文

## 赏析
