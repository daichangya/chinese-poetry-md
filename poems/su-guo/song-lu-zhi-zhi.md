---
id: su-guo-song-lu-zhi-zhi
title: 送吕知止
titlePinyin: song4 lü3 zhi1 zhi3
titleSlug: song-lu-zhi-zhi
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王谢风流要有种，谁比君家俱得凤。
- 慈明兄弟称八龙，未易贤愚推伯仲。
- 应机短小精吏治，千里名驹方试鞚。
- 皎然若谷冰雪姿，雕琢肺肝嫌未痛。
- 英标飒爽吾知止，割鸡今欲牛刀用。
- 胡为从事筦库役，无乃汉阴工抱瓮。
- 嗟余飘泊同闾里，一味穷愁惟子共。
- 诏恩虽脱钟仪囚，未敢弹冠效王贡。
- 平生世味似嚼蜡，丘壑暮年尤自纵。
- 为君悬榻待归来，故人早破邯郸梦。

## 拼音
- wang2 xie4 feng1 liu2 yao4 you3 zhong3 ， shui2 bi3 jun1 jia1 ju4 de2 feng4 。
- ci2 ming2 xiong1 di4 cheng1 ba1 long2 ， wei4 yi4 xian2 yu2 tui1 bo2 zhong4 。
- ying4 ji1 duan3 xiao3 jing1 li4 zhi4 ， qian1 li3 ming2 ju1 fang1 shi4 kong4 。
- jiao3 ran2 ruo4 gu3 bing1 xue3 zi1 ， diao1 zhuo2 fei4 gan1 xian2 wei4 tong4 。
- ying1 biao1 sa4 shuang3 wu2 zhi1 zhi3 ， ge1 ji1 jin1 yu4 niu2 dao1 yong4 。
- hu2 wei4 cong2 shi4 guan3 ku4 yi4 ， wu2 nai3 han4 yin1 gong1 bao4 weng4 。
- jie1 yu2 piao1 bo2 tong2 lü2 li3 ， yi2 wei4 qiong2 chou2 wei2 zi3 gong4 。
- zhao4 en1 sui1 tuo1 zhong1 yi2 qiu2 ， wei4 gan3 tan2 guan1 xiao4 wang2 gong4 。
- ping2 sheng1 shi4 wei4 si4 jiao2 la4 ， qiu1 he4 mu4 nian2 you2 zi4 zong4 。
- wei4 jun1 xuan2 ta4 dai4 gui1 lai2 ， gu4 ren2 zao3 po4 han2 dan1 meng4 。

## 注释

## 译文

## 赏析
