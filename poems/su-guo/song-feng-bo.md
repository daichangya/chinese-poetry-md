---
id: su-guo-song-feng-bo
title: 讼风伯
titlePinyin: song4 feng1 bo2
titleSlug: song-feng-bo
author: 苏过
authorPinyin: su1 guo4
authorSlug: su-guo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天胡久不雨，我欲讼之天。
- 二麦槁欲死，骄阳犹炽然。
- 重阴数布野，雨意来无边。
- 未许一濡地，辄遇四风颠。
- 摆摇涧谷响，宁复留云烟。
- 雨师良已勤，风伯殆未悛。
- 天公纵此为，忍使暴我田。
- 默诉若有答，不待巫史传。
- 昨者六七月，屋溜如绳悬。
- 淋漓逮十日，奔突溃百川。
- 行旅已断道，闾阎欲通船。
- 不藉屏翳功，日星几变迁。
- 我请酌民情，血诚通帝渊。
- 风雨要有时，乃不为咎愆。
- 赤子仰粒食，云何绝其烟。
- 徒闵负贩劳，不忧稼穑先。
- 怨讟满南亩，懽忻为市廛。
- 谩说昏垫害，欲夸扫除贤。
- 何曾补日月，空祇留饥年。
- 区区讼风伯，聊赓退之篇。

## 拼音
- tian1 hu2 jiu3 bu4 yu3 ， wo3 yu4 song4 zhi1 tian1 。
- er4 mai4 gao3 yu4 si3 ， jiao1 yang2 you2 chi4 ran2 。
- zhong4 yin1 shu4 bu4 ye3 ， yu3 yi4 lai2 wu2 bian1 。
- wei4 xu3 yi4 ru2 di4 ， zhe2 yu4 si4 feng1 dian1 。
- bai3 yao2 jian4 gu3 xiang3 ， ning2 fu4 liu2 yun2 yan1 。
- yu3 shi1 liang2 yi3 qin2 ， feng1 bo2 dai4 wei4 quan1 。
- tian1 gong1 zong4 ci3 wei4 ， ren3 shi3 bao4 wo3 tian2 。
- mo4 su4 ruo4 you3 da2 ， bu2 dai4 wu1 shi3 chuan2 。
- zuo2 zhe3 liu4 qi1 yue4 ， wu1 liu1 ru2 sheng2 xuan2 。
- lin2 li2 dai3 shi2 ri4 ， ben1 tu1 kui4 bai3 chuan1 。
- xing2 lü3 yi3 duan4 dao4 ， lü2 yan2 yu4 tong1 chuan2 。
- bu2 jie4 ping2 yi4 gong1 ， ri4 xing1 ji3 bian4 qian1 。
- wo3 qing3 zhuo2 min2 qing2 ， xue4 cheng2 tong1 di4 yuan1 。
- feng1 yu3 yao4 you3 shi2 ， nai3 bu2 wei4 jiu4 qian1 。
- chi4 zi3 yang3 li4 shi2 ， yun2 he2 jue2 qi2 yan1 。
- tu2 min3 fu4 fan4 lao2 ， bu4 you1 jia4 se4 xian1 。
- yuan4 du2 man3 nan2 mu3 ， huan1 xin1 wei4 shi4 chan2 。
- man4 shuo1 hun1 dian4 hai4 ， yu4 kua1 sao3 chu2 xian2 。
- he2 ceng2 bu3 ri4 yue4 ， kong1 qi2 liu2 ji1 nian2 。
- qu1 qu1 song4 feng1 bo2 ， liao2 geng1 tui4 zhi1 pian1 。

## 注释

## 译文

## 赏析
