---
id: tian-xi-jin-rui-xue-ge
title: 进瑞雪歌
titlePinyin: jin4 rui4 xue3 ge1
titleSlug: jin-rui-xue-ge
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣德昭彰动天地，岁岁丰穰为上瑞。
- 明年有闰节气迟，冬深有雪方及时。
- 三农但喜及时雪，天心帝力岂得知。
- 臣忝颂条居近辅，劝课农桑理舆赋。
- 宛丘之下为封部，宣布皇恩愧襦裤。
- 王泽流而有颂声，因而拜手献歌行。
- 歌云岁云暮兮日云暮，白云初向斜阳度。
- 斜阳韬掩云舒布，惨惨阴风生北户。
- 风来带得霏霏花，花轻片片如琼葩。
- 冻黏寒缀纷交加，陌上逡巡铺玉沙。
- 琪树瑶台相间出，落梅堕絮初堆积。
- 映箔横沾翡翠纹，拂窗斜度瑠璃隙。
- 飘飘千里度龙山，袤丈萧关与玉关。
- 海上银台对金阙，水精帘栊鉴明月。
- 万年枝上夜辉光，上林先似梨花发。
- 黎元有望既满望，手足舞之而蹈之。
- 因思去岁在京师，国家将议改元时。
- 时雪未呈盈尺瑞，百神奔走应祷祈。
- 海风吹起澄江练，织女金刀碎裁剪。
- 剪作天花撒翠微，茫茫六合生光辉。
- 明月宫中玉臼杵，霜兔捣药云母飞。
- 风筛乍似琅玕宝，翔鸾飞下啄瑶墀。
- 金门廊庑龙尾道，贺雪千官趁朝早。
- 吾皇为喜表丰年，六出飞花不令扫。
- 枢相侍臣初奉宣，宣赴中书赐御筵。
- 光禄移厨供玉馔，上樽赐酒中官劝。
- 宣令不醉不得归，席上仍令各赋诗。
- 诗成封进同奏谢，御制歌行竞传写。
- 拜舞欢呼感圣明，千年遭遇作门生。
- 微臣忝幸在两制，得以歌诗乐太平。
- 而今出典淮阳郡，组绶辉华佩金印。
- 才微任重副忧勤，履薄临深守廉慎。
- 圣人德泽如阳春，阳春及物无不均。
- 微臣怀抱如葵藿，葵藿向阳堪喻身。
- 今因瑞雪献歌咏，西垣再愿𬙂丝纶。

## 拼音
- sheng4 de2 zhao1 zhang1 dong4 tian1 di4 ， sui4 sui4 feng1 rang2 wei4 shang4 rui4 。
- ming2 nian2 you3 run4 jie2 qi4 chi2 ， dong1 shen1 you3 xue3 fang1 ji2 shi2 。
- san1 nong2 dan4 xi3 ji2 shi2 xue3 ， tian1 xin1 di4 li4 qi3 de2 zhi1 。
- chen2 tian3 song4 tiao2 ju1 jin4 fu3 ， quan4 ke4 nong2 sang1 li3 yu2 fu4 。
- wan3 qiu1 zhi1 xia4 wei4 feng1 bu4 ， xuan1 bu4 huang2 en1 kui4 ru2 ku4 。
- wang2 ze2 liu2 er2 you3 song4 sheng1 ， yin1 er2 bai4 shou3 xian4 ge1 xing2 。
- ge1 yun2 sui4 yun2 mu4 xi1 ri4 yun2 mu4 ， bai2 yun2 chu1 xiang4 xie2 yang2 du4 。
- xie2 yang2 tao1 yan3 yun2 shu1 bu4 ， can3 can3 yin1 feng1 sheng1 bei3 hu4 。
- feng1 lai2 dai4 de2 fei1 fei1 hua1 ， hua1 qing1 pian4 pian4 ru2 qiong2 pa1 。
- dong4 nian2 han2 zhui4 fen1 jiao1 jia1 ， mo4 shang4 qun1 xun2 pu4 yu4 sha1 。
- qi2 shu4 yao2 tai2 xiang1 jian4 chu1 ， luo4 mei2 duo4 xu4 chu1 dui1 ji1 。
- ying4 bo2 heng2 zhan1 fei3 cui4 wen2 ， fu2 chuang1 xie2 du4 liu2 li2 xi4 。
- piao1 piao1 qian1 li3 du4 long2 shan1 ， mao4 zhang4 xiao1 guan1 yu3 yu4 guan1 。
- hai3 shang4 yin2 tai2 dui4 jin1 que1 ， shui3 jing1 lian2 long2 jian4 ming2 yue4 。
- wan4 nian2 zhi1 shang4 ye4 hui1 guang1 ， shang4 lin2 xian1 si4 li2 hua1 fa1 。
- li2 yuan2 you3 wang4 ji4 man3 wang4 ， shou3 zu2 wu3 zhi1 er2 dao3 zhi1 。
- yin1 si1 qu4 sui4 zai4 jing1 shi1 ， guo2 jia1 jiang1 yi4 gai3 yuan2 shi2 。
- shi2 xue3 wei4 cheng2 ying2 chi3 rui4 ， bai3 shen2 ben1 zou3 ying4 dao3 qi2 。
- hai3 feng1 chui1 qi3 cheng2 jiang1 lian4 ， zhi1 nü3 jin1 dao1 sui4 cai2 jian3 。
- jian3 zuo4 tian1 hua1 sa1 cui4 wei1 ， mang2 mang2 liu4 he2 sheng1 guang1 hui1 。
- ming2 yue4 gong1 zhong1 yu4 jiu4 chu3 ， shuang1 tu4 dao3 yao4 yun2 mu3 fei1 。
- feng1 shai1 zha4 si4 lang2 gan1 bao3 ， xiang2 luan2 fei1 xia4 zhuo2 yao2 chi2 。
- jin1 men2 lang2 wu3 long2 wei3 dao4 ， he4 xue3 qian1 guan1 chen4 chao2 zao3 。
- wu2 huang2 wei4 xi3 biao3 feng1 nian2 ， liu4 chu1 fei1 hua1 bu2 ling4 sao3 。
- shu1 xiang1 shi4 chen2 chu1 feng4 xuan1 ， xuan1 fu4 zhong1 shu1 ci4 yu4 yan2 。
- guang1 lu4 yi2 chu2 gong4 yu4 zhuan4 ， shang4 zun1 ci4 jiu3 zhong1 guan1 quan4 。
- xuan1 ling4 bu2 zui4 bu4 de2 gui1 ， xi2 shang4 reng2 ling4 ge4 fu4 shi1 。
- shi1 cheng2 feng1 jin4 tong2 zou4 xie4 ， yu4 zhi4 ge1 xing2 jing4 chuan2 xie3 。
- bai4 wu3 huan1 hu1 gan3 sheng4 ming2 ， qian1 nian2 zao1 yu4 zuo4 men2 sheng1 。
- wei1 chen2 tian3 xing4 zai4 liang3 zhi4 ， de2 yi3 ge1 shi1 le4 tai4 ping2 。
- er2 jin1 chu1 dian3 huai2 yang2 jun4 ， zu3 shou4 hui1 hua2 pei4 jin1 yin4 。
- cai2 wei1 ren4 zhong4 fu4 you1 qin2 ， lü3 bao2 lin2 shen1 shou3 lian2 shen4 。
- sheng4 ren2 de2 ze2 ru2 yang2 chun1 ， yang2 chun1 ji2 wu4 wu2 bu4 jun1 。
- wei1 chen2 huai2 bao4 ru2 kui2 huo4 ， kui2 huo4 xiang4 yang2 kan1 yu4 shen1 。
- jin1 yin1 rui4 xue3 xian4 ge1 yong3 ， xi1 yuan2 zai4 yuan4 yan3 si1 lun2 。

## 注释

## 译文

## 赏析
