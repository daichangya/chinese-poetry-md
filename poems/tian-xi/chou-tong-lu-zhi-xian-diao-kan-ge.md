---
id: tian-xi-chou-tong-lu-zhi-xian-diao-kan-ge
title: 酬桐庐知县刁衎歌
titlePinyin: chou2 tong2 lu2 zhi1 xian4 diao1 kan4 ge1
titleSlug: chou-tong-lu-zhi-xian-diao-kan-ge
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诏守江西新定郡，二年抚俗谁相问。
- 白浪青山绕郡城，卧理烟霞称嘉遯。
- 帝乡迢迢天一涯，子牟恋阙人不知。
- 慷慨情怀何企慕，宋璟政事杜牧诗。
- 六县万家人辑睦，鱼盐利人茶货足。
- 公家事简案牍稀，芳草疏篱映空狱。
- 杨柳湖边观钓鱼，芙蓉池上静看书。
- 优游天爵浩然性，贵如三入承明庐。
- 靖节先生来访我，欣然延入皇堂坐。
- 歛襟欲坐先发言，捧出尺书双袖间。
- 七轴好词同跪授，儒雅礼丰情意厚。
- 主人识鉴非延陵，金石何烦荣固陋。
- 且置琼瑶未暇看，高谈如绮有余欢。
- 黄鹂百啭天欲暮，客去斜阳已半轩。
- 焚香道院无人到，风花拂几收真诰。
- 却取文编一一看，南朝体制多渊奥。
- 两轴七字五字诗，珠贯累累乐府词。
- 古于禅月画罗汉，丽于范蠡进西施。
- 议论精微穷理窟，赋咏升高能体物。
- 一篇序送周子通，飘飘思若翻冥鸿。
- 自有沧浪高尚志，因人命笔生词锋。
- 尝闻水国清辉殿，曾事吴王侍文宴。
- 田园未遂归去来，严子台边知一县。
- 古人穷则善一身，达则惠泽如阳春。
- 一邑生灵如受赐，何须兼济方为贵。
- 金门吏隠能安身，何必弃官为逸人。
- 桐庐山水幸堪赏，歌诗酬唱且相亲。

## 拼音
- zhao4 shou3 jiang1 xi1 xin1 ding4 jun4 ， er4 nian2 fu3 su2 shui2 xiang1 wen4 。
- bai2 lang4 qing1 shan1 rao4 jun4 cheng2 ， wo4 li3 yan1 xia2 cheng1 jia1 dun4 。
- di4 xiang1 tiao2 tiao2 tian1 yi4 ya2 ， zi3 mu4 lian4 que1 ren2 bu4 zhi1 。
- kang1 kai3 qing2 huai2 he2 qi3 mu4 ， song4 jing3 zheng4 shi4 du4 mu4 shi1 。
- liu4 xian4 wan4 jia1 ren2 ji2 mu4 ， yu2 yan2 li4 ren2 cha2 huo4 zu2 。
- gong1 jia0 shi4 jian3 an4 du2 xi1 ， fang1 cao3 shu1 li2 ying4 kong1 yu4 。
- yang2 liu3 hu2 bian1 guan1 diao4 yu2 ， fu2 rong2 chi2 shang4 jing4 kan4 shu1 。
- you1 you2 tian1 jue2 hao4 ran2 xing4 ， gui4 ru2 san1 ru4 cheng2 ming2 lu2 。
- jing4 jie2 xian1 sheng1 lai2 fang3 wo3 ， xin1 ran2 yan2 ru4 huang2 tang2 zuo4 。
- lian3 jin1 yu4 zuo4 xian1 fa1 yan2 ， peng3 chu1 chi3 shu1 shuang1 xiu4 jian1 。
- qi1 zhou2 hao3 ci2 tong2 gui4 shou4 ， ru2 ya3 li3 feng1 qing2 yi4 hou4 。
- zhu3 ren2 shi2 jian4 fei1 yan2 ling2 ， jin1 shi2 he2 fan2 rong2 gu4 lou4 。
- qie3 zhi4 qiong2 yao2 wei4 xia2 kan4 ， gao1 tan2 ru2 qi3 you3 yu2 huan1 。
- huang2 li2 bai3 zhuan4 tian1 yu4 mu4 ， ke4 qu4 xie2 yang2 yi3 ban4 xuan1 。
- fen2 xiang1 dao4 yuan4 wu2 ren2 dao4 ， feng1 hua1 fu2 ji3 shou1 zhen1 gao4 。
- que4 qu3 wen2 bian1 yi1 yi1 kan4 ， nan2 chao2 ti3 zhi4 duo1 yuan1 ao4 。
- liang3 zhou2 qi1 zi4 wu3 zi4 shi1 ， zhu1 guan4 lei4 lei4 yue4 fu3 ci2 。
- gu3 yu2 chan2 yue4 hua4 luo2 han4 ， li4 yu2 fan4 li2 jin4 xi1 shi1 。
- yi4 lun4 jing1 wei1 qiong2 li3 ku1 ， fu4 yong3 sheng1 gao1 neng2 ti3 wu4 。
- yi4 pian1 xu4 song4 zhou1 zi3 tong1 ， piao1 piao1 si1 ruo4 fan1 ming2 hong2 。
- zi4 you3 cang1 lang4 gao1 shang4 zhi4 ， yin1 ren2 ming4 bi3 sheng1 ci2 feng1 。
- chang2 wen2 shui3 guo2 qing1 hui1 dian4 ， ceng2 shi4 wu2 wang2 shi4 wen2 yan4 。
- tian2 yuan2 wei4 sui4 gui1 qu4 lai2 ， yan2 zi3 tai2 bian1 zhi1 yi2 xian4 。
- gu3 ren2 qiong2 ze2 shan4 yi4 shen1 ， da2 ze2 hui4 ze2 ru2 yang2 chun1 。
- yi2 yi4 sheng1 ling2 ru2 shou4 ci4 ， he2 xu1 jian1 ji4 fang1 wei4 gui4 。
- jin1 men2 li4 yin3 neng2 an1 shen1 ， he2 bi4 qi4 guan1 wei4 yi4 ren2 。
- tong2 lu2 shan1 shui3 xing4 kan1 shang3 ， ge1 shi1 chou2 chang4 qie3 xiang1 qin1 。

## 注释

## 译文

## 赏析
