---
id: tian-xi-xi-chun-ci
title: 惜春词
titlePinyin: xi1 chun1 ci2
titleSlug: xi-chun-ci
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春色初从江国来，湖边杨柳岭头梅。
- 梅花飞雪柳垂带，递次相将时节催。
- 春力欺寒过江北，深谷黄鹂生羽翼。
- 晓月轻烟禁苑啼，南园桃李已成蹊。
- 就中何处芳菲好，春波飞絮魏王堤。
- 我忆去年暮春月，京洛新妆丹凤阙。
- 天津水绿烟树深，万井笙歌牡丹发。
- 天子銮舆驾幸时，嵩峰瑞霭笼郊圻。
- 扈从千官与万骑，翊卫羽休兼佽飞。
- 六宫随驾罗珠翠，诸王从行陪七贵。
- 香气成霞金犊车，呜珂中节虹龙驷。
- 朱桥细柳端门前，画舫横塘会节园。
- 朝花贵侠珊瑚席，夜烛娇娥玳惠筵。
- 西楼残月深宫漏，明河半沈垂北斗。
- 纵饮贪欢意未阑，紫陌喧喧人已繁。
- 玉钩挂帘开雉尾，晓日赭袍朝至尊。
- 方今寓止临清渭，杜门无与天涯异。
- 殊忘诗酒狂荡心，但悦琴书高古意。
- 可惜春芳渐欲归，五陵烟草方离离。
- 回忆当时洛阳道，歌魂空与残花飞。

## 拼音
- chun1 se4 chu1 cong2 jiang1 guo2 lai2 ， hu2 bian1 yang2 liu3 ling3 tou2 mei2 。
- mei2 hua1 fei1 xue3 liu3 chui2 dai4 ， di4 ci4 xiang1 jiang1 shi2 jie2 cui1 。
- chun1 li4 qi1 han2 guo4 jiang1 bei3 ， shen1 gu3 huang2 li2 sheng1 yu3 yi4 。
- xiao3 yue4 qing1 yan1 jin4 yuan4 ti2 ， nan2 yuan2 tao2 li3 yi3 cheng2 qi1 。
- jiu4 zhong1 he2 chu4 fang1 fei1 hao3 ， chun1 bo1 fei1 xu4 wei4 wang2 di1 。
- wo3 yi4 qu4 nian2 mu4 chun1 yue4 ， jing1 luo4 xin1 zhuang1 dan1 feng4 que1 。
- tian1 jin1 shui3 lü4 yan1 shu4 shen1 ， wan4 jing3 sheng1 ge1 mu3 dan1 fa1 。
- tian1 zi3 luan2 yu2 jia4 xing4 shi2 ， song1 feng1 rui4 ai3 long2 jiao1 qi2 。
- hu4 cong2 qian1 guan1 yu3 wan4 qi2 ， yi4 wei4 yu3 xiu1 jian1 ci4 fei1 。
- liu4 gong1 sui2 jia4 luo2 zhu1 cui4 ， zhu1 wang2 cong2 xing2 pei2 qi1 gui4 。
- xiang1 qi4 cheng2 xia2 jin1 du2 che1 ， wu1 ke1 zhong1 jie2 hong2 long2 si4 。
- zhu1 qiao2 xi4 liu3 duan1 men2 qian2 ， hua4 fang3 heng2 tang2 hui4 jie2 yuan2 。
- chao2 hua1 gui4 xia2 shan1 hu2 xi2 ， ye4 zhu2 jiao1 e2 dai4 hui4 yan2 。
- xi1 lou2 can2 yue4 shen1 gong1 lou4 ， ming2 he2 ban4 shen3 chui2 bei3 dou4 。
- zong4 yin3 tan1 huan1 yi4 wei4 lan2 ， zi3 mo4 xuan1 xuan1 ren2 yi3 fan2 。
- yu4 gou1 gua4 lian2 kai1 zhi4 wei3 ， xiao3 ri4 zhe3 pao2 chao2 zhi4 zun1 。
- fang1 jin1 yu4 zhi3 lin2 qing1 wei4 ， du4 men2 wu2 yu3 tian1 ya2 yi4 。
- shu1 wang4 shi1 jiu3 kuang2 dang4 xin1 ， dan4 yue4 qin2 shu1 gao1 gu3 yi4 。
- ke3 xi1 chun1 fang1 jian4 yu4 gui1 ， wu3 ling2 yan1 cao3 fang1 li2 li2 。
- hui2 yi4 dang1 shi2 luo4 yang2 dao4 ， ge1 hun2 kong1 yu3 can2 hua1 fei1 。

## 注释

## 译文

## 赏析
