---
id: tian-xi-sheng-fang-ping-rong-ge
title: 圣方平戎歌
titlePinyin: sheng4 fang1 ping2 rong2 ge1
titleSlug: sheng-fang-ping-rong-ge
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉关秋早霜飞速，代马新羁逞南牧。
- 胡人背信闚汉边，刻箭为书召戎族。
- 渔阳烽火照甘泉，疆吏飞牋至御前。
- 睿谋英武何神速，銮舆自欲平三边。
- 百万羽林随驾出，杀气皇威先破敌。
- 贼臣丧阵遽奔逃，漳水波清因驻跸。
- 宫锦战袍花鬭新，绣鞯珠络金麒麟。
- 天颜威武不可犯，垂鞭按辔视群臣。
- 金吾队仗如鳞萃，环卫旌旗径千里。
- 汉皇曾上单于台，壮心磊落侔风雷。
- 比量英武不足数，圣文神武双全才。
- 势可驱山塞沧海，紫气逶迤龙凤盖。
- 金花簇歛若星罗，宝细乘舆翼云旆。
- 涂山禹帝戮防风，涿鹿蚩尤死战锋。
- 锋铓俱染玄黄血，争如不陈而成功。
- 示暇皇欢有余意，御笔题诗饶绮思。
- 翰林承旨先受宣，西掖词臣及近侍。
- 诏命交酬继和来，君臣道合何如是。
- 和气感天天地宁，日融瑞景笼八纮。
- 风生旗旆翻龙凤，霜严鼓角喧雷霆。
- 海神来受军门职，太上祷兵尊帝德。
- 牢笼万国顿天纲，天纲恢恢恩信广。
- 胡儿溃散何比之，大明升空逃魍魉。
- 漳川地阔霜草平，合闱会猎布天兵。
- 六师雄勇一百万，六班侍卫交纵横。
- 铁衣间耀金锁甲，鼓旗杂错枪刀鸣。
- 霓旌似系单于颈，猎骑如破匈奴营。
- 雕鹗狰狞搦狐兔，花骢跃龙骄在御。
- 弓圆明月金镞飞，妖狐中镞骇天机。
- 兵师会合如波注，山呼万岁震边陲。
- 东海为樽盛美酒，斟酌酒浆掺北斗。
- 鸾刀割肉若邱陵，军声汹如狮子吼。
- 三公拜舞百辟随，鸣珂飞鞚星离离。
- 云舒二十有四纛，传宣罢猎整鱼丽。
- 胜气威声压千古，堪笑骊山称讲武。
- 直馆微臣乐扈随，太平盛事今亲睹。
- 会看金泥封禅仪，拜章别献新歌诗。
- 歌诗何以容易进，为受文明天子知。

## 拼音
- yu4 guan1 qiu1 zao3 shuang1 fei1 su4 ， dai4 ma3 xin1 ji1 cheng3 nan2 mu4 。
- hu2 ren2 bei4 xin4 kui1 han4 bian1 ， ke4 jian4 wei4 shu1 zhao4 rong2 zu2 。
- yu2 yang2 feng1 huo3 zhao4 gan1 quan2 ， jiang1 li4 fei1 jian1 zhi4 yu4 qian2 。
- rui4 mou2 ying1 wu3 he2 shen2 su4 ， luan2 yu2 zi4 yu4 ping2 san1 bian1 。
- bai3 wan4 yu3 lin2 sui2 jia4 chu1 ， sha1 qi4 huang2 wei1 xian1 po4 di2 。
- zei2 chen2 sang4 zhen4 ju4 ben1 tao2 ， zhang1 shui3 bo1 qing1 yin1 zhu4 bi4 。
- gong1 jin3 zhan4 pao2 hua1 dou4 xin1 ， xiu4 jian1 zhu1 luo4 jin1 qi2 lin2 。
- tian1 yan2 wei1 wu3 bu4 ke3 fan4 ， chui2 bian1 an4 pei4 shi4 qun2 chen2 。
- jin1 wu2 dui4 zhang4 ru2 lin2 cui4 ， huan2 wei4 jing1 qi2 jing4 qian1 li3 。
- han4 huang2 ceng2 shang4 chan2 yu2 tai2 ， zhuang4 xin1 lei3 luo4 mou2 feng1 lei2 。
- bi3 liang2 ying1 wu3 bu4 zu2 shu4 ， sheng4 wen2 shen2 wu3 shuang1 quan2 cai2 。
- shi4 ke3 qu1 shan1 sai1 cang1 hai3 ， zi3 qi4 wei1 yi2 long2 feng4 gai4 。
- jin1 hua1 cu4 lian3 ruo4 xing1 luo2 ， bao3 xi4 cheng2 yu2 yi4 yun2 pei4 。
- tu2 shan1 yu3 di4 lu4 fang2 feng1 ， zhuo1 lu4 chi1 you2 si3 zhan4 feng1 。
- feng1 mang2 ju4 ran3 xuan2 huang2 xue4 ， zheng1 ru2 bu4 chen2 er2 cheng2 gong1 。
- shi4 xia2 huang2 huan1 you3 yu2 yi4 ， yu4 bi3 ti2 shi1 rao2 qi3 si1 。
- han4 lin2 cheng2 zhi3 xian1 shou4 xuan1 ， xi1 ye4 ci2 chen2 ji2 jin4 shi4 。
- zhao4 ming4 jiao1 chou2 ji4 he2 lai2 ， jun1 chen2 dao4 he2 he2 ru2 shi4 。
- he2 qi4 gan3 tian1 tian1 di4 ning2 ， ri4 rong2 rui4 jing3 long2 ba1 hong2 。
- feng1 sheng1 qi2 pei4 fan1 long2 feng4 ， shuang1 yan2 gu3 jiao3 xuan1 lei2 ting2 。
- hai3 shen2 lai2 shou4 jun1 men2 zhi2 ， tai4 shang4 dao3 bing1 zun1 di4 de2 。
- lao2 long2 wan4 guo2 dun4 tian1 gang1 ， tian1 gang1 hui1 hui1 en1 xin4 guang3 。
- hu2 er2 kui4 san4 he2 bi3 zhi1 ， da4 ming2 sheng1 kong1 tao2 wang3 liang3 。
- zhang1 chuan1 di4 kuo4 shuang1 cao3 ping2 ， he2 wei2 hui4 lie4 bu4 tian1 bing1 。
- liu4 shi1 xiong2 yong3 yi4 bai3 wan4 ， liu4 ban1 shi4 wei4 jiao1 zong4 heng2 。
- tie3 yi1 jian1 yao4 jin1 suo3 jia3 ， gu3 qi2 za2 cuo4 qiang1 dao1 ming2 。
- ni2 jing1 si4 xi4 chan2 yu2 jing3 ， lie4 qi2 ru2 po4 xiong1 nu2 ying2 。
- diao1 e4 zheng1 ning2 nuo4 hu2 tu4 ， hua1 cong1 yue4 long2 jiao1 zai4 yu4 。
- gong1 yuan2 ming2 yue4 jin1 zu2 fei1 ， yao1 hu2 zhong1 zu2 hai4 tian1 ji1 。
- bing1 shi1 hui4 he2 ru2 bo1 zhu4 ， shan1 hu1 wan4 sui4 zhen4 bian1 chui2 。
- dong1 hai3 wei4 zun1 sheng4 mei3 jiu3 ， zhen1 zhuo2 jiu3 jiang1 chan1 bei3 dou4 。
- luan2 dao1 ge1 rou4 ruo4 qiu1 ling2 ， jun1 sheng1 xiong1 ru2 shi1 zi0 hou3 。
- san1 gong1 bai4 wu3 bai3 pi4 sui2 ， ming2 ke1 fei1 kong4 xing1 li2 li2 。
- yun2 shu1 er4 shi2 you3 si4 dao4 ， chuan2 xuan1 ba4 lie4 zheng3 yu2 li4 。
- sheng4 qi4 wei1 sheng1 ya1 qian1 gu3 ， kan1 xiao4 li2 shan1 cheng1 jiang3 wu3 。
- zhi2 guan3 wei1 chen2 le4 hu4 sui2 ， tai4 ping2 sheng4 shi4 jin1 qin1 du3 。
- hui4 kan4 jin1 ni2 feng1 chan2 yi2 ， bai4 zhang1 bie2 xian4 xin1 ge1 shi1 。
- ge1 shi1 he2 yi3 rong2 yi4 jin4 ， wei4 shou4 wen2 ming2 tian1 zi3 zhi1 。

## 注释

## 译文

## 赏析
