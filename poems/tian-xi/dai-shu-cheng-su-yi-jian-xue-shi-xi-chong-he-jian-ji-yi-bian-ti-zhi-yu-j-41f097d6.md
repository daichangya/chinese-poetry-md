---
id: tian-xi-dai-shu-cheng-su-yi-jian-xue-shi-xi-chong-he-jian-ji-yi-bian-ti-zhi-yu-j-41f097d6
title: 代书呈苏易简学士希宠和见寄以便题之于郡斋也
titlePinyin: dai4 shu1 cheng2 su1 yi4 jian3 xue2 shi4 xi1 chong3 he2 jian4 ji4 yi3 bian4 ti2 zhi1 yu2 jun4 zhai1 ye3
titleSlug: dai-shu-cheng-su-yi-jian-xue-shi-xi-chong-he-jian-ji-yi-bian-ti-zhi-yu-j-41f097d6
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金殿尝闻金口言，词臣官职是神仙。
- 三年偶忝西垣职，致身似得文章力。
- 感激思酬圣主恩，危言所以难缄默。
- 出入金门与玉堂，屡因狂直拜封章。
- 御戎救旱无上策，言词不足动君王。
- 改官出职归郎署，粉围正秩惭叨据。
- 仍命淮阳颁诏条，元正不得与趋朝。
- 中书舍人捧宝策，加美徽称尊帝尧。
- 大明殿里上寿酒，翰林学士先群寮。
- 独有淮阳知郡吏，为典郡符蒙借紫。
- 合门引谢正衙辞，撰日忽忽办行李。
- 都门柳色早春天，繁台寺中排祖筵。
- 离杯满劝不惜醉，醉别上马魂黯然。
- 客心易感须如是，回思故国三千里。
- 子云相如俱蜀人，我今五十君青春。
- 春秋鼎盛正清贵，我年渐似下坡轮。
- 下车犹未逾期月，官舍初经禁烟节。
- 残阳乍听吹角声，台榭梨花簇香雪。
- 独酌不欢何所为，孤怀无绪怀己知。
- 十八学士相念否，应笑骨凡格且卑。
- 地仙敢言谪仙宦，海槎却有上天时。
- 陈州去京地不远，莫惜音书来慰勉。
- 若得工夫可作歌，歌中言语不厌多。
- 毕三情旨颇似我，向二宋四及李大。
- 请与副阁王舍人，呈似此歌希唱和。

## 拼音
- jin1 dian4 chang2 wen2 jin1 kou3 yan2 ， ci2 chen2 guan1 zhi2 shi4 shen2 xian1 。
- san1 nian2 ou3 tian3 xi1 yuan2 zhi2 ， zhi4 shen1 si4 de2 wen2 zhang1 li4 。
- gan3 ji1 si1 chou2 sheng4 zhu3 en1 ， wei1 yan2 suo3 yi3 nan2 jian1 mo4 。
- chu1 ru4 jin1 men2 yu3 yu4 tang2 ， lü3 yin1 kuang2 zhi2 bai4 feng1 zhang1 。
- yu4 rong2 jiu4 han4 wu2 shang4 ce4 ， yan2 ci2 bu4 zu2 dong4 jun1 wang2 。
- gai3 guan1 chu1 zhi2 gui1 lang2 shu3 ， fen3 wei2 zheng4 zhi4 can2 dao1 ju4 。
- reng2 ming4 huai2 yang2 ban1 zhao4 tiao2 ， yuan2 zheng4 bu4 de2 yu3 qu1 chao2 。
- zhong1 shu1 she4 ren2 peng3 bao3 ce4 ， jia1 mei3 hui1 cheng1 zun1 di4 yao2 。
- da4 ming2 dian4 li3 shang4 shou4 jiu3 ， han4 lin2 xue2 shi4 xian1 qun2 liao2 。
- du2 you3 huai2 yang2 zhi1 jun4 li4 ， wei4 dian3 jun4 fu2 meng2 jie4 zi3 。
- he2 men2 yin3 xie4 zheng4 ya2 ci2 ， zhuan4 ri4 hu1 hu1 ban4 xing2 li0 。
- dou1 men2 liu3 se4 zao3 chun1 tian1 ， fan2 tai2 si4 zhong1 pai2 zu3 yan2 。
- li2 bei1 man3 quan4 bu4 xi1 zui4 ， zui4 bie2 shang4 ma3 hun2 an4 ran2 。
- ke4 xin1 yi4 gan3 xu1 ru2 shi4 ， hui2 si1 gu4 guo2 san1 qian1 li3 。
- zi3 yun2 xiang1 ru2 ju4 shu3 ren2 ， wo3 jin1 wu3 shi2 jun1 qing1 chun1 。
- chun1 qiu1 ding3 sheng4 zheng4 qing1 gui4 ， wo3 nian2 jian4 si4 xia4 po1 lun2 。
- xia4 che1 you2 wei4 yu2 qi1 yue4 ， guan1 she4 chu1 jing1 jin4 yan1 jie2 。
- can2 yang2 zha4 ting1 chui1 jiao3 sheng1 ， tai2 xie4 li2 hua1 cu4 xiang1 xue3 。
- du2 zhuo2 bu4 huan1 he2 suo3 wei4 ， gu1 huai2 wu2 xu4 huai2 ji3 zhi1 。
- shi2 ba1 xue2 shi4 xiang1 nian4 fou3 ， ying4 xiao4 gu3 fan2 ge2 qie3 bei1 。
- di4 xian1 gan3 yan2 zhe2 xian1 huan4 ， hai3 cha2 que4 you3 shang4 tian1 shi2 。
- chen2 zhou1 qu4 jing1 di4 bu4 yuan3 ， mo4 xi1 yin1 shu1 lai2 wei4 mian3 。
- ruo4 de2 gong1 fu1 ke3 zuo4 ge1 ， ge1 zhong1 yan2 yu3 bu2 yan4 duo1 。
- bi4 san1 qing2 zhi3 po1 si4 wo3 ， xiang4 er4 song4 si4 ji2 li3 da4 。
- qing3 yu3 fu4 ge2 wang2 she4 ren2 ， cheng2 si4 ci3 ge1 xi1 chang4 he4 。

## 注释

## 译文

## 赏析
