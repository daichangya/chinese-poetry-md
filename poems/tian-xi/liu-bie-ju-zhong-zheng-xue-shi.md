---
id: tian-xi-liu-bie-ju-zhong-zheng-xue-shi
title: 留别句中正学士
titlePinyin: liu2 bie2 ju4 zhong1 zheng4 xue2 shi4
titleSlug: liu-bie-ju-zhong-zheng-xue-shi
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉人欲归留不住，南山出云作朝雨。
- 雨中却柅使车轮，主人重得延嘉宾。
- 嘉宾有诗留别我，句句高奇字字新。
- 新若新花凝宿露，高似秋天晓星布。
- 奇于云起成峰峦，鲛人泪珠盈玉盘。
- 浪大月照如金线，金线交加珠可贯。
- 玦离环合间珠圆，风生玉步声珊珊。
- 珍奇若此为重赐，斋沐焚香然后看。
- 三复吟看既忘倦，命笔和来才思缓。
- 桃李难酬琼玖珍，野老美芹聊贽献。
- 与君俱是锦江人，今幸星轺来过陈。
- 乡情交分忍轻别，少留可待早秋辰。
- 秋光月华伴行色，步步随君归紫宸。

## 拼音
- yu4 ren2 yu4 gui1 liu2 bu2 zhu4 ， nan2 shan1 chu1 yun2 zuo4 chao2 yu3 。
- yu3 zhong1 que4 ni3 shi3 che1 lun2 ， zhu3 ren2 zhong4 de2 yan2 jia1 bin1 。
- jia1 bin1 you3 shi1 liu2 bie2 wo3 ， ju4 ju4 gao1 qi2 zi4 zi4 xin1 。
- xin1 ruo4 xin1 hua1 ning2 su4 lu4 ， gao1 si4 qiu1 tian1 xiao3 xing1 bu4 。
- qi2 yu2 yun2 qi3 cheng2 feng1 luan2 ， jiao1 ren2 lei4 zhu1 ying2 yu4 pan2 。
- lang4 da4 yue4 zhao4 ru2 jin1 xian4 ， jin1 xian4 jiao1 jia1 zhu1 ke3 guan4 。
- jue2 li2 huan2 he2 jian1 zhu1 yuan2 ， feng1 sheng1 yu4 bu4 sheng1 shan1 shan1 。
- zhen1 qi2 ruo4 ci3 wei4 zhong4 ci4 ， zhai1 mu4 fen2 xiang1 ran2 hou4 kan4 。
- san1 fu4 yin2 kan4 ji4 wang4 juan4 ， ming4 bi3 he2 lai2 cai2 si1 huan3 。
- tao2 li3 nan2 chou2 qiong2 jiu3 zhen1 ， ye3 lao3 mei3 qin2 liao2 zhi4 xian4 。
- yu3 jun1 ju4 shi4 jin3 jiang1 ren2 ， jin1 xing4 xing1 yao2 lai2 guo4 chen2 。
- xiang1 qing2 jiao1 fen1 ren3 qing1 bie2 ， shao3 liu2 ke3 dai4 zao3 qiu1 chen2 。
- qiu1 guang1 yue4 hua2 ban4 xing2 se4 ， bu4 bu4 sui2 jun1 gui1 zi3 chen2 。

## 注释

## 译文

## 赏析
