---
id: tian-xi-song-han-yuan-fu-que
title: 送韩援赴阙
titlePinyin: song4 han2 yuan2 fu4 que1
titleSlug: song-han-yuan-fu-que
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逢君南浦落花时，送君南浦草离离。
- 离魂自与白云断，两桨去时乘夕晖。
- 昔时汉家称八使，登车便有澄清意。
- 吾皇宵旰念黎民，歌咏皇华遣使臣。
- 昭文馆殿选学士，巡抚使名名号新。
- 二人分得淮南道，人自日边来既早。
- 敷宣朝旨达君恩，淮阳父老私有言。
- 言逢太平歌且舞，利病达聪皆悉闻。
- 我昔南宫与西掖，后来谪宦为迁客。
- 庆泽量移往单州，长淮涂次泊孤舟。
- 昌黎工部未相识，一见怡然如旧游。
- 诗酒论交各相许，何如李白杜工部。
- 海上往来将月余，烟波寄诗兼寄书。
- 书里情深若江汉，诗中意重若琼琚。
- 今说归京忍轻别，别夜波光荡明月。
- 若到朝廷话鄙夫，为说子牟心恋阙。
- 阙下交游忆者谁，翰林苏毕韩损之。
- 凭君与达相思意，梦向金銮欵北扉。

## 拼音
- feng2 jun1 nan2 pu3 luo4 hua1 shi2 ， song4 jun1 nan2 pu3 cao3 li2 li2 。
- li2 hun2 zi4 yu3 bai2 yun2 duan4 ， liang3 jiang3 qu4 shi2 cheng2 xi1 hui1 。
- xi1 shi2 han4 jia1 cheng1 ba1 shi3 ， deng1 che1 bian4 you3 cheng2 qing1 yi4 。
- wu2 huang2 xiao1 gan4 nian4 li2 min2 ， ge1 yong3 huang2 hua2 qian3 shi3 chen2 。
- zhao1 wen2 guan3 dian4 xuan3 xue2 shi4 ， xun2 fu3 shi3 ming2 ming2 hao4 xin1 。
- er4 ren2 fen1 de0 huai2 nan2 dao4 ， ren2 zi4 ri4 bian1 lai2 ji4 zao3 。
- fu1 xuan1 chao2 zhi3 da2 jun1 en1 ， huai2 yang2 fu4 lao3 si1 you3 yan2 。
- yan2 feng2 tai4 ping2 ge1 qie3 wu3 ， li4 bing4 da2 cong1 jie1 xi1 wen2 。
- wo3 xi1 nan2 gong1 yu3 xi1 ye4 ， hou4 lai2 zhe2 huan4 wei4 qian1 ke4 。
- qing4 ze2 liang2 yi2 wang3 dan1 zhou1 ， chang2 huai2 tu2 ci4 bo2 gu1 zhou1 。
- chang1 li2 gong1 bu4 wei4 xiang1 shi2 ， yi2 jian4 yi2 ran2 ru2 jiu4 you2 。
- shi1 jiu3 lun4 jiao1 ge4 xiang1 xu3 ， he2 ru2 li3 bai2 du4 gong1 bu4 。
- hai3 shang4 wang3 lai2 jiang1 yue4 yu2 ， yan1 bo1 ji4 shi1 jian1 ji4 shu1 。
- shu1 li3 qing2 shen1 ruo4 jiang1 han4 ， shi1 zhong4 yi4 zhong4 ruo4 qiong2 ju1 。
- jin1 shuo1 gui1 jing1 ren3 qing1 bie2 ， bie2 ye4 bo1 guang1 dang4 ming2 yue4 。
- ruo4 dao4 chao2 ting2 hua4 bi3 fu1 ， wei4 shuo1 zi3 mu4 xin1 lian4 que1 。
- que1 xia4 jiao1 you2 yi4 zhe3 shui2 ， han4 lin2 su1 bi4 han2 sun3 zhi1 。
- ping2 jun1 yu3 da2 xiang1 si1 yi4 ， meng4 xiang4 jin1 luan2 kuan3 bei3 fei1 。

## 注释

## 译文

## 赏析
