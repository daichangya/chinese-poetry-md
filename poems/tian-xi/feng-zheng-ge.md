---
id: tian-xi-feng-zheng-ge
title: 风筝歌
titlePinyin: feng1 zheng0 ge1
titleSlug: feng-zheng-ge
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白苹洲暖春风生，画楼槛上银筝鸣。
- 铿锵节奏急复慢，空中一部天乐声。
- 三十六宫深窈窕，绣楣藻井光相照。
- 十三弦上千般声，朝霭微吟暮烟啸。
- 夜来亲向月中闻，繁音错节何纷纭。
- 碎如鸾铃与珂珮，巫山队仗迎湘君。
- 晚来金屋愁微雨，风细筝声不全举。
- 依希嫔妾怕人知，啾啾切切私相语。
- 洪纤断续何所拘，凤凰著对飞鸾孤。
- 梧桐枝边泊未稳，琅玕岛上鸣相呼。
- 有时主奏俄中绝，宫商斗顿如刀截。
- 杏花露重鸳鸯寒，空见如霜满庭月。
- 有时半日全无风，一一暮天楼阁红。
- 唯闻鸟雀啄弦上，暖珠寒玉何玲珑。
- 清音朝朝与暮暮，误声不管周郎顾。
- 祗嫌雅郑交奏时，宝铎丁冬暗相妬。

## 拼音
- bai2 ping2 zhou1 nuan3 chun1 feng1 sheng1 ， hua4 lou2 kan3 shang4 yin2 zheng1 ming2 。
- keng1 qiang1 jie2 zou4 ji2 fu4 man4 ， kong1 zhong1 yi2 bu4 tian1 le4 sheng1 。
- san1 shi2 liu4 gong1 shen1 yao3 tiao3 ， xiu4 mei2 zao3 jing3 guang1 xiang1 zhao4 。
- shi2 san1 xian2 shang4 qian1 ban1 sheng1 ， chao2 ai3 wei1 yin2 mu4 yan1 xiao4 。
- ye4 lai2 qin1 xiang4 yue4 zhong1 wen2 ， fan2 yin1 cuo4 jie2 he2 fen1 yun2 。
- sui4 ru2 luan2 ling2 yu3 ke1 pei4 ， wu1 shan1 dui4 zhang4 ying2 xiang1 jun1 。
- wan3 lai2 jin1 wu1 chou2 wei1 yu3 ， feng1 xi4 zheng1 sheng1 bu4 quan2 ju3 。
- yi1 xi1 pin2 qie4 pa4 ren2 zhi1 ， jiu1 jiu1 qie4 qie4 si1 xiang1 yu3 。
- hong2 xian1 duan4 xu4 he2 suo3 ju1 ， feng4 huang2 zhu4 dui4 fei1 luan2 gu1 。
- wu2 tong2 zhi1 bian1 bo2 wei4 wen3 ， lang2 gan1 dao3 shang4 ming2 xiang1 hu1 。
- you3 shi2 zhu3 zou4 e2 zhong1 jue2 ， gong1 shang1 dou4 dun4 ru2 dao1 jie2 。
- xing4 hua1 lu4 zhong4 yuan1 yang1 han2 ， kong1 jian4 ru2 shuang1 man3 ting2 yue4 。
- you3 shi2 ban4 ri4 quan2 wu2 feng1 ， yi1 yi1 mu4 tian1 lou2 ge2 hong2 。
- wei2 wen2 niao3 que4 zhuo2 xian2 shang4 ， nuan3 zhu1 han2 yu4 he2 ling2 long2 。
- qing1 yin1 zhao1 zhao1 yu3 mu4 mu4 ， wu4 sheng1 bu4 guan3 zhou1 lang2 gu4 。
- zhi1 xian2 ya3 zheng4 jiao1 zou4 shi2 ， bao3 duo2 ding1 dong1 an4 xiang1 du4 。

## 注释

## 译文

## 赏析
