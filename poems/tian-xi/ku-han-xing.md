---
id: tian-xi-ku-han-xing
title: 苦寒行
titlePinyin: ku3 han2 xing2
titleSlug: ku-han-xing
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日北风高，霏霏满天雪。
- 千里六出花，六日飞不歇。
- 深山深一丈，树木冻欲折。
- 平地盈数尺，布肆不成列。
- 覆物生辉光，照人清皎洁。
- 紫塞群玉峰，沧溟白银阙。
- 篁竹为琅玕，松风筛玉悄。
- 官吏来参贺，物情亦感悦。
- 瘴疠已消除，丰穰及时节。
- 长吏因疾恚，请假来一月。
- 病眼为寒昏，风头因冷发。
- 汤药厌服饵，酒肉悉罢辍。
- 夹幕映重帘，炉茵与衾袍。
- 禄粟不忧饥，帑俸无乏绝。
- 江海主恩深，素餐心激切。
- 儿童温且饱，当风溯凛冽。
- 朝索暖寒酒，暮须汤餠设。
- 不知有饥寒，灯火夜暖热。
- 越人轻活计，舂税供膏血。
- 及至风雪时，日给多空竭。
- 樵苏与纲捕，负薪冰路滑。
- 口噤无言语，股栗衣疏葛。
- 藜藿不充饥，冻饿多不活。
- 惭惶襦裤恩，徬徨空殒越。
- 因作苦寒行，聊与儿童说。

## 拼音
- zuo2 ri4 bei3 feng1 gao1 ， fei1 fei1 man3 tian1 xue3 。
- qian1 li3 liu4 chu1 hua1 ， liu4 ri4 fei1 bu4 xie1 。
- shen1 shan1 shen1 yi2 zhang4 ， shu4 mu4 dong4 yu4 zhe2 。
- ping2 di4 ying2 shu4 chi3 ， bu4 si4 bu4 cheng2 lie4 。
- fu4 wu4 sheng1 hui1 guang1 ， zhao4 ren2 qing1 jiao3 jie2 。
- zi3 sai1 qun2 yu4 feng1 ， cang1 ming2 bai2 yin2 que1 。
- huang2 zhu2 wei4 lang2 gan1 ， song1 feng1 shai1 yu4 qiao1 。
- guan1 li4 lai2 can1 he4 ， wu4 qing2 yi4 gan3 yue4 。
- zhang4 li4 yi3 xiao1 chu2 ， feng1 rang2 ji2 shi2 jie2 。
- chang2 li4 yin1 ji2 hui4 ， qing3 jia4 lai2 yi1 yue4 。
- bing4 yan3 wei4 han2 hun1 ， feng1 tou0 yin1 leng3 fa1 。
- tang1 yao4 yan4 fu2 er3 ， jiu3 rou4 xi1 ba4 chuo4 。
- jia2 mu4 ying4 zhong4 lian2 ， lu2 yin1 yu3 qin1 pao2 。
- lu4 su4 bu4 you1 ji1 ， tang3 feng4 wu2 fa2 jue2 。
- jiang1 hai3 zhu3 en1 shen1 ， su4 can1 xin1 ji1 qie4 。
- er2 tong2 wen1 qie3 bao3 ， dang1 feng1 su4 lin3 lie4 。
- chao2 suo3 nuan3 han2 jiu3 ， mu4 xu1 tang1 bing3 she4 。
- bu4 zhi1 you3 ji1 han2 ， deng1 huo3 ye4 nuan3 re4 。
- yue4 ren2 qing1 huo2 ji4 ， chong1 shui4 gong4 gao1 xue4 。
- ji2 zhi4 feng1 xue3 shi2 ， ri4 gei3 duo1 kong1 jie2 。
- qiao2 su1 yu3 gang1 bu3 ， fu4 xin1 bing1 lu4 hua2 。
- kou3 jin4 wu2 yan2 yu3 ， gu3 li4 yi1 shu1 ge3 。
- li2 huo4 bu4 chong1 ji1 ， dong4 e4 duo1 bu4 huo2 。
- can2 huang2 ru2 ku4 en1 ， pang2 huang2 kong1 yun3 yue4 。
- yin1 zuo4 ku3 han2 xing2 ， liao2 yu3 er2 tong2 shuo1 。

## 注释

## 译文

## 赏析
