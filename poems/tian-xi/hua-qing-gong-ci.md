---
id: tian-xi-hua-qing-gong-ci
title: 华清宫词
titlePinyin: hua2 qing1 gong1 ci2
titleSlug: hua-qing-gong-ci
author: 田锡
authorPinyin: tian2 xi1
authorSlug: tian-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绣岭葱茏浮瑞气，云楼霭阙明珠翠。
- 禁城缘岭连九天，一片笙歌如鼎沸。
- 我恐紫麟丹凤洲，移于近甸资宸游。
- 东将太华为城雉，北以渭川为御沟。
- 又疑西王开月圃，白云仙都紫云府。
- 碧瑶新宫初搆成，借与明皇自为主。
- 开元之末天宝初，天下太平方晏如。
- 万几多暇频游宴，青门道上驰銮舆。
- 长乐岐头霸陵岸，新丰市井骊山畔。
- 百里烟波锦绣明，宝马香车若珠贯。
- 宫中汤泉瑟瑟文，潺湲长以兰麝薰。
- 白玉莲花蹙飞浪，珠堂绣殿温如春。
- 贵妃承恩貌倾国，三千宫女朝霞饰。
- 谢家有女名阿蛮，歌舞织柔柳无力。
- 频唤入宫恩宠厚，金粟臂镮颁赐得。
- 秋来岭上霜月明，光照组练金吾兵。
- 槐烟柳露咽宫漏，玉笛一轰岩壑惊。
- 春来岭下春波绿，夜听琵琶将理曲。
- 幽咽轻拢慢撚声，鸾皇引雏啄珠玉。
- 尝记乘舆避暑时，御衣轻似红蕖丝。
- 翠辇将游石渠寺，探得姚崇乘小驷。
- 往来绿树影中行，清凉适称逍遥意。
- 荔支颜色燕脂红，生于南海烟瘴中。
- 南海地遥一万里，使臣日贡华清宫。
- 六宫每从鸾舆到，遗珠落翠长安道。
- 百司既奉玉乘归，汤宫横锁黄金扉。
- 门戈陛戟旨绣衣，朝钟暮鼓含清辉。
- 参差天上朝元阁，往往紫烟飞皓鹤。
- 至今碧落星宿繁，犹似当时挂珠箔。

## 拼音
- xiu4 ling3 cong1 long2 fu2 rui4 qi4 ， yun2 lou2 ai3 que1 ming2 zhu1 cui4 。
- jin4 cheng2 yuan2 ling3 lian2 jiu3 tian1 ， yi2 pian4 sheng1 ge1 ru2 ding3 fei4 。
- wo3 kong3 zi3 lin2 dan1 feng4 zhou1 ， yi2 yu2 jin4 dian4 zi1 chen2 you2 。
- dong1 jiang1 tai4 hua2 wei4 cheng2 zhi4 ， bei3 yi3 wei4 chuan1 wei4 yu4 gou1 。
- you4 yi2 xi1 wang2 kai1 yue4 pu3 ， bai2 yun2 xian1 dou1 zi3 yun2 fu3 。
- bi4 yao2 xin1 gong1 chu1 gou4 cheng2 ， jie4 yu3 ming2 huang2 zi4 wei2 zhu3 。
- kai1 yuan2 zhi1 mo4 tian1 bao3 chu1 ， tian1 xia4 tai4 ping2 fang1 yan4 ru2 。
- wan4 ji3 duo1 xia2 pin2 you2 yan4 ， qing1 men2 dao4 shang4 chi2 luan2 yu2 。
- chang2 le4 qi2 tou2 ba4 ling2 an4 ， xin1 feng1 shi4 jing3 li2 shan1 pan4 。
- bai3 li3 yan1 bo1 jin3 xiu4 ming2 ， bao3 ma3 xiang1 che1 ruo4 zhu1 guan4 。
- gong1 zhong1 tang1 quan2 se4 se4 wen2 ， chan2 yuan2 chang2 yi3 lan2 she4 xun1 。
- bai2 yu4 lian2 hua1 cu4 fei1 lang4 ， zhu1 tang2 xiu4 dian4 wen1 ru2 chun1 。
- gui4 fei1 cheng2 en1 mao4 qing1 guo2 ， san1 qian1 gong1 nü3 zhao1 xia2 shi4 。
- xie4 jia1 you3 nü3 ming2 a1 man2 ， ge1 wu3 zhi1 rou2 liu3 wu2 li4 。
- pin2 huan4 ru4 gong1 en1 chong3 hou4 ， jin1 su4 bi4 huan2 ban1 ci4 de2 。
- qiu1 lai2 ling3 shang4 shuang1 yue4 ming2 ， guang1 zhao4 zu3 lian4 jin1 wu2 bing1 。
- huai2 yan1 liu3 lu4 yan4 gong1 lou4 ， yu4 di2 yi4 hong1 yan2 he4 jing1 。
- chun1 lai2 ling3 xia4 chun1 bo1 lü4 ， ye4 ting1 pi2 pa0 jiang1 li3 qu3 。
- you1 yan4 qing1 long3 man4 nian3 sheng1 ， luan2 huang2 yin3 chu2 zhuo2 zhu1 yu4 。
- chang2 ji4 cheng2 yu2 bi4 shu3 shi2 ， yu4 yi1 qing1 si4 hong2 qu2 si1 。
- cui4 nian3 jiang1 you2 shi2 qu2 si4 ， tan4 de2 yao2 chong2 cheng2 xiao3 si4 。
- wang3 lai2 lü4 shu4 ying3 zhong1 hang2 ， qing1 liang2 shi4 cheng1 xiao1 yao2 yi4 。
- li4 zhi1 yan2 se4 yan4 zhi1 hong2 ， sheng1 yu2 nan2 hai3 yan1 zhang4 zhong1 。
- nan2 hai3 di4 yao2 yi2 wan4 li3 ， shi3 chen2 ri4 gong4 hua2 qing1 gong1 。
- liu4 gong1 mei3 cong2 luan2 yu2 dao4 ， yi2 zhu1 luo4 cui4 chang2 an1 dao4 。
- bai3 si1 ji4 feng4 yu4 cheng2 gui1 ， tang1 gong1 heng2 suo3 huang2 jin1 fei1 。
- men2 ge1 bi4 ji3 zhi3 xiu4 yi1 ， chao2 zhong1 mu4 gu3 han2 qing1 hui1 。
- cen1 ci1 tian1 shang4 chao2 yuan2 ge2 ， wang3 wang3 zi3 yan1 fei1 hao4 he4 。
- zhi4 jin1 bi4 luo4 xing1 xiu4 fan2 ， you2 si4 dang1 shi2 gua4 zhu1 bo2 。

## 注释

## 译文

## 赏析
