---
id: luo-yuan-song-xin-an-shou-chen-lang-zhong-fu-que
title: 送新安守陈郎中赴阙
titlePinyin: song4 xin1 an1 shou3 chen2 lang2 zhong1 fu4 que1
titleSlug: song-xin-an-shou-chen-lang-zhong-fu-que
author: 罗愿
authorPinyin: luo2 yuan4
authorSlug: luo-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浙水带天邑，于今如涧瀍。
- 言从发源处，直到行阙前。
- 使君仪曹郎，省闱早周旋。
- 一行领辅郡，奏课十郡先。
- 是时新雨余，纵缆惊号蝉。
- 长河无六月，解带风中眠。
- 乌羽动林莽，马门纳云烟。
- 村村老农出，寒女一笑嫣。
- 共谈两岁乐，米粮不论钱。
- 今日见使君，使君正当年。
- 还能持节来，莫作长弃捐。
- 再拜不可留，鼓声催发船。
- 嗟我寄枌社，弟兄辱知怜。
- 宦游适四方，从公倘非难。
- 农人寔怀土，欲见无由缘。
- 唯因足襦袴，长说使君贤。

## 拼音
- zhe4 shui3 dai4 tian1 yi4 ， yu2 jin1 ru2 jian4 chan2 。
- yan2 cong2 fa1 yuan2 chu4 ， zhi2 dao4 xing2 que1 qian2 。
- shi3 jun1 yi2 cao2 lang2 ， sheng3 wei2 zao3 zhou1 xuan2 。
- yi4 hang2 ling3 fu3 jun4 ， zou4 ke4 shi2 jun4 xian1 。
- shi4 shi2 xin1 yu3 yu2 ， zong4 lan3 jing1 hao4 chan2 。
- chang2 he2 wu2 liu4 yue4 ， jie3 dai4 feng1 zhong1 mian2 。
- wu1 yu3 dong4 lin2 mang3 ， ma3 men2 na4 yun2 yan1 。
- cun1 cun1 lao3 nong2 chu1 ， han2 nü3 yi2 xiao4 yan1 。
- gong4 tan2 liang3 sui4 le4 ， mi3 liang2 bu2 lun4 qian2 。
- jin1 ri4 jian4 shi3 jun1 ， shi3 jun1 zheng4 dang1 nian2 。
- hai2 neng2 chi2 jie2 lai2 ， mo4 zuo4 chang2 qi4 juan1 。
- zai4 bai4 bu4 ke3 liu2 ， gu3 sheng1 cui1 fa1 chuan2 。
- jie1 wo3 ji4 fen2 she4 ， di4 xiong0 ru3 zhi1 lian2 。
- huan4 you2 shi4 si4 fang1 ， cong2 gong1 tang3 fei1 nan2 。
- nong2 ren2 shi2 huai2 tu3 ， yu4 jian4 wu2 you2 yuan2 。
- wei2 yin1 zu2 ru2 ku4 ， chang2 shuo1 shi3 jun1 xian2 。

## 注释

## 译文

## 赏析
