---
id: luo-yuan-e-zhou-quan-nong
title: 鄂州劝农
titlePinyin: e4 zhou1 quan4 nong2
titleSlug: e-zhou-quan-nong
author: 罗愿
authorPinyin: luo2 yuan4
authorSlug: luo-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 国有四民，各分一职。
- 农次于士，盖尊稼穑。
- 日出当作，日入乃息。
- 用天分地，以足衣食。
- 菖叶初生，于是始耕。
- 务限既入，农事转急。
- 禾当播种，乘雨接湿。
- 高田大豆，榆荚为候。
- 三月区处，油麻穄黍。
- 时当警窃，图葺墙宇。
- 蚕沙麦种，四月收贮。
- 开渠决窦，以待暴雨。
- 月建在午，秧苗入土。
- 女工织作，三伏炎暑。
- 七月芟草，烧治荒田。
- 大麦小麦，上戊社前。
- 禾欲上场，九月涂仓。
- 缉绩布缕，十月多霜。
- 冬至埋谷，预试五种。
- 不宜者轻，宜者则重。
- 腊月粪地，治碓雕桑。
- 修治农器，向春则忙。
- 四时之务，展转相寻。
- 既有常产，当有常心。
- 鸡豚兼蓄，枣栗成林。
- 我念此州，土多冒占。
- 纷纷刬请，扰扰定验。
- 雨泽空过，失天之时。
- 生意不发，失地之脂。
- 身力不出，枉堕四肢。
- 于私无益，于官亦亏。
- 耕既不深，难行根脉。
- 耘既不勤，众草之宅。
- 粪若不施，谷不精泽。
- 收若不速，风雨狼藉。
- 若能开垦，处处良田。
- 若能灌溉，岁岁丰年。
- 古来开亩，广尺深尺。
- 长亩三条，于中种植。
- 渐锄陇草，爬土亩中。
- 苗根日深，耐旱与风。
- 又有区种，与亩不同。
- 方深六寸，种禾一丛。
- 七寸一区，匀如棋局。
- 区收三升，亩号百斛。
- 用力既到，所收亦多。
- 比之漫撒，效验如何。
- 凡苗之长，全在粪壤。
- 器欲巧便，牛须肥健。
- 其或无牛，以人牵犁。
- 彼此换工，惟在心齐。
- 游手浮堕，讥笑父祖。
- 一时之逸，终身之苦。
- 稍识文字，莫弄官方。
- 暂然得理，不可为常。
- 劝尔保身，孝谨无辱。
- 劝尔居家，省俭常足。
- 兄弟同心，勿营私曲。
- 年丰感谢，休厌米谷。
- 官租未送，莫尝酒肉。
- 不寻闲事，门户清肃。
- 粗然不阙，教子习读。
- 渐入士类，光庇宗族。
- 岁时礼节，亲隣往复。
- 孙曾济济，所谓受福。
- 古有茅容，鸡供母馔。
- 自将野菜，与客同饭。
- 张氏九世，同居相爱。
- 官家亲问，写忍以对。
- 郄公贫馁，甥姪孤遗。
- 饭藏两颊，以活两儿。
- 王丹在乡，亲行农野。
- 多载酒肴，劝赏勤者。
- 前贤所为，可以为师。
- 美哉农者，国之良民。
- 直道本业，必养其亲。
- 奸未必富，拙未必贫。
- 地道无穷，天有冬春。
- 筋力在己，日用日新。
- 俯仰求人，莫如求身。

## 拼音
- guo2 you3 si4 min2 ， ge4 fen1 yi4 zhi2 。
- nong2 ci4 yu2 shi4 ， gai4 zun1 jia4 se4 。
- ri4 chu1 dang4 zuo4 ， ri4 ru4 nai3 xi1 。
- yong4 tian1 fen4 di4 ， yi3 zu2 yi1 shi2 。
- chang1 ye4 chu1 sheng1 ， yu2 shi4 shi3 geng1 。
- wu4 xian4 ji4 ru4 ， nong2 shi4 zhuan3 ji2 。
- he2 dang1 bo1 zhong3 ， cheng2 yu3 jie1 shi1 。
- gao1 tian2 da4 dou4 ， yu2 jia2 wei4 hou4 。
- san1 yue4 qu1 chu4 ， you2 ma2 ji4 shu3 。
- shi2 dang1 jing3 qie4 ， tu2 qi4 qiang2 yu3 。
- can2 sha1 mai4 zhong3 ， si4 yue4 shou1 zhu4 。
- kai1 qu2 jue2 dou4 ， yi3 dai4 bao4 yu3 。
- yue4 jian4 zai4 wu3 ， yang1 miao2 ru4 tu3 。
- nü3 gong1 zhi1 zuo4 ， san1 fu2 yan2 shu3 。
- qi1 yue4 shan1 cao3 ， shao1 zhi4 huang1 tian2 。
- da4 mai4 xiao3 mai4 ， shang4 wu4 she4 qian2 。
- he2 yu4 shang4 chang3 ， jiu3 yue4 tu2 cang1 。
- ji1 ji4 bu4 lü3 ， shi2 yue4 duo1 shuang1 。
- dong1 zhi4 mai2 gu3 ， yu4 shi4 wu3 zhong3 。
- bu4 yi2 zhe3 qing1 ， yi2 zhe3 ze2 zhong4 。
- la4 yue4 fen4 di4 ， zhi4 dui4 diao1 sang1 。
- xiu1 zhi4 nong2 qi4 ， xiang4 chun1 ze2 mang2 。
- si4 shi2 zhi1 wu4 ， zhan3 zhuan3 xiang1 xun2 。
- ji4 you3 chang2 chan3 ， dang1 you3 chang2 xin1 。
- ji1 tun2 jian1 xu4 ， zao3 li4 cheng2 lin2 。
- wo3 nian4 ci3 zhou1 ， tu3 duo1 mao4 zhan4 。
- fen1 fen1 chan3 qing3 ， rao3 rao3 ding4 yan4 。
- yu3 ze2 kong1 guo4 ， shi1 tian1 zhi1 shi2 。
- sheng1 yi4 bu4 fa1 ， shi1 di4 zhi1 zhi1 。
- shen1 li4 bu4 chu1 ， wang3 duo4 si4 zhi1 。
- yu2 si1 wu2 yi4 ， yu2 guan1 yi4 kui1 。
- geng1 ji4 bu4 shen1 ， nan2 xing2 gen1 mai4 。
- yun2 ji4 bu4 qin2 ， zhong4 cao3 zhi1 zhai2 。
- fen4 ruo4 bu4 shi1 ， gu3 bu4 jing1 ze2 。
- shou1 ruo4 bu2 su4 ， feng1 yu3 lang2 ji2 。
- ruo4 neng2 kai1 ken3 ， chu4 chu4 liang2 tian2 。
- ruo4 neng2 guan4 gai4 ， sui4 sui4 feng1 nian2 。
- gu3 lai2 kai1 mu3 ， guang3 chi3 shen1 chi3 。
- chang2 mu3 san1 tiao2 ， yu2 zhong1 zhong3 zhi2 。
- jian4 chu2 long3 cao3 ， pa2 tu3 mu3 zhong1 。
- miao2 gen1 ri4 shen1 ， nai4 han4 yu3 feng1 。
- you4 you3 qu1 zhong3 ， yu3 mu3 bu4 tong2 。
- fang1 shen1 liu4 cun4 ， zhong3 he2 yi4 cong2 。
- qi1 cun4 yi4 qu1 ， yun2 ru2 qi2 ju2 。
- qu1 shou1 san1 sheng1 ， mu3 hao4 bai3 hu2 。
- yong4 li4 ji4 dao4 ， suo3 shou1 yi4 duo1 。
- bi3 zhi1 man4 sa1 ， xiao4 yan4 ru2 he2 。
- fan2 miao2 zhi1 chang2 ， quan2 zai4 fen4 rang3 。
- qi4 yu4 qiao3 bian4 ， niu2 xu1 fei2 jian4 。
- qi2 huo4 wu2 niu2 ， yi3 ren2 qian1 li2 。
- bi3 ci3 huan4 gong1 ， wei2 zai4 xin1 qi2 。
- you2 shou3 fu2 duo4 ， ji1 xiao4 fu4 zu3 。
- yi4 shi2 zhi1 yi4 ， zhong1 shen1 zhi1 ku3 。
- shao1 shi2 wen2 zi4 ， mo4 nong4 guan1 fang1 。
- zan4 ran2 de2 li3 ， bu4 ke3 wei4 chang2 。
- quan4 er3 bao3 shen1 ， xiao4 jin3 wu2 ru3 。
- quan4 er3 ju1 jia1 ， sheng3 jian3 chang2 zu2 。
- xiong1 di4 tong2 xin1 ， wu4 ying2 si1 qu3 。
- nian2 feng1 gan3 xie4 ， xiu1 yan4 mi3 gu3 。
- guan1 zu1 wei4 song4 ， mo4 chang2 jiu3 rou4 。
- bu4 xun2 xian2 shi4 ， men2 hu4 qing1 su4 。
- cu1 ran2 bu4 que1 ， jiao4 zi3 xi2 du2 。
- jian4 ru4 shi4 lei4 ， guang1 bi4 zong1 zu2 。
- sui4 shi2 li3 jie2 ， qin1 lin2 wang3 fu4 。
- sun1 ceng2 ji4 ji4 ， suo3 wei4 shou4 fu2 。
- gu3 you3 mao2 rong2 ， ji1 gong4 mu3 zhuan4 。
- zi4 jiang1 ye3 cai4 ， yu3 ke4 tong2 fan4 。
- zhang1 shi4 jiu3 shi4 ， tong2 ju1 xiang1 ai4 。
- guan1 jia1 qin1 wen4 ， xie3 ren3 yi3 dui4 。
- xi4 gong1 pin2 nei3 ， sheng1 zhi2 gu1 yi2 。
- fan4 cang2 liang3 jia2 ， yi3 huo2 liang3 er2 。
- wang2 dan1 zai4 xiang1 ， qin1 xing2 nong2 ye3 。
- duo1 zai3 jiu3 yao2 ， quan4 shang3 qin2 zhe3 。
- qian2 xian2 suo3 wei4 ， ke3 yi3 wei2 shi1 。
- mei3 zai1 nong2 zhe3 ， guo2 zhi1 liang2 min2 。
- zhi2 dao4 ben3 ye4 ， bi4 yang3 qi2 qin1 。
- jian1 wei4 bi4 fu4 ， zhuo1 wei4 bi4 pin2 。
- di4 dao4 wu2 qiong2 ， tian1 you3 dong1 chun1 。
- jin1 li4 zai4 ji3 ， ri4 yong4 ri4 xin1 。
- fu3 yang3 qiu2 ren2 ， mo4 ru2 qiu2 shen1 。

## 注释

## 译文

## 赏析
