---
id: luo-yuan-liang-si-cheng-jian-shi-guo-ling-xin-zuo
title: 梁寺丞见示过岭新作
titlePinyin: liang2 si4 cheng2 jian4 shi4 guo4 ling3 xin1 zuo4
titleSlug: liang-si-cheng-jian-shi-guo-ling-xin-zuo
author: 罗愿
authorPinyin: luo2 yuan4
authorSlug: luo-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凌晨登鬰孤，南走韶阳道。
- 封疆有申画，山川本怀抱。
- 公行度塞岭，残雪故未扫。
- 高情无南北，反谓兹山小。
- 顷来我尝游，亦觉山媚好。
- 前贤困远谪，我辈得幽讨。
- 两崖瞻欲眩，数树攀且绕。
- 想公哦新诗，千骑转林杪。
- 衙冠候颜色，约束军声悄。
- 韶阳古名郡，四十专城早。
- 重华已千岁，苍石在云表。
- 鱼龙舞幽壑，遗韵盖可攷。
- 以兹供抚玩，或可荐寿考。
- 公余亦时饮，未用绝芳醥。
- 行行布恩惠，正直神所保。

## 拼音
- ling2 chen2 deng1 yu4 gu1 ， nan2 zou3 shao2 yang2 dao4 。
- feng1 jiang1 you3 shen1 hua4 ， shan1 chuan1 ben3 huai2 bao4 。
- gong1 xing2 du4 sai1 ling3 ， can2 xue3 gu4 wei4 sao3 。
- gao1 qing2 wu2 nan2 bei3 ， fan3 wei4 zi1 shan1 xiao3 。
- qing3 lai2 wo3 chang2 you2 ， yi4 jue2 shan1 mei4 hao3 。
- qian2 xian2 kun4 yuan3 zhe2 ， wo3 bei4 de2 you1 tao3 。
- liang3 ya2 zhan1 yu4 xuan4 ， shu4 shu4 pan1 qie3 rao4 。
- xiang3 gong1 o4 xin1 shi1 ， qian1 qi2 zhuan3 lin2 miao3 。
- ya2 guan1 hou4 yan2 se4 ， yue1 shu4 jun1 sheng1 qiao1 。
- shao2 yang2 gu3 ming2 jun4 ， si4 shi2 zhuan1 cheng2 zao3 。
- zhong4 hua2 yi3 qian1 sui4 ， cang1 shi2 zai4 yun2 biao3 。
- yu2 long2 wu3 you1 he4 ， yi2 yun4 gai4 ke3 kao3 。
- yi3 zi1 gong4 fu3 wan2 ， huo4 ke3 jian4 shou4 kao3 。
- gong1 yu2 yi4 shi2 yin3 ， wei4 yong4 jue2 fang1 piao3 。
- xing2 xing2 bu4 en1 hui4 ， zheng4 zhi2 shen2 suo3 bao3 。

## 注释

## 译文

## 赏析
