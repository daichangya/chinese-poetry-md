---
id: luo-yuan-song-gan-zhou-shou-shi-si-jian-feng-ci-gui-wu-xing
title: 送赣州守施司谏奉祠归吴兴
titlePinyin: song4 gan4 zhou1 shou3 shi1 si1 jian4 feng4 ci2 gui1 wu2 xing1
titleSlug: song-gan-zhou-shou-shi-si-jian-feng-ci-gui-wu-xing
author: 罗愿
authorPinyin: luo2 yuan4
authorSlug: luo-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去国二千里，叱驭良已勤。
- 到官一百日，啜菽念所欣。
- 使君岂常流，早岁承华勋。
- 螭首有故步，天香带余熏。
- 时清省谏纸，符竹亦再分。
- 属者寇虽除，遗民尚惊尘。
- 公来钤江右，喜气感三军。
- 下担见施设，果苏雕瘵群。
- 天姿夙已高，况复勇所闻。
- 属县但期约，讼庭无放纷。
- 村团不识吏，处处饱羹芹。
- 生女戒勿怒，减输劝其耘。
- 惠术颇次第，归心已乡枌。
- 小子谬从师，颇尝侍朝曛。
- 从容进逢掖，惨淡立红裙。
- 中坐要娱客，所陈金石文。
- 行装遂如此，何以充栋棼。
- 人事与天意，嗟予岂须云。
- 来携谏坡雨，去开崆山云。
- 多公能摧刚，圣虑已策勋。
- 行藏吾有命，所愿不忘君。

## 拼音
- qu4 guo2 er4 qian1 li3 ， chi4 yu4 liang2 yi3 qin2 。
- dao4 guan1 yi4 bai3 ri4 ， chuo4 shu1 nian4 suo3 xin1 。
- shi3 jun1 qi3 chang2 liu2 ， zao3 sui4 cheng2 hua2 xun1 。
- chi1 shou3 you3 gu4 bu4 ， tian1 xiang1 dai4 yu2 xun1 。
- shi2 qing1 sheng3 jian4 zhi3 ， fu2 zhu2 yi4 zai4 fen1 。
- shu3 zhe3 kou4 sui1 chu2 ， yi2 min2 shang4 jing1 chen2 。
- gong1 lai2 qian2 jiang1 you4 ， xi3 qi4 gan3 san1 jun1 。
- xia4 dan1 jian4 shi1 she4 ， guo3 su1 diao1 zhai4 qun2 。
- tian1 zi1 su4 yi3 gao1 ， kuang4 fu4 yong3 suo3 wen2 。
- shu3 xian4 dan4 qi1 yue1 ， song4 ting2 wu2 fang4 fen1 。
- cun1 tuan2 bu4 shi2 li4 ， chu4 chu4 bao3 geng1 qin2 。
- sheng1 nü3 jie4 wu4 nu4 ， jian3 shu1 quan4 qi2 yun2 。
- hui4 shu4 po1 ci4 di4 ， gui1 xin1 yi3 xiang1 fen2 。
- xiao3 zi0 miu4 cong2 shi1 ， po1 chang2 shi4 chao2 xun1 。
- cong2 rong2 jin4 feng2 ye4 ， can3 dan4 li4 hong2 qun2 。
- zhong1 zuo4 yao4 yu2 ke4 ， suo3 chen2 jin1 shi2 wen2 。
- xing2 zhuang1 sui4 ru2 ci3 ， he2 yi3 chong1 dong4 fen2 。
- ren2 shi4 yu3 tian1 yi4 ， jie1 yu3 qi3 xu1 yun2 。
- lai2 xie2 jian4 po1 yu3 ， qu4 kai1 kong1 shan1 yun2 。
- duo1 gong1 neng2 cui1 gang1 ， sheng4 lü4 yi3 ce4 xun1 。
- xing2 cang2 wu2 you3 ming4 ， suo3 yuan4 bu2 wang4 jun1 。

## 注释

## 译文

## 赏析
