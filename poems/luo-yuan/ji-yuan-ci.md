---
id: luo-yuan-ji-yuan-ci
title: 寄远辞
titlePinyin: ji4 yuan3 ci2
titleSlug: ji-yuan-ci
author: 罗愿
authorPinyin: luo2 yuan4
authorSlug: luo-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 过黎阳而遂西兮，烦嘉友之临饯。
- 道踌躇而屡顾兮，忽背驰而不可挽。
- 幸介弟之勤我兮，守权舆其益坚。
- 人情岂其恶逸兮，虑我修涂之易倦。
- 粲高原与平隰兮，冰雪凛其同践。
- 山负石以当迳兮，泥飞屐以相溅。
- 喜招招以卬涉兮，又风涛之交战。
- 几四载之皆乘兮，初不悟其巳远。
- 亦既降乎庐阜兮，县尹告以舟办。
- 谋不主于云梦兮，果若大江之为限。
- 分渚陆之异遵兮，弟亦曰予将返。
- 试往阅于千帆兮，前车近其当鉴。
- 挟忠信以临深兮，犹一觇而色变。
- 爱我者于是而委去兮，吾然后知所恃之惟天。
- 宁戒惧之遂忘兮，托命于南公之鸡犬。
- 舍亲戚与坟墓兮，初岂以易刍豢。
- 抑甚珍其所怀兮，每欲弃置而未忍。
- 行四方以经营兮，膂力犹幸其可勉。
- 荆又用武之国兮，庶几少施乎吾辩。
- 至天性之燥湿兮，盖终身陋巷而不厌。
- 非将老无闻之为病兮，且安往而不乐其贫贱。
- 独夫人之信此兮，跂予望之而不之见。
- 秋兰何时其可致兮，聊以报乎足茧。

## 拼音
- guo4 li2 yang2 er2 sui4 xi1 xi1 ， fan2 jia1 you3 zhi1 lin2 jian4 。
- dao4 chou2 chu2 er2 lü3 gu4 xi1 ， hu1 bei4 chi2 er2 bu4 ke3 wan3 。
- xing4 jie4 di4 zhi1 qin2 wo3 xi1 ， shou3 quan2 yu2 qi2 yi4 jian1 。
- ren2 qing2 qi3 qi2 e4 yi4 xi1 ， lü4 wo3 xiu1 tu2 zhi1 yi4 juan4 。
- can4 gao1 yuan2 yu3 ping2 xi2 xi1 ， bing1 xue3 lin3 qi2 tong2 jian4 。
- shan1 fu4 shi2 yi3 dang1 jing4 xi1 ， ni2 fei1 ji1 yi3 xiang1 jian4 。
- xi3 zhao1 zhao1 yi3 ang2 she4 xi1 ， you4 feng1 tao1 zhi1 jiao1 zhan4 。
- ji3 si4 zai3 zhi1 jie1 cheng2 xi1 ， chu1 bu2 wu4 qi2 si4 yuan3 。
- yi4 ji4 jiang4 hu1 lu2 fu4 xi1 ， xian4 yin3 gao4 yi3 zhou1 ban4 。
- mou2 bu4 zhu3 yu2 yun2 meng4 xi1 ， guo3 ruo4 da4 jiang1 zhi1 wei4 xian4 。
- fen1 zhu3 lu4 zhi1 yi4 zun1 xi1 ， di4 yi4 yue1 yu3 jiang1 fan3 。
- shi4 wang3 yue4 yu2 qian1 fan1 xi1 ， qian2 che1 jin4 qi2 dang1 jian4 。
- xie2 zhong1 xin4 yi3 lin2 shen1 xi1 ， you2 yi4 chan1 er2 se4 bian4 。
- ai4 wo3 zhe3 yu2 shi4 er2 wei3 qu4 xi1 ， wu2 ran2 hou4 zhi1 suo3 shi4 zhi1 wei2 tian1 。
- ning2 jie4 ju4 zhi1 sui4 wang4 xi1 ， tuo1 ming4 yu2 nan2 gong1 zhi1 ji1 quan3 。
- she4 qin1 qi0 yu3 fen2 mu4 xi1 ， chu1 qi3 yi3 yi4 chu2 huan4 。
- yi4 shen4 zhen1 qi2 suo3 huai2 xi1 ， mei3 yu4 qi4 zhi4 er2 wei4 ren3 。
- xing2 si4 fang1 yi3 jing1 ying2 xi1 ， lü3 li4 you2 xing4 qi2 ke3 mian3 。
- jing1 you4 yong4 wu3 zhi1 guo2 xi1 ， shu4 ji1 shao3 shi1 hu1 wu2 bian4 。
- zhi4 tian1 xing4 zhi1 zao4 shi1 xi1 ， gai4 zhong1 shen1 lou4 xiang4 er2 bu2 yan4 。
- fei1 jiang1 lao3 wu2 wen2 zhi1 wei4 bing4 xi1 ， qie3 an1 wang3 er2 bu2 le4 qi2 pin2 jian4 。
- du2 fu1 ren2 zhi1 xin4 ci3 xi1 ， qi2 yu3 wang4 zhi1 er2 bu4 zhi1 jian4 。
- qiu1 lan2 he2 shi2 qi2 ke3 zhi4 xi1 ， liao2 yi3 bao4 hu1 zu2 jian3 。

## 注释

## 译文

## 赏析
