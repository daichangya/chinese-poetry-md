---
id: fa-cang-ge-xing-yi-shou
title: 歌行一首
titlePinyin: ge1 xing2 yi4 shou3
titleSlug: ge-xing-yi-shou
author: 法藏
authorPinyin: fa3 cang2
authorSlug: fa-cang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 古人重义不重金，曲高和寡勿（《宗镜录》、《偈颂》作「无」）知音。
- 今时志（《宗镜录》、《偈颂》作「学」）士还如此，语默动用迹难寻。
- 所嗟世上歧路者，终日崎岖狂（《宗镜录》、《偈颂》作「枉」）用心。
- 平坦旃檀不肯收，要须登险（《宗镜录》作「陟」）访椿林。
- 穷子舍父远逃逝，却于本舍绝知音。
- 贫女宅中无价宝，却将秤卖他人（《宗镜录》、《偈颂》作「小秤买他」）金。
- 心无相，用还（《偈颂》作「能」）深，无常境界不能侵。
- 运用能随高与下，灵光且（《偈颂》作「元」）不是浮沉。
- 无相无（《偈颂》、《宗镜录》无此字）心能运曜，应声应色随方照。
- 虽在方而不在方，任运高低总能妙。
- 亦（《偈颂》、《宗镜录》作「寻」）无头，复无尾，灵（《偈颂》、《宗镜录》作「焰」）光运运从何起？
- 只今起者便是心（《偈颂》、《宗镜录》作「祇者如今全是心」），心用明时更何你（《偈颂》、《宗镜录》作「心用明心心复尔」）。
- 不居方，无（一作「何」）处觅，运用无踪复无迹。
- 识取如今明觅（《偈颂》作「密」）人，终朝莫慢（《偈颂》作「漫」，《宗镜录》作「谩」）别求的。
- 懃（《宗镜录》作「劝」）心学，近藂林，莫将病眼认花针。
- 说教本穷无相理，广读元来不识心。
- 了（《偈颂》、《宗镜录》作「识」）取心，识（《偈颂》、《宗镜录》作「了」）取境，了心识境（《偈颂》、《宗镜录》作「识心了境」）禅河净。
- 但（《宗镜录》作「若」，《偈颂》作「知」）能了境便识心，万法都如闼婆影。
- 劝且学，莫为师，不用登高向下窥。
- 平源不用金刚钻，剑刃之中错下锥。
- 向前来，莫人我，山僧有曲无人和。
- 了空无相即法师（《偈颂》作「了境心空即法王」），不用绫罗将作幡（《偈颂》作「为播」）。
- 可中了，大希奇，大人幽邃不思议。
- （《偈颂》三句作「大幽邃，不思议，可中学得大希奇」）。
- 自家坏（《偈颂》作「怀」）却真宝藏，终日从人乞布衣。
- 取境界，妄情生，只如水面（《偈颂》作「上」）一波成。
- 但能当境无情计（《偈颂》作「系」），还同水面本地平。
- 应大躯，应小躯，运用只随如（《偈颂》作「如随」）意珠。
- 被（《偈颂》作「披」）毛戴角形虽异，能应之心（《偈颂》作「应物之情」）体不殊。
- 应眼时，若千日，万像不能逃影质。
- 凡夫只是未曾观，那得自轻而退屈。
- 应耳时，若幽谷，大小音声无不足。
- 什（《偈颂》作「十」）方钟鼓一时鸣，灵光运运常相续。
- 应意时，绝分别，照烛森罗长（《偈颂》作「恒」）不歇。
- 透过山河石壁间，要且照时常寂灭。
- 境自虚，不须畏，终朝照烛无形（《偈颂》作「元无」）对。
- 设使（《偈颂》作「尔」）任持浮幻身，运用都无舌身意。
- （南唐静筠二僧《祖堂集》卷十四，宋子升、本如《禅门诸祖师偈颂》卷上之下，另《宗镜录》卷九〖作古德歌〗、卷十八、卷四四、卷九八收此歌部分文字。
- ）。

## 拼音
- gu3 ren2 zhong4 yi4 bu2 zhong4 jin1 ， qu3 gao1 he4 gua3 wu4 （ 《 zong1 jing4 lu4 》 、 《 ji4 song4 》 zuo4 「 wu2 」 ） zhi1 yin1 。
- jin1 shi2 zhi4 （ 《 zong1 jing4 lu4 》 、 《 ji4 song4 》 zuo4 「 xue2 」 ） shi4 hai2 ru2 ci3 ， yu3 mo4 dong4 yong4 ji4 nan2 xun2 。
- suo3 jie1 shi4 shang4 qi2 lu4 zhe3 ， zhong1 ri4 qi2 qu1 kuang2 （ 《 zong1 jing4 lu4 》 、 《 ji4 song4 》 zuo4 「 wang3 」 ） yong4 xin1 。
- ping2 tan3 zhan1 tan2 bu4 ken3 shou1 ， yao4 xu1 deng1 xian3 （ 《 zong1 jing4 lu4 》 zuo4 「 zhi4 」 ） fang3 chun1 lin2 。
- qiong2 zi3 she4 fu4 yuan3 tao2 shi4 ， que4 yu2 ben3 she4 jue2 zhi1 yin1 。
- pin2 nü3 zhai2 zhong1 wu2 jia4 bao3 ， que4 jiang1 cheng4 mai4 ta1 ren2 （ 《 zong1 jing4 lu4 》 、 《 ji4 song4 》 zuo4 「 xiao3 cheng4 mai3 ta1 」 ） jin1 。
- xin1 wu2 xiang1 ， yong4 hai2 （ 《 ji4 song4 》 zuo4 「 neng2 」 ） shen1 ， wu2 chang2 jing4 jie4 bu4 neng2 qin1 。
- yun4 yong4 neng2 sui2 gao1 yu3 xia4 ， ling2 guang1 qie3 （ 《 ji4 song4 》 zuo4 「 yuan2 」 ） bu2 shi4 fu2 chen2 。
- wu2 xiang1 wu2 （ 《 ji4 song4 》 、 《 zong1 jing4 lu4 》 wu2 ci3 zi4 ） xin1 neng2 yun4 yao4 ， ying4 sheng1 ying4 se4 sui2 fang1 zhao4 。
- sui1 zai4 fang1 er2 bu2 zai4 fang1 ， ren4 yun4 gao1 di1 zong3 neng2 miao4 。
- yi4 （ 《 ji4 song4 》 、 《 zong1 jing4 lu4 》 zuo4 「 xun2 」 ） wu2 tou2 ， fu4 wu2 wei3 ， ling2 （ 《 ji4 song4 》 、 《 zong1 jing4 lu4 》 zuo4 「 yan4 」 ） guang1 yun4 yun4 cong2 he2 qi3 ？
- zhi1 jin1 qi3 zhe3 bian4 shi4 xin1 （ 《 ji4 song4 》 、 《 zong1 jing4 lu4 》 zuo4 「 qi2 zhe3 ru2 jin1 quan2 shi4 xin1 」 ） ， xin1 yong4 ming2 shi2 geng4 he2 ni3 （ 《 ji4 song4 》 、 《 zong1 jing4 lu4 》 zuo4 「 xin1 yong4 ming2 xin1 xin1 fu4 er3 」 ） 。
- bu4 ju1 fang1 ， wu2 （ yi2 zuo4 「 he2 」 ） chu4 mi4 ， yun4 yong4 wu2 zong1 fu4 wu2 ji4 。
- shi2 qu3 ru2 jin1 ming2 mi4 （ 《 ji4 song4 》 zuo4 「 mi4 」 ） ren2 ， zhong1 chao2 mo4 man4 （ 《 ji4 song4 》 zuo4 「 man4 」 ， 《 zong1 jing4 lu4 》 zuo4 「 man4 」 ） bie2 qiu2 de0 。
- qin2 （ 《 zong1 jing4 lu4 》 zuo4 「 quan4 」 ） xin1 xue2 ， jin4 cong2 lin2 ， mo4 jiang1 bing4 yan3 ren4 hua1 zhen1 。
- shuo1 jiao4 ben3 qiong2 wu2 xiang1 li3 ， guang3 du2 yuan2 lai2 bu4 shi2 xin1 。
- liao3 （ 《 ji4 song4 》 、 《 zong1 jing4 lu4 》 zuo4 「 shi2 」 ） qu3 xin1 ， shi2 （ 《 ji4 song4 》 、 《 zong1 jing4 lu4 》 zuo4 「 liao3 」 ） qu3 jing4 ， liao3 xin1 shi2 jing4 （ 《 ji4 song4 》 、 《 zong1 jing4 lu4 》 zuo4 「 shi2 xin1 le0 jing4 」 ） chan2 he2 jing4 。
- dan4 （ 《 zong1 jing4 lu4 》 zuo4 「 ruo4 」 ， 《 ji4 song4 》 zuo4 「 zhi1 」 ） neng2 le0 jing4 bian4 shi2 xin1 ， wan4 fa3 dou1 ru2 ta4 po2 ying3 。
- quan4 qie3 xue2 ， mo4 wei4 shi1 ， bu2 yong4 deng1 gao1 xiang4 xia4 kui1 。
- ping2 yuan2 bu2 yong4 jin1 gang1 zuan4 ， jian4 ren4 zhi1 zhong1 cuo4 xia4 zhui1 。
- xiang4 qian2 lai2 ， mo4 ren2 wo3 ， shan1 seng1 you3 qu3 wu2 ren2 he2 。
- liao3 kong1 wu2 xiang1 ji2 fa3 shi1 （ 《 ji4 song4 》 zuo4 「 liao3 jing4 xin1 kong1 ji2 fa3 wang2 」 ） ， bu2 yong4 ling2 luo2 jiang1 zuo4 fan1 （ 《 ji4 song4 》 zuo4 「 wei4 bo1 」 ） 。
- ke3 zhong1 le0 ， da4 xi1 qi2 ， da4 ren2 you1 sui4 bu4 si1 yi4 。
- （ 《 ji4 song4 》 san1 ju4 zuo4 「 da4 you1 sui4 ， bu4 si1 yi4 ， ke3 zhong1 xue2 de2 da4 xi1 qi2 」 ） 。
- zi4 jia1 huai4 （ 《 ji4 song4 》 zuo4 「 huai2 」 ） que4 zhen1 bao3 zang4 ， zhong1 ri4 cong2 ren2 qi3 bu4 yi1 。
- qu3 jing4 jie4 ， wang4 qing2 sheng1 ， zhi1 ru2 shui3 mian4 （ 《 ji4 song4 》 zuo4 「 shang4 」 ） yi4 bo1 cheng2 。
- dan4 neng2 dang1 jing4 wu2 qing2 ji4 （ 《 ji4 song4 》 zuo4 「 xi4 」 ） ， hai2 tong2 shui3 mian4 ben3 di4 ping2 。
- ying4 da4 qu1 ， ying4 xiao3 qu1 ， yun4 yong4 zhi1 sui2 ru2 （ 《 ji4 song4 》 zuo4 「 ru2 sui2 」 ） yi4 zhu1 。
- bei4 （ 《 ji4 song4 》 zuo4 「 pi1 」 ） mao2 dai4 jiao3 xing2 sui1 yi4 ， neng2 ying4 zhi1 xin1 （ 《 ji4 song4 》 zuo4 「 ying4 wu4 zhi1 qing2 」 ） ti3 bu4 shu1 。
- ying4 yan3 shi2 ， ruo4 qian1 ri4 ， wan4 xiang4 bu4 neng2 tao2 ying3 zhi4 。
- fan2 fu1 zhi3 shi4 wei4 ceng2 guan1 ， na4 de2 zi4 qing1 er2 tui4 qu1 。
- ying4 er3 shi2 ， ruo4 you1 gu3 ， da4 xiao3 yin1 sheng1 wu2 bu4 zu2 。
- shen2 （ 《 ji4 song4 》 zuo4 「 shi2 」 ） fang1 zhong1 gu3 yi4 shi2 ming2 ， ling2 guang1 yun4 yun4 chang2 xiang1 xu4 。
- ying4 yi4 shi2 ， jue2 fen1 bie2 ， zhao4 zhu2 sen1 luo2 chang2 （ 《 ji4 song4 》 zuo4 「 heng2 」 ） bu4 xie1 。
- tou4 guo4 shan1 he2 shi2 bi4 jian1 ， yao4 qie3 zhao4 shi2 chang2 ji4 mie4 。
- jing4 zi4 xu1 ， bu4 xu1 wei4 ， zhong1 chao2 zhao4 zhu2 wu2 xing2 （ 《 ji4 song4 》 zuo4 「 yuan2 wu2 」 ） dui4 。
- she4 shi3 （ 《 ji4 song4 》 zuo4 「 er3 」 ） ren4 chi2 fu2 huan4 shen1 ， yun4 yong4 dou1 wu2 she2 shen1 yi4 。
- （ nan2 tang2 jing4 yun2 er4 seng1 《 zu3 tang2 ji2 》 juan4 shi2 si4 ， song4 zi3 sheng1 、 ben3 ru2 《 chan2 men2 zhu1 zu3 shi1 ji4 song4 》 juan4 shang4 zhi1 xia4 ， ling4 《 zong1 jing4 lu4 》 juan4 jiu3 〖 zuo4 gu3 de2 ge1 〗 、 juan4 shi2 ba1 、 juan4 si4 si4 、 juan4 jiu3 ba1 shou1 ci3 ge1 bu4 fen0 wen2 zi4 。
- ） 。

## 注释

## 译文

## 赏析
