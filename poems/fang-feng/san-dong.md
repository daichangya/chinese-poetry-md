---
id: fang-feng-san-dong
title: 三洞
titlePinyin: san1 dong4
titleSlug: san-dong
author: 方凤
authorPinyin: fang1 feng4
authorSlug: fang-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金华北山三洞天，垂髫欲往今华颠。
- 春风吹衣雨洗屐，瘦筇忽拄苍山烟。
- 山高地平走幽涧，根络石上森楠楩。
- 步从飞桥瞰石洞，崖色阅世知几年。
- 风痕雾迹化异物，龙首昂左尾右旋。
- 就中暗穴如蟆颐，急水泻碧鸣娲弦。
- 溯流束炬照徒涉，肩背擦石行拳挛。
- 水穷路夷内景得，以炬交烛穷幽玄。
- 细纹蹙波涌浪接，皓彩凝雪飞霜鲜。
- 大为狮子虎犀象，琐碎亦复蜂屯然。
- 蜿蜒双蟠角尾具，一一玉爪拏苍坚。
- 穹龟负甲色深墨，长蛇白质相萦缠。
- 钟能钟声鼓能鼓，不假枞簴知谁悬。
- 直櫺斜槛藏湢室，短畦长町移原田。
- 青云白霓五色霞，笑画败絮留丹铅。
- 中途经过最深窅，伏身低眺洞口泉。
- 空明一线隔远见，秋蟾浴海光婵娟。
- 左岩袈衣颇横亘，叠折众皱垂蹁跹。
- 自余神怪不可极，似凿非凿镌非镌。
- 出登山腰叩中洞，外视石井闻潺潺。
- 入深踏险思缒绠，长竿揭炬后且先。
- 水帘可俯心为悼，到此十九归言遄。
- 嗜奇不惮历磊砢，足以目故差轻便。
- 翻身却望水帘处，银河天落悬吾前。
- 常情疑复下百尺，积水定作神龙渊。
- 石干径辟却易进，玉笋拔地修而圆。
- 宜为渊处乃为屋，亦或摩藓题新篇。
- 同游怪我久未出，笑谓岂欲井底眠。
- 林幽风起日已晚，犹睨高洞山之巅。
- 薪蒸可买樵我导，不远数里仍攀缘。
- 傍从石壁入深坼，如铁户限琼为櫋。
- 俨然海相挂珠络，熟视始信非夸传。
- 左为朝真正面入，便想笙鹤遨群仙。
- 云霞波涛仙衣裳，奇诡岂必下洞专。
- 歘然修梁架岩起，左右苍白龙形全。
- 望中极底胜漆黑，双扉隠隠启半边。
- 天光一道烛扉内，知此明罅从何穿。
- 霤深壁峭不可往，安得插羽如飞鸢。
- 嗟余兹游尚牵俗，身所骤历辞难宣。
- 但思乞水学坡老，洗眼看字消余年。

## 拼音
- jin1 hua2 bei3 shan1 san1 dong4 tian1 ， chui2 tiao2 yu4 wang3 jin1 hua2 dian1 。
- chun1 feng1 chui1 yi1 yu3 xi3 ji1 ， shou4 qiong2 hu1 zhu3 cang1 shan1 yan1 。
- shan1 gao1 di4 ping2 zou3 you1 jian4 ， gen1 luo4 shi2 shang4 sen1 nan2 pian2 。
- bu4 cong2 fei1 qiao2 kan4 shi2 dong4 ， ya2 se4 yue4 shi4 zhi1 ji3 nian2 。
- feng1 hen2 wu4 ji4 hua4 yi4 wu4 ， long2 shou3 ang2 zuo3 wei3 you4 xuan2 。
- jiu4 zhong1 an4 xue2 ru2 ma0 yi2 ， ji2 shui3 xie4 bi4 ming2 wa1 xian2 。
- su4 liu2 shu4 ju4 zhao4 tu2 she4 ， jian1 bei4 ca1 shi2 xing2 quan2 luan2 。
- shui3 qiong2 lu4 yi2 nei4 jing3 de2 ， yi3 ju4 jiao1 zhu2 qiong2 you1 xuan2 。
- xi4 wen2 cu4 bo1 yong3 lang4 jie1 ， hao4 cai3 ning2 xue3 fei1 shuang1 xian1 。
- da4 wei4 shi1 zi0 hu3 xi1 xiang4 ， suo3 sui4 yi4 fu4 feng1 tun2 ran2 。
- wan1 yan2 shuang1 pan2 jiao3 wei3 ju4 ， yi1 yi1 yu4 zhua3 na2 cang1 jian1 。
- qiong2 gui1 fu4 jia3 se4 shen1 mo4 ， chang2 she2 bai2 zhi4 xiang1 ying2 chan2 。
- zhong1 neng2 zhong1 sheng1 gu3 neng2 gu3 ， bu4 jia3 cong1 ju4 zhi1 shui2 xuan2 。
- zhi2 ling2 xie2 kan3 cang2 bi4 shi4 ， duan3 qi2 chang2 ting3 yi2 yuan2 tian2 。
- qing1 yun2 bai2 ni2 wu3 se4 xia2 ， xiao4 hua4 bai4 xu4 liu2 dan1 qian1 。
- zhong1 tu2 jing1 guo4 zui4 shen1 yao3 ， fu2 shen1 di1 tiao4 dong4 kou3 quan2 。
- kong1 ming2 yi2 xian4 ge2 yuan3 jian4 ， qiu1 chan2 yu4 hai3 guang1 chan2 juan1 。
- zuo3 yan2 jia1 yi1 po1 heng2 gen4 ， die2 zhe2 zhong4 zhou4 chui2 pian2 xian1 。
- zi4 yu2 shen2 guai4 bu4 ke3 ji2 ， si4 zao2 fei1 zao2 juan1 fei1 juan1 。
- chu1 deng1 shan1 yao1 kou4 zhong1 dong4 ， wai4 shi4 shi2 jing3 wen2 chan2 chan2 。
- ru4 shen1 ta4 xian3 si1 zhui4 geng3 ， chang2 gan1 jie1 ju4 hou4 qie3 xian1 。
- shui3 lian2 ke3 fu3 xin1 wei4 dao4 ， dao4 ci3 shi2 jiu3 gui1 yan2 chuan2 。
- shi4 qi2 bu2 dan4 li4 lei3 luo3 ， zu2 yi3 mu4 gu4 cha4 qing1 bian4 。
- fan1 shen1 que4 wang4 shui3 lian2 chu4 ， yin2 he2 tian1 luo4 xuan2 wu2 qian2 。
- chang2 qing2 yi2 fu4 xia4 bai3 chi3 ， ji1 shui3 ding4 zuo4 shen2 long2 yuan1 。
- shi2 gan1 jing4 pi4 que4 yi4 jin4 ， yu4 sun3 ba2 di4 xiu1 er2 yuan2 。
- yi2 wei4 yuan1 chu4 nai3 wei4 wu1 ， yi4 huo4 mo2 xian3 ti2 xin1 pian1 。
- tong2 you2 guai4 wo3 jiu3 wei4 chu1 ， xiao4 wei4 qi3 yu4 jing3 di3 mian2 。
- lin2 you1 feng1 qi3 ri4 yi3 wan3 ， you2 ni4 gao1 dong4 shan1 zhi1 dian1 。
- xin1 zheng1 ke3 mai3 qiao2 wo3 dao3 ， bu4 yuan3 shu4 li3 reng2 pan1 yuan2 。
- bang4 cong2 shi2 bi4 ru4 shen1 che4 ， ru2 tie3 hu4 xian4 qiong2 wei4 mian2 。
- yan3 ran2 hai3 xiang1 gua4 zhu1 luo4 ， shu2 shi4 shi3 xin4 fei1 kua1 chuan2 。
- zuo3 wei4 chao2 zhen1 zheng4 mian4 ru4 ， bian4 xiang3 sheng1 he4 ao2 qun2 xian1 。
- yun2 xia2 bo1 tao1 xian1 yi1 shang0 ， qi2 gui3 qi3 bi4 xia4 dong4 zhuan1 。
- xu1 ran2 xiu1 liang2 jia4 yan2 qi3 ， zuo3 you4 cang1 bai2 long2 xing2 quan2 。
- wang4 zhong1 ji2 di3 sheng4 qi1 hei1 ， shuang1 fei1 yin3 yin3 qi3 ban4 bian1 。
- tian1 guang1 yi2 dao4 zhu2 fei1 nei4 ， zhi1 ci3 ming2 xia4 cong2 he2 chuan1 。
- liu4 shen1 bi4 qiao4 bu4 ke3 wang3 ， an1 de2 cha1 yu3 ru2 fei1 yuan1 。
- jie1 yu2 zi1 you2 shang4 qian1 su2 ， shen1 suo3 zhou4 li4 ci2 nan2 xuan1 。
- dan4 si1 qi3 shui3 xue2 po1 lao3 ， xi3 yan3 kan4 zi4 xiao1 yu2 nian2 。

## 注释

## 译文

## 赏析
