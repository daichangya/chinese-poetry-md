---
id: fang-feng-ti-chun-shou-tang
title: 题春寿堂
titlePinyin: ti2 chun1 shou4 tang2
titleSlug: ti-chun-shou-tang
author: 方凤
authorPinyin: fang1 feng4
authorSlug: fang-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人皆构堂思奉身，吴氏构堂独养亲。
- 人皆种花图炫眸，吴氏树萱可忘忧。
- 慈亲鹤发寿且康，昆弟列罗如雁行。
- 旦暮升堂直滫瀡，娱亲嬉舞斑衣裳。
- 子能顺亲亲颜悦，和气盈盈蔼堂室。
- 春风荆树发条枝，夜雨芝兰秀芽茁。
- 由来孝道通神明，吴氏家世应昌荣。
- 他年移孝事君主，定使芳名书信史。

## 拼音
- ren2 jie1 gou4 tang2 si1 feng4 shen1 ， wu2 shi4 gou4 tang2 du2 yang3 qin1 。
- ren2 jie1 zhong3 hua1 tu2 xuan4 mou2 ， wu2 shi4 shu4 xuan1 ke3 wang4 you1 。
- ci2 qin1 he4 fa1 shou4 qie3 kang1 ， kun1 di4 lie4 luo2 ru2 yan4 xing2 。
- dan4 mu4 sheng1 tang2 zhi2 xiu3 sui3 ， yu2 qin1 xi1 wu3 ban1 yi1 shang0 。
- zi3 neng2 shun4 qin1 qin1 yan2 yue4 ， he2 qi4 ying2 ying2 ai3 tang2 shi4 。
- chun1 feng1 jing1 shu4 fa1 tiao2 zhi1 ， ye4 yu3 zhi1 lan2 xiu4 ya2 zhuo2 。
- you2 lai2 xiao4 dao4 tong1 shen2 ming2 ， wu2 shi4 jia1 shi4 ying4 chang1 rong2 。
- ta1 nian2 yi2 xiao4 shi4 jun1 zhu3 ， ding4 shi3 fang1 ming2 shu1 xin4 shi3 。

## 注释

## 译文

## 赏析
