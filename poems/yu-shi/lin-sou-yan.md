---
id: yu-shi-lin-sou-yan
title: 邻叟言
titlePinyin: lin2 sou3 yan2
titleSlug: lin-sou-yan
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客行归故乡，依依一邻叟。
- 把酒向我言，重叹生不偶。
- 大男年二十，前年方娶妇。
- 府帖点乡兵，井邑备攻守。
- 万骑声撼天，战骨今欲朽。
- 小男年十三，娇痴犹恋母。
- 所恃惟此儿，未忍辄笞殴。
- 垂白力耕耘，一饭仅充口。
- 东邻数十家，兵火十无九。
- 西邻破茅屋，萧然一无有。
- 悍吏猛索租，摧剥及鸡狗。
- 嗟子行四方，颇亦闻此否。
- 偶述邻里情，勿讶言语丑。
- 老妇洗瓦盆，呼儿进畦韭。
- 愿子姑暂留，为我进杯酒。

## 拼音
- ke4 xing2 gui1 gu4 xiang1 ， yi1 yi1 yi4 lin2 sou3 。
- ba3 jiu3 xiang4 wo3 yan2 ， zhong4 tan4 sheng1 bu4 ou3 。
- da4 nan2 nian2 er4 shi2 ， qian2 nian2 fang1 qu3 fu4 。
- fu3 tie1 dian3 xiang1 bing1 ， jing3 yi4 bei4 gong1 shou3 。
- wan4 qi2 sheng1 han4 tian1 ， zhan4 gu3 jin1 yu4 xiu3 。
- xiao3 nan2 nian2 shi2 san1 ， jiao1 chi1 you2 lian4 mu3 。
- suo3 shi4 wei2 ci3 er2 ， wei4 ren3 zhe2 chi1 ou1 。
- chui2 bai2 li4 geng1 yun2 ， yi2 fan4 jin3 chong1 kou3 。
- dong1 lin2 shu4 shi2 jia1 ， bing1 huo3 shi2 wu2 jiu3 。
- xi1 lin2 po4 mao2 wu1 ， xiao1 ran2 yi4 wu2 you3 。
- han4 li4 meng3 suo3 zu1 ， cui1 bao1 ji2 ji1 gou3 。
- jie1 zi3 xing2 si4 fang1 ， po1 yi4 wen2 ci3 fou3 。
- ou3 shu4 lin2 li3 qing2 ， wu4 ya4 yan2 yu3 chou3 。
- lao3 fu4 xi3 wa3 pen2 ， hu1 er2 jin4 qi2 jiu3 。
- yuan4 zi3 gu1 zan4 liu2 ， wei4 wo3 jin4 bei1 jiu3 。

## 注释

## 译文

## 赏析
