---
id: yu-shi-ye-shao-song-ming-huo-ci-yun-huang-yang-zheng
title: 夜烧松明火次韵黄养正
titlePinyin: ye4 shao1 song1 ming2 huo3 ci4 yun4 huang2 yang3 zheng4
titleSlug: ye-shao-song-ming-huo-ci-yun-huang-yang-zheng
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 银炉炽炭麒麟红，销金帐煖熏笼烘。
- 爨下有蜡可代薪，笑我夜寒痴坐然枯松。
- 贫富贵贱何不公，安能排云叫呼天九重。
- 空怜尔松生抱有用材，不遇匠石梁栋施帡幪。
- 盘根错节屹立冻不死，凛凛劲气犹足排严冬。
- 颠崖峭壁人迹绝，闲云流水相冥蒙。
- 胡为明不能保身，丁丁斧斤山其童。
- 鹑衣百结缩如猬，地炉拥膝便可闲从容。
- 当年榷油幸不严汝禁，余用尚及斯民穷。
- 阳和无声入骨髓，不知夜雪没屋霜横空。
- 但见蒙蒙香雾霭四壁，红𪸩紫焰明窗栊。
- 御寒何必裘蒙茸，盎然一室回春风。
- 何当散作一天煖，坐令四海尽在春风中。

## 拼音
- yin2 lu2 chi4 tan4 qi2 lin2 hong2 ， xiao1 jin1 zhang4 xuan1 xun1 long2 hong1 。
- cuan4 xia4 you3 la4 ke3 dai4 xin1 ， xiao4 wo3 ye4 han2 chi1 zuo4 ran2 ku1 song1 。
- pin2 fu4 gui4 jian4 he2 bu4 gong1 ， an1 neng2 pai2 yun2 jiao4 hu1 tian1 jiu3 chong2 。
- kong1 lian2 er3 song1 sheng1 bao4 you3 yong4 cai2 ， bu2 yu4 jiang4 shi2 liang2 dong4 shi1 ping2 meng2 。
- pan2 gen1 cuo4 jie2 yi4 li4 dong4 bu4 si3 ， lin3 lin3 jin4 qi4 you2 zu2 pai2 yan2 dong1 。
- dian1 ya2 qiao4 bi4 ren2 ji4 jue2 ， xian2 yun2 liu2 shui3 xiang1 ming2 meng2 。
- hu2 wei4 ming2 bu4 neng2 bao3 shen1 ， ding1 ding1 fu3 jin1 shan1 qi2 tong2 。
- chun2 yi1 bai3 jie2 suo1 ru2 wei4 ， di4 lu2 yong1 xi1 bian4 ke3 xian2 cong2 rong2 。
- dang1 nian2 que4 you2 xing4 bu4 yan2 ru3 jin4 ， yu2 yong4 shang4 ji2 si1 min2 qiong2 。
- yang2 he2 wu2 sheng1 ru4 gu3 sui3 ， bu4 zhi1 ye4 xue3 mei2 wu1 shuang1 heng2 kong1 。
- dan4 jian4 meng2 meng2 xiang1 wu4 ai3 si4 bi4 ， hong2 𪸩 zi3 yan4 ming2 chuang1 long2 。
- yu4 han2 he2 bi4 qiu2 meng2 rong2 ， ang4 ran2 yi2 shi4 hui2 chun1 feng1 。
- he2 dang1 san4 zuo4 yi4 tian1 xuan1 ， zuo4 ling4 si4 hai3 jin4 zai4 chun1 feng1 zhong1 。

## 注释

## 译文

## 赏析
