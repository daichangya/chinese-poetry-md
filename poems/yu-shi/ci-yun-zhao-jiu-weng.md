---
id: yu-shi-ci-yun-zhao-jiu-weng
title: 次韵赵九翁
titlePinyin: ci4 yun4 zhao4 jiu3 weng1
titleSlug: ci-yun-zhao-jiu-weng
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风雪骑馿穷郑五，良史武陵忝厥祖。
- 文章千古推贺白，余子碌碌何足数。
- 西风客路一相逢，笑睨平芜共怀古。
- 神游千载渺襟期，不学时妆竞媚妩。
- 翩然一鹗迅秋空，纵横健笔凌鹦鹉。
- 愧我栖栖一钓翁，胯下宁甘少年侮。
- 两鬓风霜飒短褐，把酒长歌话愁苦。
- 君留不住我亦归，枫林叶落津头鼓。
- 剑光错落耿青灯，夜半闻鸡与君舞。
- 几回欲寄别后书，雁飞不过衡阳浦。
- 树阴黯黯江东云，柳色依依渭城雨。
- 人生相会不可期，去住真如萍散聚。
- 我在金华北山北，茅屋三间云一坞。
- 君在濲江西港西，种秫有田瓜有圃。
- 我不能往君不来，凄凄风雨谁为主。
- 何当共作子长游，南浮沅湘北齐鲁。
- 不然赤壁吊东坡，高攀栖鹘登虬虎。
- 放浪形骸期汗漫，霁月一襟春万宇。
- 逍遥容与澹忘归，弭节江臯采芳杜。
- 狂吟曾点舞雩风，一笑渠侬行凉踽。

## 拼音
- feng1 xue3 qi2 lu2 qiong2 zheng4 wu3 ， liang2 shi3 wu3 ling2 tian3 jue2 zu3 。
- wen2 zhang1 qian1 gu3 tui1 he4 bai2 ， yu2 zi3 lu4 lu4 he2 zu2 shu4 。
- xi1 feng1 ke4 lu4 yi4 xiang1 feng2 ， xiao4 ni4 ping2 wu2 gong4 huai2 gu3 。
- shen2 you2 qian1 zai3 miao3 jin1 qi1 ， bu4 xue2 shi2 zhuang1 jing4 mei4 wu3 。
- pian1 ran2 yi2 e4 xun4 qiu1 kong1 ， zong4 heng2 jian4 bi3 ling2 ying1 wu3 。
- kui4 wo3 qi1 qi1 yi2 diao4 weng1 ， kua4 xia4 ning2 gan1 shao4 nian2 wu3 。
- liang3 bin4 feng1 shuang1 sa4 duan3 he4 ， ba3 jiu3 chang2 ge1 hua4 chou2 ku3 。
- jun1 liu2 bu2 zhu4 wo3 yi4 gui1 ， feng1 lin2 ye4 luo4 jin1 tou2 gu3 。
- jian4 guang1 cuo4 luo4 geng3 qing1 deng1 ， ye4 ban4 wen2 ji1 yu3 jun1 wu3 。
- ji3 hui2 yu4 ji4 bie2 hou4 shu1 ， yan4 fei1 bu2 guo4 heng2 yang2 pu3 。
- shu4 yin1 an4 an4 jiang1 dong1 yun2 ， liu3 se4 yi1 yi1 wei4 cheng2 yu3 。
- ren2 sheng1 xiang1 hui4 bu4 ke3 qi1 ， qu4 zhu4 zhen1 ru2 ping2 san4 ju4 。
- wo3 zai4 jin1 hua2 bei3 shan1 bei3 ， mao2 wu1 san1 jian1 yun2 yi2 wu4 。
- jun1 zai4 gu3 jiang1 xi1 gang3 xi1 ， zhong3 shu2 you3 tian2 gua1 you3 pu3 。
- wo3 bu4 neng2 wang3 jun1 bu4 lai2 ， qi1 qi1 feng1 yu3 shui2 wei2 zhu3 。
- he2 dang1 gong4 zuo4 zi3 chang2 you2 ， nan2 fu2 yuan2 xiang1 bei3 qi2 lu3 。
- bu4 ran2 chi4 bi4 diao4 dong1 po1 ， gao1 pan1 qi1 hu2 deng1 qiu2 hu3 。
- fang4 lang4 xing2 hai2 qi1 han4 man4 ， ji4 yue4 yi1 jin1 chun1 wan4 yu3 。
- xiao1 yao2 rong2 yu3 dan4 wang4 gui1 ， mi3 jie2 jiang1 gao1 cai3 fang1 du4 。
- kuang2 yin2 ceng2 dian3 wu3 yu2 feng1 ， yi2 xiao4 qu2 nong2 xing2 liang2 ju3 。

## 注释

## 译文

## 赏析
