---
id: yu-shi-da-wu-zi-zhen
title: 答吴子真
titlePinyin: da2 wu2 zi3 zhen1
titleSlug: da-wu-zi-zhen
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子居金华山之东，我居金华山之西。
- 东西相望二百里，半面未识心相知。
- 扳条采荣远莫致，梦中往往或见之。
- 子持一卷易，我携一篇诗。
- 此诗此易世不识，与子共作千年期。
- 前乎千载事已矣，后乎千载谁是非。
- 握手论心语未了，松风万壑寒生衣。
- 山深梦断不可觅，落花耿耿寒梅枝。
- 起视金华万山顶，惟有白云来去飞。

## 拼音
- zi3 ju1 jin1 hua4 shan1 zhi1 dong1 ， wo3 ju1 jin1 hua4 shan1 zhi1 xi1 。
- dong1 xi1 xiang1 wang4 er4 bai3 li3 ， ban4 mian4 wei4 shi2 xin1 xiang1 zhi1 。
- ban1 tiao2 cai3 rong2 yuan3 mo4 zhi4 ， meng4 zhong1 wang3 wang3 huo4 jian4 zhi1 。
- zi3 chi2 yi2 juan4 yi4 ， wo3 xie2 yi4 pian1 shi1 。
- ci3 shi1 ci3 yi4 shi4 bu4 shi2 ， yu3 zi3 gong4 zuo4 qian1 nian2 qi1 。
- qian2 hu1 qian1 zai3 shi4 yi3 yi3 ， hou4 hu1 qian1 zai3 shui2 shi4 fei1 。
- wo4 shou3 lun4 xin1 yu3 wei4 liao3 ， song1 feng1 wan4 he4 han2 sheng1 yi1 。
- shan1 shen1 meng4 duan4 bu4 ke3 mi4 ， luo4 hua1 geng3 geng3 han2 mei2 zhi1 。
- qi3 shi4 jin1 hua2 wan4 shan1 ding3 ， wei2 you3 bai2 yun2 lai2 qu4 fei1 。

## 注释

## 译文

## 赏析
