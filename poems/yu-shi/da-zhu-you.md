---
id: yu-shi-da-zhu-you
title: 答诸友
titlePinyin: da2 zhu1 you3
titleSlug: da-zhu-you
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 之子词场无敌手，骑麟翳凤集北斗。
- 藉藉人间月旦评，滔滔笔下风涛吼。
- 方抟扶摇九万里，可速则速久则久。
- 文章何止拟相如，政事亦堪修冉有。
- 回首落日烟尘昏，满眼风寒沙石走。
- 老天应未丧斯文，君子固宜知所守。
- 刀以铦而缺，砚以钝而寿。
- 名高多谤毁，女妒无妍丑。
- 乃知明哲可保身，安用嚅唲浪开口。
- 悠然一笑对南山，壁上有琴樽有酒。

## 拼音
- zhi1 zi3 ci2 chang3 wu2 di2 shou3 ， qi2 lin2 yi4 feng4 ji2 bei3 dou4 。
- jie4 jie4 ren2 jian1 yue4 dan4 ping2 ， tao1 tao1 bi3 xia4 feng1 tao1 hou3 。
- fang1 tuan2 fu2 yao2 jiu3 wan4 li3 ， ke3 su4 ze2 su4 jiu3 ze2 jiu3 。
- wen2 zhang1 he2 zhi3 ni3 xiang1 ru2 ， zheng4 shi4 yi4 kan1 xiu1 ran3 you3 。
- hui2 shou3 luo4 ri4 yan1 chen2 hun1 ， man3 yan3 feng1 han2 sha1 shi2 zou3 。
- lao3 tian1 ying4 wei4 sang4 si1 wen2 ， jun1 zi3 gu4 yi2 zhi1 suo3 shou3 。
- dao1 yi3 xian1 er2 que1 ， yan4 yi3 dun4 er2 shou4 。
- ming2 gao1 duo1 bang4 hui3 ， nü3 du4 wu2 yan2 chou3 。
- nai3 zhi1 ming2 zhe2 ke3 bao3 shen1 ， an1 yong4 ru2 er2 lang4 kai1 kou3 。
- you1 ran2 yi2 xiao4 dui4 nan2 shan1 ， bi4 shang4 you3 qin2 zun1 you3 jiu3 。

## 注释

## 译文

## 赏析
