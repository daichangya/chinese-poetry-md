---
id: yu-shi-lang-yin
title: 浪吟
titlePinyin: lang4 yin2
titleSlug: lang-yin
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十载驱驰翰墨场，翩翩霞佩高颉颃。
- 赋窥贾马搜班扬，诗崇晋汉卑齐梁。
- 斯文未丧道未亡，欲寻坠绪何茫茫。
- 萧骚裋褐凄风霜，匣中蛟龙吼干将。
- 男儿有志行四方，安用把笔工文章。
- 掀髯长啸俛大荒，残烟落日尘沙黄。
- 纷纷蚁穴争侯王，邯郸一梦炊黄粱。
- 断鹤续凫谁短长，世间万事俱亡羊。
- 何如长歌归故乡，古松流水遶石床。
- 浊酒一壶琴一张，卧听孺子歌沧浪。

## 拼音
- shi2 zai3 qu1 chi2 han4 mo4 chang3 ， pian1 pian1 xia2 pei4 gao1 jie2 hang2 。
- fu4 kui1 jia3 ma3 sou1 ban1 yang2 ， shi1 chong2 jin4 han4 bei1 qi2 liang2 。
- si1 wen2 wei4 sang4 dao4 wei4 wang2 ， yu4 xun2 zhui4 xu4 he2 mang2 mang2 。
- xiao1 sao1 shu4 he4 qi1 feng1 shuang1 ， xia2 zhong1 jiao1 long2 hou3 gan1 jiang1 。
- nan2 er2 you3 zhi4 xing2 si4 fang1 ， an1 yong4 ba3 bi3 gong1 wen2 zhang1 。
- xian1 ran2 chang2 xiao4 fu3 da4 huang1 ， can2 yan1 luo4 ri4 chen2 sha1 huang2 。
- fen1 fen1 yi3 xue2 zheng1 hou2 wang2 ， han2 dan1 yi2 meng4 chui1 huang2 liang2 。
- duan4 he4 xu4 fu2 shui2 duan3 chang2 ， shi4 jian1 wan4 shi4 ju4 wang2 yang2 。
- he2 ru2 chang2 ge1 gui1 gu4 xiang1 ， gu3 song1 liu2 shui3 rao4 shi2 chuang2 。
- zhuo2 jiu3 yi4 hu2 qin2 yi4 zhang1 ， wo4 ting1 ru2 zi3 ge1 cang1 lang4 。

## 注释

## 译文

## 赏析
