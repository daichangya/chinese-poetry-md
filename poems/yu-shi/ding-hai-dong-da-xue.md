---
id: yu-shi-ding-hai-dong-da-xue
title: 丁亥冬大雪
titlePinyin: ding1 hai4 dong1 da4 xue3
titleSlug: ding-hai-dong-da-xue
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 顽云拨不开，阴风挟严威。
- 大雪止复作，细民已嘘嚱。
- 人言丰年瑞，可乐胡反悲。
- 频年岂无雪，雪少寒不知。
- 谁为御寒计，茅屋曝晴曦。
- 今年雪大作，始信贫无衣。
- 地炉燎湿薪，僵坐缩如龟。
- 年丰固可乐，一饱远莫期。
- 但忧今日寒，未虑明年饥。
- 岂知纨绔子，重裘拥柔肌。
- 绣阁蔼春风，金帐环蛾眉。
- 惟恨雪不多，低唱饮羔儿。
- 且尽一己欢，宁为尔民思。
- 尔民毋自苦，会有年丰时。
- 鸡豚燕同社，玉粒香浮炊。
- 一饱有余乐，八珍亦奚为。
- 寄语纨绔子，此意知不知。

## 拼音
- wan2 yun2 bo1 bu4 kai1 ， yin1 feng1 xie2 yan2 wei1 。
- da4 xue3 zhi3 fu4 zuo4 ， xi4 min2 yi3 xu1 xi1 。
- ren2 yan2 feng1 nian2 rui4 ， ke3 le4 hu2 fan3 bei1 。
- pin2 nian2 qi3 wu2 xue3 ， xue3 shao3 han2 bu4 zhi1 。
- shui2 wei4 yu4 han2 ji4 ， mao2 wu1 pu4 qing2 xi1 。
- jin1 nian2 xue3 da4 zuo4 ， shi3 xin4 pin2 wu2 yi1 。
- di4 lu2 liao2 shi1 xin1 ， jiang1 zuo4 suo1 ru2 gui1 。
- nian2 feng1 gu4 ke3 le4 ， yi4 bao3 yuan3 mo4 qi1 。
- dan4 you1 jin1 ri4 han2 ， wei4 lü4 ming2 nian2 ji1 。
- qi3 zhi1 wan2 ku4 zi3 ， zhong4 qiu2 yong1 rou2 ji1 。
- xiu4 ge2 ai3 chun1 feng1 ， jin1 zhang4 huan2 e2 mei2 。
- wei2 hen4 xue3 bu4 duo1 ， di1 chang4 yin3 gao1 er2 。
- qie3 jin4 yi4 ji3 huan1 ， ning2 wei4 er3 min2 si1 。
- er3 min2 wu2 zi4 ku3 ， hui4 you3 nian2 feng1 shi2 。
- ji1 tun2 yan4 tong2 she4 ， yu4 li4 xiang1 fu2 chui1 。
- yi4 bao3 you3 yu2 le4 ， ba1 zhen1 yi4 xi1 wei4 。
- ji4 yu3 wan2 ku4 zi3 ， ci3 yi4 zhi1 bu0 zhi1 。

## 注释

## 译文

## 赏析
