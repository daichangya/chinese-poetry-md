---
id: yu-shi-ou-cheng
title: 偶成
titlePinyin: ou3 cheng2
titleSlug: ou-cheng
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长剑不入英雄手，劲气摩空拂牛斗。
- 埋光铲采今几年，匣中忽作蛟龙吼。
- 古琴不入时人耳，断弦挂壁尘埃久。
- 桐尾半作爨下焦，高山流水今安有。
- 自笑长不满七尺，役役徒为牛马走。
- 学剑学琴两无用，肯以穷困移所守。
- 孔颜非厄，盗跖非寿。
- 西子非妍，无盐非丑。
- 一时荣辱闲过眼，千古是非空挂口。
- 何如长歌归去来，万事无心一杯酒。

## 拼音
- chang2 jian4 bu2 ru4 ying1 xiong2 shou3 ， jin4 qi4 mo2 kong1 fu2 niu2 dou4 。
- mai2 guang1 chan3 cai3 jin1 ji3 nian2 ， xia2 zhong1 hu1 zuo4 jiao1 long2 hou3 。
- gu3 qin2 bu2 ru4 shi2 ren2 er3 ， duan4 xian2 gua4 bi4 chen2 ai1 jiu3 。
- tong2 wei3 ban4 zuo4 cuan4 xia4 jiao1 ， gao1 shan1 liu2 shui3 jin1 an1 you3 。
- zi4 xiao4 chang2 bu4 man3 qi1 chi3 ， yi4 yi4 tu2 wei4 niu2 ma3 zou3 。
- xue2 jian4 xue2 qin2 liang3 wu2 yong4 ， ken3 yi3 qiong2 kun4 yi2 suo3 shou3 。
- kong3 yan2 fei1 e4 ， dao4 zhi2 fei1 shou4 。
- xi1 zi3 fei1 yan2 ， wu2 yan2 fei1 chou3 。
- yi4 shi2 rong2 ru3 xian2 guo4 yan3 ， qian1 gu3 shi4 fei1 kong1 gua4 kou3 。
- he2 ru2 chang2 ge1 gui1 qu4 lai2 ， wan4 shi4 wu2 xin1 yi4 bei1 jiu3 。

## 注释

## 译文

## 赏析
