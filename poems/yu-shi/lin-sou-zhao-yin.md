---
id: yu-shi-lin-sou-zhao-yin
title: 邻叟招饮
titlePinyin: lin2 sou3 zhao1 yin3
titleSlug: lin-sou-zhao-yin
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灯火隔篱落，呼儿掩柴门。
- 邻叟挽我衣，笑指老瓦盆。
- 酒尽意未已，语杂情更真。
- 嗟嗟行路难，劝我归与邻。
- 团𪢮一家乐，亦足娱其亲。
- 低头愧叟言，未语面辄頳。
- 父昔教我书，意在为荣亲。
- 十岁始知学，二十能为文。
- 三十将远游，海波忽扬尘。
- 年今几半百，亲老安可云。
- 岁时一杯酒，父子祖与孙。
- 客多在家少，暂聚还复分。
- 曾不如尔乐，欢然力耕耘。
- 父醉儿解扶，翁归妪相迎。
- 十日九在家，笑语蔼生春。
- 我无田可归，岂无山可耕。
- 我无秫可酿，岂无泉可烹。
- 幸及亲未衰，菽水或可营。
- 无愧邻叟言，乃不愧予心。

## 拼音
- deng1 huo3 ge2 li2 luo4 ， hu1 er2 yan3 chai2 men2 。
- lin2 sou3 wan3 wo3 yi1 ， xiao4 zhi3 lao3 wa3 pen2 。
- jiu3 jin4 yi4 wei4 yi3 ， yu3 za2 qing2 geng4 zhen1 。
- jie1 jie1 xing2 lu4 nan2 ， quan4 wo3 gui1 yu3 lin2 。
- tuan2 𪢮 yi4 jia1 le4 ， yi4 zu2 yu2 qi2 qin1 。
- di1 tou2 kui4 sou3 yan2 ， wei4 yu3 mian4 zhe2 cheng1 。
- fu4 xi1 jiao4 wo3 shu1 ， yi4 zai4 wei4 rong2 qin1 。
- shi2 sui4 shi3 zhi1 xue2 ， er4 shi2 neng2 wei4 wen2 。
- san1 shi2 jiang1 yuan3 you2 ， hai3 bo1 hu1 yang2 chen2 。
- nian2 jin1 ji3 ban4 bai3 ， qin1 lao3 an1 ke3 yun2 。
- sui4 shi2 yi4 bei1 jiu3 ， fu4 zi3 zu3 yu3 sun1 。
- ke4 duo1 zai4 jia1 shao3 ， zan4 ju4 hai2 fu4 fen1 。
- ceng2 bu4 ru2 er3 le4 ， huan1 ran2 li4 geng1 yun2 。
- fu4 zui4 er2 jie3 fu2 ， weng1 gui1 yu4 xiang1 ying2 。
- shi2 ri4 jiu3 zai4 jia1 ， xiao4 yu3 ai3 sheng1 chun1 。
- wo3 wu2 tian2 ke3 gui1 ， qi3 wu2 shan1 ke3 geng1 。
- wo3 wu2 shu2 ke3 niang4 ， qi3 wu2 quan2 ke3 peng1 。
- xing4 ji2 qin1 wei4 shuai1 ， shu1 shui3 huo4 ke3 ying2 。
- wu2 kui4 lin2 sou3 yan2 ， nai3 bu2 kui4 yu3 xin1 。

## 注释

## 译文

## 赏析
