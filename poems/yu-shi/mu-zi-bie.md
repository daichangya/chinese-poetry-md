---
id: yu-shi-mu-zi-bie
title: 母子别
titlePinyin: mu3 zi3 bie2
titleSlug: mu-zi-bie
author: 于石
authorPinyin: yu2 shi2
authorSlug: yu-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客游严陵道，中路哭者谁。
- 哀哀母子别，云是夫弃妻。
- 百年结欢爱，一旦生别离。
- 妾去何足怜，怜此乳下儿。
- 哌哌未能语，弃去良可悲。
- 儿啼苦恋母，母闻转悲凄。
- 欲语别离苦，孩提尔何知。
- 徒能抚汝顶，相顾空泪垂。
- 夫妇义已绝，母子恩亦亏。
- 尔饥谁与哺，尔寒谁与衣。
- 明年尔学行，谁与相提携。
- 人言无母怜，有父尚可依。
- 尔父忍弃我，弃汝将如遗。
- 去去两相失，相见未有期。
- 娟娟秀眉目，梦寐或见之。
- 夜静涧声咽，犹似闻儿啼。

## 拼音
- ke4 you2 yan2 ling2 dao4 ， zhong1 lu4 ku1 zhe3 shui2 。
- ai1 ai1 mu3 zi3 bie2 ， yun2 shi4 fu1 qi4 qi1 。
- bai3 nian2 jie2 huan1 ai4 ， yi2 dan4 sheng1 bie2 li2 。
- qie4 qu4 he2 zu2 lian2 ， lian2 ci3 ru3 xia4 er2 。
- pai4 pai4 wei4 neng2 yu3 ， qi4 qu4 liang2 ke3 bei1 。
- er2 ti2 ku3 lian4 mu3 ， mu3 wen2 zhuan3 bei1 qi1 。
- yu4 yu3 bie2 li2 ku3 ， hai2 ti2 er3 he2 zhi1 。
- tu2 neng2 fu3 ru3 ding3 ， xiang1 gu4 kong1 lei4 chui2 。
- fu1 fu4 yi4 yi3 jue2 ， mu3 zi3 en1 yi4 kui1 。
- er3 ji1 shui2 yu3 bu3 ， er3 han2 shui2 yu3 yi1 。
- ming2 nian2 er3 xue2 xing2 ， shui2 yu3 xiang1 ti2 xie2 。
- ren2 yan2 wu2 mu3 lian2 ， you3 fu4 shang4 ke3 yi1 。
- er3 fu4 ren3 qi4 wo3 ， qi4 ru3 jiang1 ru2 yi2 。
- qu4 qu4 liang3 xiang1 shi1 ， xiang1 jian4 wei4 you3 qi1 。
- juan1 juan1 xiu4 mei2 mu4 ， meng4 mei4 huo4 jian4 zhi1 。
- ye4 jing4 jian4 sheng1 yan4 ， you2 si4 wen2 er2 ti2 。

## 注释

## 译文

## 赏析
