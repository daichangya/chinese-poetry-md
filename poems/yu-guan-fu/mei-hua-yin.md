---
id: yu-guan-fu-mei-hua-yin
title: 梅花引
titlePinyin: mei2 hua1 yin3
titleSlug: mei-hua-yin
author: 余观复
authorPinyin: yu2 guan1 fu4
authorSlug: yu-guan-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耨银云，锄璧月，栽得寒花寄愁绝。
- 阳和一点来天根，春满江南谁漏泄。
- 珊瑚作树玉为肤，沉水熏香檀吐屑。
- 野桥横，寒涧洁，斜梢舞破屋角烟，老树压残墙角雪。
- 风流不肯王谢俦，孤高尚笑夷齐劣。
- 萧然与俗最无缘，此话难明向谁说。
- 绝爱西湖君，暗香浮动月黄昏。
- 亦爱东坡老，竹外一枝斜更好。
- 二仙去矣花寂寥，著语压花花不倒。
- 谁能淡笔传其真，谁能楚语招其魂。
- 参横月落兴未了，三叫花神闻不闻。
- 花影摇摇情默默，冷透吟脾醒醉魄。
- 问渠桃李岂知春，西抹东涂受春役。
- 自然香，无色色。
- 谯楼角动霜初飞，萧寺钟鸣天欲白。
- 披衣遶遍树头行，判断人间风月国。

## 拼音
- nou4 yin2 yun2 ， chu2 bi4 yue4 ， zai1 de2 han2 hua1 ji4 chou2 jue2 。
- yang2 he2 yi4 dian3 lai2 tian1 gen1 ， chun1 man3 jiang1 nan2 shui2 lou4 xie4 。
- shan1 hu2 zuo4 shu4 yu4 wei4 fu1 ， chen2 shui3 xun1 xiang1 tan2 tu3 xie4 。
- ye3 qiao2 heng2 ， han2 jian4 jie2 ， xie2 shao1 wu3 po4 wu1 jiao3 yan1 ， lao3 shu4 ya1 can2 qiang2 jiao3 xue3 。
- feng1 liu2 bu4 ken3 wang2 xie4 chou2 ， gu1 gao1 shang4 xiao4 yi2 qi2 lie4 。
- xiao1 ran2 yu3 su2 zui4 wu2 yuan2 ， ci3 hua4 nan2 ming2 xiang4 shui2 shuo1 。
- jue2 ai4 xi1 hu2 jun1 ， an4 xiang1 fu2 dong4 yue4 huang2 hun1 。
- yi4 ai4 dong1 po1 lao3 ， zhu2 wai4 yi4 zhi1 xie2 geng4 hao3 。
- er4 xian1 qu4 yi3 hua1 ji4 liao2 ， zhu4 yu3 ya1 hua1 hua1 bu4 dao3 。
- shui2 neng2 dan4 bi3 chuan2 qi2 zhen1 ， shui2 neng2 chu3 yu3 zhao1 qi2 hun2 。
- can1 heng2 yue4 luo4 xing1 wei4 liao3 ， san1 jiao4 hua1 shen2 wen2 bu0 wen2 。
- hua1 ying3 yao2 yao2 qing2 mo4 mo4 ， leng3 tou4 yin2 pi2 xing3 zui4 po4 。
- wen4 qu2 tao2 li3 qi3 zhi1 chun1 ， xi1 mo3 dong1 tu2 shou4 chun1 yi4 。
- zi4 ran2 xiang1 ， wu2 se4 se4 。
- qiao2 lou2 jiao3 dong4 shuang1 chu1 fei1 ， xiao1 si4 zhong1 ming2 tian1 yu4 bai2 。
- pi1 yi1 rao4 bian4 shu4 tou2 xing2 ， pan4 duan4 ren2 jian1 feng1 yue4 guo2 。

## 注释

## 译文

## 赏析
