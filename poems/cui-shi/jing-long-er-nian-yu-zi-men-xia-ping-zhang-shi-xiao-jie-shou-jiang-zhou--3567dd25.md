---
id: cui-shi-jing-long-er-nian-yu-zi-men-xia-ping-zhang-shi-xiao-jie-shou-jiang-zhou--3567dd25
title: 景龙二年余自门下平章事削阶授江州员外司马寻拜襄州刺史春日赴襄阳途中言志
titlePinyin: jing3 long2 er4 nian2 yu2 zi4 men2 xia4 ping2 zhang1 shi4 xiao1 jie1 shou4 jiang1 zhou1 yuan2 wai4 si1 ma3 xun2 bai4 xiang1 zhou1 ci4 shi3 chun1 ri4 fu4 xiang1 yang2 tu2 zhong1 yan2 zhi4
titleSlug: jing-long-er-nian-yu-zi-men-xia-ping-zhang-shi-xiao-jie-shou-jiang-zhou--3567dd25
author: 崔湜
authorPinyin: cui1 shi2
authorSlug: cui-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 余本燕赵人，秉心愚且直。群籍备所见，孤贞每自饬。
- 徇禄期代耕，受任亦量力。幸逢休明时，朝野两荐推。
- 一朝趋金门，十载奉瑶墀。入掌迁固笔，出参枚马词。
- 吏部既三践，中书亦五期。进无负鼎说，退惭补衮诗。
- 常恐婴悔吝，不得少酬私。嗷嗷路傍子，纳谤纷无已。
- 上动明主疑，下贻大臣耻。毫发顾无累，冰壶邈自持。
- 天道何期平，幽冤终见明。始佐庐陵郡，寻牧襄阳城。
- 彤帏荷新宠，朱黻蒙旧荣。力薄惭任重，恩深知命轻。
- 饬徒留前路，行子悲且慕。犹闻长乐钟，尚辨青门树。
- 慈亲不忍诀，昆弟默相顾。去去勿重陈，川长日云暮。

## 拼音
- yu2 ben3 yan1 zhao4 ren2 ， bing3 xin1 yu2 qie3 zhi2 。 qun2 ji2 bei4 suo3 jian4 ， gu1 zhen1 mei3 zi4 chi4 。
- xun4 lu4 qi1 dai4 geng1 ， shou4 ren4 yi4 liang4 li4 。 xing4 feng2 xiu1 ming2 shi2 ， chao2 ye3 liang3 jian4 tui1 。
- yi4 chao2 qu1 jin1 men2 ， shi2 zai3 feng4 yao2 chi2 。 ru4 zhang3 qian1 gu4 bi3 ， chu1 can1 mei2 ma3 ci2 。
- li4 bu4 ji4 san1 jian4 ， zhong1 shu1 yi4 wu3 qi1 。 jin4 wu2 fu4 ding3 shuo1 ， tui4 can2 bu3 gun3 shi1 。
- chang2 kong3 ying1 hui3 lin4 ， bu4 de2 shao3 chou2 si1 。 ao2 ao2 lu4 bang4 zi3 ， na4 bang4 fen1 wu2 yi3 。
- shang4 dong4 ming2 zhu3 yi2 ， xia4 yi2 da4 chen2 chi3 。 hao2 fa1 gu4 wu2 lei4 ， bing1 hu2 miao3 zi4 chi2 。
- tian1 dao4 he2 qi1 ping2 ， you1 yuan1 zhong1 jian4 ming2 。 shi3 zuo3 lu2 ling2 jun4 ， xun2 mu4 xiang1 yang2 cheng2 。
- tong2 wei2 he2 xin1 chong3 ， zhu1 fu2 meng2 jiu4 rong2 。 li4 bao2 can2 ren4 zhong4 ， en1 shen1 zhi1 ming4 qing1 。
- chi4 tu2 liu2 qian2 lu4 ， xing2 zi3 bei1 qie3 mu4 。 you2 wen2 chang2 le4 zhong1 ， shang4 bian4 qing1 men2 shu4 。
- ci2 qin1 bu4 ren3 jue2 ， kun1 di4 mo4 xiang1 gu4 。 qu4 qu4 wu4 zhong4 chen2 ， chuan1 chang2 ri4 yun2 mu4 。

## 注释

## 译文

## 赏析
