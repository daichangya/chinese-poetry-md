---
id: wu-ke-song-li-si-qing
title: 送李四清
titlePinyin: song4 li3 si4 qing1
titleSlug: song-li-si-qing
author: 吴可
authorPinyin: wu2 ke3
authorSlug: wu-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 连侯爱画鱼，李侯爱画山。
- 诗情动幽怀，摹写不少闲。
- 骚雅移丹青，妙寄云水间。
- 翻然欲登涉，试寻芷与兰。
- 我不一音解，早年便挂冠。
- 养拙颓簷下，任真亦足欢。
- 敌骑践江浙，少长奔荆蛮。
- 却行虎狼区，益知行路难。
- 乱来战未息，老去食转艰。
- 前年治南亩，颇喜人牛安。
- 力耕日以广，心事日以宽。
- 行当遂野性，策杖寻江干。
- 云深几茅屋，柳映一柴关。
- 扁舟鸣拨剌，危亭秀孱颜。
- 安得两玉人，邻曲相追攀。
- 真赏会心处，应当谢毫端。
- 长哦洗兵马，随意罗杯盘。
- 伯雅要倾倒，莫厌数往还。
- 愿如三径松，余生同岁寒。

## 拼音
- lian2 hou2 ai4 hua4 yu2 ， li3 hou2 ai4 hua4 shan1 。
- shi1 qing2 dong4 you1 huai2 ， mo2 xie3 bu4 shao3 xian2 。
- sao1 ya3 yi2 dan1 qing1 ， miao4 ji4 yun2 shui3 jian1 。
- fan1 ran2 yu4 deng1 she4 ， shi4 xun2 zhi3 yu3 lan2 。
- wo3 bu4 yi4 yin1 jie3 ， zao3 nian2 bian4 gua4 guan1 。
- yang3 zhuo1 tui2 yan2 xia4 ， ren4 zhen1 yi4 zu2 huan1 。
- di2 qi2 jian4 jiang1 zhe4 ， shao3 chang2 ben1 jing1 man2 。
- que4 xing2 hu3 lang2 qu1 ， yi4 zhi1 xing2 lu4 nan2 。
- luan4 lai2 zhan4 wei4 xi1 ， lao3 qu4 shi2 zhuan3 jian1 。
- qian2 nian2 zhi4 nan2 mu3 ， po1 xi3 ren2 niu2 an1 。
- li4 geng1 ri4 yi3 guang3 ， xin1 shi4 ri4 yi3 kuan1 。
- hang2 dang0 sui4 ye3 xing4 ， ce4 zhang4 xun2 jiang1 gan1 。
- yun2 shen1 ji3 mao2 wu1 ， liu3 ying4 yi4 chai2 guan1 。
- pian1 zhou1 ming2 bo1 la4 ， wei1 ting2 xiu4 chan2 yan2 。
- an1 de2 liang3 yu4 ren2 ， lin2 qu3 xiang1 zhui1 pan1 。
- zhen1 shang3 hui4 xin1 chu4 ， ying1 dang1 xie4 hao2 duan1 。
- chang2 o4 xi3 bing1 ma3 ， sui2 yi4 luo2 bei1 pan2 。
- bo2 ya3 yao4 qing1 dao3 ， mo4 yan4 shu4 wang3 hai2 。
- yuan4 ru2 san1 jing4 song1 ， yu2 sheng1 tong2 sui4 han2 。

## 注释

## 译文

## 赏析
