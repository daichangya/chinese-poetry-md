---
id: wu-ke-ci-yun-ceng-zhong-fu-deng-lin-chuan-jun-lou-shu-shi
title: 次韵曾中父登临川郡楼书事
titlePinyin: ci4 yun4 ceng2 zhong1 fu4 deng1 lin2 chuan1 jun4 lou2 shu1 shi4
titleSlug: ci-yun-ceng-zhong-fu-deng-lin-chuan-jun-lou-shu-shi
author: 吴可
authorPinyin: wu2 ke3
authorSlug: wu-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戈甲何为盛，田园已就荒。
- 仅能移北阜，未暇隠东墙。
- 寂寞交亲远，漂零道路长。
- 归心随断雁，离思感垂杨。
- 避寇湘江外，依刘汝水傍。
- 闾阎嗟偪仄，登眺喜宽凉。
- 远岫谁能屐，寒溪竟欲航。
- 冰盘悲玉井，风簟爱筠床。
- 地尽妖氛气，春余草木光。
- 宝薰烟雾细，仙茗笑谈香。
- 接武青云路，论文绿野堂。
- 虎皮空自悦，猿臂定谁攘。
- 取友真多益，求田苦未臧。
- 撑肠披锦绣，潄石饱膏肓。
- 隠逸追元亮，风骚近子昂。
- 栖鸦啼古堞，幽槛倚斜阳。
- 离乱知谁健，行藏只自伤。
- 旧巢看燕燕，今雨任浪浪。
- 道胜依鹙子，才高叹夜郎。
- 五峰兴不浅，星汉拟文章。

## 拼音
- ge1 jia3 he2 wei4 sheng4 ， tian2 yuan2 yi3 jiu4 huang1 。
- jin3 neng2 yi2 bei3 fu4 ， wei4 xia2 yin3 dong1 qiang2 。
- ji4 mo4 jiao1 qin1 yuan3 ， piao1 ling2 dao4 lu4 chang2 。
- gui1 xin1 sui2 duan4 yan4 ， li2 si1 gan3 chui2 yang2 。
- bi4 kou4 xiang1 jiang1 wai4 ， yi1 liu2 ru3 shui3 bang4 。
- lü2 yan2 jie1 bi1 ze4 ， deng1 tiao4 xi3 kuan1 liang2 。
- yuan3 xiu4 shui2 neng2 ji1 ， han2 xi1 jing4 yu4 hang2 。
- bing1 pan2 bei1 yu4 jing3 ， feng1 dian4 ai4 yun2 chuang2 。
- di4 jin4 yao1 fen1 qi4 ， chun1 yu2 cao3 mu4 guang1 。
- bao3 xun1 yan1 wu4 xi4 ， xian1 ming2 xiao4 tan2 xiang1 。
- jie1 wu3 qing1 yun2 lu4 ， lun4 wen2 lü4 ye3 tang2 。
- hu3 pi2 kong1 zi4 yue4 ， yuan2 bi4 ding4 shui2 rang3 。
- qu3 you3 zhen1 duo1 yi4 ， qiu2 tian2 ku3 wei4 zang1 。
- cheng1 chang2 pi1 jin3 xiu4 ， shu4 shi2 bao3 gao1 huang1 。
- yin3 yi4 zhui1 yuan2 liang4 ， feng1 sao1 jin4 zi3 ang2 。
- qi1 ya1 ti2 gu3 die2 ， you1 kan3 yi3 xie2 yang2 。
- li2 luan4 zhi1 shui2 jian4 ， xing2 cang2 zhi1 zi4 shang1 。
- jiu4 chao2 kan4 yan4 yan4 ， jin1 yu3 ren4 lang4 lang4 。
- dao4 sheng4 yi1 qiu1 zi3 ， cai2 gao1 tan4 ye4 lang2 。
- wu3 feng1 xing1 bu4 qian3 ， xing1 han4 ni3 wen2 zhang1 。

## 注释

## 译文

## 赏析
