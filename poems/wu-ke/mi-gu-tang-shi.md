---
id: wu-ke-mi-gu-tang-shi
title: 秘古堂诗
titlePinyin: mi4 gu3 tang2 shi1
titleSlug: mi-gu-tang-shi
author: 吴可
authorPinyin: wu2 ke3
authorSlug: wu-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群儿只解秘金玉，百岁作痴空润屋。
- 君家胜味渠不知，掉头归来北窗读。
- 插架整整三万签，谁何有书真不然。
- 是中文字到蝌蚪，补亡应得由庚篇。
- 异锦千囊更妙好，中有玉奁藏小草。
- 不烦脱帽苦挥毫，漫说惊蛇杂飞鸟。
- 摩挲鼎彝自笑语，碧晕堆花久瘗土。
- 悬知百好堕儿戏，此物一出吞万古。
- 客来错恶初不解，把玩慇懃定为怪。
- 我知此老极不浅，规模正欲超三代。

## 拼音
- qun2 er2 zhi1 jie3 mi4 jin1 yu4 ， bai3 sui4 zuo4 chi1 kong1 run4 wu1 。
- jun1 jia1 sheng4 wei4 qu2 bu4 zhi1 ， diao4 tou2 gui1 lai2 bei3 chuang1 du2 。
- cha1 jia4 zheng3 zheng3 san1 wan4 qian1 ， shui2 he2 you3 shu1 zhen1 bu4 ran2 。
- shi4 zhong1 wen2 zi4 dao4 ke1 dou3 ， bu3 wang2 ying1 de2 you2 geng1 pian1 。
- yi4 jin3 qian1 nang2 geng4 miao4 hao3 ， zhong1 you3 yu4 lian2 cang2 xiao3 cao3 。
- bu4 fan2 tuo1 mao4 ku3 hui1 hao2 ， man4 shuo1 jing1 she2 za2 fei1 niao3 。
- mo2 suo1 ding3 yi2 zi4 xiao4 yu3 ， bi4 yun1 dui1 hua1 jiu3 yi4 tu3 。
- xuan2 zhi1 bai3 hao3 duo4 er2 xi4 ， ci3 wu4 yi4 chu1 tun1 wan4 gu3 。
- ke4 lai2 cuo4 e4 chu1 bu4 jie3 ， ba3 wan2 yin1 qin2 ding4 wei4 guai4 。
- wo3 zhi1 ci3 lao3 ji2 bu4 qian3 ， gui1 mo2 zheng4 yu4 chao1 san1 dai4 。

## 注释

## 译文

## 赏析
