---
id: shi-shou-zhuo-zong-men-yi-ju
title: 宗门一句
titlePinyin: zong1 men2 yi2 ju4
titleSlug: zong-men-yi-ju
author: 释守卓
authorPinyin: shi4 shou3 zhuo2
authorSlug: shi-shou-zhuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宗门一句，明明独露。
- 孰辨端倪，胡为指注。
- 指注不真，镜像空尘。
- 空尘何立，镜像谁入。
- 当机则应，头头非剩。
- 触处俱宣，句句通玄。
- 门门宾主，互正互偏。
- 含容透脱，千江一月。
- 无在不在，谁憎谁爱。
- 焕尔既明，森然不碍。
- 不碍既明，金刚眼睛。
- 穷幽测显，神妙体灵。
- 妙灵不住，无生不生。
- 是宜超越，所以纵横。

## 拼音
- zong1 men2 yi2 ju4 ， ming2 ming2 du2 lu4 。
- shu2 bian4 duan1 ni2 ， hu2 wei4 zhi3 zhu4 。
- zhi3 zhu4 bu4 zhen1 ， jing4 xiang4 kong1 chen2 。
- kong1 chen2 he2 li4 ， jing4 xiang4 shui2 ru4 。
- dang1 ji1 ze2 ying4 ， tou2 tou2 fei1 sheng4 。
- chu4 chu4 ju4 xuan1 ， ju4 ju4 tong1 xuan2 。
- men2 men2 bin1 zhu3 ， hu4 zheng4 hu4 pian1 。
- han2 rong2 tou4 tuo1 ， qian1 jiang1 yi1 yue4 。
- wu2 zai4 bu0 zai4 ， shui2 zeng1 shui2 ai4 。
- huan4 er3 ji4 ming2 ， sen1 ran2 bu2 ai4 。
- bu2 ai4 ji4 ming2 ， jin1 gang1 yan3 jing1 。
- qiong2 you1 ce4 xian3 ， shen2 miao4 ti3 ling2 。
- miao4 ling2 bu2 zhu4 ， wu2 sheng1 bu0 sheng1 。
- shi4 yi2 chao1 yue4 ， suo3 yi3 zong4 heng2 。

## 注释

## 译文

## 赏析
