---
id: li-deng-qing-yang-dong-tian-cheng-qing-yang-zhu-ren-ceng-shao-yu
title: 青阳洞天呈青阳主人曾少裕
titlePinyin: qing1 yang2 dong4 tian1 cheng2 qing1 yang2 zhu3 ren2 ceng2 shao3 yu4
titleSlug: qing-yang-dong-tian-cheng-qing-yang-zhu-ren-ceng-shao-yu
author: 利登
authorPinyin: li4 deng1
authorSlug: li-deng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两崖苍苍峭天柱，停策崖边唤舟渡。
- 青巾羽客打舟来，惊起灵蛇绝溪去。
- 千年神浆不自惜，万里晴天安得雨。
- 但见飞流落半空，空中此水来何处。
- 岩下犹涵太古泉，安知上不通银浦。
- 苍藤半湿苔藓昏，石罅无根迸孤树。
- 洞门一隙仅通人，可惜凿空开洞府。
- 乾坤明晦自有时，突然栋宇那非数。
- 开辟岂无人到来，岩崖尚绝猿猱路。
- 先生朝昏息丹岩，万壑归心心不语。
- 瑶磬一声天壁寒，白云紫雾惊相顾。

## 拼音
- liang3 ya2 cang1 cang1 qiao4 tian1 zhu4 ， ting2 ce4 ya2 bian1 huan4 zhou1 du4 。
- qing1 jin1 yu3 ke4 da3 zhou1 lai2 ， jing1 qi3 ling2 she2 jue2 xi1 qu4 。
- qian1 nian2 shen2 jiang1 bu2 zi4 xi1 ， wan4 li3 qing2 tian1 an1 de2 yu3 。
- dan4 jian4 fei1 liu2 luo4 ban4 kong1 ， kong1 zhong1 ci3 shui3 lai2 he2 chu4 。
- yan2 xia4 you2 han2 tai4 gu3 quan2 ， an1 zhi1 shang4 bu4 tong1 yin2 pu3 。
- cang1 teng2 ban4 shi1 tai2 xian3 hun1 ， shi2 xia4 wu2 gen1 beng4 gu1 shu4 。
- dong4 men2 yi2 xi4 jin3 tong1 ren2 ， ke3 xi1 zao2 kong1 kai1 dong4 fu3 。
- qian2 kun1 ming2 hui4 zi4 you3 shi2 ， tu1 ran2 dong4 yu3 na4 fei1 shu4 。
- kai1 pi4 qi3 wu2 ren2 dao4 lai2 ， yan2 ya2 shang4 jue2 yuan2 nao2 lu4 。
- xian1 sheng1 chao2 hun1 xi1 dan1 yan2 ， wan4 he4 gui1 xin1 xin1 bu4 yu3 。
- yao2 qing4 yi4 sheng1 tian1 bi4 han2 ， bai2 yun2 zi3 wu4 jing1 xiang1 gu4 。

## 注释

## 译文

## 赏析
