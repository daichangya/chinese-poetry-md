---
id: li-deng-ye-nong-yao
title: 野农谣
titlePinyin: ye3 nong2 yao2
titleSlug: ye-nong-yao
author: 利登
authorPinyin: li4 deng1
authorSlug: li-deng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年阳春二月中，守令出郊亲劝农。
- 红云一道拥归骑，村村镂榜粘春风。
- 行行蛇蚓字相续，野农不识何由读。
- 唯闻是年秋，粒颗民不收。
- 上堂对妻子，炊多籴少饥。
- 号啾下堂见官吏，税多输少喧征求。
- 呼官视田吏视釜，官去掉头吏不顾。
- 内煎外迫两无计，更以饥躯受笞箠。
- 古来丘垅几多人，此日孱生岂难弃。
- 今年二月春，重见劝农文。
- 我勤自钟惰自釜，何用官司劝我氓。
- 农亦不必劝，文亦不必述。
- 但愿官民通有无，莫令租吏打门叫呼疾。
- 或言州家一年三百六十日，念及我农惟此日。

## 拼音
- qu4 nian2 yang2 chun1 er4 yue4 zhong1 ， shou3 ling4 chu1 jiao1 qin1 quan4 nong2 。
- hong2 yun2 yi2 dao4 yong1 gui1 qi2 ， cun1 cun1 lou4 bang3 nian2 chun1 feng1 。
- xing2 xing2 she2 yin3 zi4 xiang1 xu4 ， ye3 nong2 bu4 shi2 he2 you2 du2 。
- wei2 wen2 shi4 nian2 qiu1 ， li4 ke1 min2 bu4 shou1 。
- shang4 tang2 dui4 qi1 zi3 ， chui1 duo1 di2 shao3 ji1 。
- hao4 jiu1 xia4 tang2 jian4 guan1 li4 ， shui4 duo1 shu1 shao3 xuan1 zheng1 qiu2 。
- hu1 guan1 shi4 tian2 li4 shi4 fu3 ， guan1 qu4 diao4 tou2 li4 bu2 gu4 。
- nei4 jian1 wai4 po4 liang3 wu2 ji4 ， geng4 yi3 ji1 qu1 shou4 chi1 chui2 。
- gu3 lai2 qiu1 long3 ji3 duo1 ren2 ， ci3 ri4 chan2 sheng1 qi3 nan2 qi4 。
- jin1 nian2 er4 yue4 chun1 ， zhong4 jian4 quan4 nong2 wen2 。
- wo3 qin2 zi4 zhong1 duo4 zi4 fu3 ， he2 yong4 guan1 si1 quan4 wo3 mang2 。
- nong2 yi4 bu2 bi4 quan4 ， wen2 yi4 bu2 bi4 shu4 。
- dan4 yuan4 guan1 min2 tong1 you3 wu2 ， mo4 ling4 zu1 li4 da3 men2 jiao4 hu1 ji2 。
- huo4 yan2 zhou1 jia1 yi4 nian2 san1 bai3 liu4 shi2 ri4 ， nian4 ji2 wo3 nong2 wei2 ci3 ri4 。

## 注释

## 译文

## 赏析
