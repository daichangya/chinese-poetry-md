---
id: li-deng-mei-chuan-mo-ling-jun-la-cang-shan-zhu-shi-you-yong-yu-song-feng-shou-ju-e96bedb0
title: 梅川莫令君拉苍山诸诗友用予松风首句为韵招予游金精至而盗作不果游走佛岩有感
titlePinyin: mei2 chuan1 mo4 ling4 jun1 la1 cang1 shan1 zhu1 shi1 you3 yong4 yu3 song1 feng1 shou3 ju4 wei4 yun4 zhao1 yu3 you2 jin1 jing1 zhi4 er2 dao4 zuo4 bu4 guo3 you2 zou3 fo2 yan2 you3 gan3
titleSlug: mei-chuan-mo-ling-jun-la-cang-shan-zhu-shi-you-yong-yu-song-feng-shou-ju-e96bedb0
author: 利登
authorPinyin: li4 deng1
authorSlug: li-deng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此行为山来，至此事已非。
- 云火四地动，御风谁与期。
- 剥床渐及肤，欲去迷所之。
- 苍黄走涧谷，胜游翻在斯。
- 石梯盘七折，顿豁万里奇。
- 拥岩千修篁，中著寒泉飞。
- 天壤有此景，惜我前不知。
- 逃难乃邂逅，自愧还自悲。
- 山风送万古，开辟知谁为。
- 亦有如我徒，慷慨来登兹。
- 罹难本因此，不悔仍攀窥。
- 天亦无如顽，更供爱日晖。
- 平生江海眼，此志良未痴。
- 忽忆家山远，寒马鸣相依。
- 母子各一方，而皆窘贼围。
- 欲归莽无从，痛毒沾我衣。

## 拼音
- ci3 xing2 wei2 shan1 lai2 ， zhi4 ci3 shi4 yi3 fei1 。
- yun2 huo3 si4 di4 dong4 ， yu4 feng1 shui2 yu3 qi1 。
- bao1 chuang2 jian4 ji2 fu1 ， yu4 qu4 mi2 suo3 zhi1 。
- cang1 huang2 zou3 jian4 gu3 ， sheng4 you2 fan1 zai4 si1 。
- shi2 ti1 pan2 qi1 zhe2 ， dun4 huo1 wan4 li3 qi2 。
- yong1 yan2 qian1 xiu1 huang2 ， zhong1 zhu4 han2 quan2 fei1 。
- tian1 rang3 you3 ci3 jing3 ， xi1 wo3 qian2 bu4 zhi1 。
- tao2 nan4 nai3 xie4 hou4 ， zi4 kui4 hai2 zi4 bei1 。
- shan1 feng1 song4 wan4 gu3 ， kai1 pi4 zhi1 shui2 wei4 。
- yi4 you3 ru2 wo3 tu2 ， kang1 kai3 lai2 deng1 zi1 。
- li2 nan4 ben3 yin1 ci3 ， bu4 hui3 reng2 pan1 kui1 。
- tian1 yi4 wu2 ru2 wan2 ， geng4 gong4 ai4 ri4 hui1 。
- ping2 sheng1 jiang1 hai3 yan3 ， ci3 zhi4 liang2 wei4 chi1 。
- hu1 yi4 jia1 shan1 yuan3 ， han2 ma3 ming2 xiang1 yi1 。
- mu3 zi3 ge4 yi4 fang1 ， er2 jie1 jiong3 zei2 wei2 。
- yu4 gui1 mang3 wu2 cong2 ， tong4 du2 zhan1 wo3 yi1 。

## 注释

## 译文

## 赏析
