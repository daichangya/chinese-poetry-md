---
id: li-deng-mei-chuan-xing
title: 梅川行
titlePinyin: mei2 chuan1 xing2
titleSlug: mei-chuan-xing
author: 利登
authorPinyin: li4 deng1
authorSlug: li-deng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来苍山未一日，平固弄兵剽宁邑。
- 此时乌合犹惧官，风鹤入耳心早寒。
- 来无与角去无捕，堂堂墟邑自来去。
- 堕军长寇那可言，初时数百俄数千。
- 受旗翕忽亘千里，聚落一烬如卷水。
- 就中闺女尤可愁，肩缗背箧步牵牛。
- 重重阙地搜伏窖，谓无白日再天晓。
- 我时避盗逃佛岩，亲眼见盗循山南。
- 红葛蒙头履躔顶，萦身锦被翻红浪。
- 招贤三尺刃如霜，夹以巨盾张朱鎗。
- 皇皇我寨神呵护，山上澄明山下雾。
- 路迷踯躅不敢前，依依遂犯连湖去。
- 六盗飞红登其巅，环山叫呼声连天。
- 纷纷毬雪半空落，赤子甘心自投壑。
- 州忘县邑县忘乡，我实自弱非贼彊。
- 捐金买静恐不售，尸祝鼠辈拖朱黄。
- 何人此日不为盗，已矣独叹吾生忙。
- 已矣独嗟吾生忙，乾坤回首空斜阳。

## 拼音
- wo3 lai2 cang1 shan1 wei4 yi2 ri4 ， ping2 gu4 nong4 bing1 piao1 ning2 yi4 。
- ci3 shi2 wu1 he2 you2 ju4 guan1 ， feng1 he4 ru4 er3 xin1 zao3 han2 。
- lai2 wu2 yu3 jiao3 qu4 wu2 bu3 ， tang2 tang2 xu1 yi4 zi4 lai2 qu4 。
- duo4 jun1 zhang3 kou4 na4 ke3 yan2 ， chu1 shi2 shu4 bai3 e2 shu4 qian1 。
- shou4 qi2 xi1 hu1 gen4 qian1 li3 ， ju4 luo4 yi2 jin4 ru2 juan4 shui3 。
- jiu4 zhong1 gui1 nü3 you2 ke3 chou2 ， jian1 min2 bei4 qie4 bu4 qian1 niu2 。
- chong2 chong2 que1 di4 sou1 fu2 jiao4 ， wei4 wu2 bai2 ri4 zai4 tian1 xiao3 。
- wo3 shi2 bi4 dao4 tao2 fo2 yan2 ， qin1 yan3 jian4 dao4 xun2 shan1 nan2 。
- hong2 ge3 meng2 tou2 lü3 chan2 ding3 ， ying2 shen1 jin3 bei4 fan1 hong2 lang4 。
- zhao1 xian2 san1 chi3 ren4 ru2 shuang1 ， jia2 yi3 ju4 dun4 zhang1 zhu1 qiang1 。
- huang2 huang2 wo3 zhai4 shen2 he1 hu4 ， shan1 shang4 cheng2 ming2 shan1 xia4 wu4 。
- lu4 mi2 zhi2 zhu2 bu4 gan3 qian2 ， yi1 yi1 sui4 fan4 lian2 hu2 qu4 。
- liu4 dao4 fei1 hong2 deng1 qi2 dian1 ， huan2 shan1 jiao4 hu1 sheng1 lian2 tian1 。
- fen1 fen1 qiu2 xue3 ban4 kong1 luo4 ， chi4 zi3 gan1 xin1 zi4 tou2 he4 。
- zhou1 wang4 xian4 yi4 xian4 wang4 xiang1 ， wo3 shi2 zi4 ruo4 fei1 zei2 qiang2 。
- juan1 jin1 mai3 jing4 kong3 bu2 shou4 ， shi1 zhu4 shu3 bei4 tuo1 zhu1 huang2 。
- he2 ren2 ci3 ri4 bu2 wei4 dao4 ， yi3 yi3 du2 tan4 wu2 sheng1 mang2 。
- yi3 yi3 du2 jie1 wu2 sheng1 mang2 ， qian2 kun1 hui2 shou3 kong1 xie2 yang2 。

## 注释

## 译文

## 赏析
