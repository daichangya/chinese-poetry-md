---
id: li-deng-bei-xi-cang-shan-mou-bi-kou-nian-qing-yang-cang-shan-pai-huai-bu-ren-zuo-3d9d66c8
title: 北溪苍山谋避寇念青阳苍山徘徊不忍作古调开之
titlePinyin: bei3 xi1 cang1 shan1 mou2 bi4 kou4 nian4 qing1 yang2 cang1 shan1 pai2 huai2 bu4 ren3 zuo4 gu3 tiao2 kai1 zhi1
titleSlug: bei-xi-cang-shan-mou-bi-kou-nian-qing-yang-cang-shan-pai-huai-bu-ren-zuo-3d9d66c8
author: 利登
authorPinyin: li4 deng1
authorSlug: li-deng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆我昨选胜，瓶锡来苍山。
- 上岩豁万里，下峡穷重玄。
- 谓此已胜绝，可以无梅川。
- 后同北溪游，青阳税尘鞍。
- 险流贯地轴，危瀑垂天关。
- 云气夜结构，如有飞来仙。
- 迥然幽且深，直可无尘寰。
- 乃知天壤宽，浅目非所沿。
- 亦岂无胜此，天不丐我闲。
- 豺虎白日行，俘掠无崖巅。
- 此境亦莫保，惜此时运艰。
- 二君皆骏人，铨时洞遐观。
- 考槃择涧谷，取数良已悭。
- 天尚不子与，而遣缠世患。
- 十月崆峒路，霜风吹羁单。
- 回首旧游处，野狐嘷暮烟。
- 天地岂不宽，我身靡所安。
- 思古英达士，岂皆薄龙盘。
- 求隠有不可，勋名乃穷年。
- 困衡心虑闲，庸非大任缘。
- 勉哉慎所从，致主或不难。
- 逃死复诵此，自笑还自怜。
- 念我昔时语，梦惊老云间。
- 兹事今已晚，谁能复长叹。

## 拼音
- yi4 wo3 zuo2 xuan3 sheng4 ， ping2 xi1 lai2 cang1 shan1 。
- shang4 yan2 huo1 wan4 li3 ， xia4 xia2 qiong2 zhong4 xuan2 。
- wei4 ci3 yi3 sheng4 jue2 ， ke3 yi3 wu2 mei2 chuan1 。
- hou4 tong2 bei3 xi1 you2 ， qing1 yang2 shui4 chen2 an1 。
- xian3 liu2 guan4 di4 zhou2 ， wei1 pu4 chui2 tian1 guan1 。
- yun2 qi4 ye4 jie2 gou4 ， ru2 you3 fei1 lai2 xian1 。
- jiong3 ran2 you1 qie3 shen1 ， zhi2 ke3 wu2 chen2 huan2 。
- nai3 zhi1 tian1 rang3 kuan1 ， qian3 mu4 fei1 suo3 yan2 。
- yi4 qi3 wu2 sheng4 ci3 ， tian1 bu2 gai4 wo3 xian2 。
- chai2 hu3 bai2 ri4 xing2 ， fu2 lüe4 wu2 ya2 dian1 。
- ci3 jing4 yi4 mo4 bao3 ， xi1 ci3 shi2 yun4 jian1 。
- er4 jun1 jie1 jun4 ren2 ， quan2 shi2 dong4 xia2 guan1 。
- kao3 pan2 ze2 jian4 gu3 ， qu3 shu4 liang2 yi3 qian1 。
- tian1 shang4 bu4 zi3 yu3 ， er2 qian3 chan2 shi4 huan4 。
- shi2 yue4 kong1 tong2 lu4 ， shuang1 feng1 chui1 ji1 dan1 。
- hui2 shou3 jiu4 you2 chu4 ， ye3 hu2 hao2 mu4 yan1 。
- tian1 di4 qi3 bu4 kuan1 ， wo3 shen1 mi2 suo3 an1 。
- si1 gu3 ying1 da2 shi4 ， qi3 jie1 bao2 long2 pan2 。
- qiu2 yin3 you3 bu4 ke3 ， xun1 ming2 nai3 qiong2 nian2 。
- kun4 heng2 xin1 lü4 xian2 ， yong1 fei1 da4 ren4 yuan2 。
- mian3 zai1 shen4 suo3 cong2 ， zhi4 zhu3 huo4 bu4 nan2 。
- tao2 si3 fu4 song4 ci3 ， zi4 xiao4 hai2 zi4 lian2 。
- nian4 wo3 xi1 shi2 yu3 ， meng4 jing1 lao3 yun2 jian1 。
- zi1 shi4 jin1 yi3 wan3 ， shui2 neng2 fu4 chang2 tan4 。

## 注释

## 译文

## 赏析
