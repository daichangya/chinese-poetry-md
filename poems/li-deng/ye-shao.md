---
id: li-deng-ye-shao
title: 野烧
titlePinyin: ye3 shao1
titleSlug: ye-shao
author: 利登
authorPinyin: li4 deng1
authorSlug: li-deng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初如萤灯一点明，须臾数点如疎星。
- 忽然联亘势不断，俨如金蛇破夜惊纵横。
- 又如长虹百尺渴奔饮江罢，蜿蜒夭矫势欲凌青冥。
- 奇光异色不可以正视，倒影茅屋但觉烨弈光荧荧。
- 我闻昔者王家有宝镜，镜横八寸名紫珍。
- 涂以金膏傅珠粉，碧光绛气连属日月含天庭。
- 又闻西方圣者释迦子，祇林演法导群生。
- 祥光自顶涌不尽，三千世界合作一色白月明。
- 今之奇光异色无乃是，不然安得有此瑞彩突兀来峥嵘。
- 天公有妙手，变化谁能名。
- 忽从青青现有象，还复槁灭归无形。
- 遗烬尚足泽万物，生意行又盈乾坤。
- 乃知元气本不死，不逐火化常存存。
- 君看余泽滋萌达，岂彼死灰能神灵。
- 秋风浩荡吹万宝，拭目千室仓箱盈。

## 拼音
- chu1 ru2 ying2 deng1 yi4 dian3 ming2 ， xu1 yu2 shu4 dian3 ru2 shu1 xing1 。
- hu1 ran2 lian2 gen4 shi4 bu2 duan4 ， yan3 ru2 jin1 she2 po4 ye4 jing1 zong4 heng2 。
- you4 ru2 chang2 hong2 bai3 chi3 ke3 ben1 yin3 jiang1 ba4 ， wan1 yan2 yao1 jiao3 shi4 yu4 ling2 qing1 ming2 。
- qi2 guang1 yi4 se4 bu4 ke3 yi3 zheng4 shi4 ， dao3 ying3 mao2 wu1 dan4 jue2 ye4 yi4 guang1 ying2 ying2 。
- wo3 wen2 xi1 zhe3 wang2 jia1 you3 bao3 jing4 ， jing4 heng2 ba1 cun4 ming2 zi3 zhen1 。
- tu2 yi3 jin1 gao1 fu4 zhu1 fen3 ， bi4 guang1 jiang4 qi4 lian2 shu3 ri4 yue4 han2 tian1 ting2 。
- you4 wen2 xi1 fang1 sheng4 zhe3 shi4 jia1 zi3 ， qi2 lin2 yan3 fa3 dao3 qun2 sheng1 。
- xiang2 guang1 zi4 ding3 yong3 bu2 jin4 ， san1 qian1 shi4 jie4 he2 zuo4 yi2 se4 bai2 yue4 ming2 。
- jin1 zhi1 qi2 guang1 yi4 se4 wu2 nai3 shi4 ， bu4 ran2 an1 de2 you3 ci3 rui4 cai3 tu1 wu4 lai2 zheng1 rong2 。
- tian1 gong1 you3 miao4 shou3 ， bian4 hua4 shui2 neng2 ming2 。
- hu1 cong2 qing1 qing1 xian4 you3 xiang4 ， hai2 fu4 gao3 mie4 gui1 wu2 xing2 。
- yi2 jin4 shang4 zu2 ze2 wan4 wu4 ， sheng1 yi4 xing2 you4 ying2 qian2 kun1 。
- nai3 zhi1 yuan2 qi4 ben3 bu4 si3 ， bu4 zhu2 huo3 hua4 chang2 cun2 cun2 。
- jun1 kan4 yu2 ze2 zi1 meng2 da2 ， qi3 bi3 si3 hui1 neng2 shen2 ling2 。
- qiu1 feng1 hao4 dang4 chui1 wan4 bao3 ， shi4 mu4 qian1 shi4 cang1 xiang1 ying2 。

## 注释

## 译文

## 赏析
