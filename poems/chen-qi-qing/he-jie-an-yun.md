---
id: chen-qi-qing-he-jie-an-yun
title: 和芥庵韵
titlePinyin: he2 jie4 an1 yun4
titleSlug: he-jie-an-yun
author: 陈耆卿
authorPinyin: chen2 qi2 qing1
authorSlug: chen-qi-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟轲谈一本，孔子号无我。
- 圣贤超警趣，不作流俗堕。
- 故能贯堪舆，中立而不颇。
- 黄冠宗无为，衲子只打坐。
- 言若高峭甚，又与圣贤左。
- 须于真实处，大海稳扶柁。
- 须于疑似间，曲户牢著锁。
- 世道震遂泥，人心履俱跛。
- 竞作夔怜蚿，徒劳螟祝臝。
- 芥庵之心镜，渊珠光彻颗。
- 常时足欢娱，此日类坎轲。
- 乃能贞其颐，不为名利朶。
- 敲棋声落枰，哦诗气摧垜。
- 此外澹一视，泰山如草蓏。
- 未妨师孔孟，匪涉佛老惰。
- 汩余抱孤戆，匪惟絷庸琐。
- 涉世虽云阔，诣理犹未妥。
- 正性水下月，邪焰风中火。
- 因子当自强，朝闻夕死可。

## 拼音
- meng4 ke1 tan2 yi4 ben3 ， kong3 zi3 hao4 wu2 wo3 。
- sheng4 xian2 chao1 jing3 qu4 ， bu2 zuo4 liu2 su2 duo4 。
- gu4 neng2 guan4 kan1 yu2 ， zhong1 li4 er2 bu4 po1 。
- huang2 guan1 zong1 wu2 wei2 ， na4 zi3 zhi1 da3 zuo4 。
- yan2 ruo4 gao1 qiao4 shen4 ， you4 yu3 sheng4 xian2 zuo3 。
- xu1 yu2 zhen1 shi2 chu4 ， da4 hai3 wen3 fu2 tuo2 。
- xu1 yu2 yi2 si4 jian1 ， qu3 hu4 lao2 zhu4 suo3 。
- shi4 dao4 zhen4 sui4 ni2 ， ren2 xin1 lü3 ju4 bo3 。
- jing4 zuo4 kui2 lian2 xian2 ， tu2 lao2 ming2 zhu4 luo3 。
- jie4 an1 zhi1 xin1 jing4 ， yuan1 zhu1 guang1 che4 ke1 。
- chang2 shi2 zu2 huan1 yu2 ， ci3 ri4 lei4 kan3 ke1 。
- nai3 neng2 zhen1 qi2 yi2 ， bu2 wei4 ming2 li4 duo3 。
- qiao1 qi2 sheng1 luo4 ping2 ， o4 shi1 qi4 cui1 duo3 。
- ci3 wai4 dan4 yi2 shi4 ， tai4 shan1 ru2 cao3 luo3 。
- wei4 fang2 shi1 kong3 meng4 ， fei3 she4 fo2 lao3 duo4 。
- gu3 yu2 bao4 gu1 gang4 ， fei3 wei2 zhi2 yong1 suo3 。
- she4 shi4 sui1 yun2 kuo4 ， yi4 li3 you2 wei4 tuo3 。
- zheng4 xing4 shui3 xia4 yue4 ， xie2 yan4 feng1 zhong1 huo3 。
- yin1 zi3 dang1 zi4 qiang2 ， chao2 wen2 xi1 si3 ke3 。

## 注释

## 译文

## 赏析
