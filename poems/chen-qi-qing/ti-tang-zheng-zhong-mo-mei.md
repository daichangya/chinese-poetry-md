---
id: chen-qi-qing-ti-tang-zheng-zhong-mo-mei
title: 题汤正仲墨梅
titlePinyin: ti2 tang1 zheng4 zhong4 mo4 mei2
titleSlug: ti-tang-zheng-zhong-mo-mei
author: 陈耆卿
authorPinyin: chen2 qi2 qing1
authorSlug: chen-qi-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲庵笔底回三春，平生爱为梅写真。
- 只今龙钟已八十，双瞳挟电摇青旻。
- 芒鞋辙迹半天下，学语儿曹读君画。
- 孤根踞铁几经年，转作平梢月倒挂。
- 我家破屋同蜗牛，素壁悬来春复秋。
- 试携纤练觅天巧，门外观者何其稠。
- 真花著雪苔枝丑，君为描摸应添瘦。
- 朝开暮落春不留，岂若墨本堪不朽。
- 临风静玩意趣长，何当烂熳挥满床。
- 孤山老人醉中见，便欲信手赋暗香。

## 拼音
- xian2 an1 bi3 di3 hui2 san1 chun1 ， ping2 sheng1 ai4 wei4 mei2 xie3 zhen1 。
- zhi1 jin1 long2 zhong1 yi3 ba1 shi2 ， shuang1 tong2 xie2 dian4 yao2 qing1 min2 。
- mang2 xie2 zhe2 ji4 ban4 tian1 xia4 ， xue2 yu3 er2 cao2 du2 jun1 hua4 。
- gu1 gen1 ju4 tie3 ji3 jing1 nian2 ， zhuan3 zuo4 ping2 shao1 yue4 dao3 gua4 。
- wo3 jia1 po4 wu1 tong2 wo1 niu2 ， su4 bi4 xuan2 lai2 chun1 fu4 qiu1 。
- shi4 xie2 xian1 lian4 mi4 tian1 qiao3 ， men2 wai4 guan1 zhe3 he2 qi2 chou2 。
- zhen1 hua1 zhu4 xue3 tai2 zhi1 chou3 ， jun1 wei4 miao2 mo1 ying4 tian1 shou4 。
- chao2 kai1 mu4 luo4 chun1 bu4 liu2 ， qi3 ruo4 mo4 ben3 kan1 bu4 xiu3 。
- lin2 feng1 jing4 wan2 yi4 qu4 chang2 ， he2 dang1 lan4 man4 hui1 man3 chuang2 。
- gu1 shan1 lao3 ren2 zui4 zhong1 jian4 ， bian4 yu4 xin4 shou3 fu4 an4 xiang1 。

## 注释

## 译文

## 赏析
