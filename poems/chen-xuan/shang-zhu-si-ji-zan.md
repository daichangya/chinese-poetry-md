---
id: chen-xuan-shang-zhu-si-ji-zan
title: 上竺寺记赞
titlePinyin: shang4 zhu2 si4 ji4 zan4
titleSlug: shang-zhu-si-ji-zan
author: 陈轩
authorPinyin: chen2 xuan1
authorSlug: chen-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白衣仙人无住著，补陀落伽渺云海。
- 为大导师安乐国，歙然徧应河沙刹。
- 世界热恼或有闻，曾不旋踵垂覆护。
- 众生心念非一种，皇皇不足尝有求。
- 如饥须食渴须水，顾亦何从满其愿。
- 我观圣心等大虚，其视万物犹一物，细视一物如一身。
- 是身四大犹不有，万物何能作留碍。
- 殊功妙用济十方，欲求功用不可得。
- 群生梦幻可两忘，尔固无余我无欠。
- 尝观瑞像见宝光，如净明珠时白赤。
- 琉璃琥珀杂苍玉，荧煌璀璨照眉宇。
- 山顶或见初日升，匹素曳空烟缥缈。
- 凡人颠倒作思惟，须臾变灭无复初。
- 非空非色非有余，菩萨应身亦如是。
- 堂堂秘殿表东南，山君海王尽回向。
- 观音智功不思议，佛子当作何等观。

## 拼音
- bai2 yi1 xian1 ren2 wu2 zhu4 zhu4 ， bu3 tuo2 luo4 jia1 miao3 yun2 hai3 。
- wei4 da4 dao3 shi1 an1 le4 guo2 ， xi1 ran2 bian4 ying4 he2 sha1 cha4 。
- shi4 jie4 re4 nao3 huo4 you3 wen2 ， ceng2 bu4 xuan2 zhong3 chui2 fu4 hu4 。
- zhong4 sheng1 xin1 nian4 fei1 yi4 zhong3 ， huang2 huang2 bu4 zu2 chang2 you3 qiu2 。
- ru2 ji1 xu1 shi2 ke3 xu1 shui3 ， gu4 yi4 he2 cong2 man3 qi2 yuan4 。
- wo3 guan1 sheng4 xin1 deng3 da4 xu1 ， qi2 shi4 wan4 wu4 you2 yi2 wu4 ， xi4 shi4 yi2 wu4 ru2 yi1 shen1 。
- shi4 shen1 si4 da4 you2 bu4 you3 ， wan4 wu4 he2 neng2 zuo4 liu2 ai4 。
- shu1 gong1 miao4 yong4 ji4 shi2 fang1 ， yu4 qiu2 gong1 yong4 bu4 ke3 de2 。
- qun2 sheng1 meng4 huan4 ke3 liang3 wang4 ， er3 gu4 wu2 yu2 wo3 wu2 qian4 。
- chang2 guan1 rui4 xiang4 jian4 bao3 guang1 ， ru2 jing4 ming2 zhu1 shi2 bai2 chi4 。
- liu2 li2 hu3 po4 za2 cang1 yu4 ， ying2 huang2 cui3 can4 zhao4 mei2 yu3 。
- shan1 ding3 huo4 jian4 chu1 ri4 sheng1 ， pi3 su4 ye4 kong1 yan1 piao1 miao3 。
- fan2 ren2 dian1 dao3 zuo4 si1 wei2 ， xu1 yu2 bian4 mie4 wu2 fu4 chu1 。
- fei1 kong1 fei1 se4 fei1 you3 yu2 ， pu2 sa4 ying4 shen1 yi4 ru2 shi4 。
- tang2 tang2 mi4 dian4 biao3 dong1 nan2 ， shan1 jun1 hai3 wang2 jin4 hui2 xiang4 。
- guan1 yin1 zhi4 gong1 bu4 si1 yi4 ， fo2 zi3 dang4 zuo4 he2 deng3 guan1 。

## 注释

## 译文

## 赏析
