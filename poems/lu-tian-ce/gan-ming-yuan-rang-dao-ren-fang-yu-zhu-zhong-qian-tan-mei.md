---
id: lu-tian-ce-gan-ming-yuan-rang-dao-ren-fang-yu-zhu-zhong-qian-tan-mei
title: 干明院让道人房与朱仲潜探梅
titlePinyin: gan1 ming2 yuan4 rang4 dao4 ren2 fang2 yu3 zhu1 zhong4 qian2 tan4 mei2
titleSlug: gan-ming-yuan-rang-dao-ren-fang-yu-zhu-zhong-qian-tan-mei
author: 吕天策
authorPinyin: lü3 tian1 ce4
authorSlug: lu-tian-ce
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春工未仲闲桃李，偏向梅花先著意。
- 铅华不御见真色，香密染衣冰琢蘂。
- 旧游颇念秦郎中，梦里五年如历指。
- 叫呼连索酒浇春，尚想横瓶枕花底。
- 今年梅侣更何人，我狂骂坐初不嗔。
- 风流端的美无度，携手错疑君姓秦。
- 往来百匝将重趼，鸟道萦盘封碧藓。
- 团枝冻蘂未全苏，已见横斜照清浅。
- 晓来霁色酿春风，金须渐吐香蒙茸。
- 开迟政恐有遗恨，未破君家宫锦红。

## 拼音
- chun1 gong1 wei4 zhong4 xian2 tao2 li3 ， pian1 xiang4 mei2 hua1 xian1 zhu4 yi4 。
- qian1 hua2 bu2 yu4 jian4 zhen1 se4 ， xiang1 mi4 ran3 yi1 bing1 zhuo2 rui3 。
- jiu4 you2 po1 nian4 qin2 lang2 zhong1 ， meng4 li3 wu3 nian2 ru2 li4 zhi3 。
- jiao4 hu1 lian2 suo3 jiu3 jiao1 chun1 ， shang4 xiang3 heng2 ping2 zhen3 hua1 di3 。
- jin1 nian2 mei2 lü3 geng4 he2 ren2 ， wo3 kuang2 ma4 zuo4 chu1 bu4 chen1 。
- feng1 liu2 duan1 de0 mei3 wu2 du4 ， xie2 shou3 cuo4 yi2 jun1 xing4 qin2 。
- wang3 lai2 bai3 za1 jiang1 zhong4 jian3 ， niao3 dao4 ying2 pan2 feng1 bi4 xian3 。
- tuan2 zhi1 dong4 rui3 wei4 quan2 su1 ， yi3 jian4 heng2 xie2 zhao4 qing1 qian3 。
- xiao3 lai2 ji4 se4 niang4 chun1 feng1 ， jin1 xu1 jian4 tu3 xiang1 meng2 rong2 。
- kai1 chi2 zheng4 kong3 you3 yi2 hen4 ， wei4 po4 jun1 jia1 gong1 jin3 hong2 。

## 注释

## 译文

## 赏析
