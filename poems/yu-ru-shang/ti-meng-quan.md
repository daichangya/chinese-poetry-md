---
id: yu-ru-shang-ti-meng-quan
title: 题蒙泉
titlePinyin: ti2 meng2 quan2
titleSlug: ti-meng-quan
author: 俞汝尚
authorPinyin: yu2 ru3 shang4
authorSlug: yu-ru-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽人𣃁寒泉，井甃名日蒙。
- 井贵德不改，蒙以养为功。
- 非徒玩清冷，润液幽芳丛。
- 说筑傅岩下，伊耕莘野中。
- 静守一夫事，勤政王道隆。
- 孔孟不得志，日月经高穹。
- 休哉圣贤心，养私而用公。
- 宇宙间生民，草木与昆虫。
- 仁渐而秾郁，义惨而庞洪。
- 泓泓此中泉，与物资天功。
- 勿谓短绠浅，海底渊源通。
- 勿谓一勺轻，洗涤人心空。
- 近林鬰青苍，远涧与冲融。
- 往往中间云，霶霈起天风。
- 汲引即所利，孰遣榛莽丰。
- 有道无得丧，孰患番险蒙。
- 君子修诸业，虑初而图终。
- 为君赋此诗，勿厌吾道穷。

## 拼音
- you1 ren2 𣃁 han2 quan2 ， jing3 zhou4 ming2 ri4 meng2 。
- jing3 gui4 de2 bu4 gai3 ， meng2 yi3 yang3 wei4 gong1 。
- fei1 tu2 wan2 qing1 leng3 ， run4 ye4 you1 fang1 cong2 。
- shuo1 zhu4 fu4 yan2 xia4 ， yi1 geng1 shen1 ye3 zhong1 。
- jing4 shou3 yi4 fu1 shi4 ， qin2 zheng4 wang2 dao4 long2 。
- kong3 meng4 bu4 de2 zhi4 ， ri4 yue4 jing1 gao1 qiong2 。
- xiu1 zai1 sheng4 xian2 xin1 ， yang3 si1 er2 yong4 gong1 。
- yu3 zhou4 jian1 sheng1 min2 ， cao3 mu4 yu3 kun1 chong2 。
- ren2 jian4 er2 nong2 yu4 ， yi4 can3 er2 pang2 hong2 。
- hong2 hong2 ci3 zhong1 quan2 ， yu3 wu4 zi1 tian1 gong1 。
- wu4 wei4 duan3 geng3 qian3 ， hai3 di3 yuan1 yuan2 tong1 。
- wu4 wei4 yi4 shao2 qing1 ， xi3 di2 ren2 xin1 kong1 。
- jin4 lin2 yu4 qing1 cang1 ， yuan3 jian4 yu3 chong1 rong2 。
- wang3 wang3 zhong1 jian1 yun2 ， pang1 pei4 qi3 tian1 feng1 。
- ji2 yin3 ji2 suo3 li4 ， shu2 qian3 zhen1 mang3 feng1 。
- you3 dao4 wu2 de2 sang4 ， shu2 huan4 fan1 xian3 meng2 。
- jun1 zi3 xiu1 zhu1 ye4 ， lü4 chu1 er2 tu2 zhong1 。
- wei4 jun1 fu4 ci3 shi1 ， wu4 yan4 wu2 dao4 qiong2 。

## 注释

## 译文

## 赏析
