---
id: shi-dao-ji-you-dong-xiao
title: 游洞霄
titlePinyin: you2 dong4 xiao1
titleSlug: you-dong-xiao
author: 释道济
authorPinyin: shi4 dao4 ji4
authorSlug: shi-dao-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平明发余杭，扁舟溯清流。
- 登岸五六里，小迳穿林丘。
- 奇峰耸天柱，九锁岩谷幽。
- 云根立仙馆，胜处非人谋。
- 入门气象雄，金碧欺两眸。
- 弹棋古松下，啼鸟声相酬。
- 羽衣读黄庭，内景宜自修。
- 蓬莱隔弱水，九转即可求。
- 坡翁昔赋诗，刻石记旧游。
- 溪山增伟观，万古传不休。
- 我来吊陈迹，枯肠怯冥搜。
- 执炬入大涤，襟袖寒飕飕。
- 悬崖石乳滴，千岁无人收。
- 樵夫指岩窟，此处通龙湫。
- 方期过东洞，红日惊西投。
- 徘徊出山去，空使猿鹤愁。

## 拼音
- ping2 ming2 fa1 yu2 hang2 ， pian1 zhou1 su4 qing1 liu2 。
- deng1 an4 wu3 liu4 li3 ， xiao3 jing4 chuan1 lin2 qiu1 。
- qi2 feng1 song3 tian1 zhu4 ， jiu3 suo3 yan2 gu3 you1 。
- yun2 gen1 li4 xian1 guan3 ， sheng4 chu4 fei1 ren2 mou2 。
- ru4 men2 qi4 xiang4 xiong2 ， jin1 bi4 qi1 liang3 mou2 。
- tan2 qi2 gu3 song1 xia4 ， ti2 niao3 sheng1 xiang1 chou2 。
- yu3 yi1 du2 huang2 ting2 ， nei4 jing3 yi2 zi4 xiu1 。
- peng2 lai2 ge2 ruo4 shui3 ， jiu3 zhuan3 ji2 ke3 qiu2 。
- po1 weng1 xi1 fu4 shi1 ， ke4 shi2 ji4 jiu4 you2 。
- xi1 shan1 zeng1 wei3 guan1 ， wan4 gu3 chuan2 bu4 xiu1 。
- wo3 lai2 diao4 chen2 ji4 ， ku1 chang2 qie4 ming2 sou1 。
- zhi2 ju4 ru4 da4 di2 ， jin1 xiu4 han2 sou1 sou1 。
- xuan2 ya2 shi2 ru3 di1 ， qian1 sui4 wu2 ren2 shou1 。
- qiao2 fu1 zhi3 yan2 ku1 ， ci3 chu4 tong1 long2 qiu1 。
- fang1 qi1 guo4 dong1 dong4 ， hong2 ri4 jing1 xi1 tou2 。
- pai2 huai2 chu1 shan1 qu4 ， kong1 shi3 yuan2 he4 chou2 。

## 注释

## 译文

## 赏析
