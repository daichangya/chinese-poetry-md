---
id: huang-li-xu-song-chen-sui-yin-gui-jiang-xi
title: 送陈随隠归江西
titlePinyin: song4 chen2 sui2 yin3 gui1 jiang1 xi1
titleSlug: song-chen-sui-yin-gui-jiang-xi
author: 黄力叙
authorPinyin: huang2 li4 xu4
authorSlug: huang-li-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗在天地间，风清月明处。
- 若为深闭门，而可觅佳句。
- 夫君小元龙，豪气隘区宇。
- 青春发诗材，秀茁长膏雨。
- 流水与行云，吾不见滞住。
- 乘月涤吟毫，玉椀三危露。
- 超诣自透脱，悟在观剑舞。
- 入宫画蛾眉，胡为众女妒。
- 君诗亦何憾，千载一时遇。
- 向也诗道昌，吟声喧禁籞。
- 应制沈香亭，龙巾曾拭唾。
- 今焉诗道厄，短筇策江路。
- 悲啸梁甫吟，侘傺离骚赋。
- 浮云时卷舒，睨此知出处。
- 此其随之义，大隠会境趣。
- 天地梅又春，风紧雪飞絮。
- 一笠灞桥馿，吟鞍且临汝。
- 得句从人传，传今亦传古。
- 要知是家传，审言以传甫。
- 传之而又传，衣钵传宗武。

## 拼音
- shi1 zai4 tian1 di4 jian1 ， feng1 qing1 yue4 ming2 chu4 。
- ruo4 wei4 shen1 bi4 men2 ， er2 ke3 mi4 jia1 ju4 。
- fu1 jun1 xiao3 yuan2 long2 ， hao2 qi4 ai4 qu1 yu3 。
- qing1 chun1 fa1 shi1 cai2 ， xiu4 zhuo2 chang2 gao1 yu3 。
- liu2 shui3 yu3 xing2 yun2 ， wu2 bu2 jian4 zhi4 zhu4 。
- cheng2 yue4 di2 yin2 hao2 ， yu4 wan3 san1 wei1 lu4 。
- chao1 yi4 zi4 tou4 tuo1 ， wu4 zai4 guan1 jian4 wu3 。
- ru4 gong1 hua4 e2 mei2 ， hu2 wei4 zhong4 nü3 du4 。
- jun1 shi1 yi4 he2 han4 ， qian1 zai3 yi4 shi2 yu4 。
- xiang4 ye3 shi1 dao4 chang1 ， yin2 sheng1 xuan1 jin4 yu4 。
- ying4 zhi4 shen3 xiang1 ting2 ， long2 jin1 ceng2 shi4 tuo4 。
- jin1 yan1 shi1 dao4 e4 ， duan3 qiong2 ce4 jiang1 lu4 。
- bei1 xiao4 liang2 fu3 yin2 ， cha4 chi4 li2 sao1 fu4 。
- fu2 yun2 shi2 juan4 shu1 ， ni4 ci3 zhi1 chu1 chu4 。
- ci3 qi2 sui2 zhi1 yi4 ， da4 yin3 hui4 jing4 qu4 。
- tian1 di4 mei2 you4 chun1 ， feng1 jin3 xue3 fei1 xu4 。
- yi2 li4 ba4 qiao2 lu2 ， yin2 an1 qie3 lin2 ru3 。
- de2 ju4 cong2 ren2 chuan2 ， chuan2 jin1 yi4 chuan2 gu3 。
- yao4 zhi1 shi4 jia1 chuan2 ， shen3 yan2 yi3 chuan2 fu3 。
- chuan2 zhi1 er2 you4 chuan2 ， yi1 bo1 chuan2 zong1 wu3 。

## 注释

## 译文

## 赏析
