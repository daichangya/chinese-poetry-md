---
id: cao-yan-yue-ji-zhi-jing-gan-xi-de-san-bai-ci-shi-yi-yun-jian-xiang-zou-bi-feng-he
title: 季直经干喜得三白次师绎韵见饷走笔奉和
titlePinyin: ji4 zhi2 jing1 gan1 xi3 de2 san1 bai2 ci4 shi1 yi4 yun4 jian4 xiang3 zou3 bi3 feng4 he2
titleSlug: ji-zhi-jing-gan-xi-de-san-bai-ci-shi-yi-yun-jian-xiang-zou-bi-feng-he
author: 曹彦约
authorPinyin: cao2 yan4 yue1
authorSlug: cao-yan-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三农一命如纸薄，已定盖藏犹不乐。
- 年来悭雪意如何，抟空岁事堪隃度。
- 新夸两白已呈祥，数日天工还作恶。
- 栽培玉屑界琼田，指顾同云藏碧落。
- 万象改容龙战野，满船空载鱼纵壑。
- 诗才唤起金闺人，坡上传香梅缀萼。
- 明当改选岁又稔，扬州骑得缠腰鹤。
- 家有灵光独岿然，事感鸰原惊已昨。
- 岂无他人和者寡，不有阿咸几落寞。
- 关心不见九华楼，旧游莫叹登云阁。
- 与我新诗字字奇，珠玉盈怀分陆橐。

## 拼音
- san1 nong2 yi2 ming4 ru2 zhi3 bao2 ， yi3 ding4 gai4 cang2 you2 bu2 le4 。
- nian2 lai2 qian1 xue3 yi4 ru2 he2 ， tuan2 kong1 sui4 shi4 kan1 yu2 du4 。
- xin1 kua1 liang3 bai2 yi3 cheng2 xiang2 ， shu4 ri4 tian1 gong1 hai2 zuo4 e4 。
- zai1 pei2 yu4 xie4 jie4 qiong2 tian2 ， zhi3 gu4 tong2 yun2 cang2 bi4 luo4 。
- wan4 xiang4 gai3 rong2 long2 zhan4 ye3 ， man3 chuan2 kong1 zai3 yu2 zong4 he4 。
- shi1 cai2 huan4 qi3 jin1 gui1 ren2 ， po1 shang4 chuan2 xiang1 mei2 zhui4 e4 。
- ming2 dang1 gai3 xuan3 sui4 you4 ren3 ， yang2 zhou1 qi2 de2 chan2 yao1 he4 。
- jia1 you3 ling2 guang1 du2 kui1 ran2 ， shi4 gan3 ling2 yuan2 jing1 yi3 zuo2 。
- qi3 wu2 ta1 ren2 he2 zhe3 gua3 ， bu4 you3 a1 xian2 ji3 luo4 mo4 。
- guan1 xin1 bu2 jian4 jiu3 hua2 lou2 ， jiu4 you2 mo4 tan4 deng1 yun2 ge2 。
- yu3 wo3 xin1 shi1 zi4 zi4 qi2 ， zhu1 yu4 ying2 huai2 fen1 lu4 tuo2 。

## 注释

## 译文

## 赏析
