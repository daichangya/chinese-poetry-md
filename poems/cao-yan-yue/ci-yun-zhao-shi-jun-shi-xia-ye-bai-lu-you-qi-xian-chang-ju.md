---
id: cao-yan-yue-ci-yun-zhao-shi-jun-shi-xia-ye-bai-lu-you-qi-xian-chang-ju
title: 次韵赵使君师夏谒白鹿游栖贤长句
titlePinyin: ci4 yun4 zhao4 shi3 jun1 shi1 xia4 ye4 bai2 lu4 you2 qi1 xian2 chang2 ju4
titleSlug: ci-yun-zhao-shi-jun-shi-xia-ye-bai-lu-you-qi-xian-chang-ju
author: 曹彦约
authorPinyin: cao2 yan4 yue1
authorSlug: cao-yan-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三峡移名涧响空，中著一桥如饮虹。
- 旁连溅瀑龙所宫，谓佛有力真冥蒙。
- 非造物意无禹功，一线偶达成巨谼。
- 可怪一律人聩聋，助桀唱和更撞舂。
- 或者误信晨暮钟，万有一幸相际逢。
- 吾儒自有名教踪，壁立万古涧底松。
- 异端琐细秋后蛩，一物不格皆妄庸。
- 谁知健者此山中，朴实可乱田舍翁。
- 出郊小队不妨农，黄岩意与考亭通。
- 长养此道如种穜，骏发尔私雨我公，穮蔉虽馑亦有丰。
- 常行万世无污隆，行健不息人中龙。
- 不妨更击白鹿鼓，扣之大小皆舂容。

## 拼音
- san1 xia2 yi2 ming2 jian4 xiang3 kong1 ， zhong1 zhu4 yi4 qiao2 ru2 yin3 hong2 。
- pang2 lian2 jian4 pu4 long2 suo3 gong1 ， wei4 fo2 you3 li4 zhen1 ming2 meng2 。
- fei1 zao4 wu4 yi4 wu2 yu3 gong1 ， yi2 xian4 ou3 da2 cheng2 ju4 hong2 。
- ke3 guai4 yi2 lü4 ren2 kui4 long2 ， zhu4 jie2 chang4 he4 geng4 zhuang4 chong1 。
- huo4 zhe3 wu4 xin4 chen2 mu4 zhong1 ， wan4 you3 yi2 xing4 xiang1 ji4 feng2 。
- wu2 ru2 zi4 you3 ming2 jiao4 zong1 ， bi4 li4 wan4 gu3 jian4 di3 song1 。
- yi4 duan1 suo3 xi4 qiu1 hou4 qiong2 ， yi2 wu4 bu4 ge2 jie1 wang4 yong1 。
- shui2 zhi1 jian4 zhe3 ci3 shan1 zhong1 ， pu3 shi2 ke3 luan4 tian2 she4 weng1 。
- chu1 jiao1 xiao3 dui4 bu4 fang2 nong2 ， huang2 yan2 yi4 yu3 kao3 ting2 tong1 。
- chang2 yang3 ci3 dao4 ru2 zhong3 tong2 ， jun4 fa1 er3 si1 yu3 wo3 gong1 ， biao1 gun3 sui1 jin3 yi4 you3 feng1 。
- chang2 xing2 wan4 shi4 wu2 wu1 long2 ， xing2 jian4 bu4 xi1 ren2 zhong1 long2 。
- bu4 fang2 geng4 ji1 bai2 lu4 gu3 ， kou4 zhi1 da4 xiao3 jie1 chong1 rong2 。

## 注释

## 译文

## 赏析
