---
id: chen-geng-ping-shui-shen-ci-ge
title: 平水神祠歌
titlePinyin: ping2 shui3 shen2 ci2 ge1
titleSlug: ping-shui-shen-ci-ge
author: 陈赓
authorPinyin: chen2 geng1
authorSlug: chen-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄河如丝导昆仑，万里南下突禹门。
- 支流潜行天地底，派作八道如霆奔。
- 吾闻川真岳灵有真宰，况乃利泽开洪源。
- 龙神窟宅瞰平野，千古庙貌何雄尊。
- 深林含蓄雷雨润，冷殿似带波涛痕。
- 我来南州走尘坌，执热未濯忧思烦。
- 试斟百冽洗肝肺，一勺注腹清且炖。
- 悠然晞风坐东庑，倏见绘画如飞骞。
- 仙宫华裾乘朱轩，旗纛掩蔼蛟伏辕。
- 雷公电母踏烟雾，天吴海若驱鼍鼋。
- 何时借取霹雳手，倒挽银汉清乾坤。
- 庙前老翁顾我语，孺子未易排天阍。
- 何为高论乃如此，一笑春风满面温。
- 是时三月游人繁，男女杂遝箫鼓喧。
- 骞茭沈玉笑灵贶，割牲酾酒传巫言。
- 巫言恍惚庙扉阖，拜手上马山烟昏。

## 拼音
- huang2 he2 ru2 si1 dao3 kun1 lun2 ， wan4 li3 nan2 xia4 tu1 yu3 men2 。
- zhi1 liu2 qian2 xing2 tian1 di4 di3 ， pai4 zuo4 ba1 dao4 ru2 ting2 ben1 。
- wu2 wen2 chuan1 zhen1 yue4 ling2 you3 zhen1 zai3 ， kuang4 nai3 li4 ze2 kai1 hong2 yuan2 。
- long2 shen2 ku1 zhai2 kan4 ping2 ye3 ， qian1 gu3 miao4 mao4 he2 xiong2 zun1 。
- shen1 lin2 han2 xu4 lei2 yu3 run4 ， leng3 dian4 si4 dai4 bo1 tao1 hen2 。
- wo3 lai2 nan2 zhou1 zou3 chen2 ben4 ， zhi2 re4 wei4 zhuo2 you1 si1 fan2 。
- shi4 zhen1 bai3 lie4 xi3 gan1 fei4 ， yi4 shao2 zhu4 fu4 qing1 qie3 dun4 。
- you1 ran2 xi1 feng1 zuo4 dong1 wu3 ， shu1 jian4 hui4 hua4 ru2 fei1 qian1 。
- xian1 gong1 hua2 ju1 cheng2 zhu1 xuan1 ， qi2 dao4 yan3 ai3 jiao1 fu2 yuan2 。
- lei2 gong1 dian4 mu3 ta4 yan1 wu4 ， tian1 wu2 hai3 ruo4 qu1 tuo2 yuan2 。
- he2 shi2 jie4 qu3 pi1 li4 shou3 ， dao3 wan3 yin2 han4 qing1 qian2 kun1 。
- miao4 qian2 lao3 weng1 gu4 wo3 yu3 ， ru2 zi3 wei4 yi4 pai2 tian1 hun1 。
- he2 wei4 gao1 lun4 nai3 ru2 ci3 ， yi2 xiao4 chun1 feng1 man3 mian4 wen1 。
- shi4 shi2 san1 yue4 you2 ren2 fan2 ， nan2 nü3 za2 ta4 xiao1 gu3 xuan1 。
- qian1 jiao1 shen3 yu4 xiao4 ling2 kuang4 ， ge1 sheng1 shai1 jiu3 chuan2 wu1 yan2 。
- wu1 yan2 huang3 hu1 miao4 fei1 he2 ， bai4 shou3 shang4 ma3 shan1 yan1 hun1 。

## 注释

## 译文

## 赏析
