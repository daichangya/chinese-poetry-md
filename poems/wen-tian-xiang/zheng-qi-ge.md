---
id: wen-tian-xiang-zheng-qi-ge
title: 正气歌
titlePinyin: zheng4 qi4 ge1
titleSlug: zheng-qi-ge
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地有正气，杂然赋流形。
- 下则为河岳，上则为日星。
- 于人曰浩然，沛乎塞苍冥。
- 皇路当清夷，含和吐明庭。
- 时穷节乃见，一一垂丹青。
- 在齐太史简，在晋董狐笔。
- 在秦张良椎，在汉苏武节。
- 为严将军头，为嵇侍中血。
- 为张睢阳齿，为颜常山舌。
- 或为辽东帽，清操厉冰雪。
- 或为出师表，鬼神泣壮烈。
- 或为渡江楫，慷慨吞胡羯。
- 或为击贼笏，逆竖头破裂。
- 是气所旁薄，凛烈万古存。
- 当其贯日月，生死安足论。
- 地维頼以立，天柱頼以尊。
- 三纲实系命，道义为之根。
- 嗟予遘阳九，隶也实不力。
- 楚囚缨其冠，传车送穷北。
- 鼎镬甘如饴，求之不可得。
- 阴房閴鬼火，春院閟天黑。
- 牛骥同一皂，鸡栖凤凰食。
- 一朝蒙雾露，分作沟中瘠。
- 如此再寒暑，百沴自辟易。
- 嗟哉沮洳场，为我安乐国。
- 岂有他缪巧，阴阳不能贼。
- 顾此耿耿在，仰视浮云白。
- 悠悠我心悲，苍天曷有极。
- 哲人日已远，典刑在夙昔。
- 风簷展书读，古道照颜色。

## 拼音
- tian1 di4 you3 zheng4 qi4 ， za2 ran2 fu4 liu2 xing2 。
- xia4 ze2 wei4 he2 yue4 ， shang4 ze2 wei4 ri4 xing1 。
- yu2 ren2 yue1 hao4 ran2 ， pei4 hu1 sai1 cang1 ming2 。
- huang2 lu4 dang1 qing1 yi2 ， han2 he2 tu3 ming2 ting2 。
- shi2 qiong2 jie2 nai3 jian4 ， yi1 yi1 chui2 dan1 qing1 。
- zai4 qi2 tai4 shi3 jian3 ， zai4 jin4 dong3 hu2 bi3 。
- zai4 qin2 zhang1 liang2 zhui1 ， zai4 han4 su1 wu3 jie2 。
- wei4 yan2 jiang1 jun1 tou2 ， wei4 ji1 shi4 zhong1 xue4 。
- wei4 zhang1 sui1 yang2 chi3 ， wei4 yan2 chang2 shan1 she2 。
- huo4 wei4 liao2 dong1 mao4 ， qing1 cao1 li4 bing1 xue3 。
- huo4 wei4 chu1 shi1 biao3 ， gui3 shen2 qi4 zhuang4 lie4 。
- huo4 wei4 du4 jiang1 ji2 ， kang1 kai3 tun1 hu2 jie2 。
- huo4 wei4 ji1 zei2 hu4 ， ni4 shu4 tou2 po4 lie4 。
- shi4 qi4 suo3 pang2 bao2 ， lin3 lie4 wan4 gu3 cun2 。
- dang1 qi2 guan4 ri4 yue4 ， sheng1 si3 an1 zu2 lun4 。
- di4 wei2 lai4 yi3 li4 ， tian1 zhu4 lai4 yi3 zun1 。
- san1 gang1 shi2 xi4 ming4 ， dao4 yi4 wei4 zhi1 gen1 。
- jie1 yu3 gou4 yang2 jiu3 ， li4 ye3 shi2 bu2 li4 。
- chu3 qiu2 ying1 qi2 guan1 ， chuan2 che1 song4 qiong2 bei3 。
- ding3 huo4 gan1 ru2 yi2 ， qiu2 zhi1 bu4 ke3 de2 。
- yin1 fang2 qu4 gui3 huo3 ， chun1 yuan4 bi4 tian1 hei1 。
- niu2 ji4 tong2 yi2 zao4 ， ji1 qi1 feng4 huang2 shi2 。
- yi4 chao2 meng2 wu4 lu4 ， fen1 zuo4 gou1 zhong1 ji2 。
- ru2 ci3 zai4 han2 shu3 ， bai3 li4 zi4 pi4 yi4 。
- jie1 zai1 ju3 ru4 chang3 ， wei4 wo3 an1 le4 guo2 。
- qi3 you3 ta1 miu4 qiao3 ， yin1 yang2 bu4 neng2 zei2 。
- gu4 ci3 geng3 geng3 zai4 ， yang3 shi4 fu2 yun2 bai2 。
- you1 you1 wo3 xin1 bei1 ， cang1 tian1 he2 you3 ji2 。
- zhe2 ren2 ri4 yi3 yuan3 ， dian3 xing2 zai4 su4 xi1 。
- feng1 yan2 zhan3 shu1 du2 ， gu3 dao4 zhao4 yan2 se4 。

## 注释

## 译文

## 赏析
