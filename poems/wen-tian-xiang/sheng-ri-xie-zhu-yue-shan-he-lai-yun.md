---
id: wen-tian-xiang-sheng-ri-xie-zhu-yue-shan-he-lai-yun
title: 生日谢朱约山和来韵
titlePinyin: sheng1 ri4 xie4 zhu1 yue1 shan1 he2 lai2 yun4
titleSlug: sheng-ri-xie-zhu-yue-shan-he-lai-yun
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元丰五年正月日，洛中耆英佳话出。
- 当时韩公七十九，欢噱赓酬老吟笔。
- 伟然冠剑照孔鸾，鲐背鸠杖蒲轮安。
- 韩公而下文宽夫，相高以寿不以官。
- 洛尘已随流水急，云仍相逢松下石。
- 顾我行辈真我来，兼謩故事强安排。
- 约对青山共长久，醉歌要赛滁州守。
- 愿随后社著深衣，阑风伏雨从是非。
- 便令携樽西墅去，山花山鸟为歌舞。
- 招招瑶母来庭闱，拍手共笑偷桃儿。
- 吾山陂陀白云满，猿鹤司我北门管。
- 紫霞隔断鸡犬声，下有琥珀滋长龄。
- 向来福地七十二，此亦清高仙地位。
- 朝游昆仑暮崆峒，驾风鞭霆迎我公。
- 丹崖翠壁千万丈，与公上上上上上。

## 拼音
- yuan2 feng1 wu3 nian2 zheng1 yue4 ri4 ， luo4 zhong1 qi2 ying1 jia1 hua4 chu1 。
- dang1 shi2 han2 gong1 qi1 shi2 jiu3 ， huan1 jue2 geng1 chou2 lao3 yin2 bi3 。
- wei3 ran2 guan1 jian4 zhao4 kong3 luan2 ， tai2 bei4 jiu1 zhang4 pu2 lun2 an1 。
- han2 gong1 er2 xia4 wen2 kuan1 fu1 ， xiang1 gao1 yi3 shou4 bu4 yi3 guan1 。
- luo4 chen2 yi3 sui2 liu2 shui3 ji2 ， yun2 reng2 xiang1 feng2 song1 xia4 shi2 。
- gu4 wo3 hang2 bei4 zhen1 wo3 lai2 ， jian1 mo2 gu4 shi4 qiang2 an1 pai2 。
- yue1 dui4 qing1 shan1 gong4 chang2 jiu3 ， zui4 ge1 yao4 sai4 chu2 zhou1 shou3 。
- yuan4 sui2 hou4 she4 zhu4 shen1 yi1 ， lan2 feng1 fu2 yu3 cong2 shi4 fei1 。
- bian4 ling4 xie2 zun1 xi1 shu4 qu4 ， shan1 hua1 shan1 niao3 wei4 ge1 wu3 。
- zhao1 zhao1 yao2 mu3 lai2 ting2 wei2 ， pai1 shou3 gong4 xiao4 tou1 tao2 er2 。
- wu2 shan1 bei1 tuo2 bai2 yun2 man3 ， yuan2 he4 si1 wo3 bei3 men2 guan3 。
- zi3 xia2 ge2 duan4 ji1 quan3 sheng1 ， xia4 you3 hu3 po4 zi1 zhang3 ling2 。
- xiang4 lai2 fu2 di4 qi1 shi2 er4 ， ci3 yi4 qing1 gao1 xian1 di4 wei4 。
- chao2 you2 kun1 lun2 mu4 kong1 tong2 ， jia4 feng1 bian1 ting2 ying2 wo3 gong1 。
- dan1 ya2 cui4 bi4 qian1 wan4 zhang4 ， yu3 gong1 shang4 shang4 shang4 shang4 shang4 。

## 注释

## 译文

## 赏析
