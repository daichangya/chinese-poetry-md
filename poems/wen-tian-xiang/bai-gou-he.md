---
id: wen-tian-xiang-bai-gou-he
title: 白沟河
titlePinyin: bai2 gou1 he2
titleSlug: bai-gou-he
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔时张叔夜，统兵赴勤王。
- 东都一不守，羸马迁龙荒。
- 适过白沟河，裂眦须欲张。
- 绝粒不遄死，仰天扼其吭。
- 群臣总奄奄，一土垂天光。
- 读史识其地，抚卷为凄凉。
- 我生何不辰，异世忽相望。
- 皇图遘阳九，天堑满飞堭。
- 引兵诣阙下，捧土障澜狂。
- 出使义不屈，持节还中郎。
- 六飞独南海，金钺将煌煌。
- 武侯空威心，出狩惊四方。
- 吾属竟为虏，世事吁彼苍。
- 思公有奇节，一死何慨慷。
- 江淮我分地，我欲投沧浪。
- 沧浪却不受，中原行路长。
- 初登项籍宫，次览刘季邦。
- 涉足河与济，回首嵩与恒。
- 下车抚梁门，上马指楼桑。
- 戴星渡一水，惨淡天微茫。
- 行人为我言，宋辽此分疆。
- 悬知公死处，为公出涕滂。
- 恨不持束刍，徘徊官道傍。
- 我死还在燕，烈烈同肝肠。
- 今我为公哀，后来谁我伤。
- 天地垂日月，斯人未云亡。
- 文武道不坠，我辈终堂堂。

## 拼音
- xi1 shi2 zhang1 shu1 ye4 ， tong3 bing1 fu4 qin2 wang2 。
- dong1 du1 yi2 bu4 shou3 ， lei2 ma3 qian1 long2 huang1 。
- shi4 guo4 bai2 gou1 he2 ， lie4 zi4 xu1 yu4 zhang1 。
- jue2 li4 bu4 chuan2 si3 ， yang3 tian1 e4 qi2 keng1 。
- qun2 chen2 zong3 yan3 yan3 ， yi4 tu3 chui2 tian1 guang1 。
- du2 shi3 shi2 qi2 di4 ， fu3 juan4 wei4 qi1 liang2 。
- wo3 sheng1 he2 bu4 chen2 ， yi4 shi4 hu1 xiang1 wang4 。
- huang2 tu2 gou4 yang2 jiu3 ， tian1 qian4 man3 fei1 huang2 。
- yin3 bing1 yi4 que1 xia4 ， peng3 tu3 zhang4 lan2 kuang2 。
- chu1 shi3 yi4 bu4 qu1 ， chi2 jie2 hai2 zhong1 lang2 。
- liu4 fei1 du2 nan2 hai3 ， jin1 yue4 jiang1 huang2 huang2 。
- wu3 hou2 kong1 wei1 xin1 ， chu1 shou4 jing1 si4 fang1 。
- wu2 shu3 jing4 wei4 lu3 ， shi4 shi4 xu1 bi3 cang1 。
- si1 gong1 you3 qi2 jie2 ， yi4 si3 he2 kai3 kang1 。
- jiang1 huai2 wo3 fen1 di4 ， wo3 yu4 tou2 cang1 lang4 。
- cang1 lang4 que4 bu2 shou4 ， zhong1 yuan2 xing2 lu4 chang2 。
- chu1 deng1 xiang4 ji2 gong1 ， ci4 lan3 liu2 ji4 bang1 。
- she4 zu2 he2 yu3 ji4 ， hui2 shou3 song1 yu3 heng2 。
- xia4 che1 fu3 liang2 men2 ， shang4 ma3 zhi3 lou2 sang1 。
- dai4 xing1 du4 yi4 shui3 ， can3 dan4 tian1 wei1 mang2 。
- xing2 ren2 wei2 wo3 yan2 ， song4 liao2 ci3 fen1 jiang1 。
- xuan2 zhi1 gong1 si3 chu4 ， wei4 gong1 chu1 ti4 pang1 。
- hen4 bu4 chi2 shu4 chu2 ， pai2 huai2 guan1 dao4 bang4 。
- wo3 si3 hai2 zai4 yan4 ， lie4 lie4 tong2 gan1 chang2 。
- jin1 wo3 wei4 gong1 ai1 ， hou4 lai2 shui2 wo3 shang1 。
- tian1 di4 chui2 ri4 yue4 ， si1 ren2 wei4 yun2 wang2 。
- wen2 wu3 dao4 bu2 zhui4 ， wo3 bei4 zhong1 tang2 tang2 。

## 注释

## 译文

## 赏析
