---
id: wen-tian-xiang-chen-guan-dao-zhai-po-shi-ru-ji-yi-zi-hao-da-zhe-zhi-liu-ye-wei-fu-hao-h-2a155f43
title: 陈贯道摘坡诗如寄以自号达者之流也为赋浩浩歌一首
titlePinyin: chen2 guan4 dao4 zhai1 po1 shi1 ru2 ji4 yi3 zi4 hao4 da2 zhe3 zhi1 liu2 ye3 wei4 fu4 hao4 hao4 ge1 yi4 shou3
titleSlug: chen-guan-dao-zhai-po-shi-ru-ji-yi-zi-hao-da-zhe-zhi-liu-ye-wei-fu-hao-h-2a155f43
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浩浩歌，人生如寄可奈何。
- 春秋去来传鸿燕，朝暮出没奔羲娥。
- 青丝冉冉上霜雪，百年欻若弹指过。
- 封侯未必胜瓜圃，青门老子聊婆娑。
- 江湖流浪何不可，亦曾力士为脱靴。
- 清风明月不用买，何处不是安乐窝。
- 鹤胫岂长凫岂短，夔足非少蚿非多。
- 浩浩歌，人生如寄可奈何。
- 不能高飞与远举，天荒地老悬网罗。
- 到头北邙一抔土，万事碌碌空奔波。
- 金张许史久寂寞，古来贤圣闻丘轲。
- 乃知世间为长物，惟有真我难灭磨。
- 浩浩歌，人生如寄可奈何。
- 春梦婆，春梦婆，拍手笑呵呵。
- 是亦一东坡，非亦一东坡。

## 拼音
- hao4 hao4 ge1 ， ren2 sheng1 ru2 ji4 ke3 nai4 he2 。
- chun1 qiu1 qu4 lai2 chuan2 hong2 yan4 ， chao2 mu4 chu1 mo4 ben1 xi1 e2 。
- qing1 si1 ran3 ran3 shang4 shuang1 xue3 ， bai3 nian2 chua1 ruo4 tan2 zhi3 guo4 。
- feng1 hou2 wei4 bi4 sheng4 gua1 pu3 ， qing1 men2 lao3 zi3 liao2 po2 suo1 。
- jiang1 hu2 liu2 lang4 he2 bu4 ke3 ， yi4 ceng2 li4 shi4 wei4 tuo1 xue1 。
- qing1 feng1 ming2 yue4 bu2 yong4 mai3 ， he2 chu4 bu2 shi4 an1 le4 wo1 。
- he4 jing4 qi3 chang2 fu2 qi3 duan3 ， kui2 zu2 fei1 shao3 xian2 fei1 duo1 。
- hao4 hao4 ge1 ， ren2 sheng1 ru2 ji4 ke3 nai4 he2 。
- bu4 neng2 gao1 fei1 yu3 yuan3 ju3 ， tian1 huang1 di4 lao3 xuan2 wang3 luo2 。
- dao4 tou2 bei3 mang2 yi4 pou2 tu3 ， wan4 shi4 lu4 lu4 kong1 ben1 bo1 。
- jin1 zhang1 xu3 shi3 jiu3 ji4 mo4 ， gu3 lai2 xian2 sheng4 wen2 qiu1 ke1 。
- nai3 zhi1 shi4 jian1 wei4 chang2 wu4 ， wei2 you3 zhen1 wo3 nan2 mie4 mo2 。
- hao4 hao4 ge1 ， ren2 sheng1 ru2 ji4 ke3 nai4 he2 。
- chun1 meng4 po2 ， chun1 meng4 po2 ， pai1 shou3 xiao4 he1 he1 。
- shi4 yi4 yi4 dong1 po1 ， fei1 yi4 yi4 dong1 po1 。

## 注释

## 译文

## 赏析
