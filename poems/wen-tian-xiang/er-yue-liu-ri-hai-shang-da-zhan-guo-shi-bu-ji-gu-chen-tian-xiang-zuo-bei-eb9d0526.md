---
id: wen-tian-xiang-er-yue-liu-ri-hai-shang-da-zhan-guo-shi-bu-ji-gu-chen-tian-xiang-zuo-bei-eb9d0526
title: 二月六日海上大战国事不济孤臣天祥坐北舟中向南恸哭为之诗曰
titlePinyin: er4 yue4 liu4 ri4 hai3 shang4 da4 zhan4 guo2 shi4 bu2 ji4 gu1 chen2 tian1 xiang2 zuo4 bei3 zhou1 zhong1 xiang4 nan2 tong4 ku1 wei4 zhi1 shi1 yue1
titleSlug: er-yue-liu-ri-hai-shang-da-zhan-guo-shi-bu-ji-gu-chen-tian-xiang-zuo-bei-eb9d0526
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长平一坑四十万，秦人欢欣赵人怨。
- 大风扬沙水不流，为楚者乐为汉愁。
- 兵家胜负常不一，纷纷干戈何时毕。
- 必有天吏将明威，不嗜杀人能一之。
- 我生之初尚无疚，我生之后遭阳九。
- 厥角稽首并二州，正气扫地山河羞。
- 身为大臣义当死，城下师盟愧牛耳。
- 间关归国洗日光，白麻重宣不敢当。
- 出师三年劳且苦，只尺长安不得覩。
- 非无虓虎士如林，一日不戈为人擒。
- 楼船千艘下天角，两雄相遭争奋搏。
- 古来何代无战争，未有锋猬交沧溟。
- 游兵日来复日往，相持一月为鹬蚌。
- 南人志欲扶昆仑，北人气欲黄河吞。
- 一朝天昏风雨恶，炮火雷飞箭星落。
- 谁雌谁雄顷刻分，流尸漂血洋水浑。
- 昨朝南船满崖海，今朝只有北船在。
- 昨夜两边桴鼓鸣，今朝船船鼾睡声。
- 北兵去家八千里，椎牛酾酒人人喜。
- 惟有孤臣雨泪垂，冥冥不敢向人啼。
- 六龙杳霭知何处，大海茫茫隔烟雾。
- 我欲借剑斩佞臣，黄金横带为何人。

## 拼音
- chang2 ping2 yi4 keng1 si4 shi2 wan4 ， qin2 ren2 huan1 xin1 zhao4 ren2 yuan4 。
- da4 feng1 yang2 sha1 shui3 bu4 liu2 ， wei4 chu3 zhe3 le4 wei4 han4 chou2 。
- bing1 jia1 sheng4 fu4 chang2 bu4 yi1 ， fen1 fen1 gan1 ge1 he2 shi2 bi4 。
- bi4 you3 tian1 li4 jiang1 ming2 wei1 ， bu2 shi4 sha1 ren2 neng2 yi1 zhi1 。
- wo3 sheng1 zhi1 chu1 shang4 wu2 jiu4 ， wo3 sheng1 zhi1 hou4 zao1 yang2 jiu3 。
- jue2 jiao3 qi3 shou3 bing4 er4 zhou1 ， zheng4 qi4 sao3 di4 shan1 he2 xiu1 。
- shen1 wei4 da4 chen2 yi4 dang1 si3 ， cheng2 xia4 shi1 meng2 kui4 niu2 er3 。
- jian1 guan1 gui1 guo2 xi3 ri4 guang1 ， bai2 ma2 zhong4 xuan1 bu4 gan3 dang1 。
- chu1 shi1 san1 nian2 lao2 qie3 ku3 ， zhi1 chi3 chang2 an1 bu4 de2 du3 。
- fei1 wu2 xiao1 hu3 shi4 ru2 lin2 ， yi2 ri4 bu4 ge1 wei4 ren2 qin2 。
- lou2 chuan2 qian1 sou1 xia4 tian1 jiao3 ， liang3 xiong2 xiang1 zao1 zheng1 fen4 bo2 。
- gu3 lai2 he2 dai4 wu2 zhan4 zheng1 ， wei4 you3 feng1 wei4 jiao1 cang1 ming2 。
- you2 bing1 ri4 lai2 fu4 ri4 wang3 ， xiang1 chi2 yi1 yue4 wei4 yu4 bang4 。
- nan2 ren2 zhi4 yu4 fu2 kun1 lun2 ， bei3 ren2 qi4 yu4 huang2 he2 tun1 。
- yi4 chao2 tian1 hun1 feng1 yu3 e4 ， pao4 huo3 lei2 fei1 jian4 xing1 luo4 。
- shui2 ci2 shui2 xiong2 qing3 ke4 fen1 ， liu2 shi1 piao1 xue4 yang2 shui3 hun2 。
- zuo2 chao2 nan2 chuan2 man3 ya2 hai3 ， jin1 chao2 zhi3 you3 bei3 chuan2 zai4 。
- zuo2 ye4 liang3 bian1 fu2 gu3 ming2 ， jin1 chao2 chuan2 chuan2 han1 shui4 sheng1 。
- bei3 bing1 qu4 jia1 ba1 qian1 li3 ， zhui1 niu2 shai1 jiu3 ren2 ren2 xi3 。
- wei2 you3 gu1 chen2 yu3 lei4 chui2 ， ming2 ming2 bu4 gan3 xiang4 ren2 ti2 。
- liu4 long2 yao3 ai3 zhi1 he2 chu4 ， da4 hai3 mang2 mang2 ge2 yan1 wu4 。
- wo3 yu4 jie4 jian4 zhan3 ning4 chen2 ， huang2 jin1 heng2 dai4 wei4 he2 ren2 。

## 注释

## 译文

## 赏析
