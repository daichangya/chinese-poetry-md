---
id: wen-tian-xiang-fa-gao-you
title: 发高邮
titlePinyin: fa1 gao1 you2
titleSlug: fa-gao-you
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初出高沙门，轻舫遶城楼。
- 一水何曲折，百年此绸缪。
- 北望渺无际，飞鸟翔平畴。
- 寒芜入荒落，日薄行人愁。
- 行行行湖曲，万顷涵清秋。
- 大风吹樯倒，如荡彭蠡舟。
- 欲寄故乡泪，使入长江流。
- 篙人为我言，此水通淮头。
- 前与黄河合，同作沧海沤。
- 踟蹰忽失意，拭泪泪不收。
- 吴会日已远，回首重悠悠。
- 驰驱梁赵郊，壮士何离忧。
- 吾道久矣东，陆沈古神州。
- 我今戴南冠，何异有北投。
- 不能裂肝脑，直气摩斗牛。
- 但愿光岳合，休明复商周。
- 不使殊方魄，终为异物羞。

## 拼音
- chu1 chu1 gao1 sha1 men2 ， qing1 fang3 rao4 cheng2 lou2 。
- yi4 shui3 he2 qu1 zhe2 ， bai3 nian2 ci3 chou2 mou2 。
- bei3 wang4 miao3 wu2 ji4 ， fei1 niao3 xiang2 ping2 chou2 。
- han2 wu2 ru4 huang1 luo4 ， ri4 bao2 xing2 ren2 chou2 。
- xing2 xing2 xing2 hu2 qu3 ， wan4 qing3 han2 qing1 qiu1 。
- da4 feng1 chui1 qiang2 dao3 ， ru2 dang4 peng2 li2 zhou1 。
- yu4 ji4 gu4 xiang1 lei4 ， shi3 ru4 chang2 jiang1 liu2 。
- gao1 ren2 wei2 wo3 yan2 ， ci3 shui3 tong1 huai2 tou2 。
- qian2 yu3 huang2 he2 he2 ， tong2 zuo4 cang1 hai3 ou1 。
- chi2 chu2 hu1 shi1 yi4 ， shi4 lei4 lei4 bu4 shou1 。
- wu2 hui4 ri4 yi3 yuan3 ， hui2 shou3 zhong4 you1 you1 。
- chi2 qu1 liang2 zhao4 jiao1 ， zhuang4 shi4 he2 li2 you1 。
- wu2 dao4 jiu3 yi3 dong1 ， lu4 shen3 gu3 shen2 zhou1 。
- wo3 jin1 dai4 nan2 guan1 ， he2 yi4 you3 bei3 tou2 。
- bu4 neng2 lie4 gan1 nao3 ， zhi2 qi4 mo2 dou4 niu2 。
- dan4 yuan4 guang1 yue4 he2 ， xiu1 ming2 fu4 shang1 zhou1 。
- bu4 shi3 shu1 fang1 po4 ， zhong1 wei4 yi4 wu4 xiu1 。

## 注释

## 译文

## 赏析
