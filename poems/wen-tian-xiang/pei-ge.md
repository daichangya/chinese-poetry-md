---
id: wen-tian-xiang-pei-ge
title: 沛歌
titlePinyin: pei4 ge1
titleSlug: pei-ge
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦世失其鹿，丰沛发龙颜。
- 王侯与将相，不出徐济间。
- 当时数公起，四海王气闲。
- 至今尚想见，虹光照人寰。
- 我来千载下，吊古泪如潸。
- 白云落荒草，隠隠芒砀山。
- 黄河天下雄，南去不复还。
- 乃知盈虚故，天道如循环。
- 卢王旧封地，今日殽函关。

## 拼音
- qin2 shi4 shi1 qi2 lu4 ， feng1 pei4 fa1 long2 yan2 。
- wang2 hou2 yu3 jiang4 xiang4 ， bu4 chu1 xu2 ji4 jian1 。
- dang1 shi2 shu4 gong1 qi3 ， si4 hai3 wang2 qi4 xian2 。
- zhi4 jin1 shang4 xiang3 jian4 ， hong2 guang1 zhao4 ren2 huan2 。
- wo3 lai2 qian1 zai3 xia4 ， diao4 gu3 lei4 ru2 shan1 。
- bai2 yun2 luo4 huang1 cao3 ， yin3 yin3 mang2 dang4 shan1 。
- huang2 he2 tian1 xia4 xiong2 ， nan2 qu4 bu2 fu4 hai2 。
- nai3 zhi1 ying2 xu1 gu4 ， tian1 dao4 ru2 xun2 huan2 。
- lu2 wang2 jiu4 feng1 di4 ， jin1 ri4 yao2 han2 guan1 。

## 注释

## 译文

## 赏析
