---
id: wen-tian-xiang-ren-wu
title: 壬午
titlePinyin: ren2 wu3
titleSlug: ren-wu
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔三月朔，岁在火鼠乡。
- 朝登迎銮镇，夜宿清边堂。
- 于时坌飙雾，阳精黯无芒。
- 胡羯犯彤宫，犬戎升御床。
- 惨淡铜驼泣，威垂朱鸟翔。
- 我欲疏河岳，借助金与汤。
- 吾道率旷野，绕树空徬徨。
- 慷慨抚鳌背，艰关出羊肠。
- 扶日上天门，随云拜东皇。
- 祖逖誓兴晋，郑畋义扶唐。
- 人谋岂云及，天命不于常。
- 泗水沉洛鼎，蓟丘植汶篁。
- 瑶宫可敦后，玉陛单于王。
- 革命旷千古，被发绵八荒。
- 海流忽西注，天旋俄右方。
- 嗟予俘为馘，万里劳梯航。
- 秋风上瓯脱，夜雪卧桁杨。
- 南冠郑大夫，北窖苏中郎。
- 龙蛇共窟穴，蚁虱连衣裳。
- 周旋溲勃间，宛转沮洳场。
- 漠漠苍天黑，悠悠白日黄。
- 风埃满沙漠，岁月稔星霜。
- 地下双气烈，狱中孤愤长。
- 唯存葵藿心，不改铁石肠。
- 断舌奋常山，抉齿厉睢阳。
- 此志已沟壑，余命终岩墙。
- 夷吾不可作，仲连久云亡。
- 王衍劝石勒，冯道朝德光。
- 末俗正靡靡，横流已汤汤。
- 余子不足言，丈夫何可当。
- 出门仰天笑，云山浩苍苍。

## 拼音
- yi4 xi1 san1 yue4 shuo4 ， sui4 zai4 huo3 shu3 xiang1 。
- chao2 deng1 ying2 luan2 zhen4 ， ye4 su4 qing1 bian1 tang2 。
- yu2 shi2 ben4 biao1 wu4 ， yang2 jing1 an4 wu2 mang2 。
- hu2 jie2 fan4 tong2 gong1 ， quan3 rong2 sheng1 yu4 chuang2 。
- can3 dan4 tong2 tuo2 qi4 ， wei1 chui2 zhu1 niao3 xiang2 。
- wo3 yu4 shu1 he2 yue4 ， jie4 zhu4 jin1 yu3 tang1 。
- wu2 dao4 lü4 kuang4 ye3 ， rao4 shu4 kong1 pang2 huang2 。
- kang1 kai3 fu3 ao2 bei4 ， jian1 guan1 chu1 yang2 chang2 。
- fu2 ri4 shang4 tian1 men2 ， sui2 yun2 bai4 dong1 huang2 。
- zu3 ti4 shi4 xing1 jin4 ， zheng4 tian2 yi4 fu2 tang2 。
- ren2 mou2 qi3 yun2 ji2 ， tian1 ming4 bu4 yu2 chang2 。
- si4 shui3 chen2 luo4 ding3 ， ji4 qiu1 zhi2 wen4 huang2 。
- yao2 gong1 ke3 dun1 hou4 ， yu4 bi4 chan2 yu2 wang2 。
- ge2 ming4 kuang4 qian1 gu3 ， bei4 fa1 mian2 ba1 huang1 。
- hai3 liu2 hu1 xi1 zhu4 ， tian1 xuan2 e2 you4 fang1 。
- jie1 yu3 fu2 wei4 guo2 ， wan4 li3 lao2 ti1 hang2 。
- qiu1 feng1 shang4 ou1 tuo1 ， ye4 xue3 wo4 heng2 yang2 。
- nan2 guan1 zheng4 dai4 fu0 ， bei3 jiao4 su1 zhong1 lang2 。
- long2 she2 gong4 ku1 xue2 ， yi3 shi1 lian2 yi1 shang0 。
- zhou1 xuan2 sou1 bo2 jian1 ， wan3 zhuan3 ju3 ru4 chang3 。
- mo4 mo4 cang1 tian1 hei1 ， you1 you1 bai2 ri4 huang2 。
- feng1 ai1 man3 sha1 mo4 ， sui4 yue4 ren3 xing1 shuang1 。
- di4 xia4 shuang1 qi4 lie4 ， yu4 zhong1 gu1 fen4 chang2 。
- wei2 cun2 kui2 huo4 xin1 ， bu4 gai3 tie3 shi2 chang2 。
- duan4 she2 fen4 chang2 shan1 ， jue2 chi3 li4 sui1 yang2 。
- ci3 zhi4 yi3 gou1 he4 ， yu2 ming4 zhong1 yan2 qiang2 。
- yi2 wu2 bu4 ke3 zuo4 ， zhong4 lian2 jiu3 yun2 wang2 。
- wang2 yan3 quan4 shi2 le4 ， feng2 dao4 chao2 de2 guang1 。
- mo4 su2 zheng4 mi2 mi2 ， heng2 liu2 yi3 tang1 tang1 。
- yu2 zi3 bu4 zu2 yan2 ， zhang4 fu0 he2 ke3 dang1 。
- chu1 men2 yang3 tian1 xiao4 ， yun2 shan1 hao4 cang1 cang1 。

## 注释

## 译文

## 赏析
