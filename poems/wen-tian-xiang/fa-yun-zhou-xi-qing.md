---
id: wen-tian-xiang-fa-yun-zhou-xi-qing
title: 发郓州喜晴
titlePinyin: fa1 yun4 zhou1 xi3 qing2
titleSlug: fa-yun-zhou-xi-qing
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 烈风西北来，万窍号高秋。
- 宿云蔽层空，浮潦迷中州。
- 行人苦沮洳，道阻路且修。
- 流澌被鞍𩍐，飞沫缀衣裘。
- 昏鸦接翅落，原野惨以愁。
- 城郭何萧条，闭户寒飕飕。
- 中宵月色满，余光散衾禂。
- 余子戒明发，飞雾霭郊丘。
- 微见扶桑红，隠隠如沉浮。
- 身游大荒野，海气吹蜃楼。
- 须臾划当空，六合开沉幽。
- 千年厌颜色，苍翠光欲流。
- 太阳经天行，大化不暂留。
- 辉光何曾灭，晻霭终当收。
- 严霜下丰草，长歌夜悠悠。
- 明日东阿道，方轨骤骅骝。

## 拼音
- lie4 feng1 xi1 bei3 lai2 ， wan4 qiao4 hao4 gao1 qiu1 。
- su4 yun2 bi4 ceng2 kong1 ， fu2 liao2 mi2 zhong1 zhou1 。
- xing2 ren2 ku3 ju3 ru4 ， dao4 zu3 lu4 qie3 xiu1 。
- liu2 si1 bei4 an1 𩍐 ， fei1 mo4 zhui4 yi1 qiu2 。
- hun1 ya1 jie1 chi4 luo4 ， yuan2 ye3 can3 yi3 chou2 。
- cheng2 guo1 he2 xiao1 tiao2 ， bi4 hu4 han2 sou1 sou1 。
- zhong1 xiao1 yue4 se4 man3 ， yu2 guang1 san4 qin1 dao3 。
- yu2 zi3 jie4 ming2 fa1 ， fei1 wu4 ai3 jiao1 qiu1 。
- wei1 jian4 fu2 sang1 hong2 ， yin3 yin3 ru2 chen2 fu2 。
- shen1 you2 da4 huang1 ye3 ， hai3 qi4 chui1 shen4 lou2 。
- xu1 yu2 hua4 dang1 kong1 ， liu4 he2 kai1 chen2 you1 。
- qian1 nian2 yan4 yan2 se4 ， cang1 cui4 guang1 yu4 liu2 。
- tai4 yang2 jing1 tian1 xing2 ， da4 hua4 bu2 zan4 liu2 。
- hui1 guang1 he2 ceng2 mie4 ， an3 ai3 zhong1 dang1 shou1 。
- yan2 shuang1 xia4 feng1 cao3 ， chang2 ge1 ye4 you1 you1 。
- ming2 ri4 dong1 e1 dao4 ， fang1 gui3 zhou4 hua2 liu2 。

## 注释

## 译文

## 赏析
