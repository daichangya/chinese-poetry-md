---
id: wen-tian-xiang-xian-liang-guo-chu-ji
title: 先两国初忌
titlePinyin: xian1 liang3 guo2 chu1 ji4
titleSlug: xian-liang-guo-chu-ji
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风吹黄花，落木寒萧飕。
- 哀哀我慈母，玉化炎海秋。
- 日月水东流，音容隔悠悠。
- 小祥哭下邳，大祥哭幽州。
- 今此复何夕，荏苒三星周。
- 嗟哉不肖孤，宗职旷不修。
- 昔母肉未寒，委身堕寇雠。
- 仰药早云遂，庶从地下游。
- 太阿落人手，死生不自由。
- 南冠坐绝域，大期落淹流。
- 白华下玄发，碧苏生缁裘。
- 心口自相语，形影旁无俦。
- 空庭鬼火閴，天黑对牢愁。
- 鱼轩在何处，魂魄今安否。
- 儿女各北归，坟墓委南陬。
- 寒食雨凄凄，盂饭谁与投。
- 荆棘缠蔓草，狐兔缘荒丘。
- 长夜良寂寞，与我同幽幽。
- 我心亦劳止，我命实不犹。
- 昨夕梦堂上，乐昔欢绸缪。
- 觉来尚恍惚，血涕连衾禂。
- 晨兴一瓣香，痛如螫在头。
- 吾家白云下，万里同关忧。
- 遥怜弟与妹，几筵罗庶羞。
- 既伤母在殡，又念兄在囚。
- 兄囚不足念，毋亦为母谋。
- 三圣去已远，穹垠莽洪流。
- 缅怀百世虑，白骨甘填沟。
- 冥冥先大夫，鬰鬰苍松楸。
- 防山迄合葬，瞑目复何求。

## 拼音
- bei3 feng1 chui1 huang2 hua1 ， luo4 mu4 han2 xiao1 sou1 。
- ai1 ai1 wo3 ci2 mu3 ， yu4 hua4 yan2 hai3 qiu1 。
- ri4 yue4 shui3 dong1 liu2 ， yin1 rong2 ge2 you1 you1 。
- xiao3 xiang2 ku1 xia4 pi1 ， da4 xiang2 ku1 you1 zhou1 。
- jin1 ci3 fu4 he2 xi1 ， ren3 ran3 san1 xing1 zhou1 。
- jie1 zai1 bu2 xiao4 gu1 ， zong1 zhi2 kuang4 bu4 xiu1 。
- xi1 mu3 rou4 wei4 han2 ， wei3 shen1 duo4 kou4 chou2 。
- yang3 yao4 zao3 yun2 sui4 ， shu4 cong2 di4 xia4 you2 。
- tai4 a1 luo4 ren2 shou3 ， si3 sheng1 bu2 zi4 you2 。
- nan2 guan1 zuo4 jue2 yu4 ， da4 qi1 luo4 yan1 liu2 。
- bai2 hua2 xia4 xuan2 fa1 ， bi4 su1 sheng1 zi1 qiu2 。
- xin1 kou3 zi4 xiang1 yu3 ， xing2 ying3 pang2 wu2 chou2 。
- kong1 ting2 gui3 huo3 qu4 ， tian1 hei1 dui4 lao2 chou2 。
- yu2 xuan1 zai4 he2 chu4 ， hun2 po4 jin1 an1 fou3 。
- er2 nü3 ge4 bei3 gui1 ， fen2 mu4 wei3 nan2 zou1 。
- han2 shi2 yu3 qi1 qi1 ， yu2 fan4 shui2 yu3 tou2 。
- jing1 ji2 chan2 man4 cao3 ， hu2 tu4 yuan2 huang1 qiu1 。
- chang2 ye4 liang2 ji4 mo4 ， yu3 wo3 tong2 you1 you1 。
- wo3 xin1 yi4 lao2 zhi3 ， wo3 ming4 shi2 bu4 you2 。
- zuo2 xi1 meng4 tang2 shang4 ， le4 xi1 huan1 chou2 mou2 。
- jue2 lai2 shang4 huang3 hu1 ， xue4 ti4 lian2 qin1 dao3 。
- chen2 xing1 yi2 ban4 xiang1 ， tong4 ru2 shi4 zai4 tou2 。
- wu2 jia1 bai2 yun2 xia4 ， wan4 li3 tong2 guan1 you1 。
- yao2 lian2 di4 yu3 mei4 ， ji3 yan2 luo2 shu4 xiu1 。
- ji4 shang1 mu3 zai4 bin4 ， you4 nian4 xiong1 zai4 qiu2 。
- xiong1 qiu2 bu4 zu2 nian4 ， wu2 yi4 wei4 mu3 mou2 。
- san1 sheng4 qu4 yi3 yuan3 ， qiong2 yin2 mang3 hong2 liu2 。
- mian3 huai2 bai3 shi4 lü4 ， bai2 gu3 gan1 tian2 gou1 。
- ming2 ming2 xian1 dai4 fu0 ， yu4 yu4 cang1 song1 qiu1 。
- fang2 shan1 qi4 he2 zang4 ， ming2 mu4 fu4 he2 qiu2 。

## 注释

## 译文

## 赏析
