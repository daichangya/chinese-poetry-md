---
id: wen-tian-xiang-hai-yu
title: 还狱
titlePinyin: hai2 yu4
titleSlug: hai-yu
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人情感故物，百年多离忧。
- 桑下住三宿，应者犹迟留。
- 矧兹方丈室，屏居二春秋。
- 夜眠与昼坐，𬯎乎安楚囚。
- 自罹大雨水，圜土俱荡舟。
- 此身委传舍，迁徙无定谋。
- 去之已旬月，宫室重绸缪。
- 今夕果何夕，复此搔白头。
- 恍如流浪人，一旦归旧游。
- 故家不可复，故国已成丘。
- 对此重回首，汪然涕泗流。
- 人生如空花，随风任飘浮。
- 哲人贵知命，乐天复何求。

## 拼音
- ren2 qing2 gan3 gu4 wu4 ， bai3 nian2 duo1 li2 you1 。
- sang1 xia4 zhu4 san1 su4 ， ying4 zhe3 you2 chi2 liu2 。
- shen3 zi1 fang1 zhang4 shi4 ， ping2 ju1 er4 chun1 qiu1 。
- ye4 mian2 yu3 zhou4 zuo4 ， tui2 hu1 an1 chu3 qiu2 。
- zi4 li2 da4 yu3 shui3 ， huan2 tu3 ju4 dang4 zhou1 。
- ci3 shen1 wei3 chuan2 she4 ， qian1 xi3 wu2 ding4 mou2 。
- qu4 zhi1 yi3 xun2 yue4 ， gong1 shi4 zhong4 chou2 mou2 。
- jin1 xi1 guo3 he2 xi1 ， fu4 ci3 sao1 bai2 tou2 。
- huang3 ru2 liu2 lang4 ren2 ， yi2 dan4 gui1 jiu4 you2 。
- gu4 jia1 bu4 ke3 fu4 ， gu4 guo2 yi3 cheng2 qiu1 。
- dui4 ci3 zhong4 hui2 shou3 ， wang1 ran2 ti4 si4 liu2 。
- ren2 sheng1 ru2 kong1 hua1 ， sui2 feng1 ren4 piao1 fu2 。
- zhe2 ren2 gui4 zhi1 ming4 ， le4 tian1 fu4 he2 qiu2 。

## 注释

## 译文

## 赏析
