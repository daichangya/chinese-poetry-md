---
id: wen-tian-xiang-sheng-ri
title: 生日
titlePinyin: sheng1 ri4
titleSlug: sheng-ri
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔闲居日，端二逢始生。
- 升堂拜亲寿，抠衣接宾荣。
- 载酒出郊去，江花相送迎。
- 诗歌和盈轴，铿戛金石声。
- 于时果何时，朝野方休明。
- 人生足自乐，帝力无能名。
- 譬如江海鱼，与水俱忘情。
- 讵知君父恩，天地同生成。
- 旄头忽堕地，氛雾迷三精。
- 黄屋朔风卷，园林杀气平。
- 四海靡所骋，三年老于行。
- 宾僚半荡复，妻子同飘零。
- 无几哭慈母，有顷遭溃兵。
- 束兵献穹帐，囚首送空囹。
- 痛甚衣冠烈，甘于鼎镬烹。
- 死生久已定，宠辱安足惊。
- 不图坐罗网，四见槐云青。
- 朱颜日复少，玄发益以星。
- 往事真蕉鹿，浮名一草萤。
- 牢愁写玄语，初度感骚经。
- 朝登蓬莱门，暮涉芙蓉城。
- 忽复临故国，摇摇我心旌。
- 想见家下人，念我涕为倾。
- 交朋说畴昔，惆怅鸡豚盟。
- 空花从何来，为吾舞娉婷。
- 莫道无人歌，时鸟不可听。
- 达人贵知命，俗士空劳形。
- 吾生复安适，拄颊观苍冥。

## 拼音
- yi4 xi1 xian2 ju1 ri4 ， duan1 er4 feng2 shi3 sheng1 。
- sheng1 tang2 bai4 qin1 shou4 ， kou1 yi1 jie1 bin1 rong2 。
- zai3 jiu3 chu1 jiao1 qu4 ， jiang1 hua1 xiang1 song4 ying2 。
- shi1 ge1 he2 ying2 zhou2 ， keng1 jia2 jin1 shi2 sheng1 。
- yu2 shi2 guo3 he2 shi2 ， chao2 ye3 fang1 xiu1 ming2 。
- ren2 sheng1 zu2 zi4 le4 ， di4 li4 wu2 neng2 ming2 。
- pi4 ru2 jiang1 hai3 yu2 ， yu3 shui3 ju4 wang4 qing2 。
- ju4 zhi1 jun1 fu4 en1 ， tian1 di4 tong2 sheng1 cheng2 。
- mao2 tou2 hu1 duo4 di4 ， fen1 wu4 mi2 san1 jing1 。
- huang2 wu1 shuo4 feng1 juan4 ， yuan2 lin2 sha1 qi4 ping2 。
- si4 hai3 mi2 suo3 cheng3 ， san1 nian2 lao3 yu2 xing2 。
- bin1 liao2 ban4 dang4 fu4 ， qi1 zi3 tong2 piao1 ling2 。
- wu2 ji3 ku1 ci2 mu3 ， you3 qing3 zao1 kui4 bing1 。
- shu4 bing1 xian4 qiong2 zhang4 ， qiu2 shou3 song4 kong1 ling2 。
- tong4 shen4 yi1 guan1 lie4 ， gan1 yu2 ding3 huo4 peng1 。
- si3 sheng1 jiu3 yi3 ding4 ， chong3 ru3 an1 zu2 jing1 。
- bu4 tu2 zuo4 luo2 wang3 ， si4 jian4 huai2 yun2 qing1 。
- zhu1 yan2 ri4 fu4 shao3 ， xuan2 fa1 yi4 yi3 xing1 。
- wang3 shi4 zhen1 jiao1 lu4 ， fu2 ming2 yi4 cao3 ying2 。
- lao2 chou2 xie3 xuan2 yu3 ， chu1 du4 gan3 sao1 jing1 。
- chao2 deng1 peng2 lai2 men2 ， mu4 she4 fu2 rong2 cheng2 。
- hu1 fu4 lin2 gu4 guo2 ， yao2 yao2 wo3 xin1 jing1 。
- xiang3 jian4 jia1 xia4 ren2 ， nian4 wo3 ti4 wei4 qing1 。
- jiao1 peng2 shuo1 chou2 xi1 ， chou2 chang4 ji1 tun2 meng2 。
- kong1 hua1 cong2 he2 lai2 ， wei4 wu2 wu3 ping1 ting2 。
- mo4 dao4 wu2 ren2 ge1 ， shi2 niao3 bu4 ke3 ting1 。
- da2 ren2 gui4 zhi1 ming4 ， su2 shi4 kong1 lao2 xing2 。
- wu2 sheng1 fu4 an1 shi4 ， zhu3 jia2 guan1 cang1 ming2 。

## 注释

## 译文

## 赏析
