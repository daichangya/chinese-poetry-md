---
id: wen-tian-xiang-gao-sha-dao-zhong
title: 高沙道中
titlePinyin: gao1 sha1 dao4 zhong1
titleSlug: gao-sha-dao-zhong
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三月初五日，索马平山边。
- 疾驰趋高沙，如走阪上圆。
- 夜行二百里，望望无人烟。
- 迷途呼不应，如在盘中旋。
- 昏雾腥且湿，怒飙狂欲颠。
- 流澌在须发，尘沫满櫜鞬。
- 红日高十丈，方辨山与川。
- 胡行疾如鬼，忽在林之巅。
- 谁家苦竹园，其叶青戋戋。
- 仓皇伏幽筿，生死信天缘。
- 铁骑俄四合，鸟落无虚弦。
- 遶林势奔轶，动地声喧阗。
- 霜蹄破丛翳，出入相贯穿。
- 既无遁形术，又非缩地僊。
- 猛虎驱群羊，兔鱼落蹄筌。
- 一吏射中目，颈血仅可溅。
- 一隶缚上马，无路脱纠缠。
- 一厮躏其足，吞声以自全。
- 一宾与一从，买命得金钱。
- 一伻与一校，幸不逢戈鋋。
- 嗟予何薄命，寄身空且悬。
- 萧萧数竹侧，往来度飞鞯。
- 游锋几及肤，怒兴空握拳。
- 跬步偶不见，残息忽复延。
- 当其蹙迫时，大风起四边。
- 意者相其间，神物来蜿蜒。
- 更生不自意，如病乍得痊。
- 须臾传火攻，然眉复相煎。
- 一行辄一跌，奔命度平田。
- 幽篁便自托，仰天坐且眠。
- 晴曦正当昼，焦肠火生咽。
- 断罂汲勺水，天降甘露鲜。
- 青山为我屋，白云为我椽。
- 彼草何荒荒，彼水何潺潺。
- 首阳既无食，阴陵不可前。
- 便如失目鱼，一似无足蚿。
- 不见道傍骨，委积有万千。
- 魂魄亲蝇蚋，膏脂饱乌鸢。
- 使我先朝露，其事亦复然。
- 丈夫竟如此，吁嗟彼苍天。
- 古人择所安，肯蹈不测渊。
- 柰何以遗体，粪土同弃捐。
- 初学苏子卿，终慕鲁仲连。
- 为我王室故，持此金石坚。
- 自古皆有死，义不污腥膻。
- 求仁而得仁，宁怨沟壑填。
- 秦客载张禄，吴人纳伍员。
- 季布走在鲁，樊期托于燕。
- 国士急人病，倜傥何拘孪。
- 彼人莫我知，此恨付重泉。
- 鹊声从何来，忽有吉语传。
- 此去三五里，古道方平平。
- 行人渐复出，胡马觉已还。
- 回首下山阿，七人相牵连。
- 东野御已穷，而复加之鞭。
- 趼足如移山，携持姑勉旃。
- 行行重狼顾，常恐追骑先。
- 扬州二游手，面目轻且儇。
- 自言同脱虏，波波口流涎。
- 白日各持梃，其来何翩翩。
- 奴辈殊无聊，似欲为鹰鹯。
- 逡巡不得避，默默同寒蝉。
- 道逢采樵子，中流得舟船。
- 竹畚当安车，六夫共赪肩。
- 四肢与百骸，屈曲如杯棬。
- 路人心为恻，从者皆涕涟。
- 星奔不可止，暮达城西阡。
- 饥卧野人庐，藉草为针毡。
- 诘朝从东渡，始觉安且便。
- 人生岂无难，此难何迍邅。
- 重险复重险，今年定何年。
- 圣世基岱岳，皇风扇垓埏。
- 中兴奋王业，日月光重宣。
- 报国臣有志，悔往不可湔。
- 臣苦不如死，一死尚可怜。
- 堂上太夫人，鬓发今犹玄。
- 江南昔卜宅，岭右今受廛。
- 首丘义皇皇，倚门望惓惓。
- 波涛避江介，风雨行淮堧。
- 北海转万折，南洋溯孤骞。
- 周游大夫蠡，放浪太史迁。
- 倘复游吾盘，终当耕我绵。
- 夫人生于世，致命各有权。
- 慷慨为烈士，从容为圣贤。
- 稽首望南拜，著此泣血篇。
- 百年尚哀痛，敢谓事已遄。

## 拼音
- san1 yue4 chu1 wu3 ri4 ， suo3 ma3 ping2 shan1 bian1 。
- ji2 chi2 qu1 gao1 sha1 ， ru2 zou3 ban3 shang4 yuan2 。
- ye4 xing2 er4 bai3 li3 ， wang4 wang4 wu2 ren2 yan1 。
- mi2 tu2 hu1 bu2 ying4 ， ru2 zai4 pan2 zhong1 xuan2 。
- hun1 wu4 xing1 qie3 shi1 ， nu4 biao1 kuang2 yu4 dian1 。
- liu2 si1 zai4 xu1 fa4 ， chen2 mo4 man3 gao1 jian1 。
- hong2 ri4 gao1 shi2 zhang4 ， fang1 bian4 shan1 yu3 chuan1 。
- hu2 xing2 ji2 ru2 gui3 ， hu1 zai4 lin2 zhi1 dian1 。
- shui2 jia1 ku3 zhu2 yuan2 ， qi2 ye4 qing1 jian1 jian1 。
- cang1 huang2 fu2 you1 xiao3 ， sheng1 si3 xin4 tian1 yuan2 。
- tie3 qi2 e2 si4 he2 ， niao3 luo4 wu2 xu1 xian2 。
- rao4 lin2 shi4 ben1 yi4 ， dong4 di4 sheng1 xuan1 tian2 。
- shuang1 ti2 po4 cong2 yi4 ， chu1 ru4 xiang1 guan4 chuan1 。
- ji4 wu2 dun4 xing2 shu4 ， you4 fei1 suo1 di4 xian1 。
- meng3 hu3 qu1 qun2 yang2 ， tu4 yu2 luo4 ti2 quan2 。
- yi2 li4 she4 zhong1 mu4 ， jing3 xue4 jin3 ke3 jian4 。
- yi2 li4 fu4 shang4 ma3 ， wu2 lu4 tuo1 jiu1 chan2 。
- yi4 si1 lin4 qi2 zu2 ， tun1 sheng1 yi3 zi4 quan2 。
- yi4 bin1 yu3 yi4 cong2 ， mai3 ming4 de2 jin1 qian2 。
- yi4 beng1 yu3 yi2 xiao4 ， xing4 bu4 feng2 ge1 chan2 。
- jie1 yu3 he2 bo2 ming4 ， ji4 shen1 kong1 qie3 xuan2 。
- xiao1 xiao1 shu4 zhu2 ce4 ， wang3 lai2 du4 fei1 jian1 。
- you2 feng1 ji3 ji2 fu1 ， nu4 xing1 kong1 wo4 quan2 。
- kui3 bu4 ou3 bu2 jian4 ， can2 xi1 hu1 fu4 yan2 。
- dang1 qi2 cu4 po4 shi2 ， da4 feng1 qi3 si4 bian1 。
- yi4 zhe3 xiang1 qi2 jian1 ， shen2 wu4 lai2 wan1 yan2 。
- geng1 sheng1 bu2 zi4 yi4 ， ru2 bing4 zha4 de2 quan2 。
- xu1 yu2 chuan2 huo3 gong1 ， ran2 mei2 fu4 xiang1 jian1 。
- yi4 hang2 zhe2 yi4 die1 ， ben1 ming4 du4 ping2 tian2 。
- you1 huang2 bian4 zi4 tuo1 ， yang3 tian1 zuo4 qie3 mian2 。
- qing2 xi1 zheng4 dang1 zhou4 ， jiao1 chang2 huo3 sheng1 yan4 。
- duan4 ying1 ji2 shao2 shui3 ， tian1 jiang4 gan1 lu4 xian1 。
- qing1 shan1 wei4 wo3 wu1 ， bai2 yun2 wei4 wo3 chuan2 。
- bi3 cao3 he2 huang1 huang1 ， bi3 shui3 he2 chan2 chan2 。
- shou3 yang2 ji4 wu2 shi2 ， yin1 ling2 bu4 ke3 qian2 。
- bian4 ru2 shi1 mu4 yu2 ， yi2 si4 wu2 zu2 xian2 。
- bu2 jian4 dao4 bang4 gu3 ， wei3 ji1 you3 wan4 qian1 。
- hun2 po4 qin1 ying2 rui4 ， gao1 zhi1 bao3 wu1 yuan1 。
- shi3 wo3 xian1 chao2 lu4 ， qi2 shi4 yi4 fu4 ran2 。
- zhang4 fu0 jing4 ru2 ci3 ， xu1 jie1 bi3 cang1 tian1 。
- gu3 ren2 ze2 suo3 an1 ， ken3 dao3 bu2 ce4 yuan1 。
- nai4 he2 yi3 yi2 ti3 ， fen4 tu3 tong2 qi4 juan1 。
- chu1 xue2 su1 zi3 qing1 ， zhong1 mu4 lu3 zhong4 lian2 。
- wei4 wo3 wang2 shi4 gu4 ， chi2 ci3 jin1 shi2 jian1 。
- zi4 gu3 jie1 you3 si3 ， yi4 bu4 wu1 xing1 shan1 。
- qiu2 ren2 er2 de2 ren2 ， ning2 yuan4 gou1 he4 tian2 。
- qin2 ke4 zai3 zhang1 lu4 ， wu2 ren2 na4 wu3 yuan2 。
- ji4 bu4 zou3 zai4 lu3 ， fan2 qi1 tuo1 yu2 yan4 。
- guo2 shi4 ji2 ren2 bing4 ， ti4 tang3 he2 ju1 luan2 。
- bi3 ren2 mo4 wo3 zhi1 ， ci3 hen4 fu4 zhong4 quan2 。
- que4 sheng1 cong2 he2 lai2 ， hu1 you3 ji2 yu3 chuan2 。
- ci3 qu4 san1 wu3 li3 ， gu3 dao4 fang1 ping2 ping2 。
- xing2 ren2 jian4 fu4 chu1 ， hu2 ma3 jue2 yi3 hai2 。
- hui2 shou3 xia4 shan1 a1 ， qi1 ren2 xiang1 qian1 lian2 。
- dong1 ye3 yu4 yi3 qiong2 ， er2 fu4 jia1 zhi1 bian1 。
- jian3 zu2 ru2 yi2 shan1 ， xie2 chi2 gu1 mian3 zhan1 。
- xing2 xing2 zhong4 lang2 gu4 ， chang2 kong3 zhui1 qi2 xian1 。
- yang2 zhou1 er4 you2 shou3 ， mian4 mu4 qing1 qie3 xuan1 。
- zi4 yan2 tong2 tuo1 lu3 ， bo1 bo1 kou3 liu2 xian2 。
- bai2 ri4 ge4 chi2 ting3 ， qi2 lai2 he2 pian1 pian1 。
- nu2 bei4 shu1 wu2 liao2 ， si4 yu4 wei4 ying1 zhan1 。
- qun1 xun2 bu4 de2 bi4 ， mo4 mo4 tong2 han2 chan2 。
- dao4 feng2 cai3 qiao2 zi3 ， zhong1 liu2 de2 zhou1 chuan2 。
- zhu2 ben3 dang1 an1 che1 ， liu4 fu1 gong4 cheng1 jian1 。
- si4 zhi1 yu3 bai3 hai2 ， qu1 qu3 ru2 bei1 quan1 。
- lu4 ren2 xin1 wei4 ce4 ， cong2 zhe3 jie1 ti4 lian2 。
- xing1 ben1 bu4 ke3 zhi3 ， mu4 da2 cheng2 xi1 qian1 。
- ji1 wo4 ye3 ren2 lu2 ， jie4 cao3 wei4 zhen1 zhan1 。
- jie2 chao2 cong2 dong1 du4 ， shi3 jue2 an1 qie3 bian4 。
- ren2 sheng1 qi3 wu2 nan2 ， ci3 nan2 he2 zhun1 zhan1 。
- zhong4 xian3 fu4 zhong4 xian3 ， jin1 nian2 ding4 he2 nian2 。
- sheng4 shi4 ji1 dai4 yue4 ， huang2 feng1 shan4 gai1 shan1 。
- zhong1 xing1 fen4 wang2 ye4 ， ri4 yue4 guang1 zhong4 xuan1 。
- bao4 guo2 chen2 you3 zhi4 ， hui3 wang3 bu4 ke3 jian1 。
- chen2 ku3 bu4 ru2 si3 ， yi4 si3 shang4 ke3 lian2 。
- tang2 shang4 tai4 fu1 ren2 ， bin4 fa4 jin1 you2 xuan2 。
- jiang1 nan2 xi1 bu3 zhai2 ， ling3 you4 jin1 shou4 chan2 。
- shou3 qiu1 yi4 huang2 huang2 ， yi3 men2 wang4 quan2 quan2 。
- bo1 tao1 bi4 jiang1 jie4 ， feng1 yu3 xing2 huai2 ruan2 。
- bei3 hai3 zhuan3 wan4 zhe2 ， nan2 yang2 su4 gu1 qian1 。
- zhou1 you2 dai4 fu0 li2 ， fang4 lang4 tai4 shi3 qian1 。
- tang3 fu4 you2 wu2 pan2 ， zhong1 dang1 geng1 wo3 mian2 。
- fu1 ren2 sheng1 yu2 shi4 ， zhi4 ming4 ge4 you3 quan2 。
- kang1 kai3 wei4 lie4 shi4 ， cong2 rong2 wei4 sheng4 xian2 。
- qi3 shou3 wang4 nan2 bai4 ， zhu4 ci3 qi4 xue4 pian1 。
- bai3 nian2 shang4 ai1 tong4 ， gan3 wei4 shi4 yi3 chuan2 。

## 注释

## 译文

## 赏析
