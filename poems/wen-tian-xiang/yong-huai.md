---
id: wen-tian-xiang-yong-huai
title: 咏怀
titlePinyin: yong3 huai2
titleSlug: yong-huai
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳相烹然，天地一釜鬵。
- 人生居其间，便同肉在砧。
- 热犹以火燎，湿犹以汤浔。
- 一岁一煅炼，老形忽骎骎。
- 吾生四十六，弱质本不任。
- 矧当五六年，患难长侵寻。
- 子卿羝羊节，少陵杜鹃心。
- 酷罚毒我肤，深忧烦我襟。
- 嗟嗟夏涉秋，天道何其淫。
- 或时日杲杲，或时雨淋淋。
- 方如坐蒸甑，又似立烘煁。
- 水火交相禅，益热与益深。
- 宛转儿戏中，日夜空呻吟。
- 何如真鼎镬，殊我一寸金。
- 脱此寒暑壳，谁能复岖嵚。

## 拼音
- yin1 yang2 xiang1 peng1 ran2 ， tian1 di4 yi4 fu3 xin2 。
- ren2 sheng1 ju1 qi2 jian1 ， bian4 tong2 rou4 zai4 zhen1 。
- re4 you2 yi3 huo3 liao2 ， shi1 you2 yi3 tang1 xun2 。
- yi2 sui4 yi2 duan4 lian4 ， lao3 xing2 hu1 qin1 qin1 。
- wu2 sheng1 si4 shi2 liu4 ， ruo4 zhi4 ben3 bu2 ren4 。
- shen3 dang1 wu3 liu4 nian2 ， huan4 nan4 chang2 qin1 xun2 。
- zi3 qing1 di1 yang2 jie2 ， shao3 ling2 du4 juan1 xin1 。
- ku4 fa2 du2 wo3 fu1 ， shen1 you1 fan2 wo3 jin1 。
- jie1 jie1 xia4 she4 qiu1 ， tian1 dao4 he2 qi2 yin2 。
- huo4 shi2 ri4 gao3 gao3 ， huo4 shi2 yu3 lin2 lin2 。
- fang1 ru2 zuo4 zheng1 zeng4 ， you4 si4 li4 hong1 chen2 。
- shui3 huo3 jiao1 xiang1 chan2 ， yi4 re4 yu3 yi4 shen1 。
- wan3 zhuan3 er2 xi4 zhong1 ， ri4 ye4 kong1 shen1 yin2 。
- he2 ru2 zhen1 ding3 huo4 ， shu1 wo3 yi2 cun4 jin1 。
- tuo1 ci3 han2 shu3 ke2 ， shui2 neng2 fu4 qu1 qin1 。

## 注释

## 译文

## 赏析
