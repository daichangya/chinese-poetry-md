---
id: wen-tian-xiang-ge-feng-tai
title: 歌风台
titlePinyin: ge1 feng1 tai2
titleSlug: ge-feng-tai
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长陵有神气，万岁光如虹。
- 有时风雪变，魂魄来沛宫。
- 壮哉游子乡，一览万宇空。
- 击筑戒复隍，帝业慎所终。
- 重瞳爱梁父，此情岂不同。
- 锦衣绚行昼，丈夫何浅中。
- 缅怀首丘意，自足分雌雄。
- 尚惜霸心存，慷慨怀勇功。
- 不见往来事，烹狗与藏弓。
- 早知致两生，礼乐三代隆。
- 匹夫事已往，安用责乃翁。
- 我来汤沐邑，白杨吹悲风。
- 永言三侯章，隠隠闻儿童。
- 叶落皆归根，飘零独秋蓬。
- 登台共凄恻，目送南飞鸿。

## 拼音
- chang2 ling2 you3 shen2 qi4 ， wan4 sui4 guang1 ru2 hong2 。
- you3 shi2 feng1 xue3 bian4 ， hun2 po4 lai2 pei4 gong1 。
- zhuang4 zai1 you2 zi3 xiang1 ， yi4 lan3 wan4 yu3 kong1 。
- ji1 zhu4 jie4 fu4 huang2 ， di4 ye4 shen4 suo3 zhong1 。
- zhong4 tong2 ai4 liang2 fu4 ， ci3 qing2 qi3 bu4 tong2 。
- jin3 yi1 xuan4 xing2 zhou4 ， zhang4 fu0 he2 qian3 zhong1 。
- mian3 huai2 shou3 qiu1 yi4 ， zi4 zu2 fen1 ci2 xiong2 。
- shang4 xi1 ba4 xin1 cun2 ， kang1 kai3 huai2 yong3 gong1 。
- bu2 jian4 wang3 lai2 shi4 ， peng1 gou3 yu3 cang2 gong1 。
- zao3 zhi1 zhi4 liang3 sheng1 ， li3 yue4 san1 dai4 long2 。
- pi3 fu1 shi4 yi3 wang3 ， an1 yong4 ze2 nai3 weng1 。
- wo3 lai2 tang1 mu4 yi4 ， bai2 yang2 chui1 bei1 feng1 。
- yong3 yan2 san1 hou2 zhang1 ， yin3 yin3 wen2 er2 tong2 。
- ye4 luo4 jie1 gui1 gen1 ， piao1 ling2 du2 qiu1 peng2 。
- deng1 tai2 gong4 qi1 ce4 ， mu4 song4 nan2 fei1 hong2 。

## 注释

## 译文

## 赏析
