---
id: wen-tian-xiang-yuan-you
title: 远游
titlePinyin: yuan3 you2
titleSlug: yuan-you
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄河流活活，太行高巍巍。
- 王屋山以东，百泉山以西。
- 邹鲁盛文献，燕赵多雄姿。
- 右摩泰山碑，左蹑函谷泥。
- 郏鄏吊周公，曲阜拜宣尼。
- 或登广武叹，或上北邙悲。
- 平生几两屐，汗漫以为期。
- 绝交天下士，要为男子奇。
- 吴会偏王业，中原隔遗黎。
- 安得与黄鹤，比翼天上飞。
- 江河异风景，击楫感且欷。
- 阳运遘百六，兴否俄推移。
- 桑田变沧海，楚囚发孔悲。
- 我本槛车客，为我解絷维。
- 青蝇附天骥，万里相追随。
- 人生尚行乐，矧复新相知。
- 周道思下泉，王风怀黍离。
- 富贵岂不愿，忧患那自持。
- 人命危且浅，忽若朝露晞。
- 长恐折我轴，中道欲差池。
- 去我父母邦，我行且迟迟。
- 听我远游曲，寄我长相思。

## 拼音
- huang2 he2 liu2 huo2 huo2 ， tai4 hang2 gao1 wei1 wei1 。
- wang2 wu1 shan1 yi3 dong1 ， bai3 quan2 shan1 yi3 xi1 。
- zou1 lu3 sheng4 wen2 xian4 ， yan1 zhao4 duo1 xiong2 zi1 。
- you4 mo2 tai4 shan1 bei1 ， zuo3 nie4 han2 gu3 ni2 。
- jia2 ru3 diao4 zhou1 gong1 ， qu1 fu4 bai4 xuan1 ni2 。
- huo4 deng1 guang3 wu3 tan4 ， huo4 shang4 bei3 mang2 bei1 。
- ping2 sheng1 ji3 liang3 ji1 ， han4 man4 yi3 wei2 qi1 。
- jue2 jiao1 tian1 xia4 shi4 ， yao4 wei4 nan2 zi3 qi2 。
- wu2 hui4 pian1 wang2 ye4 ， zhong1 yuan2 ge2 yi2 li2 。
- an1 de2 yu3 huang2 he4 ， bi3 yi4 tian1 shang4 fei1 。
- jiang1 he2 yi4 feng1 jing3 ， ji1 ji2 gan3 qie3 xi1 。
- yang2 yun4 gou4 bai3 liu4 ， xing1 fou3 e2 tui1 yi2 。
- sang1 tian2 bian4 cang1 hai3 ， chu3 qiu2 fa1 kong3 bei1 。
- wo3 ben3 kan3 che1 ke4 ， wei4 wo3 jie3 zhi2 wei2 。
- qing1 ying2 fu4 tian1 ji4 ， wan4 li3 xiang1 zhui1 sui2 。
- ren2 sheng1 shang4 xing2 le4 ， shen3 fu4 xin1 xiang1 zhi1 。
- zhou1 dao4 si1 xia4 quan2 ， wang2 feng1 huai2 shu3 li2 。
- fu4 gui4 qi3 bu2 yuan4 ， you1 huan4 na4 zi4 chi2 。
- ren2 ming4 wei1 qie3 qian3 ， hu1 ruo4 chao2 lu4 xi1 。
- chang2 kong3 zhe2 wo3 zhou2 ， zhong1 dao4 yu4 cha1 chi2 。
- qu4 wo3 fu4 mu3 bang1 ， wo3 xing2 qie3 chi2 chi2 。
- ting1 wo3 yuan3 you2 qu3 ， ji4 wo3 zhang3 xiang4 si1 。

## 注释

## 译文

## 赏析
