---
id: wang-yan-yong-yuan-yun-da-zhan-wang-zhi
title: 用元韵答詹望之
titlePinyin: yong4 yuan2 yun4 da2 zhan1 wang4 zhi1
titleSlug: yong-yuan-yun-da-zhan-wang-zhi
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 随牒久浮食，弛担来卜居。
- 鹪鹩一枝足，不羡飞天池。
- 盥濯朱墨手，拂蠹理故书。
- 识字非子云，下帷惭仲舒。
- 第喜宦情薄，未解归思纡。
- 对境有喧寂，即理无成亏。
- 动以静为根，轮柅常相须。
- 捷径易倾覆，夷途固逶迟。
- 巷南有廛隠，白玉不受缁。
- 熟视眉睫间，容色常穆如。
- 伯仲吹箎埙，北堂奉期颐。
- 时亦踏街尘，意马不外驰。
- 见我床头易，信我殊不痴。
- 喜言虽溢美，老眼眩色丝。
- 相期到妙处，不止奚囊诗。

## 拼音
- sui2 die2 jiu3 fu2 shi2 ， chi2 dan1 lai2 bu3 ju1 。
- jiao1 liao2 yi4 zhi1 zu2 ， bu2 xian4 fei1 tian1 chi2 。
- guan4 zhuo2 zhu1 mo4 shou3 ， fu2 du4 li3 gu4 shu1 。
- shi2 zi4 fei1 zi3 yun2 ， xia4 wei2 can2 zhong4 shu1 。
- di4 xi3 huan4 qing2 bao2 ， wei4 jie3 gui1 si1 yu1 。
- dui4 jing4 you3 xuan1 ji4 ， ji2 li3 wu2 cheng2 kui1 。
- dong4 yi3 jing4 wei4 gen1 ， lun2 ni3 chang2 xiang1 xu1 。
- jie2 jing4 yi4 qing1 fu4 ， yi2 tu2 gu4 wei1 chi2 。
- xiang4 nan2 you3 chan2 yin3 ， bai2 yu4 bu2 shou4 zi1 。
- shu2 shi4 mei2 jie2 jian1 ， rong2 se4 chang2 mu4 ru2 。
- bo2 zhong4 chui1 chi2 xun1 ， bei3 tang2 feng4 qi1 yi2 。
- shi2 yi4 ta4 jie1 chen2 ， yi4 ma3 bu2 wai4 chi2 。
- jian4 wo3 chuang2 tou2 yi4 ， xin4 wo3 shu1 bu4 chi1 。
- xi3 yan2 sui1 yi4 mei3 ， lao3 yan3 xuan4 se4 si1 。
- xiang1 qi1 dao4 miao4 chu4 ， bu4 zhi3 xi1 nang2 shi1 。

## 注释

## 译文

## 赏析
