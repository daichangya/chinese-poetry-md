---
id: wang-yan-bai-tou-yin
title: 白头吟
titlePinyin: bai2 tou2 yin2
titleSlug: bai-tou-yin
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青丝织作双鸳鸯，紫丝绣成双凤凰。
- 在家不敢窥屏著，心愿出门逐夫壻。
- 琴中解道人心事，不辞半夜将身去。
- 君亲涤器妾当垆，岂料赋成天上知。
- 临邛旧事不记省，千金多买青蛾眉。
- 嫁时衣裳今尚在，妾貌未衰君意改。
- 当时去家恨太迟，今日思家翻自悔。
- 玉环既断不复连，青铜既破不复圆。
- 古来佳人多薄命，不见鸾胶能续弦。
- 但愿新人同燕婉，桃花长春月长满。

## 拼音
- qing1 si1 zhi1 zuo4 shuang1 yuan1 yang1 ， zi3 si1 xiu4 cheng2 shuang1 feng4 huang2 。
- zai4 jia1 bu4 gan3 kui1 ping2 zhu4 ， xin1 yuan4 chu1 men2 zhu2 fu1 xu4 。
- qin2 zhong1 jie3 dao4 ren2 xin1 shi4 ， bu4 ci2 ban4 ye4 jiang1 shen1 qu4 。
- jun1 qin1 di2 qi4 qie4 dang1 lu2 ， qi3 liao4 fu4 cheng2 tian1 shang4 zhi1 。
- lin2 qiong2 jiu4 shi4 bu2 ji4 sheng3 ， qian1 jin1 duo1 mai3 qing1 e2 mei2 。
- jia4 shi2 yi1 shang0 jin1 shang4 zai4 ， qie4 mao4 wei4 shuai1 jun1 yi4 gai3 。
- dang1 shi2 qu4 jia1 hen4 tai4 chi2 ， jin1 ri4 si1 jia1 fan1 zi4 hui3 。
- yu4 huan2 ji4 duan4 bu2 fu4 lian2 ， qing1 tong2 ji4 po4 bu2 fu4 yuan2 。
- gu3 lai2 jia1 ren2 duo1 bo2 ming4 ， bu2 jian4 luan2 jiao1 neng2 xu4 xian2 。
- dan4 yuan4 xin1 ren2 tong2 yan4 wan3 ， tao2 hua1 chang2 chun1 yue4 chang2 man3 。

## 注释

## 译文

## 赏析
