---
id: wang-yan-yong-yuan-yun-da-yang-da-zhu-li-xiao-shu
title: 用元韵答杨大著李校书
titlePinyin: yong4 yuan2 yun4 da2 yang2 da4 zhu4 li3 xiao4 shu1
titleSlug: yong-yuan-yun-da-yang-da-zhu-li-xiao-shu
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱云气依海鳌，中有诗仙流品高。
- 子云抄书自点勘，方瞳炯炯分纤毫。
- 仲元公退便燕坐，日涉艺圃当游遨。
- 乌衣裔孙不解此，但摘青蕊斟官醪。
- 壮年落笔无好语，况复衰飒垂霜毛。
- 二豪拔足立尘表，下视流俗徒滔滔。
- 词锋健鬭取一快，往复险韵不惮劳。
- 旁观微之敌白傅，自分司马优枚臯。
- 倡而不和当受罚，丐公酌酒羞二螯。

## 拼音
- peng2 lai2 yun2 qi4 yi1 hai3 ao2 ， zhong1 you3 shi1 xian1 liu2 pin3 gao1 。
- zi3 yun2 chao1 shu1 zi4 dian3 kan1 ， fang1 tong2 jiong3 jiong3 fen1 xian1 hao2 。
- zhong4 yuan2 gong1 tui4 bian4 yan4 zuo4 ， ri4 she4 yi4 pu3 dang1 you2 ao2 。
- wu1 yi1 yi4 sun1 bu4 jie3 ci3 ， dan4 zhai1 qing1 rui3 zhen1 guan1 lao2 。
- zhuang4 nian2 luo4 bi3 wu2 hao3 yu3 ， kuang4 fu4 shuai1 sa4 chui2 shuang1 mao2 。
- er4 hao2 ba2 zu2 li4 chen2 biao3 ， xia4 shi4 liu2 su2 tu2 tao1 tao1 。
- ci2 feng1 jian4 dou4 qu3 yi2 kuai4 ， wang3 fu4 xian3 yun4 bu2 dan4 lao2 。
- pang2 guan1 wei1 zhi1 di2 bai2 fu4 ， zi4 fen1 si1 ma3 you1 mei2 gao1 。
- chang4 er2 bu2 he4 dang1 shou4 fa2 ， gai4 gong1 zhuo2 jiu3 xiu1 er4 ao2 。

## 注释

## 译文

## 赏析
