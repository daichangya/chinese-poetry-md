---
id: wang-yan-song-xie-an-guo-gui-qing-jiang
title: 送谢安国归清江
titlePinyin: song4 xie4 an1 guo2 gui1 qing1 jiang1
titleSlug: song-xie-an-guo-gui-qing-jiang
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轩冕喜而忧，山林静而闲。
- 宠辱皆妄事，请看槐梦安。
- 世人悟此少，低头缚微官。
- 足跌尚欲趋，翼倦不肯还。
- 谢公湖海士，著眼高尘寰。
- 心如玉壶冰，当暑气自寒。
- 怀璧不愿市，懒上青云端。
- 亲朋劝之仕，晚出弹其冠。
- 未令据槐厅，亦合登蓬山。
- 造物拙用大，束带来侯藩。
- 掉头厌多事，袖手思故园。
- 眉间已黄色，镜里犹朱颜。
- 家住玉笥西，别有壶中天。
- 千亩稻秫肥，三径松菊繁。
- 妙得诗酒趣，小作杖屦缘。
- 鸿飞霄汉外，蝉蜕尘埃间。
- 我方自窘束，仰屋坐长叹。
- 欲仕苦无津，欲归苦无田。
- 野鹿念丰草，老骥困短辕。
- 终当抱琴书，从公掩云关。

## 拼音
- xuan1 mian3 xi3 er2 you1 ， shan1 lin2 jing4 er2 xian2 。
- chong3 ru3 jie1 wang4 shi4 ， qing3 kan4 huai2 meng4 an1 。
- shi4 ren2 wu4 ci3 shao3 ， di1 tou2 fu4 wei1 guan1 。
- zu2 die1 shang4 yu4 qu1 ， yi4 juan4 bu4 ken3 hai2 。
- xie4 gong1 hu2 hai3 shi4 ， zhu4 yan3 gao1 chen2 huan2 。
- xin1 ru2 yu4 hu2 bing1 ， dang1 shu3 qi4 zi4 han2 。
- huai2 bi4 bu2 yuan4 shi4 ， lan3 shang4 qing1 yun2 duan1 。
- qin1 peng2 quan4 zhi1 shi4 ， wan3 chu1 tan2 qi2 guan1 。
- wei4 ling4 ju4 huai2 ting1 ， yi4 he2 deng1 peng2 shan1 。
- zao4 wu4 zhuo1 yong4 da4 ， shu4 dai4 lai2 hou2 fan1 。
- diao4 tou2 yan4 duo1 shi4 ， xiu4 shou3 si1 gu4 yuan2 。
- mei2 jian1 yi3 huang2 se4 ， jing4 li3 you2 zhu1 yan2 。
- jia1 zhu4 yu4 si4 xi1 ， bie2 you3 hu2 zhong1 tian1 。
- qian1 mu3 dao4 shu2 fei2 ， san1 jing4 song1 ju2 fan2 。
- miao4 de2 shi1 jiu3 qu4 ， xiao3 zuo4 zhang4 ju4 yuan2 。
- hong2 fei1 xiao1 han4 wai4 ， chan2 tui4 chen2 ai1 jian1 。
- wo3 fang1 zi4 jiong3 shu4 ， yang3 wu1 zuo4 chang2 tan4 。
- yu4 shi4 ku3 wu2 jin1 ， yu4 gui1 ku3 wu2 tian2 。
- ye3 lu4 nian4 feng1 cao3 ， lao3 ji4 kun4 duan3 yuan2 。
- zhong1 dang1 bao4 qin2 shu1 ， cong2 gong1 yan3 yun2 guan1 。

## 注释

## 译文

## 赏析
