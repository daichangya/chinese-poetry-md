---
id: wang-yan-da-shui-xing
title: 大水行
titlePinyin: da4 shui3 xing2
titleSlug: da-shui-xing
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屯云墨色日将暮，晦明挥霍雨如注。
- 水声夜半摇匡床，平旦出门吁可畏。
- 盘涡溔瀁吞边旁，悍流汹涌行中央。
- 日中雨复绠縻下，沟塍水跃皆浑黄。
- 黑风拗怒雷击地，浪头起立三丈强。
- 杈枒老木根株拔，崚嶒古屋椽桷裂。
- 快马万蹄迸突而凭凌，灵鼍百面澒洞而砯砰。
- 锐兵鏖战城栅倒，猛虎嘷吼崖谷崩。
- 旁观气夺目力眩，濒流上下俱不宁。
- 升高辟害叫舟楫，篙工倚柂不敢行。
- 寂寥向晚颇衰落，断霞返照回新晴。
- 鸟飞不尽天界阔，苍烟淡淡山青青。
- 衔杯引满幸无恙，收召魂魄犹屏营。
- 往年秋水沈半壁，阖门九死得一生。
- 今日思之痛方定，一见洪波心震惊。
- 吾闻山挟河回冲底柱，峡束江盘投滟滪。
- 鱼龙百怪家其中，风涛暴横无终穷。
- 小溪常时清且浅，漪涟不动平于板。
- 浅津可涉深可梁，一旦沸腾能漭茫。
- 传闻溃渱山裂破，黑蛟夜出作奇祸。
- 抉崖走石势力粗，十家六七无室庐。
- 百年枯冢尚漂泊，变生仓卒人为鱼。
- 君不见去年四月不雨至七月，涧谿一线皆断绝。
- 川居人曾死于暍，山居人今死于溺。
- 下田黄尘曾蓬勃，高田白沙今障没。
- 呜呼灾害何其频，勦民之命谁肯任。
- 勦民之命谁肯任，苍天苍天实照临。

## 拼音
- tun2 yun2 mo4 se4 ri4 jiang1 mu4 ， hui4 ming2 hui1 huo4 yu3 ru2 zhu4 。
- shui3 sheng1 ye4 ban4 yao2 kuang1 chuang2 ， ping2 dan4 chu1 men2 xu1 ke3 wei4 。
- pan2 wo1 yao3 yang3 tun1 bian1 pang2 ， han4 liu2 xiong1 yong3 xing2 zhong1 yang1 。
- ri4 zhong1 yu3 fu4 geng3 mi2 xia4 ， gou1 cheng2 shui3 yue4 jie1 hun2 huang2 。
- hei1 feng1 ao4 nu4 lei2 ji1 di4 ， lang4 tou0 qi3 li4 san1 zhang4 qiang2 。
- cha1 ya1 lao3 mu4 gen1 zhu1 ba2 ， ling2 ceng2 gu3 wu1 chuan2 jue2 lie4 。
- kuai4 ma3 wan4 ti2 beng4 tu1 er2 ping2 ling2 ， ling2 tuo2 bai3 mian4 hong4 dong4 er2 ping1 peng1 。
- rui4 bing1 ao2 zhan4 cheng2 shan1 dao3 ， meng3 hu3 hao2 hou3 ya2 gu3 beng1 。
- pang2 guan1 qi4 duo2 mu4 li4 xuan4 ， bin1 liu2 shang4 xia4 ju4 bu4 ning2 。
- sheng1 gao1 pi4 hai4 jiao4 zhou1 ji2 ， gao1 gong1 yi3 yi2 bu4 gan3 xing2 。
- ji4 liao2 xiang4 wan3 po1 shuai1 luo4 ， duan4 xia2 fan3 zhao4 hui2 xin1 qing2 。
- niao3 fei1 bu2 jin4 tian1 jie4 kuo4 ， cang1 yan1 dan4 dan4 shan1 qing1 qing1 。
- xian2 bei1 yin3 man3 xing4 wu2 yang4 ， shou1 zhao4 hun2 po4 you2 ping2 ying2 。
- wang3 nian2 qiu1 shui3 shen3 ban4 bi4 ， he2 men2 jiu3 si3 de2 yi4 sheng1 。
- jin1 ri4 si1 zhi1 tong4 fang1 ding4 ， yi2 jian4 hong2 bo1 xin1 zhen4 jing1 。
- wu2 wen2 shan1 xie2 he2 hui2 chong1 di3 zhu4 ， xia2 shu4 jiang1 pan2 tou2 yan4 yu4 。
- yu2 long2 bai3 guai4 jia1 qi2 zhong1 ， feng1 tao1 bao4 heng2 wu2 zhong1 qiong2 。
- xiao3 xi1 chang2 shi2 qing1 qie3 qian3 ， yi1 lian2 bu2 dong4 ping2 yu2 ban3 。
- qian3 jin1 ke3 she4 shen1 ke3 liang2 ， yi2 dan4 fei4 teng2 neng2 mang3 mang2 。
- chuan2 wen2 kui4 hong2 shan1 lie4 po4 ， hei1 jiao1 ye4 chu1 zuo4 qi2 huo4 。
- jue2 ya2 zou3 shi2 shi4 li4 cu1 ， shi2 jia1 liu4 qi1 wu2 shi4 lu2 。
- bai3 nian2 ku1 zhong3 shang4 piao1 bo2 ， bian4 sheng1 cang1 cu4 ren2 wei2 yu2 。
- jun1 bu2 jian4 qu4 nian2 si4 yue4 bu4 yu3 zhi4 qi1 yue4 ， jian4 xi1 yi2 xian4 jie1 duan4 jue2 。
- chuan1 ju1 ren2 ceng2 si3 yu2 ye1 ， shan1 ju1 ren2 jin1 si3 yu2 ni4 。
- xia4 tian2 huang2 chen2 ceng2 peng2 bo2 ， gao1 tian2 bai2 sha1 jin1 zhang4 mei2 。
- wu1 hu1 zai1 hai4 he2 qi2 pin2 ， jiao3 min2 zhi1 ming4 shui2 ken3 ren4 。
- jiao3 min2 zhi1 ming4 shui2 ken3 ren4 ， cang1 tian1 cang1 tian1 shi2 zhao4 lin2 。

## 注释

## 译文

## 赏析
