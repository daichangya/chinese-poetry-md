---
id: wang-yan-bao-bo-jiu
title: 薄薄酒
titlePinyin: bao2 bo2 jiu3
titleSlug: bao-bo-jiu
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薄酒可成礼，何必饮上尊。
- 丑妇可成室，何必求丽人。
- 人生有欲皆求得，谁能有得终无失。
- 多藏未免诲穿窬，厚味亦能生疢疾。
- 青鞋缓步可当车，不用驷马黄金覊。
- 茅簷之下庇风雨，不用丹碧文榱题。
- 缊袍布衾亦自暖，不用狐裘蒙锦衣。
- 菜羹脱粟亦自饱，不用五鼎羞鲜肥。
- 月盈不偿阙，物盛必有衰。
- 逐客可相亦可夷，饿隶为王又为菹。
- 欲从意满神所忌，吉凶反复相乘除。
- 吾闻猩猩骂人非不智，以醉就禽犹惜屦。
- 鼋鼍窟穴深更深，卒为人得由贪饵。
- 古来达识照其几，外物视之双弊屣。
- 于陵辞聘宁灌畦，御寇辞粟宁忍饥。
- 逃荣无辱二疏去，今是昨非陶令归。
- 请君莫嫌薄酒薄，瓦瓮匏尊任斟酌。
- 请君莫嫌丑妇丑，荆钗布襦与偕老。
- 天宽地大得自由，如此足矣何多求。

## 拼音
- bo2 jiu3 ke3 cheng2 li3 ， he2 bi4 yin3 shang4 zun1 。
- chou3 fu4 ke3 cheng2 shi4 ， he2 bi4 qiu2 li4 ren2 。
- ren2 sheng1 you3 yu4 jie1 qiu2 de2 ， shui2 neng2 you3 de2 zhong1 wu2 shi1 。
- duo1 cang2 wei4 mian3 hui4 chuan1 yu2 ， hou4 wei4 yi4 neng2 sheng1 chen4 ji2 。
- qing1 xie2 huan3 bu4 ke3 dang1 che1 ， bu2 yong4 si4 ma3 huang2 jin1 ji1 。
- mao2 yan2 zhi1 xia4 bi4 feng1 yu3 ， bu2 yong4 dan1 bi4 wen2 cui1 ti2 。
- wen1 pao2 bu4 qin1 yi4 zi4 nuan3 ， bu2 yong4 hu2 qiu2 meng2 jin3 yi1 。
- cai4 geng1 tuo1 su4 yi4 zi4 bao3 ， bu2 yong4 wu3 ding3 xiu1 xian1 fei2 。
- yue4 ying2 bu4 chang2 que1 ， wu4 sheng4 bi4 you3 shuai1 。
- zhu2 ke4 ke3 xiang1 yi4 ke3 yi2 ， e4 li4 wei4 wang2 you4 wei4 zu1 。
- yu4 cong2 yi4 man3 shen2 suo3 ji4 ， ji2 xiong1 fan3 fu4 xiang1 cheng2 chu2 。
- wu2 wen2 xing1 xing1 ma4 ren2 fei1 bu2 zhi4 ， yi3 zui4 jiu4 qin2 you2 xi1 ju4 。
- yuan2 tuo2 ku1 xue2 shen1 geng4 shen1 ， zu2 wei4 ren2 de2 you2 tan1 er3 。
- gu3 lai2 da2 shi2 zhao4 qi2 ji3 ， wai4 wu4 shi4 zhi1 shuang1 bi4 xi3 。
- yu2 ling2 ci2 pin4 ning2 guan4 qi2 ， yu4 kou4 ci2 su4 ning2 ren3 ji1 。
- tao2 rong2 wu2 ru3 er4 shu1 qu4 ， jin1 shi4 zuo2 fei1 tao2 ling4 gui1 。
- qing3 jun1 mo4 xian2 bo2 jiu3 bao2 ， wa3 weng4 pao2 zun1 ren4 zhen1 zhuo2 。
- qing3 jun1 mo4 xian2 chou3 fu4 chou3 ， jing1 chai1 bu4 ru2 yu3 xie2 lao3 。
- tian1 kuan1 di4 da4 de2 zi4 you2 ， ru2 ci3 zu2 yi3 he2 duo1 qiu2 。

## 注释

## 译文

## 赏析
