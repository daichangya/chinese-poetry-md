---
id: wang-yan-yong-yuan-yun-da-deng-zai-jian-jian-hua-rong-meng-zai
title: 用元韵答邓宰兼简华容孟宰
titlePinyin: yong4 yuan2 yun4 da2 deng4 zai3 jian1 jian3 hua2 rong2 meng4 zai3
titleSlug: yong-yuan-yun-da-deng-zai-jian-jian-hua-rong-meng-zai
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行六六黄山峰，山中瑶草多芳丛。
- 浮丘笑我无此骨，倏然飞去如孤鸿。
- 随流逐转水上萍，失地更屈涧底松。
- 绝怜拄笏频看山，未免举扇一障风。
- 长沙三岁坐兀兀，洞庭千里来怱怱。
- 拥衾时作故乡梦，寒鸦无数啼丹枫。
- 茧丝未办竟何补，强饭空耗桃花红。
- 巴丘健令工制锦，况有奎壁星罗胸。
- 明月璀璨堆我前，老眼照开春雾蒙。
- 西寄华容双鲤鱼，欲挽渊明来社中。
- 颇闻余事戏毛颖，亦舞玄蛟蒙碧笼。
- 心虽入俗不受尘，出岫白云行太空。
- 蒹葭四泽风露冷，有此美德如芙蓉。
- 寻幽或访墨山寺，吊古可赋章华宫。
- 何时再揖两凫仙，共唤曲生行偃虹。
- 无边湖水似少海，一点君山疑小蓬。
- 城南老树无恙否，烦渠试为呼回翁。

## 拼音
- wo3 xing2 liu4 liu4 huang2 shan1 feng1 ， shan1 zhong1 yao2 cao3 duo1 fang1 cong2 。
- fu2 qiu1 xiao4 wo3 wu2 ci3 gu3 ， shu1 ran2 fei1 qu4 ru2 gu1 hong2 。
- sui2 liu2 zhu2 zhuan3 shui3 shang4 ping2 ， shi1 di4 geng4 qu1 jian4 di3 song1 。
- jue2 lian2 zhu3 hu4 pin2 kan4 shan1 ， wei4 mian3 ju3 shan4 yi2 zhang4 feng1 。
- chang2 sha1 san1 sui4 zuo4 wu4 wu4 ， dong4 ting2 qian1 li3 lai2 cong1 cong1 。
- yong1 qin1 shi2 zuo4 gu4 xiang1 meng4 ， han2 ya1 wu2 shu4 ti2 dan1 feng1 。
- jian3 si1 wei4 ban4 jing4 he2 bu3 ， qiang2 fan4 kong1 hao4 tao2 hua1 hong2 。
- ba1 qiu1 jian4 ling4 gong1 zhi4 jin3 ， kuang4 you3 kui2 bi4 xing1 luo2 xiong1 。
- ming2 yue4 cui3 can4 dui1 wo3 qian2 ， lao3 yan3 zhao4 kai1 chun1 wu4 meng2 。
- xi1 ji4 hua2 rong2 shuang1 li3 yu2 ， yu4 wan3 yuan1 ming2 lai2 she4 zhong1 。
- po1 wen2 yu2 shi4 xi4 mao2 ying3 ， yi4 wu3 xuan2 jiao1 meng2 bi4 long2 。
- xin1 sui1 ru4 su2 bu2 shou4 chen2 ， chu1 xiu4 bai2 yun2 xing2 tai4 kong1 。
- jian1 jia1 si4 ze2 feng1 lu4 leng3 ， you3 ci3 mei3 de2 ru2 fu2 rong2 。
- xun2 you1 huo4 fang3 mo4 shan1 si4 ， diao4 gu3 ke3 fu4 zhang1 hua2 gong1 。
- he2 shi2 zai4 yi1 liang3 fu2 xian1 ， gong4 huan4 qu3 sheng1 xing2 yan3 hong2 。
- wu2 bian1 hu2 shui3 si4 shao3 hai3 ， yi4 dian3 jun1 shan1 yi2 xiao3 peng2 。
- cheng2 nan2 lao3 shu4 wu2 yang4 fou3 ， fan2 qu2 shi4 wei4 hu1 hui2 weng1 。

## 注释

## 译文

## 赏析
