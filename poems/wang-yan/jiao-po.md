---
id: wang-yan-jiao-po
title: 脚婆
titlePinyin: jiao3 po2
titleSlug: jiao-po
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹奴夏日凉，脚婆冬夜燠。
- 二物不同时，皆堪伴幽独。
- 自吾失伉俪，一纪谁与宿。
- 年高气血衰，日短天地肃。
- 鱼眼夜不瞑，鸡肤冻生粟。
- 伏枕屡展转，挟纩但拳曲。
- 脚婆当此时，贵重如金玉。
- 爨釜蟹眼生，汲之满皤腹。
- 暖气所熏蒸，羸躯任伸缩。
- 粉黛工取怜，自可荐衾褥。
- 岂不辟沍寒，而能动情欲。
- 不如此瓠壶，但可暖吾足。
- 貌丑不妩媚，坐稳无颠覆。
- 妄想何从生，黎明睡犹熟。

## 拼音
- zhu2 nu2 xia4 ri4 liang2 ， jiao3 po2 dong1 ye4 yu4 。
- er4 wu4 bu4 tong2 shi2 ， jie1 kan1 ban4 you1 du2 。
- zi4 wu2 shi1 kang4 li4 ， yi2 ji4 shui2 yu3 su4 。
- nian2 gao1 qi4 xue4 shuai1 ， ri4 duan3 tian1 di4 su4 。
- yu2 yan3 ye4 bu4 ming2 ， ji1 fu1 dong4 sheng1 su4 。
- fu2 zhen3 lü3 zhan3 zhuan3 ， xie2 kuang4 dan4 quan2 qu3 。
- jiao3 po2 dang1 ci3 shi2 ， gui4 zhong4 ru2 jin1 yu4 。
- cuan4 fu3 xie4 yan3 sheng1 ， ji2 zhi1 man3 po2 fu4 。
- nuan3 qi4 suo3 xun1 zheng1 ， lei2 qu1 ren4 shen1 suo1 。
- fen3 dai4 gong1 qu3 lian2 ， zi4 ke3 jian4 qin1 ru4 。
- qi3 bu2 pi4 hu4 han2 ， er2 neng2 dong4 qing2 yu4 。
- bu4 ru2 ci3 hu4 hu2 ， dan4 ke3 nuan3 wu2 zu2 。
- mao4 chou3 bu4 wu3 mei4 ， zuo4 wen3 wu2 dian1 fu4 。
- wang4 xiang3 he2 cong2 sheng1 ， li2 ming2 shui4 you2 shu2 。

## 注释

## 译文

## 赏析
