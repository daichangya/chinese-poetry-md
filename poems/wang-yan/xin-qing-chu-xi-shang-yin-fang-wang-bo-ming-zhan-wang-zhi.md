---
id: wang-yan-xin-qing-chu-xi-shang-yin-fang-wang-bo-ming-zhan-wang-zhi
title: 新晴出溪上因访王伯明詹望之
titlePinyin: xin1 qing2 chu1 xi1 shang4 yin1 fang3 wang2 bo2 ming2 zhan1 wang4 zhi1
titleSlug: xin-qing-chu-xi-shang-yin-fang-wang-bo-ming-zhan-wang-zhi
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萍转滞岩邑，简出而深居。
- 儿辈不自量，妄意游璧池。
- 日占乌鹊喜，不寄黄犬书。
- 积雨蒸溽暑，客思鬰不舒。
- 新晴一散策，消摇涤烦纡。
- 意行入幽径，篱落相蔽亏。
- 竹萌茁凤尾，瓜蔓缠龙须。
- 物化日夜流，嗟我方栖迟。
- 莫受忧患煎，素发无再缁。
- 扣门谒二友，清坐俱久如。
- 庄语间善谑，相视一解颐。
- 静窥势利场，疾足争驱驰。
- 自念甘敛退，非黠仍非痴。
- 茗乳泛轻雪，炉熏驻游丝。
- 且勿谈世事，挥犀聊说诗。

## 拼音
- ping2 zhuan3 zhi4 yan2 yi4 ， jian3 chu1 er2 shen1 ju1 。
- er2 bei4 bu2 zi4 liang4 ， wang4 yi4 you2 bi4 chi2 。
- ri4 zhan4 wu1 que4 xi3 ， bu2 ji4 huang2 quan3 shu1 。
- ji1 yu3 zheng1 ru4 shu3 ， ke4 si1 yu4 bu4 shu1 。
- xin1 qing2 yi2 san4 ce4 ， xiao1 yao2 di2 fan2 yu1 。
- yi4 xing2 ru4 you1 jing4 ， li2 luo4 xiang1 bi4 kui1 。
- zhu2 meng2 zhuo2 feng4 wei3 ， gua1 wan4 chan2 long2 xu1 。
- wu4 hua4 ri4 ye4 liu2 ， jie1 wo3 fang1 qi1 chi2 。
- mo4 shou4 you1 huan4 jian1 ， su4 fa1 wu2 zai4 zi1 。
- kou4 men2 ye4 er4 you3 ， qing1 zuo4 ju4 jiu3 ru2 。
- zhuang1 yu3 jian1 shan4 xue4 ， xiang1 shi4 yi4 jie3 yi2 。
- jing4 kui1 shi4 li4 chang3 ， ji2 zu2 zheng1 qu1 chi2 。
- zi4 nian4 gan1 lian3 tui4 ， fei1 xia2 reng2 fei1 chi1 。
- ming2 ru3 fan4 qing1 xue3 ， lu2 xun1 zhu4 you2 si1 。
- qie3 wu4 tan2 shi4 shi4 ， hui1 xi1 liao2 shuo1 shi1 。

## 注释

## 译文

## 赏析
