---
id: wang-yan-song-wang-you-si-yi-jiang-xi-xian
title: 送王右司移江西宪
titlePinyin: song4 wang2 you4 si1 yi2 jiang1 xi1 xian4
titleSlug: song-wang-you-si-yi-jiang-xi-xian
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日边好音来，绣斧移轺车。
- 九重寄视听，四牡烦询咨。
- 才德难两全，有即时所须。
- 平生经纶学，丰蓄乃啬施。
- 底柱阅颓波，去就难招麾。
- 湘滨督飞挽，未曾费符移。
- 举鞭有流钱，民瘠亦自肥。
- 揽辔不可留，父老结去思。
- 星台照芹水，寒士增光辉。
- 心旌遶门阑，意往身絷维。
- 叱驭岂惮行，愿言谨驰驱。
- 遥知章贡上，喜色生里闾。
- 旧闻珥笔风，家有城旦书。
- 公行将直指，淑问如臯苏。
- 桁杨无幽枉，雨露皆沾濡。
- 东望尺五天，入觐聊假途。
- 善类望主盟，至尊渴谋谟。
- 正须画麒麟，未用思莼鲈。

## 拼音
- ri4 bian1 hao3 yin1 lai2 ， xiu4 fu3 yi2 yao2 che1 。
- jiu3 chong2 ji4 shi4 ting1 ， si4 mu3 fan2 xun2 zi1 。
- cai2 de2 nan2 liang3 quan2 ， you3 ji2 shi2 suo3 xu1 。
- ping2 sheng1 jing1 lun2 xue2 ， feng1 xu4 nai3 se4 shi1 。
- di3 zhu4 yue4 tui2 bo1 ， qu4 jiu4 nan2 zhao1 hui1 。
- xiang1 bin1 du1 fei1 wan3 ， wei4 ceng2 fei4 fu2 yi2 。
- ju3 bian1 you3 liu2 qian2 ， min2 ji2 yi4 zi4 fei2 。
- lan3 pei4 bu4 ke3 liu2 ， fu4 lao3 jie2 qu4 si1 。
- xing1 tai2 zhao4 qin2 shui3 ， han2 shi4 zeng1 guang1 hui1 。
- xin1 jing1 rao4 men2 lan2 ， yi4 wang3 shen1 zhi2 wei2 。
- chi4 yu4 qi3 dan4 xing2 ， yuan4 yan2 jin3 chi2 qu1 。
- yao2 zhi1 zhang1 gong4 shang4 ， xi3 se4 sheng1 li3 lü2 。
- jiu4 wen2 er3 bi3 feng1 ， jia1 you3 cheng2 dan4 shu1 。
- gong1 xing2 jiang1 zhi2 zhi3 ， shu1 wen4 ru2 gao1 su1 。
- heng2 yang2 wu2 you1 wang3 ， yu3 lu4 jie1 zhan1 ru2 。
- dong1 wang4 chi3 wu3 tian1 ， ru4 jin4 liao2 jia3 tu2 。
- shan4 lei4 wang4 zhu3 meng2 ， zhi4 zun1 ke3 mou2 mo2 。
- zheng4 xu1 hua4 qi2 lin2 ， wei4 yong4 si1 chun2 lu2 。

## 注释

## 译文

## 赏析
