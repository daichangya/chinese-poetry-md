---
id: wang-yan-xie-jiang-tan-zhu-gong
title: 谢江潭诸公
titlePinyin: xie4 jiang1 tan2 zhu1 gong1
titleSlug: xie-jiang-tan-zhu-gong
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相逢一解颐，款曲吐肺腑。
- 主人爱敬客，童孺亦呼舞。
- 击鲜倒家酿，花枝照樽俎。
- 善谑时绝倒，惜饮亦径醉。
- 十年一会面，此身几寒暑。
- 不见即相念，临分无可语。
- 翰墨要陶练，饮食谨调护。
- 行役今何时，天寒岁将莫。
- 故乡松梓荒，他乡寓儿女。
- 岂不念之深，祇觉丹心苦。
- 天机马出塞，人事狙赋芧。
- 都门桂玉地，久客惮羁旅。
- 东风染春红，归程涉溪浒。
- 经过不厌数，弛担更少住。
- 礼简情乃真，惟宜具鸡黍。

## 拼音
- xiang1 feng2 yi4 jie3 yi2 ， kuan3 qu3 tu3 fei4 fu3 。
- zhu3 ren2 ai4 jing4 ke4 ， tong2 ru2 yi4 hu1 wu3 。
- ji1 xian1 dao3 jia1 niang4 ， hua1 zhi1 zhao4 zun1 zu3 。
- shan4 xue4 shi2 jue2 dao3 ， xi1 yin3 yi4 jing4 zui4 。
- shi2 nian2 yi2 hui4 mian4 ， ci3 shen1 ji3 han2 shu3 。
- bu2 jian4 ji2 xiang1 nian4 ， lin2 fen1 wu2 ke3 yu3 。
- han4 mo4 yao4 tao2 lian4 ， yin3 shi2 jin3 tiao2 hu4 。
- xing2 yi4 jin1 he2 shi2 ， tian1 han2 sui4 jiang1 mo4 。
- gu4 xiang1 song1 zi3 huang1 ， ta1 xiang1 yu4 er2 nü3 。
- qi3 bu2 nian4 zhi1 shen1 ， qi2 jue2 dan1 xin1 ku3 。
- tian1 ji1 ma3 chu1 sai4 ， ren2 shi4 ju1 fu4 xu4 。
- dou1 men2 gui4 yu4 di4 ， jiu3 ke4 dan4 ji1 lü3 。
- dong1 feng1 ran3 chun1 hong2 ， gui1 cheng2 she4 xi1 hu3 。
- jing1 guo4 bu2 yan4 shu4 ， chi2 dan1 geng4 shao3 zhu4 。
- li3 jian3 qing2 nai3 zhen1 ， wei2 yi2 ju4 ji1 shu3 。

## 注释

## 译文

## 赏析
