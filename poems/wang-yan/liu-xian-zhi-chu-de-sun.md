---
id: wang-yan-liu-xian-zhi-chu-de-sun
title: 留献之初得孙
titlePinyin: liu2 xian4 zhi1 chu1 de2 sun1
titleSlug: liu-xian-zhi-chu-de-sun
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓝田美玉骊龙珠，天马之驹丹凤雏。
- 平生眼底未曾见，物以希有为珍奇。
- 世间尺子乏英骨，㹠犬虽多安用为。
- 留侯丰下宜有后，更积阴德栽培之。
- 大儿崭然露头角，胸中箧笥罗诗书。
- 文章机杼有家法，睥睨云汉思高飞。
- 小儿学语解揖客，眼如点漆肤凝脂。
- 家庭有此万金产，何忧门户无光辉。
- 乃翁昨日坐堂上，津津黄气溢两眉。
- 女奴走报子舍喜，紫兰玉树生孙枝。
- 不须老释亲抱送，此真天上麒麟儿。
- 我来欲与汤餠客，对翁寿以金屈巵。
- 看渠一岁能识字，八岁落笔驱文辞。
- 三衢之留世冠冕，公侯衮衮当无疑。
- 他年我未须发白，已见此子摩天衢。

## 拼音
- lan2 tian2 mei3 yu4 li2 long2 zhu1 ， tian1 ma3 zhi1 ju1 dan1 feng4 chu2 。
- ping2 sheng1 yan3 di3 wei4 ceng2 jian4 ， wu4 yi3 xi1 you3 wei4 zhen1 qi2 。
- shi4 jian1 chi3 zi0 fa2 ying1 gu3 ， 㹠 quan3 sui1 duo1 an1 yong4 wei4 。
- liu2 hou2 feng1 xia4 yi2 you3 hou4 ， geng4 ji1 yin1 de2 zai1 pei2 zhi1 。
- da4 er2 zhan3 ran2 lu4 tou2 jiao3 ， xiong1 zhong1 qie4 si4 luo2 shi1 shu1 。
- wen2 zhang1 ji1 zhu4 you3 jia1 fa3 ， pi4 ni4 yun2 han4 si1 gao1 fei1 。
- xiao3 er2 xue2 yu3 jie3 yi1 ke4 ， yan3 ru2 dian3 qi1 fu1 ning2 zhi1 。
- jia1 ting2 you3 ci3 wan4 jin1 chan3 ， he2 you1 men2 hu4 wu2 guang1 hui1 。
- nai3 weng1 zuo2 ri4 zuo4 tang2 shang4 ， jin1 jin1 huang2 qi4 yi4 liang3 mei2 。
- nü3 nu2 zou3 bao4 zi3 she4 xi3 ， zi3 lan2 yu4 shu4 sheng1 sun1 zhi1 。
- bu4 xu1 lao3 shi4 qin1 bao4 song4 ， ci3 zhen1 tian1 shang4 qi2 lin2 er2 。
- wo3 lai2 yu4 yu3 tang1 bing3 ke4 ， dui4 weng1 shou4 yi3 jin1 qu1 zhi1 。
- kan4 qu2 yi2 sui4 neng2 shi2 zi4 ， ba1 sui4 luo4 bi3 qu1 wen2 ci2 。
- san1 qu2 zhi1 liu2 shi4 guan1 mian3 ， gong1 hou2 gun3 gun3 dang1 wu2 yi2 。
- ta1 nian2 wo3 wei4 xu1 fa4 bai2 ， yi3 jian4 ci3 zi3 mo2 tian1 qu2 。

## 注释

## 译文

## 赏析
