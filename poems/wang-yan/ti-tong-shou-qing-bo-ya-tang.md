---
id: wang-yan-ti-tong-shou-qing-bo-ya-tang
title: 题童寿卿博雅堂
titlePinyin: ti2 tong2 shou4 qing1 bo2 ya3 tang2
titleSlug: ti-tong-shou-qing-bo-ya-tang
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 会道莫如约，要识胸中真。
- 讲学亦贵博，不废纸上陈。
- 王充与李邕，世岂无若人。
- 中秘未许见，市肆何所闻。
- 童君家多书，乃为我辈虑。
- 安用蓬莱山，万卷皆聚此。
- 又复附益之，秦碑及周鼓。
- 剡溪来楮生，歙穴会石友。
- 持此分雅俗，清渭映浊泾。
- 不贿屋自润，无爵身亦荣。
- 好事时相过，不惮倒屣迎。
- 挥麈言有味，寂如无市声。
- 孰如汉中郎，孰似楚左史。
- 孰能诵亡书，孰解作奇字。
- 是中犹渊海，随取即随有。
- 或问贾几何，还可商度否。
- 掀髯笑谢客，吾非鬻书叟。

## 拼音
- hui4 dao4 mo4 ru2 yue1 ， yao4 shi2 xiong1 zhong1 zhen1 。
- jiang3 xue2 yi4 gui4 bo2 ， bu2 fei4 zhi3 shang4 chen2 。
- wang2 chong1 yu3 li3 yong1 ， shi4 qi3 wu2 ruo4 ren2 。
- zhong1 mi4 wei4 xu3 jian4 ， shi4 si4 he2 suo3 wen2 。
- tong2 jun1 jia1 duo1 shu1 ， nai3 wei4 wo3 bei4 lü4 。
- an1 yong4 peng2 lai2 shan1 ， wan4 juan4 jie1 ju4 ci3 。
- you4 fu4 fu4 yi4 zhi1 ， qin2 bei1 ji2 zhou1 gu3 。
- yan3 xi1 lai2 chu3 sheng1 ， xi1 xue2 hui4 shi2 you3 。
- chi2 ci3 fen1 ya3 su2 ， qing1 wei4 ying4 zhuo2 jing1 。
- bu2 hui4 wu1 zi4 run4 ， wu2 jue2 shen1 yi4 rong2 。
- hao3 shi4 shi2 xiang1 guo4 ， bu2 dan4 dao3 xi3 ying2 。
- hui1 zhu3 yan2 you3 wei4 ， ji4 ru2 wu2 shi4 sheng1 。
- shu2 ru2 han4 zhong1 lang2 ， shu2 si4 chu3 zuo3 shi3 。
- shu2 neng2 song4 wang2 shu1 ， shu2 jie3 zuo4 qi2 zi4 。
- shi4 zhong1 you2 yuan1 hai3 ， sui2 qu3 ji2 sui2 you3 。
- huo4 wen4 jia3 ji3 he2 ， hai2 ke3 shang1 du4 fou3 。
- xian1 ran2 xiao4 xie4 ke4 ， wu2 fei1 yu4 shu1 sou3 。

## 注释

## 译文

## 赏析
