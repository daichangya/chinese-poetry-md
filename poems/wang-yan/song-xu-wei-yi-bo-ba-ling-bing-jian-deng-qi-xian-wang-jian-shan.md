---
id: wang-yan-song-xu-wei-yi-bo-ba-ling-bing-jian-deng-qi-xian-wang-jian-shan
title: 送徐尉移簿巴陵并简邓器先汪兼善
titlePinyin: song4 xu2 wei4 yi2 bo2 ba1 ling2 bing4 jian3 deng4 qi4 xian1 wang1 jian1 shan4
titleSlug: song-xu-wei-yi-bo-ba-ling-bing-jian-deng-qi-xian-wang-jian-shan
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两凫不到蓬莱峰，翩翩堕在葭苇丛。
- 口谈世事懒揖客，劫回老眼瞻飞鸿。
- 子真何事亦来此，培𪣻乃生千丈松。
- 挥毫古锦贮白雪，缓颊玉麈生清风。
- 相知苦恨相见晚，坐席未暖行匆匆。
- 离骚满目江路冷，秋气欲赤江头枫。
- 少留一日对欢伯，苍颜共变桃皮红。
- 醉中出语最真实，为君款曲论心胸。
- 我尝纵观洞庭水，水天一色光蒙蒙。
- 仙人帝子不可见，日月出没沧波中。
- 归来荒县窘朱墨，身如泽雉拘樊笼。
- 君才凛凛万夫敌，天骥一出凡马空。
- 不应拄笏栖枳棘，便合入幕依芙蓉。
- 诸公得士喜推毂，从此奏赋明光宫。
- 令君锦衣织青凤，先生玉气贯白虹。
- 相逢问我令何如，为言黑头茁霜蓬。
- 青云事业付公等，归去愿学柴桑翁。

## 拼音
- liang3 fu2 bu2 dao4 peng2 lai2 feng1 ， pian1 pian1 duo4 zai4 jia1 wei3 cong2 。
- kou3 tan2 shi4 shi4 lan3 yi1 ke4 ， jie2 hui2 lao3 yan3 zhan1 fei1 hong2 。
- zi3 zhen1 he2 shi4 yi4 lai2 ci3 ， pei2 lou2 nai3 sheng1 qian1 zhang4 song1 。
- hui1 hao2 gu3 jin3 zhu4 bai2 xue3 ， huan3 jia2 yu4 zhu3 sheng1 qing1 feng1 。
- xiang1 zhi1 ku3 hen4 xiang1 jian4 wan3 ， zuo4 xi2 wei4 nuan3 xing2 cong1 cong1 。
- li2 sao1 man3 mu4 jiang1 lu4 leng3 ， qiu1 qi4 yu4 chi4 jiang1 tou2 feng1 。
- shao3 liu2 yi2 ri4 dui4 huan1 bo2 ， cang1 yan2 gong4 bian4 tao2 pi2 hong2 。
- zui4 zhong1 chu1 yu3 zui4 zhen1 shi2 ， wei4 jun1 kuan3 qu3 lun4 xin1 xiong1 。
- wo3 chang2 zong4 guan1 dong4 ting2 shui3 ， shui3 tian1 yi2 se4 guang1 meng2 meng2 。
- xian1 ren2 di4 zi3 bu4 ke3 jian4 ， ri4 yue4 chu1 mo4 cang1 bo1 zhong1 。
- gui1 lai2 huang1 xian4 jiong3 zhu1 mo4 ， shen1 ru2 ze2 zhi4 ju1 fan2 long2 。
- jun1 cai2 lin3 lin3 wan4 fu1 di2 ， tian1 ji4 yi4 chu1 fan2 ma3 kong1 。
- bu2 ying4 zhu3 hu4 qi1 zhi3 ji2 ， bian4 he2 ru4 mu4 yi1 fu2 rong2 。
- zhu1 gong1 de2 shi4 xi3 tui1 gu1 ， cong2 ci3 zou4 fu4 ming2 guang1 gong1 。
- ling4 jun1 jin3 yi1 zhi1 qing1 feng4 ， xian1 sheng1 yu4 qi4 guan4 bai2 hong2 。
- xiang1 feng2 wen4 wo3 ling4 he2 ru2 ， wei4 yan2 hei1 tou2 zhuo2 shuang1 peng2 。
- qing1 yun2 shi4 ye4 fu4 gong1 deng3 ， gui1 qu4 yuan4 xue2 chai2 sang1 weng1 。

## 注释

## 译文

## 赏析
