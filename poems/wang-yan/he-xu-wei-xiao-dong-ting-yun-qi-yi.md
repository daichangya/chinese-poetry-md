---
id: wang-yan-he-xu-wei-xiao-dong-ting-yun-qi-yi
title: 和许尉小洞庭韵  其一
titlePinyin: he2 xu3 wei4 xiao3 dong4 ting2 yun4     qi2 yi1
titleSlug: he-xu-wei-xiao-dong-ting-yun-qi-yi
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古县周遭临水涯，中有胜地藏幽奇。
- 向来墨绶不领略，付与渔樵轻弃遗。
- 我乘苍螭上其顶，凭高小筑诛茅茨。
- 未能隠去学鲁山，且可寻幽如退之。
- 炊烟百堵共一市，民气稍稍春台熙。
- 至尊岂为茧丝计，老令恨无桃李蹊。
- 解衣一浣三年缁，微风碾碎青琉璃。
- 鱼龙悲啸吹白浪，烟霭吐吞蒙翠微。
- 湖中一点小君山，谁琢瑶琨圆中规。
- 朱弦一曲舞冯夷，凌风驾我双凫飞。
- 远唤古仙笙鹤来，月寒共醉玉东西。
- 天高可逐霞佩去，儿女牵衣吾未宜。
- 一官伛偻百僚底，苍髯欲雪将何为。
- 徘徊在此为五斗，时亦讽诵渊明词。
- 兹亭信美非我有，梦遶故园还欲归。

## 拼音
- gu3 xian4 zhou1 zao1 lin2 shui3 ya2 ， zhong1 you3 sheng4 di4 cang2 you1 qi2 。
- xiang4 lai2 mo4 shou4 bu4 ling3 lüe4 ， fu4 yu3 yu2 qiao2 qing1 qi4 yi2 。
- wo3 cheng2 cang1 chi1 shang4 qi2 ding3 ， ping2 gao1 xiao3 zhu4 zhu1 mao2 ci2 。
- wei4 neng2 yin3 qu4 xue2 lu3 shan1 ， qie3 ke3 xun2 you1 ru2 tui4 zhi1 。
- chui1 yan1 bai3 du3 gong4 yi2 shi4 ， min2 qi4 shao1 shao1 chun1 tai2 xi1 。
- zhi4 zun1 qi3 wei4 jian3 si1 ji4 ， lao3 ling4 hen4 wu2 tao2 li3 qi1 。
- jie3 yi1 yi2 huan4 san1 nian2 zi1 ， wei1 feng1 nian3 sui4 qing1 liu2 li2 。
- yu2 long2 bei1 xiao4 chui1 bai2 lang4 ， yan1 ai3 tu3 tun1 meng2 cui4 wei1 。
- hu2 zhong1 yi4 dian3 xiao3 jun1 shan1 ， shui2 zhuo2 yao2 kun1 yuan2 zhong1 gui1 。
- zhu1 xian2 yi4 qu3 wu3 feng2 yi2 ， ling2 feng1 jia4 wo3 shuang1 fu2 fei1 。
- yuan3 huan4 gu3 xian1 sheng1 he4 lai2 ， yue4 han2 gong4 zui4 yu4 dong1 xi1 。
- tian1 gao1 ke3 zhu2 xia2 pei4 qu4 ， er2 nü3 qian1 yi1 wu2 wei4 yi2 。
- yi4 guan1 yu3 lü3 bai3 liao2 di3 ， cang1 ran2 yu4 xue3 jiang1 he2 wei4 。
- pai2 huai2 zai4 ci3 wei4 wu3 dou3 ， shi2 yi4 feng3 song4 yuan1 ming2 ci2 。
- zi1 ting2 xin4 mei3 fei1 wo3 you3 ， meng4 rao4 gu4 yuan2 hai2 yu4 gui1 。

## 注释

## 译文

## 赏析
