---
id: wang-yan-yong-yuan-yun-da-qing-lao-qi-er
title: 用元韵答清老  其二
titlePinyin: yong4 yuan2 yun4 da2 qing1 lao3     qi2 er4
titleSlug: yong-yuan-yun-da-qing-lao-qi-er
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 篆车创始自稚轮，筦簟从初但蒲稿。
- 诗到晚唐非不佳，少似国风能理到。
- 嗟予耄矣弃颖泓，卧病终年长却扫。
- 客无脱屦一榻悬，人不到门群雀噪。
- 敢意支郎念岑寂，时将妙语起衰老。
- 若人搜句乃余事，虽不雕镌自精好。
- 况于佛祖可呵骂，岂无魔外宜攻讨。
- 早办山居一把茅，为我长歌歌证道。

## 拼音
- zhuan4 che1 chuang4 shi3 zi4 zhi4 lun2 ， guan3 dian4 cong2 chu1 dan4 pu2 gao3 。
- shi1 dao4 wan3 tang2 fei1 bu4 jia1 ， shao3 si4 guo2 feng1 neng2 li3 dao4 。
- jie1 yu3 mao4 yi3 qi4 ying3 hong2 ， wo4 bing4 zhong1 nian2 zhang3 que4 sao3 。
- ke4 wu2 tuo1 ju4 yi2 ta4 xuan2 ， ren2 bu2 dao4 men2 qun2 que4 zao4 。
- gan3 yi4 zhi1 lang2 nian4 cen2 ji4 ， shi2 jiang1 miao4 yu3 qi3 shuai1 lao3 。
- ruo4 ren2 sou1 ju4 nai3 yu2 shi4 ， sui1 bu4 diao1 juan1 zi4 jing1 hao3 。
- kuang4 yu2 fo2 zu3 ke3 he1 ma4 ， qi3 wu2 mo2 wai4 yi2 gong1 tao3 。
- zao3 ban4 shan1 ju1 yi4 ba3 mao2 ， wei4 wo3 chang2 ge1 ge1 zheng4 dao4 。

## 注释

## 译文

## 赏析
