---
id: wang-yan-ti-xu-shang-sou-suo-cang-li-bo-shi-si-tian-wang-tu
title: 题徐商叟所藏李伯时四天王图
titlePinyin: ti2 xu2 shang1 sou3 suo3 cang2 li3 bo2 shi2 si4 tian1 wang2 tu2
titleSlug: ti-xu-shang-sou-suo-cang-li-bo-shi-si-tian-wang-tu
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙眠有巧手，幻出汗血驹。
- 老衲或戒之，回向心地初。
- 遂画白衣仙，蕲与梵释俱。
- 北方四天王，亦附瞿昙居。
- 杂以马龙像，宿习终未除。
- 四王名字异，且复形状殊。
- 信者谓其有，疑者意其无。
- 荡荡天门高，谁能凌空虚。
- 何以信不疑，取诸贝叶书。
- 子不语怪神，从释恐畔儒。
- 语之且不可，笔之其可乎。
- 因画议及此，于公意何如。

## 拼音
- long2 mian2 you3 qiao3 shou3 ， huan4 chu1 han4 xue4 ju1 。
- lao3 na4 huo4 jie4 zhi1 ， hui2 xiang4 xin1 di4 chu1 。
- sui4 hua4 bai2 yi1 xian1 ， qi2 yu3 fan4 shi4 ju4 。
- bei3 fang1 si4 tian1 wang2 ， yi4 fu4 qu2 tan2 ju1 。
- za2 yi3 ma3 long2 xiang4 ， su4 xi2 zhong1 wei4 chu2 。
- si4 wang2 ming2 zi4 yi4 ， qie3 fu4 xing2 zhuang4 shu1 。
- xin4 zhe3 wei4 qi2 you3 ， yi2 zhe3 yi4 qi2 wu2 。
- dang4 dang4 tian1 men2 gao1 ， shui2 neng2 ling2 kong1 xu1 。
- he2 yi3 xin4 bu4 yi2 ， qu3 zhu1 bei4 ye4 shu1 。
- zi3 bu4 yu3 guai4 shen2 ， cong2 shi4 kong3 pan4 ru2 。
- yu3 zhi1 qie3 bu4 ke3 ， bi3 zhi1 qi2 ke3 hu1 。
- yin1 hua4 yi4 ji2 ci3 ， yu2 gong1 yi4 he2 ru2 。

## 注释

## 译文

## 赏析
