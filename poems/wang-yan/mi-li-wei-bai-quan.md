---
id: wang-yan-mi-li-wei-bai-quan
title: 觅李尉白犬
titlePinyin: mi4 li3 wei4 bai2 quan3
titleSlug: mi-li-wei-bai-quan
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安少年好狗马，日日遨游五陵下。
- 八尺腾骧行地龙，突过无前追疾风。
- 一箭穿空两雕堕，尚挟白羽腰骍弓。
- 回鞭更踏南山路，射杀山中白额虎。
- 却解重环四尺獒，快逐丰狐搜狡兔。
- 猎罢归来唤歌舞，酾酒割鲜供笑语。
- 穷巷书生那有此，毛颖陶泓守环堵。
- 老来无力跨蹇馿，少日青鞋只徒步。
- 何况平生非猎师，何须有犬如韩卢。
- 青毡旧物犹在室，吹灯未灭忧穿窬。
- 似闻黄耳云来孙，丰颅拳尾雪不如。
- 从公觅取扞门户，主人高枕偷儿避。

## 拼音
- chang2 an1 shao4 nian2 hao3 gou3 ma3 ， ri4 ri4 ao2 you2 wu3 ling2 xia4 。
- ba1 chi3 teng2 xiang1 xing2 di4 long2 ， tu1 guo4 wu2 qian2 zhui1 ji2 feng1 。
- yi2 jian4 chuan1 kong1 liang3 diao1 duo4 ， shang4 xie2 bai2 yu3 yao1 xing1 gong1 。
- hui2 bian1 geng4 ta4 nan2 shan1 lu4 ， she4 sha1 shan1 zhong1 bai2 e2 hu3 。
- que4 jie3 zhong4 huan2 si4 chi3 ao2 ， kuai4 zhu2 feng1 hu2 sou1 jiao3 tu4 。
- lie4 ba4 gui1 lai2 huan4 ge1 wu3 ， shai1 jiu3 ge1 xian1 gong4 xiao4 yu3 。
- qiong2 xiang4 shu1 sheng1 na4 you3 ci3 ， mao2 ying3 tao2 hong2 shou3 huan2 du3 。
- lao3 lai2 wu2 li4 kua4 jian3 lu2 ， shao3 ri4 qing1 xie2 zhi1 tu2 bu4 。
- he2 kuang4 ping2 sheng1 fei1 lie4 shi1 ， he2 xu1 you3 quan3 ru2 han2 lu2 。
- qing1 zhan1 jiu4 wu4 you2 zai4 shi4 ， chui1 deng1 wei4 mie4 you1 chuan1 yu2 。
- si4 wen2 huang2 er3 yun2 lai2 sun1 ， feng1 lu2 quan2 wei3 xue3 bu4 ru2 。
- cong2 gong1 mi4 qu3 han4 men2 hu4 ， zhu3 ren2 gao1 zhen3 tou1 er2 bi4 。

## 注释

## 译文

## 赏析
