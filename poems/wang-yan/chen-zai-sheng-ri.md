---
id: wang-yan-chen-zai-sheng-ri
title: 陈宰生日
titlePinyin: chen2 zai3 sheng1 ri4
titleSlug: chen-zai-sheng-ri
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花枝点缀深浅红，溪山二月春融融。
- 琴堂清晓气葱鬰，蹑凫此日来仙翁。
- 姓名已久书绛阙，骨相元自居纱笼。
- 君王厚下为保障，郎宿垂光临一同。
- 两行吏立薄冰上，四境人行明镜中。
- 三年妙手巧制锦，借甚治声闻九重。
- 桃李阴边共歌舞，劝君饮尽玻璃钟。
- 著鞭由此登要路，推毂岂必由诸公。
- 未教曳履侍文石，亦合峩豸乘花骢。
- 中堂朱绂映彩服，瑶池无日无春风。
- 摩挲铜狄阅人世，何止他年方两瞳。

## 拼音
- hua1 zhi1 dian3 zhui4 shen1 qian3 hong2 ， xi1 shan1 er4 yue4 chun1 rong2 rong2 。
- qin2 tang2 qing1 xiao3 qi4 cong1 yu4 ， nie4 fu2 ci3 ri4 lai2 xian1 weng1 。
- xing4 ming2 yi3 jiu3 shu1 jiang4 que1 ， gu3 xiang1 yuan2 zi4 ju1 sha1 long2 。
- jun1 wang2 hou4 xia4 wei4 bao3 zhang4 ， lang2 su4 chui2 guang1 lin2 yi4 tong2 。
- liang3 hang2 li4 li4 bao2 bing1 shang4 ， si4 jing4 ren2 xing2 ming2 jing4 zhong1 。
- san1 nian2 miao4 shou3 qiao3 zhi4 jin3 ， jie4 shen4 zhi4 sheng1 wen2 jiu3 chong2 。
- tao2 li3 yin1 bian1 gong4 ge1 wu3 ， quan4 jun1 yin3 jin4 bo1 li2 zhong1 。
- zhu4 bian1 you2 ci3 deng1 yao4 lu4 ， tui1 gu1 qi3 bi4 you2 zhu1 gong1 。
- wei4 jiao4 ye4 lü3 shi4 wen2 shi2 ， yi4 he2 e2 zhi4 cheng2 hua1 cong1 。
- zhong1 tang2 zhu1 fu2 ying4 cai3 fu2 ， yao2 chi2 wu2 ri4 wu2 chun1 feng1 。
- mo2 suo1 tong2 di2 yue4 ren2 shi4 ， he2 zhi3 ta1 nian2 fang1 liang3 tong2 。

## 注释

## 译文

## 赏析
