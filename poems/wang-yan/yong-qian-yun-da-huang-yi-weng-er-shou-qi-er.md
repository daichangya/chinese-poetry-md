---
id: wang-yan-yong-qian-yun-da-huang-yi-weng-er-shou-qi-er
title: 用前韵答黄一翁二首  其二
titlePinyin: yong4 qian2 yun4 da2 huang2 yi4 weng1 er4 shou3     qi2 er4
titleSlug: yong-qian-yun-da-huang-yi-weng-er-shou-qi-er
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豆羹采藜藿，鼎食厌粱肉。
- 士欲齐得丧，胸次要涵蓄。
- 我晚颇闻道，宁有慧无福。
- 外物皆浮云，此道等珠玉。
- 阅事如阅棋，已过安用覆。
- 回光照诸妄，稍稍淡无欲。
- 与君共玄谈，一笑时捧腹。
- 更以诗留贫，此语颇惊俗。
- 细看苜蓿盘，岂减槟榔斛。
- 见金不见人，渠辈非吾族。
- 君独臭味同，吾固知之熟。
- 平生求益友，今日并墙屋。
- 不肯兄事钱，宁以君呼竹。
- 力学追古人，经史费抄读。
- 我方病少瘳，拥衲肤有粟。
- 百念渐灰冷，有牛不须牧。
- 君如汗血驹，堕地必驰逐。
- 甘为走踆踆，耻作雌粥粥。
- 有玉未尝献，岂忧终刖足。

## 拼音
- dou4 geng1 cai3 li2 huo4 ， ding3 shi2 yan4 liang2 rou4 。
- shi4 yu4 qi2 de2 sang4 ， xiong1 ci4 yao4 han2 xu4 。
- wo3 wan3 po1 wen2 dao4 ， ning2 you3 hui4 wu2 fu2 。
- wai4 wu4 jie1 fu2 yun2 ， ci3 dao4 deng3 zhu1 yu4 。
- yue4 shi4 ru2 yue4 qi2 ， yi3 guo4 an1 yong4 fu4 。
- hui2 guang1 zhao4 zhu1 wang4 ， shao1 shao1 dan4 wu2 yu4 。
- yu3 jun1 gong4 xuan2 tan2 ， yi2 xiao4 shi2 peng3 fu4 。
- geng4 yi3 shi1 liu2 pin2 ， ci3 yu3 po1 jing1 su2 。
- xi4 kan4 mu4 xu0 pan2 ， qi3 jian3 bin1 lang2 hu2 。
- jian4 jin1 bu2 jian4 ren2 ， qu2 bei4 fei1 wu2 zu2 。
- jun1 du2 chou4 wei4 tong2 ， wu2 gu4 zhi1 zhi1 shu2 。
- ping2 sheng1 qiu2 yi4 you3 ， jin1 ri4 bing4 qiang2 wu1 。
- bu4 ken3 xiong1 shi4 qian2 ， ning2 yi3 jun1 hu1 zhu2 。
- li4 xue2 zhui1 gu3 ren2 ， jing1 shi3 fei4 chao1 du2 。
- wo3 fang1 bing4 shao3 chou1 ， yong1 na4 fu1 you3 su4 。
- bai3 nian4 jian4 hui1 leng3 ， you3 niu2 bu4 xu1 mu4 。
- jun1 ru2 han4 xue4 ju1 ， duo4 di4 bi4 chi2 zhu2 。
- gan1 wei4 zou3 cun1 cun1 ， chi3 zuo4 ci2 zhou1 zhou1 。
- you3 yu4 wei4 chang2 xian4 ， qi3 you1 zhong1 yue4 zu2 。

## 注释

## 译文

## 赏析
