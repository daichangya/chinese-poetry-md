---
id: wang-yan-ti-chen-xun-shu-shi-xuan
title: 题陈巽叔适轩
titlePinyin: ti2 chen2 xun4 shu1 shi4 xuan1
titleSlug: ti-chen-xun-shu-shi-xuan
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 消摇鹏鷃游，小大各有适。
- 士堕躁欲中，束身就徽墨。
- 桃溪有市隠，被褐怀拱璧。
- 袖手阅世故，不变刍豢色。
- 小窗一蒲团，燕坐琴书侧。
- 岂不对客语，青眼送鸿翼。
- 自言肥遯好，外物断欣戚。
- 千金戒垂堂，一跌在所惜。
- 笑我踏风波，辕驹窘覊靮。

## 拼音
- xiao1 yao2 peng2 yan4 you2 ， xiao3 da4 ge4 you3 shi4 。
- shi4 duo4 zao4 yu4 zhong1 ， shu4 shen1 jiu4 hui1 mo4 。
- tao2 xi1 you3 shi4 yin3 ， bei4 he4 huai2 gong3 bi4 。
- xiu4 shou3 yue4 shi4 gu4 ， bu2 bian4 chu2 huan4 se4 。
- xiao3 chuang1 yi4 pu2 tuan2 ， yan4 zuo4 qin2 shu1 ce4 。
- qi3 bu2 dui4 ke4 yu3 ， qing1 yan3 song4 hong2 yi4 。
- zi4 yan2 fei2 dun4 hao3 ， wai4 wu4 duan4 xin1 qi1 。
- qian1 jin1 jie4 chui2 tang2 ， yi4 die1 zai4 suo3 xi1 。
- xiao4 wo3 ta4 feng1 bo1 ， yuan2 ju1 jiong3 ji1 di2 。

## 注释

## 译文

## 赏析
