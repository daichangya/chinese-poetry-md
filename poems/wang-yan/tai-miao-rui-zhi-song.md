---
id: wang-yan-tai-miao-rui-zhi-song
title: 太庙瑞芝颂
titlePinyin: tai4 miao4 rui4 zhi1 song4
titleSlug: tai-miao-rui-zhi-song
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宋绍天命，列圣重光。
- 丕绪舄奕，施于无疆。
- 少海日升，庆元五祀。
- 渊默面南，格于天地。
- 於穆清庙，玉芝呈瑞。
- 蔓蔓其华，丽于丹楹。
- 匪根斯殖，匪葩斯荣。
- 和气融液，不春而生。
- 其瑞维何，祖宗咸喜。
- 神孙致孝，孺慕无已。
- 有开必先，产祥𬯎祉。
- 其孝维何，神明可通。
- 问安寝门，四辅翼从。
- 洗爵为寿，雍雍在宫。
- 莫大之庆，朝野攸同。
- 赉尔高年，曰予锡类。
- 颁爵辅臣，曰汝予助。
- 三宫岂乐，万姓歌舞。
- 维我高庙，中兴集勋。
- 神器所传，艺祖之孙。
- 重华之断，寿康之仁。
- 凝神冲漠，不俟倦勤。
- 群黎属望，天启元子。
- 四圣揖逊，千古颛美。
- 主鬯匪易，秉心肃庄。
- 以奉重闱，媚于慈皇。
- 崇德尚贤，心膂股肱。
- 尽摈浮伪，慈皇是承。
- 酬酢万微，未明当依。
- 不蔽不疑，慈皇是以。
- 民附于仁，天鉴厥诚。
- 对越在上，祖宗之灵。
- 贶以瑞物，胙其德馨。
- 昔在绍兴，芝尝再茁。
- 仁皇英皇，二祖之室。
- 曾孙笃之，克肖其德。
- 受是珍符，宠绥四国。
- 曷以祝之，万寿无极。
- 又曷申之，子孙千亿。
- 有德有瑞，隠显合符。
- 自今以始，史将娄书。
- 皇德日新，勿替厥初。

## 拼音
- song4 shao4 tian1 ming4 ， lie4 sheng4 chong2 guang1 。
- pi1 xu4 xi4 yi4 ， shi1 yu2 wu2 jiang1 。
- shao3 hai3 ri4 sheng1 ， qing4 yuan2 wu3 si4 。
- yuan1 mo4 mian4 nan2 ， ge2 yu2 tian1 di4 。
- wu1 mu4 qing1 miao4 ， yu4 zhi1 cheng2 rui4 。
- man4 man4 qi2 hua2 ， li4 yu2 dan1 ying2 。
- fei3 gen1 si1 zhi2 ， fei3 pa1 si1 rong2 。
- he2 qi4 rong2 ye4 ， bu4 chun1 er2 sheng1 。
- qi2 rui4 wei2 he2 ， zu3 zong1 xian2 xi3 。
- shen2 sun1 zhi4 xiao4 ， ru2 mu4 wu2 yi3 。
- you3 kai1 bi4 xian1 ， chan3 xiang2 tui2 zhi3 。
- qi2 xiao4 wei2 he2 ， shen2 ming2 ke3 tong1 。
- wen4 an1 qin3 men2 ， si4 fu3 yi4 cong2 。
- xi3 jue2 wei4 shou4 ， yong1 yong1 zai4 gong1 。
- mo4 da4 zhi1 qing4 ， chao2 ye3 you1 tong2 。
- lai4 er3 gao1 nian2 ， yue1 yu3 xi1 lei4 。
- ban1 jue2 fu3 chen2 ， yue1 ru3 yu3 zhu4 。
- san1 gong1 qi3 le4 ， wan4 xing4 ge1 wu3 。
- wei2 wo3 gao1 miao4 ， zhong1 xing1 ji2 xun1 。
- shen2 qi4 suo3 chuan2 ， yi4 zu3 zhi1 sun1 。
- zhong4 hua2 zhi1 duan4 ， shou4 kang1 zhi1 ren2 。
- ning2 shen2 chong1 mo4 ， bu2 si4 juan4 qin2 。
- qun2 li2 shu3 wang4 ， tian1 qi3 yuan2 zi3 。
- si4 sheng4 yi1 xun4 ， qian1 gu3 zhuan1 mei3 。
- zhu3 chang4 fei3 yi4 ， bing3 xin1 su4 zhuang1 。
- yi3 feng4 zhong4 wei2 ， mei4 yu2 ci2 huang2 。
- chong2 de2 shang4 xian2 ， xin1 lü3 gu3 gong1 。
- jin4 bin4 fu2 wei3 ， ci2 huang2 shi4 cheng2 。
- chou2 cu4 wan4 wei1 ， wei4 ming2 dang1 yi1 。
- bu2 bi4 bu4 yi2 ， ci2 huang2 shi4 yi3 。
- min2 fu4 yu2 ren2 ， tian1 jian4 jue2 cheng2 。
- dui4 yue4 zai4 shang4 ， zu3 zong1 zhi1 ling2 。
- kuang4 yi3 rui4 wu4 ， zuo4 qi2 de2 xin1 。
- xi1 zai4 shao4 xing1 ， zhi1 chang2 zai4 zhuo2 。
- ren2 huang2 ying1 huang2 ， er4 zu3 zhi1 shi4 。
- zeng1 sun1 du3 zhi1 ， ke4 xiao4 qi2 de2 。
- shou4 shi4 zhen1 fu2 ， chong3 sui2 si4 guo2 。
- he2 yi3 zhu4 zhi1 ， wan4 shou4 wu2 ji2 。
- you4 he2 shen1 zhi1 ， zi3 sun1 qian1 yi4 。
- you3 de2 you3 rui4 ， yin3 xian3 he2 fu2 。
- zi4 jin1 yi3 shi3 ， shi3 jiang1 lou2 shu1 。
- huang2 de2 ri4 xin1 ， wu4 ti4 jue2 chu1 。

## 注释

## 译文

## 赏析
