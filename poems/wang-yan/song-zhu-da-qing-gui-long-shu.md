---
id: wang-yan-song-zhu-da-qing-gui-long-shu
title: 送朱大卿归龙舒
titlePinyin: song4 zhu1 da4 qing1 gui1 long2 shu1
titleSlug: song-zhu-da-qing-gui-long-shu
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 觚棱挂晓日，浮鹢违都城。
- 今代朱伯厚，勇去投簪缨。
- 津津眉睫间，不见离别情。
- 问之何能尔，内重外物轻。
- 声利诱一世，漏尽犹夜行。
- 岂不厌逐逐，无由息营营。
- 若人著眼高，不受世网撄。
- 奋身许国久，艰险亦饱更。
- 乘传上蚕丛，拥旄到龙廷。
- 中朝豹尾班，讵可欠老成。
- 一旦念丘园，拂衣即遐征。
- 君相虽贪贤，欲留终不能。
- 班以内阁奥，秩之闲馆清。
- 皖山插天翠，淮水到海平。
- 婆娑山水间，可筑半隠亭。
- 鸡豚入新社，鸥鹭寻旧盟。
- 收身谢危机，至此全修名。
- 嗟我为糊口，偃蹇侵颓龄。
- 仰羡冥鸿高，俯慙晓猿惊。
- 青山不负约，行矣谋归耕。

## 拼音
- gu1 leng2 gua4 xiao3 ri4 ， fu2 yi4 wei2 du1 cheng2 。
- jin1 dai4 zhu1 bo2 hou4 ， yong3 qu4 tou2 zan1 ying1 。
- jin1 jin1 mei2 jie2 jian1 ， bu2 jian4 li2 bie2 qing2 。
- wen4 zhi1 he2 neng2 er3 ， nei4 zhong4 wai4 wu4 qing1 。
- sheng1 li4 you4 yi2 shi4 ， lou4 jin4 you2 ye4 xing2 。
- qi3 bu2 yan4 zhu2 zhu2 ， wu2 you2 xi1 ying2 ying2 。
- ruo4 ren2 zhu4 yan3 gao1 ， bu2 shou4 shi4 wang3 ying1 。
- fen4 shen1 xu3 guo2 jiu3 ， jian1 xian3 yi4 bao3 geng4 。
- cheng2 chuan2 shang4 can2 cong2 ， yong1 mao2 dao4 long2 ting2 。
- zhong1 chao2 bao4 wei3 ban1 ， ju4 ke3 qian4 lao3 cheng2 。
- yi2 dan4 nian4 qiu1 yuan2 ， fu2 yi1 ji2 xia2 zheng1 。
- jun1 xiang1 sui1 tan1 xian2 ， yu4 liu2 zhong1 bu4 neng2 。
- ban1 yi3 nei4 ge2 ao4 ， zhi4 zhi1 xian2 guan3 qing1 。
- wan3 shan1 cha1 tian1 cui4 ， huai2 shui3 dao4 hai3 ping2 。
- po2 suo1 shan1 shui3 jian1 ， ke3 zhu4 ban4 yin3 ting2 。
- ji1 tun2 ru4 xin1 she4 ， ou1 lu4 xun2 jiu4 meng2 。
- shou1 shen1 xie4 wei1 ji1 ， zhi4 ci3 quan2 xiu1 ming2 。
- jie1 wo3 wei4 hu2 kou3 ， yan3 jian3 qin1 tui2 ling2 。
- yang3 xian4 ming2 hong2 gao1 ， fu3 can2 xiao3 yuan2 jing1 。
- qing1 shan1 bu2 fu4 yue1 ， xing2 yi3 mou2 gui1 geng1 。

## 注释

## 译文

## 赏析
