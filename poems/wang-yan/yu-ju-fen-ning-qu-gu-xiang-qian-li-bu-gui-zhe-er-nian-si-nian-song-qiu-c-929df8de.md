---
id: wang-yan-yu-ju-fen-ning-qu-gu-xiang-qian-li-bu-gui-zhe-er-nian-si-nian-song-qiu-c-929df8de
title: 寓居分宁去故乡千里不归者二年思念松楸成长句
titlePinyin: yu4 ju1 fen1 ning2 qu4 gu4 xiang1 qian1 li3 bu4 gui1 zhe3 er4 nian2 si1 nian4 song1 qiu1 cheng2 zhang3 ju4
titleSlug: yu-ju-fen-ning-qu-gu-xiang-qian-li-bu-gui-zhe-er-nian-si-nian-song-qiu-c-929df8de
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暧暧风日暖，林薄皆蕃鲜。
- 好鸟仍啸歌，晚花亦嫣然。
- 问之此何时，春莫将禁烟。
- 家家馔觞豆，拜扫墟墓间。
- 飞鸣乌攫肉，丛木挂纸钱。
- 而我独不乐，慨然坐长叹。
- 开编不能读，当馈不能餐。
- 豺獭尚有祭，谁忍忘其先。
- 念为贫所驱，随牒二十年。
- 少壮不可留，览镜将华颠。
- 空惭北山移，未表南阳阡。
- 阖门有百指，负郭无一廛。
- 坐此客异乡，归思空缠绵。
- 忆昔初筮仕，吾母犹朱颜。
- 三釜不及养，遽悲蓼莪篇。
- 侵寻岁月久，百感难具言。
- 伤心思宰木，清泪如流泉。
- 狐死必首丘，古人亦重迁。
- 况我虽宦游，十世家星川。
- 亲朋日在眼，可以相周旋。
- 土风有不同，客意终未安。
- 花落草凄凄，青山啼杜鹃。

## 拼音
- ai4 ai4 feng1 ri4 nuan3 ， lin2 bao2 jie1 fan1 xian1 。
- hao3 niao3 reng2 xiao4 ge1 ， wan3 hua1 yi4 yan1 ran2 。
- wen4 zhi1 ci3 he2 shi2 ， chun1 mo4 jiang1 jin4 yan1 。
- jia1 jia1 zhuan4 shang1 dou4 ， bai4 sao3 xu1 mu4 jian1 。
- fei1 ming2 wu1 jue2 rou4 ， cong2 mu4 gua4 zhi3 qian2 。
- er2 wo3 du2 bu2 le4 ， kai3 ran2 zuo4 chang2 tan4 。
- kai1 bian1 bu4 neng2 du2 ， dang1 kui4 bu4 neng2 can1 。
- chai2 ta3 shang4 you3 ji4 ， shui2 ren3 wang4 qi2 xian1 。
- nian4 wei4 pin2 suo3 qu1 ， sui2 die2 er4 shi2 nian2 。
- shao4 zhuang4 bu4 ke3 liu2 ， lan3 jing4 jiang1 hua2 dian1 。
- kong1 can2 bei3 shan1 yi2 ， wei4 biao3 nan2 yang2 qian1 。
- he2 men2 you3 bai3 zhi3 ， fu4 guo1 wu2 yi4 chan2 。
- zuo4 ci3 ke4 yi4 xiang1 ， gui1 si1 kong1 chan2 mian2 。
- yi4 xi1 chu1 shi4 shi4 ， wu2 mu3 you2 zhu1 yan2 。
- san1 fu3 bu4 ji2 yang3 ， ju4 bei1 liao3 e2 pian1 。
- qin1 xun2 sui4 yue4 jiu3 ， bai3 gan3 nan2 ju4 yan2 。
- shang1 xin1 si1 zai3 mu4 ， qing1 lei4 ru2 liu2 quan2 。
- hu2 si3 bi4 shou3 qiu1 ， gu3 ren2 yi4 zhong4 qian1 。
- kuang4 wo3 sui1 huan4 you2 ， shi2 shi4 jia1 xing1 chuan1 。
- qin1 peng2 ri4 zai4 yan3 ， ke3 yi3 xiang1 zhou1 xuan2 。
- tu3 feng1 you3 bu4 tong2 ， ke4 yi4 zhong1 wei4 an1 。
- hua1 luo4 cao3 qi1 qi1 ， qing1 shan1 ti2 du4 juan1 。

## 注释

## 译文

## 赏析
