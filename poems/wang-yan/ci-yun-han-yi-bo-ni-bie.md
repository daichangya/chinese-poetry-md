---
id: wang-yan-ci-yun-han-yi-bo-ni-bie
title: 次韵韩毅伯拟别
titlePinyin: ci4 yun4 han2 yi4 bo2 ni3 bie2
titleSlug: ci-yun-han-yi-bo-ni-bie
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江头三老风樯急，诗叟欲行还却立。
- 刚肠不解儿女悲，肯为别离襟袖湿。
- 翰墨场中空白眉，宦游不遂休奔驰。
- 平生讷室有秘诀，持以赠君君可归。
- 静而无哗气方定，清而寡欲心自正。
- 耳根毁誉等风波，眼界枯荣俱泡影。
- 得此还家虽退藏，被褐怀玉中含光。
- 踏破青鞋行万里，猛省昨非今近是。
- 但看污渎有灵龟，莫道蹄涔无尺鲤。

## 拼音
- jiang1 tou2 san1 lao3 feng1 qiang2 ji2 ， shi1 sou3 yu4 xing2 hai2 que4 li4 。
- gang1 chang2 bu4 jie3 er2 nü3 bei1 ， ken3 wei4 bie2 li2 jin1 xiu4 shi1 。
- han4 mo4 chang3 zhong1 kong4 bai2 mei2 ， huan4 you2 bu2 sui4 xiu1 ben1 chi2 。
- ping2 sheng1 ne4 shi4 you3 mi4 jue2 ， chi2 yi3 zeng4 jun1 jun1 ke3 gui1 。
- jing4 er2 wu2 hua2 qi4 fang1 ding4 ， qing1 er2 gua3 yu4 xin1 zi4 zheng4 。
- er3 gen1 hui3 yu4 deng3 feng1 bo1 ， yan3 jie4 ku1 rong2 ju4 pao4 ying3 。
- de2 ci3 hai2 jia1 sui1 tui4 cang2 ， pi1 he4 huai2 yu4 zhong1 han2 guang1 。
- ta4 po4 qing1 xie2 xing2 wan4 li3 ， meng3 sheng3 zuo2 fei1 jin1 jin4 shi4 。
- dan4 kan4 wu1 du2 you3 ling2 gui1 ， mo4 dao4 ti2 cen2 wu2 chi3 li3 。

## 注释

## 译文

## 赏析
