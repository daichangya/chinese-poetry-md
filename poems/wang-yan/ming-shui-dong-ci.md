---
id: wang-yan-ming-shui-dong-ci
title: 鸣水洞辞
titlePinyin: ming2 shui3 dong4 ci2
titleSlug: ming-shui-dong-ci
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 艾之西兮汨之原，山石划断兮穹巅而崭岩。
- 瀑流下注兮，其上绝而为亹。
- 有蛟有龙兮，伏而不怒。
- 雷鸣崖下兮，穷年风雨。
- 谁斧凿此云根兮，遗予以罍洗。
- 松有樛枝兮，屋之深深。
- 苔藓斑斓兮，织缋以为茵。
- 觞酒于上兮听潺湲。
- 西峰衔日半规兮，徘徊犹未忍旋。
- 予欲縆朱丝兮，节清音而度曲。
- 招玄鹤使舞兮，醉予醽醁。
- 有玉韫椟兮幽人之轴，秋兰之珮兮芙蓉之服。
- 瘦石寒泉兮矢其弗告，四墉无隙兮𪩘崿青青。
- 白云漠漠兮截洞口以为扃，轮鞅莫来兮无伤我清。
- 不执券而兼并兮莫予与争。

## 拼音
- ai4 zhi1 xi1 xi1 mi4 zhi1 yuan2 ， shan1 shi2 hua4 duan4 xi1 qiong2 dian1 er2 zhan3 yan2 。
- pu4 liu2 xia4 zhu4 xi1 ， qi2 shang4 jue2 er2 wei4 wei3 。
- you3 jiao1 you3 long2 xi1 ， fu2 er2 bu2 nu4 。
- lei2 ming2 ya2 xia4 xi1 ， qiong2 nian2 feng1 yu3 。
- shui2 fu3 zao2 ci3 yun2 gen1 xi1 ， yi2 yu3 yi3 lei2 xi3 。
- song1 you3 jiu1 zhi1 xi1 ， wu1 zhi1 shen1 shen1 。
- tai2 xian3 ban1 lan2 xi1 ， zhi1 hui4 yi3 wei2 yin1 。
- shang1 jiu3 yu2 shang4 xi1 ting1 chan2 yuan2 。
- xi1 feng1 xian2 ri4 ban4 gui1 xi1 ， pai2 huai2 you2 wei4 ren3 xuan2 。
- yu3 yu4 geng1 zhu1 si1 xi1 ， jie2 qing1 yin1 er2 du4 qu3 。
- zhao1 xuan2 he4 shi3 wu3 xi1 ， zui4 yu3 ling2 lu4 。
- you3 yu4 yun4 du2 xi1 you1 ren2 zhi1 zhou2 ， qiu1 lan2 zhi1 pei4 xi1 fu2 rong2 zhi1 fu2 。
- shou4 shi2 han2 quan2 xi1 shi3 qi2 fu2 gao4 ， si4 yong1 wu2 xi4 xi1 yan3 e4 qing1 qing1 。
- bai2 yun2 mo4 mo4 xi1 jie2 dong4 kou3 yi3 wei2 jiong1 ， lun2 yang1 mo4 lai2 xi1 wu2 shang1 wo3 qing1 。
- bu4 zhi2 quan4 er2 jian1 bing4 xi1 mo4 yu3 yu3 zheng1 。

## 注释

## 译文

## 赏析
