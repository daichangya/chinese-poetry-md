---
id: wang-yan-bing-qi
title: 病起
titlePinyin: bing4 qi3
titleSlug: bing-qi
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羸躯方伏枕，冻骨倍加绵。
- 自觉脾为约，医言脉太玄。
- 不禁腰痛楚，仍苦膝拘挛。
- 搔抑方能定，扶持仅可前。
- 缊袍藏被底，炽炭倚炉边。
- 衰谢诚宜尔，风寒实使然。
- 迍邅虽有数，调护不无愆。
- 初日忧难疗，兼旬幸稍痊。
- 是身无实相，何术保余年。
- 不死方成佛，长生乃是仙。
- 阖棺宁再起，拔宅谩虚传。
- 力岂能加命，人终不胜天。
- 灾生虽或免，算尽必难延。
- 只合情无滞，毋为疾所缠。
- 穷通皆任运，逆顺但随缘。
- 南亩无千斛，西山有数椽。
- 饥当量腹食，困则曲肱眠。
- 此乐人知少，浮休永息肩。

## 拼音
- lei2 qu1 fang1 fu2 zhen3 ， dong4 gu3 bei4 jia1 mian2 。
- zi4 jue2 pi2 wei4 yue1 ， yi1 yan2 mai4 tai4 xuan2 。
- bu4 jin1 yao1 tong4 chu3 ， reng2 ku3 xi1 ju1 luan2 。
- sao1 yi4 fang1 neng2 ding4 ， fu2 chi2 jin3 ke3 qian2 。
- wen1 pao2 cang2 bei4 di3 ， chi4 tan4 yi3 lu2 bian1 。
- shuai1 xie4 cheng2 yi2 er3 ， feng1 han2 shi2 shi3 ran2 。
- zhun1 zhan1 sui1 you3 shu4 ， tiao2 hu4 bu4 wu2 qian1 。
- chu1 ri4 you1 nan2 liao2 ， jian1 xun2 xing4 shao1 quan2 。
- shi4 shen1 wu2 shi2 xiang1 ， he2 shu4 bao3 yu2 nian2 。
- bu4 si3 fang1 cheng2 fo2 ， chang2 sheng1 nai3 shi4 xian1 。
- he2 guan1 ning2 zai4 qi3 ， ba2 zhai2 man4 xu1 chuan2 。
- li4 qi3 neng2 jia1 ming4 ， ren2 zhong1 bu2 sheng4 tian1 。
- zai1 sheng1 sui1 huo4 mian3 ， suan4 jin4 bi4 nan2 yan2 。
- zhi1 he2 qing2 wu2 zhi4 ， wu2 wei4 ji2 suo3 chan2 。
- qiong2 tong1 jie1 ren4 yun4 ， ni4 shun4 dan4 sui2 yuan2 。
- nan2 mu3 wu2 qian1 hu2 ， xi1 shan1 you3 shu4 chuan2 。
- ji1 dang1 liang4 fu4 shi2 ， kun4 ze2 qu1 gong1 mian2 。
- ci3 le4 ren2 zhi1 shao3 ， fu2 xiu1 yong3 xi1 jian1 。

## 注释

## 译文

## 赏析
