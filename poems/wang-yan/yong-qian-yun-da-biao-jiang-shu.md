---
id: wang-yan-yong-qian-yun-da-biao-jiang-shu
title: 用前韵答彪讲书
titlePinyin: yong4 qian2 yun4 da2 biao1 jiang3 shu1
titleSlug: yong-qian-yun-da-biao-jiang-shu
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薄游城南园，堕睫衣袂湿。
- 斯人既骑箕，有客犹鼓瑟。
- 凛然气如生，可使懦夫立。
- 当时道义交，彪子居其一。
- 尝试问所疑，倾倒无吝惜。
- 逝者不可作，往访杖屦迹。
- 欲返更徘徊，远岫邀日入。
- 缅怀经世心，伐辐置河侧。
- 立朝道不容，忧国意难释。
- 敢负门下知，晨夕自警策。

## 拼音
- bao2 you2 cheng2 nan2 yuan2 ， duo4 jie2 yi1 mei4 shi1 。
- si1 ren2 ji4 qi2 ji1 ， you3 ke4 you2 gu3 se4 。
- lin3 ran2 qi4 ru2 sheng1 ， ke3 shi3 nuo4 fu1 li4 。
- dang1 shi2 dao4 yi4 jiao1 ， biao1 zi3 ju1 qi2 yi1 。
- chang2 shi4 wen4 suo3 yi2 ， qing1 dao3 wu2 lin4 xi1 。
- shi4 zhe3 bu4 ke3 zuo4 ， wang3 fang3 zhang4 ju4 ji4 。
- yu4 fan3 geng4 pai2 huai2 ， yuan3 xiu4 yao1 ri4 ru4 。
- mian3 huai2 jing1 shi4 xin1 ， fa2 fu2 zhi4 he2 ce4 。
- li4 chao2 dao4 bu4 rong2 ， you1 guo2 yi4 nan2 shi4 。
- gan3 fu4 men2 xia4 zhi1 ， chen2 xi1 zi4 jing3 ce4 。

## 注释

## 译文

## 赏析
