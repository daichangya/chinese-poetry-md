---
id: wang-yan-zhang-de-fu-yuan-ting-ba-yong-jian-yuan
title: 张德夫园亭八咏 兼远
titlePinyin: zhang1 de2 fu1 yuan2 ting2 ba1 yong3   jian1 yuan3
titleSlug: zhang-de-fu-yuan-ting-ba-yong-jian-yuan
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 若人胸次中，自有万人敌。
- 胡不筹前箸，时清偃金革。
- 婆娑林壑间，亦自适其适。
- 凭高著胡床，千里献物色。
- 稻畴碁局方，指数皆历历。
- 海山疑有无，云树半明没。
- 高怀安在哉，流目送鸿翼。
- 冷笑蚁垤卑，偪仄复偪仄。
- 淋漓呼酒徒，挥洒延墨客。
- 不记訾家洲，休赋云梦泽。
- 何当从公游，汗漫挥八极。

## 拼音
- ruo4 ren2 xiong1 ci4 zhong1 ， zi4 you3 wan4 ren2 di2 。
- hu2 bu4 chou2 qian2 zhu4 ， shi2 qing1 yan3 jin1 ge2 。
- po2 suo1 lin2 he4 jian1 ， yi4 zi4 shi4 qi2 shi4 。
- ping2 gao1 zhu4 hu2 chuang2 ， qian1 li3 xian4 wu4 se4 。
- dao4 chou2 qi2 ju2 fang1 ， zhi3 shu4 jie1 li4 li4 。
- hai3 shan1 yi2 you3 wu2 ， yun2 shu4 ban4 ming2 mei2 。
- gao1 huai2 an1 zai4 zai1 ， liu2 mu4 song4 hong2 yi4 。
- leng3 xiao4 yi3 die2 bei1 ， bi1 ze4 fu4 bi1 ze4 。
- lin2 li2 hu1 jiu3 tu2 ， hui1 sa3 yan2 mo4 ke4 。
- bu2 ji4 zi1 jia1 zhou1 ， xiu1 fu4 yun2 meng4 ze2 。
- he2 dang1 cong2 gong1 you2 ， han4 man4 hui1 ba1 ji2 。

## 注释

## 译文

## 赏析
