---
id: wang-yan-he-xu-wei-xiao-dong-ting-yun-qi-er
title: 和许尉小洞庭韵  其二
titlePinyin: he2 xu3 wei4 xiao3 dong4 ting2 yun4     qi2 er4
titleSlug: he-xu-wei-xiao-dong-ting-yun-qi-er
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时耕钓为生涯，早知臭腐空神奇。
- 一丘一壑有佳处，人弃我取如拾遗。
- 晚将数雏就斗食，非愿厚禄多如茨。
- 山林习气今尚在，前身疑是王献之。
- 君王垂拱似虞夏，朝野多暇时雍熙。
- 公庭日晡凫鹜散，屐齿小穿山径蹊。
- 隠仙一见即首肯，百钟索酒倾琉璃。
- 湖山亦为开画笥，烟霏空翠俱熹微。
- 幼舆风度极洒洒，计然策画徒规规。
- 苍松奋鬣倚风啸，候鴈张羽粘天飞。
- 君山洞庭日在眼，不复引领巴丘西。
- 急呼泓颖共著语，境胜颇与诗相宜。
- 诗成却忆梅子真，乌用一官黄绶为。
- 江头谁是吹笛叟，为公度此琼瑶词。
- 唤起群龙出平湖，属渠扶柂从东归。

## 拼音
- shao3 shi2 geng1 diao4 wei2 sheng1 ya2 ， zao3 zhi1 chou4 fu3 kong1 shen2 qi2 。
- yi4 qiu1 yi2 he4 you3 jia1 chu4 ， ren2 qi4 wo3 qu3 ru2 shi2 yi2 。
- wan3 jiang1 shu4 chu2 jiu4 dou4 shi2 ， fei1 yuan4 hou4 lu4 duo1 ru2 ci2 。
- shan1 lin2 xi2 qi4 jin1 shang4 zai4 ， qian2 shen1 yi2 shi4 wang2 xian4 zhi1 。
- jun1 wang2 chui2 gong3 si4 yu2 xia4 ， chao2 ye3 duo1 xia2 shi2 yong1 xi1 。
- gong1 ting2 ri4 bu1 fu2 wu4 san4 ， ji1 chi3 xiao3 chuan1 shan1 jing4 qi1 。
- yin3 xian1 yi2 jian4 ji2 shou3 ken3 ， bai3 zhong1 suo3 jiu3 qing1 liu2 li2 。
- hu2 shan1 yi4 wei4 kai1 hua4 si4 ， yan1 fei1 kong1 cui4 ju4 xi1 wei1 。
- you4 yu2 feng1 du4 ji2 sa3 sa3 ， ji4 ran2 ce4 hua4 tu2 gui1 gui1 。
- cang1 song1 fen4 lie4 yi3 feng1 xiao4 ， hou4 yan4 zhang1 yu3 nian2 tian1 fei1 。
- jun1 shan1 dong4 ting2 ri4 zai4 yan3 ， bu2 fu4 yin3 ling3 ba1 qiu1 xi1 。
- ji2 hu1 hong2 ying3 gong4 zhu4 yu3 ， jing4 sheng4 po1 yu3 shi1 xiang1 yi2 。
- shi1 cheng2 que4 yi4 mei2 zi3 zhen1 ， wu1 yong4 yi4 guan1 huang2 shou4 wei4 。
- jiang1 tou2 shui2 shi4 chui1 di2 sou3 ， wei4 gong1 du4 ci3 qiong2 yao2 ci2 。
- huan4 qi3 qun2 long2 chu1 ping2 hu2 ， shu3 qu2 fu2 yi2 cong2 dong1 gui1 。

## 注释

## 译文

## 赏析
