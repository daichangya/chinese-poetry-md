---
id: wang-yan-bing-zi-chong-yang-ri-you-gan
title: 丙子重阳日有感
titlePinyin: bing3 zi3 chong2 yang2 ri4 you3 gan3
titleSlug: bing-zi-chong-yang-ri-you-gan
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山木叶赤，北山木叶黄。
- 秋色日夜变，白露将为霜。
- 玄鸟去已久，候雁方南翔。
- 携壶登高侣，满手萸菊香。
- 佳节不可负，而我病在床。
- 人老自多病，何为苦悲伤。
- 去年重阳日，贵孙在我旁。
- 知我爱敬客，拱立传壶觞。
- 十五未冠巾，总角颀而长。
- 望其有成立，门户生辉光。
- 前楼千卷书，可以识义方。
- 南亩千斛谷，可以充积仓。
- 一旦舍我去，冰炭交中肠。
- 万物皆有尽，死生理之常。
- 修短百年间，何必论彭殇。
- 岂不自开释，念之终难忘。
- 长歌意无尽，歌罢还凄凉。
- 悲风扣林木，为我号清商。

## 拼音
- nan2 shan1 mu4 ye4 chi4 ， bei3 shan1 mu4 ye4 huang2 。
- qiu1 se4 ri4 ye4 bian4 ， bai2 lu4 jiang1 wei4 shuang1 。
- xuan2 niao3 qu4 yi3 jiu3 ， hou4 yan4 fang1 nan2 xiang2 。
- xie2 hu2 deng1 gao1 lü3 ， man3 shou3 yu2 ju2 xiang1 。
- jia1 jie2 bu4 ke3 fu4 ， er2 wo3 bing4 zai4 chuang2 。
- ren2 lao3 zi4 duo1 bing4 ， he2 wei4 ku3 bei1 shang1 。
- qu4 nian2 chong2 yang2 ri4 ， gui4 sun1 zai4 wo3 pang2 。
- zhi1 wo3 ai4 jing4 ke4 ， gong3 li4 chuan2 hu2 shang1 。
- shi2 wu3 wei4 guan1 jin1 ， zong3 jiao3 qi2 er2 chang2 。
- wang4 qi2 you3 cheng2 li4 ， men2 hu4 sheng1 hui1 guang1 。
- qian2 lou2 qian1 juan4 shu1 ， ke3 yi3 shi2 yi4 fang1 。
- nan2 mu3 qian1 hu2 gu3 ， ke3 yi3 chong1 ji1 cang1 。
- yi2 dan4 she4 wo3 qu4 ， bing1 tan4 jiao1 zhong1 chang2 。
- wan4 wu4 jie1 you3 jin4 ， si3 sheng1 li3 zhi1 chang2 。
- xiu1 duan3 bai3 nian2 jian1 ， he2 bi4 lun4 peng2 shang1 。
- qi3 bu2 zi4 kai1 shi4 ， nian4 zhi1 zhong1 nan2 wang4 。
- chang2 ge1 yi4 wu2 jin4 ， ge1 ba4 hai2 qi1 liang2 。
- bei1 feng1 kou4 lin2 mu4 ， wei4 wo3 hao4 qing1 shang1 。

## 注释

## 译文

## 赏析
