---
id: wang-yan-song-wu-si-ling-zhi-jin-zhou
title: 送吴司令知金州
titlePinyin: song4 wu2 si1 ling4 zhi1 jin1 zhou1
titleSlug: song-wu-si-ling-zhi-jin-zhou
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曩时异姓新安王，中兴功烈书旗常。
- 边兵不敢窥蜀塞，至今恃此为金汤。
- 我生久恨在王后，幸识王孙人物秀。
- 立朝日浅即西还，自诡一州宜试守。
- 妫墟北望临咸阳，往事令人多感伤。
- 清时乘障姑缓带，试问浇瓜兼采桑。
- 湖上花光浓似酒，紫微惜别同携手。
- 一杯为寿谢不能，千里关山漫回首。
- 春秋鼎盛握虎符，此行善保千金躯。
- 筹边熟虑得全策，归来却献平戎书。

## 拼音
- nang3 shi2 yi4 xing4 xin1 an1 wang2 ， zhong1 xing1 gong1 lie4 shu1 qi2 chang2 。
- bian1 bing1 bu4 gan3 kui1 shu3 sai1 ， zhi4 jin1 shi4 ci3 wei4 jin1 tang1 。
- wo3 sheng1 jiu3 hen4 zai4 wang2 hou4 ， xing4 shi2 wang2 sun1 ren2 wu4 xiu4 。
- li4 chao2 ri4 qian3 ji2 xi1 hai2 ， zi4 gui3 yi4 zhou1 yi2 shi4 shou3 。
- gui1 xu1 bei3 wang4 lin2 xian2 yang2 ， wang3 shi4 ling4 ren2 duo1 gan3 shang1 。
- qing1 shi2 cheng2 zhang4 gu1 huan3 dai4 ， shi4 wen4 jiao1 gua1 jian1 cai3 sang1 。
- hu2 shang4 hua1 guang1 nong2 si4 jiu3 ， zi3 wei1 xi1 bie2 tong2 xie2 shou3 。
- yi4 bei1 wei4 shou4 xie4 bu4 neng2 ， qian1 li3 guan1 shan1 man4 hui2 shou3 。
- chun1 qiu1 ding3 sheng4 wo4 hu3 fu2 ， ci3 xing2 shan4 bao3 qian1 jin1 qu1 。
- chou2 bian1 shu2 lü4 de2 quan2 ce4 ， gui1 lai2 que4 xian4 ping2 rong2 shu1 。

## 注释

## 译文

## 赏析
