---
id: wang-yan-song-huang-shang-shu-shuai-shu
title: 送黄尚书帅蜀
titlePinyin: song4 huang2 shang4 shu1 shuai4 shu3
titleSlug: song-huang-shang-shu-shuai-shu
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六蜚驻跸临东吴，益州远在西南隅。
- 君王右顾入念虑，选用名德分麟符。
- 文章政事俱第一，袖手未肯持钧枢。
- 清献之清过于水，忠定之信孚豚鱼。
- 二贤寂寂未有继，蜀人惟恐公来迟。
- 溯江万里飞鹢首，祝公善保千金躯。
- 发须未见一丝白，归来便可居丞疑。
- 清时缓带镇方面，问民疾苦勤褰帷。
- 颇闻今蜀与昔异，昔日民肥今已臞。
- 愿言细意护根本，要令可与同安危。
- 更须推毂拔人物，勿念折箠笞羌夷。
- 想见明年初下车，锦官城里花正都。
- 四郊按堵但耕凿，春风荡漾随旄麾。
- 遨头一笑父老贺，九重不用忧坤维。

## 拼音
- liu4 fei1 zhu4 bi4 lin2 dong1 wu2 ， yi4 zhou1 yuan3 zai4 xi1 nan2 yu2 。
- jun1 wang2 you4 gu4 ru4 nian4 lü4 ， xuan3 yong4 ming2 de2 fen1 lin2 fu2 。
- wen2 zhang1 zheng4 shi4 ju4 di4 yi1 ， xiu4 shou3 wei4 ken3 chi2 jun1 shu1 。
- qing1 xian4 zhi1 qing1 guo4 yu2 shui3 ， zhong1 ding4 zhi1 xin4 fu2 tun2 yu2 。
- er4 xian2 ji4 ji4 wei4 you3 ji4 ， shu3 ren2 wei2 kong3 gong1 lai2 chi2 。
- su4 jiang1 wan4 li3 fei1 yi4 shou3 ， zhu4 gong1 shan4 bao3 qian1 jin1 qu1 。
- fa1 xu1 wei4 jian4 yi4 si1 bai2 ， gui1 lai2 bian4 ke3 ju1 cheng2 yi2 。
- qing1 shi2 huan3 dai4 zhen4 fang1 mian4 ， wen4 min2 ji2 ku3 qin2 qian1 wei2 。
- po1 wen2 jin1 shu3 yu3 xi1 yi4 ， xi1 ri4 min2 fei2 jin1 yi3 qu2 。
- yuan4 yan2 xi4 yi4 hu4 gen1 ben3 ， yao4 ling4 ke3 yu3 tong2 an1 wei1 。
- geng4 xu1 tui1 gu1 ba2 ren2 wu4 ， wu4 nian4 zhe2 chui2 chi1 qiang1 yi2 。
- xiang3 jian4 ming2 nian2 chu1 xia4 che1 ， jin3 guan1 cheng2 li3 hua1 zheng4 dou1 。
- si4 jiao1 an4 du3 dan4 geng1 zao2 ， chun1 feng1 dang4 yang4 sui2 mao2 hui1 。
- ao2 tou2 yi2 xiao4 fu4 lao3 he4 ， jiu3 chong2 bu2 yong4 you1 kun1 wei2 。

## 注释

## 译文

## 赏析
