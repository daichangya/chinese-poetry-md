---
id: wang-yan-yong-yuan-yun-da-wang-guang-wen
title: 用元韵答汪广文
titlePinyin: yong4 yuan2 yun4 da2 wang1 guang3 wen2
titleSlug: yong-yuan-yun-da-wang-guang-wen
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十丈花开玉井峰，藤萝亦附灌木丛。
- 可怜浮食不根著，南北羁旅如燕鸿。
- 倦飞欲返返未得，梦魂时遶三径松。
- 故人相见发孤笑，执热一濯清穆风。
- 小倾家酿歌骊驹，有怀未吐行怱怱。
- 山寒不开北枝梅，地远谁树南荆枫。
- 欲谈此意无为领，拨灰消尽麒麟红。
- 未免随俗且折腰，薄以今古浇其胸。
- 六经之泽溉万世，譬如畦稻宵露蒙。
- 陈言有味可涵泳，环堵差胜朝市中。
- 退之一赋吾未许，二禽雅意岂愿笼。
- 乘轩执珪何有哉，日光熠熠尘飞空。
- 由来贤达多下位，高原不解生芙蓉。
- 龙鱼仙伯妙此理，垂云小憇来儒宫。
- 洞庭湘山入诗句，借与光彩胜赮虹。
- 百闻不及一见面，独对霜月搔飞蓬。
- 清光何事亦多阙，试为问之修月翁。

## 拼音
- shi2 zhang4 hua1 kai1 yu4 jing3 feng1 ， teng2 luo2 yi4 fu4 guan4 mu4 cong2 。
- ke3 lian2 fu2 shi2 bu4 gen1 zhu4 ， nan2 bei3 ji1 lü3 ru2 yan4 hong2 。
- juan4 fei1 yu4 fan3 fan3 wei4 de2 ， meng4 hun2 shi2 rao4 san1 jing4 song1 。
- gu4 ren2 xiang1 jian4 fa1 gu1 xiao4 ， zhi2 re4 yi4 zhuo2 qing1 mu4 feng1 。
- xiao3 qing1 jia1 niang4 ge1 li2 ju1 ， you3 huai2 wei4 tu3 xing2 cong1 cong1 。
- shan1 han2 bu4 kai1 bei3 zhi1 mei2 ， di4 yuan3 shui2 shu4 nan2 jing1 feng1 。
- yu4 tan2 ci3 yi4 wu2 wei2 ling3 ， bo1 hui1 xiao1 jin4 qi2 lin2 hong2 。
- wei4 mian3 sui2 su2 qie3 zhe2 yao1 ， bao2 yi3 jin1 gu3 jiao1 qi2 xiong1 。
- liu4 jing1 zhi1 ze2 gai4 wan4 shi4 ， pi4 ru2 qi2 dao4 xiao1 lu4 meng2 。
- chen2 yan2 you3 wei4 ke3 han2 yong3 ， huan2 du3 cha4 sheng4 chao2 shi4 zhong1 。
- tui4 zhi1 yi1 fu4 wu2 wei4 xu3 ， er4 qin2 ya3 yi4 qi3 yuan4 long2 。
- cheng2 xuan1 zhi2 gui1 he2 you3 zai1 ， ri4 guang1 yi4 yi4 chen2 fei1 kong1 。
- you2 lai2 xian2 da2 duo1 xia4 wei4 ， gao1 yuan2 bu4 jie3 sheng1 fu2 rong2 。
- long2 yu2 xian1 bo2 miao4 ci3 li3 ， chui2 yun2 xiao3 qi4 lai2 ru2 gong1 。
- dong4 ting2 xiang1 shan1 ru4 shi1 ju4 ， jie4 yu3 guang1 cai3 sheng4 xia2 hong2 。
- bai3 wen2 bu4 ji2 yi2 jian4 mian4 ， du2 dui4 shuang1 yue4 sao1 fei1 peng2 。
- qing1 guang1 he2 shi4 yi4 duo1 que1 ， shi4 wei4 wen4 zhi1 xiu1 yue4 weng1 。

## 注释

## 译文

## 赏析
