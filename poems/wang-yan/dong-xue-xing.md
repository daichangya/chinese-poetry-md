---
id: wang-yan-dong-xue-xing
title: 冬雪行
titlePinyin: dong1 xue3 xing2
titleSlug: dong-xue-xing
author: 王炎
authorPinyin: wang2 yan2
authorSlug: wang-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 拥衾展转夜不眠，细数更筹知苦寒。
- 角声未动纸窗白，儿曹报我雪满簷。
- 玉妃剪水出天巧，飞花万点争清妍。
- 朱门贵人对之笑，初见一白来丰年。
- 金甖玉爵杂蔬笋，饮罢敲冰煮新茗。
- 绣帏中有红麒麟，轻暖胜春尚嫌冷。
- 穷巷小家真可怜，典衣籴米无炊烟。
- 江头津吏日来报，往往上流无米船。
- 县官要籴十万斛，天上符移星火速。
- 去年秋旱粜陈腐，今年秋熟米如玉。
- 且愿扶桑枝上红，日毂东来却滕六。
- 今年冬雪民已臞，明年春雪民更饥。
- 九关有路虎豹守，欲语不敢空长吁。

## 拼音
- yong1 qin1 zhan3 zhuan3 ye4 bu4 mian2 ， xi4 shu4 geng4 chou2 zhi1 ku3 han2 。
- jiao3 sheng1 wei4 dong4 zhi3 chuang1 bai2 ， er2 cao2 bao4 wo3 xue3 man3 yan2 。
- yu4 fei1 jian3 shui3 chu1 tian1 qiao3 ， fei1 hua1 wan4 dian3 zheng1 qing1 yan2 。
- zhu1 men2 gui4 ren2 dui4 zhi1 xiao4 ， chu1 jian4 yi4 bai2 lai2 feng1 nian2 。
- jin1 ying1 yu4 jue2 za2 shu1 sun3 ， yin3 ba4 qiao1 bing1 zhu3 xin1 ming2 。
- xiu4 wei2 zhong1 you3 hong2 qi2 lin2 ， qing1 nuan3 sheng4 chun1 shang4 xian2 leng3 。
- qiong2 xiang4 xiao3 jia1 zhen1 ke3 lian2 ， dian3 yi1 di2 mi3 wu2 chui1 yan1 。
- jiang1 tou2 jin1 li4 ri4 lai2 bao4 ， wang3 wang3 shang4 liu2 wu2 mi3 chuan2 。
- xian4 guan1 yao4 di2 shi2 wan4 hu2 ， tian1 shang4 fu2 yi2 xing1 huo3 su4 。
- qu4 nian2 qiu1 han4 tiao4 chen2 fu3 ， jin1 nian2 qiu1 shu2 mi3 ru2 yu4 。
- qie3 yuan4 fu2 sang1 zhi1 shang4 hong2 ， ri4 gu1 dong1 lai2 que4 teng2 liu4 。
- jin1 nian2 dong1 xue3 min2 yi3 qu2 ， ming2 nian2 chun1 xue3 min2 geng4 ji1 。
- jiu3 guan1 you3 lu4 hu3 bao4 shou3 ， yu4 yu3 bu4 gan3 kong1 chang2 xu1 。

## 注释

## 译文

## 赏析
