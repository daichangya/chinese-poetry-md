---
id: yang-ju-yuan-shang-liu-shi-zhong
title: 上刘侍中
titlePinyin: shang4 liu2 shi4 zhong1
titleSlug: shang-liu-shi-zhong
author: 杨巨源
authorPinyin: yang2 ju4 yuan2
authorSlug: yang-ju-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 命代生申甫，承家翊禹汤。庙谟膺间气，师律动清霜。
- 钟鼎勋庸大，山河诫誓长。英姿凌虎视，逸步压龙骧。
- 道协陶钧力，恩回日月光。一言弘社稷，九命备珪璋。
- 政洽军逾肃，仁敷物已康。朱门重棨戟，丹诏半缣缃。
- 位总云龙野，师临涿鹿乡。射雕天更碧，吹角塞仍黄。
- 深入平夷落，横行辟汉疆。功垂贞石远，名映色丝香。
- 断碛瞻貔武，临池识凤凰。舞腰凝绮榭，歌响拂雕梁。
- 杯净传鹦鹉，裘鲜照鹔鹴。吟诗白羽扇，校猎绿沈枪。
- 风景佳人地，烟沙壮士场。幕中邀谢鉴，麾下得周郎。
- 珠影含空彻，琼枝映座芳。王浑知武子，陈寔奖元方。
- 富贵春无限，欢娱夜未央。管弦随玉帐，尊俎奉金章。
- 俗理宁因劝，边城讵假防。军容雄朔漠，公望冠岩廊。
- 分野邻孤岛，京坻溢万厢。曙华分碣石，秋色入衡阳。
- 城远迷玄兔，川明辩白狼。忠贤多感激，今古共苍茫。
- 堤拥红蕖艳，桥分翠柳行。轩车纷自至，亭馆郁相当。
- 珍簟回烦暑，层轩引早凉。听琴知思静，说剑觉神扬。
- 佳景燕台上，清辉郑驿傍。鼓鼙喧北里，珪玉映东床。
- 敢衒由之瑟，甘循赐也墙。官微思假路，战胜忝升堂。
- 欲奋三年翼，频回一夕肠。消忧期酒圣，乘兴任诗狂。
- 海内栽桃李，天涯荷稻粱。升沈门下意，谁道在苍苍。

## 拼音
- ming4 dai4 sheng1 shen1 fu3 ， cheng2 jia1 yi4 yu3 tang1 。 miao4 mo2 ying1 jian1 qi4 ， shi1 lü4 dong4 qing1 shuang1 。
- zhong1 ding3 xun1 yong1 da4 ， shan1 he2 jie4 shi4 chang2 。 ying1 zi1 ling2 hu3 shi4 ， yi4 bu4 ya1 long2 xiang1 。
- dao4 xie2 tao2 jun1 li4 ， en1 hui2 ri4 yue4 guang1 。 yi4 yan2 hong2 she4 ji4 ， jiu3 ming4 bei4 gui1 zhang1 。
- zheng4 qia4 jun1 yu2 su4 ， ren2 fu1 wu4 yi3 kang1 。 zhu1 men2 zhong4 qi3 ji3 ， dan1 zhao4 ban4 jian1 xiang1 。
- wei4 zong3 yun2 long2 ye3 ， shi1 lin2 zhuo1 lu4 xiang1 。 she4 diao1 tian1 geng4 bi4 ， chui1 jiao3 sai1 reng2 huang2 。
- shen1 ru4 ping2 yi2 luo4 ， heng2 xing2 pi4 han4 jiang1 。 gong1 chui2 zhen1 shi2 yuan3 ， ming2 ying4 se4 si1 xiang1 。
- duan4 qi4 zhan1 pi2 wu3 ， lin2 chi2 shi2 feng4 huang2 。 wu3 yao1 ning2 qi3 xie4 ， ge1 xiang3 fu2 diao1 liang2 。
- bei1 jing4 chuan2 ying1 wu3 ， qiu2 xian1 zhao4 su4 shuang1 。 yin2 shi1 bai2 yu3 shan4 ， xiao4 lie4 lü4 shen3 qiang1 。
- feng1 jing3 jia1 ren2 di4 ， yan1 sha1 zhuang4 shi4 chang3 。 mu4 zhong1 yao1 xie4 jian4 ， hui1 xia4 de2 zhou1 lang2 。
- zhu1 ying3 han2 kong1 che4 ， qiong2 zhi1 ying4 zuo4 fang1 。 wang2 hun2 zhi1 wu3 zi3 ， chen2 shi2 jiang3 yuan2 fang1 。
- fu4 gui4 chun1 wu2 xian4 ， huan1 yu2 ye4 wei4 yang1 。 guan3 xian2 sui2 yu4 zhang4 ， zun1 zu3 feng4 jin1 zhang1 。
- su2 li3 ning2 yin1 quan4 ， bian1 cheng2 ju4 jia3 fang2 。 jun1 rong2 xiong2 shuo4 mo4 ， gong1 wang4 guan1 yan2 lang2 。
- fen1 ye3 lin2 gu1 dao3 ， jing1 di3 yi4 wan4 xiang1 。 shu3 hua2 fen1 jie2 shi2 ， qiu1 se4 ru4 heng2 yang2 。
- cheng2 yuan3 mi2 xuan2 tu4 ， chuan1 ming2 bian4 bai2 lang2 。 zhong1 xian2 duo1 gan3 ji1 ， jin1 gu3 gong4 cang1 mang2 。
- di1 yong1 hong2 qu2 yan4 ， qiao2 fen1 cui4 liu3 xing2 。 xuan1 che1 fen1 zi4 zhi4 ， ting2 guan3 yu4 xiang1 dang1 。
- zhen1 dian4 hui2 fan2 shu3 ， ceng2 xuan1 yin3 zao3 liang2 。 ting1 qin2 zhi1 si1 jing4 ， shuo1 jian4 jue2 shen2 yang2 。
- jia1 jing3 yan4 tai2 shang4 ， qing1 hui1 zheng4 yi4 bang4 。 gu3 pi2 xuan1 bei3 li3 ， gui1 yu4 ying4 dong1 chuang2 。
- gan3 xuan4 you2 zhi1 se4 ， gan1 xun2 ci4 ye3 qiang2 。 guan1 wei1 si1 jia3 lu4 ， zhan4 sheng4 tian3 sheng1 tang2 。
- yu4 fen4 san1 nian2 yi4 ， pin2 hui2 yi4 xi1 chang2 。 xiao1 you1 qi1 jiu3 sheng4 ， cheng2 xing4 ren4 shi1 kuang2 。
- hai3 nei4 zai1 tao2 li3 ， tian1 ya2 he2 dao4 liang2 。 sheng1 shen3 men2 xia4 yi4 ， shui2 dao4 zai4 cang1 cang1 。

## 注释

## 译文

## 赏析
