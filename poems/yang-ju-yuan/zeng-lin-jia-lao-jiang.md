---
id: yang-ju-yuan-zeng-lin-jia-lao-jiang
title: 赠邻家老将
titlePinyin: zeng4 lin2 jia1 lao3 jiang4
titleSlug: zeng-lin-jia-lao-jiang
author: 杨巨源
authorPinyin: yang2 ju4 yuan2
authorSlug: yang-ju-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白首羽林郎，丁年戍朔方。阴天瞻碛落，秋日渡辽阳。
- 大漠寒山黑，孤城夜月黄。十年依蓐食，万里带金疮。
- 拂雪陈师祭，冲风立教场。箭飞琼羽合，旗动火云张。
- 虎翼分营势，鱼鳞拥阵行。誓心清塞色，斗血杂沙光。
- 战地晴辉薄，军门晓气长。寇深争暗袭，关迥勒春防。
- 身贱竟何诉，天高徒自伤。功成封宠将，力尽到贫乡。
- 雀老方悲海，鹰衰却念霜。空余孤剑在，开匣一沾裳。

## 拼音
- bai2 shou3 yu3 lin2 lang2 ， ding1 nian2 shu4 shuo4 fang1 。 yin1 tian1 zhan1 qi4 luo4 ， qiu1 ri4 du4 liao2 yang2 。
- da4 mo4 han2 shan1 hei1 ， gu1 cheng2 ye4 yue4 huang2 。 shi2 nian2 yi1 ru4 shi2 ， wan4 li3 dai4 jin1 chuang1 。
- fu2 xue3 chen2 shi1 ji4 ， chong1 feng1 li4 jiao4 chang3 。 jian4 fei1 qiong2 yu3 he2 ， qi2 dong4 huo3 yun2 zhang1 。
- hu3 yi4 fen1 ying2 shi4 ， yu2 lin2 yong1 zhen4 xing2 。 shi4 xin1 qing1 sai1 se4 ， dou4 xue4 za2 sha1 guang1 。
- zhan4 di4 qing2 hui1 bao2 ， jun1 men2 xiao3 qi4 chang2 。 kou4 shen1 zheng1 an4 xi2 ， guan1 jiong3 le4 chun1 fang2 。
- shen1 jian4 jing4 he2 su4 ， tian1 gao1 tu2 zi4 shang1 。 gong1 cheng2 feng1 chong3 jiang1 ， li4 jin4 dao4 pin2 xiang1 。
- que4 lao3 fang1 bei1 hai3 ， ying1 shuai1 que4 nian4 shuang1 。 kong4 yu2 gu1 jian4 zai4 ， kai1 xia2 yi4 zhan1 shang0 。

## 注释

## 译文

## 赏析
