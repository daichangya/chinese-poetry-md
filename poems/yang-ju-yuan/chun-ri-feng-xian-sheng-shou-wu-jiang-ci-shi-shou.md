---
id: yang-ju-yuan-chun-ri-feng-xian-sheng-shou-wu-jiang-ci-shi-shou
title: 春日奉献圣寿无疆词十首
titlePinyin: chun1 ri4 feng4 xian4 sheng4 shou4 wu2 jiang1 ci2 shi2 shou3
titleSlug: chun-ri-feng-xian-sheng-shou-wu-jiang-ci-shi-shou
author: 杨巨源
authorPinyin: yang2 ju4 yuan2
authorSlug: yang-ju-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 文物京华盛，讴歌国步康。瑶池供寿酒，银汉丽宸章。
- 灵雨含双阙，雷霆肃万方。代推仙祚远，春共圣恩长。
- 凤扆临花暖，龙垆旁日香。遥知千万岁，天意奉君王。
- 鸳鹭彤庭际，轩车绮陌前。九城多好色，万井半祥烟。
- 人醉逢尧酒，莺歌答舜弦。花明御沟水，香暖禁城天。
- 赐宴文逾盛，征歌物更妍。无穷艳阳月，长照太平年。
- 云陛临黄道，天门在碧虚。大明含睿藻，元气抱宸居。
- 戈偃征苗后，诗传宴镐初。年华富仙苑，时哲满公车。
- 化入𬘡缊大，恩垂涣汗余。悠然万方静，风俗揖华胥。
- 玉漏飘青琐，金铺丽紫宸。云山九门曙，天地一家春。
- 瑞霭方呈赏，暄风本配仁。岩廊开凤翼，水殿压鼇身。
- 文雅逢明代，欢娱及贱臣。年年未央阙，恩共物华新。
- 垂拱乾坤正，欢心品类同。紫烟含北极，玄泽付东风。
- 珠缀留晴景，金茎直晓空。发生资盛德，交泰让全功。
- 间气登三事，祥光启四聪。遐荒似川水，天外亦朝宗。
- 代是文明昼，春当宴喜时。垆烟添柳重，宫漏出花迟。
- 汉典方宽律，周官正采诗。碧宵传凤吹，红旭在龙旗。
- 造化膺神契，阳和沃圣思。无因随百兽，率舞奉丹墀。
- 睿德符玄化，芳情翊太和。日轮皇鉴远，天仗圣朝多。
- 曙色含金榜，晴光转玉珂。中宫陈广乐，元老进赓歌。
- 莲叶看龟上，桐花识凤过。小臣空击壤，沧海是恩波。
- 物象朝高殿，簪裾溢上京。春当九衢好，天向万方明。
- 乐报箫韶发，杯看沆瀣生。芙蓉丹阙暖，杨柳玉楼晴。
- 阊阖开中禁，衣裳俨太清。南山同圣寿，长对凤凰城。
- 日上苍龙阙，香含紫禁林。晴光五云叠，春色九重深。
- 赏叶元和德，文垂雅颂音。景云随御辇，颢气在宸襟。
- 永保无疆寿，长怀不战心。圣朝多庆赐，琼树粉墙阴。
- 化洽生成遂，功宣动植知。瑞凝三秀草，春入万年枝。
- 凤掖嘉言进，鸳行喜气随。仗临丹地近，衣对碧山垂。
- 渥泽方柔远，聪明本听卑。愿同东观士，长对汉威仪。

## 拼音
- wen2 wu4 jing1 hua2 sheng4 ， ou1 ge1 guo2 bu4 kang1 。 yao2 chi2 gong4 shou4 jiu3 ， yin2 han4 li4 chen2 zhang1 。
- ling2 yu3 han2 shuang1 que1 ， lei2 ting2 su4 wan4 fang1 。 dai4 tui1 xian1 zuo4 yuan3 ， chun1 gong4 sheng4 en1 chang2 。
- feng4 yi3 lin2 hua1 nuan3 ， long2 lu2 pang2 ri4 xiang1 。 yao2 zhi1 qian1 wan4 sui4 ， tian1 yi4 feng4 jun1 wang2 。
- yuan1 lu4 tong2 ting2 ji4 ， xuan1 che1 qi3 mo4 qian2 。 jiu3 cheng2 duo1 hao4 se4 ， wan4 jing3 ban4 xiang2 yan1 。
- ren2 zui4 feng2 yao2 jiu3 ， ying1 ge1 da2 shun4 xian2 。 hua1 ming2 yu4 gou1 shui3 ， xiang1 nuan3 jin4 cheng2 tian1 。
- ci4 yan4 wen2 yu2 sheng4 ， zheng1 ge1 wu4 geng4 yan2 。 wu2 qiong2 yan4 yang2 yue4 ， chang2 zhao4 tai4 ping2 nian2 。
- yun2 bi4 lin2 huang2 dao4 ， tian1 men2 zai4 bi4 xu1 。 da4 ming2 han2 rui4 zao3 ， yuan2 qi4 bao4 chen2 ju1 。
- ge1 yan3 zheng1 miao2 hou4 ， shi1 chuan2 yan4 hao4 chu1 。 nian2 hua2 fu4 xian1 yuan4 ， shi2 zhe2 man3 gong1 che1 。
- hua4 ru4 yin1 wen1 da4 ， en1 chui2 huan4 han4 yu2 。 you1 ran2 wan4 fang1 jing4 ， feng1 su2 yi1 hua2 xu1 。
- yu4 lou4 piao1 qing1 suo3 ， jin1 pu4 li4 zi3 chen2 。 yun2 shan1 jiu3 men2 shu3 ， tian1 di4 yi4 jia1 chun1 。
- rui4 ai3 fang1 cheng2 shang3 ， xuan1 feng1 ben3 pei4 ren2 。 yan2 lang2 kai1 feng4 yi4 ， shui3 dian4 ya1 ao2 shen1 。
- wen2 ya3 feng2 ming2 dai4 ， huan1 yu2 ji2 jian4 chen2 。 nian2 nian2 wei4 yang1 que1 ， en1 gong4 wu4 hua2 xin1 。
- chui2 gong3 qian2 kun1 zheng4 ， huan1 xin1 pin3 lei4 tong2 。 zi3 yan1 han2 bei3 ji2 ， xuan2 ze2 fu4 dong1 feng1 。
- zhu1 zhui4 liu2 qing2 jing3 ， jin1 jing1 zhi2 xiao3 kong1 。 fa1 sheng1 zi1 sheng4 de2 ， jiao1 tai4 rang4 quan2 gong1 。
- jian1 qi4 deng1 san1 shi4 ， xiang2 guang1 qi3 si4 cong1 。 xia2 huang1 si4 chuan1 shui3 ， tian1 wai4 yi4 chao2 zong1 。
- dai4 shi4 wen2 ming2 zhou4 ， chun1 dang1 yan4 xi3 shi2 。 lu2 yan1 tian1 liu3 zhong4 ， gong1 lou4 chu1 hua1 chi2 。
- han4 dian3 fang1 kuan1 lü4 ， zhou1 guan1 zheng4 cai3 shi1 。 bi4 xiao1 chuan2 feng4 chui1 ， hong2 xu4 zai4 long2 qi2 。
- zao4 hua4 ying1 shen2 qi4 ， yang2 he2 wo4 sheng4 si1 。 wu2 yin1 sui2 bai3 shou4 ， lü4 wu3 feng4 dan1 chi2 。
- rui4 de2 fu2 xuan2 hua4 ， fang1 qing2 yi4 tai4 he2 。 ri4 lun2 huang2 jian4 yuan3 ， tian1 zhang4 sheng4 chao2 duo1 。
- shu3 se4 han2 jin1 bang3 ， qing2 guang1 zhuan3 yu4 ke1 。 zhong1 gong1 chen2 guang3 le4 ， yuan2 lao3 jin4 geng1 ge1 。
- lian2 ye4 kan4 gui1 shang4 ， tong2 hua1 shi2 feng4 guo4 。 xiao3 chen2 kong1 ji1 rang3 ， cang1 hai3 shi4 en1 bo1 。
- wu4 xiang4 chao2 gao1 dian4 ， zan1 ju1 yi4 shang4 jing1 。 chun1 dang1 jiu3 qu2 hao3 ， tian1 xiang4 wan4 fang1 ming2 。
- le4 bao4 xiao1 shao2 fa1 ， bei1 kan4 hang4 xie4 sheng1 。 fu2 rong2 dan1 que1 nuan3 ， yang2 liu3 yu4 lou2 qing2 。
- chang1 he2 kai1 zhong1 jin4 ， yi1 shang0 yan3 tai4 qing1 。 nan2 shan1 tong2 sheng4 shou4 ， chang2 dui4 feng4 huang2 cheng2 。
- ri4 shang4 cang1 long2 que1 ， xiang1 han2 zi3 jin4 lin2 。 qing2 guang1 wu3 yun2 die2 ， chun1 se4 jiu3 chong2 shen1 。
- shang3 ye4 yuan2 he2 de2 ， wen2 chui2 ya3 song4 yin1 。 jing3 yun2 sui2 yu4 nian3 ， hao4 qi4 zai4 chen2 jin1 。
- yong3 bao3 wu2 jiang1 shou4 ， chang2 huai2 bu2 zhan4 xin1 。 sheng4 chao2 duo1 qing4 ci4 ， qiong2 shu4 fen3 qiang2 yin1 。
- hua4 qia4 sheng1 cheng2 sui4 ， gong1 xuan1 dong4 zhi2 zhi1 。 rui4 ning2 san1 xiu4 cao3 ， chun1 ru4 wan4 nian2 zhi1 。
- feng4 ye4 jia1 yan2 jin4 ， yuan1 xing2 xi3 qi4 sui2 。 zhang4 lin2 dan1 di4 jin4 ， yi1 dui4 bi4 shan1 chui2 。
- wo4 ze2 fang1 rou2 yuan3 ， cong1 ming0 ben3 ting1 bei1 。 yuan4 tong2 dong1 guan1 shi4 ， chang2 dui4 han4 wei1 yi2 。

## 注释

## 译文

## 赏析
