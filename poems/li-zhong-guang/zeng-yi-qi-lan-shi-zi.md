---
id: li-zhong-guang-zeng-yi-qi-lan-shi-zi
title: 赠弈棋蓝氏子
titlePinyin: zeng4 yi4 qi2 lan2 shi4 zi3
titleSlug: zeng-yi-qi-lan-shi-zi
author: 李仲光
authorPinyin: li3 zhong4 guang1
authorSlug: li-zhong-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人制此文楸枰，要下黑白知死生。
- 闲中借此消永日，未必能取人心争。
- 后人不识古人意，致使方寸生纵横。
- 烂柯人去弈秋死，通国善弈谁知名。
- 东南地胜人最杰，下至百技今咸精。
- 手谈坐决胜与负，蓝氏之子驰其声。
- 沈机终日静不语，一子落手四座惊。
- 肯堂为人百不解，僻性从来要疎快。
- 推倒棋枰君莫怪，不向眼前论成败。

## 拼音
- gu3 ren2 zhi4 ci3 wen2 qiu1 ping2 ， yao4 xia4 hei1 bai2 zhi1 si3 sheng1 。
- xian2 zhong1 jie4 ci3 xiao1 yong3 ri4 ， wei4 bi4 neng2 qu3 ren2 xin1 zheng1 。
- hou4 ren2 bu4 shi2 gu3 ren2 yi4 ， zhi4 shi3 fang1 cun4 sheng1 zong4 heng2 。
- lan4 ke1 ren2 qu4 yi4 qiu1 si3 ， tong1 guo2 shan4 yi4 shui2 zhi1 ming2 。
- dong1 nan2 di4 sheng4 ren2 zui4 jie2 ， xia4 zhi4 bai3 ji4 jin1 xian2 jing1 。
- shou3 tan2 zuo4 jue2 sheng4 yu3 fu4 ， lan2 shi4 zhi1 zi3 chi2 qi2 sheng1 。
- shen3 ji1 zhong1 ri4 jing4 bu4 yu3 ， yi4 zi3 luo4 shou3 si4 zuo4 jing1 。
- ken3 tang2 wei4 ren2 bai3 bu4 jie3 ， pi4 xing4 cong2 lai2 yao4 shu1 kuai4 。
- tui1 dao3 qi2 ping2 jun1 mo4 guai4 ， bu2 xiang4 yan3 qian2 lun4 cheng2 bai4 。

## 注释

## 译文

## 赏析
