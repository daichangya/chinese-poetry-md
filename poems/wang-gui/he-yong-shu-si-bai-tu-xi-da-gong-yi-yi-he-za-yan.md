---
id: wang-gui-he-yong-shu-si-bai-tu-xi-da-gong-yi-yi-he-za-yan
title: 和永叔思白兔戏答公仪忆鹤杂言
titlePinyin: he2 yong3 shu1 si1 bai2 tu4 xi4 da2 gong1 yi2 yi4 he4 za2 yan2
titleSlug: he-yong-shu-si-bai-tu-xi-da-gong-yi-yi-he-za-yan
author: 王珪
authorPinyin: wang2 gui1
authorSlug: wang-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兔自明月窟中出，鹤从群玉峰头下。
- 人间俗眼未尝窥，已为两家藏以诧。
- 玉堂词人本仙材，光芒偶落银河罅。
- 谪向埃尘五十春，所趣无一不潇洒。
- 为爱霜蹄特皎洁，贮以雕笼绿櫺亚。
- 有时惊踯歘若犇，丹眸眩转双珠射。
- 灵昌太守新归来，惜将清唳寄京舍。
- 玉绳低阙春露寒，常恐阴林恶声吓。
- 传宣忽出右银台，诏急许驰天廐马。
- 却辞丹陛锁南宫，兔鹤欲携俱不暇。
- 是时雪后帘幕明，灯火冷落入清夜。
- 两翁相顾悦有思，便索粉牋挥笔写。
- 有客月底吟影动，猝继新章亦奇雅。
- 大都吟苦不无牵，遂约东家看娅姹。
- 醉翁良愤诋高怀，却挥醉墨几欲骂。
- 我闻此语初未平，随手欲和思殊寡。
- 玉山沧海莫放翻然归，纤腰绿鬓何妨为君倒金斝。

## 拼音
- tu4 zi4 ming2 yue4 ku1 zhong1 chu1 ， he4 cong2 qun2 yu4 feng1 tou2 xia4 。
- ren2 jian1 su2 yan3 wei4 chang2 kui1 ， yi3 wei4 liang3 jia1 cang2 yi3 cha4 。
- yu4 tang2 ci2 ren2 ben3 xian1 cai2 ， guang1 mang2 ou3 luo4 yin2 he2 xia4 。
- zhe2 xiang4 ai1 chen2 wu3 shi2 chun1 ， suo3 qu4 wu2 yi2 bu4 xiao1 sa3 。
- wei4 ai4 shuang1 ti2 te4 jiao3 jie2 ， zhu4 yi3 diao1 long2 lü4 ling2 ya4 。
- you3 shi2 jing1 zhi2 xu1 ruo4 ben1 ， dan1 mou2 xuan4 zhuan3 shuang1 zhu1 she4 。
- ling2 chang1 tai4 shou3 xin1 gui1 lai2 ， xi1 jiang1 qing1 li4 ji4 jing1 she4 。
- yu4 sheng2 di1 que1 chun1 lu4 han2 ， chang2 kong3 yin1 lin2 e4 sheng1 xia4 。
- chuan2 xuan1 hu1 chu1 you4 yin2 tai2 ， zhao4 ji2 xu3 chi2 tian1 jiu4 ma3 。
- que4 ci2 dan1 bi4 suo3 nan2 gong1 ， tu4 he4 yu4 xie2 ju4 bu4 xia2 。
- shi4 shi2 xue3 hou4 lian2 mu4 ming2 ， deng1 huo3 leng3 luo4 ru4 qing1 ye4 。
- liang3 weng1 xiang1 gu4 yue4 you3 si1 ， bian4 suo3 fen3 jian1 hui1 bi3 xie3 。
- you3 ke4 yue4 di3 yin2 ying3 dong4 ， cu4 ji4 xin1 zhang1 yi4 qi2 ya3 。
- da4 dou1 yin2 ku3 bu4 wu2 qian1 ， sui4 yue1 dong1 jia1 kan4 ya4 cha4 。
- zui4 weng1 liang2 fen4 di3 gao1 huai2 ， que4 hui1 zui4 mo4 ji3 yu4 ma4 。
- wo3 wen2 ci3 yu3 chu1 wei4 ping2 ， sui2 shou3 yu4 he2 si1 shu1 gua3 。
- yu4 shan1 cang1 hai3 mo4 fang4 fan1 ran2 gui1 ， xian1 yao1 lü4 bin4 he2 fang2 wei4 jun1 dao3 jin1 jia3 。

## 注释

## 译文

## 赏析
