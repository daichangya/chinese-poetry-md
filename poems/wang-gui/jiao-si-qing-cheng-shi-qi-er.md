---
id: wang-gui-jiao-si-qing-cheng-shi-qi-er
title: 郊祀庆成诗  其二
titlePinyin: jiao1 si4 qing4 cheng2 shi1     qi2 er4
titleSlug: jiao-si-qing-cheng-shi-qi-er
author: 王珪
authorPinyin: wang2 gui1
authorSlug: wang-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有宋乘炎运，于今迈百年。
- 祖功虽不易，子圣自能传。
- 宝历迎长至，神丘放大圜。
- 灵宫千福降，清庙一诚专。
- 翠仗钩陈下，青城斗极边。
- 侧班回众弁，虚次待高烟。
- 晦雾初宵断，晴云未晓鲜。
- 天形何磊落，帝步亦周旋。
- 丽泽沾鱼鸟，休歌被筦弦。
- 欢声兼岳动，和气与春连。
- 在昔开鸿业，斯民入化甄。
- 监危常栗栗，受祉更干干。
- 此日膺神䇲，孤臣老禁筵。
- 愿将成命颂，独奏迩英前。

## 拼音
- you3 song4 cheng2 yan2 yun4 ， yu2 jin1 mai4 bai3 nian2 。
- zu3 gong1 sui1 bu2 yi4 ， zi3 sheng4 zi4 neng2 chuan2 。
- bao3 li4 ying2 chang2 zhi4 ， shen2 qiu1 fang4 da4 huan2 。
- ling2 gong1 qian1 fu2 jiang4 ， qing1 miao4 yi4 cheng2 zhuan1 。
- cui4 zhang4 gou1 chen2 xia4 ， qing1 cheng2 dou4 ji2 bian1 。
- ce4 ban1 hui2 zhong4 bian4 ， xu1 ci4 dai4 gao1 yan1 。
- hui4 wu4 chu1 xiao1 duan4 ， qing2 yun2 wei4 xiao3 xian1 。
- tian1 xing2 he2 lei3 luo4 ， di4 bu4 yi4 zhou1 xuan2 。
- li4 ze2 zhan1 yu2 niao3 ， xiu1 ge1 bei4 guan3 xian2 。
- huan1 sheng1 jian1 yue4 dong4 ， he2 qi4 yu3 chun1 lian2 。
- zai4 xi1 kai1 hong2 ye4 ， si1 min2 ru4 hua4 zhen1 。
- jian1 wei1 chang2 li4 li4 ， shou4 zhi3 geng4 gan1 gan1 。
- ci3 ri4 ying1 shen2 䇲 ， gu1 chen2 lao3 jin4 yan2 。
- yuan4 jiang1 cheng2 ming4 song4 ， du2 zou4 er3 ying1 qian2 。

## 注释

## 译文

## 赏析
