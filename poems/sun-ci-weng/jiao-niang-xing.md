---
id: sun-ci-weng-jiao-niang-xing
title: 娇娘行
titlePinyin: jiao1 niang2 xing2
titleSlug: jiao-niang-xing
author: 孙次翁
authorPinyin: sun1 ci4 weng1
authorSlug: sun-ci-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚宫女儿身姓孙，十五绿鬓堆浓云。
- 脸花歌笑艳杏发，肌玉才近红琼温。
- 仙源曾引刘郎悟，天教谪下风尘去。
- 策金堤上起青楼，照水花间开绣户。
- 山阳天下居要冲，春行处处皆香风。
- 花名乐府三千辈，惟君第一娇姿容。
- 画舫骄马日过门，过者知名求见君。
- 侍君颜色肯一顾，方肯延入罗芳樽。
- 遏云数声贯珠善，惊鸿舞态流风转。
- 不是当朝朱紫人，歌舞筵中难得见。
- 朝英国士相欢久，学诗染翰颜兼柳。
- 卫尉卿男号富儿，黄金满载来见之。
- 朝欢夕宴奉歌酒，春去秋来情愈厚。
- 青丝偷剪结郎心，暗发深诚誓婚偶。
- 深更不与家人露，藏头掩面随郎去。
- 千里相从人不知，鸳鸯比翼凌云飞。
- 帝城风物正春色，与郎遍赏游芳菲。
- 郎去高堂负父意，父亲惜子情难制。
- 六礼安排迎入门，且图继嗣延家世。
- 铨行补吏任忠州，整袖长江同溯流。
- 瞿塘滟滪遍经历，二年惟爱居蛮陬。
- 解官入京重调转，空闺独坐居京辇。
- 伤离感疾时召医，无何楚客皆闻知。
- 急具高堂报阿母，母怒大发如风雨。
- 来见娇娘大嗟怨，怒声肆骂千千遍。
- 扶夺上马去如飞，争奈郎踪相去远。
- 回到娘家三四春，双眸盈疾愁见人。
- 蕙心兰性欲枯死，盘金匣玉都埃尘。
- 阿母养身今已报，从今所得多金宝。
- 誓心不嫁待郎音，烟波万里难寻耗。
- 迩来泛迹渡金陵，住近仪真江外亭。
- 北提征辔过花院，分明认得娇娘面。
- 旧家云鬓慵理妆，泪裹罗襟金缕溅。
- 灯前相顾问行年，一别音容何杳然。
- 君今三十未为老，昔时青发今华颠。
- 君容若入襄王梦，我才曾试光明殿。
- 秋江夜醉话平生，坐抱琵琶船上宴。
- 娇娘娇娘真可惜，自小情多好风格。
- 只恐情多悮尔身，休把身心乱抛掷。
- 君不见乐天井底引银瓶，瓶沉簪折争奈何。

## 拼音
- chu3 gong1 nü3 er2 shen1 xing4 sun1 ， shi2 wu3 lü4 bin4 dui1 nong2 yun2 。
- lian3 hua1 ge1 xiao4 yan4 xing4 fa1 ， ji1 yu4 cai2 jin4 hong2 qiong2 wen1 。
- xian1 yuan2 ceng2 yin3 liu2 lang2 wu4 ， tian1 jiao4 zhe2 xia4 feng1 chen2 qu4 。
- ce4 jin1 di1 shang4 qi3 qing1 lou2 ， zhao4 shui3 hua1 jian1 kai1 xiu4 hu4 。
- shan1 yang2 tian1 xia4 ju1 yao4 chong1 ， chun1 xing2 chu4 chu4 jie1 xiang1 feng1 。
- hua1 ming2 yue4 fu3 san1 qian1 bei4 ， wei2 jun1 di4 yi1 jiao1 zi1 rong2 。
- hua4 fang3 jiao1 ma3 ri4 guo4 men2 ， guo4 zhe3 zhi1 ming2 qiu2 jian4 jun1 。
- shi4 jun1 yan2 se4 ken3 yi2 gu4 ， fang1 ken3 yan2 ru4 luo2 fang1 zun1 。
- e4 yun2 shu4 sheng1 guan4 zhu1 shan4 ， jing1 hong2 wu3 tai4 liu2 feng1 zhuan3 。
- bu2 shi4 dang1 chao2 zhu1 zi3 ren2 ， ge1 wu3 yan2 zhong1 nan2 de2 jian4 。
- chao2 ying1 guo2 shi4 xiang1 huan1 jiu3 ， xue2 shi1 ran3 han4 yan2 jian1 liu3 。
- wei4 wei4 qing1 nan2 hao4 fu4 er2 ， huang2 jin1 man3 zai4 lai2 jian4 zhi1 。
- chao2 huan1 xi1 yan4 feng4 ge1 jiu3 ， chun1 qu4 qiu1 lai2 qing2 yu4 hou4 。
- qing1 si1 tou1 jian3 jie2 lang2 xin1 ， an4 fa1 shen1 cheng2 shi4 hun1 ou3 。
- shen1 geng4 bu4 yu3 jia1 ren2 lu4 ， cang2 tou2 yan3 mian4 sui2 lang2 qu4 。
- qian1 li3 xiang1 cong2 ren2 bu4 zhi1 ， yuan1 yang1 bi3 yi4 ling2 yun2 fei1 。
- di4 cheng2 feng1 wu4 zheng4 chun1 se4 ， yu3 lang2 bian4 shang3 you2 fang1 fei1 。
- lang2 qu4 gao1 tang2 fu4 fu4 yi4 ， fu4 qin1 xi1 zi3 qing2 nan2 zhi4 。
- liu4 li3 an1 pai2 ying2 ru4 men2 ， qie3 tu2 ji4 si4 yan2 jia1 shi4 。
- quan2 xing2 bu3 li4 ren4 zhong1 zhou1 ， zheng3 xiu4 chang2 jiang1 tong2 su4 liu2 。
- qu2 tang2 yan4 yu4 bian4 jing1 li4 ， er4 nian2 wei2 ai4 ju1 man2 zou1 。
- jie3 guan1 ru4 jing1 zhong4 diao4 zhuan3 ， kong1 gui1 du2 zuo4 ju1 jing1 nian3 。
- shang1 li2 gan3 ji2 shi2 zhao4 yi1 ， wu2 he2 chu3 ke4 jie1 wen2 zhi1 。
- ji2 ju4 gao1 tang2 bao4 a1 mu3 ， mu3 nu4 da4 fa1 ru2 feng1 yu3 。
- lai2 jian4 jiao1 niang2 da4 jie1 yuan4 ， nu4 sheng1 si4 ma4 qian1 qian1 bian4 。
- fu2 duo2 shang4 ma3 qu4 ru2 fei1 ， zheng1 nai4 lang2 zong1 xiang1 qu4 yuan3 。
- hui2 dao4 niang2 jia1 san1 si4 chun1 ， shuang1 mou2 ying2 ji2 chou2 jian4 ren2 。
- hui4 xin1 lan2 xing4 yu4 ku1 si3 ， pan2 jin1 xia2 yu4 dou1 ai1 chen2 。
- a1 mu3 yang3 shen1 jin1 yi3 bao4 ， cong2 jin1 suo3 de2 duo1 jin1 bao3 。
- shi4 xin1 bu2 jia4 dai4 lang2 yin1 ， yan1 bo1 wan4 li3 nan2 xun2 hao4 。
- er3 lai2 fan4 ji4 du4 jin1 ling2 ， zhu4 jin4 yi2 zhen1 jiang1 wai4 ting2 。
- bei3 ti2 zheng1 pei4 guo4 hua1 yuan4 ， fen1 ming2 ren4 de0 jiao1 niang2 mian4 。
- jiu4 jia1 yun2 bin4 yong1 li3 zhuang1 ， lei4 guo3 luo2 jin1 jin1 lü3 jian4 。
- deng1 qian2 xiang1 gu4 wen4 xing2 nian2 ， yi4 bie2 yin1 rong2 he2 yao3 ran2 。
- jun1 jin1 san1 shi2 wei4 wei4 lao3 ， xi1 shi2 qing1 fa1 jin1 hua2 dian1 。
- jun1 rong2 ruo4 ru4 xiang1 wang2 meng4 ， wo3 cai2 ceng2 shi4 guang1 ming2 dian4 。
- qiu1 jiang1 ye4 zui4 hua4 ping2 sheng1 ， zuo4 bao4 pi2 pa0 chuan2 shang4 yan4 。
- jiao1 niang2 jiao1 niang2 zhen1 ke3 xi1 ， zi4 xiao3 qing2 duo1 hao3 feng1 ge2 。
- zhi1 kong3 qing2 duo1 wu4 er3 shen1 ， xiu1 ba3 shen1 xin1 luan4 pao1 zhi4 。
- jun1 bu2 jian4 le4 tian1 jing3 di3 yin3 yin2 ping2 ， ping2 chen2 zan1 zhe2 zheng1 nai4 he2 。

## 注释

## 译文

## 赏析
