---
id: le-bei-bi-tong-yan-ping-ye-xi-yan-qian-li-kun-zhong-qian-li-liu-zui-duan-xiang--8c249879
title: 比同彦平谒希颜千里昆仲千里留醉短项翁彦平有作鄙拙者亦不能已勉强乱道幸笑览
titlePinyin: bi3 tong2 yan4 ping2 ye4 xi1 yan2 qian1 li3 kun1 zhong4 qian1 li3 liu2 zui4 duan3 xiang4 weng1 yan4 ping2 you3 zuo4 bi3 zhuo1 zhe3 yi4 bu4 neng2 yi3 mian3 qiang3 luan4 dao4 xing4 xiao4 lan3
titleSlug: bi-tong-yan-ping-ye-xi-yan-qian-li-kun-zhong-qian-li-liu-zui-duan-xiang--8c249879
author: 乐备
authorPinyin: le4 bei4
authorSlug: le-bei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见便腹边先生，齁齁昼眠贮五经。
- 又不见长头贾都尉，喋喋问字聒人耳。
- 两人挟策烦天机，俱忘其羊乃其理。
- 不如此翁不知书，肩高颐隠形侏儒。
- 胸中无物祇嗜酒，酒至辄尽宁留余。
- 有时花帽宾客前，清辩倾倒如流泉。
- 不辞伴客竟佳夕，第恐吻燥舌本干。
- 主人从今莫言穷，有此自足当万锺。
- 但令时与圣贤对，勿学鄙士中空空。
- 我昔已自闻其风，向来一笑欣相逢。
- 他时访戴不必见，径须奓户呼此翁。

## 拼音
- jun1 bu2 jian4 bian4 fu4 bian1 xian1 sheng1 ， hou1 hou1 zhou4 mian2 zhu4 wu3 jing1 。
- you4 bu2 jian4 chang2 tou2 jia3 dou1 wei4 ， die2 die2 wen4 zi4 guo1 ren2 er3 。
- liang3 ren2 xie2 ce4 fan2 tian1 ji1 ， ju4 wang4 qi2 yang2 nai3 qi2 li3 。
- bu4 ru2 ci3 weng1 bu4 zhi1 shu1 ， jian1 gao1 yi2 yin3 xing2 zhu1 ru2 。
- xiong1 zhong1 wu2 wu4 qi2 shi4 jiu3 ， jiu3 zhi4 zhe2 jin4 ning2 liu2 yu2 。
- you3 shi2 hua1 mao4 bin1 ke4 qian2 ， qing1 bian4 qing1 dao3 ru2 liu2 quan2 。
- bu4 ci2 ban4 ke4 jing4 jia1 xi1 ， di4 kong3 wen3 zao4 she2 ben3 gan1 。
- zhu3 ren2 cong2 jin1 mo4 yan2 qiong2 ， you3 ci3 zi4 zu2 dang1 wan4 zhong1 。
- dan4 ling4 shi2 yu3 sheng4 xian2 dui4 ， wu4 xue2 bi3 shi4 zhong1 kong1 kong1 。
- wo3 xi1 yi3 zi4 wen2 qi2 feng1 ， xiang4 lai2 yi2 xiao4 xin1 xiang1 feng2 。
- ta1 shi2 fang3 dai4 bu2 bi4 jian4 ， jing4 xu1 zha4 hu4 hu1 ci3 weng1 。

## 注释

## 译文

## 赏析
