---
id: sun-fa-jie-bi-xing
title: 截臂行
titlePinyin: jie2 bi4 xing2
titleSlug: jie-bi-xing
author: 孙发
authorPinyin: sun1 fa1
authorSlug: sun-fa
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻两臂重于天下不可废，知之不必子华子。
- 愚民气焚胸，一忿敢趋死。
- 以死视四肢，截臂如去指。
- 呜呼巴陵之民何以有此风，疾痛利害人所同。
- 甘心一臂捐粪壤，终身废卧闾阎中。
- 前年截臂渠得理，今年截臂吾亦尔。
- 村南截臂杀平人，村北炰咻还比拟。
- 虺虺民，虺虺民，用心若此非吾人。
- 有冤自可次第诉，毒人何必残其身。
- 闻者莫惊喧，此弊吾能言。
- 其初姑息吏，不与杜其源。
- 嗟哉恶俗伤仁厚，明明有冤宜勿受。
- 一奸不济百奸消，共致和平俾在宥。

## 拼音
- wu2 wen2 liang3 bi4 zhong4 yu2 tian1 xia4 bu4 ke3 fei4 ， zhi1 zhi1 bu2 bi4 zi3 hua2 zi3 。
- yu2 min2 qi4 fen2 xiong1 ， yi2 fen4 gan3 qu1 si3 。
- yi3 si3 shi4 si4 zhi1 ， jie2 bi4 ru2 qu4 zhi3 。
- wu1 hu1 ba1 ling2 zhi1 min2 he2 yi3 you3 ci3 feng1 ， ji2 tong4 li4 hai4 ren2 suo3 tong2 。
- gan1 xin1 yi2 bi4 juan1 fen4 rang3 ， zhong1 shen1 fei4 wo4 lü2 yan2 zhong1 。
- qian2 nian2 jie2 bi4 qu2 de2 li3 ， jin1 nian2 jie2 bi4 wu2 yi4 er3 。
- cun1 nan2 jie2 bi4 sha1 ping2 ren2 ， cun1 bei3 pao2 xiu1 hai2 bi3 ni3 。
- hui1 hui1 min2 ， hui1 hui1 min2 ， yong4 xin1 ruo4 ci3 fei1 wu2 ren2 。
- you3 yuan1 zi4 ke3 ci4 di4 su4 ， du2 ren2 he2 bi4 can2 qi2 shen1 。
- wen2 zhe3 mo4 jing1 xuan1 ， ci3 bi4 wu2 neng2 yan2 。
- qi2 chu1 gu1 xi1 li4 ， bu4 yu3 du4 qi2 yuan2 。
- jie1 zai1 e4 su2 shang1 ren2 hou4 ， ming2 ming2 you3 yuan1 yi2 wu4 shou4 。
- yi4 jian1 bu2 ji4 bai3 jian1 xiao1 ， gong4 zhi4 he2 ping2 bi3 zai4 you4 。

## 注释

## 译文

## 赏析
