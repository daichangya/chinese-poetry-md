---
id: zhao-li-fu-xie-liu-qian-fu-ji-shi-shi-juan
title: 谢刘潜夫寄示诗卷
titlePinyin: xie4 liu2 qian2 fu1 ji4 shi4 shi1 juan4
titleSlug: xie-liu-qian-fu-ji-shi-shi-juan
author: 赵立夫
authorPinyin: zhao4 li4 fu1
authorSlug: zhao-li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坑灰冷秦久，刀笔起汉旧。
- 典谟慨已远，赋颂纷相授。
- 调律起建安，沿流及元祐。
- 上下二千载，统脉如线溜。
- 渡江又百年，诸老凋丧后。
- 灵珠繄谁握，绝唱不可复。
- 我行东南野，文星忽当昼。
- 云章发玄秘，天笔括宇宙。
- 风雷膏泽沛，金玉渊海富。
- 奋然蛟龙兴，绎若韶濩奏。
- 亟闻魑魅走，语夺江海秀。
- 想当落笔时，真宰森左右。
- 要为后世法，何止鸡林售。
- 早膺头角起，晚悟轩冕谬。
- 芳兰委萧艾，嘉植梗稂莠。
- 造物岂终啬，意者其奖就。
- 吾衰不能进，砚墨如仇寇。
- 大钟屹于前，缩手不敢扣。
- 辕缶何所知，管蠡祗自陋。
- 犹将策驽蹇，延首冀领袖。
- 已同南方游，何幸遇子厚。

## 拼音
- keng1 hui1 leng3 qin2 jiu3 ， dao1 bi3 qi3 han4 jiu4 。
- dian3 mo2 kai3 yi3 yuan3 ， fu4 song4 fen1 xiang1 shou4 。
- tiao2 lü4 qi3 jian4 an1 ， yan2 liu2 ji2 yuan2 you4 。
- shang4 xia4 er4 qian1 zai3 ， tong3 mai4 ru2 xian4 liu1 。
- du4 jiang1 you4 bai3 nian2 ， zhu1 lao3 diao1 sang4 hou4 。
- ling2 zhu1 yi1 shui2 wo4 ， jue2 chang4 bu4 ke3 fu4 。
- wo3 xing2 dong1 nan2 ye3 ， wen2 xing1 hu1 dang1 zhou4 。
- yun2 zhang1 fa1 xuan2 mi4 ， tian1 bi3 kuo4 yu3 zhou4 。
- feng1 lei2 gao1 ze2 pei4 ， jin1 yu4 yuan1 hai3 fu4 。
- fen4 ran2 jiao1 long2 xing1 ， yi4 ruo4 shao2 hu4 zou4 。
- ji2 wen2 chi1 mei4 zou3 ， yu3 duo2 jiang1 hai3 xiu4 。
- xiang3 dang1 luo4 bi3 shi2 ， zhen1 zai3 sen1 zuo3 you4 。
- yao4 wei4 hou4 shi4 fa3 ， he2 zhi3 ji1 lin2 shou4 。
- zao3 ying1 tou2 jiao3 qi3 ， wan3 wu4 xuan1 mian3 miu4 。
- fang1 lan2 wei3 xiao1 ai4 ， jia1 zhi2 geng3 lang2 you3 。
- zao4 wu4 qi3 zhong1 se4 ， yi4 zhe3 qi2 jiang3 jiu4 。
- wu2 shuai1 bu4 neng2 jin4 ， yan4 mo4 ru2 chou2 kou4 。
- da4 zhong1 yi4 yu2 qian2 ， suo1 shou3 bu4 gan3 kou4 。
- yuan2 fou3 he2 suo3 zhi1 ， guan3 li2 zhi1 zi4 lou4 。
- you2 jiang1 ce4 nu2 jian3 ， yan2 shou3 ji4 ling3 xiu4 。
- yi3 tong2 nan2 fang1 you2 ， he2 xing4 yu4 zi3 hou4 。

## 注释

## 译文

## 赏析
