---
id: kong-ping-zhong-shang-yuan-zuo
title: 上元作
titlePinyin: shang4 yuan2 zuo4
titleSlug: shang-yuan-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春来雾雨久不收，上元三日月如秋。
- 倾城娱乐竞沽酒，旧岁丰登仍足油。
- 楼前灯山烧荻火，光影动摇桑落洲。
- 太守凭高列歌吹，游人烘笑观俳优。
- 铜盘贮梅插乌帽，从兵小史斥下楼。
- 侍觞行食皆官妓，目眙不言语或偷。
- 短长赤白皆莫校，但取一笑余何求。
- 譬如饮酒且为乐，不问甘苦醉即休。
- 归来𬘘如打五鼓，春寒惨惨吹驼裘。
- 群儿嬉戏尚未寝，更看紫姑花满头。

## 拼音
- chun1 lai2 wu4 yu3 jiu3 bu4 shou1 ， shang4 yuan2 san1 ri4 yue4 ru2 qiu1 。
- qing1 cheng2 yu2 le4 jing4 gu1 jiu3 ， jiu4 sui4 feng1 deng1 reng2 zu2 you2 。
- lou2 qian2 deng1 shan1 shao1 di2 huo3 ， guang1 ying3 dong4 yao2 sang1 luo4 zhou1 。
- tai4 shou3 ping2 gao1 lie4 ge1 chui1 ， you2 ren2 hong1 xiao4 guan1 pai2 you1 。
- tong2 pan2 zhu4 mei2 cha1 wu1 mao4 ， cong2 bing1 xiao3 shi3 chi4 xia4 lou2 。
- shi4 shang1 xing2 shi2 jie1 guan1 ji4 ， mu4 yi2 bu4 yan2 yu3 huo4 tou1 。
- duan3 chang2 chi4 bai2 jie1 mo4 xiao4 ， dan4 qu3 yi2 xiao4 yu2 he2 qiu2 。
- pi4 ru2 yin3 jiu3 qie3 wei4 le4 ， bu2 wen4 gan1 ku3 zui4 ji2 xiu1 。
- gui1 lai2 dan3 ru2 da3 wu3 gu3 ， chun1 han2 can3 can3 chui1 tuo2 qiu2 。
- qun2 er2 xi1 xi4 shang4 wei4 qin3 ， geng4 kan4 zi3 gu1 hua1 man3 tou2 。

## 注释

## 译文

## 赏析
