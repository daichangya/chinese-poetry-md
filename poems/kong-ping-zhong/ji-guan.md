---
id: kong-ping-zhong-ji-guan
title: 鸡冠
titlePinyin: ji1 guan1
titleSlug: ji-guan
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我初种鸡冠，其小乃毫芒。
- 曾未得几时，忽已过我长。
- 根株既猥大，枝叶亦开张。
- 吐花凌朝曦，生意殊未央。
- 阴风自西来，惨淡驱清霜。
- 一夜忽变故，叶萎花已黄。
- 当此繁盛时，为尔赏壶觞。
- 及今乃腐草，好玩安可常。
- 呼童尽剪拔，昔恐践踏伤。
- 庭除稍旷阔，耳目加清凉。
- 竹枝久蒙蔽，迥立独苍苍。

## 拼音
- wo3 chu1 zhong3 ji1 guan1 ， qi2 xiao3 nai3 hao2 mang2 。
- ceng2 wei4 de2 ji3 shi2 ， hu1 yi3 guo4 wo3 chang2 。
- gen1 zhu1 ji4 wei3 da4 ， zhi1 ye4 yi4 kai1 zhang1 。
- tu3 hua1 ling2 chao2 xi1 ， sheng1 yi4 shu1 wei4 yang1 。
- yin1 feng1 zi4 xi1 lai2 ， can3 dan4 qu1 qing1 shuang1 。
- yi2 ye4 hu1 bian4 gu4 ， ye4 wei3 hua1 yi3 huang2 。
- dang1 ci3 fan2 sheng4 shi2 ， wei4 er3 shang3 hu2 shang1 。
- ji2 jin1 nai3 fu3 cao3 ， hao3 wan2 an1 ke3 chang2 。
- hu1 tong2 jin4 jian3 ba2 ， xi1 kong3 jian4 ta4 shang1 。
- ting2 chu2 shao1 kuang4 kuo4 ， er3 mu4 jia1 qing1 liang2 。
- zhu2 zhi1 jiu3 meng2 bi4 ， jiong3 li4 du2 cang1 cang1 。

## 注释

## 译文

## 赏析
