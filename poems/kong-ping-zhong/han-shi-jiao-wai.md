---
id: kong-ping-zhong-han-shi-jiao-wai
title: 寒食郊外
titlePinyin: han2 shi2 jiao1 wai4
titleSlug: han-shi-jiao-wai
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涔涔雨沉城，浩浩泥没辙。
- 四山气如蒸，万里天欲雪。
- 我时出郊坰，山径屡曲折。
- 虽怀颠沛忧，亦有观览悦。
- 幽花媚林薄，粲粲生意发。
- 红紫相后先，各自有时节。
- 长松困冰雪，憔悴终不屈。
- 及今翠夭娇，腾拔见筋骨。
- 阴阳有代谢，物性安可夺。
- 请视大块中，纷纷尽毫末。
- 兴衰若鳞次，今古犹市阅。
- 只此晦与晴，变态亦俄忽。
- 归路日已炀，披襟涤初热。

## 拼音
- cen2 cen2 yu3 chen2 cheng2 ， hao4 hao4 ni2 mei2 zhe2 。
- si4 shan1 qi4 ru2 zheng1 ， wan4 li3 tian1 yu4 xue3 。
- wo3 shi2 chu1 jiao1 jiong1 ， shan1 jing4 lü3 qu1 zhe2 。
- sui1 huai2 dian1 pei4 you1 ， yi4 you3 guan1 lan3 yue4 。
- you1 hua1 mei4 lin2 bao2 ， can4 can4 sheng1 yi4 fa1 。
- hong2 zi3 xiang1 hou4 xian1 ， ge4 zi4 you3 shi2 jie2 。
- chang2 song1 kun4 bing1 xue3 ， qiao2 cui4 zhong1 bu4 qu1 。
- ji2 jin1 cui4 yao1 jiao1 ， teng2 ba2 jian4 jin1 gu3 。
- yin1 yang2 you3 dai4 xie4 ， wu4 xing4 an1 ke3 duo2 。
- qing3 shi4 da4 kuai4 zhong1 ， fen1 fen1 jin4 hao2 mo4 。
- xing1 shuai1 ruo4 lin2 ci4 ， jin1 gu3 you2 shi4 yue4 。
- zhi1 ci3 hui4 yu3 qing2 ， bian4 tai4 yi4 e2 hu1 。
- gui1 lu4 ri4 yi3 yang2 ， pi1 jin1 di2 chu1 re4 。

## 注释

## 译文

## 赏析
