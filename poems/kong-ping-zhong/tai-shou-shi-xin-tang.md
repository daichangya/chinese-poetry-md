---
id: kong-ping-zhong-tai-shou-shi-xin-tang
title: 太守视新堂
titlePinyin: tai4 shou3 shi4 xin1 tang2
titleSlug: tai-shou-shi-xin-tang
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遥遥元崇胄，蔼蔼东州守。
- 留心学校事，遇我在僚友。
- 蔽空起新堂，鼛鼓百夫走。
- 枉驾亲视之，丁宁到榱枓。
- 北风沙瞇眼，伫立相与久。
- 宴我登哦亭，推我居席首。
- 初尝百花酿，肴蔌无不有。
- 是日十月中，新霜脱人肘。
- 醺酣一消铄，和气回物朽。
- 昔人歌鲁侯，在泮尝饮酒。
- 我今作此诗，亦以缀厥后。
- 美哉姚侯政，岂弟民父母。
- 此诗所不歌，先已载民口。

## 拼音
- yao2 yao2 yuan2 chong2 zhou4 ， ai3 ai3 dong1 zhou1 shou3 。
- liu2 xin1 xue2 xiao4 shi4 ， yu4 wo3 zai4 liao2 you3 。
- bi4 kong1 qi3 xin1 tang2 ， gao1 gu3 bai3 fu1 zou3 。
- wang3 jia4 qin1 shi4 zhi1 ， ding1 ning2 dao4 cui1 dou3 。
- bei3 feng1 sha1 mi1 yan3 ， zhu4 li4 xiang1 yu3 jiu3 。
- yan4 wo3 deng1 o4 ting2 ， tui1 wo3 ju1 xi2 shou3 。
- chu1 chang2 bai3 hua1 niang4 ， yao2 su4 wu2 bu4 you3 。
- shi4 ri4 shi2 yue4 zhong1 ， xin1 shuang1 tuo1 ren2 zhou3 。
- xun1 han1 yi4 xiao1 shuo4 ， he2 qi4 hui2 wu4 xiu3 。
- xi1 ren2 ge1 lu3 hou2 ， zai4 pan4 chang2 yin3 jiu3 。
- wo3 jin1 zuo4 ci3 shi1 ， yi4 yi3 zhui4 jue2 hou4 。
- mei3 zai1 yao2 hou2 zheng4 ， qi3 di4 min2 fu4 mu3 。
- ci3 shi1 suo3 bu4 ge1 ， xian1 yi3 zai3 min2 kou3 。

## 注释

## 译文

## 赏析
