---
id: kong-ping-zhong-dan-fu-ji-shi-yu-qiao-chong-yuan-chang-he-yao-ming-shi-yin-zuo-yi-pian-feng-ji
title: 亶父寄示与谯冲元唱和药名诗因作一篇奉寄
titlePinyin: dan3 fu4 ji4 shi4 yu3 qiao2 chong1 yuan2 chang4 he4 yao4 ming2 shi1 yin1 zuo4 yi4 pian1 feng4 ji4
titleSlug: dan-fu-ji-shi-yu-qiao-chong-yuan-chang-he-yao-ming-shi-yin-zuo-yi-pian-feng-ji
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天南星斗垂晶荧，麻姑山色排空青。
- 人中白眉谁第一，周郎独以文章名。
- 少年折桂心已壮，大学弱冠众所惊。
- 严徐长卿词格老，合上芸台预雠讨。
- 赤车素者已为淹，复令倅郡淮南道。
- 蕲春何幸人熙熙，有贤使君子副之。
- 铃阁深沉香一炷，彩牋舒卷百篇诗。
- 藏鳞伏翼聊展转，有才无患子不显。
- 楚泽兰芳莫谩悲，秦乌头白终当返。
- 我栖江上松萝深，自甘草莽长陆沉。
- 忽忽光景又半夏，书房风月澄人心。
- 昏黄禽噪悄不乐，架木通渠清河濯。
- 雨余凉风袭衣襟，半天河汉垂簷角。
- 惟恨与子未从容，紫芝眉宇何时逢。
- 频以青琅玕寄我，不须怊怅白头翁。

## 拼音
- tian1 nan2 xing1 dou4 chui2 jing1 ying2 ， ma2 gu1 shan1 se4 pai2 kong1 qing1 。
- ren2 zhong1 bai2 mei2 shui2 di4 yi1 ， zhou1 lang2 du2 yi3 wen2 zhang1 ming2 。
- shao4 nian2 zhe2 gui4 xin1 yi3 zhuang4 ， da4 xue2 ruo4 guan4 zhong4 suo3 jing1 。
- yan2 xu2 chang2 qing1 ci2 ge2 lao3 ， he2 shang4 yun2 tai2 yu4 chou2 tao3 。
- chi4 che1 su4 zhe3 yi3 wei4 yan1 ， fu4 ling4 cui4 jun4 huai2 nan2 dao4 。
- qi2 chun1 he2 xing4 ren2 xi1 xi1 ， you3 xian2 shi3 jun1 zi3 fu4 zhi1 。
- ling2 ge2 shen1 chen2 xiang1 yi2 zhu4 ， cai3 jian1 shu1 juan4 bai3 pian1 shi1 。
- cang2 lin2 fu2 yi4 liao2 zhan3 zhuan3 ， you3 cai2 wu2 huan4 zi3 bu4 xian3 。
- chu3 ze2 lan2 fang1 mo4 man4 bei1 ， qin2 wu1 tou2 bai2 zhong1 dang1 fan3 。
- wo3 qi1 jiang1 shang4 song1 luo2 shen1 ， zi4 gan1 cao3 mang3 chang2 lu4 chen2 。
- hu1 hu1 guang1 jing3 you4 ban4 xia4 ， shu1 fang2 feng1 yue4 cheng2 ren2 xin1 。
- hun1 huang2 qin2 zao4 qiao1 bu2 le4 ， jia4 mu4 tong1 qu2 qing1 he2 zhuo2 。
- yu3 yu2 liang2 feng1 xi2 yi1 jin1 ， ban4 tian1 he2 han4 chui2 yan2 jiao3 。
- wei2 hen4 yu3 zi3 wei4 cong2 rong2 ， zi3 zhi1 mei2 yu3 he2 shi2 feng2 。
- pin2 yi3 qing1 lang2 gan1 ji4 wo3 ， bu4 xu1 chao1 chang4 bai2 tou2 weng1 。

## 注释

## 译文

## 赏析
