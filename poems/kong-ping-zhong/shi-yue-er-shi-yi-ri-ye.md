---
id: kong-ping-zhong-shi-yue-er-shi-yi-ri-ye
title: 十月二十一日夜
titlePinyin: shi2 yue4 er4 shi2 yi1 ri4 ye4
titleSlug: shi-yue-er-shi-yi-ri-ye
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 𬘘𬘘有如打两鼓，星河漫漫参在户。
- 百鸟已栖人不行，西南汹汹有异声。
- 有若鬼神移山岳，又如战败百万兵。
- 出门望见乃火起，椽落瓦裂咫尺鸣。
- 问之相去一里间，红光烁烁侵天明。
- 长烟涌波月魄死，其间有物如撒星。
- 是时久旱水泉竭，高屋一燎如毛翎。
- 小儿但知聚看笑，不知扰扰人纵横。
- 皇皇奔走最可念，耿耿不寝心飞惊。
- 明朝出视火起处，焦木颓垣不知数。
- 白头老姥啼向天，叹息之声满行路。

## 拼音
- dan3 dan3 you3 ru2 da3 liang3 gu3 ， xing1 he2 man4 man4 can1 zai4 hu4 。
- bai3 niao3 yi3 qi1 ren2 bu4 xing2 ， xi1 nan2 xiong1 xiong1 you3 yi4 sheng1 。
- you3 ruo4 gui3 shen2 yi2 shan1 yue4 ， you4 ru2 zhan4 bai4 bai3 wan4 bing1 。
- chu1 men2 wang4 jian4 nai3 huo3 qi3 ， chuan2 luo4 wa3 lie4 zhi3 chi3 ming2 。
- wen4 zhi1 xiang1 qu4 yi4 li3 jian1 ， hong2 guang1 shuo4 shuo4 qin1 tian1 ming2 。
- chang2 yan1 yong3 bo1 yue4 po4 si3 ， qi2 jian1 you3 wu4 ru2 sa1 xing1 。
- shi4 shi2 jiu3 han4 shui3 quan2 jie2 ， gao1 wu1 yi4 liao2 ru2 mao2 ling2 。
- xiao3 er2 dan4 zhi1 ju4 kan4 xiao4 ， bu4 zhi1 rao3 rao3 ren2 zong4 heng2 。
- huang2 huang2 ben1 zou3 zui4 ke3 nian4 ， geng3 geng3 bu4 qin3 xin1 fei1 jing1 。
- ming2 chao2 chu1 shi4 huo3 qi3 chu4 ， jiao1 mu4 tui2 yuan2 bu4 zhi1 shu4 。
- bai2 tou2 lao3 lao3 ti2 xiang4 tian1 ， tan4 xi1 zhi1 sheng1 man3 xing2 lu4 。

## 注释

## 译文

## 赏析
