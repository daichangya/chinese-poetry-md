---
id: kong-ping-zhong-gua-ming-ji-yun-sou
title: 卦名寄芸叟
titlePinyin: gua4 ming2 ji4 yun2 sou3
titleSlug: gua-ming-ji-yun-sou
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小丰犹可喜，况此大有年。
- 流庸已归妹，狱讼久萧然。
- 明圣临六合，吁俞萃群贤。
- 乾坤协气满，井邑欢声连。
- 张公性谦静，玉节镇湘壖。
- 茇舍富暇豫，铃斋恒昼眠。
- 万家人喜悦，邻壤蒙安全。
- 譬如泰山云，益此涸辙泉。
- 我鄙无所解，昔随公得仙。
- 超升已连帅，羁旅今华颠。
- 属郡损末理，邮筒贲新篇。
- 坎坎我鼓腹，咸韶媿朱弦。
- 暌乖每自念，姤遇两何缘。
- 野色小过雨，秋声渐号蝉。
- 园林凄剥落，楼观蔚腾骞。
- 曳履烟景外，支颐岚翠前。
- 尝闻东晋士，多闻远师禅。
- 盛世非否塞，微生自屯邅。
- 庐岳决遯去，老夫无妄言。
- 迹同人间世，心炼鼎中铅。
- 流俗若飞蛊，困途多堕鸢。
- 相需缑岭上，一比洪崖肩。

## 拼音
- xiao3 feng1 you2 ke3 xi3 ， kuang4 ci3 da4 you3 nian2 。
- liu2 yong1 yi3 gui1 mei4 ， yu4 song4 jiu3 xiao1 ran2 。
- ming2 sheng4 lin2 liu4 he2 ， xu1 yu2 cui4 qun2 xian2 。
- qian2 kun1 xie2 qi4 man3 ， jing3 yi4 huan1 sheng1 lian2 。
- zhang1 gong1 xing4 qian1 jing4 ， yu4 jie2 zhen4 xiang1 ruan2 。
- ba2 she4 fu4 xia2 yu4 ， ling2 zhai1 heng2 zhou4 mian2 。
- wan4 jia1 ren2 xi3 yue4 ， lin2 rang3 meng2 an1 quan2 。
- pi4 ru2 tai4 shan1 yun2 ， yi4 ci3 he2 zhe2 quan2 。
- wo3 bi3 wu2 suo3 jie3 ， xi1 sui2 gong1 de2 xian1 。
- chao1 sheng1 yi3 lian2 shuai4 ， ji1 lü3 jin1 hua2 dian1 。
- shu3 jun4 sun3 mo4 li3 ， you2 tong3 ben1 xin1 pian1 。
- kan3 kan3 wo3 gu3 fu4 ， xian2 shao2 kui4 zhu1 xian2 。
- kui2 guai1 mei3 zi4 nian4 ， gou4 yu4 liang3 he2 yuan2 。
- ye3 se4 xiao3 guo4 yu3 ， qiu1 sheng1 jian4 hao4 chan2 。
- yuan2 lin2 qi1 bao1 luo4 ， lou2 guan1 wei4 teng2 qian1 。
- ye4 lü3 yan1 jing3 wai4 ， zhi1 yi2 lan2 cui4 qian2 。
- chang2 wen2 dong1 jin4 shi4 ， duo1 wen2 yuan3 shi1 chan2 。
- sheng4 shi4 fei1 fou3 sai1 ， wei1 sheng1 zi4 tun2 zhan1 。
- lu2 yue4 jue2 dun4 qu4 ， lao3 fu1 wu2 wang4 yan2 。
- ji4 tong2 ren2 jian1 shi4 ， xin1 lian4 ding3 zhong1 qian1 。
- liu2 su2 ruo4 fei1 gu3 ， kun4 tu2 duo1 duo4 yuan1 。
- xiang1 xu1 gou1 ling3 shang4 ， yi4 bi3 hong2 ya2 jian1 。

## 注释

## 译文

## 赏析
