---
id: kong-ping-zhong-zai-ji-zi-you
title: 再寄子由
titlePinyin: zai4 ji4 zi3 you2
titleSlug: zai-ji-zi-you
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湓城趋高安，相望若邻屋。
- 思君肠九回，终夕转车毂。
- 一从江上别，再见腊与伏。
- 岧峣阻跻攀，疲曳愧蹑逐。
- 此心敢忘德，烱烱如寸烛。
- 念昔见教勤，绸缪均骨肉。
- 及今无所成，长大惟食粟。
- 读君黄楼赋，溢耳感丝竹。
- 蹈海始知深，秋水暂自足。
- 斯文道中丧，吊古堪恸哭。
- 勃兴得公家，万物困陵触。
- 声名载不朽，岂羡卿相禄。
- 琢雕穷乃工，未剥不为复。
- 嗟予空有心，资性本碌碌。
- 佳篇屡寄酬，珍赐比金玉。
- 隋珠照十乘，只报一鱼目。
- 反顾拙丹青，何由希画鹄。
- 黄华强再奏，取笑阳春曲。

## 拼音
- pen2 cheng2 qu1 gao1 an1 ， xiang1 wang4 ruo4 lin2 wu1 。
- si1 jun1 chang2 jiu3 hui2 ， zhong1 xi1 zhuan3 che1 gu1 。
- yi4 cong2 jiang1 shang4 bie2 ， zai4 jian4 la4 yu3 fu2 。
- tiao2 yao2 zu3 ji1 pan1 ， pi2 ye4 kui4 nie4 zhu2 。
- ci3 xin1 gan3 wang4 de2 ， jiong3 jiong3 ru2 cun4 zhu2 。
- nian4 xi1 jian4 jiao4 qin2 ， chou2 mou2 jun1 gu3 rou4 。
- ji2 jin1 wu2 suo3 cheng2 ， zhang3 da4 wei2 shi2 su4 。
- du2 jun1 huang2 lou2 fu4 ， yi4 er3 gan3 si1 zhu2 。
- dao3 hai3 shi3 zhi1 shen1 ， qiu1 shui3 zan4 zi4 zu2 。
- si1 wen2 dao4 zhong1 sang4 ， diao4 gu3 kan1 tong4 ku1 。
- bo2 xing1 de2 gong1 jia0 ， wan4 wu4 kun4 ling2 chu4 。
- sheng1 ming2 zai3 bu4 xiu3 ， qi3 xian4 qing1 xiang1 lu4 。
- zhuo2 diao1 qiong2 nai3 gong1 ， wei4 bao1 bu2 wei4 fu4 。
- jie1 yu3 kong1 you3 xin1 ， zi1 xing4 ben3 lu4 lu4 。
- jia1 pian1 lü3 ji4 chou2 ， zhen1 ci4 bi3 jin1 yu4 。
- sui2 zhu1 zhao4 shi2 cheng2 ， zhi1 bao4 yi4 yu2 mu4 。
- fan3 gu4 zhuo1 dan1 qing1 ， he2 you2 xi1 hua4 hu2 。
- huang2 hua2 qiang2 zai4 zou4 ， qu3 xiao4 yang2 chun1 qu3 。

## 注释

## 译文

## 赏析
