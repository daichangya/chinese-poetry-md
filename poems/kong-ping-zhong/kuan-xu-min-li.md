---
id: kong-ping-zhong-kuan-xu-min-li
title: 宽恤民力
titlePinyin: kuan1 xu4 min2 li4
titleSlug: kuan-xu-min-li
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地清明日，君臣际会秋。
- 雷霆大号徧，雨雪湛恩流。
- 士卒休群戍，耕桑劝九州。
- 中邦节赐予，下吏省诛求。
- 物继由庚咏，民喧击壤讴。
- 泰宁堪坐致，宽恤此良谋。
- 户晓为今失，官询校古羞。
- 愚言惟圣择，神断戒优游。

## 拼音
- tian1 di4 qing1 ming2 ri4 ， jun1 chen2 ji4 hui4 qiu1 。
- lei2 ting2 da4 hao4 bian4 ， yu3 xue3 zhan4 en1 liu2 。
- shi4 zu2 xiu1 qun2 shu4 ， geng1 sang1 quan4 jiu3 zhou1 。
- zhong1 bang1 jie2 ci4 yu3 ， xia4 li4 sheng3 zhu1 qiu2 。
- wu4 ji4 you2 geng1 yong3 ， min2 xuan1 ji1 rang3 ou1 。
- tai4 ning2 kan1 zuo4 zhi4 ， kuan1 xu4 ci3 liang2 mou2 。
- hu4 xiao3 wei4 jin1 shi1 ， guan1 xun2 xiao4 gu3 xiu1 。
- yu2 yan2 wei2 sheng4 ze2 ， shen2 duan4 jie4 you1 you2 。

## 注释

## 译文

## 赏析
