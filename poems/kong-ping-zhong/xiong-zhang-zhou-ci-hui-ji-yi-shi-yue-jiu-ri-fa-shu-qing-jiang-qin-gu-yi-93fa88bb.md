---
id: kong-ping-zhong-xiong-zhang-zhou-ci-hui-ji-yi-shi-yue-jiu-ri-fa-shu-qing-jiang-qin-gu-yi-93fa88bb
title: 兄长舟次会稽以十月九日发书清江亲故以此日遣使仍以十一月十二日同到去岁会稽书清江人亦同日到尝有诗记其事
titlePinyin: xiong1 zhang3 zhou1 ci4 hui4 ji1 yi3 shi2 yue4 jiu3 ri4 fa1 shu1 qing1 jiang1 qin1 gu4 yi3 ci3 ri4 qian3 shi3 reng2 yi3 shi2 yi2 yue4 shi2 er4 ri4 tong2 dao4 qu4 sui4 hui4 ji1 shu1 qing1 jiang1 ren2 yi4 tong2 ri4 dao4 chang2 you3 shi1 ji4 qi2 shi4
titleSlug: xiong-zhang-zhou-ci-hui-ji-yi-shi-yue-jiu-ri-fa-shu-qing-jiang-qin-gu-yi-93fa88bb
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清江在何处，限以龙王大孤彭浪之险阻，鄱阳彭蠡淮海之波涛。
- 会稽在何处，钱塘江边风浪恶，金山寺下鼋鼍骄。
- 大冬雪霜道路塞，饥年往往多盗贼。
- 如何两处发书日月同，至此亦不差顷刻。
- 开缄读讫更反复，两处久不通消息。
- 丁宁劳问若相见，满堂欢喜动颜色。
- 枝间鹊噪今几日，总报平安岂非吉。
- 年年岁晏享异味，牛狸黄雀并金橘。
- 从容进仆问乡闾，归心倏起成萧瑟。

## 拼音
- qing1 jiang1 zai4 he2 chu4 ， xian4 yi3 long2 wang2 da4 gu1 peng2 lang4 zhi1 xian3 zu3 ， po2 yang2 peng2 li2 huai2 hai3 zhi1 bo1 tao1 。
- hui4 ji1 zai4 he2 chu4 ， qian2 tang2 jiang1 bian1 feng1 lang4 e4 ， jin1 shan1 si4 xia4 yuan2 tuo2 jiao1 。
- da4 dong1 xue3 shuang1 dao4 lu4 sai1 ， ji1 nian2 wang3 wang3 duo1 dao4 zei2 。
- ru2 he2 liang3 chu4 fa1 shu1 ri4 yue4 tong2 ， zhi4 ci3 yi4 bu2 cha4 qing3 ke4 。
- kai1 jian1 du2 qi4 geng4 fan3 fu4 ， liang3 chu4 jiu3 bu4 tong1 xiao1 xi1 。
- ding1 ning2 lao2 wen4 ruo4 xiang1 jian4 ， man3 tang2 huan1 xi3 dong4 yan2 se4 。
- zhi1 jian1 que4 zao4 jin1 ji3 ri4 ， zong3 bao4 ping2 an1 qi3 fei1 ji2 。
- nian2 nian2 sui4 yan4 xiang3 yi4 wei4 ， niu2 li2 huang2 que4 bing4 jin1 ju2 。
- cong2 rong2 jin4 pu2 wen4 xiang1 lü2 ， gui1 xin1 shu1 qi3 cheng2 xiao1 se4 。

## 注释

## 译文

## 赏析
