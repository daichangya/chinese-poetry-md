---
id: kong-ping-zhong-ji-zi-you
title: 寄子由
titlePinyin: ji4 zi3 you2
titleSlug: ji-zi-you
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨兴悲风鸣，霜霰集我屋。
- 忽惊岁云晚，日月疾转毂。
- 穴虫知天时，闭户各潜伏。
- 而我亦劳止，扰扰尚驰逐。
- 宵征戴星明，暮饭多见烛。
- 灰尘雕须眉，铜臭蚀肌肉。
- 念当投劾去，牵系五斗粟。
- 岂无数亩田，亦有千个竹。
- 平生羡为农，水旱忧不足。
- 空效鸟雀饥，唧啾如聚哭。
- 内顾复迟回，行藏类羝触。
- 长卿著犊鼻，扬子投天禄。
- 岷峨能生贤，独不主为福。
- 如君乃栖栖，似我宜碌碌。
- 连山积雪壮，霁色明群玉。
- 对此想清标，凛然疑在目。
- 安得两翅长，高举逐黄鹄。
- 飞去堕君前，绸缪论心曲。

## 拼音
- chen2 xing1 bei1 feng1 ming2 ， shuang1 xian4 ji2 wo3 wu1 。
- hu1 jing1 sui4 yun2 wan3 ， ri4 yue4 ji2 zhuan3 gu1 。
- xue2 chong2 zhi1 tian1 shi2 ， bi4 hu4 ge4 qian2 fu2 。
- er2 wo3 yi4 lao2 zhi3 ， rao3 rao3 shang4 chi2 zhu2 。
- xiao1 zheng1 dai4 xing1 ming2 ， mu4 fan4 duo1 jian4 zhu2 。
- hui1 chen2 diao1 xu1 mei2 ， tong2 chou4 shi2 ji1 rou4 。
- nian4 dang1 tou2 he2 qu4 ， qian1 xi4 wu3 dou3 su4 。
- qi3 wu2 shu4 mu3 tian2 ， yi4 you3 qian1 ge4 zhu2 。
- ping2 sheng1 xian4 wei4 nong2 ， shui3 han4 you1 bu4 zu2 。
- kong1 xiao4 niao3 que4 ji1 ， ji1 jiu1 ru2 ju4 ku1 。
- nei4 gu4 fu4 chi2 hui2 ， xing2 cang2 lei4 di1 chu4 。
- chang2 qing1 zhu4 du2 bi2 ， yang2 zi3 tou2 tian1 lu4 。
- min2 e2 neng2 sheng1 xian2 ， du2 bu4 zhu3 wei4 fu2 。
- ru2 jun1 nai3 qi1 qi1 ， si4 wo3 yi2 lu4 lu4 。
- lian2 shan1 ji1 xue3 zhuang4 ， ji4 se4 ming2 qun2 yu4 。
- dui4 ci3 xiang3 qing1 biao1 ， lin3 ran2 yi2 zai4 mu4 。
- an1 de2 liang3 chi4 chang2 ， gao1 ju3 zhu2 huang2 hu2 。
- fei1 qu4 duo4 jun1 qian2 ， chou2 mou2 lun4 xin1 qu3 。

## 注释

## 译文

## 赏析
