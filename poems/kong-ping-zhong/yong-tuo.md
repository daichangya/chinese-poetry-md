---
id: kong-ping-zhong-yong-tuo
title: 咏柁
titlePinyin: yong3 tuo2
titleSlug: yong-tuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 厥初谁创物，似此亦难求。
- 摆合千寻浪，回旋万斛舟。
- 行如一卧扇，力敌九牦牛。
- 出没居相半，东西势自由。
- 高风当绝倚，浅濑亦徐收。
- 轧轧微鸣晓，峨峨迥浸秋。
- 随湾掉转尾，避石掣开头。
- 自有施功地，何尝厌下流。

## 拼音
- jue2 chu1 shui2 chuang4 wu4 ， si4 ci3 yi4 nan2 qiu2 。
- bai3 he2 qian1 xun2 lang4 ， hui2 xuan2 wan4 hu2 zhou1 。
- xing2 ru2 yi1 wo4 shan4 ， li4 di2 jiu3 mao2 niu2 。
- chu1 mo4 ju1 xiang1 ban4 ， dong1 xi1 shi4 zi4 you2 。
- gao1 feng1 dang1 jue2 yi3 ， qian3 lai4 yi4 xu2 shou1 。
- ya4 ya4 wei1 ming2 xiao3 ， e2 e2 jiong3 jin4 qiu1 。
- sui2 wan1 diao4 zhuan3 wei3 ， bi4 shi2 che4 kai1 tou2 。
- zi4 you3 shi1 gong1 di4 ， he2 chang2 yan4 xia4 liu2 。

## 注释

## 译文

## 赏析
