---
id: kong-ping-zhong-yuan-feng-si-nian-shi-er-yue-da-xue-jun-hou-song-jiu
title: 元丰四年十二月大雪郡侯送酒
titlePinyin: yuan2 feng1 si4 nian2 shi2 er4 yue4 da4 xue3 jun4 hou2 song4 jiu3
titleSlug: yuan-feng-si-nian-shi-er-yue-da-xue-jun-hou-song-jiu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平明大雪风怒嘷，屋上卷来亭下高。
- 更深更密皆能到，所在纷纷如雨毛。
- 堆床压案扫复聚，取笔欲书冰折毫。
- 须眉沾白催我老，自颈以下类拥袍。
- 此时只好闭门坐，右手把酒左持螯。
- 奈何巑岏据听事，千兵踏藉泥如糟。
- 强登曹亭要望远，纸伞掣手不可操。
- 黑阴遮眼铺水墨，寒气刮耳投兵刀。
- 饥肠及午尚未饭，更搜诗句无乃劳。
- 幸有使君怜寂寞，亟使兵厨分冻醪。
- 余虽不饮为一釂，两颊生春红胜桃。
- 醉眼瞢腾视天地，蜾蠃螟蛉轻二豪。
- 勿令小暖气便壮，自笑世间皆我曹。

## 拼音
- ping2 ming2 da4 xue3 feng1 nu4 hao2 ， wu1 shang4 juan4 lai2 ting2 xia4 gao1 。
- geng4 shen1 geng4 mi4 jie1 neng2 dao4 ， suo3 zai4 fen1 fen1 ru2 yu3 mao2 。
- dui1 chuang2 ya1 an4 sao3 fu4 ju4 ， qu3 bi3 yu4 shu1 bing1 zhe2 hao2 。
- xu1 mei2 zhan1 bai2 cui1 wo3 lao3 ， zi4 jing3 yi3 xia4 lei4 yong1 pao2 。
- ci3 shi2 zhi3 hao3 bi4 men2 zuo4 ， you4 shou3 ba3 jiu3 zuo3 chi2 ao2 。
- nai4 he2 cuan2 wan2 ju4 ting1 shi4 ， qian1 bing1 ta4 jie4 ni2 ru2 zao1 。
- qiang2 deng1 cao2 ting2 yao4 wang4 yuan3 ， zhi3 san3 che4 shou3 bu4 ke3 cao1 。
- hei1 yin1 zhe1 yan3 pu4 shui3 mo4 ， han2 qi4 gua1 er3 tou2 bing1 dao1 。
- ji1 chang2 ji2 wu3 shang4 wei4 fan4 ， geng4 sou1 shi1 ju4 wu2 nai3 lao2 。
- xing4 you3 shi3 jun1 lian2 ji4 mo4 ， ji2 shi3 bing1 chu2 fen1 dong4 lao2 。
- yu2 sui1 bu4 yin3 wei4 yi2 jiao4 ， liang3 jia2 sheng1 chun1 hong2 sheng4 tao2 。
- zui4 yan3 meng2 teng2 shi4 tian1 di4 ， guo3 luo3 ming2 ling2 qing1 er4 hao2 。
- wu4 ling4 xiao3 nuan3 qi4 bian4 zhuang4 ， zi4 xiao4 shi4 jian1 jie1 wo3 cao2 。

## 注释

## 译文

## 赏析
