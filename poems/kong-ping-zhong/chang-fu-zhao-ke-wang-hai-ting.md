---
id: kong-ping-zhong-chang-fu-zhao-ke-wang-hai-ting
title: 常甫招客望海亭
titlePinyin: chang2 fu3 zhao1 ke4 wang4 hai3 ting2
titleSlug: chang-fu-zhao-ke-wang-hai-ting
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱酿酒酒已成，贺家池上新采菱。
- 紫衣侍立乌帽走，吾兄招客望海亭。
- 归来为我道客语，出没帆墙俱可数。
- 醉中遥指北山下，云此白处乃海浦。
- 入山迤逦数百山，客居乃在一山颠。
- 虽非阳侯所窟宅，风涛澒洞已拍天。
- 余山亦有人杂居，山无桑麻只捕鱼。
- 海中百怪所会聚，海马海人并海馿。
- 或如七十之老翁，或如三尺之侏儒。
- 手足口眼莫不见，鞭磔尽作人号呼。
- 千艘竞造石首脯，雨声飒飒鱼来初。
- 截波一网千万尾，棹歌喜噪翻蓬壶。
- 垂钓忽挂绿鹦鹉，探石仍得真珊瑚。
- 晚晴蜃结彩霞阁，夜黑龙呈明月珠。
- 红涟紫液碧潋滟，顷刻变态世所无。
- 我闻此景若在眼，便欲驾舶寻天吴。
- 昔时管宁亦避地，吾祖叹息思乘桴。
- 我今何为不可往，谁能俛首甘区区。
- 平时此亭景最美，自谓清旷更无比。
- 一闻客语心坐驰，却上望海污潢耳。
- 嗟哉好恶随所迁，世间万事多如此。

## 拼音
- peng2 lai2 niang4 jiu3 jiu3 yi3 cheng2 ， he4 jia1 chi2 shang4 xin1 cai3 ling2 。
- zi3 yi1 shi4 li4 wu1 mao4 zou3 ， wu2 xiong1 zhao1 ke4 wang4 hai3 ting2 。
- gui1 lai2 wei4 wo3 dao4 ke4 yu3 ， chu1 mo4 fan1 qiang2 ju4 ke3 shu4 。
- zui4 zhong1 yao2 zhi3 bei3 shan1 xia4 ， yun2 ci3 bai2 chu4 nai3 hai3 pu3 。
- ru4 shan1 yi3 li3 shu4 bai3 shan1 ， ke4 ju1 nai3 zai4 yi4 shan1 dian1 。
- sui1 fei1 yang2 hou2 suo3 ku1 zhai2 ， feng1 tao1 hong4 dong4 yi3 pai1 tian1 。
- yu2 shan1 yi4 you3 ren2 za2 ju1 ， shan1 wu2 sang1 ma2 zhi1 bu3 yu2 。
- hai3 zhong1 bai3 guai4 suo3 hui4 ju4 ， hai3 ma3 hai3 ren2 bing4 hai3 lu2 。
- huo4 ru2 qi1 shi2 zhi1 lao3 weng1 ， huo4 ru2 san1 chi3 zhi1 zhu1 ru2 。
- shou3 zu2 kou3 yan3 mo4 bu2 jian4 ， bian1 zhe2 jin4 zuo4 ren2 hao4 hu1 。
- qian1 sou1 jing4 zao4 shi2 shou3 pu2 ， yu3 sheng1 sa4 sa4 yu2 lai2 chu1 。
- jie2 bo1 yi4 wang3 qian1 wan4 wei3 ， zhao4 ge1 xi3 zao4 fan1 peng2 hu2 。
- chui2 diao4 hu1 gua4 lü4 ying1 wu3 ， tan4 shi2 reng2 de2 zhen1 shan1 hu2 。
- wan3 qing2 shen4 jie2 cai3 xia2 ge2 ， ye4 hei1 long2 cheng2 ming2 yue4 zhu1 。
- hong2 lian2 zi3 ye4 bi4 lian4 yan4 ， qing3 ke4 bian4 tai4 shi4 suo3 wu2 。
- wo3 wen2 ci3 jing3 ruo4 zai4 yan3 ， bian4 yu4 jia4 bo2 xun2 tian1 wu2 。
- xi1 shi2 guan3 ning2 yi4 bi4 di4 ， wu2 zu3 tan4 xi1 si1 cheng2 fu2 。
- wo3 jin1 he2 wei4 bu4 ke3 wang3 ， shui2 neng2 fu3 shou3 gan1 qu1 qu1 。
- ping2 shi2 ci3 ting2 jing3 zui4 mei3 ， zi4 wei4 qing1 kuang4 geng4 wu2 bi3 。
- yi4 wen2 ke4 yu3 xin1 zuo4 chi2 ， que4 shang4 wang4 hai3 wu1 huang2 er3 。
- jie1 zai1 hao4 wu4 sui2 suo3 qian1 ， shi4 jian1 wan4 shi4 duo1 ru2 ci3 。

## 注释

## 译文

## 赏析
