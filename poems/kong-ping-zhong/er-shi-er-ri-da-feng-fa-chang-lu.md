---
id: kong-ping-zhong-er-shi-er-ri-da-feng-fa-chang-lu
title: 二十二日大风发长芦
titlePinyin: er4 shi2 er4 ri4 da4 feng1 fa1 chang2 lu2
titleSlug: er-shi-er-ri-da-feng-fa-chang-lu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 张帆风尚小，出口势愈急。
- 扁舟已中流，前后无所及。
- 侧看岸旋转，白浪若山岌。
- 磔砉时有声，百罅水争入。
- 危樯听欲折，柁柄脱操执。
- 我有常病妻，素羸多不粒。
- 及兹益愦乱，卧喘气吸吸。
- 婢姥半北人，兹险未尝习。
- 苍皇面深墨，呕哕皆胆汁。
- 可怜儿女辈，往往相聚泣。
- 出门强指挥，飞沫溅衣湿。
- 江豚踊吾前，猵獭作人立。
- 意如骜吾嚱，出没相百十。
- 呼神掷楮泉，祈佛启经袭。
- 是时正月尾，于节甫惊蛰。
- 云气作冥晦，气候变寒涩。
- 日中仅得止，性命危若拾。
- 纷然方寸乱，魂干久不集。
- 官期幸未迫，安用苦汲汲。
- 官兵勇贪程，一震当少戢。
- 何如彼居民，生不出井邑。
- 吾田虽旷瘠，𫗞粥粗可给。
- 劳生嘿自慨，茅舍行且葺。

## 拼音
- zhang1 fan1 feng1 shang4 xiao3 ， chu1 kou3 shi4 yu4 ji2 。
- pian1 zhou1 yi3 zhong1 liu2 ， qian2 hou4 wu2 suo3 ji2 。
- ce4 kan4 an4 xuan2 zhuan3 ， bai2 lang4 ruo4 shan1 ji2 。
- zhe2 hua1 shi2 you3 sheng1 ， bai3 xia4 shui3 zheng1 ru4 。
- wei1 qiang2 ting1 yu4 zhe2 ， tuo2 bing3 tuo1 cao1 zhi2 。
- wo3 you3 chang2 bing4 qi1 ， su4 lei2 duo1 bu2 li4 。
- ji2 zi1 yi4 kui4 luan4 ， wo4 chuan3 qi4 xi1 xi1 。
- bi4 lao3 ban4 bei3 ren2 ， zi1 xian3 wei4 chang2 xi2 。
- cang1 huang2 mian4 shen1 mo4 ， ou3 yue3 jie1 dan3 zhi1 。
- ke3 lian2 er2 nü3 bei4 ， wang3 wang3 xiang1 ju4 qi4 。
- chu1 men2 qiang2 zhi3 hui1 ， fei1 mo4 jian4 yi1 shi1 。
- jiang1 tun2 yong3 wu2 qian2 ， bian1 ta3 zuo4 ren2 li4 。
- yi4 ru2 ao4 wu2 xi1 ， chu1 mo4 xiang1 bai3 shi2 。
- hu1 shen2 zhi4 chu3 quan2 ， qi2 fo2 qi3 jing1 xi2 。
- shi4 shi2 zheng1 yue4 wei3 ， yu2 jie2 fu3 jing1 zhe2 。
- yun2 qi4 zuo4 ming2 hui4 ， qi4 hou4 bian4 han2 se4 。
- ri4 zhong1 jin3 de2 zhi3 ， xing4 ming4 wei1 ruo4 shi2 。
- fen1 ran2 fang1 cun4 luan4 ， hun2 gan1 jiu3 bu4 ji2 。
- guan1 qi1 xing4 wei4 po4 ， an1 yong4 ku3 ji2 ji2 。
- guan1 bing1 yong3 tan1 cheng2 ， yi2 zhen4 dang1 shao3 ji2 。
- he2 ru2 bi3 ju1 min2 ， sheng1 bu4 chu1 jing3 yi4 。
- wu2 tian2 sui1 kuang4 ji2 ， 𫗞 zhou1 cu1 ke3 gei3 。
- lao2 sheng1 hei1 zi4 kai3 ， mao2 she4 xing2 qie3 qi4 。

## 注释

## 译文

## 赏析
