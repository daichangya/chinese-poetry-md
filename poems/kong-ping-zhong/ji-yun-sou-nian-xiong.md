---
id: kong-ping-zhong-ji-yun-sou-nian-xiong
title: 寄芸叟年兄
titlePinyin: ji4 yun2 sou3 nian2 xiong1
titleSlug: ji-yun-sou-nian-xiong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 垂天雄翮抟海风，穷高极远志不同。
- 盛年折桂心未歉，磨刀水际思平戎。
- 西羌活擒偶失手，天南星堕郴山中。
- 未甘遂葬江鱼腹，当归入觐明光宫。
- 何尝仆射干荐举，芸台乌府选择公。
- 蛟龙齿角老愈硬，楩楠材格寒更浓。
- 耻为葳蕤要节目，预知子不见从容。
- 川峡揭节建大戟，服紫腰金薄赏功。
- 暮年车辖徙荆楚，江离摇碧水蓼红。
- 橘洲桥口皆莽草，贾傅井中苔已空。
- 我已衰白敛一郡，附子余光聊养蒙。
- 尝言早休乃良策，倚空亲想莲花峰。
- 请君先去采芝术，我续随子栖蒿蓬。
- 水甘松香真胜境，云滑石险多行踪。
- 半天河汉倾瀑布，自然铜吼闻霜钟。
- 董仙种杏人竞取，渊明石床苍藓封。
- 怡神曲糵有妙理，禾收石斛岁屡丰。
- 林迥岩屋尤可徧，溪间小桥横木通。
- 手扪松萝攀紫葛，清凉半夏如秋冬。
- 黄精久饵助冰雪，与君同作白头翁。

## 拼音
- chui2 tian1 xiong2 he2 tuan2 hai3 feng1 ， qiong2 gao1 ji2 yuan3 zhi4 bu4 tong2 。
- sheng4 nian2 zhe2 gui4 xin1 wei4 qian4 ， mo2 dao1 shui3 ji4 si1 ping2 rong2 。
- xi1 qiang1 huo2 qin2 ou3 shi1 shou3 ， tian1 nan2 xing1 duo4 chen1 shan1 zhong1 。
- wei4 gan1 sui4 zang4 jiang1 yu2 fu4 ， dang1 gui1 ru4 jin4 ming2 guang1 gong1 。
- he2 chang2 pu2 she4 gan4 jian4 ju3 ， yun2 tai2 wu1 fu3 xuan3 ze2 gong1 。
- jiao1 long2 chi3 jiao3 lao3 yu4 ying4 ， pian2 nan2 cai2 ge2 han2 geng4 nong2 。
- chi3 wei4 wei1 rui2 yao4 jie2 mu4 ， yu4 zhi1 zi3 bu2 jian4 cong2 rong2 。
- chuan1 xia2 jie1 jie2 jian4 da4 ji3 ， fu2 zi3 yao1 jin1 bao2 shang3 gong1 。
- mu4 nian2 che1 xia2 xi3 jing1 chu3 ， jiang1 li2 yao2 bi4 shui3 liao3 hong2 。
- ju2 zhou1 qiao2 kou3 jie1 mang3 cao3 ， jia3 fu4 jing3 zhong1 tai2 yi3 kong1 。
- wo3 yi3 shuai1 bai2 lian3 yi2 jun4 ， fu4 zi3 yu2 guang1 liao2 yang3 meng2 。
- chang2 yan2 zao3 xiu1 nai3 liang2 ce4 ， yi3 kong1 qin1 xiang3 lian2 hua1 feng1 。
- qing3 jun1 xian1 qu4 cai3 zhi1 shu4 ， wo3 xu4 sui2 zi3 qi1 hao1 peng2 。
- shui3 gan1 song1 xiang1 zhen1 sheng4 jing4 ， yun2 hua2 shi2 xian3 duo1 hang2 zong1 。
- ban4 tian1 he2 han4 qing1 pu4 bu4 ， zi4 ran2 tong2 hou3 wen2 shuang1 zhong1 。
- dong3 xian1 zhong3 xing4 ren2 jing4 qu3 ， yuan1 ming2 shi2 chuang2 cang1 xian3 feng1 。
- yi2 shen2 qu3 nie4 you3 miao4 li3 ， he2 shou1 shi2 hu2 sui4 lü3 feng1 。
- lin2 jiong3 yan2 wu1 you2 ke3 bian4 ， xi1 jian1 xiao3 qiao2 heng2 mu4 tong1 。
- shou3 men2 song1 luo2 pan1 zi3 ge3 ， qing1 liang2 ban4 xia4 ru2 qiu1 dong1 。
- huang2 jing1 jiu3 er3 zhu4 bing1 xue3 ， yu3 jun1 tong2 zuo4 bai2 tou2 weng1 。

## 注释

## 译文

## 赏析
