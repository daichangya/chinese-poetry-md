---
id: kong-ping-zhong-song-dong-shao-qing
title: 送董少卿
titlePinyin: song4 dong3 shao3 qing1
titleSlug: song-dong-shao-qing
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庄重邦之望，疏明众所钦。
- 守符频握虎，使节屡颁金。
- 天子东州幸，时蒙皂盖临。
- 名卿镇以静，循吏见于今。
- 岂弟民无扰，廉隅俗不侵。
- 清樽但谈宴，和气入讴吟。
- 盛德推先进，高怀在直寻。
- 两忘兼宠辱，一笑寄浮沈。
- 积雪留行色，朱轮挽去音。
- 梦回双阙表，爱结水棠阴。
- 贱子非良器，经年托泮林。
- 清晖瞻画戟，谆诲俯华簪。
- 与进恩尤厚，临分恋最深。
- 送公无外饰，终始古人心。

## 拼音
- zhuang1 zhong4 bang1 zhi1 wang4 ， shu1 ming2 zhong4 suo3 qin1 。
- shou3 fu2 pin2 wo4 hu3 ， shi3 jie2 lü3 ban1 jin1 。
- tian1 zi3 dong1 zhou1 xing4 ， shi2 meng2 zao4 gai4 lin2 。
- ming2 qing1 zhen4 yi3 jing4 ， xun2 li4 jian4 yu2 jin1 。
- qi3 di4 min2 wu2 rao3 ， lian2 yu2 su2 bu4 qin1 。
- qing1 zun1 dan4 tan2 yan4 ， he2 qi4 ru4 ou1 yin2 。
- sheng4 de2 tui1 xian1 jin4 ， gao1 huai2 zai4 zhi2 xun2 。
- liang3 wang4 jian1 chong3 ru3 ， yi2 xiao4 ji4 fu2 shen3 。
- ji1 xue3 liu2 xing2 se4 ， zhu1 lun2 wan3 qu4 yin1 。
- meng4 hui2 shuang1 que1 biao3 ， ai4 jie2 shui3 tang2 yin1 。
- jian4 zi3 fei1 liang2 qi4 ， jing1 nian2 tuo1 pan4 lin2 。
- qing1 hui1 zhan1 hua4 ji3 ， zhun1 hui4 fu3 hua2 zan1 。
- yu3 jin4 en1 you2 hou4 ， lin2 fen1 lian4 zui4 shen1 。
- song4 gong1 wu2 wai4 shi4 ， zhong1 shi3 gu3 ren2 xin1 。

## 注释

## 译文

## 赏析
