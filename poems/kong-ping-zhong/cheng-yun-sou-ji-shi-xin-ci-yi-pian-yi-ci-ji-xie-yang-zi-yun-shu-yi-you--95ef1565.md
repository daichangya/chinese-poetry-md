---
id: kong-ping-zhong-cheng-yun-sou-ji-shi-xin-ci-yi-pian-yi-ci-ji-xie-yang-zi-yun-shu-yi-you--95ef1565
title: 承芸叟寄示新词一篇以此寄谢扬子云书亦有色乎此亦书之色也
titlePinyin: cheng2 yun2 sou3 ji4 shi4 xin1 ci2 yi4 pian1 yi3 ci3 ji4 xie4 yang2 zi3 yun2 shu1 yi4 you3 se4 hu1 ci3 yi4 shu1 zhi1 se4 ye3
titleSlug: cheng-yun-sou-ji-shi-xin-ci-yi-pian-yi-ci-ji-xie-yang-zi-yun-shu-yi-you--95ef1565
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绮罗敷色新出机，嵩洛神秀钟妙词。
- 关西子弟多习武，博学能文君最奇。
- 目中无双成器早，少小玉立谁瑕疵。
- 天王母后亲选擢，抱道韫德将发施。
- 朝中议论太真朴，湖南威凤翅小垂。
- 屈申后先皆有数，此理昭昭君自知。
- 芰荷堆绿珠露冷，兰杜秋香风正吹。
- 征鸿南飞燕北去，晚去潇湘君未归。

## 拼音
- qi3 luo2 fu1 se4 xin1 chu1 ji1 ， song1 luo4 shen2 xiu4 zhong1 miao4 ci2 。
- guan1 xi1 zi3 di4 duo1 xi2 wu3 ， bo2 xue2 neng2 wen2 jun1 zui4 qi2 。
- mu4 zhong1 wu2 shuang1 cheng2 qi4 zao3 ， shao3 xiao3 yu4 li4 shui2 xia2 ci1 。
- tian1 wang2 mu3 hou4 qin1 xuan3 zhuo2 ， bao4 dao4 yun4 de2 jiang1 fa1 shi1 。
- chao2 zhong1 yi4 lun4 tai4 zhen1 pu3 ， hu2 nan2 wei1 feng4 chi4 xiao3 chui2 。
- qu1 shen1 hou4 xian1 jie1 you3 shu4 ， ci3 li3 zhao1 zhao1 jun1 zi4 zhi1 。
- ji4 he2 dui1 lü4 zhu1 lu4 leng3 ， lan2 du4 qiu1 xiang1 feng1 zheng4 chui1 。
- zheng1 hong2 nan2 fei1 yan4 bei3 qu4 ， wan3 qu4 xiao1 xiang1 jun1 wei4 gui1 。

## 注释

## 译文

## 赏析
