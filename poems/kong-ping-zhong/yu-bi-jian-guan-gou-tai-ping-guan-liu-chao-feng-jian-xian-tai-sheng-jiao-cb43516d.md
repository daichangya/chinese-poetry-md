---
id: kong-ping-zhong-yu-bi-jian-guan-gou-tai-ping-guan-liu-chao-feng-jian-xian-tai-sheng-jiao-cb43516d
title: 余比见管勾太平观刘朝奉见嫌太盛教以一食之法自用有效因以告子由且进先耆后欲之说蒙示长篇窃服高致谨再用元韵和寄
titlePinyin: yu2 bi3 jian4 guan3 gou1 tai4 ping2 guan1 liu2 chao2 feng4 jian4 xian2 tai4 sheng4 jiao4 yi3 yi4 shi2 zhi1 fa3 zi4 yong4 you3 xiao4 yin1 yi3 gao4 zi3 you2 qie3 jin4 xian1 qi2 hou4 yu4 zhi1 shuo1 meng2 shi4 chang2 pian1 qie4 fu2 gao1 zhi4 jin3 zai4 yong4 yuan2 yun4 he2 ji4
titleSlug: yu-bi-jian-guan-gou-tai-ping-guan-liu-chao-feng-jian-xian-tai-sheng-jiao-cb43516d
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山九江南，胜隠类王屋。
- 中有刘先生，逃荣弃朱毂。
- 我尝问持养，次第蒙摄伏。
- 操心要常存，尤戒忌追逐。
- 教人啖火枣，喻世指风烛。
- 一从屏晚膳，已觉失颐肉。
- 谅能早如此，盎自有余粟。
- 寝甘无复梦，行健不须竹。
- 华池涌清波，漱饮每充足。
- 当使百灵朝，如闻九虫哭。
- 欲尘亦遂扫，由味方有触。
- 甘肥自煎熬，其毒甚回禄。
- 愿公亦澹薄，同享秀眉福。
- 丈夫贵决烈，安得犹碌碌。
- 淘沙始见金，椎石方逢玉。
- 所以老氏言，为腹不为目。
- 未能便仙去，轻举随白鹄。
- 且保临老年，眼明腰不曲。

## 拼音
- lu2 shan1 jiu3 jiang1 nan2 ， sheng4 yin3 lei4 wang2 wu1 。
- zhong1 you3 liu2 xian1 sheng1 ， tao2 rong2 qi4 zhu1 gu1 。
- wo3 chang2 wen4 chi2 yang3 ， ci4 di4 meng2 she4 fu2 。
- cao1 xin1 yao4 chang2 cun2 ， you2 jie4 ji4 zhui1 zhu2 。
- jiao4 ren2 dan4 huo3 zao3 ， yu4 shi4 zhi3 feng1 zhu2 。
- yi4 cong2 ping2 wan3 shan4 ， yi3 jue2 shi1 yi2 rou4 。
- liang4 neng2 zao3 ru2 ci3 ， ang4 zi4 you3 yu2 su4 。
- qin3 gan1 wu2 fu4 meng4 ， xing2 jian4 bu4 xu1 zhu2 。
- hua2 chi2 yong3 qing1 bo1 ， shu4 yin3 mei3 chong1 zu2 。
- dang1 shi3 bai3 ling2 chao2 ， ru2 wen2 jiu3 chong2 ku1 。
- yu4 chen2 yi4 sui4 sao3 ， you2 wei4 fang1 you3 chu4 。
- gan1 fei2 zi4 jian1 ao2 ， qi2 du2 shen4 hui2 lu4 。
- yuan4 gong1 yi4 dan4 bao2 ， tong2 xiang3 xiu4 mei2 fu2 。
- zhang4 fu0 gui4 jue2 lie4 ， an1 de2 you2 lu4 lu4 。
- tao2 sha1 shi3 jian4 jin1 ， zhui1 shi2 fang1 feng2 yu4 。
- suo3 yi3 lao3 shi4 yan2 ， wei4 fu4 bu2 wei4 mu4 。
- wei4 neng2 bian4 xian1 qu4 ， qing1 ju3 sui2 bai2 hu2 。
- qie3 bao3 lin2 lao3 nian2 ， yan3 ming2 yao1 bu4 qu3 。

## 注释

## 译文

## 赏析
