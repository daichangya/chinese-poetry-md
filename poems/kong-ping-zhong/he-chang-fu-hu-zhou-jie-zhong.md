---
id: kong-ping-zhong-he-chang-fu-hu-zhou-jie-zhong
title: 和常父湖州界中
titlePinyin: he2 chang2 fu4 hu2 zhou1 jie4 zhong1
titleSlug: he-chang-fu-hu-zhou-jie-zhong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常民踏车将纳水，今民踏车将出水。
- 大田不复见沟塍，洪潦汗漫来千里。
- 昨在会稽固已闻，湖州春雨夏不止。
- 吹堤卷石冒城郭，余波之潴此乃是。
- 至今蒲蠃在民屋，冢树伐尽生葭苇。
- 茅簷破漏不暇完，父子茕茕瘦相倚。
- 西风摇落天地秋，下污上莱无所收。
- 新田今已不可种，问民出水将安求。
- 水干鱼虾或易得，且以咀嚼充饥喉。
- 贫者往往鬻儿女，征徭纷纷复不休。
- 我从农夫遗斗米，自顾饱食诚堪羞。
- 四方近日苦穷乏，嗟我有意奚能周。

## 拼音
- chang2 min2 ta4 che1 jiang1 na4 shui3 ， jin1 min2 ta4 che1 jiang1 chu1 shui3 。
- da4 tian2 bu2 fu4 jian4 gou1 cheng2 ， hong2 liao2 han4 man4 lai2 qian1 li3 。
- zuo2 zai4 hui4 ji1 gu4 yi3 wen2 ， hu2 zhou1 chun1 yu3 xia4 bu4 zhi3 。
- chui1 di1 juan4 shi2 mao4 cheng2 guo1 ， yu2 bo1 zhi1 zhu1 ci3 nai3 shi4 。
- zhi4 jin1 pu2 luo3 zai4 min2 wu1 ， zhong3 shu4 fa2 jin4 sheng1 jia1 wei3 。
- mao2 yan2 po4 lou4 bu4 xia2 wan2 ， fu4 zi3 qiong2 qiong2 shou4 xiang1 yi3 。
- xi1 feng1 yao2 luo4 tian1 di4 qiu1 ， xia4 wu1 shang4 lai2 wu2 suo3 shou1 。
- xin1 tian2 jin1 yi3 bu4 ke3 zhong3 ， wen4 min2 chu1 shui3 jiang1 an1 qiu2 。
- shui3 gan1 yu2 xia1 huo4 yi4 de2 ， qie3 yi3 ju3 jue2 chong1 ji1 hou2 。
- pin2 zhe3 wang3 wang3 yu4 er2 nü3 ， zheng1 yao2 fen1 fen1 fu4 bu4 xiu1 。
- wo3 cong2 nong2 fu1 yi2 dou4 mi3 ， zi4 gu4 bao3 shi2 cheng2 kan1 xiu1 。
- si4 fang1 jin4 ri4 ku3 qiong2 fa2 ， jie1 wo3 you3 yi4 xi1 neng2 zhou1 。

## 注释

## 译文

## 赏析
