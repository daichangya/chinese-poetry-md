---
id: kong-ping-zhong-zan-yang-guan-qi
title: 酂阳观棋
titlePinyin: zan4 yang2 guan1 qi2
titleSlug: zan-yang-guan-qi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 系马酂阳岸，湍波怒奔霆。
- 却坐南轩上，旷若耳目清。
- 两翁方围棋，玉石相分争。
- 初味若恬淡，锋交渐纵横。
- 攻南意窥北，翻复乃人情。
- 计虑临危出，或从死中生。
- 勇者喜见色，怯者噤无声。
- 谁云一枰小，鬭智亦已精。
- 昔有烂柯者，弃俗游峥嵘。
- 彼实方外人，岁月固可轻。
- 我今则异此，久为世网婴。
- 一官犹坎轲，三径尚未耕。
- 妻子寄异县，飘飘望东京。
- 寸晷尤可惜，客子当念程。
- 饮水上马去，两翁任输赢。

## 拼音
- xi4 ma3 zan4 yang2 an4 ， tuan1 bo1 nu4 ben1 ting2 。
- que4 zuo4 nan2 xuan1 shang4 ， kuang4 ruo4 er3 mu4 qing1 。
- liang3 weng1 fang1 wei2 qi2 ， yu4 shi2 xiang1 fen1 zheng1 。
- chu1 wei4 ruo4 tian2 dan4 ， feng1 jiao1 jian4 zong4 heng2 。
- gong1 nan2 yi4 kui1 bei3 ， fan1 fu4 nai3 ren2 qing2 。
- ji4 lü4 lin2 wei1 chu1 ， huo4 cong2 si3 zhong1 sheng1 。
- yong3 zhe3 xi3 jian4 se4 ， qie4 zhe3 jin4 wu2 sheng1 。
- shui2 yun2 yi4 ping2 xiao3 ， dou4 zhi4 yi4 yi3 jing1 。
- xi1 you3 lan4 ke1 zhe3 ， qi4 su2 you2 zheng1 rong2 。
- bi3 shi2 fang1 wai4 ren2 ， sui4 yue4 gu4 ke3 qing1 。
- wo3 jin1 ze2 yi4 ci3 ， jiu3 wei4 shi4 wang3 ying1 。
- yi4 guan1 you2 kan3 ke1 ， san1 jing4 shang4 wei4 geng1 。
- qi1 zi3 ji4 yi4 xian4 ， piao1 piao1 wang4 dong1 jing1 。
- cun4 gui3 you2 ke3 xi1 ， ke4 zi3 dang1 nian4 cheng2 。
- yin3 shui3 shang4 ma3 qu4 ， liang3 weng1 ren4 shu1 ying2 。

## 注释

## 译文

## 赏析
