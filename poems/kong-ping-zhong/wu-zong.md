---
id: kong-ping-zhong-wu-zong
title: 武宗
titlePinyin: wu3 zong1
titleSlug: wu-zong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武宗惟雄俊，有臣委用专。
- 德裕才略大，感恩罄所宣。
- 是时岩廊上，六合气可吞。
- 论兵决胜负，万里在目前。
- 一平回鹘凶，再洗上党昏。
- 杨弁不知时，迺敢盗太原。
- 岂信明光甲，遣人斩其元。
- 廷谋昧知几，唯有君相然。
- 成立三大功，慷慨在一言。
- 风霆运不测，日月朗高悬。
- 李唐势已去，至此岌复缠。
- 外内已息兵，崇卑定乾坤。
- 遂令河北师，弭耳如孤豚。
- 事书史册上，读之快心魂。
- 千载若信宿，凛凛风烈存。
- 世人多说剑，不见斫伐痕。
- 玩弄反自伤，何用饰玙璠。
- 迂哉贾生饵，果尔房琯奔。
- 施为贵寔效，讵主衒空文。

## 拼音
- wu3 zong1 wei2 xiong2 jun4 ， you3 chen2 wei3 yong4 zhuan1 。
- de2 yu4 cai2 lüe4 da4 ， gan3 en1 qing4 suo3 xuan1 。
- shi4 shi2 yan2 lang2 shang4 ， liu4 he2 qi4 ke3 tun1 。
- lun4 bing1 jue2 sheng4 fu4 ， wan4 li3 zai4 mu4 qian2 。
- yi4 ping2 hui2 hu2 xiong1 ， zai4 xi3 shang4 dang3 hun1 。
- yang2 bian4 bu4 zhi1 shi2 ， nai3 gan3 dao4 tai4 yuan2 。
- qi3 xin4 ming2 guang1 jia3 ， qian3 ren2 zhan3 qi2 yuan2 。
- ting2 mou2 mei4 zhi1 ji3 ， wei2 you3 jun1 xiang1 ran2 。
- cheng2 li4 san1 da4 gong1 ， kang1 kai3 zai4 yi4 yan2 。
- feng1 ting2 yun4 bu2 ce4 ， ri4 yue4 lang3 gao1 xuan2 。
- li3 tang2 shi4 yi3 qu4 ， zhi4 ci3 ji2 fu4 chan2 。
- wai4 nei4 yi3 xi1 bing1 ， chong2 bei1 ding4 qian2 kun1 。
- sui4 ling4 he2 bei3 shi1 ， mi3 er3 ru2 gu1 tun2 。
- shi4 shu1 shi3 ce4 shang4 ， du2 zhi1 kuai4 xin1 hun2 。
- qian1 zai3 ruo4 xin4 su4 ， lin3 lin3 feng1 lie4 cun2 。
- shi4 ren2 duo1 shuo1 jian4 ， bu2 jian4 zhuo2 fa2 hen2 。
- wan2 nong4 fan3 zi4 shang1 ， he2 yong4 shi4 yu2 fan2 。
- yu1 zai1 jia3 sheng1 er3 ， guo3 er3 fang2 guan3 ben1 。
- shi1 wei4 gui4 shi2 xiao4 ， ju4 zhu3 xuan4 kong1 wen2 。

## 注释

## 译文

## 赏析
