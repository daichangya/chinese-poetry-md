---
id: kong-ping-zhong-yong-chang-fu-yuan-yun-ji-peng-ze-ceng-yi-zhong
title: 用常甫元韵寄彭泽曾移忠
titlePinyin: yong4 chang2 fu3 yuan2 yun4 ji4 peng2 ze2 ceng2 yi2 zhong1
titleSlug: yong-chang-fu-yuan-yun-ji-peng-ze-ceng-yi-zhong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清秋古邑气象开，健令曳组从南来。
- 渊明已往狄公死，继有贤者荒山隈。
- 九江安流息骇浪，百里和气迎新雷。
- 积年逋事一朝决，落笔翩翩何快哉。
- 幽潜曲折皆照见，正以宝鉴悬高台。
- 古称岂弟民父母，君视百姓犹婴孩。
- 近来俗吏狃文法，往往习尚以利回。
- 惟君用心知自性，造次所发皆矜哀。
- 政成讼简当暇日，间或吟诗持酒杯。
- 言辞泠泠韵不俗，识子眉宇无纤埃。
- 长篇示我已逾月，诗债甚久烦君催。
- 我如荒田废耕垦，嘉谷不植岁且灾。
- 为君游顽揠枯槁，满把所收惟草莱。
- 金山万丈绝梯级，手聚沙砾空成堆。
- 龙鳞难攀徒自苦，狗尾强续良可咍。
- 想君风采方引领，忽见溯浪停高桅。
- 迎门倒履喜如沃，相与一笑倾新醅。
- 曹亭孤峙眺回远，杖策共寻幽磴苔。
- 诸峰积雪倚天白，此处酬唱须清才。
- 老鸡爪嘴未易犯，敛翅避子甘低徊。

## 拼音
- qing1 qiu1 gu3 yi4 qi4 xiang4 kai1 ， jian4 ling4 ye4 zu3 cong2 nan2 lai2 。
- yuan1 ming2 yi3 wang3 di2 gong1 si3 ， ji4 you3 xian2 zhe3 huang1 shan1 wei1 。
- jiu3 jiang1 an1 liu2 xi1 hai4 lang4 ， bai3 li3 he2 qi4 ying2 xin1 lei2 。
- ji1 nian2 bu1 shi4 yi4 chao2 jue2 ， luo4 bi3 pian1 pian1 he2 kuai4 zai1 。
- you1 qian2 qu1 zhe2 jie1 zhao4 jian4 ， zheng4 yi3 bao3 jian4 xuan2 gao1 tai2 。
- gu3 cheng1 qi3 di4 min2 fu4 mu3 ， jun1 shi4 bai3 xing4 you2 ying1 hai2 。
- jin4 lai2 su2 li4 niu3 wen2 fa3 ， wang3 wang3 xi2 shang4 yi3 li4 hui2 。
- wei2 jun1 yong4 xin1 zhi1 zi4 xing4 ， zao4 ci4 suo3 fa1 jie1 jin1 ai1 。
- zheng4 cheng2 song4 jian3 dang1 xia2 ri4 ， jian4 huo4 yin2 shi1 chi2 jiu3 bei1 。
- yan2 ci2 ling2 ling2 yun4 bu4 su2 ， shi2 zi3 mei2 yu3 wu2 xian1 ai1 。
- chang2 pian1 shi4 wo3 yi3 yu2 yue4 ， shi1 zhai4 shen4 jiu3 fan2 jun1 cui1 。
- wo3 ru2 huang1 tian2 fei4 geng1 ken3 ， jia1 gu3 bu4 zhi2 sui4 qie3 zai1 。
- wei4 jun1 you2 wan2 ya4 ku1 gao3 ， man3 ba3 suo3 shou1 wei2 cao3 lai2 。
- jin1 shan1 wan4 zhang4 jue2 ti1 ji2 ， shou3 ju4 sha1 li4 kong1 cheng2 dui1 。
- long2 lin2 nan2 pan1 tu2 zi4 ku3 ， gou3 wei3 qiang2 xu4 liang2 ke3 hai1 。
- xiang3 jun1 feng1 cai3 fang1 yin3 ling3 ， hu1 jian4 su4 lang4 ting2 gao1 wei2 。
- ying2 men2 dao3 lü3 xi3 ru2 wo4 ， xiang1 yu3 yi2 xiao4 qing1 xin1 pei1 。
- cao2 ting2 gu1 zhi4 tiao4 hui2 yuan3 ， zhang4 ce4 gong4 xun2 you1 deng4 tai2 。
- zhu1 feng1 ji1 xue3 yi3 tian1 bai2 ， ci3 chu4 chou2 chang4 xu1 qing1 cai2 。
- lao3 ji1 zhua3 zui3 wei4 yi4 fan4 ， lian3 chi4 bi4 zi3 gan1 di1 huai2 。

## 注释

## 译文

## 赏析
