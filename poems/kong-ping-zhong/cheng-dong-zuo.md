---
id: kong-ping-zhong-cheng-dong-zuo
title: 城东作
titlePinyin: cheng2 dong1 zuo4
titleSlug: cheng-dong-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九江非吾土，久寓忘羁栖。
- 丘坟之所宅，舍此亦安归。
- 钱官最闲暇，因得治其私。
- 松楸鬰在望，时复至郊圻。
- 驾言上东原，蔼蔼晨露晞。
- 草木新过雨，秀色可疗饥。
- 念此道旁民，散居在山蹊。
- 新秋百物熟，入城各有携。
- 芋迸紫卵壮，姜抽红笋肥。
- 𣗋香忆烹鲤，稻白想流匙。
- 养生无不有，美味仍及时。
- 此土遂可老，行当结茅茨。
- 云水有深约，尘埃无尽期。
- 人生适意耳，富贵亦何为。

## 拼音
- jiu3 jiang1 fei1 wu2 tu3 ， jiu3 yu4 wang4 ji1 qi1 。
- qiu1 fen2 zhi1 suo3 zhai2 ， she4 ci3 yi4 an1 gui1 。
- qian2 guan1 zui4 xian2 xia2 ， yin1 de2 zhi4 qi2 si1 。
- song1 qiu1 yu4 zai4 wang4 ， shi2 fu4 zhi4 jiao1 qi2 。
- jia4 yan2 shang4 dong1 yuan2 ， ai3 ai3 chen2 lu4 xi1 。
- cao3 mu4 xin1 guo4 yu3 ， xiu4 se4 ke3 liao2 ji1 。
- nian4 ci3 dao4 pang2 min2 ， san3 ju1 zai4 shan1 qi1 。
- xin1 qiu1 bai3 wu4 shu2 ， ru4 cheng2 ge4 you3 xie2 。
- yu4 beng4 zi3 luan3 zhuang4 ， jiang1 chou1 hong2 sun3 fei2 。
- dang3 xiang1 yi4 peng1 li3 ， dao4 bai2 xiang3 liu2 chi2 。
- yang3 sheng1 wu2 bu4 you3 ， mei3 wei4 reng2 ji2 shi2 。
- ci3 tu3 sui4 ke3 lao3 ， hang2 dang0 jie2 mao2 ci2 。
- yun2 shui3 you3 shen1 yue1 ， chen2 ai1 wu2 jin4 qi1 。
- ren2 sheng1 shi4 yi4 er3 ， fu4 gui4 yi4 he2 wei4 。

## 注释

## 译文

## 赏析
