---
id: kong-ping-zhong-ma-dang-jia-zu-feng
title: 马当夹阻风
titlePinyin: ma3 dang1 jia2 zu3 feng1
titleSlug: ma-dang-jia-zu-feng
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蒿田荻野无人烟，我来日暮双系船。
- 半夜星斗垂栏干，银河倒影摇清川。
- 人言神物当会合，铁缆缠绕安如山。
- 五更汹汹有声至，车骑蹴踏乾坤翻。
- 怒雷殷殷雨随下，黑风三日不见天。
- 此中道路多险恶，正在马当小孤之两间。
- 三江五湖所钟聚，直下无底旁无边。
- 掀腾摆触作意气，更无拘束随所便。
- 巨矶突若虎头出，黄沙莽作车轮旋。
- 端居不动尚股栗，谁敢身试蛟龙渊。
- 自吾泛洛涉淮泗，间关淫滞今半年。
- 庐山苍翠已在目，毋用急进干忧患。
- 不如宿留会澄霁，淹速有数非偶然。
- 𥬠中酒熟聊一醉，春梦酣酣牵昼眠。

## 拼音
- hao1 tian2 di2 ye3 wu2 ren2 yan1 ， wo3 lai2 ri4 mu4 shuang1 xi4 chuan2 。
- ban4 ye4 xing1 dou4 chui2 lan2 gan1 ， yin2 he2 dao3 ying3 yao2 qing1 chuan1 。
- ren2 yan2 shen2 wu4 dang1 hui4 he2 ， tie3 lan3 chan2 rao4 an1 ru2 shan1 。
- wu3 geng1 xiong1 xiong1 you3 sheng1 zhi4 ， che1 qi2 cu4 ta4 qian2 kun1 fan1 。
- nu4 lei2 yin1 yin1 yu3 sui2 xia4 ， hei1 feng1 san1 ri4 bu2 jian4 tian1 。
- ci3 zhong1 dao4 lu4 duo1 xian3 e4 ， zheng4 zai4 ma3 dang1 xiao3 gu1 zhi1 liang3 jian1 。
- san1 jiang1 wu3 hu2 suo3 zhong1 ju4 ， zhi2 xia4 wu2 di3 pang2 wu2 bian1 。
- xian1 teng2 bai3 chu4 zuo4 yi4 qi4 ， geng4 wu2 ju1 shu4 sui2 suo3 bian4 。
- ju4 ji1 tu1 ruo4 hu3 tou2 chu1 ， huang2 sha1 mang3 zuo4 che1 lun2 xuan2 。
- duan1 ju1 bu2 dong4 shang4 gu3 li4 ， shui2 gan3 shen1 shi4 jiao1 long2 yuan1 。
- zi4 wu2 fan4 luo4 she4 huai2 si4 ， jian1 guan1 yin2 zhi4 jin1 ban4 nian2 。
- lu2 shan1 cang1 cui4 yi3 zai4 mu4 ， wu2 yong4 ji2 jin4 gan1 you1 huan4 。
- bu4 ru2 su4 liu2 hui4 cheng2 ji4 ， yan1 su4 you3 shu4 fei1 ou3 ran2 。
- 𥬠 zhong1 jiu3 shu2 liao2 yi2 zui4 ， chun1 meng4 han1 han1 qian1 zhou4 mian2 。

## 注释

## 译文

## 赏析
