---
id: kong-ping-zhong-fa-yi-zhen-ji-chang-fu-xiong
title: 发仪真寄常父兄
titlePinyin: fa1 yi2 zhen1 ji4 chang2 fu4 xiong1
titleSlug: fa-yi-zhen-ji-chang-fu-xiong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丱角同出处，中路稍差池。
- 往事如一梦，新年生白髭。
- 小官仍龃龉，异国更羁栖。
- 长时恨隔阔，既见少开眉。
- 朝共垆边饮，暮同窗下棋。
- 一日复一日，眷眷不忍离。
- 今兹解舟去，岂为赴同期。
- 久住恐相溷，萧然生事微。
- 欲将眼中泪，一洒别时衣。
- 诸绪正牢落，勿令心重悲。
- 融怡和笑语，惝怳迷东西。
- 甘言戒婢子，循发祝阿宜。
- 愦愦情怀恶，正同中酒时。
- 晚泊芦荻岸，江天云四垂。
- 高城已不见，春雨更如丝。

## 拼音
- guan4 jiao3 tong2 chu1 chu4 ， zhong1 lu4 shao1 cha1 chi2 。
- wang3 shi4 ru2 yi1 meng4 ， xin1 nian2 sheng1 bai2 zi1 。
- xiao3 guan1 reng2 ju3 yu3 ， yi4 guo2 geng4 ji1 qi1 。
- chang2 shi2 hen4 ge2 kuo4 ， ji4 jian4 shao3 kai1 mei2 。
- chao2 gong4 lu2 bian1 yin3 ， mu4 tong2 chuang1 xia4 qi2 。
- yi2 ri4 fu4 yi2 ri4 ， juan4 juan4 bu4 ren3 li2 。
- jin1 zi1 jie3 zhou1 qu4 ， qi3 wei4 fu4 tong2 qi1 。
- jiu3 zhu4 kong3 xiang1 hun4 ， xiao1 ran2 sheng1 shi4 wei1 。
- yu4 jiang1 yan3 zhong1 lei4 ， yi4 sa3 bie2 shi2 yi1 。
- zhu1 xu4 zheng4 lao2 luo4 ， wu4 ling4 xin1 zhong4 bei1 。
- rong2 yi2 he2 xiao4 yu3 ， chang3 huang3 mi2 dong1 xi1 。
- gan1 yan2 jie4 bi4 zi3 ， xun2 fa1 zhu4 a1 yi2 。
- kui4 kui4 qing2 huai2 e4 ， zheng4 tong2 zhong1 jiu3 shi2 。
- wan3 bo2 lu2 di2 an4 ， jiang1 tian1 yun2 si4 chui2 。
- gao1 cheng2 yi3 bu2 jian4 ， chun1 yu3 geng4 ru2 si1 。

## 注释

## 译文

## 赏析
