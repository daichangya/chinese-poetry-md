---
id: kong-ping-zhong-zai-yin-liu-shi-si-shou-bai-cheng-qi-si
title: 再吟六诗四首拜呈  其四
titlePinyin: zai4 yin2 liu4 shi1 si4 shou3 bai4 cheng2     qi2 si4
titleSlug: zai-yin-liu-shi-si-shou-bai-cheng-qi-si
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙笛霜号窍，熊旗露缀斿。
- 追欢品加豆，偷暇日要囚。
- 周冕英才集，商瑚瑞气浮。
- 金弢书屡讲，蓬矢志须酬。
- 草树双仙岛，风烟半玉楼。
- 画图观隰驳，果实采沅榴。
- 通贵人无恙，承平府孔修。
- 官非剑外久，课比茂陵优。
- 时变休成论，皇明已照幽。
- 责躬无复事，嘉谷谒高秋。

## 拼音
- long2 di2 shuang1 hao4 qiao4 ， xiong2 qi2 lu4 zhui4 you2 。
- zhui1 huan1 pin3 jia1 dou4 ， tou1 xia2 ri4 yao4 qiu2 。
- zhou1 mian3 ying1 cai2 ji2 ， shang1 hu2 rui4 qi4 fu2 。
- jin1 tao1 shu1 lü3 jiang3 ， peng2 shi3 zhi4 xu1 chou2 。
- cao3 shu4 shuang1 xian1 dao3 ， feng1 yan1 ban4 yu4 lou2 。
- hua4 tu2 guan1 xi2 bo2 ， guo3 shi2 cai3 yuan2 liu2 。
- tong1 gui4 ren2 wu2 yang4 ， cheng2 ping2 fu3 kong3 xiu1 。
- guan1 fei1 jian4 wai4 jiu3 ， ke4 bi3 mao4 ling2 you1 。
- shi2 bian4 xiu1 cheng2 lun4 ， huang2 ming2 yi3 zhao4 you1 。
- ze2 gong1 wu2 fu4 shi4 ， jia1 gu3 ye4 gao1 qiu1 。

## 注释

## 译文

## 赏析
