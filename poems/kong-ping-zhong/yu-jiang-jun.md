---
id: kong-ping-zhong-yu-jiang-jun
title: 于将军
titlePinyin: yu2 jiang1 jun1
titleSlug: yu-jiang-jun
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安遣兵百胜强，意气何有汉中王。
- 七军之心俱猛鸷，虎兕插羽将翱翔。
- 睥睨荆益可席卷，白帝城高如堵墙。
- 秣马蓐食朝欲战，雷声殷殷山之阳。
- 沉阴苦雨十余日，汉水溢出高腾骧。
- 苍黄不暇治步伍，攀缘蹙踏半死伤。
- 计穷岂不欲奔走，四望如海皆茫茫。
- 鼍鸣鱼跃尚恐惧，万一敌至谁敢当。
- 遥观大船载旗鼓，闻说乃是关云长。
- 蒙冲直绕长堤下，劲弩强弓无敌者。
- 虽有铁骑何所施，排空白浪如奔马。
- 将军拱手就絷缚，咋舌无声面深赭。
- 捷书一日到锦城，只轮不返皆西行。
- 将军畴昔负朋友，若此昌豨犹得生。
- 循环报复虽天意，壮士所惜惟功名。
- 曹瞒相知三十年，临危不及庞明贤。
- 归来头白已顦顇，泣涕顿首尤可怜。
- 高陵画像何诡谲，乃令惭痛入九泉。
- 淯水之师勇冠世，英雄成败皆偶然。

## 拼音
- chang2 an1 qian3 bing1 bai3 sheng4 qiang2 ， yi4 qi4 he2 you3 han4 zhong1 wang2 。
- qi1 jun1 zhi1 xin1 ju4 meng3 zhi4 ， hu3 si4 cha1 yu3 jiang1 ao2 xiang2 。
- pi4 ni4 jing1 yi4 ke3 xi2 juan3 ， bai2 di4 cheng2 gao1 ru2 du3 qiang2 。
- mo4 ma3 ru4 shi2 chao2 yu4 zhan4 ， lei2 sheng1 yin1 yin1 shan1 zhi1 yang2 。
- chen2 yin1 ku3 yu3 shi2 yu2 ri4 ， han4 shui3 yi4 chu1 gao1 teng2 xiang1 。
- cang1 huang2 bu4 xia2 zhi4 bu4 wu3 ， pan1 yuan2 cu4 ta4 ban4 si3 shang1 。
- ji4 qiong2 qi3 bu2 yu4 ben1 zou3 ， si4 wang4 ru2 hai3 jie1 mang2 mang2 。
- tuo2 ming2 yu2 yue4 shang4 kong3 ju4 ， wan4 yi1 di2 zhi4 shui2 gan3 dang1 。
- yao2 guan1 da4 chuan2 zai3 qi2 gu3 ， wen2 shuo1 nai3 shi4 guan1 yun2 chang2 。
- meng2 chong1 zhi2 rao4 chang2 di1 xia4 ， jin4 nu3 qiang2 gong1 wu2 di2 zhe3 。
- sui1 you3 tie3 qi2 he2 suo3 shi1 ， pai2 kong4 bai2 lang4 ru2 ben1 ma3 。
- jiang1 jun1 gong3 shou3 jiu4 zhi2 fu4 ， ze2 she2 wu2 sheng1 mian4 shen1 zhe3 。
- jie2 shu1 yi2 ri4 dao4 jin3 cheng2 ， zhi1 lun2 bu4 fan3 jie1 xi1 xing2 。
- jiang1 jun1 chou2 xi1 fu4 peng2 you3 ， ruo4 ci3 chang1 xi1 you2 de2 sheng1 。
- xun2 huan2 bao4 fu4 sui1 tian1 yi4 ， zhuang4 shi4 suo3 xi1 wei2 gong1 ming2 。
- cao2 man2 xiang1 zhi1 san1 shi2 nian2 ， lin2 wei1 bu4 ji2 pang2 ming2 xian2 。
- gui1 lai2 tou0 bai2 yi3 qiao2 cui4 ， qi4 ti4 dun4 shou3 you2 ke3 lian2 。
- gao1 ling2 hua4 xiang4 he2 gui3 jue2 ， nai3 ling4 can2 tong4 ru4 jiu3 quan2 。
- yu4 shui3 zhi1 shi1 yong3 guan1 shi4 ， ying1 xiong2 cheng2 bai4 jie1 ou3 ran2 。

## 注释

## 译文

## 赏析
