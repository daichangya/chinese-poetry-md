---
id: kong-ping-zhong-song-zhu-jun-kuang-de-an-zai-ba-ren-hai
title: 送朱君贶德安宰罢任还
titlePinyin: song4 zhu1 jun1 kuang4 de2 an1 zai3 ba4 ren4 hai2
titleSlug: song-zhu-jun-kuang-de-an-zai-ba-ren-hai
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浔阳五邑谁善政，历陵令尹朱为姓。
- 孜孜常以民存心，四境安娱吏无横。
- 吾爱其人颇真率，笑语诙谐喜讥评。
- 山有猛虎藜藿长，人得朋友衣冠正。
- 当时文学推第一，阔步青云乃蹊径。
- 大贤百里固非地，赤子三年且无病。
- 如君才智可自达，今归朝廷惟所应。
- 君臣昔以譬埙箎，吉甫文武陛下圣。
- 当陈半策绾万金，翩翩六翮凌风劲。
- 江边钟官老铸钱，坐髀已消穷且暝。
- 倘君富贵不通书，当验行藏素非佞。

## 拼音
- xun2 yang2 wu3 yi4 shui2 shan4 zheng4 ， li4 ling2 ling4 yin3 zhu1 wei4 xing4 。
- zi1 zi1 chang2 yi3 min2 cun2 xin1 ， si4 jing4 an1 yu2 li4 wu2 heng2 。
- wu2 ai4 qi2 ren2 po1 zhen1 lü4 ， xiao4 yu3 hui1 xie2 xi3 ji1 ping2 。
- shan1 you3 meng3 hu3 li2 huo4 chang2 ， ren2 de2 peng2 you3 yi1 guan1 zheng4 。
- dang1 shi2 wen2 xue2 tui1 di4 yi1 ， kuo4 bu4 qing1 yun2 nai3 qi1 jing4 。
- da4 xian2 bai3 li3 gu4 fei1 di4 ， chi4 zi3 san1 nian2 qie3 wu2 bing4 。
- ru2 jun1 cai2 zhi4 ke3 zi4 da2 ， jin1 gui1 chao2 ting2 wei2 suo3 ying4 。
- jun1 chen2 xi1 yi3 pi4 xun1 chi2 ， ji2 fu3 wen2 wu3 bi4 xia4 sheng4 。
- dang1 chen2 ban4 ce4 wan3 wan4 jin1 ， pian1 pian1 liu4 he2 ling2 feng1 jin4 。
- jiang1 bian1 zhong1 guan1 lao3 zhu4 qian2 ， zuo4 bi4 yi3 xiao1 qiong2 qie3 ming2 。
- tang3 jun1 fu4 gui4 bu4 tong1 shu1 ， dang1 yan4 xing2 cang2 su4 fei1 ning4 。

## 注释

## 译文

## 赏析
