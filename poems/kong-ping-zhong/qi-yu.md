---
id: kong-ping-zhong-qi-yu
title: 祈雨
titlePinyin: qi2 yu3
titleSlug: qi-yu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇天久不雨，旱风满东国。
- 春田废鉏犁，秋事阙牟麦。
- 县官紧租赋，守令抱忧责。
- 交驰谒并望，不敢爱牲帛。
- 而我处学宫，于邦乃宾客。
- 霜寒怯早起，卧听车马适。
- 方兹祈求急，不预奔走役。
- 精诚倘蒙报，岂不沾润泽。
- 古有支离形，亦有支离德。
- 而我颇施施，支离在官职。
- 虽然悯元元，览镜见颜色。
- 高咏云汉篇，千秋意凄恻。

## 拼音
- huang2 tian1 jiu3 bu4 yu3 ， han4 feng1 man3 dong1 guo2 。
- chun1 tian2 fei4 chu2 li2 ， qiu1 shi4 que1 mu4 mai4 。
- xian4 guan1 jin3 zu1 fu4 ， shou3 ling4 bao4 you1 ze2 。
- jiao1 chi2 ye4 bing4 wang4 ， bu4 gan3 ai4 sheng1 bo2 。
- er2 wo3 chu4 xue2 gong1 ， yu2 bang1 nai3 bin1 ke4 。
- shuang1 han2 qie4 zao3 qi3 ， wo4 ting1 che1 ma3 shi4 。
- fang1 zi1 qi2 qiu2 ji2 ， bu2 yu4 ben1 zou3 yi4 。
- jing1 cheng2 tang3 meng2 bao4 ， qi3 bu4 zhan1 run4 ze2 。
- gu3 you3 zhi1 li2 xing2 ， yi4 you3 zhi1 li2 de2 。
- er2 wo3 po1 shi1 shi1 ， zhi1 li2 zai4 guan1 zhi2 。
- sui1 ran2 min3 yuan2 yuan2 ， lan3 jing4 jian4 yan2 se4 。
- gao1 yong3 yun2 han4 pian1 ， qian1 qiu1 yi4 qi1 ce4 。

## 注释

## 译文

## 赏析
