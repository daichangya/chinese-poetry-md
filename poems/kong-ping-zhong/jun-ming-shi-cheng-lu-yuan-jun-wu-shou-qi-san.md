---
id: kong-ping-zhong-jun-ming-shi-cheng-lu-yuan-jun-wu-shou-qi-san
title: 郡名诗呈吕元钧五首  其三
titlePinyin: jun4 ming2 shi1 cheng2 lü3 yuan2 jun1 wu3 shou3     qi2 san1
titleSlug: jun-ming-shi-cheng-lu-yuan-jun-wu-shou-qi-san
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二帝本仁爱，三王首忠质。
- 颇知周德厚，不似秦网密。
- 平生勇自信，戈戟未易屈。
- 何尝恋儋耳，但欲返衡荜。
- 诏条甚明白，宣布要齐一。
- 御众莫若宽，使民宜以佚。
- 古人贵守义，昭晰在缃帙。
- 公言屡见广，我惠惭及物。
- 河檀负廪梢，梁鹈议印绂。
- 庐山须决去，云卧未为失。
- 琼章屡起予，凤吹杂瑶瑟。
- 芝兰暗有香，嵩华清见骨。
- 君开笔头花，我耀牖中日。
- 九牛登巨鳌，视我真蛮栗。

## 拼音
- er4 di4 ben3 ren2 ai4 ， san1 wang2 shou3 zhong1 zhi4 。
- po1 zhi1 zhou1 de2 hou4 ， bu2 si4 qin2 wang3 mi4 。
- ping2 sheng1 yong3 zi4 xin4 ， ge1 ji3 wei4 yi4 qu1 。
- he2 chang2 lian4 dan1 er3 ， dan4 yu4 fan3 heng2 bi4 。
- zhao4 tiao2 shen4 ming2 bai2 ， xuan1 bu4 yao4 qi2 yi1 。
- yu4 zhong4 mo4 ruo4 kuan1 ， shi3 min2 yi2 yi3 yi4 。
- gu3 ren2 gui4 shou3 yi4 ， zhao1 xi1 zai4 xiang1 zhi4 。
- gong1 yan2 lü3 jian4 guang3 ， wo3 hui4 can2 ji2 wu4 。
- he2 tan2 fu4 lin3 shao1 ， liang2 ti2 yi4 yin4 fu2 。
- lu2 shan1 xu1 jue2 qu4 ， yun2 wo4 wei4 wei4 shi1 。
- qiong2 zhang1 lü3 qi3 yu3 ， feng4 chui1 za2 yao2 se4 。
- zhi1 lan2 an4 you3 xiang1 ， song1 hua2 qing1 jian4 gu3 。
- jun1 kai1 bi3 tou2 hua1 ， wo3 yao4 you3 zhong1 ri4 。
- jiu3 niu2 deng1 ju4 ao2 ， shi4 wo3 zhen1 man2 li4 。

## 注释

## 译文

## 赏析
