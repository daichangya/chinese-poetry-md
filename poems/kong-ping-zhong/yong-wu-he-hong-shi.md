---
id: kong-ping-zhong-yong-wu-he-hong-shi
title: 咏无核红柿
titlePinyin: yong3 wu2 he2 hong2 shi4
titleSlug: yong-wu-he-hong-shi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 林中有丹果，压枝一何稠。
- 为柿已软美，嗟尔骨亦柔。
- 风霜变颜色，雨露加膏油。
- 大哉造化心，于尔何绸缪。
- 荆筐载趋市，价贱良易求。
- 剖心无所有，入口颇相投。
- 为栗外屈强，老者所不收。
- 为枣中亦刚，饲儿戟其喉。
- 众言咀嚼快，惟尔无所忧。
- 排罗置前列，圆熟当高秋。
- 且以悦一时，长久岂暇谋。
- 咄哉溃烂速，弃掷将谁尤。

## 拼音
- lin2 zhong1 you3 dan1 guo3 ， ya1 zhi1 yi4 he2 chou2 。
- wei4 shi4 yi3 ruan3 mei3 ， jie1 er3 gu3 yi4 rou2 。
- feng1 shuang1 bian4 yan2 se4 ， yu3 lu4 jia1 gao1 you2 。
- da4 zai1 zao4 hua4 xin1 ， yu2 er3 he2 chou2 mou2 。
- jing1 kuang1 zai3 qu1 shi4 ， jia4 jian4 liang2 yi4 qiu2 。
- pou1 xin1 wu2 suo3 you3 ， ru4 kou3 po1 xiang1 tou2 。
- wei4 li4 wai4 qu1 qiang2 ， lao3 zhe3 suo3 bu4 shou1 。
- wei4 zao3 zhong1 yi4 gang1 ， si4 er2 ji3 qi2 hou2 。
- zhong4 yan2 ju3 jue2 kuai4 ， wei2 er3 wu2 suo3 you1 。
- pai2 luo2 zhi4 qian2 lie4 ， yuan2 shu2 dang1 gao1 qiu1 。
- qie3 yi3 yue4 yi4 shi2 ， chang2 jiu3 qi3 xia2 mou2 。
- duo1 zai1 kui4 lan4 su4 ， qi4 zhi4 jiang1 shui2 you2 。

## 注释

## 译文

## 赏析
