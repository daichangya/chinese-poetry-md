---
id: kong-ping-zhong-he-chang-fu-chu-wu-ri-du-jiang
title: 和常父初五日渡江
titlePinyin: he2 chang2 fu4 chu1 wu3 ri4 du4 jiang1
titleSlug: he-chang-fu-chu-wu-ri-du-jiang
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 半旬滞西陵，霖雨注船屋。
- 昨日风更豪，江边拔长木。
- 初宵尚哮吼，海水皆倒蹙。
- 向晚稍萧条，飞廉想遭戮。
- 重云扫阴晦，皎皎见星宿。
- 大哉天地内，变化反手速。
- 我行不惮早，畏此潮信足。
- 刀鱼颇轻捷，舟子短结束。
- 十夫共一𫇛，喜噪比趋陆。
- 船头列火炬，幕下烧绛烛。
- 蛟龙睡方醒，水陆骇窜伏。
- 吟哦未及终，已在吴堤曲。
- 青山绕逶迤，楼阁媚初旭。
- 钱塘虽旧游，梦想尝在目。
- 便当跨月轮，俯耳听清瀑。
- 重阳复不远，共采岩前菊。

## 拼音
- ban4 xun2 zhi4 xi1 ling2 ， lin2 yu3 zhu4 chuan2 wu1 。
- zuo2 ri4 feng1 geng4 hao2 ， jiang1 bian1 ba2 chang2 mu4 。
- chu1 xiao1 shang4 xiao4 hou3 ， hai3 shui3 jie1 dao3 cu4 。
- xiang4 wan3 shao1 xiao1 tiao2 ， fei1 lian2 xiang3 zao1 lu4 。
- zhong4 yun2 sao3 yin1 hui4 ， jiao3 jiao3 jian4 xing1 xiu4 。
- da4 zai1 tian1 di4 nei4 ， bian4 hua4 fan3 shou3 su4 。
- wo3 xing2 bu2 dan4 zao3 ， wei4 ci3 chao2 xin4 zu2 。
- dao1 yu2 po1 qing1 jie2 ， zhou1 zi3 duan3 jie2 shu4 。
- shi2 fu1 gong4 yi1 𫇛 ， xi3 zao4 bi3 qu1 lu4 。
- chuan2 tou2 lie4 huo3 ju4 ， mu4 xia4 shao1 jiang4 zhu2 。
- jiao1 long2 shui4 fang1 xing3 ， shui3 lu4 hai4 cuan4 fu2 。
- yin2 e2 wei4 ji2 zhong1 ， yi3 zai4 wu2 di1 qu3 。
- qing1 shan1 rao4 wei1 yi2 ， lou2 ge2 mei4 chu1 xu4 。
- qian2 tang2 sui1 jiu4 you2 ， meng4 xiang3 chang2 zai4 mu4 。
- bian4 dang1 kua4 yue4 lun2 ， fu3 er3 ting1 qing1 pu4 。
- chong2 yang2 fu4 bu4 yuan3 ， gong4 cai3 yan2 qian2 ju2 。

## 注释

## 译文

## 赏析
