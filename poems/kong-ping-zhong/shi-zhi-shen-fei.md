---
id: kong-ping-zhong-shi-zhi-shen-fei
title: 使纸甚费
titlePinyin: shi3 zhi3 shen4 fei4
titleSlug: shi-zhi-shen-fei
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家贫何所费，使纸如使水。
- 亲交或见遗，自买不知几。
- 置之几案间，数轴俄空矣。
- 作字本不工，学书非不喜。
- 不知何故尽，疑若有神鬼。
- 若云随置邮，性复懒牋启。
- 间或强为之，皆出不得已。
- 横斜若幡脚，龃龉如雁齿。
- 数易仅能成，纷纷多废委。
- 叙致失轻重，畏慎防触抵。
- 往往已缄封，时时又删洗。
- 遂令巾衍竭，大半或缘此。
- 昔无楮先生，云自蔡伦始。
- 假令行竹简，秃野未供使。
- 人生有知慧，不若愚且鄙。
- 古来取卿相，未必皆经史。
- 谁教识点画，空耗五斗米。
- 咄嗟为此诗，又是一张纸。

## 拼音
- jia1 pin2 he2 suo3 fei4 ， shi3 zhi3 ru2 shi3 shui3 。
- qin1 jiao1 huo4 jian4 yi2 ， zi4 mai3 bu4 zhi1 ji3 。
- zhi4 zhi1 ji1 an4 jian1 ， shu4 zhou2 e2 kong1 yi3 。
- zuo4 zi4 ben3 bu4 gong1 ， xue2 shu1 fei1 bu4 xi3 。
- bu4 zhi1 he2 gu4 jin4 ， yi2 ruo4 you3 shen2 gui3 。
- ruo4 yun2 sui2 zhi4 you2 ， xing4 fu4 lan3 jian1 qi3 。
- jian4 huo4 qiang2 wei4 zhi1 ， jie1 chu1 bu4 de2 yi3 。
- heng2 xie2 ruo4 fan1 jiao3 ， ju3 yu3 ru2 yan4 chi3 。
- shu4 yi4 jin3 neng2 cheng2 ， fen1 fen1 duo1 fei4 wei3 。
- xu4 zhi4 shi1 qing1 zhong4 ， wei4 shen4 fang2 chu4 di3 。
- wang3 wang3 yi3 jian1 feng1 ， shi2 shi2 you4 shan1 xi3 。
- sui4 ling4 jin1 yan3 jie2 ， da4 ban4 huo4 yuan2 ci3 。
- xi1 wu2 chu3 xian1 sheng1 ， yun2 zi4 cai4 lun2 shi3 。
- jia3 ling4 xing2 zhu2 jian3 ， tu1 ye3 wei4 gong4 shi3 。
- ren2 sheng1 you3 zhi1 hui4 ， bu2 ruo4 yu2 qie3 bi3 。
- gu3 lai2 qu3 qing1 xiang1 ， wei4 bi4 jie1 jing1 shi3 。
- shui2 jiao4 shi2 dian3 hua4 ， kong1 hao4 wu3 dou3 mi3 。
- duo1 jie1 wei4 ci3 shi1 ， you4 shi4 yi4 zhang1 zhi3 。

## 注释

## 译文

## 赏析
