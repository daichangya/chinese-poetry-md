---
id: kong-ping-zhong-jun-ming-shi-cheng-lu-yuan-jun-wu-shou-qi-er
title: 郡名诗呈吕元钧五首  其二
titlePinyin: jun4 ming2 shi1 cheng2 lü3 yuan2 jun1 wu3 shou3     qi2 er4
titleSlug: jun-ming-shi-cheng-lu-yuan-jun-wu-shou-qi-er
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相人观久远，要且视资质。
- 酒酸本多甘，绢败为少密。
- 公家渭川后，端亮气不屈。
- 播移虽裔土，宁妥如旧荜。
- 优游归孔圣，坎𡒄笑赵壹。
- 傥来等荣辱，所遇顺劳佚。
- 道阁接谈宾，文房散书帙。
- 当其泰定时，海宇更无物。
- 耳目并已忘，何心蕲冕绂。
- 忽闻韶曲奏，更觉巴音失。
- 温纯比金玉，清越胜琴瑟。
- 似追少陵步，真得建安骨。
- 从今益淬厉，及此舒长日。
- 唱酬安敢同，心钦但斋栗。

## 拼音
- xiang1 ren2 guan1 jiu3 yuan3 ， yao4 qie3 shi4 zi1 zhi4 。
- jiu3 suan1 ben3 duo1 gan1 ， juan4 bai4 wei4 shao3 mi4 。
- gong1 jia0 wei4 chuan1 hou4 ， duan1 liang4 qi4 bu4 qu1 。
- bo1 yi2 sui1 yi4 tu3 ， ning2 tuo3 ru2 jiu4 bi4 。
- you1 you2 gui1 kong3 sheng4 ， kan3 𡒄 xiao4 zhao4 yi1 。
- tang3 lai2 deng3 rong2 ru3 ， suo3 yu4 shun4 lao2 yi4 。
- dao4 ge2 jie1 tan2 bin1 ， wen2 fang2 san4 shu1 zhi4 。
- dang1 qi2 tai4 ding4 shi2 ， hai3 yu3 geng4 wu2 wu4 。
- er3 mu4 bing4 yi3 wang4 ， he2 xin1 qi2 mian3 fu2 。
- hu1 wen2 shao2 qu3 zou4 ， geng4 jue2 ba1 yin1 shi1 。
- wen1 chun2 bi3 jin1 yu4 ， qing1 yue4 sheng4 qin2 se4 。
- si4 zhui1 shao3 ling2 bu4 ， zhen1 de2 jian4 an1 gu3 。
- cong2 jin1 yi4 cui4 li4 ， ji2 ci3 shu1 chang2 ri4 。
- chang4 chou2 an1 gan3 tong2 ， xin1 qin1 dan4 zhai1 li4 。

## 注释

## 译文

## 赏析
