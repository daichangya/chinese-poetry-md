---
id: kong-ping-zhong-yue-zhou-fei-lai-shan
title: 越州飞来山
titlePinyin: yue4 zhou1 fei1 lai2 shan1
titleSlug: yue-zhou-fei-lai-shan
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 物之体性重，惟有石最坚。
- 回风卷黄沙，直下万丈渊。
- 如何崔嵬山，乃解飞青天。
- 瑯琊趋会稽，道里固甚悬。
- 想当初来时，诡异可得言。
- 岂非巨灵擘，或谓秦帝鞭。
- 雷公挟电母，欻霍相后先。
- 夸蛾负崖脚，天丁撮其颠。
- 北斗借神兵，虎豹下九关。
- 海王驱鱼送，百里闻腥膻。
- 悲号与惫喘，洒汗成流川。
- 呼云以自蔽，日月不得宣。
- 栖鸟失其巢，哀哀啼白猿。
- 草木困摆撼，枝叶半不全。
- 置之秦望阴，百怪散作烟。
- 有龙走不辙，化作锦色鳗。
- 攒身入窍穴，喷出清泠泉。
- 都人骇相报，平地见巍然。
- 既来亦能去，惟恐复腾骞。
- 浮屠镇其上，副以屋蝉联。
- 朝吟诸佛经，暮讲西方禅。
- 以此相絷缚，羁孤几千年。
- 我闻已有日，今朝始攀缘。
- 高堂置美酒，远目凌孤鸢。
- 老僧为我说，指画当我前。
- 是否难致诘，且进黄金船。

## 拼音
- wu4 zhi1 ti3 xing4 zhong4 ， wei2 you3 shi2 zui4 jian1 。
- hui2 feng1 juan4 huang2 sha1 ， zhi2 xia4 wan4 zhang4 yuan1 。
- ru2 he2 cui1 wei2 shan1 ， nai3 jie3 fei1 qing1 tian1 。
- lang2 ya2 qu1 hui4 ji1 ， dao4 li3 gu4 shen4 xuan2 。
- xiang3 dang1 chu1 lai2 shi2 ， gui3 yi4 ke3 de2 yan2 。
- qi3 fei1 ju4 ling2 bo4 ， huo4 wei4 qin2 di4 bian1 。
- lei2 gong1 xie2 dian4 mu3 ， chua1 huo4 xiang1 hou4 xian1 。
- kua1 e2 fu4 ya2 jiao3 ， tian1 ding1 cuo1 qi2 dian1 。
- bei3 dou4 jie4 shen2 bing1 ， hu3 bao4 xia4 jiu3 guan1 。
- hai3 wang2 qu1 yu2 song4 ， bai3 li3 wen2 xing1 shan1 。
- bei1 hao4 yu3 bei4 chuan3 ， sa3 han4 cheng2 liu2 chuan1 。
- hu1 yun2 yi3 zi4 bi4 ， ri4 yue4 bu4 de2 xuan1 。
- qi1 niao3 shi1 qi2 chao2 ， ai1 ai1 ti2 bai2 yuan2 。
- cao3 mu4 kun4 bai3 han4 ， zhi1 ye4 ban4 bu4 quan2 。
- zhi4 zhi1 qin2 wang4 yin1 ， bai3 guai4 san4 zuo4 yan1 。
- you3 long2 zou3 bu4 zhe2 ， hua4 zuo4 jin3 se4 man2 。
- zan3 shen1 ru4 qiao4 xue2 ， pen1 chu1 qing1 ling2 quan2 。
- dou1 ren2 hai4 xiang1 bao4 ， ping2 di4 jian4 wei1 ran2 。
- ji4 lai2 yi4 neng2 qu4 ， wei2 kong3 fu4 teng2 qian1 。
- fu2 tu2 zhen4 qi2 shang4 ， fu4 yi3 wu1 chan2 lian2 。
- chao2 yin2 zhu1 fo2 jing1 ， mu4 jiang3 xi1 fang1 chan2 。
- yi3 ci3 xiang1 zhi2 fu4 ， ji1 gu1 ji3 qian1 nian2 。
- wo3 wen2 yi3 you3 ri4 ， jin1 chao2 shi3 pan1 yuan2 。
- gao1 tang2 zhi4 mei3 jiu3 ， yuan3 mu4 ling2 gu1 yuan1 。
- lao3 seng1 wei4 wo3 shuo1 ， zhi3 hua4 dang1 wo3 qian2 。
- shi4 fou3 nan2 zhi4 jie2 ， qie3 jin4 huang2 jin1 chuan2 。

## 注释

## 译文

## 赏析
