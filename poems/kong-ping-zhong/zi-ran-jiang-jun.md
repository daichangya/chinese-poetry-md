---
id: kong-ping-zhong-zi-ran-jiang-jun
title: 紫髯将军
titlePinyin: zi3 ran2 jiang1 jun1
titleSlug: zi-ran-jiang-jun
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 华容女子哭幽囚，吉利如虎入荆州。
- 缚其孤雏敛貔貅，长驱水步八十万。
- 欲猎于吴吴主忧，群臣劝迎同一说。
- 拔刀斫案心胆裂，揆彼之量岂我容。
- 开门纳狼计何拙，鲁家狂儿策最长。
- 倡而和者有周郎，区区黄盖乃乞降。
- 龙幡遮火烧赤壁，东南风急天绛色。
- 江中战舸岸上营，烟焰飞腾半焚溺。
- 雷鼓大进声满川，轻锐迫逐皆崩奔。
- 紫髯将军更欢喜，曹公坐翅不得𬸣。
- 子布元表何龊龊，成败之决在一言。
- 君不见甘露宝鼎间，典午受禅吴犹存。
- 青盖入洛虽可惜，犹胜俛首臣老贼。

## 拼音
- hua2 rong2 nü3 zi3 ku1 you1 qiu2 ， ji2 li4 ru2 hu3 ru4 jing1 zhou1 。
- fu4 qi2 gu1 chu2 lian3 pi2 xiu1 ， chang2 qu1 shui3 bu4 ba1 shi2 wan4 。
- yu4 lie4 yu2 wu2 wu2 zhu3 you1 ， qun2 chen2 quan4 ying2 tong2 yi4 shuo1 。
- ba2 dao1 zhuo2 an4 xin1 dan3 lie4 ， kui2 bi3 zhi1 liang2 qi3 wo3 rong2 。
- kai1 men2 na4 lang2 ji4 he2 zhuo1 ， lu3 jia1 kuang2 er2 ce4 zui4 chang2 。
- chang4 er2 he2 zhe3 you3 zhou1 lang2 ， qu1 qu1 huang2 gai4 nai3 qi3 jiang4 。
- long2 fan1 zhe1 huo3 shao1 chi4 bi4 ， dong1 nan2 feng1 ji2 tian1 jiang4 se4 。
- jiang1 zhong1 zhan4 ge3 an4 shang4 ying2 ， yan1 yan4 fei1 teng2 ban4 fen2 ni4 。
- lei2 gu3 da4 jin4 sheng1 man3 chuan1 ， qing1 rui4 po4 zhu2 jie1 beng1 ben1 。
- zi3 ran2 jiang1 jun1 geng4 huan1 xi3 ， cao2 gong1 zuo4 chi4 bu4 de2 xian1 。
- zi3 bu4 yuan2 biao3 he2 chuo4 chuo4 ， cheng2 bai4 zhi1 jue2 zai4 yi4 yan2 。
- jun1 bu2 jian4 gan1 lu4 bao3 ding3 jian1 ， dian3 wu3 shou4 chan2 wu2 you2 cun2 。
- qing1 gai4 ru4 luo4 sui1 ke3 xi1 ， you2 sheng4 fu3 shou3 chen2 lao3 zei2 。

## 注释

## 译文

## 赏析
