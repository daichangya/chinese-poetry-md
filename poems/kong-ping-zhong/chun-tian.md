---
id: kong-ping-zhong-chun-tian
title: 春天
titlePinyin: chun1 tian1
titleSlug: chun-tian
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春天酣酣睡最美，日转花阴犹未起。
- 须臾梦觉闻风声，波涛翻空千万里。
- 出门四望气惨淡，寒色射人如泼水。
- 旋见大雪落交加，向晚绥绥尚不止。
- 游丝柳絮复何有，百鸟卷舌愁欲死。
- 阴阳变化固有渐，乃何暴忽有如此。
- 清江野客心伤悲，寂寞无言对桃李。

## 拼音
- chun1 tian1 han1 han1 shui4 zui4 mei3 ， ri4 zhuan3 hua1 yin1 you2 wei4 qi3 。
- xu1 yu2 meng4 jue2 wen2 feng1 sheng1 ， bo1 tao1 fan1 kong1 qian1 wan4 li3 。
- chu1 men2 si4 wang4 qi4 can3 dan4 ， han2 se4 she4 ren2 ru2 po1 shui3 。
- xuan2 jian4 da4 xue3 luo4 jiao1 jia1 ， xiang4 wan3 sui2 sui2 shang4 bu4 zhi3 。
- you2 si1 liu3 xu4 fu4 he2 you3 ， bai3 niao3 juan4 she2 chou2 yu4 si3 。
- yin1 yang2 bian4 hua4 gu4 you3 jian4 ， nai3 he2 bao4 hu1 you3 ru2 ci3 。
- qing1 jiang1 ye3 ke4 xin1 shang1 bei1 ， ji4 mo4 wu2 yan2 dui4 tao2 li3 。

## 注释

## 译文

## 赏析
