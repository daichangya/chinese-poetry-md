---
id: kong-ping-zhong-song-xie-zhong-gui-zhi-shi
title: 送谢仲规致仕
titlePinyin: song4 xie4 zhong4 gui1 zhi4 shi4
titleSlug: song-xie-zhong-gui-zhi-shi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公年五十余，须鬓黑如漆。
- 朝廷方进用，未是挂冠日。
- 又非力不任，数以身自乞。
- 人疑徇虚名，今也践其实。
- 萧然巢许姿，臭腐视冕绂。
- 东南富人材，卿相近间出。
- 急流能勇退，千古未有一。
- 贤哉谢夫子，趣尚真不屈。
- 腾装岭外远，归棹江边疾。
- 故乡何日到，清暑坐华室。
- 荔包杂红紫，茶品分甲乙。
- 岁时会亲宾，左右列图帙。
- 回头烟瘴地，挥手风波窟。
- 天将劳以生，乃独取闲佚。
- 观公眉宇秀，凛凛有道骨。
- 当为地上仙，不是笼中物。
- 我亦素有心，贱贫嗟汩没。
- 鸿鹄羽翼成，高飞脱罗罻。
- 鹪鹩未有巢，侧目空自失。
- 短章健公决，行且营蓬荜。

## 拼音
- gong1 nian2 wu3 shi2 yu2 ， xu1 bin4 hei1 ru2 qi1 。
- chao2 ting2 fang1 jin4 yong4 ， wei4 shi4 gua4 guan1 ri4 。
- you4 fei1 li4 bu2 ren4 ， shu4 yi3 shen1 zi4 qi3 。
- ren2 yi2 xun4 xu1 ming2 ， jin1 ye3 jian4 qi2 shi2 。
- xiao1 ran2 chao2 xu3 zi1 ， chou4 fu3 shi4 mian3 fu2 。
- dong1 nan2 fu4 ren2 cai2 ， qing1 xiang1 jin4 jian1 chu1 。
- ji2 liu2 neng2 yong3 tui4 ， qian1 gu3 wei4 you3 yi1 。
- xian2 zai1 xie4 fu1 zi3 ， qu4 shang4 zhen1 bu4 qu1 。
- teng2 zhuang1 ling3 wai4 yuan3 ， gui1 zhao4 jiang1 bian1 ji2 。
- gu4 xiang1 he2 ri4 dao4 ， qing1 shu3 zuo4 hua2 shi4 。
- li4 bao1 za2 hong2 zi3 ， cha2 pin3 fen1 jia3 yi3 。
- sui4 shi2 hui4 qin1 bin1 ， zuo3 you4 lie4 tu2 zhi4 。
- hui2 tou2 yan1 zhang4 di4 ， hui1 shou3 feng1 bo1 ku1 。
- tian1 jiang1 lao2 yi3 sheng1 ， nai3 du2 qu3 xian2 yi4 。
- guan1 gong1 mei2 yu3 xiu4 ， lin3 lin3 you3 dao4 gu3 。
- dang1 wei4 di4 shang4 xian1 ， bu2 shi4 long2 zhong1 wu4 。
- wo3 yi4 su4 you3 xin1 ， jian4 pin2 jie1 gu3 mei2 。
- hong2 hu2 yu3 yi4 cheng2 ， gao1 fei1 tuo1 luo2 wei4 。
- jiao1 liao2 wei4 you3 chao2 ， ce4 mu4 kong1 zi4 shi1 。
- duan3 zhang1 jian4 gong1 jue2 ， xing2 qie3 ying2 peng2 bi4 。

## 注释

## 译文

## 赏析
