---
id: kong-ping-zhong-zi-ming-qi-zhan-liang-bai-shu-zhang-yu-mo-bing-meng-jian-xu-xia-jian-chu-fad108ce
title: 子明棋战两败输张遇墨并蒙见许夏间出箧中所藏以相示诗索所负且坚元约
titlePinyin: zi3 ming2 qi2 zhan4 liang3 bai4 shu1 zhang1 yu4 mo4 bing4 meng2 jian4 xu3 xia4 jian1 chu1 qie4 zhong1 suo3 cang2 yi3 xiang1 shi4 shi1 suo3 suo3 fu4 qie3 jian1 yuan2 yue1
titleSlug: zi-ming-qi-zhan-liang-bai-shu-zhang-yu-mo-bing-meng-jian-xu-xia-jian-chu-fad108ce
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生性好墨，以此为昼夜。
- 陈玄尔何为，能使我心化。
- 四方购殊品，十倍酬善价。
- 江南号第一，易水乃其亚。
- 古锦缀为囊，香罗裁作帕。
- 精粗校白黑，情伪考真诈。
- 欣然趣自得，其乐胜书画。
- 英英清河公，风格继王谢。
- 语旧则乡邦，论亲乃姻娅。
- 前时偶休澣，亟之城南舍。
- 所嗜与我同，奇蓄乃自诧。
- 奕秋约筹局，张遇赌龙麝。
- 贪多而务得，廉逊或不暇。
- 铅刀试一割，驽足效十驾。
- 决胜有如兵，必争还似射。
- 黑云半离披，玉马恣蹂藉。
- 初鸣已惊人，再鼓遂定霸。
- 物情矜俊捷，天幸蒙假借。
- 功成不自高，垂首甘亵骂。
- 但当偿所负，然诺重嵩华。
- 弯弓既有获，岂不愿鸮炙。
- 涤砚俟见临，倒屣出相迓。
- 陵尊且犯贵，此罪在不赦。
- 更许观箧中，前期指朱夏。

## 拼音
- ping2 sheng1 xing4 hao3 mo4 ， yi3 ci3 wei4 zhou4 ye4 。
- chen2 xuan2 er3 he2 wei4 ， neng2 shi3 wo3 xin1 hua4 。
- si4 fang1 gou4 shu1 pin3 ， shi2 bei4 chou2 shan4 jia4 。
- jiang1 nan2 hao4 di4 yi1 ， yi4 shui3 nai3 qi2 ya4 。
- gu3 jin3 zhui4 wei4 nang2 ， xiang1 luo2 cai2 zuo4 pa4 。
- jing1 cu1 xiao4 bai2 hei1 ， qing2 wei3 kao3 zhen1 zha4 。
- xin1 ran2 qu4 zi4 de2 ， qi2 le4 sheng4 shu1 hua4 。
- ying1 ying1 qing1 he2 gong1 ， feng1 ge2 ji4 wang2 xie4 。
- yu3 jiu4 ze2 xiang1 bang1 ， lun4 qin1 nai3 yin1 ya4 。
- qian2 shi2 ou3 xiu1 huan4 ， ji2 zhi1 cheng2 nan2 she4 。
- suo3 shi4 yu3 wo3 tong2 ， qi2 xu4 nai3 zi4 cha4 。
- yi4 qiu1 yue1 chou2 ju2 ， zhang1 yu4 du3 long2 she4 。
- tan1 duo1 er2 wu4 de2 ， lian2 xun4 huo4 bu4 xia2 。
- qian1 dao1 shi4 yi4 ge1 ， nu2 zu2 xiao4 shi2 jia4 。
- jue2 sheng4 you3 ru2 bing1 ， bi4 zheng1 hai2 si4 she4 。
- hei1 yun2 ban4 li2 pi1 ， yu4 ma3 zi4 rou2 jie4 。
- chu1 ming2 yi3 jing1 ren2 ， zai4 gu3 sui4 ding4 ba4 。
- wu4 qing2 jin1 jun4 jie2 ， tian1 xing4 meng2 jia3 jie4 。
- gong1 cheng2 bu2 zi4 gao1 ， chui2 shou3 gan1 xie4 ma4 。
- dan4 dang1 chang2 suo3 fu4 ， ran2 nuo4 zhong4 song1 hua2 。
- wan1 gong1 ji4 you3 huo4 ， qi3 bu2 yuan4 xiao1 zhi4 。
- di2 yan4 si4 jian4 lin2 ， dao3 xi3 chu1 xiang1 ya4 。
- ling2 zun1 qie3 fan4 gui4 ， ci3 zui4 zai4 bu2 she4 。
- geng4 xu3 guan1 qie4 zhong1 ， qian2 qi1 zhi3 zhu1 xia4 。

## 注释

## 译文

## 赏析
