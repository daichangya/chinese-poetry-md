---
id: an-shi-you-bao-chan-shan-ji
title: 游褒禅山记
titlePinyin: you2 bao1 chan2 shan1 ji4
titleSlug: you-bao-chan-shan-ji
author: 安石
authorPinyin: an1 shi2
authorSlug: an-shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 褒禅山亦谓之华山，唐浮图慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华山洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。
- 其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。
- 于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！
- 余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。
- 四人者：庐陵萧君圭君玉，长乐王回深父，余弟安国平父、安上纯父。
- 至和元年七月某日，临川王某记。

## 拼音
- bao1 chan2 shan1 yi4 wei4 zhi1 hua2 shan1 ， tang2 fu2 tu2 hui4 bao1 shi3 she4 yu2 qi2 zhi3 ， er2 zu2 zang4 zhi1 ； yi3 gu4 qi2 hou4 ming2 zhi1 yue1 “ bao1 chan2 ” 。 jin1 suo3 wei4 hui4 kong1 chan2 yuan4 zhe3 ， bao1 zhi1 lu2 zhong3 ye3 。 ju4 qi2 yuan4 dong1 wu3 li3 ， suo3 wei4 hua4 shan1 dong4 zhe3 ， yi3 qi2 nai3 hua4 shan1 zhi1 yang2 ming2 zhi1 ye3 。 ju4 dong4 bai3 yu2 bu4 ， you3 bei1 pu2 dao4 ， qi2 wen2 man4 mie4 ， du2 qi2 wei4 wen2 you2 ke3 shi2 yue1 “ hua1 shan1 ” 。 jin1 yan2 “ hua2 ” ru2 “ hua2 shi2 ” zhi1 “ hua2 ” zhe3 ， gai4 yin1 miu4 ye3 。
- qi2 xia4 ping2 kuang4 ， you3 quan2 ce4 chu1 ， er2 ji4 you2 zhe3 shen4 zhong4 ， suo3 wei4 qian2 dong4 ye3 。 you2 shan1 yi3 shang4 wu3 liu4 li3 ， you3 xue2 yao3 ran2 ， ru4 zhi1 shen4 han2 ， wen4 qi2 shen1 ， ze2 qi2 hao3 you2 zhe3 bu4 neng2 qiong2 ye3 ， wei4 zhi1 hou4 dong4 。 yu2 yu3 si4 ren2 yong1 huo3 yi3 ru4 ， ru4 zhi1 yu4 shen1 ， qi2 jin4 yu4 nan2 ， er2 qi2 jian4 yu4 qi2 。 you3 dai4 er2 yu4 chu1 zhe3 ， yue1 ： “ bu4 chu1 ， huo3 qie3 jin4 。 ” sui4 yu3 zhi1 ju4 chu1 。 gai4 yu2 suo3 zhi4 ， bi3 hao3 you2 zhe3 shang4 bu4 neng2 shi2 yi1 ， ran2 shi4 qi2 zuo3 you4 ， lai2 er2 ji4 zhi1 zhe3 yi3 shao3 。 gai4 qi2 you4 shen1 ， ze2 qi2 zhi4 you4 jia1 shao3 yi3 。 fang1 shi4 shi2 ， yu2 zhi1 li4 shang4 zu2 yi3 ru4 ， huo3 shang4 zu2 yi3 ming2 ye3 。 ji4 qi2 chu1 ， ze2 huo4 jiu4 qi2 yu4 chu1 zhe3 ， er2 yu2 yi4 hui3 qi2 sui2 zhi1 ， er2 bu4 de2 ji2 fu1 you2 zhi1 le4 ye3 。
- yu2 shi4 yu2 you3 tan4 yan1 。 gu3 ren2 zhi1 guan1 yu2 tian1 di4 、 shan1 chuan1 、 cao3 mu4 、 chong2 yu2 、 niao3 shou4 ， wang3 wang3 you3 de2 ， yi3 qi2 qiu2 si1 zhi1 shen1 er2 wu2 bu2 zai4 ye3 。 fu1 yi2 yi3 jin4 ， ze2 you2 zhe3 zhong4 ； xian3 yi3 yuan3 ， ze2 zhi4 zhe3 shao3 。 er2 shi4 zhi1 qi2 wei3 、 gui1 guai4 ， fei1 chang2 zhi1 guan1 ， chang2 zai4 yu2 xian3 yuan3 ， er2 ren2 zhi1 suo3 han3 zhi4 yan1 ， gu4 fei1 you3 zhi4 zhe3 bu4 neng2 zhi4 ye3 。 you3 zhi4 yi3 ， bu4 sui2 yi3 zhi3 ye3 ， ran2 li4 bu4 zu2 zhe3 ， yi4 bu4 neng2 zhi4 ye3 。 you3 zhi4 yu3 li4 ， er2 you4 bu4 sui2 yi3 dai4 ， zhi4 yu2 you1 an4 hun1 huo4 er2 wu2 wu4 yi3 xiang1 zhi1 ， yi4 bu4 neng2 zhi4 ye3 。 ran2 li4 zu2 yi3 zhi4 yan1 ， yu2 ren2 wei2 ke3 ji1 ， er2 zai4 ji3 wei4 you3 hui3 ； jin4 wu2 zhi4 ye3 er2 bu4 neng2 zhi4 zhe3 ， ke3 yi3 wu2 hui3 yi3 ， qi2 shu2 neng2 ji1 zhi1 hu1 ？ ci3 yu2 zhi1 suo3 de2 ye3 ！
- yu2 yu2 pu2 bei1 ， you4 yi3 bei1 fu1 gu3 shu1 zhi1 bu4 cun2 ， hou4 shi4 zhi1 miu4 qi2 chuan2 er2 mo4 neng2 ming2 zhe3 ， he2 ke3 sheng4 dao4 ye3 zai1 ！ ci3 suo3 yi3 xue2 zhe3 bu4 ke3 yi3 bu4 shen1 si1 er2 shen4 qu3 zhi1 ye3 。
- si4 ren2 zhe3 ： lu2 ling2 xiao1 jun1 gui1 jun1 yu4 ， chang2 le4 wang2 hui2 shen1 fu4 ， yu2 di4 an1 guo2 ping2 fu4 、 an1 shang4 chun2 fu4 。
- zhi4 he2 yuan2 nian2 qi1 yue4 mou3 ri4 ， lin2 chuan1 wang2 mou3 ji4 。

## 注释

## 译文

## 赏析
