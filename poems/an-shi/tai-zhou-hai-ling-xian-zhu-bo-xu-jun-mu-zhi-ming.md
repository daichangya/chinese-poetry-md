---
id: an-shi-tai-zhou-hai-ling-xian-zhu-bo-xu-jun-mu-zhi-ming
title: 泰州海陵县主簿许君墓志铭
titlePinyin: tai4 zhou1 hai3 ling2 xian4 zhu3 bo2 xu3 jun1 mu4 zhi4 ming2
titleSlug: tai-zhou-hai-ling-xian-zhu-bo-xu-jun-mu-zhi-ming
author: 安石
authorPinyin: an1 shi2
authorSlug: an-shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 君讳平，字秉之，姓许氏。余尝谱其世家，所谓今泰州海陵县主簿者也。君既与兄元相友爱称天下，而自少卓荦不羁，善辩说，与其兄俱以智略为当世大人所器。宝元时，朝廷开方略之选，以招天下异能之士，而陕西大帅范文正公、郑文肃公争以君所为书以荐，于是得召试，为太庙斋郎，已而选泰州海陵县主簿。贵人多荐君有大才，可试以事，不宜弃之州县。君亦常慨然自许，欲有所为。然终不得一用其智能以卒。噫！其可哀也已。
- 士固有离世异俗，独行其意，骂讥、笑侮、困辱而不悔，彼皆无众人之求而有所待于后世者也，其龃龉固宜。若夫智谋功名之士，窥时俯仰以赴势物之会，而辄不遇者，乃亦不可胜数。辩足以移万物，而穷于用说之时；谋足以夺三军，而辱于右武之国，此又何说哉！嗟乎！彼有所待而不遇者，其知之矣。
- 君年五十九，以嘉祐某年某月某甲子葬真州之扬子县甘露乡某所之原。夫人李氏。子男瓌，不仕；璋，真州司户参军；琦，太庙斋郎；琳，进士。女子五人，已嫁二人，进士周奉先、泰州泰兴县令陶舜元。
- 铭曰：有拔而起之，莫挤而止之。呜呼许君！而已于斯，谁或使之？

## 拼音
- jun1 hui4 ping2 ， zi4 bing3 zhi1 ， xing4 xu3 shi4 。 yu2 chang2 pu3 qi2 shi4 jia1 ， suo3 wei4 jin1 tai4 zhou1 hai3 ling2 xian4 zhu3 bo2 zhe3 ye3 。 jun1 ji4 yu3 xiong1 yuan2 xiang1 you3 ai4 cheng1 tian1 xia4 ， er2 zi4 shao3 zhuo2 luo4 bu4 ji1 ， shan4 bian4 shuo1 ， yu3 qi2 xiong1 ju4 yi3 zhi4 lüe4 wei4 dang1 shi4 da4 ren2 suo3 qi4 。 bao3 yuan2 shi2 ， chao2 ting2 kai1 fang1 lüe4 zhi1 xuan3 ， yi3 zhao1 tian1 xia4 yi4 neng2 zhi1 shi4 ， er2 shan3 xi1 da4 shuai4 fan4 wen2 zheng4 gong1 、 zheng4 wen2 su4 gong1 zheng1 yi3 jun1 suo3 wei4 shu1 yi3 jian4 ， yu2 shi4 de2 zhao4 shi4 ， wei4 tai4 miao4 zhai1 lang2 ， yi3 er2 xuan3 tai4 zhou1 hai3 ling2 xian4 zhu3 bo2 。 gui4 ren2 duo1 jian4 jun1 you3 da4 cai2 ， ke3 shi4 yi3 shi4 ， bu4 yi2 qi4 zhi1 zhou1 xian4 。 jun1 yi4 chang2 kai3 ran2 zi4 xu3 ， yu4 you3 suo3 wei4 。 ran2 zhong1 bu4 de2 yi2 yong4 qi2 zhi4 neng2 yi3 zu2 。 yi1 ！ qi2 ke3 ai1 ye3 yi3 。
- shi4 gu4 you3 li2 shi4 yi4 su2 ， du2 xing2 qi2 yi4 ， ma4 ji1 、 xiao4 wu3 、 kun4 ru3 er2 bu4 hui3 ， bi3 jie1 wu2 zhong4 ren2 zhi1 qiu2 er2 you3 suo3 dai4 yu2 hou4 shi4 zhe3 ye3 ， qi2 ju3 yu3 gu4 yi2 。 ruo4 fu1 zhi4 mou2 gong1 ming2 zhi1 shi4 ， kui1 shi2 fu3 yang3 yi3 fu4 shi4 wu4 zhi1 hui4 ， er2 zhe2 bu2 yu4 zhe3 ， nai3 yi4 bu4 ke3 sheng4 shu3 。 bian4 zu2 yi3 yi2 wan4 wu4 ， er2 qiong2 yu2 yong4 shuo1 zhi1 shi2 ； mou2 zu2 yi3 duo2 san1 jun1 ， er2 ru3 yu2 you4 wu3 zhi1 guo2 ， ci3 you4 he2 shuo1 zai1 ！ jie1 hu1 ！ bi3 you3 suo3 dai4 er2 bu2 yu4 zhe3 ， qi2 zhi1 zhi1 yi3 。
- jun1 nian2 wu3 shi2 jiu3 ， yi3 jia1 you4 mou3 nian2 mou3 yue4 mou3 jia3 zi3 zang4 zhen1 zhou1 zhi1 yang2 zi3 xian4 gan1 lu4 xiang1 mou3 suo3 zhi1 yuan2 。 fu1 ren2 li3 shi4 。 zi3 nan2 gui1 ， bu2 shi4 ； zhang1 ， zhen1 zhou1 si1 hu4 can1 jun1 ； qi2 ， tai4 miao4 zhai1 lang2 ； lin2 ， jin4 shi4 。 nü3 zi3 wu3 ren2 ， yi3 jia4 er4 ren2 ， jin4 shi4 zhou1 feng4 xian1 、 tai4 zhou1 tai4 xing1 xian4 ling4 tao2 shun4 yuan2 。
- ming2 yue1 ： you3 ba2 er2 qi3 zhi1 ， mo4 ji3 er2 zhi3 zhi1 。 wu1 hu1 xu3 jun1 ！ er2 yi3 yu2 si1 ， shui2 huo4 shi3 zhi1 ？

## 注释

## 译文

## 赏析
