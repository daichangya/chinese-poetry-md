---
id: an-shi-tong-xue-yi-shou-bie-zi-gu
title: 同学一首别子固
titlePinyin: tong2 xue2 yi4 shou3 bie2 zi3 gu4
titleSlug: tong-xue-yi-shou-bie-zi-gu
author: 安石
authorPinyin: an1 shi2
authorSlug: an-shi
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十一・宋文
---
## 正文
- 江之南有贤人焉，字子固，非今所谓贤人者，予慕而友之。淮之南有贤人焉，字正之，非今所谓贤人者，予慕而友之。二贤人者，足未尝相过也，口未尝相语也，辞币未尝相接也。其师若友，岂尽同哉？予考其言行，其不相似者，何其少也！曰：学圣人而已矣。”学圣人，则其师若友，必学圣人者。圣人之言行，岂有二哉？其相似也适然。
- 予在淮南，为正之道子固，正之不予疑也。还江南，为子固道正之，子固亦以为然。予又知所谓贤人者，既相似，又相信不疑也。
- 子固作《怀友》一首遗予，其大略欲相扳以至乎中庸而后已。正之盖亦常云尔。夫安驱徐行，轥中庸之庭，而造于其堂，舍二贤人者而谁哉？予昔非敢自必其有至也，亦愿从事于左右焉尔。辅而进之，其可也。
- 噫！官有守，私有系，会合不可以常也，作《同学一首别子固》以相警，且相慰云。

## 拼音
- jiang1 zhi1 nan2 you3 xian2 ren2 yan1 ， zi4 zi3 gu4 ， fei1 jin1 suo3 wei4 xian2 ren2 zhe3 ， yu3 mu4 er2 you3 zhi1 。 huai2 zhi1 nan2 you3 xian2 ren2 yan1 ， zi4 zheng4 zhi1 ， fei1 jin1 suo3 wei4 xian2 ren2 zhe3 ， yu3 mu4 er2 you3 zhi1 。 er4 xian2 ren2 zhe3 ， zu2 wei4 chang2 xiang1 guo4 ye3 ， kou3 wei4 chang2 xiang1 yu3 ye3 ， ci2 bi4 wei4 chang2 xiang1 jie1 ye3 。 qi2 shi1 ruo4 you3 ， qi3 jin4 tong2 zai1 ？ yu3 kao3 qi2 yan2 xing2 ， qi2 bu4 xiang1 si4 zhe3 ， he2 qi2 shao3 ye3 ！ yue1 ： xue2 sheng4 ren2 er2 yi3 yi3 。 ” xue2 sheng4 ren2 ， ze2 qi2 shi1 ruo4 you3 ， bi4 xue2 sheng4 ren2 zhe3 。 sheng4 ren2 zhi1 yan2 xing2 ， qi3 you3 er4 zai1 ？ qi2 xiang1 si4 ye3 shi4 ran2 。
- yu3 zai4 huai2 nan2 ， wei4 zheng4 zhi1 dao4 zi3 gu4 ， zheng4 zhi1 bu4 yu3 yi2 ye3 。 hai2 jiang1 nan2 ， wei4 zi3 gu4 dao4 zheng4 zhi1 ， zi3 gu4 yi4 yi3 wei2 ran2 。 yu3 you4 zhi1 suo3 wei4 xian2 ren2 zhe3 ， ji4 xiang1 si4 ， you4 xiang1 xin4 bu4 yi2 ye3 。
- zi3 gu4 zuo4 《 huai2 you3 》 yi4 shou3 yi2 yu3 ， qi2 da4 lüe4 yu4 xiang1 ban1 yi3 zhi4 hu1 zhong1 yong1 er2 hou4 yi3 。 zheng4 zhi1 gai4 yi4 chang2 yun2 er3 。 fu1 an1 qu1 xu2 xing2 ， lin4 zhong1 yong1 zhi1 ting2 ， er2 zao4 yu2 qi2 tang2 ， she4 er4 xian2 ren2 zhe3 er2 shui2 zai1 ？ yu3 xi1 fei1 gan3 zi4 bi4 qi2 you3 zhi4 ye3 ， yi4 yuan4 cong2 shi4 yu2 zuo3 you4 yan1 er3 。 fu3 er2 jin4 zhi1 ， qi2 ke3 ye3 。
- yi1 ！ guan1 you3 shou3 ， si1 you3 xi4 ， hui4 he2 bu4 ke3 yi3 chang2 ye3 ， zuo4 《 tong2 xue2 yi4 shou3 bie2 zi3 gu4 》 yi3 xiang1 jing3 ， qie3 xiang1 wei4 yun2 。

## 注释

## 译文

## 赏析
