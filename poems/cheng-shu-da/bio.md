---
title: 程叔达
---
程叔达（一一二○～一一九七），字元诚，徽州黟县（今属安徽）人。高宗绍兴十二年（一一四二）进士。历兴国军、光化军、湖州教授，通判临安府，知通州。入为御史台主簿，迁监察御史。孝宗乾道二年（一一六六），除右正言。丁母忧，八年，起为江南西路转运副使，改江南东路（《景定建康志》卷二六）。淳熙元年（一一七四），除宗正少卿，累迁中书舍人、权给事中。四年，丁父忧。服除，授湖南转运副使。九年，再除浙西提点刑狱，知隆兴府。十四年，奉祠。宁宗庆元三年卒，年七十八。谥壮节（《宋会要辑稿》礼五八之一○九）。有《玉堂集》，已佚。事见《诚斋集》卷一二五《程公墓志铭》。今录诗二首。
