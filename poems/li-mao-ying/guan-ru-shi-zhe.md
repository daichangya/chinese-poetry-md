---
id: li-mao-ying-guan-ru-shi-zhe
title: 观入试者
titlePinyin: guan1 ru4 shi4 zhe3
titleSlug: guan-ru-shi-zhe
author: 李昴英
authorPinyin: li3 mao3 ying1
authorSlug: li-mao-ying
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钟撼鸡鸣万家起，月下纷纷白袍子。
- 提壶挈榼春游閙，擎箱擐箧谁家徙。
- 通衢隘塞行人绝，露坐欠伸奴跛倚。
- 远闻雷噪轰应答，近亦汹汹殊聒耳。
- 轧然棘户破晓色，阵脚忽移去如蚁。
- 壮夫先入护几案，儒雅雍容行且止。
- 垂髫趁哄未知苦，戴白相持叹衰矣。
- 自从明诏到郡国，士出深山集城市。
- 但能操笔不曳白，秋榜人人都准拟。
- 分明结社战所兵，投合主司谁得髓。
- 昨科试人今或亡，三年场屋能消几。
- 功名信分置勿言，身健频来已堪喜。
- 槐黄早脱吾侥幸，因送儿曹得观视。
- 傍人休笑李秀才，三十年前亦如此。

## 拼音
- zhong1 han4 ji1 ming2 wan4 jia1 qi3 ， yue4 xia4 fen1 fen1 bai2 pao2 zi3 。
- ti2 hu2 qie4 ke1 chun1 you2 nao4 ， qing2 xiang1 huan4 qie4 shui2 jia1 xi3 。
- tong1 qu2 ai4 sai1 xing2 ren2 jue2 ， lu4 zuo4 qian4 shen1 nu2 bo3 yi3 。
- yuan3 wen2 lei2 zao4 hong1 ying4 da2 ， jin4 yi4 xiong1 xiong1 shu1 guo1 er3 。
- ya4 ran2 ji2 hu4 po4 xiao3 se4 ， zhen4 jiao3 hu1 yi2 qu4 ru2 yi3 。
- zhuang4 fu1 xian1 ru4 hu4 ji1 an4 ， ru2 ya3 yong1 rong2 xing2 qie3 zhi3 。
- chui2 tiao2 chen4 hong3 wei4 zhi1 ku3 ， dai4 bai2 xiang1 chi2 tan4 shuai1 yi3 。
- zi4 cong2 ming2 zhao4 dao4 jun4 guo2 ， shi4 chu1 shen1 shan1 ji2 cheng2 shi4 。
- dan4 neng2 cao1 bi3 bu2 ye4 bai2 ， qiu1 bang3 ren2 ren2 dou1 zhun3 ni3 。
- fen1 ming2 jie2 she4 zhan4 suo3 bing1 ， tou2 he2 zhu3 si1 shui2 de2 sui3 。
- zuo2 ke1 shi4 ren2 jin1 huo4 wang2 ， san1 nian2 chang3 wu1 neng2 xiao1 ji3 。
- gong1 ming2 xin4 fen1 zhi4 wu4 yan2 ， shen1 jian4 pin2 lai2 yi3 kan1 xi3 。
- huai2 huang2 zao3 tuo1 wu2 jiao3 xing4 ， yin1 song4 er2 cao2 de2 guan1 shi4 。
- bang4 ren2 xiu1 xiao4 li3 xiu4 cai2 ， san1 shi2 nian2 qian2 yi4 ru2 ci3 。

## 注释

## 译文

## 赏析
