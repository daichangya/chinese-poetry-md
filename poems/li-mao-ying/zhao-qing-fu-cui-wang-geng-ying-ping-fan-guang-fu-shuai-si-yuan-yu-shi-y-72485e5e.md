---
id: li-mao-ying-zhao-qing-fu-cui-wang-geng-ying-ping-fan-guang-fu-shuai-si-yuan-yu-shi-y-72485e5e
title: 肇庆府倅王庚应平反广府帅司冤狱诗以纪其事
titlePinyin: zhao4 qing4 fu3 cui4 wang2 geng1 ying4 ping2 fan3 guang3 fu3 shuai4 si1 yuan1 yu4 shi1 yi3 ji4 qi2 shi4
titleSlug: zhao-qing-fu-cui-wang-geng-ying-ping-fan-guang-fu-shuai-si-yuan-yu-shi-y-72485e5e
author: 李昴英
authorPinyin: li3 mao3 ying1
authorSlug: li-mao-ying
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生天地间，本是同胞出。
- 贵贱与贤愚，分殊而理一。
- 上帝立君师，朝廷设官职。
- 凡百有司存，各欲尽其责。
- 一或无人心，何以顺天则。
- 广南十四州，官吏几满百。
- 公道孰扶持，田野多菜色。
- 大桀作威福，小桀肆蝥贼。
- 周兴而爪牙，郄超而宾客。
- 君禄君忍欺，天民天弗恤。
- 贪饕事篚苞，残忍尚徽𬙊。
- 可怜田舍翁，骈首膏斧锧。
- 可怜富家儿，鞭背遭黥墨。
- 怒气剧炎火，谗言易转石。
- 恩门甘仰面，墦间争屈膝。
- 喑哑一世人，天高云雾黑。
- 岂无贤大夫，留此一线脉。
- 堂堂西蜀翁，愤气填胸臆。
- 尚友周濂溪，拙矣谋身策。
- 念我同胞人，罹此操戈厄。
- 苦语为平反，片言天可质。
- 细阅拙录篇，事事皆阴隲。
- 孟子谓非人，由其无隠恻。
- 此翁仁者勇，奸谀诛以笔。
- 天道本昭昭，彼巧竟何益。
- 吾皇本好生，桁杨西列棘。
- 安得百于公，落落参邦国。

## 拼音
- ren2 sheng1 tian1 di4 jian1 ， ben3 shi4 tong2 bao1 chu1 。
- gui4 jian4 yu3 xian2 yu2 ， fen1 shu1 er2 li3 yi1 。
- shang4 di4 li4 jun1 shi1 ， chao2 ting2 she4 guan1 zhi2 。
- fan2 bai3 you3 si1 cun2 ， ge4 yu4 jin4 qi2 ze2 。
- yi2 huo4 wu2 ren2 xin1 ， he2 yi3 shun4 tian1 ze2 。
- guang3 nan2 shi2 si4 zhou1 ， guan1 li4 ji3 man3 bai3 。
- gong1 dao4 shu2 fu2 chi2 ， tian2 ye3 duo1 cai4 se4 。
- da4 jie2 zuo4 wei1 fu2 ， xiao3 jie2 si4 mao2 zei2 。
- zhou1 xing1 er2 zhao3 ya2 ， xi4 chao1 er2 bin1 ke4 。
- jun1 lu4 jun1 ren3 qi1 ， tian1 min2 tian1 fu2 xu4 。
- tan1 tao1 shi4 fei3 bao1 ， can2 ren3 shang4 hui1 mo4 。
- ke3 lian2 tian2 she4 weng1 ， pian2 shou3 gao1 fu3 zhi4 。
- ke3 lian2 fu4 jia1 er2 ， bian1 bei4 zao1 qing2 mo4 。
- nu4 qi4 ju4 yan2 huo3 ， chan2 yan2 yi4 zhuan3 shi2 。
- en1 men2 gan1 yang3 mian4 ， fan2 jian1 zheng1 qu1 xi1 。
- yin1 ya3 yi2 shi4 ren2 ， tian1 gao1 yun2 wu4 hei1 。
- qi3 wu2 xian2 dai4 fu0 ， liu2 ci3 yi2 xian4 mai4 。
- tang2 tang2 xi1 shu3 weng1 ， fen4 qi4 tian2 xiong1 yi4 。
- shang4 you3 zhou1 lian2 xi1 ， zhuo1 yi3 mou2 shen1 ce4 。
- nian4 wo3 tong2 bao1 ren2 ， li2 ci3 cao1 ge1 e4 。
- ku3 yu3 wei4 ping2 fan3 ， pian4 yan2 tian1 ke3 zhi4 。
- xi4 yue4 zhuo1 lu4 pian1 ， shi4 shi4 jie1 yin1 zhi4 。
- meng4 zi3 wei4 fei1 ren2 ， you2 qi2 wu2 yin3 ce4 。
- ci3 weng1 ren2 zhe3 yong3 ， jian1 yu2 zhu1 yi3 bi3 。
- tian1 dao4 ben3 zhao1 zhao1 ， bi3 qiao3 jing4 he2 yi4 。
- wu2 huang2 ben3 hao3 sheng1 ， heng2 yang2 xi1 lie4 ji2 。
- an1 de2 bai3 yu2 gong1 ， luo4 luo4 can1 bang1 guo2 。

## 注释

## 译文

## 赏析
