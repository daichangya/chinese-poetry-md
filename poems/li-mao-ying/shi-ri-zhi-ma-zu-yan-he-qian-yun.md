---
id: li-mao-ying-shi-ri-zhi-ma-zu-yan-he-qian-yun
title: 是日至马祖岩和前韵
titlePinyin: shi4 ri4 zhi4 ma3 zu3 yan2 he2 qian2 yun4
titleSlug: shi-ri-zhi-ma-zu-yan-he-qian-yun
author: 李昴英
authorPinyin: li3 mao3 ying1
authorSlug: li-mao-ying
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九秋天地香，赣产饶木犀。
- 登高诣其巅，风健戏马嘶。
- 偷得一日闲，古锦奚奴携。
- 秋阳阁霏雨，飞盖换障泥。
- 举扬马祖禅，拂摩老坡题。
- 菊萸劝人饮，猛吞玉东西。
- 凭阑视九州，莽苍烟水低。
- 如何昌黎翁，华岭须缚梯。
- 野性淡无嗜，所乐惟山溪。
- 每羞名利区，得失争虫鸡。
- 意行契真趣，荒苔踏成蹊。
- 嘉辰且尽欢，聚散或不齐。

## 拼音
- jiu3 qiu1 tian1 di4 xiang1 ， gan4 chan3 rao2 mu4 xi1 。
- deng1 gao1 yi4 qi2 dian1 ， feng1 jian4 xi4 ma3 si1 。
- tou1 de2 yi2 ri4 xian2 ， gu3 jin3 xi1 nu2 xie2 。
- qiu1 yang2 ge2 fei1 yu3 ， fei1 gai4 huan4 zhang4 ni2 。
- ju3 yang2 ma3 zu3 chan2 ， fu2 mo2 lao3 po1 ti2 。
- ju2 yu2 quan4 ren2 yin3 ， meng3 tun1 yu4 dong1 xi1 。
- ping2 lan2 shi4 jiu3 zhou1 ， mang3 cang1 yan1 shui3 di1 。
- ru2 he2 chang1 li2 weng1 ， hua2 ling3 xu1 fu4 ti1 。
- ye3 xing4 dan4 wu2 shi4 ， suo3 le4 wei2 shan1 xi1 。
- mei3 xiu1 ming2 li4 qu1 ， de2 shi1 zheng1 chong2 ji1 。
- yi4 xing2 qi4 zhen1 qu4 ， huang1 tai2 ta4 cheng2 qi1 。
- jia1 chen2 qie3 jin4 huan1 ， ju4 san4 huo4 bu4 qi2 。

## 注释

## 译文

## 赏析
