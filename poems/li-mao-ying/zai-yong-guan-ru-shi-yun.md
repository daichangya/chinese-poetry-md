---
id: li-mao-ying-zai-yong-guan-ru-shi-yun
title: 再用观入试韵
titlePinyin: zai4 yong4 guan1 ru4 shi4 yun4
titleSlug: zai-yong-guan-ru-shi-yun
author: 李昴英
authorPinyin: li3 mao3 ying1
authorSlug: li-mao-ying
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涵育累朝士兴起，薄海弦歌争教子。
- 籯金世守韦一经，俎豆少成孟三徙。
- 尽从科举梯进取，鹤发望深门日倚。
- 艺先德后已非古，心术乖违徒口耳。
- 天门髣髴冯为马，阴德却关桥度蚁。
- 时来乳臭亦观光，潦倒英雄频坎止。
- 棘闱投卷姑应之，桂籍题名先定矣。
- 可怜数千困眊氉，仅二十人夸利市。
- 近岁词场尚剽拾，文体腐陈难古拟。
- 倩人者幸耘人贪，气习陋污沦骨髓。
- 主司头脑易冬烘，日色不迷世能几。
- 所忧程文悮后学，岂但升沉系悲喜。
- 他人爱子亦如我，何敢庸心秦越视。
- 愿言通榜皆实才，如己得之无彼此。

## 拼音
- han2 yu4 lei4 chao2 shi4 xing1 qi3 ， bao2 hai3 xian2 ge1 zheng1 jiao4 zi3 。
- ying2 jin1 shi4 shou3 wei2 yi4 jing1 ， zu3 dou4 shao3 cheng2 meng4 san1 xi3 。
- jin4 cong2 ke1 ju3 ti1 jin4 qu3 ， he4 fa1 wang4 shen1 men2 ri4 yi3 。
- yi4 xian1 de2 hou4 yi3 fei1 gu3 ， xin1 shu4 guai1 wei2 tu2 kou3 er3 。
- tian1 men2 fang3 fu2 feng2 wei4 ma3 ， yin1 de2 que4 guan1 qiao2 du4 yi3 。
- shi2 lai2 ru3 chou4 yi4 guan1 guang1 ， liao2 dao3 ying1 xiong2 pin2 kan3 zhi3 。
- ji2 wei2 tou2 juan4 gu1 ying4 zhi1 ， gui4 ji2 ti2 ming2 xian1 ding4 yi3 。
- ke3 lian2 shu4 qian1 kun4 mao4 sao4 ， jin3 er4 shi2 ren2 kua1 li4 shi4 。
- jin4 sui4 ci2 chang3 shang4 piao1 shi2 ， wen2 ti3 fu3 chen2 nan2 gu3 ni3 。
- qian4 ren2 zhe3 xing4 yun2 ren2 tan1 ， qi4 xi2 lou4 wu1 lun2 gu3 sui3 。
- zhu3 si1 tou2 nao3 yi4 dong1 hong1 ， ri4 se4 bu4 mi2 shi4 neng2 ji3 。
- suo3 you1 cheng2 wen2 wu4 hou4 xue2 ， qi3 dan4 sheng1 chen2 xi4 bei1 xi3 。
- ta1 ren2 ai4 zi3 yi4 ru2 wo3 ， he2 gan3 yong1 xin1 qin2 yue4 shi4 。
- yuan4 yan2 tong1 bang3 jie1 shi2 cai2 ， ru2 ji3 de2 zhi1 wu2 bi3 ci3 。

## 注释

## 译文

## 赏析
