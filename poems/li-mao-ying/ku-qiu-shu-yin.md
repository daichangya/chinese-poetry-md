---
id: li-mao-ying-ku-qiu-shu-yin
title: 苦秋暑引
titlePinyin: ku3 qiu1 shu3 yin3
titleSlug: ku-qiu-shu-yin
author: 李昴英
authorPinyin: li3 mao3 ying1
authorSlug: li-mao-ying
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 商金久得柄，老火未退舍。
- 甑中著寰宇，赫酷甚于夏。
- 池汤颇殃鱼，田龟应害稼。
- 桃笙亦浆汗，水国无凉榭。
- 扇挥腕欲脱，忍渴畏杯斝。
- 树间寂秋声，矩令何时下。
- 四序本循环，寒暑相代谢。
- 炎炎推不去，谁与诘造化。
- 人思濯清泠，风露愿一借。
- 再拜祈蓐收，西陆早命驾。

## 拼音
- shang1 jin1 jiu3 de2 bing3 ， lao3 huo3 wei4 tui4 she4 。
- zeng4 zhong1 zhu4 huan2 yu3 ， he4 ku4 shen4 yu2 xia4 。
- chi2 tang1 po1 yang1 yu2 ， tian2 gui1 ying4 hai4 jia4 。
- tao2 sheng1 yi4 jiang1 han4 ， shui3 guo2 wu2 liang2 xie4 。
- shan4 hui1 wan4 yu4 tuo1 ， ren3 ke3 wei4 bei1 jia3 。
- shu4 jian1 ji4 qiu1 sheng1 ， ju3 ling4 he2 shi2 xia4 。
- si4 xu4 ben3 xun2 huan2 ， han2 shu3 xiang1 dai4 xie4 。
- yan2 yan2 tui1 bu2 qu4 ， shui2 yu3 jie2 zao4 hua4 。
- ren2 si1 zhuo2 qing1 ling2 ， feng1 lu4 yuan4 yi2 jie4 。
- zai4 bai4 qi2 ru4 shou1 ， xi1 lu4 zao3 ming4 jia4 。

## 注释

## 译文

## 赏析
