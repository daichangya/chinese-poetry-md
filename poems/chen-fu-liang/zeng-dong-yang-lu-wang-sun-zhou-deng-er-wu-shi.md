---
id: chen-fu-liang-zeng-dong-yang-lu-wang-sun-zhou-deng-er-wu-shi
title: 赠东阳吕望孙周登二武士
titlePinyin: zeng4 dong1 yang2 lü3 wang4 sun1 zhou1 deng1 er4 wu3 shi4
titleSlug: zeng-dong-yang-lu-wang-sun-zhou-deng-er-wu-shi
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸿门无人易水寒，安得壮士久所患。
- 求之市隠戎行间，纷不当意鬓已班。
- 逆胡未讨忧万端，此得两君聊自宽。
- 有石堂坳立礸𪿑，百夫睨之欲举难。
- 两君挟起如弄丸，舞空一叶风团团。
- 吕君忽作胡衣冠，沥酒于地盟血殷。
- 长剑久倚燕然山，义欲为汉诛楼兰。
- 九重深窈虎守关，竟以剑器博一餐。
- 语未良已声珊珊，两蛟出没万马攒。
- 夜阑月暗天汗漫，满堂悲愤泪欲潸。
- 嗟尔两君诚义肝，我方乘障荆之蛮。
- 五营诸将皆豢安，髀肉久不堪征鞍。
- 谁能唤与百辟看，但得汝等一解吾君颜，书生老死不足叹。

## 拼音
- hong2 men2 wu2 ren2 yi4 shui3 han2 ， an1 de2 zhuang4 shi4 jiu3 suo3 huan4 。
- qiu2 zhi1 shi4 yin3 rong2 xing2 jian1 ， fen1 bu4 dang1 yi4 bin4 yi3 ban1 。
- ni4 hu2 wei4 tao3 you1 wan4 duan1 ， ci3 de2 liang3 jun1 liao2 zi4 kuan1 。
- you3 shi2 tang2 ao4 li4 ca3 𪿑 ， bai3 fu1 ni4 zhi1 yu4 ju3 nan2 。
- liang3 jun1 xie2 qi3 ru2 nong4 wan2 ， wu3 kong1 yi2 ye4 feng1 tuan2 tuan2 。
- lü3 jun1 hu1 zuo4 hu2 yi1 guan1 ， li4 jiu3 yu2 di4 meng2 xue4 yin1 。
- chang2 jian4 jiu3 yi3 yan4 ran2 shan1 ， yi4 yu4 wei4 han4 zhu1 lou2 lan2 。
- jiu3 chong2 shen1 yao3 hu3 shou3 guan1 ， jing4 yi3 jian4 qi4 bo2 yi4 can1 。
- yu3 wei4 liang2 yi3 sheng1 shan1 shan1 ， liang3 jiao1 chu1 mo4 wan4 ma3 zan3 。
- ye4 lan2 yue4 an4 tian1 han4 man4 ， man3 tang2 bei1 fen4 lei4 yu4 shan1 。
- jie1 er3 liang3 jun1 cheng2 yi4 gan1 ， wo3 fang1 cheng2 zhang4 jing1 zhi1 man2 。
- wu3 ying2 zhu1 jiang1 jie1 huan4 an1 ， bi4 rou4 jiu3 bu4 kan1 zheng1 an1 。
- shui2 neng2 huan4 yu3 bai3 pi4 kan4 ， dan4 de2 ru3 deng3 yi4 jie3 wu2 jun1 yan2 ， shu1 sheng1 lao3 si3 bu4 zu2 tan4 。

## 注释

## 译文

## 赏析
