---
id: chen-fu-liang-ji-ti-chen-tong-fu-bao-xi-ting
title: 寄题陈同甫抱膝亭
titlePinyin: ji4 ti2 chen2 tong2 fu3 bao4 xi1 ting2
titleSlug: ji-ti-chen-tong-fu-bao-xi-ting
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稻粱不难谋，轩冕亦易得。
- 胡为抱膝翁，恻恻复恻恻。
- 秋风堕碧梧，凤鸟去无迹。
- 愁吟草际蛩，儿女泪盈臆。
- 忽然一长啸，孤响起空寂。
- 令人识雅颂，一唱三叹息。
- 室庐在路傍，耕凿在民籍。
- 行人听笑语，稚子共眠食。
- 读书果何罪，须发又半白。
- 此意太劳劳，此身长抑抑。
- 抱膝且不可，出门更何适。
- 但勿问门外，蓬蒿若干尺。

## 拼音
- dao4 liang2 bu4 nan2 mou2 ， xuan1 mian3 yi4 yi4 de2 。
- hu2 wei4 bao4 xi1 weng1 ， ce4 ce4 fu4 ce4 ce4 。
- qiu1 feng1 duo4 bi4 wu2 ， feng4 niao3 qu4 wu2 ji4 。
- chou2 yin2 cao3 ji4 qiong2 ， er2 nü3 lei4 ying2 yi4 。
- hu1 ran2 yi4 chang2 xiao4 ， gu1 xiang3 qi3 kong1 ji4 。
- ling4 ren2 shi2 ya3 song4 ， yi2 chang4 san1 tan4 xi1 。
- shi4 lu2 zai4 lu4 bang4 ， geng1 zao2 zai4 min2 ji2 。
- xing2 ren2 ting1 xiao4 yu3 ， zhi4 zi3 gong4 mian2 shi2 。
- du2 shu1 guo3 he2 zui4 ， xu1 fa4 you4 ban4 bai2 。
- ci3 yi4 tai4 lao2 lao2 ， ci3 shen1 chang2 yi4 yi4 。
- bao4 xi1 qie3 bu4 ke3 ， chu1 men2 geng4 he2 shi4 。
- dan4 wu4 wen4 men2 wai4 ， peng2 hao1 ruo4 gan1 chi3 。

## 注释

## 译文

## 赏析
