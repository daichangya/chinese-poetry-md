---
id: chen-fu-liang-lin-gui-wei-yang-wei-fu-yi-shi-lai-yin-ci-qi-yun-jian-jian-tong-liao
title: 临桂尉杨渭夫以诗来因次其韵兼简同僚
titlePinyin: lin2 gui4 wei4 yang2 wei4 fu1 yi3 shi1 lai2 yin1 ci4 qi2 yun4 jian1 jian3 tong2 liao2
titleSlug: lin-gui-wei-yang-wei-fu-yi-shi-lai-yin-ci-qi-yun-jian-jian-tong-liao
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万物各美恶，一室有面背。
- 去来故无恒，欣厌惟所会。
- 有能悟兹理，何必著幽邃。
- 后圃并山麓，修竹积空翠。
- 斧寻自何年，樊养特过计。
- 陈根独遭时，沃壤亦借势。
- 居然成独清，可以掩众媚。
- 亭院起中𠘶，湖潦粲前际。
- 于时吾岂敢，谓此天作对。
- 新诗忽盛谈，俗状良内媿。
- 子方及归期，客复搅离思。
- 尚当封殖之，去日如始至。

## 拼音
- wan4 wu4 ge4 mei3 e4 ， yi2 shi4 you3 mian4 bei4 。
- qu4 lai2 gu4 wu2 heng2 ， xin1 yan4 wei2 suo3 hui4 。
- you3 neng2 wu4 zi1 li3 ， he2 bi4 zhu4 you1 sui4 。
- hou4 pu3 bing4 shan1 lu4 ， xiu1 zhu2 ji1 kong1 cui4 。
- fu3 xun2 zi4 he2 nian2 ， fan2 yang3 te4 guo4 ji4 。
- chen2 gen1 du2 zao1 shi2 ， wo4 rang3 yi4 jie4 shi4 。
- ju1 ran2 cheng2 du2 qing1 ， ke3 yi3 yan3 zhong4 mei4 。
- ting2 yuan4 qi3 zhong1 𠘶 ， hu2 liao2 can4 qian2 ji4 。
- yu2 shi2 wu2 qi3 gan3 ， wei4 ci3 tian1 zuo4 dui4 。
- xin1 shi1 hu1 sheng4 tan2 ， su2 zhuang4 liang2 nei4 kui4 。
- zi3 fang1 ji2 gui1 qi1 ， ke4 fu4 jiao3 li2 si1 。
- shang4 dang1 feng1 zhi2 zhi1 ， qu4 ri4 ru2 shi3 zhi4 。

## 注释

## 译文

## 赏析
