---
id: chen-fu-liang-huai-tong-she-shi-tian-min-bian-xiu
title: 怀同舍石天民编修
titlePinyin: huai2 tong2 she4 shi2 tian1 min2 bian1 xiu1
titleSlug: huai-tong-she-shi-tian-min-bian-xiu
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山阴不得见，见期在东阳。
- 东阳忽岁华，欲往又阻长。
- 贻书辄无报，有便复寄将。
- 以君懒于书，我岂望得当。
- 永怀十年别，动止曾莫详。
- 君貌今何如，孰与我老苍。
- 就使白发同，脚力谁弱强。
- 日饭米多少，饮酒可几觞。
- 尚能甘寝耶，比之昔对床。
- 嫂氏亦晚景，吾妇伯姊行。
- 为君过客频，膏沐当不常。
- 有儿若干人，已未胜冠裳。
- 但要能譍门，勿问鄙与臧。
- 一纸细说似，慰此遥相望。
- 末乃及田舍，何有还何亡。
- 丞郡禄已厚，岂不可小康。
- 忆昔夜梦君，托交少年场。
- 竦身而掀髯，眸子烱烱光。
- 依然论时事，悲壮泪以滂。
- 我方闭门嬉，谒至即暂忙。
- 婆娑松竹下，细数秋叶黄。
- 旧志益凋落，群书半遗忘。
- 请君勿他及，却使我意伤。

## 拼音
- shan1 yin1 bu4 de2 jian4 ， jian4 qi1 zai4 dong1 yang2 。
- dong1 yang2 hu1 sui4 hua2 ， yu4 wang3 you4 zu3 chang2 。
- yi2 shu1 zhe2 wu2 bao4 ， you3 bian4 fu4 ji4 jiang1 。
- yi3 jun1 lan3 yu2 shu1 ， wo3 qi3 wang4 de2 dang4 。
- yong3 huai2 shi2 nian2 bie2 ， dong4 zhi3 ceng2 mo4 xiang2 。
- jun1 mao4 jin1 he2 ru2 ， shu2 yu3 wo3 lao3 cang1 。
- jiu4 shi3 bai2 fa4 tong2 ， jiao3 li4 shui2 ruo4 qiang2 。
- ri4 fan4 mi3 duo1 shao3 ， yin3 jiu3 ke3 ji3 shang1 。
- shang4 neng2 gan1 qin3 ye1 ， bi3 zhi1 xi1 dui4 chuang2 。
- sao3 shi4 yi4 wan3 jing3 ， wu2 fu4 bo2 zi3 xing2 。
- wei4 jun1 guo4 ke4 pin2 ， gao1 mu4 dang1 bu4 chang2 。
- you3 er2 ruo4 gan1 ren2 ， yi3 wei4 sheng4 guan1 shang0 。
- dan4 yao4 neng2 ying1 men2 ， wu4 wen4 bi3 yu3 zang1 。
- yi4 zhi3 xi4 shuo1 si4 ， wei4 ci3 yao2 xiang1 wang4 。
- mo4 nai3 ji2 tian2 she4 ， he2 you3 hai2 he2 wang2 。
- cheng2 jun4 lu4 yi3 hou4 ， qi3 bu4 ke3 xiao3 kang1 。
- yi4 xi1 ye4 meng4 jun1 ， tuo1 jiao1 shao4 nian2 chang3 。
- song3 shen1 er2 xian1 ran2 ， mou2 zi3 jiong3 jiong3 guang1 。
- yi1 ran2 lun4 shi2 shi4 ， bei1 zhuang4 lei4 yi3 pang1 。
- wo3 fang1 bi4 men2 xi1 ， ye4 zhi4 ji2 zan4 mang2 。
- po2 suo1 song1 zhu2 xia4 ， xi4 shu4 qiu1 ye4 huang2 。
- jiu4 zhi4 yi4 diao1 luo4 ， qun2 shu1 ban4 yi2 wang4 。
- qing3 jun1 wu4 ta1 ji2 ， que4 shi3 wo3 yi4 shang1 。

## 注释

## 译文

## 赏析
