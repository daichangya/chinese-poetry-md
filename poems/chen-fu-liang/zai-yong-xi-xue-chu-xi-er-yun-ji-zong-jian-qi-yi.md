---
id: chen-fu-liang-zai-yong-xi-xue-chu-xi-er-yun-ji-zong-jian-qi-yi
title: 再用喜雪除夕二韵寄宗简  其一
titlePinyin: zai4 yong4 xi3 xue3 chu2 xi1 er4 yun4 ji4 zong1 jian3     qi2 yi1
titleSlug: zai-yong-xi-xue-chu-xi-er-yun-ji-zong-jian-qi-yi
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百年弹指顷，群动不遑夕。
- 娈彼惰游者，长夜浮太白。
- 豪侠旁无人，卧我楼百尺。
- 衲子缚禅静，不敢践桑陌。
- 武夫髀肉满，睥睨候边隙。
- 道家求不死，真火养阴赫。
- 躁人干速化，自点雷门额。
- 书生苦穿凿，奇字穷鸟迹。
- 何如吾老农，一雨犂春泽。
- 相忘与鸡豚，所辨才菽麦。
- 不闻有孔子，安识由与赤。
- 纷纷举世士，肝胆自疆埸。
- 老翁捧腹笑，空洞无一积。
- 有来问时事，请以臆对客。

## 拼音
- bai3 nian2 tan2 zhi3 qing3 ， qun2 dong4 bu4 huang2 xi1 。
- luan2 bi3 duo4 you2 zhe3 ， chang2 ye4 fu2 tai4 bai2 。
- hao2 xia2 pang2 wu2 ren2 ， wo4 wo3 lou2 bai3 chi3 。
- na4 zi3 fu4 chan2 jing4 ， bu4 gan3 jian4 sang1 mo4 。
- wu3 fu1 bi4 rou4 man3 ， pi4 ni4 hou4 bian1 xi4 。
- dao4 jia1 qiu2 bu4 si3 ， zhen1 huo3 yang3 yin1 he4 。
- zao4 ren2 gan1 su4 hua4 ， zi4 dian3 lei2 men2 e2 。
- shu1 sheng1 ku3 chuan1 zao2 ， qi2 zi4 qiong2 niao3 ji4 。
- he2 ru2 wu2 lao3 nong2 ， yi4 yu3 li2 chun1 ze2 。
- xiang1 wang4 yu3 ji1 tun2 ， suo3 bian4 cai2 shu1 mai4 。
- bu4 wen2 you3 kong3 zi3 ， an1 shi2 you2 yu3 chi4 。
- fen1 fen1 ju3 shi4 shi4 ， gan1 dan3 zi4 jiang1 yi4 。
- lao3 weng1 peng3 fu4 xiao4 ， kong1 dong4 wu2 yi4 ji1 。
- you3 lai2 wen4 shi2 shi4 ， qing3 yi3 yi4 dui4 ke4 。

## 注释

## 译文

## 赏析
