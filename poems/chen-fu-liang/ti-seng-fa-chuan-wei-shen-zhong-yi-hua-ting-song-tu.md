---
id: chen-fu-liang-ti-seng-fa-chuan-wei-shen-zhong-yi-hua-ting-song-tu
title: 题僧法传为沈仲一画听松图
titlePinyin: ti2 seng1 fa3 chuan2 wei4 shen3 zhong4 yi2 hua4 ting1 song1 tu2
titleSlug: ti-seng-fa-chuan-wei-shen-zhong-yi-hua-ting-song-tu
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古松不知几千年，直干欲上干青天。
- 樛枝下与人世接，冷风过之万壑喧。
- 猿惊鹤怪樵牧遁，百鬼愁绝谁傍边。
- 纷纷海内丝竹耳，何处缥缈来臞仙。
- 整襟拱听移永日，置琴弗顾僮欹眠。
- 松风有际意无尽，庄骚不数惟易玄。
- 嗟乎深山大泽松不乏，斯人往往千载之陈编。
- 笔端若有夜半力，一日忽在轩楹前。
- 止斋虚静对立久，晴昊亦为生苍烟。
- 毕宏韦偃骨已朽，画工一世脂粉便。
- 北湖居士安得此，奄有二子云山传。
- 北湖居士云山传，吾诗孰与杜老起九原。

## 拼音
- gu3 song1 bu4 zhi1 ji3 qian1 nian2 ， zhi2 gan1 yu4 shang4 gan1 qing1 tian1 。
- jiu1 zhi1 xia4 yu3 ren2 shi4 jie1 ， leng3 feng1 guo4 zhi1 wan4 he4 xuan1 。
- yuan2 jing1 he4 guai4 qiao2 mu4 dun4 ， bai3 gui3 chou2 jue2 shui2 bang4 bian1 。
- fen1 fen1 hai3 nei4 si1 zhu2 er3 ， he2 chu4 piao1 miao3 lai2 qu2 xian1 。
- zheng3 jin1 gong3 ting1 yi2 yong3 ri4 ， zhi4 qin2 fu2 gu4 tong2 qi1 mian2 。
- song1 feng1 you3 ji4 yi4 wu2 jin4 ， zhuang1 sao1 bu2 shu4 wei2 yi4 xuan2 。
- jie1 hu1 shen1 shan1 da4 ze2 song1 bu4 fa2 ， si1 ren2 wang3 wang3 qian1 zai3 zhi1 chen2 bian1 。
- bi3 duan1 ruo4 you3 ye4 ban4 li4 ， yi2 ri4 hu1 zai4 xuan1 ying2 qian2 。
- zhi3 zhai1 xu1 jing4 dui4 li4 jiu3 ， qing2 hao4 yi4 wei2 sheng1 cang1 yan1 。
- bi4 hong2 wei2 yan3 gu3 yi3 xiu3 ， hua4 gong1 yi2 shi4 zhi1 fen3 bian4 。
- bei3 hu2 ju1 shi4 an1 de2 ci3 ， yan3 you3 er4 zi3 yun2 shan1 chuan2 。
- bei3 hu2 ju1 shi4 yun2 shan1 chuan2 ， wu2 shi1 shu2 yu3 du4 lao3 qi3 jiu3 yuan2 。

## 注释

## 译文

## 赏析
