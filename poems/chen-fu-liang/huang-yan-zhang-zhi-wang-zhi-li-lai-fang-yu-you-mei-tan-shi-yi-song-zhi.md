---
id: chen-fu-liang-huang-yan-zhang-zhi-wang-zhi-li-lai-fang-yu-you-mei-tan-shi-yi-song-zhi
title: 黄岩张之望之立来访与游梅潭诗以送之
titlePinyin: huang2 yan2 zhang1 zhi1 wang4 zhi1 li4 lai2 fang3 yu3 you2 mei2 tan2 shi1 yi3 song4 zhi1
titleSlug: huang-yan-zhang-zhi-wang-zhi-li-lai-fang-yu-you-mei-tan-shi-yi-song-zhi
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 张子好兄弟，别我今九年。
- 东风刮瞇眼，双鹄忽堕前。
- 坐定看两鬓，喜极意惨然。
- 来日岂不多，此意合少延。
- 念子伏岩穴，有作皆巨编。
- 稻粱未暇谋，从我志独坚。
- 虚名适相累，浩叹当谁怜。
- 积雨得新霁，绿涨弥百川。
- 载酒问何有，漾舟随所便。
- 与子梅潭游，以兹寓惓惓。
- 倾崖俯仰立，中有飞瀑悬。
- 平地俨阊阖，晴空自云烟。
- 既见各有得，欲语不可传。
- 众妙在领会，天成谢雕镌。
- 子归有新诗，时寄三两篇。

## 拼音
- zhang1 zi3 hao3 xiong1 di4 ， bie2 wo3 jin1 jiu3 nian2 。
- dong1 feng1 gua1 mi1 yan3 ， shuang1 hu2 hu1 duo4 qian2 。
- zuo4 ding4 kan4 liang3 bin4 ， xi3 ji2 yi4 can3 ran2 。
- lai2 ri4 qi3 bu4 duo1 ， ci3 yi4 he2 shao3 yan2 。
- nian4 zi3 fu2 yan2 xue2 ， you3 zuo4 jie1 ju4 bian1 。
- dao4 liang2 wei4 xia2 mou2 ， cong2 wo3 zhi4 du2 jian1 。
- xu1 ming2 shi4 xiang1 lei4 ， hao4 tan4 dang1 shui2 lian2 。
- ji1 yu3 de2 xin1 ji4 ， lü4 zhang3 mi2 bai3 chuan1 。
- zai3 jiu3 wen4 he2 you3 ， yang4 zhou1 sui2 suo3 bian4 。
- yu3 zi3 mei2 tan2 you2 ， yi3 zi1 yu4 quan2 quan2 。
- qing1 ya2 fu3 yang3 li4 ， zhong1 you3 fei1 pu4 xuan2 。
- ping2 di4 yan3 chang1 he2 ， qing2 kong1 zi4 yun2 yan1 。
- ji4 jian4 ge4 you3 de2 ， yu4 yu3 bu4 ke3 chuan2 。
- zhong4 miao4 zai4 ling3 hui4 ， tian1 cheng2 xie4 diao1 juan1 。
- zi3 gui1 you3 xin1 shi1 ， shi2 ji4 san1 liang3 pian1 。

## 注释

## 译文

## 赏析
