---
id: chen-fu-liang-nan-yue-sheng-ye-si-yu-bai
title: 南岳圣业寺禹柏
titlePinyin: nan2 yue4 sheng4 ye4 si4 yu3 bai3
titleSlug: nan-yue-sheng-ye-si-yu-bai
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久与林壑居，所见皆众穉。
- 岂无寿千年，未有此柏异。
- 壮而尝参天，晚乃但仆地。
- 定非风雨摧，殆是斤斧弃。
- 其本则离披，其末则倒植。
- 其枯如残枿，而蔚有新意。
- 其靡如弱植，而凛有高致。
- 将前复却行，宜右忽左次。
- 骧龙或俯顾，遁虎或回眙。
- 陨石或猛起，飞翚或颠坠。
- 山立或磬折，尸寝或拳跽。
- 断支或强附，横陈或巽避。
- 绸缪情不狎，颓堕力未瘁。
- 朴畧自光怪，挺持匪标置。
- 终焉人伪尽，独以天巧遂。
- 吾闻古有道，纯朴去故智。
- 与世每如此，全身亦几是。
- 疑将问岁月，缺弗见载记。
- 谁言导江时，手植特嬉戏。
- 世人那得识，会有神禹至。

## 拼音
- jiu3 yu3 lin2 he4 ju1 ， suo3 jian4 jie1 zhong4 zhi4 。
- qi3 wu2 shou4 qian1 nian2 ， wei4 you3 ci3 bai3 yi4 。
- zhuang4 er2 chang2 can1 tian1 ， wan3 nai3 dan4 pu2 di4 。
- ding4 fei1 feng1 yu3 cui1 ， dai4 shi4 jin1 fu3 qi4 。
- qi2 ben3 ze2 li2 pi1 ， qi2 mo4 ze2 dao3 zhi2 。
- qi2 ku1 ru2 can2 nie4 ， er2 wei4 you3 xin1 yi4 。
- qi2 mi2 ru2 ruo4 zhi2 ， er2 lin3 you3 gao1 zhi4 。
- jiang1 qian2 fu4 que4 xing2 ， yi2 you4 hu1 zuo3 ci4 。
- xiang1 long2 huo4 fu3 gu4 ， dun4 hu3 huo4 hui2 yi2 。
- yun3 shi2 huo4 meng3 qi3 ， fei1 hui1 huo4 dian1 zhui4 。
- shan1 li4 huo4 qing4 zhe2 ， shi1 qin3 huo4 quan2 ji4 。
- duan4 zhi1 huo4 qiang2 fu4 ， heng2 chen2 huo4 xun4 bi4 。
- chou2 mou2 qing2 bu4 xia2 ， tui2 duo4 li4 wei4 cui4 。
- pu3 lüe4 zi4 guang1 guai4 ， ting3 chi2 fei3 biao1 zhi4 。
- zhong1 yan1 ren2 wei3 jin4 ， du2 yi3 tian1 qiao3 sui4 。
- wu2 wen2 gu3 you3 dao4 ， chun2 pu3 qu4 gu4 zhi4 。
- yu3 shi4 mei3 ru2 ci3 ， quan2 shen1 yi4 ji3 shi4 。
- yi2 jiang1 wen4 sui4 yue4 ， que1 fu2 jian4 zai3 ji4 。
- shui2 yan2 dao3 jiang1 shi2 ， shou3 zhi2 te4 xi1 xi4 。
- shi4 ren2 na4 de2 shi2 ， hui4 you3 shen2 yu3 zhi4 。

## 注释

## 译文

## 赏析
