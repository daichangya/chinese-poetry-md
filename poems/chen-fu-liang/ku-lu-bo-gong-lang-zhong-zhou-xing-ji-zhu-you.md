---
id: chen-fu-liang-ku-lu-bo-gong-lang-zhong-zhou-xing-ji-zhu-you
title: 哭吕伯恭郎中舟行寄诸友
titlePinyin: ku1 lü3 bo2 gong1 lang2 zhong1 zhou1 xing2 ji4 zhu1 you3
titleSlug: ku-lu-bo-gong-lang-zhong-zhou-xing-ji-zhu-you
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年上溪船，落日建安旐。
- 今年上溪船，濡露金华草。
- 当代能几人，胡不白发早。
- 念昔会合时，心事得倾倒。
- 倚庐鱼鼓夜，联辔鸡人晓。
- 遐搜接混茫，细剖入幽眇。
- 挹注隘溟渤，扶携薄穹昊。
- 斯文何契阔，之子复凋槁。
- 百年在无穷，寥廓一过鸟。
- 家人征旧闻，学者拾余稿。
- 区区存万一，散逸谁可保。
- 君看鲁论上，彭寿颜回夭。
- 于今悬日月，岂必言语好。
- 傥无后来者，泯没秋毫小。
- 南浮吴蜀会，北顾关河杳。
- 怀哉各努力，人物古来少。

## 拼音
- qu4 nian2 shang4 xi1 chuan2 ， luo4 ri4 jian4 an1 zhao4 。
- jin1 nian2 shang4 xi1 chuan2 ， ru2 lu4 jin1 hua2 cao3 。
- dang1 dai4 neng2 ji3 ren2 ， hu2 bu4 bai2 fa4 zao3 。
- nian4 xi1 hui4 he2 shi2 ， xin1 shi4 de2 qing1 dao3 。
- yi3 lu2 yu2 gu3 ye4 ， lian2 pei4 ji1 ren2 xiao3 。
- xia2 sou1 jie1 hun4 mang2 ， xi4 pou1 ru4 you1 miao3 。
- yi4 zhu4 ai4 ming2 bo2 ， fu2 xie2 bao2 qiong2 hao4 。
- si1 wen2 he2 qi4 kuo4 ， zhi1 zi3 fu4 diao1 gao3 。
- bai3 nian2 zai4 wu2 qiong2 ， liao2 kuo4 yi2 guo4 niao3 。
- jia1 ren2 zheng1 jiu4 wen2 ， xue2 zhe3 shi2 yu2 gao3 。
- qu1 qu1 cun2 wan4 yi1 ， san4 yi4 shui2 ke3 bao3 。
- jun1 kan4 lu3 lun4 shang4 ， peng2 shou4 yan2 hui2 yao1 。
- yu2 jin1 xuan2 ri4 yue4 ， qi3 bi4 yan2 yu3 hao3 。
- tang3 wu2 hou4 lai2 zhe3 ， min3 mei2 qiu1 hao2 xiao3 。
- nan2 fu2 wu2 shu3 hui4 ， bei3 gu4 guan1 he2 yao3 。
- huai2 zai1 ge4 nu3 li4 ， ren2 wu4 gu3 lai2 shao3 。

## 注释

## 译文

## 赏析
