---
id: chen-fu-liang-shu-huang-yan-ding-ming-zhong-mu-zhi-bei-yin
title: 书黄岩丁明仲墓志碑阴
titlePinyin: shu1 huang2 yan2 ding1 ming2 zhong4 mu4 zhi4 bei1 yin1
titleSlug: shu-huang-yan-ding-ming-zhong-mu-zhi-bei-yin
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叶君只字双南金，予子拳石藏幽深。
- 百名以上辞不淫，我岂识子犹渐襟。
- 黄山之阿墓林林，断碑日烁秋雨霖。
- 彼岂孙子力不任，人莫过问嘷孤禽。
- 子以穷饿死苦吟，束棺逆旅无衣衾。
- 末乃得此世所钦，子视昔者孰与今。
- 区间寿短升与沉，长留天地谁无心。
- 于中诗人最岖嵚，竟亦朽腐如书蟫。
- 何独遗子天球琳，上与郊岛名相寻。
- 虽无荐藉鬼已歆，况立之后主釜鬵。
- 期以数岁头胜簪，有田可稼桑可纴。
- 收拾旧稿编朱锓，未必千载无知音。
- 请我书此碑之阴，大亮一语不肯侵。
- 呜呼读者悲不禁，牛羊勿践木森森。

## 拼音
- ye4 jun1 zhi1 zi4 shuang1 nan2 jin1 ， yu3 zi3 quan2 shi2 cang2 you1 shen1 。
- bai3 ming2 yi3 shang4 ci2 bu4 yin2 ， wo3 qi3 shi2 zi3 you2 jian4 jin1 。
- huang2 shan1 zhi1 a1 mu4 lin2 lin2 ， duan4 bei1 ri4 shuo4 qiu1 yu3 lin2 。
- bi3 qi3 sun1 zi0 li4 bu2 ren4 ， ren2 mo4 guo4 wen4 hao2 gu1 qin2 。
- zi3 yi3 qiong2 e4 si3 ku3 yin2 ， shu4 guan1 ni4 lü3 wu2 yi1 qin1 。
- mo4 nai3 de2 ci3 shi4 suo3 qin1 ， zi3 shi4 xi1 zhe3 shu2 yu3 jin1 。
- qu1 jian1 shou4 duan3 sheng1 yu3 chen2 ， chang2 liu2 tian1 di4 shui2 wu2 xin1 。
- yu2 zhong1 shi1 ren2 zui4 qu1 qin1 ， jing4 yi4 xiu3 fu3 ru2 shu1 yin2 。
- he2 du2 yi2 zi3 tian1 qiu2 lin2 ， shang4 yu3 jiao1 dao3 ming2 xiang1 xun2 。
- sui1 wu2 jian4 jie4 gui3 yi3 xin1 ， kuang4 li4 zhi1 hou4 zhu3 fu3 xin2 。
- qi1 yi3 shu4 sui4 tou2 sheng4 zan1 ， you3 tian2 ke3 jia4 sang1 ke3 ren4 。
- shou1 shi2 jiu4 gao3 bian1 zhu1 qin3 ， wei4 bi4 qian1 zai3 wu2 zhi1 yin1 。
- qing3 wo3 shu1 ci3 bei1 zhi1 yin1 ， da4 liang4 yi4 yu3 bu4 ken3 qin1 。
- wu1 hu1 du2 zhe3 bei1 bu4 jin1 ， niu2 yang2 wu4 jian4 mu4 sen1 sen1 。

## 注释

## 译文

## 赏析
