---
id: chen-fu-liang-jiao-shou-li-meng-fu-hui-xuan-sheng-hua-xiang-yong-yun-feng-chou
title: 教授李梦符惠宣圣画像用韵奉酬
titlePinyin: jiao4 shou4 li3 meng4 fu2 hui4 xuan1 sheng4 hua4 xiang4 yong4 yun4 feng4 chou2
titleSlug: jiao-shou-li-meng-fu-hui-xuan-sheng-hua-xiang-yong-yun-feng-chou
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一艺必有师，尚论襄与夔。
- 一国必有师，尚论管与伊。
- 信知师道尊，分与君父夷。
- 吁嗟文王没，斯文属之谁。
- 微言二十篇，论次自学而。
- 传之者颜曾，其后则子思。
- 方当周之衰，诸子出怪奇。
- 王公各师承，一语可觧颐。
- 见之拥篲迎，不见嚬其眉。
- 孟子独推尊，是惟圣之时。
- 苟不本孔氏，皆放其淫词。
- 于是尊孔孟，诞作百世师。
- 自非戎翟秦，孰背此道驰。
- 本朝郡为学，薄海尸祝之。
- 往往屈万乘，降升庙庭垂。
- 我作暮春堂，鲁论以自随。
- 扁题落天上，鬼遁蛟龙移。
- 江山护昭回，谁敢或讪嗤。
- 中有夫子像，来从鲁家儿。
- 广文以遗我，温厉尚可追。
- 吾今得吾师，下视众说卑。
- 世世万子孙，永此巢一枝。

## 拼音
- yi2 yi4 bi4 you3 shi1 ， shang4 lun4 xiang1 yu3 kui2 。
- yi4 guo2 bi4 you3 shi1 ， shang4 lun4 guan3 yu3 yi1 。
- xin4 zhi1 shi1 dao4 zun1 ， fen1 yu3 jun1 fu4 yi2 。
- xu1 jie1 wen2 wang2 mei2 ， si1 wen2 shu3 zhi1 shui2 。
- wei1 yan2 er4 shi2 pian1 ， lun4 ci4 zi4 xue2 er2 。
- chuan2 zhi1 zhe3 yan2 ceng2 ， qi2 hou4 ze2 zi3 si1 。
- fang1 dang1 zhou1 zhi1 shuai1 ， zhu1 zi3 chu1 guai4 qi2 。
- wang2 gong1 ge4 shi1 cheng2 ， yi4 yu3 ke3 jie3 yi2 。
- jian4 zhi1 yong1 hui4 ying2 ， bu2 jian4 pin2 qi2 mei2 。
- meng4 zi3 du2 tui1 zun1 ， shi4 wei2 sheng4 zhi1 shi2 。
- gou3 bu4 ben3 kong3 shi4 ， jie1 fang4 qi2 yin2 ci2 。
- yu2 shi4 zun1 kong3 meng4 ， dan4 zuo4 bai3 shi4 shi1 。
- zi4 fei1 rong2 zhai2 qin2 ， shu2 bei4 ci3 dao4 chi2 。
- ben3 chao2 jun4 wei4 xue2 ， bao2 hai3 shi1 zhu4 zhi1 。
- wang3 wang3 qu1 wan4 sheng4 ， jiang4 sheng1 miao4 ting2 chui2 。
- wo3 zuo4 mu4 chun1 tang2 ， lu3 lun4 yi3 zi4 sui2 。
- bian3 ti2 luo4 tian1 shang4 ， gui3 dun4 jiao1 long2 yi2 。
- jiang1 shan1 hu4 zhao1 hui2 ， shui2 gan3 huo4 shan4 chi1 。
- zhong1 you3 fu1 zi3 xiang4 ， lai2 cong2 lu3 jia1 er2 。
- guang3 wen2 yi3 yi2 wo3 ， wen1 li4 shang4 ke3 zhui1 。
- wu2 jin1 de2 wu2 shi1 ， xia4 shi4 zhong4 shuo1 bei1 。
- shi4 shi4 wan4 zi3 sun1 ， yong3 ci3 chao2 yi4 zhi1 。

## 注释

## 译文

## 赏析
