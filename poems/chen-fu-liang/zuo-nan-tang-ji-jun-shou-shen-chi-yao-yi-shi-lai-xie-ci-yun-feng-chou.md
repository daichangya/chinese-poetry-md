---
id: chen-fu-liang-zuo-nan-tang-ji-jun-shou-shen-chi-yao-yi-shi-lai-xie-ci-yun-feng-chou
title: 作南塘记郡守沈持要以诗来谢次韵奉酬
titlePinyin: zuo4 nan2 tang2 ji4 jun4 shou3 shen3 chi2 yao4 yi3 shi1 lai2 xie4 ci4 yun4 feng4 chou2
titleSlug: zuo-nan-tang-ji-jun-shou-shen-chi-yao-yi-shi-lai-xie-ci-yun-feng-chou
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 周公作雅颂，退然在豳风。
- 功成贵无迹，名大谤亦丛。
- 彼人自标置，刻画岂不工。
- 君看榛莽间，断碑卧颓墉。
- 想当在世时，拳拳效深衷。
- 胡然今弗省，身后议论公。
- 达人悟物情，玄览昭有融。
- 区区强名我，咨尔来何从。
- 沈公天下士，于今万夫雄。
- 邦入见未尝，誉之口不容。
- 请将氏南楼，语尽意未穷。
- 公诗陈谊高，耻与好事同。
- 年登百废兴，解后吾何功。
- 勇去学休影，倦游谢遗踪。
- 吾方笑征南，双双勒坚玒。
- 一以栖山颠，一以没水中。

## 拼音
- zhou1 gong1 zuo4 ya3 song4 ， tui4 ran2 zai4 bin1 feng1 。
- gong1 cheng2 gui4 wu2 ji4 ， ming2 da4 bang4 yi4 cong2 。
- bi3 ren2 zi4 biao1 zhi4 ， ke4 hua4 qi3 bu4 gong1 。
- jun1 kan4 zhen1 mang3 jian1 ， duan4 bei1 wo4 tui2 yong1 。
- xiang3 dang1 zai4 shi4 shi2 ， quan2 quan2 xiao4 shen1 zhong1 。
- hu2 ran2 jin1 fu2 sheng3 ， shen1 hou4 yi4 lun4 gong1 。
- da2 ren2 wu4 wu4 qing2 ， xuan2 lan3 zhao1 you3 rong2 。
- qu1 qu1 qiang2 ming2 wo3 ， zi1 er3 lai2 he2 cong2 。
- shen3 gong1 tian1 xia4 shi4 ， yu2 jin1 wan4 fu1 xiong2 。
- bang1 ru4 jian4 wei4 chang2 ， yu4 zhi1 kou3 bu4 rong2 。
- qing3 jiang1 shi4 nan2 lou2 ， yu3 jin4 yi4 wei4 qiong2 。
- gong1 shi1 chen2 yi4 gao1 ， chi3 yu3 hao3 shi4 tong2 。
- nian2 deng1 bai3 fei4 xing1 ， jie3 hou4 wu2 he2 gong1 。
- yong3 qu4 xue2 xiu1 ying3 ， juan4 you2 xie4 yi2 zong1 。
- wu2 fang1 xiao4 zheng1 nan2 ， shuang1 shuang1 le4 jian1 hong2 。
- yi4 yi3 qi1 shan1 dian1 ， yi4 yi3 mei2 shui3 zhong1 。

## 注释

## 译文

## 赏析
