---
id: chen-fu-liang-shang-min-shuai-liang-cheng-xiang-sheng-ri-er-shi-er-yun
title: 上闽帅梁丞相生日二十二韵
titlePinyin: shang4 min3 shuai4 liang2 cheng2 xiang4 sheng1 ri4 er4 shi2 er4 yun4
titleSlug: shang-min-shuai-liang-cheng-xiang-sheng-ri-er-shi-er-yun
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎正维中叶，皇图再造年。
- 天潢流少海，星纬粲台躔。
- 臣主尝难并，乾坤岂偶然。
- 千龄开历数，一气付陶甄。
- 黄屋传神器，彤庭领众仙。
- 风云从此会，日月更谁先。
- 昔者求侵地，何人赋甫田。
- 吴儿咸抵掌，哙等欲差肩。
- 庙论惟多士，戎功不在边。
- 一麾分赤社，万事属青编。
- 吾道诚难用，诸儒亦自偏。
- 才名多濩落，经行失枸挛。
- 洛蜀何嗟及，熙丰竟祸延。
- 帝罗兼鴈木，平步忽貂蝉。
- 甚矣知当宁，凄其望济川。
- 年来群老行，公在万民悬。
- 定作盐梅梦，行歌杕杜还。
- 沧溟宗众滥，衡岳倚苍玄。
- 要使垂身后，无为慰眼前。
- 管弦无算爵，桃李未央天。
- 鲁燕虽堪颂，闽山不足镌。
- 中原康济事，彜鼎愿联翩。

## 拼音
- yan2 zheng4 wei2 zhong1 ye4 ， huang2 tu2 zai4 zao4 nian2 。
- tian1 huang2 liu2 shao3 hai3 ， xing1 wei3 can4 tai2 chan2 。
- chen2 zhu3 chang2 nan2 bing4 ， qian2 kun1 qi3 ou3 ran2 。
- qian1 ling2 kai1 li4 shu3 ， yi2 qi4 fu4 tao2 zhen1 。
- huang2 wu1 chuan2 shen2 qi4 ， tong2 ting2 ling3 zhong4 xian1 。
- feng1 yun2 cong2 ci3 hui4 ， ri4 yue4 geng4 shui2 xian1 。
- xi1 zhe3 qiu2 qin1 di4 ， he2 ren2 fu4 fu3 tian2 。
- wu2 er2 xian2 di3 zhang3 ， kuai4 deng3 yu4 cha4 jian1 。
- miao4 lun4 wei2 duo1 shi4 ， rong2 gong1 bu2 zai4 bian1 。
- yi4 hui1 fen1 chi4 she4 ， wan4 shi4 shu3 qing1 bian1 。
- wu2 dao4 cheng2 nan2 yong4 ， zhu1 ru2 yi4 zi4 pian1 。
- cai2 ming2 duo1 hu4 luo4 ， jing1 xing2 shi1 gou3 luan2 。
- luo4 shu3 he2 jie1 ji2 ， xi1 feng1 jing4 huo4 yan2 。
- di4 luo2 jian1 yan4 mu4 ， ping2 bu4 hu1 diao1 chan2 。
- shen4 yi3 zhi1 dang1 ning2 ， qi1 qi2 wang4 ji4 chuan1 。
- nian2 lai2 qun2 lao3 xing2 ， gong1 zai4 wan4 min2 xuan2 。
- ding4 zuo4 yan2 mei2 meng4 ， xing2 ge1 di4 du4 hai2 。
- cang1 ming2 zong1 zhong4 lan4 ， heng2 yue4 yi3 cang1 xuan2 。
- yao4 shi3 chui2 shen1 hou4 ， wu2 wei2 wei4 yan3 qian2 。
- guan3 xian2 wu2 suan4 jue2 ， tao2 li3 wei4 yang1 tian1 。
- lu3 yan4 sui1 kan1 song4 ， min3 shan1 bu4 zu2 juan1 。
- zhong1 yuan2 kang1 ji4 shi4 ， yi2 ding3 yuan4 lian2 pian1 。

## 注释

## 译文

## 赏析
