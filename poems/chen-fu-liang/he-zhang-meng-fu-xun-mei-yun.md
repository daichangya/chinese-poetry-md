---
id: chen-fu-liang-he-zhang-meng-fu-xun-mei-yun
title: 和张孟阜寻梅韵
titlePinyin: he2 zhang1 meng4 fu4 xun2 mei2 yun4
titleSlug: he-zhang-meng-fu-xun-mei-yun
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生拙状物，出语辄自咍。
- 久欲颂梅花，恒恐累纸写不该。
- 羡子年少气豪敏，诗筒往往岁一来。
- 语不惊人意不止，笔力待尽千松煤。
- 我以病骥追霜隼，著鞭不上嗔人催。
- 置诗太息梅困我，恨不纵斧寻条枚。
- 嗟乎孤山无人老坡死，水边竹外谁低徊。
- 我尝欲拟禁字体，不道雪月冰琼瑰。
- 退藏物后独笑傲，奄有岁晚多惊猜。
- 纷纷自谓好颜色，万汇秃立皆堪哀。
- 模将此意入诗句，十年未就梅空开。
- 君诗却怪梅不早，令我内热红生腮。
- 强随崄韵终不满，今年又恐坐看落片飞莓苔。

## 拼音
- ping2 sheng1 zhuo1 zhuang4 wu4 ， chu1 yu3 zhe2 zi4 hai1 。
- jiu3 yu4 song4 mei2 hua1 ， heng2 kong3 lei4 zhi3 xie3 bu4 gai1 。
- xian4 zi3 nian2 shao4 qi4 hao2 min3 ， shi1 tong3 wang3 wang3 sui4 yi4 lai2 。
- yu3 bu4 jing1 ren2 yi4 bu4 zhi3 ， bi3 li4 dai4 jin4 qian1 song1 mei2 。
- wo3 yi3 bing4 ji4 zhui1 shuang1 sun3 ， zhu4 bian1 bu2 shang4 chen1 ren2 cui1 。
- zhi4 shi1 tai4 xi1 mei2 kun4 wo3 ， hen4 bu2 zong4 fu3 xun2 tiao2 mei2 。
- jie1 hu1 gu1 shan1 wu2 ren2 lao3 po1 si3 ， shui3 bian1 zhu2 wai4 shui2 di1 huai2 。
- wo3 chang2 yu4 ni3 jin4 zi4 ti3 ， bu2 dao4 xue3 yue4 bing1 qiong2 gui1 。
- tui4 cang2 wu4 hou4 du2 xiao4 ao4 ， yan3 you3 sui4 wan3 duo1 jing1 cai1 。
- fen1 fen1 zi4 wei4 hao3 yan2 se4 ， wan4 hui4 tu1 li4 jie1 kan1 ai1 。
- mo2 jiang1 ci3 yi4 ru4 shi1 ju4 ， shi2 nian2 wei4 jiu4 mei2 kong1 kai1 。
- jun1 shi1 que4 guai4 mei2 bu4 zao3 ， ling4 wo3 nei4 re4 hong2 sheng1 sai1 。
- qiang2 sui2 xian3 yun4 zhong1 bu4 man3 ， jin1 nian2 you4 kong3 zuo4 kan4 luo4 pian4 fei1 mei2 tai2 。

## 注释

## 译文

## 赏析
