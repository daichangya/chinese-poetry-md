---
id: chen-fu-liang-ci-shen-jian-fu-qiu-hua-mu-yun
title: 次沈俭夫求花木韵
titlePinyin: ci4 shen3 jian3 fu1 qiu2 hua1 mu4 yun4
titleSlug: ci-shen-jian-fu-qiu-hua-mu-yun
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我意何不乐，我颜复何㥏。
- 止斋有新畬，耕犊角已茧。
- 止斋有溪水，钓席随所展。
- 两山夹精舍，佳处迫庐岘。
- 朋来尽名流，燕坐皆胜践。
- 颓然止斋翁，心故不可转。
- 厌书或窥园，乘兴时陟𪩘。
- 日月之蔽亏，木阴自幽显。
- 雨露之密疎，草色自深浅。
- 翁子一觞咏，初不著姝娈。
- 易老探醇驳，风骚较宽褊。
- 眠食虽甚佳，病患盍加勉。
- 谤箧况所招，讼缿那能辨。
- 于焉更悟入，岂但苟排遣。
- 寄言子沈子，所欲果何件。
- 葭豕来春田，冥鸿脱秋狝。
- 谷兰犹见纫，月桂不可搴。
- 慕远失之近，求多得常鲜。
- 请以壮县才，从兹益怀卷。
- 深居勿近市，隘巷莫容辇。
- 有花门拥篲，无花地生藓。
- 尝试玩喧寂，何者是真舛。
- 旧学枉初心，新功费重研。
- 何如过止斋，我亦精文选。

## 拼音
- wo3 yi4 he2 bu2 le4 ， wo3 yan2 fu4 he2 㥏 。
- zhi3 zhai1 you3 xin1 she1 ， geng1 du2 jiao3 yi3 jian3 。
- zhi3 zhai1 you3 xi1 shui3 ， diao4 xi2 sui2 suo3 zhan3 。
- liang3 shan1 jia2 jing1 she4 ， jia1 chu4 po4 lu2 xian4 。
- peng2 lai2 jin4 ming2 liu2 ， yan4 zuo4 jie1 sheng4 jian4 。
- tui2 ran2 zhi3 zhai1 weng1 ， xin1 gu4 bu4 ke3 zhuan3 。
- yan4 shu1 huo4 kui1 yuan2 ， cheng2 xing4 shi2 zhi4 yan3 。
- ri4 yue4 zhi1 bi4 kui1 ， mu4 yin1 zi4 you1 xian3 。
- yu3 lu4 zhi1 mi4 shu1 ， cao3 se4 zi4 shen1 qian3 。
- weng1 zi3 yi4 shang1 yong3 ， chu1 bu2 zhu4 shu1 luan2 。
- yi4 lao3 tan4 chun2 bo2 ， feng1 sao1 jiao4 kuan1 bian3 。
- mian2 shi2 sui1 shen4 jia1 ， bing4 huan4 he2 jia1 mian3 。
- bang4 qie4 kuang4 suo3 zhao1 ， song4 xiang4 na4 neng2 bian4 。
- yu2 yan1 geng4 wu4 ru4 ， qi3 dan4 gou3 pai2 qian3 。
- ji4 yan2 zi3 shen3 zi3 ， suo3 yu4 guo3 he2 jian4 。
- jia1 shi3 lai2 chun1 tian2 ， ming2 hong2 tuo1 qiu1 xian3 。
- gu3 lan2 you2 jian4 ren4 ， yue4 gui4 bu4 ke3 qian1 。
- mu4 yuan3 shi1 zhi1 jin4 ， qiu2 duo1 de2 chang2 xian1 。
- qing3 yi3 zhuang4 xian4 cai2 ， cong2 zi1 yi4 huai2 juan4 。
- shen1 ju1 wu4 jin4 shi4 ， ai4 xiang4 mo4 rong2 nian3 。
- you3 hua1 men2 yong1 hui4 ， wu2 hua1 di4 sheng1 xian3 。
- chang2 shi4 wan2 xuan1 ji4 ， he2 zhe3 shi4 zhen1 chuan3 。
- jiu4 xue2 wang3 chu1 xin1 ， xin1 gong1 fei4 zhong4 yan2 。
- he2 ru2 guo4 zhi3 zhai1 ， wo3 yi4 jing1 wen2 xuan3 。

## 注释

## 译文

## 赏析
