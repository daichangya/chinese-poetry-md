---
id: chen-fu-liang-you-gu-shan
title: 游鼓山
titlePinyin: you2 gu3 shan1
titleSlug: you-gu-shan
author: 陈傅良
authorPinyin: chen2 fu4 liang2
authorSlug: chen-fu-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鼓山闻天下，一见名不空。
- 自从周职方，闽在王会中。
- 登山亦几人，兴寄随所逢。
- 骑君常愒日，迁客多悲风。
- 剑川发瓯西，万阻与海通。
- 忽焉得平壤，北山矗其东。
- 我行未及巅，已见国势雄。
- 三韩到吴会，不可道里穷。
- 俯瞰南来帆，沄沄自朝宗。
- 曩时诸降王，各抚千里封。
- 相招神衔图，旅献东都宫。
- 东都今何如，胡马鸣蒿蓬。
- 一春长雨雾，明日归樊笼。
- 恣探泉石幽，篝灯道归筇。

## 拼音
- gu3 shan1 wen2 tian1 xia4 ， yi2 jian4 ming2 bu4 kong1 。
- zi4 cong2 zhou1 zhi2 fang1 ， min3 zai4 wang2 hui4 zhong1 。
- deng1 shan1 yi4 ji3 ren2 ， xing1 ji4 sui2 suo3 feng2 。
- qi2 jun1 chang2 kai4 ri4 ， qian1 ke4 duo1 bei1 feng1 。
- jian4 chuan1 fa1 ou1 xi1 ， wan4 zu3 yu3 hai3 tong1 。
- hu1 yan1 de2 ping2 rang3 ， bei3 shan1 chu4 qi2 dong1 。
- wo3 xing2 wei4 ji2 dian1 ， yi3 jian4 guo2 shi4 xiong2 。
- san1 han2 dao4 wu2 hui4 ， bu4 ke3 dao4 li3 qiong2 。
- fu3 kan4 nan2 lai2 fan1 ， yun2 yun2 zi4 chao2 zong1 。
- nang3 shi2 zhu1 jiang4 wang2 ， ge4 fu3 qian1 li3 feng1 。
- xiang1 zhao1 shen2 xian2 tu2 ， lü3 xian4 dong1 du1 gong1 。
- dong1 du1 jin1 he2 ru2 ， hu2 ma3 ming2 hao1 peng2 。
- yi4 chun1 chang2 yu3 wu4 ， ming2 ri4 gui1 fan2 long2 。
- zi4 tan4 quan2 shi2 you1 ， gou1 deng1 dao4 gui1 qiong2 。

## 注释

## 译文

## 赏析
