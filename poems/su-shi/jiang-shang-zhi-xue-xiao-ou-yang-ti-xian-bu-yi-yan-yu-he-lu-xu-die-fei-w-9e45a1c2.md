---
id: su-shi-jiang-shang-zhi-xue-xiao-ou-yang-ti-xian-bu-yi-yan-yu-he-lu-xu-die-fei-w-9e45a1c2
title: 江上值雪效欧阳体限不以盐玉鹤鹭絮蝶飞舞之类为比仍不使皓白洁素等字次子由韵
titlePinyin: jiang1 shang4 zhi2 xue3 xiao4 ou1 yang2 ti3 xian4 bu4 yi3 yan2 yu4 he4 lu4 xu4 die2 fei1 wu3 zhi1 lei4 wei4 bi3 reng2 bu4 shi3 hao4 bai2 jie2 su4 deng3 zi4 ci4 zi3 you2 yun4
titleSlug: jiang-shang-zhi-xue-xiao-ou-yang-ti-xian-bu-yi-yan-yu-he-lu-xu-die-fei-w-9e45a1c2
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缩颈夜眠如冻龟，雪来惟有客先知。
- 江边晓起浩无际，树杪风多寒更吹。
- 青山有似少年子，一夕变尽沧浪髭。
- 方知阳气在流水，沙上盈尺江无澌。
- 随风颠倒纷不择，下满坑谷高陵危。
- 江空野阔落不见，入户但觉轻丝丝。
- 沾裳细看若刻镂，岂有一一天工为。
- 霍然一挥遍九野，吁此权柄谁执持。
- 世间苦乐知有几，今我幸免沾肤肌。
- 山夫只见压樵担，岂知带酒飘歌儿。
- 天王临轩喜有麦，宰相献寿嘉及时。
- 冻吟书生笔欲折，夜织贫女寒无帏。
- 高人著屐踏冷冽，飘拂巾帽真仙姿。
- 野僧斫路出门去，寒液满鼻清淋漓。
- 洒袍入袖湿靴底，亦有执板趋阶墀。
- 舟中行客何所爱，愿得猎骑当风披。
- 草中咻咻有寒兔，孤隼下击千夫驰。
- 敲冰煮鹿最可乐，我虽不饮强倒卮。
- 楚人自古好弋猎，谁能往者我欲随。
- 纷纭旋转从满面，马上操笔为赋之。

## 拼音
- suo1 jing3 ye4 mian2 ru2 dong4 gui1 ， xue3 lai2 wei2 you3 ke4 xian1 zhi1 。
- jiang1 bian1 xiao3 qi3 hao4 wu2 ji4 ， shu4 miao3 feng1 duo1 han2 geng4 chui1 。
- qing1 shan1 you3 si4 shao4 nian2 zi3 ， yi4 xi1 bian4 jin4 cang1 lang4 zi1 。
- fang1 zhi1 yang2 qi4 zai4 liu2 shui3 ， sha1 shang4 ying2 chi3 jiang1 wu2 si1 。
- sui2 feng1 dian1 dao3 fen1 bu4 ze2 ， xia4 man3 keng1 gu3 gao1 ling2 wei1 。
- jiang1 kong1 ye3 kuo4 luo4 bu2 jian4 ， ru4 hu4 dan4 jue2 qing1 si1 si1 。
- zhan1 shang0 xi4 kan4 ruo4 ke4 lou4 ， qi3 you3 yi1 yi1 tian1 gong1 wei4 。
- huo4 ran2 yi4 hui1 bian4 jiu3 ye3 ， xu1 ci3 quan2 bing3 shui2 zhi2 chi2 。
- shi4 jian1 ku3 le4 zhi1 you3 ji3 ， jin1 wo3 xing4 mian3 zhan1 fu1 ji1 。
- shan1 fu1 zhi3 jian4 ya1 qiao2 dan1 ， qi3 zhi1 dai4 jiu3 piao1 ge1 er2 。
- tian1 wang2 lin2 xuan1 xi3 you3 mai4 ， zai3 xiang4 xian4 shou4 jia1 ji2 shi2 。
- dong4 yin2 shu1 sheng1 bi3 yu4 zhe2 ， ye4 zhi1 pin2 nü3 han2 wu2 wei2 。
- gao1 ren2 zhu4 ji1 ta4 leng3 lie4 ， piao1 fu2 jin1 mao4 zhen1 xian1 zi1 。
- ye3 seng1 zhuo2 lu4 chu1 men2 qu4 ， han2 ye4 man3 bi2 qing1 lin2 li2 。
- sa3 pao2 ru4 xiu4 shi1 xue1 di3 ， yi4 you3 zhi2 ban3 qu1 jie1 chi2 。
- zhou1 zhong1 hang2 ke4 he2 suo3 ai4 ， yuan4 de2 lie4 qi2 dang1 feng1 pi1 。
- cao3 zhong1 xiu1 xiu1 you3 han2 tu4 ， gu1 sun3 xia4 ji1 qian1 fu1 chi2 。
- qiao1 bing1 zhu3 lu4 zui4 ke3 le4 ， wo3 sui1 bu4 yin3 qiang2 dao3 zhi1 。
- chu3 ren2 zi4 gu3 hao3 yi4 lie4 ， shui2 neng2 wang3 zhe3 wo3 yu4 sui2 。
- fen1 yun2 xuan2 zhuan3 cong2 man3 mian4 ， ma3 shang4 cao1 bi3 wei4 fu4 zhi1 。

## 注释

## 译文

## 赏析
