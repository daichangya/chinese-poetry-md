---
id: su-shi-guang-ling-hui-san-tong-she-ge-yi-qi-zi-wei-yun-reng-yao-tong-fu-liu-shen-lao
title: 广陵会三同舍各以其字为韵仍邀同赋 刘莘老
titlePinyin: guang3 ling2 hui4 san1 tong2 she4 ge4 yi3 qi2 zi4 wei4 yun4 reng2 yao1 tong2 fu4   liu2 shen1 lao3
titleSlug: guang-ling-hui-san-tong-she-ge-yi-qi-zi-wei-yun-reng-yao-tong-fu-liu-shen-lao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江陵昔相遇，幕府称上宾。
- 再见明光宫，峨冠挹搢绅。
- 如今三见子，坎坷为逐臣。
- 朝游云霄间，欲分丞相茵。
- 暮落江湖上，遂与屈子邻。
- 了不见愠喜，子岂真可人。
- 邂逅成一欢，醉语出天真。
- 士方在田里，自比渭与莘。
- 出试乃大谬，刍狗难重陈。
- 岁晚多霜露，归耕当及辰。

## 拼音
- jiang1 ling2 xi1 xiang1 yu4 ， mu4 fu3 cheng1 shang4 bin1 。
- zai4 jian4 ming2 guang1 gong1 ， e2 guan1 yi4 jin4 shen1 。
- ru2 jin1 san1 jian4 zi3 ， kan3 ke3 wei4 zhu2 chen2 。
- chao2 you2 yun2 xiao1 jian1 ， yu4 fen1 cheng2 xiang4 yin1 。
- mu4 luo4 jiang1 hu2 shang4 ， sui4 yu3 qu1 zi3 lin2 。
- liao3 bu2 jian4 yun4 xi3 ， zi3 qi3 zhen1 ke3 ren2 。
- xie4 hou4 cheng2 yi4 huan1 ， zui4 yu3 chu1 tian1 zhen1 。
- shi4 fang1 zai4 tian2 li3 ， zi4 bi3 wei4 yu3 shen1 。
- chu1 shi4 nai3 da4 miu4 ， chu2 gou3 nan2 zhong4 chen2 。
- sui4 wan3 duo1 shuang1 lu4 ， gui1 geng1 dang1 ji2 chen2 。

## 注释

## 译文

## 赏析
