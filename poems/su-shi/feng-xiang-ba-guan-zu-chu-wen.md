---
id: su-shi-feng-xiang-ba-guan-zu-chu-wen
title: 凤翔八观 诅楚文
titlePinyin: feng4 xiang2 ba1 guan1   zu3 chu3 wen2
titleSlug: feng-xiang-ba-guan-zu-chu-wen
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峥嵘开元寺，仿佛祈年观。
- 旧筑扫成空，古碑埋不烂。
- 诅书虽可读，字法嗟久换。
- 词云秦嗣王，敢使祝用瓒。
- 先君穆公世，与楚约相捍。
- 质之于巫咸，万叶期不叛。
- 今其后嗣王，乃敢搆多难。
- 刳胎杀无罪，亲族遭圉绊。
- 计其所称诉，何啻桀纣乱。
- 吾闻古秦俗，面诈背不汗。
- 岂惟公子卬，社鬼亦遭谩。
- 辽哉千载后，发我一笑粲。

## 拼音
- zheng1 rong2 kai1 yuan2 si4 ， fang3 fu2 qi2 nian2 guan1 。
- jiu4 zhu4 sao3 cheng2 kong1 ， gu3 bei1 mai2 bu2 lan4 。
- zu3 shu1 sui1 ke3 du2 ， zi4 fa3 jie1 jiu3 huan4 。
- ci2 yun2 qin2 si4 wang2 ， gan3 shi3 zhu4 yong4 zan4 。
- xian1 jun1 mu4 gong1 shi4 ， yu3 chu3 yue1 xiang1 han4 。
- zhi4 zhi1 yu2 wu1 xian2 ， wan4 ye4 qi1 bu2 pan4 。
- jin1 qi2 hou4 si4 wang2 ， nai3 gan3 gou4 duo1 nan2 。
- ku1 tai1 sha1 wu2 zui4 ， qin1 zu2 zao1 yu3 ban4 。
- ji4 qi2 suo3 cheng1 su4 ， he2 chi4 jie2 zhou4 luan4 。
- wu2 wen2 gu3 qin2 su2 ， mian4 zha4 bei4 bu2 han4 。
- qi3 wei2 gong1 zi3 ang2 ， she4 gui3 yi4 zao1 man4 。
- liao2 zai1 qian1 zai3 hou4 ， fa1 wo3 yi2 xiao4 can4 。

## 注释

## 译文

## 赏析
