---
id: su-shi-shi-cang-shu-zui-mo-tang
title: 石苍舒醉墨堂
titlePinyin: shi2 cang1 shu1 zui4 mo4 tang2
titleSlug: shi-cang-shu-zui-mo-tang
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生识字忧患始，姓名粗记可以休。
- 何用草书夸神速，开卷惝怳令人愁。
- 我尝好之每自笑，君有此病何能瘳。
- 自言其中有至乐，适意无异逍遥游。
- 近者作堂名醉墨，如饮美酒消百忧。
- 乃知柳子语不妄，病嗜土炭如珍羞。
- 君于此艺亦云至，堆墙败笔如山丘。
- 兴来一挥百纸尽，骏马倏忽踏九州。
- 我书意造本无法，点画信手烦推求。
- 胡为议论独见假，只字片纸皆藏收。
- 不减钟张君自足，下方罗赵我亦优。
- 不须临池更苦学，完取绢素充衾裯。

## 拼音
- ren2 sheng1 shi2 zi4 you1 huan4 shi3 ， xing4 ming2 cu1 ji4 ke3 yi3 xiu1 。
- he2 yong4 cao3 shu1 kua1 shen2 su4 ， kai1 juan4 chang3 huang3 ling4 ren2 chou2 。
- wo3 chang2 hao3 zhi1 mei3 zi4 xiao4 ， jun1 you3 ci3 bing4 he2 neng2 chou1 。
- zi4 yan2 qi2 zhong1 you3 zhi4 le4 ， shi4 yi4 wu2 yi4 xiao1 yao2 you2 。
- jin4 zhe3 zuo4 tang2 ming2 zui4 mo4 ， ru2 yin3 mei3 jiu3 xiao1 bai3 you1 。
- nai3 zhi1 liu3 zi3 yu3 bu2 wang4 ， bing4 shi4 tu3 tan4 ru2 zhen1 xiu1 。
- jun1 yu2 ci3 yi4 yi4 yun2 zhi4 ， dui1 qiang2 bai4 bi3 ru2 shan1 qiu1 。
- xing1 lai2 yi4 hui1 bai3 zhi3 jin4 ， jun4 ma3 shu1 hu1 ta4 jiu3 zhou1 。
- wo3 shu1 yi4 zao4 ben3 wu2 fa3 ， dian3 hua4 xin4 shou3 fan2 tui1 qiu2 。
- hu2 wei4 yi4 lun4 du2 jian4 jia3 ， zhi1 zi4 pian4 zhi3 jie1 cang2 shou1 。
- bu4 jian3 zhong1 zhang1 jun1 zi4 zu2 ， xia4 fang1 luo2 zhao4 wo3 yi4 you1 。
- bu4 xu1 lin2 chi2 geng4 ku3 xue2 ， wan2 qu3 juan4 su4 chong1 qin1 dao1 。

## 注释

## 译文

## 赏析
