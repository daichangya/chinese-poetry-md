---
id: su-shi-zi-jing-tu-si-bu-zhi-gong-chen-si
title: 自浄土寺步至功臣寺
titlePinyin: zi4 jing4 tu3 si4 bu4 zhi4 gong1 chen2 si4
titleSlug: zi-jing-tu-si-bu-zhi-gong-chen-si
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落日岸葛巾，晚风吹羽扇。
- 松间野步稳，竹外飞桥转。
- 神功凿横岭，巌石得巨片。
- 直渡千人沟，下有微流泫。
- 冈峦蔚回合，金碧烂明绚。
- 缅怀异姓王，负担此乡县。
- 长逢胯下辱，屡乞桑间饭。
- 谁谓山石顽，识此希世彦。
- 凛然英气逼，屹起犹耸战。
- 他年万骑归，父老恣欢宴。
- 锦绣被原野，金珠散贫贱。
- 窦融既入朝，吴芮空记面。
- 荣华坐销歇，阅世如邮传。
- 惟有长明灯，依然照深殿。

## 拼音
- luo4 ri4 an4 ge3 jin1 ， wan3 feng1 chui1 yu3 shan4 。
- song1 jian1 ye3 bu4 wen3 ， zhu2 wai4 fei1 qiao2 zhuan3 。
- shen2 gong1 zao2 heng2 ling3 ， yan2 shi2 de2 ju4 pian4 。
- zhi2 du4 qian1 ren2 gou1 ， xia4 you3 wei1 liu2 xuan4 。
- gang1 luan2 wei4 hui2 he2 ， jin1 bi4 lan4 ming2 xuan4 。
- mian3 huai2 yi4 xing4 wang2 ， fu4 dan1 ci3 xiang1 xian4 。
- chang2 feng2 kua4 xia4 ru3 ， lü3 qi3 sang1 jian1 fan4 。
- shui2 wei4 shan1 shi2 wan2 ， shi2 ci3 xi1 shi4 yan4 。
- lin3 ran2 ying1 qi4 bi1 ， yi4 qi3 you2 song3 zhan4 。
- ta1 nian2 wan4 qi2 gui1 ， fu4 lao3 zi4 huan1 yan4 。
- jin3 xiu4 bei4 yuan2 ye3 ， jin1 zhu1 san4 pin2 jian4 。
- dou4 rong2 ji4 ru4 chao2 ， wu2 rui4 kong1 ji4 mian4 。
- rong2 hua2 zuo4 xiao1 xie1 ， yue4 shi4 ru2 you2 chuan2 。
- wei2 you3 chang2 ming2 deng1 ， yi1 ran2 zhao4 shen1 dian4 。

## 注释

## 译文

## 赏析
