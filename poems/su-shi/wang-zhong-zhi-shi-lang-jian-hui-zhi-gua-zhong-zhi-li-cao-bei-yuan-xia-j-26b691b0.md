---
id: su-shi-wang-zhong-zhi-shi-lang-jian-hui-zhi-gua-zhong-zhi-li-cao-bei-yuan-xia-j-26b691b0
title: 王仲至侍郎见惠稚栝种之礼曹北垣下今百余日矣蔚然有生意喜而作诗
titlePinyin: wang2 zhong4 zhi4 shi4 lang2 jian4 hui4 zhi4 gua1 zhong3 zhi1 li3 cao2 bei3 yuan2 xia4 jin1 bai3 yu2 ri4 yi3 wei4 ran2 you3 sheng1 yi4 xi3 er2 zuo4 shi1
titleSlug: wang-zhong-zhi-shi-lang-jian-hui-zhi-gua-zhong-zhi-li-cao-bei-yuan-xia-j-26b691b0
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翠栝东南美，近生神岳阴。
- 惜哉不可致，霜根络云岑。
- 仙风振高标，香实陨平林。
- 偶随樗栎生，不为樵牧侵。
- 忽惊黄茅岭，稍出青玉针。
- 好事虽力取，王城少知音。
- 岂无换鹅手，但知觅来禽。
- 高怀独夫子，一见捐橐金。
- 得之喜不寐，赠我意殊深。
- 公堂开后阁，凡木愧华簪。
- 栽培一寸根，寄子百年心。
- 常恐樊笼中，摧我鸾鹤襟。
- 谁知积雨后，寒芒晓森森。
- 恨我迫归老，不见汝十寻。
- 苍皮护玉骨，旦暮视古今。
- 何人风雨夜，卧听饥龙吟。

## 拼音
- cui4 gua1 dong1 nan2 mei3 ， jin4 sheng1 shen2 yue4 yin1 。
- xi1 zai1 bu4 ke3 zhi4 ， shuang1 gen1 luo4 yun2 cen2 。
- xian1 feng1 zhen4 gao1 biao1 ， xiang1 shi2 yun3 ping2 lin2 。
- ou3 sui2 chu1 li4 sheng1 ， bu2 wei4 qiao2 mu4 qin1 。
- hu1 jing1 huang2 mao2 ling3 ， shao1 chu1 qing1 yu4 zhen1 。
- hao3 shi4 sui1 li4 qu3 ， wang2 cheng2 shao3 zhi1 yin1 。
- qi3 wu2 huan4 e2 shou3 ， dan4 zhi1 mi4 lai2 qin2 。
- gao1 huai2 du2 fu1 zi3 ， yi2 jian4 juan1 tuo2 jin1 。
- de2 zhi1 xi3 bu2 mei4 ， zeng4 wo3 yi4 shu1 shen1 。
- gong1 tang2 kai1 hou4 ge2 ， fan2 mu4 kui4 hua2 zan1 。
- zai1 pei2 yi2 cun4 gen1 ， ji4 zi3 bai3 nian2 xin1 。
- chang2 kong3 fan2 long2 zhong1 ， cui1 wo3 luan2 he4 jin1 。
- shui2 zhi1 ji1 yu3 hou4 ， han2 mang2 xiao3 sen1 sen1 。
- hen4 wo3 po4 gui1 lao3 ， bu2 jian4 ru3 shi2 xun2 。
- cang1 pi2 hu4 yu4 gu3 ， dan4 mu4 shi4 gu3 jin1 。
- he2 ren2 feng1 yu3 ye4 ， wo4 ting1 ji1 long2 yin2 。

## 注释

## 译文

## 赏析
