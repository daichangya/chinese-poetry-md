---
id: su-shi-jiu-ri-huang-lou-zuo
title: 九日黄楼作
titlePinyin: jiu3 ri4 huang2 lou2 zuo4
titleSlug: jiu-ri-huang-lou-zuo
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年重阳不可说，南城夜半千沤发。
- 水穿城下作雷鸣，泥满城头飞雨滑。
- 黄花白酒无人问，日暮归来洗靴韈。
- 岂知还复有今年，把盏对花容一呷。
- 莫嫌酒薄红粉陋，终胜泥中千柄锸。
- 黄楼新成壁未干，清河已落霜初杀。
- 朝来白雾如细雨，南山不见千寻刹。
- 楼前便作海茫茫，楼下空闻橹鸦轧。
- 薄寒中人老可畏，热酒浇肠气先压。
- 烟消日出见渔村，远水鳞鳞山𫜰𫜰。
- 诗人猛士杂龙虎，楚舞吴歌乱鹅鸭。
- 一杯相属君勿辞，此景何殊泛清霅。

## 拼音
- qu4 nian2 chong2 yang2 bu4 ke3 shuo1 ， nan2 cheng2 ye4 ban4 qian1 ou1 fa1 。
- shui3 chuan1 cheng2 xia4 zuo4 lei2 ming2 ， ni2 man3 cheng2 tou2 fei1 yu3 hua2 。
- huang2 hua1 bai2 jiu3 wu2 ren2 wen4 ， ri4 mu4 gui1 lai2 xi3 xue1 wa1 。
- qi3 zhi1 hai2 fu4 you3 jin1 nian2 ， ba3 zhan3 dui4 hua1 rong2 yi4 xia1 。
- mo4 xian2 jiu3 bao2 hong2 fen3 lou4 ， zhong1 sheng4 ni2 zhong1 qian1 bing3 cha1 。
- huang2 lou2 xin1 cheng2 bi4 wei4 gan1 ， qing1 he2 yi3 luo4 shuang1 chu1 sha1 。
- chao2 lai2 bai2 wu4 ru2 xi4 yu3 ， nan2 shan1 bu2 jian4 qian1 xun2 cha4 。
- lou2 qian2 bian4 zuo4 hai3 mang2 mang2 ， lou2 xia4 kong1 wen2 lu3 ya1 ya4 。
- bo2 han2 zhong4 ren2 lao3 ke3 wei4 ， re4 jiu3 jiao1 chang2 qi4 xian1 ya1 。
- yan1 xiao1 ri4 chu1 jian4 yu2 cun1 ， yuan3 shui3 lin2 lin2 shan1 𫜰 𫜰 。
- shi1 ren2 meng3 shi4 za2 long2 hu3 ， chu3 wu3 wu2 ge1 luan4 e2 ya1 。
- yi4 bei1 xiang1 shu3 jun1 wu4 ci2 ， ci3 jing3 he2 shu1 fan4 qing1 zha4 。

## 注释

## 译文

## 赏析
