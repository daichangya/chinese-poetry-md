---
id: su-shi-lian-ri-yu-wang-zhong-yu-zhang-quan-weng-you-xi-hu-fang-bei-shan-qing-sh-0cd7c3b0
title: 连日与王忠玉张全翁游西湖访北山清顺道潜二诗僧登垂云亭饮参寥泉最后过唐州陈使君夜饮忠玉有诗次韵答之
titlePinyin: lian2 ri4 yu3 wang2 zhong1 yu4 zhang1 quan2 weng1 you2 xi1 hu2 fang3 bei3 shan1 qing1 shun4 dao4 qian2 er4 shi1 seng1 deng1 chui2 yun2 ting2 yin3 can1 liao2 quan2 zui4 hou4 guo4 tang2 zhou1 chen2 shi3 jun1 ye4 yin3 zhong1 yu4 you3 shi1 ci4 yun4 da2 zhi1
titleSlug: lian-ri-yu-wang-zhong-yu-zhang-quan-weng-you-xi-hu-fang-bei-shan-qing-sh-0cd7c3b0
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北山非自高，千仞付我足。
- 西湖亦何有，万象生我目。
- 云深人在坞，风静响应谷。
- 与君皆无心，信步行看竹。
- 竹间逢诗鸣，眼色夺湖渌。
- 百篇成俯仰，二老相追逐。
- 故应千顷池，养此一双鹄。
- 山高路已断，亭小膝更促。
- 夜寻三尺井，渴饮半瓯玉。
- 明朝闹丝管，寒食杂歌哭。
- 使君坐无聊，狂客来不速。
- 载酒有鸱夷，扣门非啄木。
- 浮蛆滟金碗，翠羽出华屋。
- 须臾便陈迹，觉梦那可续。
- 及君未渡江，过我勤秉烛。
- 一笑换人爵，百年终鬼录。

## 拼音
- bei3 shan1 fei1 zi4 gao1 ， qian1 ren4 fu4 wo3 zu2 。
- xi1 hu2 yi4 he2 you3 ， wan4 xiang4 sheng1 wo3 mu4 。
- yun2 shen1 ren2 zai4 wu4 ， feng1 jing4 xiang3 ying4 gu3 。
- yu3 jun1 jie1 wu2 xin1 ， xin4 bu4 xing2 kan4 zhu2 。
- zhu2 jian1 feng2 shi1 ming2 ， yan3 se4 duo2 hu2 lu4 。
- bai3 pian1 cheng2 fu3 yang3 ， er4 lao3 xiang1 zhui1 zhu2 。
- gu4 ying4 qian1 qing3 chi2 ， yang3 ci3 yi4 shuang1 hu2 。
- shan1 gao1 lu4 yi3 duan4 ， ting2 xiao3 xi1 geng4 cu4 。
- ye4 xun2 san1 chi3 jing3 ， ke3 yin3 ban4 ou1 yu4 。
- ming2 chao2 nao4 si1 guan3 ， han2 shi2 za2 ge1 ku1 。
- shi3 jun1 zuo4 wu2 liao2 ， kuang2 ke4 lai2 bu2 su4 。
- zai3 jiu3 you3 chi1 yi2 ， kou4 men2 fei1 zhuo2 mu4 。
- fu2 qu1 yan4 jin1 wan3 ， cui4 yu3 chu1 hua2 wu1 。
- xu1 yu2 bian4 chen2 ji4 ， jue2 meng4 na4 ke3 xu4 。
- ji2 jun1 wei4 du4 jiang1 ， guo4 wo3 qin2 bing3 zhu2 。
- yi2 xiao4 huan4 ren2 jue2 ， bai3 nian2 zhong1 gui3 lu4 。

## 注释

## 译文

## 赏析
