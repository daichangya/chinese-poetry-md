---
id: su-shi-da-ren-shi-zhong-jia-han-gong
title: 答任师中家汉公
titlePinyin: da2 ren4 shi1 zhong1 jia1 han4 gong1
titleSlug: da-ren-shi-zhong-jia-han-gong
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先君昔未仕，杜门皇祐初。
- 道德无贫贱，风采照乡闾。
- 何尝疏小人，小人自阔疏。
- 出门无所诣，老史在郊墟。
- 门前万竿竹，堂上四库书。
- 高树红消梨，小池白芙蕖。
- 常呼赤脚婢，雨中撷园蔬。
- 矫矫任夫子，罢官还旧庐。
- 是时里中儿，始识长者车。
- 烹鸡酌白酒，相对欢有余。
- 有如庞德公，往还葛与徐。
- 妻子走堂下，主人竟谁欤。
- 我时年尚幼，作赋慕相如。
- 侍立看君谈，精悍实起予。
- 岁月曾几何，耆老逝不居。
- 史侯最先没，孤坟拱桑樗。
- 我亦涉万里，清血满襟袪。
- 漂流二十年，始悟万缘虚。
- 独喜任夫子，老佩刺史鱼。
- 威行乌白蛮，解辫请冠裾。
- 方当入奏事，清庙陈璠玙。
- 胡为厌轩冕，归意不少纾。
- 上蔡有良田，黄沙走清渠。
- 罢亚百顷稻，雍容十年储。
- 闲随李丞相，搏射鹿与猪。
- 苍鹰十斤重，猛犬如黄馿。
- 岂比陶渊明，穷苦自把耡。
- 我今四十二，衰发不满梳。
- 彭城古名郡，乏人偶见除。
- 头颅已可知，几何不樵渔。
- 会当相从去，芒鞋老菑畬。
- 念子瘴江边，怀抱向谁摅。
- 頼我同年友，相欢出同舆。
- 冰盘荐文鲔，玉斝倾浮蛆。
- 醉中忽思我，清诗缀琼琚。
- 知我少所谐，教我时卷舒。
- 世事日反复，翩如风中旟。
- 雀罗吊廷尉，秋扇悲婕妤。
- 升沈一何速，喜怒纷众狙。
- 作诗谢二子，我师宁与蘧。

## 拼音
- xian1 jun1 xi1 wei4 shi4 ， du4 men2 huang2 you4 chu1 。
- dao4 de2 wu2 pin2 jian4 ， feng1 cai3 zhao4 xiang1 lü2 。
- he2 chang2 shu1 xiao3 ren2 ， xiao3 ren2 zi4 kuo4 shu1 。
- chu1 men2 wu2 suo3 yi4 ， lao3 shi3 zai4 jiao1 xu1 。
- men2 qian2 wan4 gan1 zhu2 ， tang2 shang4 si4 ku4 shu1 。
- gao1 shu4 hong2 xiao1 li2 ， xiao3 chi2 bai2 fu2 qu2 。
- chang2 hu1 chi4 jiao3 bi4 ， yu3 zhong1 xie2 yuan2 shu1 。
- jiao3 jiao3 ren4 fu1 zi3 ， ba4 guan1 hai2 jiu4 lu2 。
- shi4 shi2 li3 zhong1 er2 ， shi3 shi2 zhang3 zhe3 che1 。
- peng1 ji1 zhuo2 bai2 jiu3 ， xiang1 dui4 huan1 you3 yu2 。
- you3 ru2 pang2 de2 gong1 ， wang3 hai2 ge3 yu3 xu2 。
- qi1 zi3 zou3 tang2 xia4 ， zhu3 ren2 jing4 shui2 yu2 。
- wo3 shi2 nian2 shang4 you4 ， zuo4 fu4 mu4 xiang1 ru2 。
- shi4 li4 kan4 jun1 tan2 ， jing1 han4 shi2 qi3 yu3 。
- sui4 yue4 ceng2 ji3 he2 ， qi2 lao3 shi4 bu4 ju1 。
- shi3 hou2 zui4 xian1 mei2 ， gu1 fen2 gong3 sang1 chu1 。
- wo3 yi4 she4 wan4 li3 ， qing1 xue4 man3 jin1 qu1 。
- piao1 liu2 er4 shi2 nian2 ， shi3 wu4 wan4 yuan2 xu1 。
- du2 xi3 ren4 fu1 zi3 ， lao3 pei4 ci4 shi3 yu2 。
- wei1 xing2 wu1 bai2 man2 ， jie3 bian4 qing3 guan1 ju1 。
- fang1 dang1 ru4 zou4 shi4 ， qing1 miao4 chen2 fan2 yu2 。
- hu2 wei4 yan4 xuan1 mian3 ， gui1 yi4 bu4 shao3 shu1 。
- shang4 cai4 you3 liang2 tian2 ， huang2 sha1 zou3 qing1 qu2 。
- ba4 ya4 bai3 qing3 dao4 ， yong1 rong2 shi2 nian2 chu3 。
- xian2 sui2 li3 cheng2 xiang4 ， bo2 she4 lu4 yu3 zhu1 。
- cang1 ying1 shi2 jin1 zhong4 ， meng3 quan3 ru2 huang2 lu2 。
- qi3 bi3 tao2 yuan1 ming2 ， qiong2 ku3 zi4 ba3 chu2 。
- wo3 jin1 si4 shi2 er4 ， shuai1 fa1 bu4 man3 shu1 。
- peng2 cheng2 gu3 ming2 jun4 ， fa2 ren2 ou3 jian4 chu2 。
- tou2 lu2 yi3 ke3 zhi1 ， ji3 he2 bu4 qiao2 yu2 。
- hui4 dang1 xiang1 cong2 qu4 ， mang2 xie2 lao3 zi1 she1 。
- nian4 zi3 zhang4 jiang1 bian1 ， huai2 bao4 xiang4 shui2 shu1 。
- lai4 wo3 tong2 nian2 you3 ， xiang1 huan1 chu1 tong2 yu2 。
- bing1 pan2 jian4 wen2 wei3 ， yu4 jia3 qing1 fu2 qu1 。
- zui4 zhong1 hu1 si1 wo3 ， qing1 shi1 zhui4 qiong2 ju1 。
- zhi1 wo3 shao3 suo3 xie2 ， jiao4 wo3 shi2 juan4 shu1 。
- shi4 shi4 ri4 fan3 fu4 ， pian1 ru2 feng1 zhong1 yu2 。
- que4 luo2 diao4 ting2 wei4 ， qiu1 shan4 bei1 jie2 yu2 。
- sheng1 shen3 yi4 he2 su4 ， xi3 nu4 fen1 zhong4 ju1 。
- zuo4 shi1 xie4 er4 zi3 ， wo3 shi1 ning2 yu3 qu2 。

## 注释

## 译文

## 赏析
