---
id: su-shi-zhi-xiu-zhou-zeng-qian-duan-gong-an-dao-bing-ji-qi-di-hui-shan-lao
title: 至秀州赠钱端公安道并寄其弟惠山老
titlePinyin: zhi4 xiu4 zhou1 zeng4 qian2 duan1 gong1 an1 dao4 bing4 ji4 qi2 di4 hui4 shan1 lao3
titleSlug: zhi-xiu-zhou-zeng-qian-duan-gong-an-dao-bing-ji-qi-di-hui-shan-lao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸳鸯湖边月如水，孤舟夜榜鸳鸯起。
- 平明系缆石桥亭，惭愧冒寒髯御史。
- 结交最晚情独厚，论心无数今有几。
- 寂寞抱关叹萧生，耆老执戟哀扬子。
- 怪君颜采却秀发，无乃迁谪反便美。
- 天公欲困无奈何，世人共抑真疏矣。
- 毘陵高山锡为骨，陆子遗味泉冰齿。
- 贤哉仲氏早拂衣，占断此山长洗耳。
- 山头望湖光泼眼，山下濯足波生指。
- 倘容逸少问金堂，记与嵇康留石髓。

## 拼音
- yuan1 yang1 hu2 bian1 yue4 ru2 shui3 ， gu1 zhou1 ye4 bang3 yuan1 yang1 qi3 。
- ping2 ming2 xi4 lan3 shi2 qiao2 ting2 ， can2 kui4 mao4 han2 ran2 yu4 shi3 。
- jie2 jiao1 zui4 wan3 qing2 du2 hou4 ， lun4 xin1 wu2 shu4 jin1 you3 ji3 。
- ji4 mo4 bao4 guan1 tan4 xiao1 sheng1 ， qi2 lao3 zhi2 ji3 ai1 yang2 zi3 。
- guai4 jun1 yan2 cai3 que4 xiu4 fa1 ， wu2 nai3 qian1 zhe2 fan3 bian4 mei3 。
- tian1 gong1 yu4 kun4 wu2 nai4 he2 ， shi4 ren2 gong4 yi4 zhen1 shu1 yi3 。
- pi2 ling2 gao1 shan1 xi1 wei4 gu3 ， lu4 zi3 yi2 wei4 quan2 bing1 chi3 。
- xian2 zai1 zhong4 shi4 zao3 fu2 yi1 ， zhan4 duan4 ci3 shan1 chang2 xi3 er3 。
- shan1 tou2 wang4 hu2 guang1 po1 yan3 ， shan1 xia4 zhuo2 zu2 bo1 sheng1 zhi3 。
- tang3 rong2 yi4 shao3 wen4 jin1 tang2 ， ji4 yu3 ji1 kang1 liu2 shi2 sui3 。

## 注释

## 译文

## 赏析
