---
id: su-shi-yu-ke-you-dao-chang-he-shan-de-niao-zi
title: 与客游道场何山得鸟字
titlePinyin: yu3 ke4 you2 dao4 chang3 he2 shan1 de2 niao3 zi4
titleSlug: yu-ke-you-dao-chang-he-shan-de-niao-zi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清溪到山尽，飞路盘空小。
- 红亭与白塔，隠见乔木杪。
- 中休得小庵，孤绝寄云表。
- 洞庭在北户，云水天渺渺。
- 庵僧俗缘尽，浄业洗未了。
- 十年画鹊竹，益以诗自绕。
- 高堂俨像设，禅室各深窈。
- 奔泉何处来，华屋过溪沼。
- 何山隔幽谷，去路清且悄。
- 长松度翠蔓，绝壁挂啼鸟。
- 我友自杭来，尚叹所历少。
- 归途风雨作，一洗红日燎。
- 俄惊万窍号，黑雾卷蓬蓼。
- 舟人纷变色，坐羡轻鸥矫。
- 我独唤酒杯，醉死胜流殍。
- 书生例强狠，造物空烦扰。
- 更将掀舞势，把烛画风筿。
- 美人为破颜，正似腰支袅。
- 明朝更陈迹，清景堕空杳。
- 作诗记余欢，万古一昏晓。

## 拼音
- qing1 xi1 dao4 shan1 jin4 ， fei1 lu4 pan2 kong1 xiao3 。
- hong2 ting2 yu3 bai2 ta3 ， yin3 jian4 qiao2 mu4 miao3 。
- zhong1 xiu1 de2 xiao3 an1 ， gu1 jue2 ji4 yun2 biao3 。
- dong4 ting2 zai4 bei3 hu4 ， yun2 shui3 tian1 miao3 miao3 。
- an1 seng1 su2 yuan2 jin4 ， jing4 ye4 xi3 wei4 liao3 。
- shi2 nian2 hua4 que4 zhu2 ， yi4 yi3 shi1 zi4 rao4 。
- gao1 tang2 yan3 xiang4 she4 ， chan2 shi4 ge4 shen1 yao3 。
- ben1 quan2 he2 chu4 lai2 ， hua2 wu1 guo4 xi1 zhao3 。
- he2 shan1 ge2 you1 gu3 ， qu4 lu4 qing1 qie3 qiao1 。
- chang2 song1 du4 cui4 man4 ， jue2 bi4 gua4 ti2 niao3 。
- wo3 you3 zi4 hang2 lai2 ， shang4 tan4 suo3 li4 shao3 。
- gui1 tu2 feng1 yu3 zuo4 ， yi4 xi3 hong2 ri4 liao2 。
- e2 jing1 wan4 qiao4 hao4 ， hei1 wu4 juan4 peng2 liao3 。
- zhou1 ren2 fen1 bian4 se4 ， zuo4 xian4 qing1 ou1 jiao3 。
- wo3 du2 huan4 jiu3 bei1 ， zui4 si3 sheng4 liu2 piao3 。
- shu1 sheng1 li4 qiang2 hen3 ， zao4 wu4 kong1 fan2 rao3 。
- geng4 jiang1 xian1 wu3 shi4 ， ba3 zhu2 hua4 feng1 xiao3 。
- mei3 ren2 wei2 po4 yan2 ， zheng4 si4 yao1 zhi1 niao3 。
- ming2 chao2 geng4 chen2 ji4 ， qing1 jing3 duo4 kong1 yao3 。
- zuo4 shi1 ji4 yu2 huan1 ， wan4 gu3 yi4 hun1 xiao3 。

## 注释

## 译文

## 赏析
