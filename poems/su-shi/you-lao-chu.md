---
id: su-shi-you-lao-chu
title: 宥老楮
titlePinyin: you4 lao3 chu3
titleSlug: you-lao-chu
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我墙东北隅，张王维老谷。
- 树先樗栎大，叶等桑柘沃。
- 流膏马乳涨，堕子杨梅熟。
- 胡为寻丈地，养此不材木。
- 蹶之得舆薪，规以种松菊。
- 静言求其用，略数得五六。
- 肤为蔡侯纸，子入桐君录。
- 黄缯练成素，黝面颒作玉。
- 灌洒蒸生菌，腐余光吐烛。
- 虽无傲霜节，幸免狂酲毒。
- 孤根信微陋，生理有倚伏。
- 投斧为赋诗，德怨聊相赎。

## 拼音
- wo3 qiang2 dong1 bei3 yu2 ， zhang1 wang2 wei2 lao3 gu3 。
- shu4 xian1 chu1 li4 da4 ， ye4 deng3 sang1 zhe4 wo4 。
- liu2 gao1 ma3 ru3 zhang3 ， duo4 zi3 yang2 mei2 shu2 。
- hu2 wei4 xun2 zhang4 di4 ， yang3 ci3 bu4 cai2 mu4 。
- jue3 zhi1 de2 yu2 xin1 ， gui1 yi3 zhong3 song1 ju2 。
- jing4 yan2 qiu2 qi2 yong4 ， lüe4 shu4 de2 wu3 liu4 。
- fu1 wei4 cai4 hou2 zhi3 ， zi3 ru4 tong2 jun1 lu4 。
- huang2 zeng1 lian4 cheng2 su4 ， you3 mian4 hui4 zuo4 yu4 。
- guan4 sa3 zheng1 sheng1 jun1 ， fu3 yu2 guang1 tu3 zhu2 。
- sui1 wu2 ao4 shuang1 jie2 ， xing4 mian3 kuang2 cheng2 du2 。
- gu1 gen1 xin4 wei1 lou4 ， sheng1 li3 you3 yi3 fu2 。
- tou2 fu3 wei4 fu4 shi1 ， de2 yuan4 liao2 xiang1 shu2 。

## 注释

## 译文

## 赏析
