---
id: su-shi-lin-zi-zhong-yi-shi-ji-wen-yu-ke-ji-yu-yu-ke-ji-mo-zhui-he-qi-yun
title: 林子中以诗寄文与可及余与可既殁追和其韵
titlePinyin: lin2 zi0 zhong1 yi3 shi1 ji4 wen2 yu3 ke3 ji2 yu2 yu3 ke3 ji4 mo4 zhui1 he2 qi2 yun4
titleSlug: lin-zi-zhong-yi-shi-ji-wen-yu-ke-ji-yu-yu-ke-ji-mo-zhui-he-qi-yun
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斯人所甚厌，投畀每不受。
- 欲其少须臾，夺去惟恐后。
- 云谁尸此职，无乃亦假守。
- 赋才有巨细，无异斛与斗。
- 胡不安其分，但听物所诱。
- 时来各飞动，意合无妍丑。
- 坐令鸡栖车，长载朱伯厚。
- 平生无一旅，既死咤万口。
- 自闻与可亡，胸臆生堆阜。
- 悬知临绝意，要我一执手。
- 相望五百里，安得自其牖。
- 遗文付来哲，后事待诸友。
- 伶俜嵇绍孤，老病孟光偶。
- 世人贱目见，争笑千金帚。
- 君诗与楚词，识者当有取。
- 但知爱墨竹，此叹吾已久。
- 故人多厚禄，能复哀君否。
- 不见林与苏，饥寒自奔走。

## 拼音
- si1 ren2 suo3 shen4 yan4 ， tou2 bi4 mei3 bu2 shou4 。
- yu4 qi2 shao3 xu1 yu2 ， duo2 qu4 wei2 kong3 hou4 。
- yun2 shui2 shi1 ci3 zhi2 ， wu2 nai3 yi4 jia3 shou3 。
- fu4 cai2 you3 ju4 xi4 ， wu2 yi4 hu2 yu3 dou4 。
- hu2 bu4 an1 qi2 fen1 ， dan4 ting1 wu4 suo3 you4 。
- shi2 lai2 ge4 fei1 dong4 ， yi4 he2 wu2 yan2 chou3 。
- zuo4 ling4 ji1 qi1 che1 ， chang2 zai3 zhu1 bo2 hou4 。
- ping2 sheng1 wu2 yi4 lü3 ， ji4 si3 zha4 wan4 kou3 。
- zi4 wen2 yu3 ke3 wang2 ， xiong1 yi4 sheng1 dui1 fu4 。
- xuan2 zhi1 lin2 jue2 yi4 ， yao4 wo3 yi4 zhi2 shou3 。
- xiang1 wang4 wu3 bai3 li3 ， an1 de2 zi4 qi2 you3 。
- yi2 wen2 fu4 lai2 zhe2 ， hou4 shi4 dai4 zhu1 you3 。
- ling2 ping1 ji1 shao4 gu1 ， lao3 bing4 meng4 guang1 ou3 。
- shi4 ren2 jian4 mu4 jian4 ， zheng1 xiao4 qian1 jin1 zhou3 。
- jun1 shi1 yu3 chu3 ci2 ， shi2 zhe3 dang1 you3 qu3 。
- dan4 zhi1 ai4 mo4 zhu2 ， ci3 tan4 wu2 yi3 jiu3 。
- gu4 ren2 duo1 hou4 lu4 ， neng2 fu4 ai1 jun1 fou3 。
- bu2 jian4 lin2 yu3 su1 ， ji1 han2 zi4 ben1 zou3 。

## 注释

## 译文

## 赏析
