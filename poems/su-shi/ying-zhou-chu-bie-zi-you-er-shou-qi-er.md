---
id: su-shi-ying-zhou-chu-bie-zi-you-er-shou-qi-er
title: 颍州初别子由二首  其二
titlePinyin: ying3 zhou1 chu1 bie2 zi3 you2 er4 shou3     qi2 er4
titleSlug: ying-zhou-chu-bie-zi-you-er-shou-qi-er
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近别不改容，远别涕沾胸。
- 咫尺不相见，实与千里同。
- 人生无离别，谁知恩爱重。
- 始我来宛丘，牵衣舞儿童。
- 便知有此恨，留我过秋风。
- 秋风亦已过，别恨终无穷。
- 问我何年归，我言岁在东。
- 离合既循环，忧喜迭相攻。
- 语此长太息，我生如飞蓬。
- 多忧发早白，不见六一翁。

## 拼音
- jin4 bie2 bu4 gai3 rong2 ， yuan3 bie2 ti4 zhan1 xiong1 。
- zhi3 chi3 bu4 xiang1 jian4 ， shi2 yu3 qian1 li3 tong2 。
- ren2 sheng1 wu2 li2 bie2 ， shui2 zhi1 en1 ai4 zhong4 。
- shi3 wo3 lai2 wan3 qiu1 ， qian1 yi1 wu3 er2 tong2 。
- bian4 zhi1 you3 ci3 hen4 ， liu2 wo3 guo4 qiu1 feng1 。
- qiu1 feng1 yi4 yi3 guo4 ， bie2 hen4 zhong1 wu2 qiong2 。
- wen4 wo3 he2 nian2 gui1 ， wo3 yan2 sui4 zai4 dong1 。
- li2 he2 ji4 xun2 huan2 ， you1 xi3 die2 xiang1 gong1 。
- yu3 ci3 chang2 tai4 xi1 ， wo3 sheng1 ru2 fei1 peng2 。
- duo1 you1 fa1 zao3 bai2 ， bu2 jian4 liu4 yi1 weng1 。

## 注释

## 译文

## 赏析
