---
id: su-shi-wen-bian-cai-fa-shi-fu-gui-shang-tian-zhu-yi-shi-xi-wen
title: 闻辩才法师复归上天竺以诗戏问
titlePinyin: wen2 bian4 cai2 fa3 shi1 fu4 gui1 shang4 tian1 zhu2 yi3 shi1 xi4 wen4
titleSlug: wen-bian-cai-fa-shi-fu-gui-shang-tian-zhu-yi-shi-xi-wen
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人出山去，山色如死灰。
- 白云不解笑，青松有余哀。
- 忽闻道人归，鸟语山容开。
- 神光出宝髻，法雨洗浮埃。
- 想见南北山，花发前后台。
- 寄声问道人，借禅以为诙。
- 何所闻而去，何所见而回。
- 道人笑不答，此意安在哉。
- 昔年本不住，今者亦无来。
- 此语竟非是，且食白杨梅。

## 拼音
- dao4 ren2 chu1 shan1 qu4 ， shan1 se4 ru2 si3 hui1 。
- bai2 yun2 bu4 jie3 xiao4 ， qing1 song1 you3 yu2 ai1 。
- hu1 wen2 dao4 ren2 gui1 ， niao3 yu3 shan1 rong2 kai1 。
- shen2 guang1 chu1 bao3 ji4 ， fa3 yu3 xi3 fu2 ai1 。
- xiang3 jian4 nan2 bei3 shan1 ， hua1 fa1 qian2 hou4 tai2 。
- ji4 sheng1 wen4 dao4 ren2 ， jie4 chan2 yi3 wei2 hui1 。
- he2 suo3 wen2 er2 qu4 ， he2 suo3 jian4 er2 hui2 。
- dao4 ren2 xiao4 bu4 da2 ， ci3 yi4 an1 zai4 zai1 。
- xi1 nian2 ben3 bu2 zhu4 ， jin1 zhe3 yi4 wu2 lai2 。
- ci3 yu3 jing4 fei1 shi4 ， qie3 shi2 bai2 yang2 mei2 。

## 注释

## 译文

## 赏析
