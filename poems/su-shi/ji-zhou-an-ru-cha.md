---
id: su-shi-ji-zhou-an-ru-cha
title: 寄周安孺茶
titlePinyin: ji4 zhou1 an1 ru2 cha2
titleSlug: ji-zhou-an-ru-cha
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大哉天宇内，植物知几族。
- 灵品独标奇，迥超凡草木。
- 名从姬旦始，渐播桐君录。
- 赋咏谁最先，厥传惟杜育。
- 唐人未知好，论著始于陆。
- 常李亦清流，当年慕高躅。
- 遂使天下士，嗜此偶于俗。
- 岂但中土珍，兼之异邦鬻。
- 鹿门有佳士，博览无不瞩。
- 邂逅天随翁，篇章互赓续。
- 开园颐山下，屏迹松江曲。
- 有兴即挥毫，粲然存简牍。
- 伊予素寡爱，嗜好本不笃。
- 粤自少年时，低徊客京毂。
- 虽非曳裾者，庇荫或华屋。
- 颇见纨绮中，齿牙厌粱肉。
- 小龙得屡试，粪土视珠玉。
- 团凤与葵花，碔砆杂鱼目。
- 贵人自矜惜，捧玩且缄椟。
- 未数日注卑，定知双井辱。
- 于兹事研讨，至味识五六。
- 自尔入江湖，寻僧访幽独。
- 高人固多暇，探究亦颇熟。
- 闻道早春时，携籯赴初旭。
- 惊雷未破蕾，采采不盈掬。
- 旋洗玉泉蒸，芳馨岂停宿。
- 须臾布轻缕，火候谨盈缩。
- 不惮顷间劳，经时废藏蓄。
- 髹筒浄无染，箬笼匀且复。
- 苦畏梅润侵，暖须人气燠。
- 有如刚耿性，不受纤芥触。
- 又若廉夫心，难将微秽渎。
- 晴天敞虚府，石碾破轻绿。
- 永日遇闲宾，乳泉发新馥。
- 香浓夺兰露，色嫩欺秋菊。
- 闽俗竞传夸，丰腴面如粥。
- 自云叶家白，颇胜中山醁。
- 好是一杯深，午窗春睡足。
- 清风击两腋，去欲凌鸿鹄。
- 嗟我乐何深，水经亦屡读。
- 陆子咤中泠，次乃康王谷。
- 蟆培顷曾尝，瓶罂走僮仆。
- 如今老且嬾，细事百不欲。
- 美恶两俱忘，谁能强追逐。
- 姜盐拌白土，稍稍从吾蜀。
- 尚欲外形骸，安能徇口腹。
- 由来薄滋味，日饭止脱粟。
- 外慕既已矣，胡为此羁束。
- 昨日散幽步，偶上天峰麓。
- 山圃正春风，蒙茸万旗簇。
- 呼儿为招客，采制聊亦复。
- 地僻谁我从，包藏置厨簏。
- 何尝较优劣，但喜破睡速。
- 况此夏日长，人间正炎毒。
- 幽人无一事，午饭饱蔬菽。
- 困卧北窗风，风微动窗竹。
- 乳瓯十分满，人世真局促。
- 意爽飘欲仙，头轻快如沐。
- 昔人固多癖，我癖良可赎。
- 为问刘伯伦，胡然枕糟曲。

## 拼音
- da4 zai1 tian1 yu3 nei4 ， zhi2 wu4 zhi1 ji3 zu2 。
- ling2 pin3 du2 biao1 qi2 ， jiong3 chao1 fan2 cao3 mu4 。
- ming2 cong2 ji1 dan4 shi3 ， jian4 bo1 tong2 jun1 lu4 。
- fu4 yong3 shui2 zui4 xian1 ， jue2 chuan2 wei2 du4 yu4 。
- tang2 ren2 wei4 zhi1 hao3 ， lun4 zhu4 shi3 yu2 lu4 。
- chang2 li3 yi4 qing1 liu2 ， dang1 nian2 mu4 gao1 zhu2 。
- sui4 shi3 tian1 xia4 shi4 ， shi4 ci3 ou3 yu2 su2 。
- qi3 dan4 zhong1 tu3 zhen1 ， jian1 zhi1 yi4 bang1 yu4 。
- lu4 men2 you3 jia1 shi4 ， bo2 lan3 wu2 bu4 zhu3 。
- xie4 hou4 tian1 sui2 weng1 ， pian1 zhang1 hu4 geng1 xu4 。
- kai1 yuan2 yi2 shan1 xia4 ， ping2 ji4 song1 jiang1 qu3 。
- you3 xing1 ji2 hui1 hao2 ， can4 ran2 cun2 jian3 du2 。
- yi1 yu3 su4 gua3 ai4 ， shi4 hao4 ben3 bu4 du3 。
- yue4 zi4 shao4 nian2 shi2 ， di1 huai2 ke4 jing1 gu1 。
- sui1 fei1 ye4 ju1 zhe3 ， bi4 yin4 huo4 hua2 wu1 。
- po1 jian4 wan2 qi3 zhong1 ， chi3 ya2 yan4 liang2 rou4 。
- xiao3 long2 de2 lü3 shi4 ， fen4 tu3 shi4 zhu1 yu4 。
- tuan2 feng4 yu3 kui2 hua1 ， wu3 fu1 za2 yu2 mu4 。
- gui4 ren2 zi4 jin1 xi1 ， peng3 wan2 qie3 jian1 du2 。
- wei4 shu4 ri4 zhu4 bei1 ， ding4 zhi1 shuang1 jing3 ru3 。
- yu2 zi1 shi4 yan2 tao3 ， zhi4 wei4 shi2 wu3 liu4 。
- zi4 er3 ru4 jiang1 hu2 ， xun2 seng1 fang3 you1 du2 。
- gao1 ren2 gu4 duo1 xia2 ， tan4 jiu1 yi4 po1 shu2 。
- wen2 dao4 zao3 chun1 shi2 ， xie2 ying2 fu4 chu1 xu4 。
- jing1 lei2 wei4 po4 lei3 ， cai3 cai3 bu4 ying2 ju1 。
- xuan2 xi3 yu4 quan2 zheng1 ， fang1 xin1 qi3 ting2 su4 。
- xu1 yu2 bu4 qing1 lü3 ， huo3 hou4 jin3 ying2 suo1 。
- bu2 dan4 qing3 jian1 lao2 ， jing1 shi2 fei4 cang2 xu4 。
- xiu1 tong3 jing4 wu2 ran3 ， ruo4 long2 yun2 qie3 fu4 。
- ku3 wei4 mei2 run4 qin1 ， nuan3 xu1 ren2 qi4 yu4 。
- you3 ru2 gang1 geng3 xing4 ， bu2 shou4 xian1 jie4 chu4 。
- you4 ruo4 lian2 fu1 xin1 ， nan2 jiang1 wei1 hui4 du2 。
- qing2 tian1 chang3 xu1 fu3 ， shi2 nian3 po4 qing1 lü4 。
- yong3 ri4 yu4 xian2 bin1 ， ru3 quan2 fa1 xin1 fu4 。
- xiang1 nong2 duo2 lan2 lu4 ， se4 nen4 qi1 qiu1 ju2 。
- min3 su2 jing4 chuan2 kua1 ， feng1 yu2 mian4 ru2 zhou1 。
- zi4 yun2 ye4 jia1 bai2 ， po1 sheng4 zhong1 shan1 lu4 。
- hao3 shi4 yi4 bei1 shen1 ， wu3 chuang1 chun1 shui4 zu2 。
- qing1 feng1 ji1 liang3 ye4 ， qu4 yu4 ling2 hong2 hu2 。
- jie1 wo3 le4 he2 shen1 ， shui3 jing1 yi4 lü3 du2 。
- lu4 zi3 zha4 zhong1 ling2 ， ci4 nai3 kang1 wang2 gu3 。
- ma0 pei2 qing3 ceng2 chang2 ， ping2 ying1 zou3 tong2 pu2 。
- ru2 jin1 lao3 qie3 lan3 ， xi4 shi4 bai3 bu2 yu4 。
- mei3 e4 liang3 ju4 wang4 ， shui2 neng2 qiang2 zhui1 zhu2 。
- jiang1 yan2 ban4 bai2 tu3 ， shao1 shao1 cong2 wu2 shu3 。
- shang4 yu4 wai4 xing2 hai2 ， an1 neng2 xun4 kou3 fu4 。
- you2 lai2 bao2 zi1 wei4 ， ri4 fan4 zhi3 tuo1 su4 。
- wai4 mu4 ji4 yi3 yi3 ， hu2 wei4 ci3 ji1 shu4 。
- zuo2 ri4 san4 you1 bu4 ， ou3 shang4 tian1 feng1 lu4 。
- shan1 pu3 zheng4 chun1 feng1 ， meng2 rong2 wan4 qi2 cu4 。
- hu1 er2 wei4 zhao1 ke4 ， cai3 zhi4 liao2 yi4 fu4 。
- di4 pi4 shui2 wo3 cong2 ， bao1 cang2 zhi4 chu2 lu4 。
- he2 chang2 jiao4 you1 lie4 ， dan4 xi3 po4 shui4 su4 。
- kuang4 ci3 xia4 ri4 chang2 ， ren2 jian1 zheng4 yan2 du2 。
- you1 ren2 wu2 yi2 shi4 ， wu3 fan4 bao3 shu1 shu1 。
- kun4 wo4 bei3 chuang1 feng1 ， feng1 wei1 dong4 chuang1 zhu2 。
- ru3 ou1 shi2 fen1 man3 ， ren2 shi4 zhen1 ju2 cu4 。
- yi4 shuang3 piao1 yu4 xian1 ， tou2 qing1 kuai4 ru2 mu4 。
- xi1 ren2 gu4 duo1 pi3 ， wo3 pi3 liang2 ke3 shu2 。
- wei4 wen4 liu2 bo2 lun2 ， hu2 ran2 zhen3 zao1 qu3 。

## 注释

## 译文

## 赏析
