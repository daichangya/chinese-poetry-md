---
id: su-shi-he-gong-qiao
title: 何公桥
titlePinyin: he2 gong1 qiao2
titleSlug: he-gong-qiao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天壤之间，水居其多。
- 人之往来，如鹈在河。
- 顺水而行，云驰鸟疾。
- 维水之利，千里咫尺。
- 乱流而涉，过膝则止。
- 维水之害，咫尺千里。
- 沔彼滥觞，蛙跳鯈游。
- 溢而怀山，神禹所忧。
- 岂无一木，支此大坏。
- 舞于盘涡，冰折雷解。
- 坐使此邦，画为两州。
- 鸡犬相闻，胡越莫救。
- 允毅何公，甚勇于仁。
- 始作石梁，其艰其勤。
- 将作复止，更此百难。
- 公心如铁，非石则坚。
- 公以身先，民以悦使。
- 老壮负石，如负其子。
- 疏为玉虹，隠为金隄。
- 直栏横槛，百贾所栖。
- 我来与公，同载而出。
- 讙呼填道，抱其马足。
- 我叹而言，视此滔滔。
- 未见刚者，孰为此桥。
- 愿公千岁，与桥寿考。
- 持节复来，以慰父老。
- 如朱仲卿，食于桐乡。
- 我作铭诗，子孙不忘。

## 拼音
- tian1 rang3 zhi1 jian1 ， shui3 ju1 qi2 duo1 。
- ren2 zhi1 wang3 lai2 ， ru2 ti2 zai4 he2 。
- shun4 shui3 er2 xing2 ， yun2 chi2 niao3 ji2 。
- wei2 shui3 zhi1 li4 ， qian1 li3 zhi3 chi3 。
- luan4 liu2 er2 she4 ， guo4 xi1 ze2 zhi3 。
- wei2 shui3 zhi1 hai4 ， zhi3 chi3 qian1 li3 。
- mian3 bi3 lan4 shang1 ， wa1 tiao4 tiao2 you2 。
- yi4 er2 huai2 shan1 ， shen2 yu3 suo3 you1 。
- qi3 wu2 yi2 mu4 ， zhi1 ci3 da4 huai4 。
- wu3 yu2 pan2 wo1 ， bing1 zhe2 lei2 jie3 。
- zuo4 shi3 ci3 bang1 ， hua4 wei4 liang3 zhou1 。
- ji1 quan3 xiang1 wen2 ， hu2 yue4 mo4 jiu4 。
- yun3 yi4 he2 gong1 ， shen4 yong3 yu2 ren2 。
- shi3 zuo4 shi2 liang2 ， qi2 jian1 qi2 qin2 。
- jiang1 zuo4 fu4 zhi3 ， geng4 ci3 bai3 nan2 。
- gong1 xin1 ru2 tie3 ， fei1 shi2 ze2 jian1 。
- gong1 yi3 shen1 xian1 ， min2 yi3 yue4 shi3 。
- lao3 zhuang4 fu4 shi2 ， ru2 fu4 qi2 zi3 。
- shu1 wei4 yu4 hong2 ， yin3 wei4 jin1 di1 。
- zhi2 lan2 heng2 kan3 ， bai3 jia3 suo3 qi1 。
- wo3 lai2 yu3 gong1 ， tong2 zai3 er2 chu1 。
- huan1 hu1 tian2 dao4 ， bao4 qi2 ma3 zu2 。
- wo3 tan4 er2 yan2 ， shi4 ci3 tao1 tao1 。
- wei4 jian4 gang1 zhe3 ， shu2 wei4 ci3 qiao2 。
- yuan4 gong1 qian1 sui4 ， yu3 qiao2 shou4 kao3 。
- chi2 jie2 fu4 lai2 ， yi3 wei4 fu4 lao3 。
- ru2 zhu1 zhong4 qing1 ， shi2 yu2 tong2 xiang1 。
- wo3 zuo4 ming2 shi1 ， zi3 sun1 bu2 wang4 。

## 注释

## 译文

## 赏析
