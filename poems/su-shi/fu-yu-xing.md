---
id: su-shi-fu-yu-xing
title: 鳆鱼行
titlePinyin: fu4 yu2 xing2
titleSlug: fu-yu-xing
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渐台人散长弓射，初噉鳆鱼人未识。
- 西陵衰老𰬸帐空，肯向北河亲馈食。
- 两雄一律盗汉家，嗜好亦若肩相差。
- 食每对之先太息，不因噎呕缘疮痂。
- 中间霸据关梁隔，一枚何啻千金直。
- 百年南北鲑菜通，往往残余饱臧获。
- 东随海舶号倭螺，异方珍宝来更多。
- 磨沙瀹沈成大胾，剖蚌作脯分余波。
- 君不闻蓬莱阁下驼棋岛，八月边风备胡獠。
- 舶船跋浪鼋鼍震，长镵铲处崖谷倒。
- 膳夫善治荐华堂，坐令雕俎生辉光。
- 肉芝石耳不足数，醋芼鱼皮真倚墙。
- 中都贵人珍此味，糟浥油藏能远致。
- 割肥方厌万钱厨，决眦可醒千日醉。
- 三韩使者金鼎来，方奁馈送烦舆台。
- 辽东太守远自献，临淄掾吏谁为材。
- 吾生东归收一斛，苞苴未肯钻华屋。
- 分送羹材作眼明，却取细书防老读。

## 拼音
- jian4 tai2 ren2 san4 chang2 gong1 she4 ， chu1 dan4 fu4 yu2 ren2 wei4 shi2 。
- xi1 ling2 shuai1 lao3 𰬸 zhang4 kong1 ， ken3 xiang4 bei3 he2 qin1 kui4 shi2 。
- liang3 xiong2 yi2 lü4 dao4 han4 jia1 ， shi4 hao4 yi4 ruo4 jian1 xiang1 cha4 。
- shi2 mei3 dui4 zhi1 xian1 tai4 xi1 ， bu4 yin1 ye1 ou3 yuan2 chuang1 jia1 。
- zhong1 jian1 ba4 ju4 guan1 liang2 ge2 ， yi4 mei2 he2 chi4 qian1 jin1 zhi2 。
- bai3 nian2 nan2 bei3 gui1 cai4 tong1 ， wang3 wang3 can2 yu2 bao3 zang1 huo4 。
- dong1 sui2 hai3 bo2 hao4 wo1 luo2 ， yi4 fang1 zhen1 bao3 lai2 geng4 duo1 。
- mo2 sha1 yue4 shen3 cheng2 da4 zi4 ， pou1 bang4 zuo4 pu2 fen1 yu2 bo1 。
- jun1 bu4 wen2 peng2 lai2 ge2 xia4 tuo2 qi2 dao3 ， ba1 yue4 bian1 feng1 bei4 hu2 liao2 。
- bo2 chuan2 ba2 lang4 yuan2 tuo2 zhen4 ， chang2 chan2 chan3 chu4 ya2 gu3 dao3 。
- shan4 fu1 shan4 zhi4 jian4 hua2 tang2 ， zuo4 ling4 diao1 zu3 sheng1 hui1 guang1 。
- rou4 zhi1 shi2 er3 bu4 zu2 shu4 ， cu4 mao4 yu2 pi2 zhen1 yi3 qiang2 。
- zhong1 du1 gui4 ren2 zhen1 ci3 wei4 ， zao1 yi4 you2 cang2 neng2 yuan3 zhi4 。
- ge1 fei2 fang1 yan4 wan4 qian2 chu2 ， jue2 zi4 ke3 xing3 qian1 ri4 zui4 。
- san1 han2 shi3 zhe3 jin1 ding3 lai2 ， fang1 lian2 kui4 song4 fan2 yu2 tai2 。
- liao2 dong1 tai4 shou3 yuan3 zi4 xian4 ， lin2 zi1 yuan4 li4 shui2 wei4 cai2 。
- wu2 sheng1 dong1 gui1 shou1 yi4 hu2 ， bao1 ju1 wei4 ken3 zuan4 hua2 wu1 。
- fen1 song4 geng1 cai2 zuo4 yan3 ming2 ， que4 qu3 xi4 shu1 fang2 lao3 du2 。

## 注释

## 译文

## 赏析
