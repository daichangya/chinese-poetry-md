---
id: su-shi-he-zhi-shi-zhang-lang-zhong-chun-zhou
title: 和致仕张郎中春昼
titlePinyin: he2 zhi4 shi4 zhang1 lang2 zhong1 chun1 zhou4
titleSlug: he-zhi-shi-zhang-lang-zhong-chun-zhou
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 投绂归来万事轻，消磨未尽只风情。
- 旧因莼菜求长假，新为杨枝作短行。
- 不祷自安缘寿骨，深藏难没是诗名。
- 浅斟杯酒红生颊，细琢歌词稳称声。
- 蜗壳卜居心自放，蝇头写字眼能明。
- 盛衰阅过君应笑，宠辱年来我亦平。
- 跪履数从圯下老，逸书闲问济南生。
- 东风屈指无多日，只恐先春𫛸鴂鸣。

## 拼音
- tou2 fu2 gui1 lai2 wan4 shi4 qing1 ， xiao1 mo2 wei4 jin4 zhi1 feng1 qing2 。
- jiu4 yin1 chun2 cai4 qiu2 chang2 jia4 ， xin1 wei4 yang2 zhi1 zuo4 duan3 xing2 。
- bu4 dao3 zi4 an1 yuan2 shou4 gu3 ， shen1 cang2 nan2 mei2 shi4 shi1 ming2 。
- qian3 zhen1 bei1 jiu3 hong2 sheng1 jia2 ， xi4 zhuo2 ge1 ci2 wen3 cheng1 sheng1 。
- wo1 ke2 bu3 ju1 xin1 zi4 fang4 ， ying2 tou2 xie3 zi4 yan3 neng2 ming2 。
- sheng4 shuai1 yue4 guo4 jun1 ying4 xiao4 ， chong3 ru3 nian2 lai2 wo3 yi4 ping2 。
- gui4 lü3 shu4 cong2 yi2 xia4 lao3 ， yi4 shu1 xian2 wen4 ji3 nan2 sheng1 。
- dong1 feng1 qu1 zhi3 wu2 duo1 ri4 ， zhi1 kong3 xian1 chun1 𫛸 jue2 ming2 。

## 注释

## 译文

## 赏析
