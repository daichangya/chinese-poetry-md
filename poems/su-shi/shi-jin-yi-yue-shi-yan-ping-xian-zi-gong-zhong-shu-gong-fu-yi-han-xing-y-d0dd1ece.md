---
id: su-shi-shi-jin-yi-yue-shi-yan-ping-xian-zi-gong-zhong-shu-gong-fu-yi-han-xing-y-d0dd1ece
title: 轼近以月石砚屏献子功中书公复以涵星砚献纯父侍讲子功有诗纯父未也复以月石风林屏赠之谨和子功诗并求纯父数句
titlePinyin: shi4 jin4 yi3 yue4 shi2 yan4 ping2 xian4 zi3 gong1 zhong1 shu1 gong1 fu4 yi3 han2 xing1 yan4 xian4 chun2 fu4 shi4 jiang3 zi3 gong1 you3 shi1 chun2 fu4 wei4 ye3 fu4 yi3 yue4 shi2 feng1 lin2 ping2 zeng4 zhi1 jin3 he2 zi3 gong1 shi1 bing4 qiu2 chun2 fu4 shu4 ju4
titleSlug: shi-jin-yi-yue-shi-yan-ping-xian-zi-gong-zhong-shu-gong-fu-yi-han-xing-y-d0dd1ece
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫潭出玄云，翳我潭中星。
- 独有潭上月，倒挂紫翠屏。
- 我老不看书，默坐养此昏花睛。
- 时时一开眼，见此云月眼自明。
- 久知世界一泡影，大小真伪何足评。
- 笑彼三子欧梅苏，无事自作雪羽争。
- 故将屏砚送两范，要使珠璧栖窗櫺。
- 大范忽长谣，语出月脇令人惊。
- 小范当继之，说破星心如鸡鸣。
- 床头复一月，下有风林横。
- 急送小范家，护此涵星泓。
- 愿从少陵博一句，山木尽与洪涛倾。

## 拼音
- zi3 tan2 chu1 xuan2 yun2 ， yi4 wo3 tan2 zhong1 xing1 。
- du2 you3 tan2 shang4 yue4 ， dao3 gua4 zi3 cui4 ping2 。
- wo3 lao3 bu2 kan4 shu1 ， mo4 zuo4 yang3 ci3 hun1 hua1 jing1 。
- shi2 shi2 yi4 kai1 yan3 ， jian4 ci3 yun2 yue4 yan3 zi4 ming2 。
- jiu3 zhi1 shi4 jie4 yi2 pao4 ying3 ， da4 xiao3 zhen1 wei3 he2 zu2 ping2 。
- xiao4 bi3 san1 zi3 ou1 mei2 su1 ， wu2 shi4 zi4 zuo4 xue3 yu3 zheng1 。
- gu4 jiang1 ping2 yan4 song4 liang3 fan4 ， yao4 shi3 zhu1 bi4 qi1 chuang1 ling2 。
- da4 fan4 hu1 chang2 yao2 ， yu3 chu1 yue4 xie2 ling4 ren2 jing1 。
- xiao3 fan4 dang1 ji4 zhi1 ， shuo1 po4 xing1 xin1 ru2 ji1 ming2 。
- chuang2 tou2 fu4 yi1 yue4 ， xia4 you3 feng1 lin2 heng2 。
- ji2 song4 xiao3 fan4 jia1 ， hu4 ci3 han2 xing1 hong2 。
- yuan4 cong2 shao3 ling2 bo2 yi2 ju4 ， shan1 mu4 jin4 yu3 hong2 tao1 qing1 。

## 注释

## 译文

## 赏析
