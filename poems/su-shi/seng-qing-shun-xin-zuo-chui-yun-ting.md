---
id: su-shi-seng-qing-shun-xin-zuo-chui-yun-ting
title: 僧清顺新作垂云亭
titlePinyin: seng1 qing1 shun4 xin1 zuo4 chui2 yun2 ting2
titleSlug: seng-qing-shun-xin-zuo-chui-yun-ting
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江山虽有余，亭榭苦难稳。
- 登临不得要，万象各偃蹇。
- 惜哉垂云轩，此地得何晚。
- 天公争向背，诗眼巧增损。
- 路穷朱栏出，山破石壁很。
- 海门浸坤轴，湖尾抱云𪩘。
- 葱葱城郭丽，淡淡烟村远。
- 纷纷鸟鹊去，一一渔樵返。
- 雄观快新获，微景收昔遁。
- 道人真古人，啸咏慕嵇阮。
- 空斋卧蒲褐，芒屦每自捆。
- 天怜诗人穷，乞与供诗本。
- 我诗久不作，荒涩旋锄垦。
- 从君觅佳句，咀嚼废朝饭。

## 拼音
- jiang1 shan1 sui1 you3 yu2 ， ting2 xie4 ku3 nan4 wen3 。
- deng1 lin2 bu4 de2 yao4 ， wan4 xiang4 ge4 yan3 jian3 。
- xi1 zai1 chui2 yun2 xuan1 ， ci3 di4 de2 he2 wan3 。
- tian1 gong1 zheng1 xiang4 bei4 ， shi1 yan3 qiao3 zeng1 sun3 。
- lu4 qiong2 zhu1 lan2 chu1 ， shan1 po4 shi2 bi4 hen3 。
- hai3 men2 jin4 kun1 zhou2 ， hu2 wei3 bao4 yun2 yan3 。
- cong1 cong1 cheng2 guo1 li4 ， dan4 dan4 yan1 cun1 yuan3 。
- fen1 fen1 niao3 que4 qu4 ， yi1 yi1 yu2 qiao2 fan3 。
- xiong2 guan1 kuai4 xin1 huo4 ， wei1 jing3 shou1 xi1 dun4 。
- dao4 ren2 zhen1 gu3 ren2 ， xiao4 yong3 mu4 ji1 ruan3 。
- kong1 zhai1 wo4 pu2 he4 ， mang2 ju4 mei3 zi4 kun3 。
- tian1 lian2 shi1 ren2 qiong2 ， qi3 yu3 gong4 shi1 ben3 。
- wo3 shi1 jiu3 bu2 zuo4 ， huang1 se4 xuan2 chu2 ken3 。
- cong2 jun1 mi4 jia1 ju4 ， ju3 jue2 fei4 chao2 fan4 。

## 注释

## 译文

## 赏析
