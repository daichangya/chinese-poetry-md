---
id: su-shi-song-lu-dou-cao
title: 送路都曹
titlePinyin: song4 lu4 dou1 cao2
titleSlug: song-lu-dou-cao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积雪困桃李，春心谁为容。
- 淮光酿山色，先作归意浓。
- 我亦倦游者，君恩系疏慵。
- 欲留耿介士，伴我衰迟踪。
- 吏课升斗积，崎岖等铅舂。
- 那将露电身，坐待收千钟。
- 结发空百战，市人看先封。
- 谁能搔白首，抱关望夕烽。
- 子意谅已成，我言宁复从。
- 恨无乖崖老，一洗芥蒂胸。
- 我田荆溪上，伏腊亦粗供。
- 怀哉江南路，会作林下逢。

## 拼音
- ji1 xue3 kun4 tao2 li3 ， chun1 xin1 shui2 wei4 rong2 。
- huai2 guang1 niang4 shan1 se4 ， xian1 zuo4 gui1 yi4 nong2 。
- wo3 yi4 juan4 you2 zhe3 ， jun1 en1 xi4 shu1 yong1 。
- yu4 liu2 geng3 jie4 shi4 ， ban4 wo3 shuai1 chi2 zong1 。
- li4 ke4 sheng1 dou4 ji1 ， qi2 qu1 deng3 qian1 chong1 。
- na4 jiang1 lu4 dian4 shen1 ， zuo4 dai4 shou1 qian1 zhong1 。
- jie2 fa4 kong1 bai3 zhan4 ， shi4 ren2 kan4 xian1 feng1 。
- shui2 neng2 sao1 bai2 shou3 ， bao4 guan1 wang4 xi1 feng1 。
- zi3 yi4 liang4 yi3 cheng2 ， wo3 yan2 ning2 fu4 cong2 。
- hen4 wu2 guai1 ya2 lao3 ， yi4 xi3 jie4 di4 xiong1 。
- wo3 tian2 jing1 xi1 shang4 ， fu2 la4 yi4 cu1 gong4 。
- huai2 zai1 jiang1 nan2 lu4 ， hui4 zuo4 lin2 xia4 feng2 。

## 注释

## 译文

## 赏析
