---
id: su-shi-gui-lai-yin-song-wang-zi-li-gui-yun-zhou
title: 归来引送王子立归筠州
titlePinyin: gui1 lai2 yin3 song4 wang2 zi3 li4 gui1 yun2 zhou1
titleSlug: gui-lai-yin-song-wang-zi-li-gui-yun-zhou
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归去来兮，世不汝求胡不归。
- 汹北望之横流兮，渺西顾之尘霏。
- 纷野马之决骤兮，幸余首之未鞿。
- 出彭城而南骛兮，眷丘陇而增欷。
- 乱清淮而俯鉴兮，惊昔容之是非。
- 念东坡之遗老兮，轻千里而款余扉。
- 共雪堂之清夜兮，揽明月之余辉。
- 曾鸡黍之未熟兮，叹空室之伊威。
- 我挽袖而莫留兮，仆夫在门歌式微。
- 归去来兮，路渺渺其何极。
- 将税驾于何许兮，北江之南，南江之北。
- 于此有人兮，俨峨峨其丰硕。
- 孰居约而尔肥兮，非糠核其何食。
- 久抱一而不试兮，愈温温而自克。
- 吾居世之荒浪兮，视昏昏而听默默。
- 非之子莫振吾过兮，久不见恐自贼。
- 吾欲往而道无由兮，子何畏而不即。
- 将以彼为玉人兮，以子为之璞也。

## 拼音
- gui1 qu4 lai2 xi1 ， shi4 bu4 ru3 qiu2 hu2 bu4 gui1 。
- xiong1 bei3 wang4 zhi1 heng2 liu2 xi1 ， miao3 xi1 gu4 zhi1 chen2 fei1 。
- fen1 ye3 ma3 zhi1 jue2 zhou4 xi1 ， xing4 yu2 shou3 zhi1 wei4 ji1 。
- chu1 peng2 cheng2 er2 nan2 wu4 xi1 ， juan4 qiu1 long3 er2 zeng1 xi1 。
- luan4 qing1 huai2 er2 fu3 jian4 xi1 ， jing1 xi1 rong2 zhi1 shi4 fei1 。
- nian4 dong1 po1 zhi1 yi2 lao3 xi1 ， qing1 qian1 li3 er2 kuan3 yu2 fei1 。
- gong4 xue3 tang2 zhi1 qing1 ye4 xi1 ， lan3 ming2 yue4 zhi1 yu2 hui1 。
- ceng2 ji1 shu3 zhi1 wei4 shu2 xi1 ， tan4 kong1 shi4 zhi1 yi1 wei1 。
- wo3 wan3 xiu4 er2 mo4 liu2 xi1 ， pu2 fu1 zai4 men2 ge1 shi4 wei1 。
- gui1 qu4 lai2 xi1 ， lu4 miao3 miao3 qi2 he2 ji2 。
- jiang1 shui4 jia4 yu2 he2 xu3 xi1 ， bei3 jiang1 zhi1 nan2 ， nan2 jiang1 zhi1 bei3 。
- yu2 ci3 you3 ren2 xi1 ， yan3 e2 e2 qi2 feng1 shuo4 。
- shu2 ju1 yue1 er2 er3 fei2 xi1 ， fei1 kang1 he2 qi2 he2 shi2 。
- jiu3 bao4 yi1 er2 bu2 shi4 xi1 ， yu4 wen1 wen1 er2 zi4 ke4 。
- wu2 ju1 shi4 zhi1 huang1 lang4 xi1 ， shi4 hun1 hun1 er2 ting1 mo4 mo4 。
- fei1 zhi1 zi3 mo4 zhen4 wu2 guo4 xi1 ， jiu3 bu2 jian4 kong3 zi4 zei2 。
- wu2 yu4 wang3 er2 dao4 wu2 you2 xi1 ， zi3 he2 wei4 er2 bu4 ji2 。
- jiang1 yi3 bi3 wei4 yu4 ren2 xi1 ， yi3 zi3 wei4 zhi1 pu2 ye3 。

## 注释

## 译文

## 赏析
