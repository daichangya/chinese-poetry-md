---
id: su-shi-ci-yun-shu-yao-wen-qi-xue-wu-zhu-quan
title: 次韵舒尧文祈雪雾猪泉
titlePinyin: ci4 yun4 shu1 yao2 wen2 qi2 xue3 wu4 zhu1 quan2
titleSlug: ci-yun-shu-yao-wen-qi-xue-wu-zhu-quan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长笑蛇医一寸腹，衔冰吐雹何时足。
- 苍鹅无罪亦可怜，斩颈横盘不敢哭。
- 岂知泉下有猪龙，卧枕雷车踏阴轴。
- 前年太守为旱请，雨点随人如撒菽。
- 太守归国龙归泉，至今人咏淇园绿。
- 我今又复罹此旱，凛凛疲民在沟渎。
- 却寻旧迹叩神泉，坐客仍携王子渊。
- 看草中和乐职颂，新声妙语慰华颠。
- 晓来泉上东风急，须上冰珠老蛟泣。
- 怪词欲逼龙飞起，险韵不量吾所及。
- 行看积雪厚埋牛，谁与春工掀百蛰。
- 此时还复借君诗，余力汰辀仍贯笠。
- 挥毫落纸勿言疲，惊龙再起震失匙。

## 拼音
- chang2 xiao4 she2 yi1 yi2 cun4 fu4 ， xian2 bing1 tu3 bao2 he2 shi2 zu2 。
- cang1 e2 wu2 zui4 yi4 ke3 lian2 ， zhan3 jing3 heng2 pan2 bu4 gan3 ku1 。
- qi3 zhi1 quan2 xia4 you3 zhu1 long2 ， wo4 zhen3 lei2 che1 ta4 yin1 zhou2 。
- qian2 nian2 tai4 shou3 wei4 han4 qing3 ， yu3 dian3 sui2 ren2 ru2 sa1 shu1 。
- tai4 shou3 gui1 guo2 long2 gui1 quan2 ， zhi4 jin1 ren2 yong3 qi2 yuan2 lü4 。
- wo3 jin1 you4 fu4 li2 ci3 han4 ， lin3 lin3 pi2 min2 zai4 gou1 du2 。
- que4 xun2 jiu4 ji4 kou4 shen2 quan2 ， zuo4 ke4 reng2 xie2 wang2 zi3 yuan1 。
- kan4 cao3 zhong1 he2 le4 zhi2 song4 ， xin1 sheng1 miao4 yu3 wei4 hua2 dian1 。
- xiao3 lai2 quan2 shang4 dong1 feng1 ji2 ， xu1 shang4 bing1 zhu1 lao3 jiao1 qi4 。
- guai4 ci2 yu4 bi1 long2 fei1 qi3 ， xian3 yun4 bu4 liang2 wu2 suo3 ji2 。
- xing2 kan4 ji1 xue3 hou4 mai2 niu2 ， shui2 yu3 chun1 gong1 xian1 bai3 zhe2 。
- ci3 shi2 hai2 fu4 jie4 jun1 shi1 ， yu2 li4 tai4 zhou1 reng2 guan4 li4 。
- hui1 hao2 luo4 zhi3 wu4 yan2 pi2 ， jing1 long2 zai4 qi3 zhen4 shi1 chi2 。

## 注释

## 译文

## 赏析
