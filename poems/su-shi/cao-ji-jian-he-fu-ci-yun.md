---
id: su-shi-cao-ji-jian-he-fu-ci-yun
title: 曹既见和复次韵
titlePinyin: cao2 ji4 jian4 he2 fu4 ci4 yun4
titleSlug: cao-ji-jian-he-fu-ci-yun
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造物本儿嬉，风噫雷电笑。
- 谁令妄惊怪，失匕号万窍。
- 人人走江湖，一一操网钓。
- 偶然连六鼇，便谓此手妙。
- 空令任公子，三岁蹲海徼。
- 长贫固不辞，一死实未料。
- 难将蓍草算，除用佛眼照。
- 何人嗣家学，恨子儿尚少。
- 嗟我与曹君，衰老世不要。
- 空言今无救，奇志后必耀。
- 吟君五字诗，义重千金吊。
- 收藏慎勿出，免使群儿谯。

## 拼音
- zao4 wu4 ben3 er2 xi1 ， feng1 yi1 lei2 dian4 xiao4 。
- shui2 ling4 wang4 jing1 guai4 ， shi1 bi3 hao4 wan4 qiao4 。
- ren2 ren2 zou3 jiang1 hu2 ， yi1 yi1 cao1 wang3 diao4 。
- ou3 ran2 lian2 liu4 ao2 ， bian4 wei4 ci3 shou3 miao4 。
- kong1 ling4 ren4 gong1 zi3 ， san1 sui4 dun1 hai3 jiao3 。
- chang2 pin2 gu4 bu4 ci2 ， yi4 si3 shi2 wei4 liao4 。
- nan2 jiang1 shi1 cao3 suan4 ， chu2 yong4 fo2 yan3 zhao4 。
- he2 ren2 si4 jia1 xue2 ， hen4 zi3 er2 shang4 shao3 。
- jie1 wo3 yu3 cao2 jun1 ， shuai1 lao3 shi4 bu2 yao4 。
- kong1 yan2 jin1 wu2 jiu4 ， qi2 zhi4 hou4 bi4 yao4 。
- yin2 jun1 wu3 zi4 shi1 ， yi4 zhong4 qian1 jin1 diao4 。
- shou1 cang2 shen4 wu4 chu1 ， mian3 shi3 qun2 er2 qiao2 。

## 注释

## 译文

## 赏析
