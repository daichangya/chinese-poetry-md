---
id: su-shi-zhu-shou-chang-lang-zhong-shao-bu-zhi-mu-suo-zai-ci-xue-xie-jing-qiu-zhi-ee5da728
title: 朱寿昌郎中少不知母所在刺血写经求之五十年去岁得之蜀中以诗贺之
titlePinyin: zhu1 shou4 chang1 lang2 zhong1 shao3 bu4 zhi1 mu3 suo3 zai4 ci4 xue4 xie3 jing1 qiu2 zhi1 wu3 shi2 nian2 qu4 sui4 de2 zhi1 shu3 zhong1 yi3 shi1 he4 zhi1
titleSlug: zhu-shou-chang-lang-zhong-shao-bu-zhi-mu-suo-zai-ci-xue-xie-jing-qiu-zhi-ee5da728
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟君七岁知念母，怜君壮大心愈苦。
- 羡君临老得相逢，喜极无言泪如雨。
- 不羡白衣作三公，不爱白日升青天。
- 爱君五十著彩服，儿啼却得偿当年。
- 烹龙为炙玉为酒，鹤发初生千万寿。
- 金花诏书锦作囊，白藤肩舆帘蹙绣。
- 感君离合我酸辛，此事今无古或闻。
- 长陵朅来见大姊，仲孺岂意逢将军。
- 开皇苦桃空记面，建中天子终不见。
- 西河郡守谁复讥，颍谷封人羞自荐。

## 拼音
- jie1 jun1 qi1 sui4 zhi1 nian4 mu3 ， lian2 jun1 zhuang4 da4 xin1 yu4 ku3 。
- xian4 jun1 lin2 lao3 de2 xiang1 feng2 ， xi3 ji2 wu2 yan2 lei4 ru2 yu3 。
- bu2 xian4 bai2 yi1 zuo4 san1 gong1 ， bu2 ai4 bai2 ri4 sheng1 qing1 tian1 。
- ai4 jun1 wu3 shi2 zhu4 cai3 fu2 ， er2 ti2 que4 de2 chang2 dang1 nian2 。
- peng1 long2 wei4 zhi4 yu4 wei4 jiu3 ， he4 fa1 chu1 sheng1 qian1 wan4 shou4 。
- jin1 hua1 zhao4 shu1 jin3 zuo4 nang2 ， bai2 teng2 jian1 yu2 lian2 cu4 xiu4 。
- gan3 jun1 li2 he2 wo3 suan1 xin1 ， ci3 shi4 jin1 wu2 gu3 huo4 wen2 。
- chang2 ling2 qie4 lai2 jian4 da4 zi3 ， zhong4 ru2 qi3 yi4 feng2 jiang1 jun1 。
- kai1 huang2 ku3 tao2 kong1 ji4 mian4 ， jian4 zhong1 tian1 zi3 zhong1 bu2 jian4 。
- xi1 he2 jun4 shou3 shui2 fu4 ji1 ， ying3 gu3 feng1 ren2 xiu1 zi4 jian4 。

## 注释

## 译文

## 赏析
