---
id: su-shi-shi-bin-lang
title: 食槟榔
titlePinyin: shi2 bin1 lang2
titleSlug: shi-bin-lang
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月照无枝林，夜栋立万础。
- 眇眇云间扇，荫此八月暑。
- 上有垂房子，下绕绛刺御。
- 风欺紫凤卵，雨暗苍龙乳。
- 裂包一堕地，还以皮自煮。
- 北客初未谙，劝食俗难阻。
- 中虚畏泄气，始嚼或半吐。
- 吸津得微甘，著齿随亦苦。
- 面目太严冷，滋味绝媚妩。
- 诛彭勋可策，推毂勇宜贾。
- 瘴风作坚顽，导利时有补。
- 药储固可尔，果录讵用许。
- 先生失膏粱，便腹委败鼓。
- 日啖过一粒，肠胃为所侮。
- 蛰雷殷脐肾，藜藿腐亭午。
- 书灯看膏尽，钲漏历历数。
- 老眼怕少睡，竟使赤眦弩。
- 渴思梅林咽，饥念黄独举。
- 柰何农经中，收此困羁旅。
- 牛舌不饷人，一斛肯多与。
- 乃知见本偏，但可酬恶语。

## 拼音
- yue4 zhao4 wu2 zhi1 lin2 ， ye4 dong4 li4 wan4 chu3 。
- miao3 miao3 yun2 jian1 shan4 ， yin4 ci3 ba1 yue4 shu3 。
- shang4 you3 chui2 fang2 zi0 ， xia4 rao4 jiang4 ci4 yu4 。
- feng1 qi1 zi3 feng4 luan3 ， yu3 an4 cang1 long2 ru3 。
- lie4 bao1 yi2 duo4 di4 ， hai2 yi3 pi2 zi4 zhu3 。
- bei3 ke4 chu1 wei4 an1 ， quan4 shi2 su2 nan2 zu3 。
- zhong1 xu1 wei4 xie4 qi4 ， shi3 jiao2 huo4 ban4 tu3 。
- xi1 jin1 de2 wei1 gan1 ， zhu4 chi3 sui2 yi4 ku3 。
- mian4 mu4 tai4 yan2 leng3 ， zi1 wei4 jue2 mei4 wu3 。
- zhu1 peng2 xun1 ke3 ce4 ， tui1 gu1 yong3 yi2 jia3 。
- zhang4 feng1 zuo4 jian1 wan2 ， dao3 li4 shi2 you3 bu3 。
- yao4 chu3 gu4 ke3 er3 ， guo3 lu4 ju4 yong4 xu3 。
- xian1 sheng1 shi1 gao1 liang2 ， bian4 fu4 wei3 bai4 gu3 。
- ri4 dan4 guo4 yi2 li4 ， chang2 wei4 wei4 suo3 wu3 。
- zhe2 lei2 yin1 qi2 shen4 ， li2 huo4 fu3 ting2 wu3 。
- shu1 deng1 kan4 gao1 jin4 ， zheng1 lou4 li4 li4 shu3 。
- lao3 yan3 pa4 shao3 shui4 ， jing4 shi3 chi4 zi4 nu3 。
- ke3 si1 mei2 lin2 yan4 ， ji1 nian4 huang2 du2 ju3 。
- nai4 he2 nong2 jing1 zhong1 ， shou1 ci3 kun4 ji1 lü3 。
- niu2 she2 bu4 xiang3 ren2 ， yi4 hu2 ken3 duo1 yu3 。
- nai3 zhi1 jian4 ben3 pian1 ， dan4 ke3 chou2 e4 yu3 。

## 注释

## 译文

## 赏析
