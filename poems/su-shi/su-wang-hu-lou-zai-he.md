---
id: su-shi-su-wang-hu-lou-zai-he
title: 宿望湖楼再和
titlePinyin: su4 wang4 hu2 lou2 zai4 he2
titleSlug: su-wang-hu-lou-zai-he
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新月如佳人，出海初弄色。
- 娟娟到湖上，潋潋摇空碧。
- 夜凉人未寝，山静闻响屐。
- 骚人故多感，悲秋更憀栗。
- 君胡不相就，朱墨纷黝赤。
- 我行得所嗜，十日忘家宅。
- 但恨无友生，诗病莫诃诘。
- 君来试吟咏，定作鹤头侧。
- 改罢心愈疑，满纸蛟蛇黑。

## 拼音
- xin1 yue4 ru2 jia1 ren2 ， chu1 hai3 chu1 nong4 se4 。
- juan1 juan1 dao4 hu2 shang4 ， lian4 lian4 yao2 kong1 bi4 。
- ye4 liang2 ren2 wei4 qin3 ， shan1 jing4 wen2 xiang3 ji1 。
- sao1 ren2 gu4 duo1 gan3 ， bei1 qiu1 geng4 liao2 li4 。
- jun1 hu2 bu4 xiang1 jiu4 ， zhu1 mo4 fen1 you3 chi4 。
- wo3 xing2 de2 suo3 shi4 ， shi2 ri4 wang4 jia1 zhai2 。
- dan4 hen4 wu2 you3 sheng1 ， shi1 bing4 mo4 he1 jie2 。
- jun1 lai2 shi4 yin2 yong3 ， ding4 zuo4 he4 tou2 ce4 。
- gai3 ba4 xin1 yu4 yi2 ， man3 zhi3 jiao1 she2 hei1 。

## 注释

## 译文

## 赏析
