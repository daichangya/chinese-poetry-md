---
id: su-shi-xi-zhai
title: 西斋
titlePinyin: xi1 zhai1
titleSlug: xi-zhai
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西斋深且明，中有六尺床。
- 病夫朝睡足，危坐觉日长。
- 昏昏既非醉，踽踽亦非狂。
- 褰衣竹风下，穆然中微凉。
- 起行西园中，草木含幽香。
- 榴花开一枝，桑枣沃以光。
- 鸣鸠得美荫，困立忘飞翔。
- 黄鸟亦自喜，新音变圆吭。
- 杖藜观物化，亦以观我生。
- 万物各得时，我生日皇皇。

## 拼音
- xi1 zhai1 shen1 qie3 ming2 ， zhong1 you3 liu4 chi3 chuang2 。
- bing4 fu1 chao2 shui4 zu2 ， wei1 zuo4 jue2 ri4 chang2 。
- hun1 hun1 ji4 fei1 zui4 ， ju3 ju3 yi4 fei1 kuang2 。
- qian1 yi1 zhu2 feng1 xia4 ， mu4 ran2 zhong1 wei1 liang2 。
- qi3 xing2 xi1 yuan2 zhong1 ， cao3 mu4 han2 you1 xiang1 。
- liu2 hua1 kai1 yi4 zhi1 ， sang1 zao3 wo4 yi3 guang1 。
- ming2 jiu1 de2 mei3 yin4 ， kun4 li4 wang4 fei1 xiang2 。
- huang2 niao3 yi4 zi4 xi3 ， xin1 yin1 bian4 yuan2 keng1 。
- zhang4 li2 guan1 wu4 hua4 ， yi4 yi3 guan1 wo3 sheng1 。
- wan4 wu4 ge4 de2 shi2 ， wo3 sheng1 ri4 huang2 huang2 。

## 注释

## 译文

## 赏析
