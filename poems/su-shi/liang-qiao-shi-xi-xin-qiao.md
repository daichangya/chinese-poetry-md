---
id: su-shi-liang-qiao-shi-xi-xin-qiao
title: 两桥诗 西新桥
titlePinyin: liang3 qiao2 shi1   xi1 xin1 qiao2
titleSlug: liang-qiao-shi-xi-xin-qiao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔桥木千柱，挂湖如断霓。
- 浮梁陷积淖，破板随奔溪。
- 笑看远岸没，坐觉孤城低。
- 聊因三农隙，稍进百步隄。
- 炎州无坚植，潦水轻推挤。
- 千年谁在者，铁柱罗浮西。
- 独有石盐木，白蚁不敢跻。
- 似开铜驼峰，如凿铁马蹄。
- 岌岌类鞭石，山川非会稽。
- 嗟我久阁笔，不书纸尾鹥。
- 萧然无尺箠，欲构飞空梯。
- 百夫下一杙，椓此百尺泥。
- 探囊頼故侯，宝钱出金闺。
- 父老喜云集，箪壶无空携。
- 三日饮不散，杀尽西村鸡。
- 似闻百岁前，海近湖有犀。
- 那知陵谷变，枯渎生茭藜。
- 后来勿忘今，冬涉水过脐。

## 拼音
- xi1 qiao2 mu4 qian1 zhu4 ， gua4 hu2 ru2 duan4 ni2 。
- fu2 liang2 xian4 ji1 nao4 ， po4 ban3 sui2 ben1 xi1 。
- xiao4 kan4 yuan3 an4 mei2 ， zuo4 jue2 gu1 cheng2 di1 。
- liao2 yin1 san1 nong2 xi4 ， shao1 jin4 bai3 bu4 di1 。
- yan2 zhou1 wu2 jian1 zhi2 ， liao2 shui3 qing1 tui1 ji3 。
- qian1 nian2 shui2 zai4 zhe3 ， tie3 zhu4 luo2 fu2 xi1 。
- du2 you3 shi2 yan2 mu4 ， bai2 yi3 bu4 gan3 ji1 。
- si4 kai1 tong2 tuo2 feng1 ， ru2 zao2 tie3 ma3 ti2 。
- ji2 ji2 lei4 bian1 shi2 ， shan1 chuan1 fei1 hui4 ji1 。
- jie1 wo3 jiu3 ge2 bi3 ， bu4 shu1 zhi3 wei3 yi1 。
- xiao1 ran2 wu2 chi3 chui2 ， yu4 gou4 fei1 kong1 ti1 。
- bai3 fu1 xia4 yi2 yi4 ， zhuo2 ci3 bai3 chi3 ni2 。
- tan4 nang2 lai4 gu4 hou2 ， bao3 qian2 chu1 jin1 gui1 。
- fu4 lao3 xi3 yun2 ji2 ， dan1 hu2 wu2 kong1 xie2 。
- san1 ri4 yin3 bu2 san4 ， sha1 jin4 xi1 cun1 ji1 。
- si4 wen2 bai3 sui4 qian2 ， hai3 jin4 hu2 you3 xi1 。
- na4 zhi1 ling2 gu3 bian4 ， ku1 du2 sheng1 jiao1 li2 。
- hou4 lai2 wu4 wang4 jin1 ， dong1 she4 shui3 guo4 qi2 。

## 注释

## 译文

## 赏析
