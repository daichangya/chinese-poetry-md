---
id: su-shi-ci-yun-kong-yi-fu-jiu-han-yi-er-shen-yu-san-shou-qi-er
title: 次韵孔毅父久旱已而甚雨三首  其二
titlePinyin: ci4 yun4 kong3 yi4 fu4 jiu3 han4 yi3 er2 shen4 yu3 san1 shou3     qi2 er4
titleSlug: ci-yun-kong-yi-fu-jiu-han-yi-er-shen-yu-san-shou-qi-er
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年东坡拾瓦砾，自种黄桑三百尺。
- 今年刈草盖雪堂，日炙风吹面如墨。
- 平生懒惰今始悔，老大劝农天所直。
- 沛然例赐三尺雨，造物无心怳难测。
- 四方上下同一云，甘霔不为龙所隔。
- 蓬蒿下湿迎晓耒，灯火新凉催夜织。
- 老夫作罢得甘寝，卧听墙东人响屐。
- 奔流未已坑谷平，折苇枯荷恣漂溺。
- 腐儒粗粝支百年，力耕不受众目怜。
- 破陂漏水不耐旱，人力未至求天全。
- 会当作塘径千步，横断西北遮山泉。
- 四邻相率助举杵，人人知我囊无钱。
- 明年共看决渠雨，饥饱在我宁关天。
- 谁能伴我田间饮，醉倒惟有支头砖。

## 拼音
- qu4 nian2 dong1 po1 shi2 wa3 li4 ， zi4 zhong3 huang2 sang1 san1 bai3 chi3 。
- jin1 nian2 yi4 cao3 gai4 xue3 tang2 ， ri4 zhi4 feng1 chui1 mian4 ru2 mo4 。
- ping2 sheng1 lan3 duo4 jin1 shi3 hui3 ， lao3 da4 quan4 nong2 tian1 suo3 zhi2 。
- pei4 ran2 li4 ci4 san1 chi3 yu3 ， zao4 wu4 wu2 xin1 huang3 nan2 ce4 。
- si4 fang1 shang4 xia4 tong2 yi4 yun2 ， gan1 shu4 bu2 wei4 long2 suo3 ge2 。
- peng2 hao1 xia4 shi1 ying2 xiao3 lei3 ， deng1 huo3 xin1 liang2 cui1 ye4 zhi1 。
- lao3 fu1 zuo4 ba4 de2 gan1 qin3 ， wo4 ting1 qiang2 dong1 ren2 xiang3 ji1 。
- ben1 liu2 wei4 yi3 keng1 gu3 ping2 ， zhe2 wei3 ku1 he2 zi4 piao1 ni4 。
- fu3 ru2 cu1 li4 zhi1 bai3 nian2 ， li4 geng1 bu2 shou4 zhong4 mu4 lian2 。
- po4 bei1 lou4 shui3 bu2 nai4 han4 ， ren2 li4 wei4 zhi4 qiu2 tian1 quan2 。
- hui4 dang4 zuo4 tang2 jing4 qian1 bu4 ， heng2 duan4 xi1 bei3 zhe1 shan1 quan2 。
- si4 lin2 xiang1 shuai4 zhu4 ju3 chu3 ， ren2 ren2 zhi1 wo3 nang2 wu2 qian2 。
- ming2 nian2 gong4 kan4 jue2 qu2 yu3 ， ji1 bao3 zai4 wo3 ning2 guan1 tian1 。
- shui2 neng2 ban4 wo3 tian2 jian1 yin3 ， zui4 dao3 wei2 you3 zhi1 tou2 zhuan1 。

## 注释

## 译文

## 赏析
