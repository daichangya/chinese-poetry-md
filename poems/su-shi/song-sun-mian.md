---
id: su-shi-song-sun-mian
title: 送孙勉
titlePinyin: song4 sun1 mian3
titleSlug: song-sun-mian
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年罢东武，曾过北海县。
- 白河翻雪浪，黄土如蒸面。
- 桑麻冠东方，一熟天下贱。
- 是时累饥馑，常苦盗贼变。
- 每怜追胥官，野宿风裂面。
- 君为淮南秀，文采照金殿。
- 胡为事奔走，投笔腰羽箭。
- 更被髯将军，豪篇来督战。
- 亲程三郡士，玉石不能衒。
- 欲知君得人，失者亦称善。
- 君才无不可，要使经百炼。
- 吾诗堪咀嚼，聊送别酒咽。

## 拼音
- xi1 nian2 ba4 dong1 wu3 ， ceng2 guo4 bei3 hai3 xian4 。
- bai2 he2 fan1 xue3 lang4 ， huang2 tu3 ru2 zheng1 mian4 。
- sang1 ma2 guan1 dong1 fang1 ， yi4 shu2 tian1 xia4 jian4 。
- shi4 shi2 lei4 ji1 jin3 ， chang2 ku3 dao4 zei2 bian4 。
- mei3 lian2 zhui1 xu1 guan1 ， ye3 su4 feng1 lie4 mian4 。
- jun1 wei4 huai2 nan2 xiu4 ， wen2 cai3 zhao4 jin1 dian4 。
- hu2 wei4 shi4 ben1 zou3 ， tou2 bi3 yao1 yu3 jian4 。
- geng4 bei4 ran2 jiang1 jun1 ， hao2 pian1 lai2 du1 zhan4 。
- qin1 cheng2 san1 jun4 shi4 ， yu4 shi2 bu4 neng2 xuan4 。
- yu4 zhi1 jun1 de2 ren2 ， shi1 zhe3 yi4 cheng1 shan4 。
- jun1 cai2 wu2 bu4 ke3 ， yao4 shi3 jing1 bai3 lian4 。
- wu2 shi1 kan1 ju3 jue2 ， liao2 song4 bie2 jiu3 yan4 。

## 注释

## 译文

## 赏析
