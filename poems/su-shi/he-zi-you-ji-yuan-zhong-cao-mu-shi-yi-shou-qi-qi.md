---
id: su-shi-he-zi-you-ji-yuan-zhong-cao-mu-shi-yi-shou-qi-qi
title: 和子由记园中草木十一首  其七
titlePinyin: he2 zi3 you2 ji4 yuan2 zhong1 cao3 mu4 shi2 yi1 shou3     qi2 qi1
titleSlug: he-zi-you-ji-yuan-zhong-cao-mu-shi-yi-shou-qi-qi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官舍有丛竹，结根问囚厅。
- 下为人所径，土密不容钉。
- 殷勤戒吏卒，插棘护中庭。
- 遶砌忽坟裂，走鞭瘦竛竮。
- 我常携枕簟，来此荫寒青。
- 日暮不能去，卧听窗风泠。

## 拼音
- guan1 she4 you3 cong2 zhu2 ， jie2 gen1 wen4 qiu2 ting1 。
- xia4 wei4 ren2 suo3 jing4 ， tu3 mi4 bu4 rong2 ding1 。
- yin1 qin2 jie4 li4 zu2 ， cha1 ji2 hu4 zhong1 ting2 。
- rao4 qi4 hu1 fen2 lie4 ， zou3 bian1 shou4 ling2 ping2 。
- wo3 chang2 xie2 zhen3 dian4 ， lai2 ci3 yin4 han2 qing1 。
- ri4 mu4 bu4 neng2 qu4 ， wo4 ting1 chuang1 feng1 ling2 。

## 注释

## 译文

## 赏析
