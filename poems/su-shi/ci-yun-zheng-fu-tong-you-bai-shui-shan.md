---
id: su-shi-ci-yun-zheng-fu-tong-you-bai-shui-shan
title: 次韵正辅同游白水山
titlePinyin: ci4 yun4 zheng4 fu3 tong2 you2 bai2 shui3 shan1
titleSlug: ci-yun-zheng-fu-tong-you-bai-shui-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祇知楚越为天涯，不知肝胆非一家。
- 此身如线自萦绕，左旋右转随缫车。
- 误抛山林入朝市，平地咫尺千褒斜。
- 欲从稚川隠罗浮，先与灵运开永嘉。
- 首参虞舜款韶石，次谒六祖登南华。
- 仙山一见五色羽，雪树两摘南枝花。
- 赤鱼白蟹箸屡下，黄柑绿橘笾常加。
- 糖霜不待蜀客寄，荔支莫信闽人夸。
- 恣倾白蜜收五棱，细㔉黄土栽三桠。
- 朱明洞里得灵草，翩然放杖凌苍霞。
- 岂无轩车驾熟鹿，亦有鼓吹号寒蛙。
- 山人劝酒不用勺，石上自有樽罍漥。
- 径从此路朝玉阙，千里莫遣毫厘差。
- 故人日夜望我归，相迎欲到长风沙。
- 岂知乘槎天女侧，独倚云机看织纱。
- 世间谁似老兄弟，笃爱不复相疵瑕。
- 相携行到水穷处，庶几一见留子嗟。
- 千年枸杞常夜吠，无数草棘工藏遮。
- 但令凡心一洗濯，神人仙药不我遐。
- 山中归来万想灭，岂复回顾双云鸦。

## 拼音
- qi2 zhi1 chu3 yue4 wei4 tian1 ya2 ， bu4 zhi1 gan1 dan3 fei1 yi4 jia1 。
- ci3 shen1 ru2 xian4 zi4 ying2 rao4 ， zuo3 xuan2 you4 zhuan3 sui2 sao1 che1 。
- wu4 pao1 shan1 lin2 ru4 chao2 shi4 ， ping2 di4 zhi3 chi3 qian1 bao1 xie2 。
- yu4 cong2 zhi4 chuan1 yin3 luo2 fu2 ， xian1 yu3 ling2 yun4 kai1 yong3 jia1 。
- shou3 can1 yu2 shun4 kuan3 shao2 shi2 ， ci4 ye4 liu4 zu3 deng1 nan2 hua2 。
- xian1 shan1 yi2 jian4 wu3 se4 yu3 ， xue3 shu4 liang3 zhai1 nan2 zhi1 hua1 。
- chi4 yu2 bai2 xie4 zhu4 lü3 xia4 ， huang2 gan1 lü4 ju2 bian1 chang2 jia1 。
- tang2 shuang1 bu2 dai4 shu3 ke4 ji4 ， li4 zhi1 mo4 xin4 min3 ren2 kua1 。
- zi4 qing1 bai2 mi4 shou1 wu3 leng2 ， xi4 㔉 huang2 tu3 zai1 san1 ya1 。
- zhu1 ming2 dong4 li3 de2 ling2 cao3 ， pian1 ran2 fang4 zhang4 ling2 cang1 xia2 。
- qi3 wu2 xuan1 che1 jia4 shu2 lu4 ， yi4 you3 gu3 chui1 hao4 han2 wa1 。
- shan1 ren2 quan4 jiu3 bu2 yong4 shao2 ， shi2 shang4 zi4 you3 zun1 lei2 wa1 。
- jing4 cong2 ci3 lu4 chao2 yu4 que1 ， qian1 li3 mo4 qian3 hao2 li2 cha4 。
- gu4 ren2 ri4 ye4 wang4 wo3 gui1 ， xiang1 ying2 yu4 dao4 chang2 feng1 sha1 。
- qi3 zhi1 cheng2 cha2 tian1 nü3 ce4 ， du2 yi3 yun2 ji1 kan4 zhi1 sha1 。
- shi4 jian1 shui2 si4 lao3 xiong1 di4 ， du3 ai4 bu2 fu4 xiang1 ci1 xia2 。
- xiang1 xie2 xing2 dao4 shui3 qiong2 chu4 ， shu4 ji1 yi2 jian4 liu2 zi3 jie1 。
- qian1 nian2 gou3 qi3 chang2 ye4 fei4 ， wu2 shu4 cao3 ji2 gong1 cang2 zhe1 。
- dan4 ling4 fan2 xin1 yi4 xi3 zhuo2 ， shen2 ren2 xian1 yao4 bu4 wo3 xia2 。
- shan1 zhong1 gui1 lai2 wan4 xiang3 mie4 ， qi3 fu4 hui2 gu4 shuang1 yun2 ya1 。

## 注释

## 译文

## 赏析
