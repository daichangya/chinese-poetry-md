---
id: su-shi-tong-zheng-fu-biao-xiong-you-bai-shui-shan
title: 同正辅表兄游白水山
titlePinyin: tong2 zheng4 fu3 biao3 xiong1 you2 bai2 shui3 shan1
titleSlug: tong-zheng-fu-biao-xiong-you-bai-shui-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伟哉造物真豪纵，攫土抟沙为此弄。
- 劈开翠峡走云雷，截破奔流作潭洞。
- 因随化人履巨迹，得与仙兄蹑飞鞚。
- 曳杖不知巌谷深，穿云但觉衣裘重。
- 坐看惊鸟救霜叶，知有老蛟蟠石瓮。
- 金沙玉砾粲可数，古镜宝奁寒不动。
- 念兄独立与世疏，绝境难到惟我共。
- 永辞角上两蛮触，一洗胸中九云梦。
- 浮来山高回望失，武陵路绝无人送。
- 筠篮撷翠爪甲香，素绠分碧银瓶冻。
- 归路霏霏汤谷暗，野堂活活神泉涌。
- 解衣浴此无垢人，身轻可试云间凤。

## 拼音
- wei3 zai1 zao4 wu4 zhen1 hao2 zong4 ， jue2 tu3 tuan2 sha1 wei4 ci3 nong4 。
- pi1 kai1 cui4 xia2 zou3 yun2 lei2 ， jie2 po4 ben1 liu2 zuo4 tan2 dong4 。
- yin1 sui2 hua4 ren2 lü3 ju4 ji4 ， de2 yu3 xian1 xiong1 nie4 fei1 kong4 。
- ye4 zhang4 bu4 zhi1 yan2 gu3 shen1 ， chuan1 yun2 dan4 jue2 yi1 qiu2 zhong4 。
- zuo4 kan4 jing1 niao3 jiu4 shuang1 ye4 ， zhi1 you3 lao3 jiao1 pan2 shi2 weng4 。
- jin1 sha1 yu4 li4 can4 ke3 shu4 ， gu3 jing4 bao3 lian2 han2 bu2 dong4 。
- nian4 xiong1 du2 li4 yu3 shi4 shu1 ， jue2 jing4 nan2 dao4 wei2 wo3 gong4 。
- yong3 ci2 jiao3 shang4 liang3 man2 chu4 ， yi4 xi3 xiong1 zhong1 jiu3 yun2 meng4 。
- fu2 lai2 shan1 gao1 hui2 wang4 shi1 ， wu3 ling2 lu4 jue2 wu2 ren2 song4 。
- yun2 lan2 xie2 cui4 zhua3 jia3 xiang1 ， su4 geng3 fen1 bi4 yin2 ping2 dong4 。
- gui1 lu4 fei1 fei1 tang1 gu3 an4 ， ye3 tang2 huo2 huo2 shen2 quan2 yong3 。
- jie3 yi1 yu4 ci3 wu2 gou4 ren2 ， shen1 qing1 ke3 shi4 yun2 jian1 feng4 。

## 注释

## 译文

## 赏析
