---
id: su-shi-wu-shan
title: 巫山
titlePinyin: wu1 shan1
titleSlug: wu-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瞿塘迤逦尽，巫峡峥嵘起。
- 连峰稍可怪，石色变苍翠。
- 天工运神巧，渐欲作奇伟。
- 坱轧势方深，结搆意未遂。
- 旁观不暇瞬，步步造幽邃。
- 苍崖忽相逼，绝壁凛可悸。
- 仰观八九顶，俊爽凌颢气。
- 晃荡天宇高，奔腾江水沸。
- 孤超兀不让，直拔勇无畏。
- 攀缘见神宇，憩坐就石位。
- 巉巉隔江波，一一问庙吏。
- 遥观神女石，绰约诚有以。
- 俯首见斜鬟，拖霞弄修帔。
- 人心随物变，远觉含深意。
- 野老笑我旁，少年尝屡至。
- 去随猿猱上，反以绳索试。
- 石笋倚孤峰，突兀殊不类。
- 世人喜神怪，论说惊幼穉。
- 楚赋亦虚传，神仙安有是。
- 次问扫坛竹，云此今尚尔。
- 翠叶纷下垂，婆娑绿凤尾。
- 风来自偃仰，若为神物使。
- 绝顶有三碑，诘曲古篆字。
- 老人那解读，偶见不能记。
- 穷探到峰背，采斫黄杨子。
- 黄杨生石上，坚瘦纹如绮。
- 贪心去不顾，涧谷千寻缒。
- 山高虎狼绝，深入坦无忌。
- 溟蒙草树密，葱蒨云霞腻。
- 石窦有洪泉，甘滑如流髓。
- 终朝自盥潄，冷冽清心胃。
- 浣衣挂树梢，磨斧就石鼻。
- 徘徊云日晚，归意念城市。
- 不到今卅年，衰老筋力惫。
- 当时伐残木，牙蘗已如臂。
- 忽闻老人说，终日为叹喟。
- 神仙固有之，难在忘势利。
- 贫贱尔何爱，弃去如脱屣。
- 嗟尔若无还，绝粮应不死。

## 拼音
- qu2 tang2 yi3 li3 jin4 ， wu1 xia2 zheng1 rong2 qi3 。
- lian2 feng1 shao1 ke3 guai4 ， shi2 se4 bian4 cang1 cui4 。
- tian1 gong1 yun4 shen2 qiao3 ， jian4 yu4 zuo4 qi2 wei3 。
- yang3 ya4 shi4 fang1 shen1 ， jie2 gou4 yi4 wei4 sui4 。
- pang2 guan1 bu4 xia2 shun4 ， bu4 bu4 zao4 you1 sui4 。
- cang1 ya2 hu1 xiang1 bi1 ， jue2 bi4 lin3 ke3 ji4 。
- yang3 guan1 ba1 jiu3 ding3 ， jun4 shuang3 ling2 hao4 qi4 。
- huang4 dang0 tian1 yu3 gao1 ， ben1 teng2 jiang1 shui3 fei4 。
- gu1 chao1 wu4 bu2 rang4 ， zhi2 ba2 yong3 wu2 wei4 。
- pan1 yuan2 jian4 shen2 yu3 ， qi4 zuo4 jiu4 shi2 wei4 。
- chan2 chan2 ge2 jiang1 bo1 ， yi1 yi1 wen4 miao4 li4 。
- yao2 guan1 shen2 nü3 shi2 ， chuo4 yue1 cheng2 you3 yi3 。
- fu3 shou3 jian4 xie2 huan2 ， tuo1 xia2 nong4 xiu1 pei4 。
- ren2 xin1 sui2 wu4 bian4 ， yuan3 jue2 han2 shen1 yi4 。
- ye3 lao3 xiao4 wo3 pang2 ， shao4 nian2 chang2 lü3 zhi4 。
- qu4 sui2 yuan2 nao2 shang4 ， fan3 yi3 sheng2 suo3 shi4 。
- shi2 sun3 yi3 gu1 feng1 ， tu1 wu4 shu1 bu2 lei4 。
- shi4 ren2 xi3 shen2 guai4 ， lun4 shuo1 jing1 you4 zhi4 。
- chu3 fu4 yi4 xu1 chuan2 ， shen2 xian1 an1 you3 shi4 。
- ci4 wen4 sao3 tan2 zhu2 ， yun2 ci3 jin1 shang4 er3 。
- cui4 ye4 fen1 xia4 chui2 ， po2 suo1 lü4 feng4 wei3 。
- feng1 lai2 zi4 yan3 yang3 ， ruo4 wei4 shen2 wu4 shi3 。
- jue2 ding3 you3 san1 bei1 ， jie2 qu3 gu3 zhuan4 zi4 。
- lao3 ren2 na4 jie3 du2 ， ou3 jian4 bu4 neng2 ji4 。
- qiong2 tan4 dao4 feng1 bei4 ， cai3 zhuo2 huang2 yang2 zi3 。
- huang2 yang2 sheng1 shi2 shang4 ， jian1 shou4 wen2 ru2 qi3 。
- tan1 xin1 qu4 bu2 gu4 ， jian4 gu3 qian1 xun2 zhui4 。
- shan1 gao1 hu3 lang2 jue2 ， shen1 ru4 tan3 wu2 ji4 。
- ming2 meng2 cao3 shu4 mi4 ， cong1 qian4 yun2 xia2 ni4 。
- shi2 dou4 you3 hong2 quan2 ， gan1 hua2 ru2 liu2 sui3 。
- zhong1 chao2 zi4 guan4 shu4 ， leng3 lie4 qing1 xin1 wei4 。
- huan4 yi1 gua4 shu4 shao1 ， mo2 fu3 jiu4 shi2 bi2 。
- pai2 huai2 yun2 ri4 wan3 ， gui1 yi4 nian4 cheng2 shi4 。
- bu2 dao4 jin1 sa4 nian2 ， shuai1 lao3 jin1 li4 bei4 。
- dang1 shi2 fa2 can2 mu4 ， ya2 bo4 yi3 ru2 bi4 。
- hu1 wen2 lao3 ren2 shuo1 ， zhong1 ri4 wei4 tan4 kui4 。
- shen2 xian1 gu4 you3 zhi1 ， nan2 zai4 wang4 shi4 li4 。
- pin2 jian4 er3 he2 ai4 ， qi4 qu4 ru2 tuo1 xi3 。
- jie1 er3 ruo4 wu2 hai2 ， jue2 liang2 ying4 bu4 si3 。

## 注释

## 译文

## 赏析
