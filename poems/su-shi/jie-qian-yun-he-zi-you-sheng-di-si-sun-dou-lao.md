---
id: su-shi-jie-qian-yun-he-zi-you-sheng-di-si-sun-dou-lao
title: 借前韵贺子由生第四孙斗老
titlePinyin: jie4 qian2 yun4 he4 zi3 you2 sheng1 di4 si4 sun1 dou4 lao3
titleSlug: jie-qian-yun-he-zi-you-sheng-di-si-sun-dou-lao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今日散幽忧，弹冠及新沐。
- 况闻万里孙，已报三日浴。
- 朋来四男子，大壮泰临复。
- 开书喜见面，未饮春生腹。
- 无官一身轻，有子万事足。
- 举家传吉梦，殊相惊凡目。
- 烂烂开眼电，硗硗峙头玉。
- 但令强筋骨，可以耕衍沃。
- 不须富文章，端解耗楮竹。
- 君归定何日，我计久已熟。
- 长留五车书，要使九子读。
- 箪瓢有内乐，轩冕无流瞩。
- 人言适似我，穷达已可卜。
- 早谋二顷田，莫待八州督。

## 拼音
- jin1 ri4 san4 you1 you1 ， tan2 guan1 ji2 xin1 mu4 。
- kuang4 wen2 wan4 li3 sun1 ， yi3 bao4 san1 ri4 yu4 。
- peng2 lai2 si4 nan2 zi3 ， da4 zhuang4 tai4 lin2 fu4 。
- kai1 shu1 xi3 jian4 mian4 ， wei4 yin3 chun1 sheng1 fu4 。
- wu2 guan1 yi4 shen1 qing1 ， you3 zi3 wan4 shi4 zu2 。
- ju3 jia1 chuan2 ji2 meng4 ， shu1 xiang1 jing1 fan2 mu4 。
- lan4 lan4 kai1 yan3 dian4 ， qiao1 qiao1 zhi4 tou2 yu4 。
- dan4 ling4 qiang2 jin1 gu3 ， ke3 yi3 geng1 yan3 wo4 。
- bu4 xu1 fu4 wen2 zhang1 ， duan1 jie3 hao4 chu3 zhu2 。
- jun1 gui1 ding4 he2 ri4 ， wo3 ji4 jiu3 yi3 shu2 。
- chang2 liu2 wu3 che1 shu1 ， yao4 shi3 jiu3 zi3 du2 。
- dan1 piao2 you3 nei4 le4 ， xuan1 mian3 wu2 liu2 zhu3 。
- ren2 yan2 shi4 si4 wo3 ， qiong2 da2 yi3 ke3 bu3 。
- zao3 mou2 er4 qing3 tian2 ， mo4 dai4 ba1 zhou1 du1 。

## 注释

## 译文

## 赏析
