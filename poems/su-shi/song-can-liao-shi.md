---
id: su-shi-song-can-liao-shi
title: 送参寥师
titlePinyin: song4 can1 liao2 shi1
titleSlug: song-can-liao-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上人学苦空，百念已灰冷。
- 剑头惟一鸡，焦谷无新颖。
- 胡为逐吾辈，文字争蔚炳。
- 新诗如玉屑，出语便清警。
- 退之论草书，万事未尝屏。
- 忧愁不平气，一寓笔所骋。
- 颇怪浮屠人，视身如丘井。
- 颓然寄淡泊，谁与发豪猛。
- 细思乃不然，真巧非幻影。
- 欲令诗语妙，无厌空且静。
- 静故了群动，空故纳万境。
- 阅世走人间，观身卧云岭。
- 咸酸杂众好，中有至味永。
- 诗法不相妨，此语更当请。

## 拼音
- shang4 ren2 xue2 ku3 kong1 ， bai3 nian4 yi3 hui1 leng3 。
- jian4 tou2 wei2 yi4 ji1 ， jiao1 gu3 wu2 xin1 ying3 。
- hu2 wei4 zhu2 wu2 bei4 ， wen2 zi4 zheng1 wei4 bing3 。
- xin1 shi1 ru2 yu4 xie4 ， chu1 yu3 bian4 qing1 jing3 。
- tui4 zhi1 lun4 cao3 shu1 ， wan4 shi4 wei4 chang2 ping2 。
- you1 chou2 bu4 ping2 qi4 ， yi2 yu4 bi3 suo3 cheng3 。
- po1 guai4 fu2 tu2 ren2 ， shi4 shen1 ru2 qiu1 jing3 。
- tui2 ran2 ji4 dan4 bo2 ， shui2 yu3 fa1 hao2 meng3 。
- xi4 si1 nai3 bu4 ran2 ， zhen1 qiao3 fei1 huan4 ying3 。
- yu4 ling4 shi1 yu3 miao4 ， wu2 yan4 kong1 qie3 jing4 。
- jing4 gu4 le0 qun2 dong4 ， kong1 gu4 na4 wan4 jing4 。
- yue4 shi4 zou3 ren2 jian1 ， guan1 shen1 wo4 yun2 ling3 。
- xian2 suan1 za2 zhong4 hao3 ， zhong1 you3 zhi4 wei4 yong3 。
- shi1 fa3 bu4 xiang1 fang2 ， ci3 yu3 geng4 dang1 qing3 。

## 注释

## 译文

## 赏析
