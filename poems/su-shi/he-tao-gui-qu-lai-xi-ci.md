---
id: su-shi-he-tao-gui-qu-lai-xi-ci
title: 和陶归去来兮辞
titlePinyin: he2 tao2 gui1 qu4 lai2 xi1 ci2
titleSlug: he-tao-gui-qu-lai-xi-ci
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归去来兮，吾方南迁安得归。
- 卧江海之澒洞，吊鼓角之凄悲。
- 迹泥蟠而愈深，时电往而莫追。
- 怀西南之归路，梦良是而觉非。
- 悟此生之何常，犹寒暑之异衣。
- 岂袭裘而念葛，盖得觕而丧微。
- 我归甚易，匪驰匪奔。
- 俯仰还家，下车阖门。
- 藩垣虽缺，堂室故存。
- 挹吾天醴，注之漥尊。
- 饮月露以洗心，餐朝霞而眩颜。
- 混客主而为一，俾妇姑之相安。
- 知盗窃之何有，乃掊门而折关。
- 廓圜镜以外照，纳万象而中观。
- 治废井以晨汲，滃百泉之夜还。
- 守静极以自作，时爵跃而鲵桓。
- 归去来兮，请终老于斯游。
- 我先人之敝庐，复舍此而焉求。
- 均海南与漠北，挈往来而无忧。
- 畸人告予以一言，非八卦与九畴。
- 方饥须粮，已济无舟。
- 忽人牛之皆丧，但乔木与高丘。
- 警六用之无成，自一根之返流。
- 望故家而求息，曷中道之三休。
- 已矣乎，吾生有命归有时，我初无行亦无留。
- 驾言随子听所之，岂以师南华而废从安期。
- 谓汤稼之终枯，遂不溉而不耔。
- 师渊明之雅放，和百篇之新诗。
- 赋归来之清引，我其后身盖无疑。

## 拼音
- gui1 qu4 lai2 xi1 ， wu2 fang1 nan2 qian1 an1 de2 gui1 。
- wo4 jiang1 hai3 zhi1 hong4 dong4 ， diao4 gu3 jiao3 zhi1 qi1 bei1 。
- ji4 ni2 pan2 er2 yu4 shen1 ， shi2 dian4 wang3 er2 mo4 zhui1 。
- huai2 xi1 nan2 zhi1 gui1 lu4 ， meng4 liang2 shi4 er2 jue2 fei1 。
- wu4 ci3 sheng1 zhi1 he2 chang2 ， you2 han2 shu3 zhi1 yi4 yi1 。
- qi3 xi2 qiu2 er2 nian4 ge3 ， gai4 de2 cu1 er2 sang4 wei1 。
- wo3 gui1 shen4 yi4 ， fei3 chi2 fei3 ben1 。
- fu3 yang3 hai2 jia1 ， xia4 che1 he2 men2 。
- fan1 yuan2 sui1 que1 ， tang2 shi4 gu4 cun2 。
- yi4 wu2 tian1 li3 ， zhu4 zhi1 wa1 zun1 。
- yin3 yue4 lu4 yi3 xi3 xin1 ， can1 zhao1 xia2 er2 xuan4 yan2 。
- hun4 ke4 zhu3 er2 wei4 yi1 ， bi3 fu4 gu1 zhi1 xiang1 an1 。
- zhi1 dao4 qie4 zhi1 he2 you3 ， nai3 pou2 men2 er2 zhe2 guan1 。
- kuo4 huan2 jing4 yi3 wai4 zhao4 ， na4 wan4 xiang4 er2 zhong1 guan1 。
- zhi4 fei4 jing3 yi3 chen2 ji2 ， weng3 bai3 quan2 zhi1 ye4 hai2 。
- shou3 jing4 ji2 yi3 zi4 zuo4 ， shi2 jue2 yue4 er2 ni2 huan2 。
- gui1 qu4 lai2 xi1 ， qing3 zhong1 lao3 yu2 si1 you2 。
- wo3 xian1 ren2 zhi1 bi4 lu2 ， fu4 she4 ci3 er2 yan1 qiu2 。
- jun1 hai3 nan2 yu3 mo4 bei3 ， qie4 wang3 lai2 er2 wu2 you1 。
- ji1 ren2 gao4 yu3 yi3 yi4 yan2 ， fei1 ba1 gua4 yu3 jiu3 chou2 。
- fang1 ji1 xu1 liang2 ， yi3 ji4 wu2 zhou1 。
- hu1 ren2 niu2 zhi1 jie1 sang4 ， dan4 qiao2 mu4 yu3 gao1 qiu1 。
- jing3 liu4 yong4 zhi1 wu2 cheng2 ， zi4 yi4 gen1 zhi1 fan3 liu2 。
- wang4 gu4 jia1 er2 qiu2 xi1 ， he2 zhong1 dao4 zhi1 san1 xiu1 。
- yi3 yi3 hu1 ， wu2 sheng1 you3 ming4 gui1 you3 shi2 ， wo3 chu1 wu2 xing2 yi4 wu2 liu2 。
- jia4 yan2 sui2 zi3 ting1 suo3 zhi1 ， qi3 yi3 shi1 nan2 hua2 er2 fei4 cong2 an1 qi1 。
- wei4 tang1 jia4 zhi1 zhong1 ku1 ， sui4 bu2 gai4 er2 bu4 zi3 。
- shi1 yuan1 ming2 zhi1 ya3 fang4 ， he2 bai3 pian1 zhi1 xin1 shi1 。
- fu4 gui1 lai2 zhi1 qing1 yin3 ， wo3 qi2 hou4 shen1 gai4 wu2 yi2 。

## 注释

## 译文

## 赏析
