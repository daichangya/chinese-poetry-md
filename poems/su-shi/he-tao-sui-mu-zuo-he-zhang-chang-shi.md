---
id: su-shi-he-tao-sui-mu-zuo-he-zhang-chang-shi
title: 和陶岁暮作和张常侍
titlePinyin: he2 tao2 sui4 mu4 zuo4 he2 zhang1 chang2 shi4
titleSlug: he-tao-sui-mu-zuo-he-zhang-chang-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生有天禄，玄膺流玉泉。
- 何事陶彭泽，乏酒每形言。
- 仙人与道士，自养岂在繁。
- 但使荆棘除，不忧梨枣愆。
- 我年六十一，颓景薄西山。
- 岁暮似有得，稍觉散亡还。
- 有如千丈松，常苦弱蔓缠。
- 养我岁寒枝，会有解脱年。
- 米尽初不知，但怪饥鼠迁。
- 二子真我客，不醉亦陶然。

## 拼音
- wo3 sheng1 you3 tian1 lu4 ， xuan2 ying1 liu2 yu4 quan2 。
- he2 shi4 tao2 peng2 ze2 ， fa2 jiu3 mei3 xing2 yan2 。
- xian1 ren2 yu3 dao4 shi4 ， zi4 yang3 qi3 zai4 fan2 。
- dan4 shi3 jing1 ji2 chu2 ， bu4 you1 li2 zao3 qian1 。
- wo3 nian2 liu4 shi2 yi1 ， tui2 jing3 bao2 xi1 shan1 。
- sui4 mu4 si4 you3 de2 ， shao1 jue2 san4 wang2 hai2 。
- you3 ru2 qian1 zhang4 song1 ， chang2 ku3 ruo4 man4 chan2 。
- yang3 wo3 sui4 han2 zhi1 ， hui4 you3 jie3 tuo1 nian2 。
- mi3 jin4 chu1 bu4 zhi1 ， dan4 guai4 ji1 shu3 qian1 。
- er4 zi3 zhen1 wo3 ke4 ， bu2 zui4 yi4 tao2 ran2 。

## 注释

## 译文

## 赏析
