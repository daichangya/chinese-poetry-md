---
id: su-shi-qiao-tai-bo-jian-he-fu-ci-yun-da-zhi
title: 乔太博见和复次韵答之
titlePinyin: qiao2 tai4 bo2 jian4 he2 fu4 ci4 yun4 da2 zhi1
titleSlug: qiao-tai-bo-jian-he-fu-ci-yun-da-zhi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百年三万日，老病常居半。
- 其间互忧乐，歌笑杂悲叹。
- 颠倒不自知，直为神所玩。
- 须臾便堪笑，万事风雨散。
- 自从识此理，久谢少年伴。
- 逝将游无何，岂暇读城旦。
- 非才更多病，二事可并案。
- 愧烦贤使者，弭节整纷乱。
- 乔侯瑚琏质，清庙尝荐盥。
- 奋髯百吏走，坐变齐俗缓。
- 未遭甘鹢退，并进耻鱼贯。
- 每闻议论余，凛凛激贪懦。
- 莫邪当自跃，岂复烦炉炭。
- 便庆朝秣越，未暮刷燕馆。
- 胡为守故丘，眷恋桑榆暖。
- 为君叩牛角，一咏南山粲。

## 拼音
- bai3 nian2 san1 wan4 ri4 ， lao3 bing4 chang2 ju1 ban4 。
- qi2 jian1 hu4 you1 le4 ， ge1 xiao4 za2 bei1 tan4 。
- dian1 dao3 bu2 zi4 zhi1 ， zhi2 wei4 shen2 suo3 wan2 。
- xu1 yu2 bian4 kan1 xiao4 ， wan4 shi4 feng1 yu3 san4 。
- zi4 cong2 shi2 ci3 li3 ， jiu3 xie4 shao4 nian2 ban4 。
- shi4 jiang1 you2 wu2 he2 ， qi3 xia2 du2 cheng2 dan4 。
- fei1 cai2 geng4 duo1 bing4 ， er4 shi4 ke3 bing4 an4 。
- kui4 fan2 xian2 shi3 zhe3 ， mi3 jie2 zheng3 fen1 luan4 。
- qiao2 hou2 hu2 lian3 zhi4 ， qing1 miao4 chang2 jian4 guan4 。
- fen4 ran2 bai3 li4 zou3 ， zuo4 bian4 qi2 su2 huan3 。
- wei4 zao1 gan1 yi4 tui4 ， bing4 jin4 chi3 yu2 guan4 。
- mei3 wen2 yi4 lun4 yu2 ， lin3 lin3 ji1 tan1 nuo4 。
- mo4 xie2 dang1 zi4 yue4 ， qi3 fu4 fan2 lu2 tan4 。
- bian4 qing4 chao2 mo4 yue4 ， wei4 mu4 shua1 yan4 guan3 。
- hu2 wei4 shou3 gu4 qiu1 ， juan4 lian4 sang1 yu2 nuan3 。
- wei4 jun1 kou4 niu2 jiao3 ， yi4 yong3 nan2 shan1 can4 。

## 注释

## 译文

## 赏析
