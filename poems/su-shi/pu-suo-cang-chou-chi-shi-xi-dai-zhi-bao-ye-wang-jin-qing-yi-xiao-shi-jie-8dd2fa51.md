---
id: su-shi-pu-suo-cang-chou-chi-shi-xi-dai-zhi-bao-ye-wang-jin-qing-yi-xiao-shi-jie-8dd2fa51
title: 仆所藏仇池石希代之宝也王晋卿以小诗借观意在于夺仆不敢不借然以此诗先之
titlePinyin: pu2 suo3 cang2 chou2 chi2 shi2 xi1 dai4 zhi1 bao3 ye3 wang2 jin4 qing1 yi3 xiao3 shi1 jie4 guan1 yi4 zai4 yu2 duo2 pu2 bu4 gan3 bu2 jie4 ran2 yi3 ci3 shi1 xian1 zhi1
titleSlug: pu-suo-cang-chou-chi-shi-xi-dai-zhi-bao-ye-wang-jin-qing-yi-xiao-shi-jie-8dd2fa51
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海石来珠浦，秀色如蛾绿。
- 坡陀尺寸间，宛转陵峦足。
- 连娟二华顶，空洞三茅腹。
- 初疑仇池化，又恐瀛洲蹙。
- 殷勤峤南使，馈饷扬州牧。
- 得之喜无寐，与汝交不渎。
- 盛以高丽盆，借以文登玉。
- 幽光先五夜，冷气压三伏。
- 老人生如寄，茅舍久未卜。
- 一夫幸可致，千里常相逐。
- 风流贵公子，窜谪武当谷。
- 见山应已厌，何事夺所欲。
- 欲留嗟赵弱，宁许负秦曲。
- 传观慎勿许，间道归应速。

## 拼音
- hai3 shi2 lai2 zhu1 pu3 ， xiu4 se4 ru2 e2 lü4 。
- po1 tuo2 chi3 cun4 jian1 ， wan3 zhuan3 ling2 luan2 zu2 。
- lian2 juan1 er4 hua2 ding3 ， kong1 dong4 san1 mao2 fu4 。
- chu1 yi2 chou2 chi2 hua4 ， you4 kong3 ying2 zhou1 cu4 。
- yin1 qin2 qiao2 nan2 shi3 ， kui4 xiang3 yang2 zhou1 mu4 。
- de2 zhi1 xi3 wu2 mei4 ， yu3 ru3 jiao1 bu4 du2 。
- sheng4 yi3 gao1 li2 pen2 ， jie4 yi3 wen2 deng1 yu4 。
- you1 guang1 xian1 wu3 ye4 ， leng3 qi4 ya1 san1 fu2 。
- lao3 ren2 sheng1 ru2 ji4 ， mao2 she4 jiu3 wei4 bu3 。
- yi4 fu1 xing4 ke3 zhi4 ， qian1 li3 chang2 xiang1 zhu2 。
- feng1 liu2 gui4 gong1 zi3 ， cuan4 zhe2 wu3 dang1 gu3 。
- jian4 shan1 ying4 yi3 yan4 ， he2 shi4 duo2 suo3 yu4 。
- yu4 liu2 jie1 zhao4 ruo4 ， ning2 xu3 fu4 qin2 qu3 。
- chuan2 guan1 shen4 wu4 xu3 ， jian1 dao4 gui1 ying4 su4 。

## 注释

## 译文

## 赏析
