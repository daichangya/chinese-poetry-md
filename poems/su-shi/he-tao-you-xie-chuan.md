---
id: su-shi-he-tao-you-xie-chuan
title: 和陶游斜川
titlePinyin: he2 tao2 you2 xie2 chuan1
titleSlug: he-tao-you-xie-chuan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谪居澹无事，何异老且休。
- 虽过靖节年，未失斜川游。
- 春江渌未波，人卧船自流。
- 我本无所适，泛泛随鸣鸥。
- 中流遇洑洄，舍舟步层丘。
- 有口可与饮，何必逢我俦。
- 过子诗似翁，我唱而辄酬。
- 未知陶彭泽，颇有此乐不。
- 问点尔何如，不与圣同忧。
- 问翁何所笑，不为由与求。

## 拼音
- zhe2 ju1 dan4 wu2 shi4 ， he2 yi4 lao3 qie3 xiu1 。
- sui1 guo4 jing4 jie2 nian2 ， wei4 shi1 xie2 chuan1 you2 。
- chun1 jiang1 lu4 wei4 bo1 ， ren2 wo4 chuan2 zi4 liu2 。
- wo3 ben3 wu2 suo3 shi4 ， fan4 fan4 sui2 ming2 ou1 。
- zhong1 liu2 yu4 fu2 hui2 ， she4 zhou1 bu4 ceng2 qiu1 。
- you3 kou3 ke3 yu3 yin3 ， he2 bi4 feng2 wo3 chou2 。
- guo4 zi3 shi1 si4 weng1 ， wo3 chang4 er2 zhe2 chou2 。
- wei4 zhi1 tao2 peng2 ze2 ， po1 you3 ci3 le4 bu4 。
- wen4 dian3 er3 he2 ru2 ， bu4 yu3 sheng4 tong2 you1 。
- wen4 weng1 he2 suo3 xiao4 ， bu2 wei4 you2 yu3 qiu2 。

## 注释

## 译文

## 赏析
