---
id: su-shi-song-sun-zhu-zuo-fu-kao-cheng-jian-ji-qian-chun-lao-li-bang-zhi-er-jun-y-50cd4b21
title: 送孙著作赴考城兼寄钱醇老李邦直二君于孙处有书见及
titlePinyin: song4 sun1 zhu4 zuo4 fu4 kao3 cheng2 jian1 ji4 qian2 chun2 lao3 li3 bang1 zhi2 er4 jun1 yu2 sun1 chu4 you3 shu1 jian4 ji2
titleSlug: song-sun-zhu-zuo-fu-kao-cheng-jian-ji-qian-chun-lao-li-bang-zhi-er-jun-y-50cd4b21
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君闲如云，欲出谁肯伴。
- 清风独无事，一啸亦可唤。
- 来从白苹洲，吹我明月观。
- 门前远行客，青衫流白汗。
- 问子何匆匆，王事不可缓。
- 故人钱与李，清庙两圭瓒。
- 蔚为万乘器，尚记沟中断。
- 子亦东南珍，价重不可算。
- 别情何以慰，酒尽对空案。
- 惟持一榻凉，劝子巾少岸。
- 北风那复有，尘土飞灰炭。
- 欲寄二大夫，发发不可绊。

## 拼音
- shi3 jun1 xian2 ru2 yun2 ， yu4 chu1 shui2 ken3 ban4 。
- qing1 feng1 du2 wu2 shi4 ， yi2 xiao4 yi4 ke3 huan4 。
- lai2 cong2 bai2 ping2 zhou1 ， chui1 wo3 ming2 yue4 guan1 。
- men2 qian2 yuan3 xing2 ke4 ， qing1 shan1 liu2 bai2 han4 。
- wen4 zi3 he2 cong1 cong1 ， wang2 shi4 bu4 ke3 huan3 。
- gu4 ren2 qian2 yu3 li3 ， qing1 miao4 liang3 gui1 zan4 。
- wei4 wei4 wan4 sheng4 qi4 ， shang4 ji4 gou1 zhong1 duan4 。
- zi3 yi4 dong1 nan2 zhen1 ， jia4 zhong4 bu4 ke3 suan4 。
- bie2 qing2 he2 yi3 wei4 ， jiu3 jin4 dui4 kong1 an4 。
- wei2 chi2 yi2 ta4 liang2 ， quan4 zi3 jin1 shao3 an4 。
- bei3 feng1 na4 fu4 you3 ， chen2 tu3 fei1 hui1 tan4 。
- yu4 ji4 er4 dai4 fu0 ， fa1 fa1 bu4 ke3 ban4 。

## 注释

## 译文

## 赏析
