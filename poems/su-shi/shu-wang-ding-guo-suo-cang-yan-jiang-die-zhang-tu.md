---
id: su-shi-shu-wang-ding-guo-suo-cang-yan-jiang-die-zhang-tu
title: 书王定国所藏烟江叠嶂图
titlePinyin: shu1 wang2 ding4 guo2 suo3 cang2 yan1 jiang1 die2 zhang4 tu2
titleSlug: shu-wang-ding-guo-suo-cang-yan-jiang-die-zhang-tu
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江上愁心千叠山，浮空积翠如云烟。
- 山耶云耶远莫知，烟空云散山依然。
- 但见两崖苍苍暗绝谷，中有百道飞来泉。
- 萦林络石隠复见，下赴谷口为奔川。
- 川平山开林麓断，小桥野店依山前。
- 行人稍度乔木外，渔舟一叶江吞天。
- 使君何从得此本，点缀毫末分清妍。
- 不知人间何处有此境，径欲往买二顷田。
- 君不见武昌樊口幽绝处，东坡先生留五年。
- 春风摇江天漠漠，暮云卷雨山娟娟。
- 丹枫翻鸦伴水宿，长松落雪惊昼眠。
- 桃花流水在人世，武陵岂必皆神仙。
- 江山清空我尘土，虽有去路寻无缘。
- 还君此画三叹息，山中故人应有招我归来篇。

## 拼音
- jiang1 shang4 chou2 xin1 qian1 die2 shan1 ， fu2 kong1 ji1 cui4 ru2 yun2 yan1 。
- shan1 ye1 yun2 ye1 yuan3 mo4 zhi1 ， yan1 kong1 yun2 san4 shan1 yi1 ran2 。
- dan4 jian4 liang3 ya2 cang1 cang1 an4 jue2 gu3 ， zhong1 you3 bai3 dao4 fei1 lai2 quan2 。
- ying2 lin2 luo4 shi2 yin3 fu4 jian4 ， xia4 fu4 gu3 kou3 wei4 ben1 chuan1 。
- chuan1 ping2 shan1 kai1 lin2 lu4 duan4 ， xiao3 qiao2 ye3 dian4 yi1 shan1 qian2 。
- xing2 ren2 shao1 du4 qiao2 mu4 wai4 ， yu2 zhou1 yi2 ye4 jiang1 tun1 tian1 。
- shi3 jun1 he2 cong2 de2 ci3 ben3 ， dian3 zhui4 hao2 mo4 fen1 qing1 yan2 。
- bu4 zhi1 ren2 jian1 he2 chu4 you3 ci3 jing4 ， jing4 yu4 wang3 mai3 er4 qing3 tian2 。
- jun1 bu2 jian4 wu3 chang1 fan2 kou3 you1 jue2 chu4 ， dong1 po1 xian1 sheng1 liu2 wu3 nian2 。
- chun1 feng1 yao2 jiang1 tian1 mo4 mo4 ， mu4 yun2 juan4 yu3 shan1 juan1 juan1 。
- dan1 feng1 fan1 ya1 ban4 shui3 su4 ， chang2 song1 luo4 xue3 jing1 zhou4 mian2 。
- tao2 hua1 liu2 shui3 zai4 ren2 shi4 ， wu3 ling2 qi3 bi4 jie1 shen2 xian1 。
- jiang1 shan1 qing1 kong1 wo3 chen2 tu3 ， sui1 you3 qu4 lu4 xun2 wu2 yuan2 。
- hai2 jun1 ci3 hua4 san1 tan4 xi1 ， shan1 zhong1 gu4 ren2 ying1 you3 zhao1 wo3 gui1 lai2 pian1 。

## 注释

## 译文

## 赏析
