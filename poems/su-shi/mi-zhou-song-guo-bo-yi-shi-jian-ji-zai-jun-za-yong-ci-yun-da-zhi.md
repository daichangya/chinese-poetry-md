---
id: su-shi-mi-zhou-song-guo-bo-yi-shi-jian-ji-zai-jun-za-yong-ci-yun-da-zhi
title: 密州宋国博以诗见纪在郡杂咏次韵答之
titlePinyin: mi4 zhou1 song4 guo2 bo2 yi3 shi1 jian4 ji4 zai4 jun4 za2 yong3 ci4 yun4 da2 zhi1
titleSlug: mi-zhou-song-guo-bo-yi-shi-jian-ji-zai-jun-za-yong-ci-yun-da-zhi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾观二宋文，字字照缣素。
- 渊源皆有考，奇险或难句。
- 后来邈无继，嗣子其殆庶。
- 胡为尚流落，用舍真有数。
- 当时苟悦可，慎勿笑杕杜。
- 斲窗谁赴捄，袖手良优裕。
- 山城辱吾继，缺短烦遮护。
- 昔年谬陈诗，无人聊瓦注。
- 于今赓绝唱，外重中已惧。
- 何当附家集，击壤追咸濩。

## 拼音
- wu2 guan1 er4 song4 wen2 ， zi4 zi4 zhao4 jian1 su4 。
- yuan1 yuan2 jie1 you3 kao3 ， qi2 xian3 huo4 nan2 ju4 。
- hou4 lai2 miao3 wu2 ji4 ， si4 zi3 qi2 dai4 shu4 。
- hu2 wei4 shang4 liu2 luo4 ， yong4 she4 zhen1 you3 shu4 。
- dang1 shi2 gou3 yue4 ke3 ， shen4 wu4 xiao4 di4 du4 。
- zhuo2 chuang1 shui2 fu4 jiu4 ， xiu4 shou3 liang2 you1 yu4 。
- shan1 cheng2 ru3 wu2 ji4 ， que1 duan3 fan2 zhe1 hu4 。
- xi1 nian2 miu4 chen2 shi1 ， wu2 ren2 liao2 wa3 zhu4 。
- yu2 jin1 geng1 jue2 chang4 ， wai4 zhong4 zhong1 yi3 ju4 。
- he2 dang1 fu4 jia1 ji2 ， ji1 rang3 zhui1 xian2 hu4 。

## 注释

## 译文

## 赏析
