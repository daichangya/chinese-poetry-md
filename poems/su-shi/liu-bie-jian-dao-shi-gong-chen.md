---
id: su-shi-liu-bie-jian-dao-shi-gong-chen
title: 留别蹇道士拱辰
titlePinyin: liu2 bie2 jian3 dao4 shi4 gong3 chen2
titleSlug: liu-bie-jian-dao-shi-gong-chen
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑月在浊水，何曾不清明。
- 寸田满荆棘，梨枣无从生。
- 何时返吾真，岁月今峥嵘。
- 屡接方外士，早知俗缘轻。
- 庚桑托鸡鹄，未肯化南荣。
- 晚识此道师，似有宿世情。
- 笑指北山云，诃我不归耕。
- 仙人汉阴马，微服方地行。
- 咫尺不往见，烦子通姓名。
- 愿持空手去，独控横江鲸。

## 拼音
- hei1 yue4 zai4 zhuo2 shui3 ， he2 ceng2 bu4 qing1 ming2 。
- cun4 tian2 man3 jing1 ji2 ， li2 zao3 wu2 cong2 sheng1 。
- he2 shi2 fan3 wu2 zhen1 ， sui4 yue4 jin1 zheng1 rong2 。
- lü3 jie1 fang1 wai4 shi4 ， zao3 zhi1 su2 yuan2 qing1 。
- geng1 sang1 tuo1 ji1 hu2 ， wei4 ken3 hua4 nan2 rong2 。
- wan3 shi2 ci3 dao4 shi1 ， si4 you3 su4 shi4 qing2 。
- xiao4 zhi3 bei3 shan1 yun2 ， he1 wo3 bu4 gui1 geng1 。
- xian1 ren2 han4 yin1 ma3 ， wei1 fu2 fang1 di4 xing2 。
- zhi3 chi3 bu4 wang3 jian4 ， fan2 zi3 tong1 xing4 ming2 。
- yuan4 chi2 kong1 shou3 qu4 ， du2 kong4 heng2 jiang1 jing1 。

## 注释

## 译文

## 赏析
