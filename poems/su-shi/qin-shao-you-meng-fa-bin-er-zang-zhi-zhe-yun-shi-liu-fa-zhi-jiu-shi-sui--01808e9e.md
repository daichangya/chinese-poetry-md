---
id: su-shi-qin-shao-you-meng-fa-bin-er-zang-zhi-zhe-yun-shi-liu-fa-zhi-jiu-shi-sui--01808e9e
title: 秦少游梦发殡而葬之者云是刘发之柩是岁发首荐秦以诗贺之刘泾亦作因次其韵
titlePinyin: qin2 shao3 you2 meng4 fa1 bin4 er2 zang4 zhi1 zhe3 yun2 shi4 liu2 fa1 zhi1 jiu4 shi4 sui4 fa1 shou3 jian4 qin2 yi3 shi1 he4 zhi1 liu2 jing1 yi4 zuo4 yin1 ci4 qi2 yun4
titleSlug: qin-shao-you-meng-fa-bin-er-zang-zhi-zhe-yun-shi-liu-fa-zhi-jiu-shi-sui--01808e9e
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君看三代士执雉，本以杀身为小补。
- 居官死职士死绥，梦尸得官真古语。
- 五行胜己斯为官，官如草木吾如土。
- 仕而未禄犹宾客，待以纯臣盖非古。
- 馈焉曰献称寡君，岂比公卿相尔汝。
- 世衰道微士失已，得丧悲欢反其故。
- 草袍芦箠相妩媚，饮食嬉游事群聚。
- 曲江船舫月灯毬，是谓舞殡而歌墓。
- 看花走马到东野，余子纷纷何足数。
- 二生年少两豪逸，诗酒不知轩冕苦。
- 故令将仕梦发棺，劝子勿为官所腐。
- 涂车刍灵皆假设，著眼细看君勿误。
- 时来聊复一飞鸣，进隠不须烦伍举。

## 拼音
- jun1 kan4 san1 dai4 shi4 zhi2 zhi4 ， ben3 yi3 sha1 shen1 wei4 xiao3 bu3 。
- ju1 guan1 si3 zhi2 shi4 si3 sui2 ， meng4 shi1 de2 guan1 zhen1 gu3 yu3 。
- wu3 hang2 sheng4 ji3 si1 wei4 guan1 ， guan1 ru2 cao3 mu4 wu2 ru2 tu3 。
- shi4 er2 wei4 lu4 you2 bin1 ke4 ， dai4 yi3 chun2 chen2 gai4 fei1 gu3 。
- kui4 yan1 yue1 xian4 cheng1 gua3 jun1 ， qi3 bi3 gong1 qing1 xiang1 er3 ru3 。
- shi4 shuai1 dao4 wei1 shi4 shi1 yi3 ， de2 sang4 bei1 huan1 fan3 qi2 gu4 。
- cao3 pao2 lu2 chui2 xiang1 wu3 mei4 ， yin3 shi2 xi1 you2 shi4 qun2 ju4 。
- qu3 jiang1 chuan2 fang3 yue4 deng1 qiu2 ， shi4 wei4 wu3 bin4 er2 ge1 mu4 。
- kan4 hua1 zou3 ma3 dao4 dong1 ye3 ， yu2 zi3 fen1 fen1 he2 zu2 shu4 。
- er4 sheng1 nian2 shao4 liang3 hao2 yi4 ， shi1 jiu3 bu4 zhi1 xuan1 mian3 ku3 。
- gu4 ling4 jiang1 shi4 meng4 fa1 guan1 ， quan4 zi3 wu4 wei4 guan1 suo3 fu3 。
- tu2 che1 chu2 ling2 jie1 jia3 she4 ， zhu4 yan3 xi4 kan4 jun1 wu4 wu4 。
- shi2 lai2 liao2 fu4 yi4 fei1 ming2 ， jin4 yin3 bu4 xu1 fan2 wu3 ju3 。

## 注释

## 译文

## 赏析
