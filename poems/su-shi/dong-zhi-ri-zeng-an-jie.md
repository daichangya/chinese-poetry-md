---
id: su-shi-dong-zhi-ri-zeng-an-jie
title: 冬至日赠安节
titlePinyin: dong1 zhi4 ri4 zeng4 an1 jie2
titleSlug: dong-zhi-ri-zeng-an-jie
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生几冬至，少小如昨日。
- 当时事父兄，上寿拜脱膝。
- 十年阅雕谢，白发催衰疾。
- 瞻前惟兄三，顾后子由一。
- 近者隔涛江，远者天一壁。
- 今朝复何幸，见此万里姪。
- 忆汝总角时，啼笑为梨栗。
- 今来能慷慨，志气坚铁石。
- 诸孙行复尔，世事何时毕。
- 诗成却超然，老泪不成滴。

## 拼音
- wo3 sheng1 ji3 dong1 zhi4 ， shao3 xiao3 ru2 zuo2 ri4 。
- dang1 shi2 shi4 fu4 xiong1 ， shang4 shou4 bai4 tuo1 xi1 。
- shi2 nian2 yue4 diao1 xie4 ， bai2 fa4 cui1 shuai1 ji2 。
- zhan1 qian2 wei2 xiong1 san1 ， gu4 hou4 zi3 you2 yi1 。
- jin4 zhe3 ge2 tao1 jiang1 ， yuan3 zhe3 tian1 yi2 bi4 。
- jin1 chao2 fu4 he2 xing4 ， jian4 ci3 wan4 li3 zhi2 。
- yi4 ru3 zong3 jiao3 shi2 ， ti2 xiao4 wei4 li2 li4 。
- jin1 lai2 neng2 kang1 kai3 ， zhi4 qi4 jian1 tie3 shi2 。
- zhu1 sun1 xing2 fu4 er3 ， shi4 shi4 he2 shi2 bi4 。
- shi1 cheng2 que4 chao1 ran2 ， lao3 lei4 bu4 cheng2 di1 。

## 注释

## 译文

## 赏析
