---
id: su-shi-yong-guai-shi
title: 咏怪石
titlePinyin: yong3 guai4 shi2
titleSlug: yong-guai-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家有粗险石，植之疏竹轩。
- 人皆喜寻玩，吾独思弃捐。
- 以其无所用，晓夕空崭然。
- 碪础则甲斮，砥砚乃枯顽。
- 于缴不可碆，以碑不可镌。
- 凡此六用无一取，令人争免长物观。
- 谁知兹石本灵怪，忽从梦中至吾前。
- 初来若奇鬼，肩股何孱颜。
- 渐闻䃔䃧声，久乃辨其言。
- 云我石之精，愤子辱我欲一宣。
- 天地之生我，族类广且蕃。
- 子向所称用者六，星罗雹布盈溪山。
- 伤残破碎为世役，虽有小用乌足贤。
- 如我之徒亦甚寡，往往挂名经史间。
- 居海岱者充禹贡，雅与铅松相差肩。
- 处魏榆者白昼语，意欲警惧骄君悛。
- 或在骊山拒强秦，万牛喘汗力莫牵。
- 或从扬州感卢老，代我问答多雄篇。
- 子今我得岂无益，震霆凛霜我不迁。
- 雕不加文磨不莹，子盍节槩如我坚。
- 以是赠子岂不伟，何必责我区区焉。
- 吾闻石言愧且谢，丑状欻去不可攀。
- 骇然觉坐想其语，勉书此诗席之端。

## 拼音
- jia1 you3 cu1 xian3 shi2 ， zhi2 zhi1 shu1 zhu2 xuan1 。
- ren2 jie1 xi3 xun2 wan2 ， wu2 du2 si1 qi4 juan1 。
- yi3 qi2 wu2 suo3 yong4 ， xiao3 xi1 kong1 zhan3 ran2 。
- zhen1 chu3 ze2 jia3 zhuo2 ， di3 yan4 nai3 ku1 wan2 。
- yu2 jiao3 bu4 ke3 bo1 ， yi3 bei1 bu4 ke3 juan1 。
- fan2 ci3 liu4 yong4 wu2 yi4 qu3 ， ling4 ren2 zheng1 mian3 chang2 wu4 guan1 。
- shui2 zhi1 zi1 shi2 ben3 ling2 guai4 ， hu1 cong2 meng4 zhong1 zhi4 wu2 qian2 。
- chu1 lai2 ruo4 qi2 gui3 ， jian1 gu3 he2 chan2 yan2 。
- jian4 wen2 䃔 䃧 sheng1 ， jiu3 nai3 bian4 qi2 yan2 。
- yun2 wo3 shi2 zhi1 jing1 ， fen4 zi3 ru3 wo3 yu4 yi4 xuan1 。
- tian1 di4 zhi1 sheng1 wo3 ， zu2 lei4 guang3 qie3 fan1 。
- zi3 xiang4 suo3 cheng1 yong4 zhe3 liu4 ， xing1 luo2 bao2 bu4 ying2 xi1 shan1 。
- shang1 can2 po4 sui4 wei4 shi4 yi4 ， sui1 you3 xiao3 yong4 wu1 zu2 xian2 。
- ru2 wo3 zhi1 tu2 yi4 shen4 gua3 ， wang3 wang3 gua4 ming2 jing1 shi3 jian1 。
- ju1 hai3 dai4 zhe3 chong1 yu3 gong4 ， ya3 yu3 qian1 song1 xiang1 cha4 jian1 。
- chu4 wei4 yu2 zhe3 bai2 zhou4 yu3 ， yi4 yu4 jing3 ju4 jiao1 jun1 quan1 。
- huo4 zai4 li2 shan1 ju4 qiang2 qin2 ， wan4 niu2 chuan3 han4 li4 mo4 qian1 。
- huo4 cong2 yang2 zhou1 gan3 lu2 lao3 ， dai4 wo3 wen4 da2 duo1 xiong2 pian1 。
- zi3 jin1 wo3 de2 qi3 wu2 yi4 ， zhen4 ting2 lin3 shuang1 wo3 bu4 qian1 。
- diao1 bu4 jia1 wen2 mo2 bu4 ying2 ， zi3 he2 jie2 gai4 ru2 wo3 jian1 。
- yi3 shi4 zeng4 zi3 qi3 bu4 wei3 ， he2 bi4 ze2 wo3 qu1 qu1 yan1 。
- wu2 wen2 shi2 yan2 kui4 qie3 xie4 ， chou3 zhuang4 chua1 qu4 bu4 ke3 pan1 。
- hai4 ran2 jue2 zuo4 xiang3 qi2 yu3 ， mian3 shu1 ci3 shi1 xi2 zhi1 duan1 。

## 注释

## 译文

## 赏析
