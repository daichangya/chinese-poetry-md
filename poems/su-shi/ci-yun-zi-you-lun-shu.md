---
id: su-shi-ci-yun-zi-you-lun-shu
title: 次韵子由论书
titlePinyin: ci4 yun4 zi3 you2 lun4 shu1
titleSlug: ci-yun-zi-you-lun-shu
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾虽不善书，晓书莫如我。
- 苟能通其意，常谓不学可。
- 貌妍容有𪾸，璧美何妨椭。
- 端庄杂流丽，刚健含婀娜。
- 好之每自讥，不独子亦颇。
- 书成辄弃去，谬被傍人裹。
- 体势本阔落，结束入细么。
- 子诗亦见推，语重未敢荷。
- 尔来又学射，力薄愁官笴。
- 多好竟无成，不精安用伙。
- 何当尽屏去，万事付懒惰。
- 吾闻古书法，守骏莫如跛。
- 世俗笔苦骄，众中强嵬騀。
- 钟张忽已远，此语与时左。

## 拼音
- wu2 sui1 bu2 shan4 shu1 ， xiao3 shu1 mo4 ru2 wo3 。
- gou3 neng2 tong1 qi2 yi4 ， chang2 wei4 bu4 xue2 ke3 。
- mao4 yan2 rong2 you3 𪾸 ， bi4 mei3 he2 fang2 tuo3 。
- duan1 zhuang1 za2 liu2 li4 ， gang1 jian4 han2 e1 nuo2 。
- hao3 zhi1 mei3 zi4 ji1 ， bu4 du2 zi3 yi4 po1 。
- shu1 cheng2 zhe2 qi4 qu4 ， miu4 bei4 bang4 ren2 guo3 。
- ti3 shi4 ben3 kuo4 luo4 ， jie2 shu4 ru4 xi4 me0 。
- zi3 shi1 yi4 jian4 tui1 ， yu3 zhong4 wei4 gan3 he2 。
- er3 lai2 you4 xue2 she4 ， li4 bao2 chou2 guan1 gan3 。
- duo1 hao3 jing4 wu2 cheng2 ， bu4 jing1 an1 yong4 huo3 。
- he2 dang1 jin4 ping2 qu4 ， wan4 shi4 fu4 lan3 duo4 。
- wu2 wen2 gu3 shu1 fa3 ， shou3 jun4 mo4 ru2 bo3 。
- shi4 su2 bi3 ku3 jiao1 ， zhong4 zhong1 qiang2 wei2 e3 。
- zhong1 zhang1 hu1 yi3 yuan3 ， ci3 yu3 yu3 shi2 zuo3 。

## 注释

## 译文

## 赏析
