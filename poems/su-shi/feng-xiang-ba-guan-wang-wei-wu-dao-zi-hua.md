---
id: su-shi-feng-xiang-ba-guan-wang-wei-wu-dao-zi-hua
title: 凤翔八观 王维吴道子画
titlePinyin: feng4 xiang2 ba1 guan1   wang2 wei2 wu2 dao4 zi3 hua4
titleSlug: feng-xiang-ba-guan-wang-wei-wu-dao-zi-hua
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何处访吴画，普门与开元。
- 开元有东塔，摩诘留手痕。
- 吾观画品中，莫如二子尊。
- 道子实雄放，浩如海波翻。
- 当其下手风雨快，笔所未到气已吞。
- 亭亭双林间，彩晕扶桑暾。
- 中有至人谈寂灭，悟者悲涕迷者手自扪。
- 蛮君鬼伯千万万，相排竞进头如鼋。
- 摩诘本诗老，佩芷袭芳荪。
- 今观此壁画，亦若其诗清且敦。
- 祇园弟子尽鹤骨，心如死灰不复温。
- 门前两丛竹，雪节贯霜根。
- 交柯乱叶动无数，一一皆可寻其源。
- 吴生虽妙绝，犹以画工论。
- 摩诘得之于象外，有如仙翮谢笼樊。
- 吾观二子皆神俊，又于维也敛衽无间言。

## 拼音
- he2 chu4 fang3 wu2 hua4 ， pu3 men2 yu3 kai1 yuan2 。
- kai1 yuan2 you3 dong1 ta3 ， mo2 jie2 liu2 shou3 hen2 。
- wu2 guan1 hua4 pin3 zhong1 ， mo4 ru2 er4 zi3 zun1 。
- dao4 zi3 shi2 xiong2 fang4 ， hao4 ru2 hai3 bo1 fan1 。
- dang1 qi2 xia4 shou3 feng1 yu3 kuai4 ， bi3 suo3 wei4 dao4 qi4 yi3 tun1 。
- ting2 ting2 shuang1 lin2 jian1 ， cai3 yun1 fu2 sang1 tun1 。
- zhong1 you3 zhi4 ren2 tan2 ji4 mie4 ， wu4 zhe3 bei1 ti4 mi2 zhe3 shou3 zi4 men2 。
- man2 jun1 gui3 bo2 qian1 wan4 wan4 ， xiang1 pai2 jing4 jin4 tou2 ru2 yuan2 。
- mo2 jie2 ben3 shi1 lao3 ， pei4 zhi3 xi2 fang1 sun1 。
- jin1 guan1 ci3 bi4 hua4 ， yi4 ruo4 qi2 shi1 qing1 qie3 dun1 。
- qi2 yuan2 di4 zi3 jin4 he4 gu3 ， xin1 ru2 si3 hui1 bu2 fu4 wen1 。
- men2 qian2 liang3 cong2 zhu2 ， xue3 jie2 guan4 shuang1 gen1 。
- jiao1 ke1 luan4 ye4 dong4 wu2 shu4 ， yi1 yi1 jie1 ke3 xun2 qi2 yuan2 。
- wu2 sheng1 sui1 miao4 jue2 ， you2 yi3 hua4 gong1 lun4 。
- mo2 jie2 de2 zhi1 yu2 xiang4 wai4 ， you3 ru2 xian1 he2 xie4 long2 fan2 。
- wu2 guan1 er4 zi3 jie1 shen2 jun4 ， you4 yu2 wei2 ye3 lian3 ren4 wu2 jian4 yan2 。

## 注释

## 译文

## 赏析
