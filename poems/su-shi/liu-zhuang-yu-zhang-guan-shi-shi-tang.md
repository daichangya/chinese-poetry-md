---
id: su-shi-liu-zhuang-yu-zhang-guan-shi-shi-tang
title: 刘壮舆长官是是堂
titlePinyin: liu2 zhuang4 yu2 zhang3 guan1 shi4 shi4 tang2
titleSlug: liu-zhuang-yu-zhang-guan-shi-shi-tang
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲燕言仁义，是非安可无。
- 非非义之属，是是仁之徒。
- 非非近乎讪，是是近乎谀。
- 当为感麟翁，善恶分锱铢。
- 抑为阮嗣宗，臧否两含糊。
- 刘君有家学，三世道益孤。
- 陈古以刺今，䌷史行天诛。
- 皎皎大明镜，百陋逢一姝。
- 鹗立时四顾，何由扰群狐。
- 作堂名是是，自说行坦途。
- 孜孜称善人，不善自远徂。
- 愿君置座右，此语禹所谟。

## 拼音
- xian2 yan4 yan2 ren2 yi4 ， shi4 fei1 an1 ke3 wu2 。
- fei1 fei1 yi4 zhi1 shu3 ， shi4 shi4 ren2 zhi1 tu2 。
- fei1 fei1 jin4 hu1 shan4 ， shi4 shi4 jin4 hu1 yu2 。
- dang1 wei4 gan3 lin2 weng1 ， shan4 e4 fen1 zi1 zhu1 。
- yi4 wei4 ruan3 si4 zong1 ， zang1 pi3 liang3 han2 hu0 。
- liu2 jun1 you3 jia1 xue2 ， san1 shi4 dao4 yi4 gu1 。
- chen2 gu3 yi3 ci4 jin1 ， 䌷 shi3 xing2 tian1 zhu1 。
- jiao3 jiao3 da4 ming2 jing4 ， bai3 lou4 feng2 yi4 shu1 。
- e4 li4 shi2 si4 gu4 ， he2 you2 rao3 qun2 hu2 。
- zuo4 tang2 ming2 shi4 shi4 ， zi4 shuo1 xing2 tan3 tu2 。
- zi1 zi1 cheng1 shan4 ren2 ， bu2 shan4 zi4 yuan3 cu2 。
- yuan4 jun1 zhi4 zuo4 you4 ， ci3 yu3 yu3 suo3 mo2 。

## 注释

## 译文

## 赏析
