---
id: su-shi-song-yan-fu-jian-ji-wang-gong
title: 送颜复兼寄王巩
titlePinyin: song4 yan2 fu4 jian1 ji4 wang2 gong3
titleSlug: song-yan-fu-jian-ji-wang-gong
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彭城官居冷如水，谁从我游颜氏子。
- 我衰且病君亦穷，衰穷相守正其理。
- 胡为一朝舍我去，轻衫触热行千里。
- 问君无乃求之与，答我不然聊尔耳。
- 京师万事日日新，故人如故今有几。
- 君知牛行相君宅，扣门但觅王居士。
- 清诗草圣俱入妙，别后寄我书连纸。
- 苦恨相思不相见，约我重阳嗅霜蕊。
- 君归可唤与俱来，未应指目妨进拟。
- 太一老仙闲不出，踵门问道今时矣。
- 因行过我路几何，愿君推挽加鞭箠。
- 吾侪一醉岂易得，买羊酿酒从今始。

## 拼音
- peng2 cheng2 guan1 ju1 leng3 ru2 shui3 ， shui2 cong2 wo3 you2 yan2 shi4 zi3 。
- wo3 shuai1 qie3 bing4 jun1 yi4 qiong2 ， shuai1 qiong2 xiang1 shou3 zheng4 qi2 li3 。
- hu2 wei4 yi4 chao2 she4 wo3 qu4 ， qing1 shan1 chu4 re4 xing2 qian1 li3 。
- wen4 jun1 wu2 nai3 qiu2 zhi1 yu3 ， da2 wo3 bu4 ran2 liao2 er3 er3 。
- jing1 shi1 wan4 shi4 ri4 ri4 xin1 ， gu4 ren2 ru2 gu4 jin1 you3 ji3 。
- jun1 zhi1 niu2 xing2 xiang1 jun1 zhai2 ， kou4 men2 dan4 mi4 wang2 ju1 shi4 。
- qing1 shi1 cao3 sheng4 ju4 ru4 miao4 ， bie2 hou4 ji4 wo3 shu1 lian2 zhi3 。
- ku3 hen4 xiang1 si1 bu4 xiang1 jian4 ， yue1 wo3 chong2 yang2 xiu4 shuang1 rui3 。
- jun1 gui1 ke3 huan4 yu3 ju4 lai2 ， wei4 ying4 zhi3 mu4 fang2 jin4 ni3 。
- tai4 yi4 lao3 xian1 xian2 bu4 chu1 ， zhong3 men2 wen4 dao4 jin1 shi2 yi3 。
- yin1 xing2 guo4 wo3 lu4 ji3 he2 ， yuan4 jun1 tui1 wan3 jia1 bian1 chui2 。
- wu2 chai2 yi2 zui4 qi3 yi4 de2 ， mai3 yang2 niang4 jiu3 cong2 jin1 shi3 。

## 注释

## 译文

## 赏析
