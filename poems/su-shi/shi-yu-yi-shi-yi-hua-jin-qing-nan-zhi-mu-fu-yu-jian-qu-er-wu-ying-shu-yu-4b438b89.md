---
id: su-shi-shi-yu-yi-shi-yi-hua-jin-qing-nan-zhi-mu-fu-yu-jian-qu-er-wu-ying-shu-yu-4b438b89
title: 轼欲以石易画晋卿难之穆父欲兼取二物颖叔欲焚画碎石乃复次前韵并解二诗之意
titlePinyin: shi4 yu4 yi3 shi2 yi4 hua4 jin4 qing1 nan2 zhi1 mu4 fu4 yu4 jian1 qu3 er4 wu4 ying3 shu1 yu4 fen2 hua4 sui4 shi2 nai3 fu4 ci4 qian2 yun4 bing4 jie3 er4 shi1 zhi1 yi4
titleSlug: shi-yu-yi-shi-yi-hua-jin-qing-nan-zhi-mu-fu-yu-jian-qu-er-wu-ying-shu-yu-4b438b89
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春冰无真坚，霜叶失故绿。
- 鷃疑鹏万里，蚿笑夔一足。
- 二豪争攘袂，先生一捧腹。
- 明镜既无台，浄瓶何用蹙。
- 盆山不可隠，画马无由牧。
- 聊将置庭宇，何必弃沟渎。
- 焚宝真爱宝，碎玉未忘玉。
- 久知公子贤，出语耆年伏。
- 欲观转物妙，故以求马卜。
- 维摩既复舍，天女还相逐。
- 授之无尽灯，照此久幽谷。
- 定心无一物，法乐胜五欲。
- 三峨吾乡里，万马君部曲。
- 卧云行归休，破贼见神速。

## 拼音
- chun1 bing1 wu2 zhen1 jian1 ， shuang1 ye4 shi1 gu4 lü4 。
- yan4 yi2 peng2 wan4 li3 ， xian2 xiao4 kui2 yi4 zu2 。
- er4 hao2 zheng1 rang3 mei4 ， xian1 sheng1 yi4 peng3 fu4 。
- ming2 jing4 ji4 wu2 tai2 ， jing4 ping2 he2 yong4 cu4 。
- pen2 shan1 bu4 ke3 yin3 ， hua4 ma3 wu2 you2 mu4 。
- liao2 jiang1 zhi4 ting2 yu3 ， he2 bi4 qi4 gou1 du2 。
- fen2 bao3 zhen1 ai4 bao3 ， sui4 yu4 wei4 wang4 yu4 。
- jiu3 zhi1 gong1 zi3 xian2 ， chu1 yu3 qi2 nian2 fu2 。
- yu4 guan1 zhuan3 wu4 miao4 ， gu4 yi3 qiu2 ma3 bu3 。
- wei2 mo2 ji4 fu4 she4 ， tian1 nü3 hai2 xiang1 zhu2 。
- shou4 zhi1 wu2 jin4 deng1 ， zhao4 ci3 jiu3 you1 gu3 。
- ding4 xin1 wu2 yi2 wu4 ， fa3 le4 sheng4 wu3 yu4 。
- san1 e2 wu2 xiang1 li3 ， wan4 ma3 jun1 bu4 qu3 。
- wo4 yun2 xing2 gui1 xiu1 ， po4 zei2 jian4 shen2 su4 。

## 注释

## 译文

## 赏析
