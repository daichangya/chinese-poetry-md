---
id: su-shi-zheng-fu-ji-jian-he-fu-ci-qian-yun-wei-gu-pen-quan-xue-fo
title: 正辅既见和复次前韵慰鼓盆劝学佛
titlePinyin: zheng4 fu3 ji4 jian4 he2 fu4 ci4 qian2 yun4 wei4 gu3 pen2 quan4 xue2 fo2
titleSlug: zheng-fu-ji-jian-he-fu-ci-qian-yun-wei-gu-pen-quan-xue-fo
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稚川真长生，少从郑公游。
- 孝章偶不死，免为文举忧。
- 余龄会有适，独往岂相攸。
- 由来警露鹤，不羡撮蚤鹠。
- 愿加视后鞭，同驾躅空辀。
- 宁餐堕齿堇，勿忆齐眉羞。
- 何时遂纵壑，归路同首丘。
- 东冈松柏老，西岭橘柚秋。
- 著意寻弥明，长颈高结喉。
- 无心逐定远，燕颔飞虎头。
- 君方卒功名，一泛范蠡舟。
- 我亦沾霈渥，渐解钟仪囚。
- 宁须张子房，万户自择留。
- 犹胜嵇叔夜，孤愤甘长幽。
- 南窗可寄傲，北山早归耰。
- 此语君勿疑，老彭跨商周。

## 拼音
- zhi4 chuan1 zhen1 chang2 sheng1 ， shao3 cong2 zheng4 gong1 you2 。
- xiao4 zhang1 ou3 bu4 si3 ， mian3 wei4 wen2 ju3 you1 。
- yu2 ling2 hui4 you3 shi4 ， du2 wang3 qi3 xiang1 you1 。
- you2 lai2 jing3 lu4 he4 ， bu2 xian4 cuo1 zao3 liu2 。
- yuan4 jia1 shi4 hou4 bian1 ， tong2 jia4 zhu2 kong1 zhou1 。
- ning2 can1 duo4 chi3 jin3 ， wu4 yi4 qi2 mei2 xiu1 。
- he2 shi2 sui4 zong4 he4 ， gui1 lu4 tong2 shou3 qiu1 。
- dong1 gang1 song1 bai3 lao3 ， xi1 ling3 ju2 you4 qiu1 。
- zhu4 yi4 xun2 mi2 ming2 ， chang2 jing3 gao1 jie2 hou2 。
- wu2 xin1 zhu2 ding4 yuan3 ， yan4 han4 fei1 hu3 tou2 。
- jun1 fang1 zu2 gong1 ming2 ， yi2 fan4 fan4 li2 zhou1 。
- wo3 yi4 zhan1 pei4 wo4 ， jian4 jie3 zhong1 yi2 qiu2 。
- ning2 xu1 zhang1 zi3 fang2 ， wan4 hu4 zi4 ze2 liu2 。
- you2 sheng4 ji1 shu1 ye4 ， gu1 fen4 gan1 chang2 you1 。
- nan2 chuang1 ke3 ji4 ao4 ， bei3 shan1 zao3 gui1 you1 。
- ci3 yu3 jun1 wu4 yi2 ， lao3 peng2 kua4 shang1 zhou1 。

## 注释

## 译文

## 赏析
