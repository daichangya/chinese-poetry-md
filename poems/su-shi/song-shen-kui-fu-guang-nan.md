---
id: su-shi-song-shen-kui-fu-guang-nan
title: 送沈逵赴广南
titlePinyin: song4 shen3 kui2 fu4 guang3 nan2
titleSlug: song-shen-kui-fu-guang-nan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟我与君皆丙子，四十九年穷不死。
- 君随幕府战西羌，夜渡冰河斫云垒。
- 飞尘涨天箭洒甲，归对妻孥真梦耳。
- 我谪黄冈四五年，孤舟出没烟波里。
- 故人不复通问讯，疾病饥寒疑死矣。
- 相逢握手一大笑，白发苍颜略相似。
- 我方北渡脱重江，君复南行轻万里。
- 功名如幻何足计，学道有涯真可喜。
- 勾漏丹砂已付君，汝阳瓮盎吾何耻。
- 君归赴我鸡黍约，买田筑室从今始。

## 拼音
- jie1 wo3 yu3 jun1 jie1 bing3 zi3 ， si4 shi2 jiu3 nian2 qiong2 bu4 si3 。
- jun1 sui2 mu4 fu3 zhan4 xi1 qiang1 ， ye4 du4 bing1 he2 zhuo2 yun2 lei3 。
- fei1 chen2 zhang3 tian1 jian4 sa3 jia3 ， gui1 dui4 qi1 nu2 zhen1 meng4 er3 。
- wo3 zhe2 huang2 gang1 si4 wu3 nian2 ， gu1 zhou1 chu1 mo4 yan1 bo1 li3 。
- gu4 ren2 bu2 fu4 tong1 wen4 xun4 ， ji2 bing4 ji1 han2 yi2 si3 yi3 。
- xiang1 feng2 wo4 shou3 yi2 da4 xiao4 ， bai2 fa4 cang1 yan2 lüe4 xiang1 si4 。
- wo3 fang1 bei3 du4 tuo1 zhong4 jiang1 ， jun1 fu4 nan2 xing2 qing1 wan4 li3 。
- gong1 ming2 ru2 huan4 he2 zu2 ji4 ， xue2 dao4 you3 ya2 zhen1 ke3 xi3 。
- gou1 lou4 dan1 sha1 yi3 fu4 jun1 ， ru3 yang2 weng4 ang4 wu2 he2 chi3 。
- jun1 gui1 fu4 wo3 ji1 shu3 yue1 ， mai3 tian2 zhu4 shi4 cong2 jin1 shi3 。

## 注释

## 译文

## 赏析
