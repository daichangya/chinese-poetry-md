---
id: su-shi-jiu-ri-hu-shang-xun-zhou-li-er-jun-bu-jian-jun-yi-jian-xun-yu-hu-shang-y-6ffbbcdc
title: 九日湖上寻周李二君不见君亦见寻于湖上以诗见寄明日乃次其韵
titlePinyin: jiu3 ri4 hu2 shang4 xun2 zhou1 li3 er4 jun1 bu2 jian4 jun1 yi4 jian4 xun2 yu2 hu2 shang4 yi3 shi1 jian4 ji4 ming2 ri4 nai3 ci4 qi2 yun4
titleSlug: jiu-ri-hu-shang-xun-zhou-li-er-jun-bu-jian-jun-yi-jian-xun-yu-hu-shang-y-6ffbbcdc
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖上野芙蓉，含思愁脉脉。
- 娟然如静女，不肯傍阡陌。
- 诗人杳未来，霜艳冷难宅。
- 君行逐鸥鹭，出处浩莫测。
- 苇问闻拏音，云表已飞屐。
- 使我终日寻，逢花不忍摘。
- 人生如朝露，要作百年客。
- 喟彼终岁劳，幸兹一日泽。
- 愿言竟不遂，人事多乖隔。
- 悟此知有命，沉忧伤魂魄。

## 拼音
- hu2 shang4 ye3 fu2 rong2 ， han2 si1 chou2 mo4 mo4 。
- juan1 ran2 ru2 jing4 nü3 ， bu4 ken3 bang4 qian1 mo4 。
- shi1 ren2 yao3 wei4 lai2 ， shuang1 yan4 leng3 nan2 zhai2 。
- jun1 xing2 zhu2 ou1 lu4 ， chu1 chu4 hao4 mo4 ce4 。
- wei3 wen4 wen2 na2 yin1 ， yun2 biao3 yi3 fei1 ji1 。
- shi3 wo3 zhong1 ri4 xun2 ， feng2 hua1 bu4 ren3 zhai1 。
- ren2 sheng1 ru2 chao2 lu4 ， yao4 zuo4 bai3 nian2 ke4 。
- kui4 bi3 zhong1 sui4 lao2 ， xing4 zi1 yi2 ri4 ze2 。
- yuan4 yan2 jing4 bu2 sui4 ， ren2 shi4 duo1 guai1 ge2 。
- wu4 ci3 zhi1 you3 ming4 ， chen2 you1 shang1 hun2 po4 。

## 注释

## 译文

## 赏析
