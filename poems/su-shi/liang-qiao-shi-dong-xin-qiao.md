---
id: su-shi-liang-qiao-shi-dong-xin-qiao
title: 两桥诗 东新桥
titlePinyin: liang3 qiao2 shi1   dong1 xin1 qiao2
titleSlug: liang-qiao-shi-dong-xin-qiao
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群鲸贯铁索，背负横空霓。
- 首摇翻雪江，尾插崩云溪。
- 机牙任信缩，涨落随高低。
- 辘轳卷巨绠，青蛟挂长隄。
- 奔舟免狂触，脱筏防撞挤。
- 一桥何足云，讙传广东西。
- 父老有不识，喜笑争攀跻。
- 鱼龙亦惊逃，雷雹生马蹄。
- 嗟此病涉久，公私困留稽。
- 奸民食此险，出没如凫鹥。
- 似卖失船壶，如去登楼梯。
- 不知百年来，几人陨沙泥。
- 岂知涛澜上，安若堂与闺。
- 往来无晨夜，醉病休扶携。
- 使君饮我言，妙割无牛鸡。
- 不云二子劳，叹我捐腰犀。
- 我亦寿使君，一言听扶藜。
- 常当修未坏，勿使后噬脐。

## 拼音
- qun2 jing1 guan4 tie3 suo3 ， bei1 fu4 heng2 kong1 ni2 。
- shou3 yao2 fan1 xue3 jiang1 ， wei3 cha1 beng1 yun2 xi1 。
- ji1 ya2 ren4 xin4 suo1 ， zhang3 luo4 sui2 gao1 di1 。
- lu4 lu2 juan4 ju4 geng3 ， qing1 jiao1 gua4 chang2 di1 。
- ben1 zhou1 mian3 kuang2 chu4 ， tuo1 fa2 fang2 zhuang4 ji3 。
- yi4 qiao2 he2 zu2 yun2 ， huan1 chuan2 guang3 dong1 xi1 。
- fu4 lao3 you3 bu4 shi2 ， xi3 xiao4 zheng1 pan1 ji1 。
- yu2 long2 yi4 jing1 tao2 ， lei2 bao2 sheng1 ma3 ti2 。
- jie1 ci3 bing4 she4 jiu3 ， gong1 si1 kun4 liu2 ji1 。
- jian1 min2 shi2 ci3 xian3 ， chu1 mo4 ru2 fu2 yi1 。
- si4 mai4 shi1 chuan2 hu2 ， ru2 qu4 deng1 lou2 ti1 。
- bu4 zhi1 bai3 nian2 lai2 ， ji3 ren2 yun3 sha1 ni2 。
- qi3 zhi1 tao1 lan2 shang4 ， an1 ruo4 tang2 yu3 gui1 。
- wang3 lai2 wu2 chen2 ye4 ， zui4 bing4 xiu1 fu2 xie2 。
- shi3 jun1 yin3 wo3 yan2 ， miao4 ge1 wu2 niu2 ji1 。
- bu4 yun2 er4 zi3 lao2 ， tan4 wo3 juan1 yao1 xi1 。
- wo3 yi4 shou4 shi3 jun1 ， yi4 yan2 ting1 fu2 li2 。
- chang2 dang1 xiu1 wei4 huai4 ， wu4 shi3 hou4 shi4 qi2 。

## 注释

## 译文

## 赏析
