---
id: su-shi-song-li-gong-ze
title: 送李公择
titlePinyin: song4 li3 gong1 ze2
titleSlug: song-li-gong-ze
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟予寡兄弟，四海一子由。
- 故人虽云多，出处不我谋。
- 弓车无停招，逝去势莫留。
- 仅存今几人，各在天一陬。
- 有如长庚月，到晓烂不收。
- 宜我与夫子，相好手足侔。
- 比年两见之，宾主更献酬。
- 乐哉十日饮，衎衎和不流。
- 论事到深夜，僵仆铃与驺。
- 颇尝见使君，有客如此不。
- 欲别不忍言，惨惨集百忧。
- 念我野夫兄，知名三十秋。
- 已得其为人，不待风马牛。
- 他年林下见，倾盖如白头。

## 拼音
- jie1 yu3 gua3 xiong1 di4 ， si4 hai3 yi4 zi3 you2 。
- gu4 ren2 sui1 yun2 duo1 ， chu1 chu4 bu4 wo3 mou2 。
- gong1 che1 wu2 ting2 zhao1 ， shi4 qu4 shi4 mo4 liu2 。
- jin3 cun2 jin1 ji3 ren2 ， ge4 zai4 tian1 yi4 zou1 。
- you3 ru2 chang2 geng1 yue4 ， dao4 xiao3 lan4 bu4 shou1 。
- yi2 wo3 yu3 fu1 zi3 ， xiang1 hao3 shou3 zu2 mou2 。
- bi3 nian2 liang3 jian4 zhi1 ， bin1 zhu3 geng4 xian4 chou2 。
- le4 zai1 shi2 ri4 yin3 ， kan4 kan4 he2 bu4 liu2 。
- lun4 shi4 dao4 shen1 ye4 ， jiang1 pu2 ling2 yu3 zou1 。
- po1 chang2 jian4 shi3 jun1 ， you3 ke4 ru2 ci3 bu4 。
- yu4 bie2 bu4 ren3 yan2 ， can3 can3 ji2 bai3 you1 。
- nian4 wo3 ye3 fu1 xiong1 ， zhi1 ming2 san1 shi2 qiu1 。
- yi3 de2 qi2 wei4 ren2 ， bu2 dai4 feng1 ma3 niu2 。
- ta1 nian2 lin2 xia4 jian4 ， qing1 gai4 ru2 bai2 tou2 。

## 注释

## 译文

## 赏析
