---
id: su-shi-song-liu-dao-yuan-gui-jin-nan-kang
title: 送刘道原归觐南康
titlePinyin: song4 liu2 dao4 yuan2 gui1 jin4 nan2 kang1
titleSlug: song-liu-dao-yuan-gui-jin-nan-kang
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晏婴不满六尺长，高节万仞陵首阳。
- 青衫白发不自叹，富贵在天那得忙。
- 十年闭户乐幽独，百金购书收散亡。
- 朅来东观弄丹墨，聊借旧史诛奸强。
- 孔融不肯下曹操，汲黯本是轻张汤。
- 虽无尺箠与寸刃，口吻排击含风霜。
- 自言静中阅世俗，有似不饮观酒狂。
- 衣巾狼藉又屡舞，傍人大笑供千场。
- 交朋翩翩去略尽，惟吾与子犹徬徨。
- 世人共弃君独厚，岂敢自爱恐子伤。
- 朝来告别惊何速，归意已逐征鸿翔。
- 匡庐先生古君子，挂冠两纪鬓未苍。
- 定将文度置膝上，喜动邻里烹猪羊。
- 君归为我道名姓，幅巾他日容登堂。

## 拼音
- yan4 ying1 bu4 man3 liu4 chi3 chang2 ， gao1 jie2 wan4 ren4 ling2 shou3 yang2 。
- qing1 shan1 bai2 fa4 bu2 zi4 tan4 ， fu4 gui4 zai4 tian1 na4 de2 mang2 。
- shi2 nian2 bi4 hu4 le4 you1 du2 ， bai3 jin1 gou4 shu1 shou1 san4 wang2 。
- qie4 lai2 dong1 guan1 nong4 dan1 mo4 ， liao2 jie4 jiu4 shi3 zhu1 jian1 qiang2 。
- kong3 rong2 bu4 ken3 xia4 cao2 cao1 ， ji2 an4 ben3 shi4 qing1 zhang1 tang1 。
- sui1 wu2 chi3 chui2 yu3 cun4 ren4 ， kou3 wen3 pai2 ji1 han2 feng1 shuang1 。
- zi4 yan2 jing4 zhong1 yue4 shi4 su2 ， you3 si4 bu4 yin3 guan1 jiu3 kuang2 。
- yi1 jin1 lang2 ji2 you4 lü3 wu3 ， bang4 ren2 da4 xiao4 gong4 qian1 chang3 。
- jiao1 peng2 pian1 pian1 qu4 lüe4 jin4 ， wei2 wu2 yu3 zi3 you2 pang2 huang2 。
- shi4 ren2 gong4 qi4 jun1 du2 hou4 ， qi3 gan3 zi4 ai4 kong3 zi3 shang1 。
- chao2 lai2 gao4 bie2 jing1 he2 su4 ， gui1 yi4 yi3 zhu2 zheng1 hong2 xiang2 。
- kuang1 lu2 xian1 sheng1 gu3 jun1 zi3 ， gua4 guan1 liang3 ji4 bin4 wei4 cang1 。
- ding4 jiang1 wen2 du4 zhi4 xi1 shang4 ， xi3 dong4 lin2 li3 peng1 zhu1 yang2 。
- jun1 gui1 wei4 wo3 dao4 ming2 xing4 ， fu2 jin1 ta1 ri4 rong2 deng1 tang2 。

## 注释

## 译文

## 赏析
