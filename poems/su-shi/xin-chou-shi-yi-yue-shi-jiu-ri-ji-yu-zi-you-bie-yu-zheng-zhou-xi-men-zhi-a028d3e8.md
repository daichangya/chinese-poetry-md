---
id: su-shi-xin-chou-shi-yi-yue-shi-jiu-ri-ji-yu-zi-you-bie-yu-zheng-zhou-xi-men-zhi-a028d3e8
title: 辛丑十一月十九日既与子由别于郑州西门之外马上赋诗一篇寄之
titlePinyin: xin1 chou3 shi2 yi2 yue4 shi2 jiu3 ri4 ji4 yu3 zi3 you2 bie2 yu2 zheng4 zhou1 xi1 men2 zhi1 wai4 ma3 shang4 fu4 shi1 yi4 pian1 ji4 zhi1
titleSlug: xin-chou-shi-yi-yue-shi-jiu-ri-ji-yu-zi-you-bie-yu-zheng-zhou-xi-men-zhi-a028d3e8
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不饮胡为醉兀兀，此心已逐归鞍发。
- 归人犹自念庭闱，今我何以慰寂寞。
- 登高回首坡垅隔，但见乌帽出复没。
- 苦寒念尔衣裘薄，独骑瘦马踏残月。
- 路人行歌居人乐，童仆怪我苦凄恻。
- 亦知人生要有别，但恐岁月去飘忽。
- 寒灯相对记畴昔，夜雨何时听萧瑟。
- 君知此意不可忘，慎勿苦爱高官职。

## 拼音
- bu4 yin3 hu2 wei4 zui4 wu4 wu4 ， ci3 xin1 yi3 zhu2 gui1 an1 fa1 。
- gui1 ren2 you2 zi4 nian4 ting2 wei2 ， jin1 wo3 he2 yi3 wei4 ji4 mo4 。
- deng1 gao1 hui2 shou3 po1 long3 ge2 ， dan4 jian4 wu1 mao4 chu1 fu4 mei2 。
- ku3 han2 nian4 er3 yi1 qiu2 bao2 ， du2 qi2 shou4 ma3 ta4 can2 yue4 。
- lu4 ren2 xing2 ge1 ju1 ren2 le4 ， tong2 pu2 guai4 wo3 ku3 qi1 ce4 。
- yi4 zhi1 ren2 sheng1 yao4 you3 bie2 ， dan4 kong3 sui4 yue4 qu4 piao1 hu1 。
- han2 deng1 xiang1 dui4 ji4 chou2 xi1 ， ye4 yu3 he2 shi2 ting1 xiao1 se4 。
- jun1 zhi1 ci3 yi4 bu4 ke3 wang4 ， shen4 wu4 ku3 ai4 gao1 guan1 zhi2 。

## 注释

## 译文

## 赏析
