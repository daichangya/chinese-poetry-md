---
id: su-shi-xiao-pu-wu-yong-ren-shen
title: 小圃五咏 人参
titlePinyin: xiao3 pu3 wu3 yong3   ren2 shen1
titleSlug: xiao-pu-wu-yong-ren-shen
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上党天下脊，辽东真井底。
- 玄泉倾海腴，白露洒天醴。
- 灵苗此孕毓，肩股或具体。
- 移根到罗浮，越水灌清泚。
- 地殊风雨隔，臭味终祖祢。
- 青桠缀紫萼，圆实堕红米。
- 穷年生意足，黄土手自启。
- 上药无炮炙，龁啮尽根柢。
- 开心定魂魄，忧恚何足洗。
- 糜身辅吾生，既食首重稽。

## 拼音
- shang4 dang3 tian1 xia4 ji3 ， liao2 dong1 zhen1 jing3 di3 。
- xuan2 quan2 qing1 hai3 yu2 ， bai2 lu4 sa3 tian1 li3 。
- ling2 miao2 ci3 yun4 yu4 ， jian1 gu3 huo4 ju4 ti3 。
- yi2 gen1 dao4 luo2 fu2 ， yue4 shui3 guan4 qing1 ci3 。
- di4 shu1 feng1 yu3 ge2 ， chou4 wei4 zhong1 zu3 mi2 。
- qing1 ya1 zhui4 zi3 e4 ， yuan2 shi2 duo4 hong2 mi3 。
- qiong2 nian2 sheng1 yi4 zu2 ， huang2 tu3 shou3 zi4 qi3 。
- shang4 yao4 wu2 pao4 zhi4 ， he2 nie4 jin4 gen1 di3 。
- kai1 xin1 ding4 hun2 po4 ， you1 hui4 he2 zu2 xi3 。
- mi2 shen1 fu3 wu2 sheng1 ， ji4 shi2 shou3 zhong4 ji1 。

## 注释

## 译文

## 赏析
