---
id: su-shi-ci-yun-cheng-zheng-fu-you-bi-luo-dong
title: 次韵程正辅游碧落洞
titlePinyin: ci4 yun4 cheng2 zheng4 fu3 you2 bi4 luo4 dong4
titleSlug: ci-yun-cheng-zheng-fu-you-bi-luo-dong
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 空山不难到，绝境未易名。
- 何时谪仙人，来作钧天声。
- 胸中几云梦，余地多恢宏。
- 长庚与北斗，错落缀冠缨。
- 黄公献紫芝，赤松馈青精。
- 溪山久寂寞，请续离骚经。
- 抱枝寒蜩咽，绕耳飞蚊清。
- 谪仙抚掌笑，笑此羽皇铭。
- 我顷尝独游，自适孤云情。
- 君今又继往，雾雨愁青冥。
- 感君兄弟意，寻羊问初平。
- 玉床分箭镞，不忍独长生。
- 诗成辄寄我，妙绝陶谢并。
- 孤鸿方避弋，老骥犹在坰。
- 鸟兽如可群，永寄槁木形。
- 何山不堪隠，饮水自修龄。

## 拼音
- kong1 shan1 bu4 nan2 dao4 ， jue2 jing4 wei4 yi4 ming2 。
- he2 shi2 zhe2 xian1 ren2 ， lai2 zuo4 jun1 tian1 sheng1 。
- xiong1 zhong1 ji3 yun2 meng4 ， yu2 di4 duo1 hui1 hong2 。
- chang2 geng1 yu3 bei3 dou4 ， cuo4 luo4 zhui4 guan1 ying1 。
- huang2 gong1 xian4 zi3 zhi1 ， chi4 song1 kui4 qing1 jing1 。
- xi1 shan1 jiu3 ji4 mo4 ， qing3 xu4 li2 sao1 jing1 。
- bao4 zhi1 han2 tiao2 yan4 ， rao4 er3 fei1 wen2 qing1 。
- zhe2 xian1 fu3 zhang3 xiao4 ， xiao4 ci3 yu3 huang2 ming2 。
- wo3 qing3 chang2 du2 you2 ， zi4 shi4 gu1 yun2 qing2 。
- jun1 jin1 you4 ji4 wang3 ， wu4 yu3 chou2 qing1 ming2 。
- gan3 jun1 xiong1 di4 yi4 ， xun2 yang2 wen4 chu1 ping2 。
- yu4 chuang2 fen1 jian4 zu2 ， bu4 ren3 du2 chang2 sheng1 。
- shi1 cheng2 zhe2 ji4 wo3 ， miao4 jue2 tao2 xie4 bing4 。
- gu1 hong2 fang1 bi4 yi4 ， lao3 ji4 you2 zai4 jiong1 。
- niao3 shou4 ru2 ke3 qun2 ， yong3 ji4 gao3 mu4 xing2 。
- he2 shan1 bu4 kan1 yin3 ， yin3 shui3 zi4 xiu1 ling2 。

## 注释

## 译文

## 赏析
