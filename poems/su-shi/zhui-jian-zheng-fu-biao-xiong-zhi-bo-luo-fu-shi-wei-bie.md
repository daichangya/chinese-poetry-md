---
id: su-shi-zhui-jian-zheng-fu-biao-xiong-zhi-bo-luo-fu-shi-wei-bie
title: 追饯正辅表兄至博罗赋诗为别
titlePinyin: zhui1 jian4 zheng4 fu3 biao3 xiong1 zhi4 bo2 luo2 fu4 shi1 wei4 bie2
titleSlug: zhui-jian-zheng-fu-biao-xiong-zhi-bo-luo-fu-shi-wei-bie
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤臣南游堕黄菅，君亦何事来牧蛮。
- 舣舟蜑户龙冈窟，置酒椰叶桄榔间。
- 高谈已笑衰语陋，杰句尤觉清诗孱。
- 博罗小县僧舍古，我不忍去君忘还。
- 君应回望秦与楚，梦涉汉水愁秦关。
- 我亦坐念高安客，神游黄蘗参洞山。
- 何时旷荡洗瑕垢，与君归驾相追攀。
- 梨花寒食隔江路，两山遥对双烟鬟。
- 归耕不用一钱物，惟要两脚飞孱颜。
- 玉床丹镞记分我，助我金鼎光斓斑。

## 拼音
- gu1 chen2 nan2 you2 duo4 huang2 jian1 ， jun1 yi4 he2 shi4 lai2 mu4 man2 。
- yi3 zhou1 dan4 hu4 long2 gang1 ku1 ， zhi4 jiu3 ye1 ye4 guang4 lang2 jian1 。
- gao1 tan2 yi3 xiao4 shuai1 yu3 lou4 ， jie2 ju4 you2 jue2 qing1 shi1 chan2 。
- bo2 luo2 xiao3 xian4 seng1 she4 gu3 ， wo3 bu4 ren3 qu4 jun1 wang4 hai2 。
- jun1 ying4 hui2 wang4 qin2 yu3 chu3 ， meng4 she4 han4 shui3 chou2 qin2 guan1 。
- wo3 yi4 zuo4 nian4 gao1 an1 ke4 ， shen2 you2 huang2 bo4 can1 dong4 shan1 。
- he2 shi2 kuang4 dang4 xi3 xia2 gou4 ， yu3 jun1 gui1 jia4 xiang1 zhui1 pan1 。
- li2 hua1 han2 shi2 ge2 jiang1 lu4 ， liang3 shan1 yao2 dui4 shuang1 yan1 huan2 。
- gui1 geng1 bu2 yong4 yi4 qian2 wu4 ， wei2 yao4 liang3 jiao3 fei1 chan2 yan2 。
- yu4 chuang2 dan1 zu2 ji4 fen1 wo3 ， zhu4 wo3 jin1 ding3 guang1 lan2 ban1 。

## 注释

## 译文

## 赏析
