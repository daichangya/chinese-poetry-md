---
id: su-shi-qu-nian-qiu-ou-you-bao-shan-shang-fang-ru-yi-xiao-yuan-qu-ran-wu-ren-you-889e9978
title: 去年秋偶游宝山上方入一小院阒然无人有一僧隠几低头读书与之语漠然不甚对问其邻之僧曰此云阇黎也不出十五年矣今年六月自常润还复至其室则死葬数月矣作诗题其壁
titlePinyin: qu4 nian2 qiu1 ou3 you2 bao3 shan1 shang4 fang1 ru4 yi4 xiao3 yuan4 qu4 ran2 wu2 ren2 you3 yi4 seng1 yin3 ji3 di1 tou2 du2 shu1 yu3 zhi1 yu3 mo4 ran2 bu2 shen4 dui4 wen4 qi2 lin2 zhi1 seng1 yue1 ci3 yun2 du1 li2 ye3 bu4 chu1 shi2 wu3 nian2 yi3 jin1 nian2 liu4 yue4 zi4 chang2 run4 hai2 fu4 zhi4 qi2 shi4 ze2 si3 zang4 shu4 yue4 yi3 zuo4 shi1 ti2 qi2 bi4
titleSlug: qu-nian-qiu-ou-you-bao-shan-shang-fang-ru-yi-xiao-yuan-qu-ran-wu-ren-you-889e9978
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云师来宝山，一住十五秋。
- 读书常闭户，客至不举头。
- 去年造其室，清坐忘百忧。
- 我初无言说，师亦无对酬。
- 今来复扣门，空房但飕飗。
- 云已灭无余，薪尽火不留。
- 却疑此室中，尝有斯人不。
- 所遇孰非梦，事过吾何求。

## 拼音
- yun2 shi1 lai2 bao3 shan1 ， yi2 zhu4 shi2 wu3 qiu1 。
- du2 shu1 chang2 bi4 hu4 ， ke4 zhi4 bu4 ju3 tou2 。
- qu4 nian2 zao4 qi2 shi4 ， qing1 zuo4 wang4 bai3 you1 。
- wo3 chu1 wu2 yan2 shuo1 ， shi1 yi4 wu2 dui4 chou2 。
- jin1 lai2 fu4 kou4 men2 ， kong1 fang2 dan4 sou1 liu2 。
- yun2 yi3 mie4 wu2 yu2 ， xin1 jin4 huo3 bu4 liu2 。
- que4 yi2 ci3 shi4 zhong1 ， chang2 you3 si1 ren2 bu4 。
- suo3 yu4 shu2 fei1 meng4 ， shi4 guo4 wu2 he2 qiu2 。

## 注释

## 译文

## 赏析
