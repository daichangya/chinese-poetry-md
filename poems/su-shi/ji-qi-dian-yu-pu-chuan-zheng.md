---
id: su-shi-ji-qi-dian-yu-pu-chuan-zheng
title: 寄蕲簟与蒲传正
titlePinyin: ji4 qi2 dian4 yu3 pu2 chuan2 zheng4
titleSlug: ji-qi-dian-yu-pu-chuan-zheng
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兰溪美箭不成笛，离离玉筯排霜脊。
- 千沟万缕自生风，入手未开先惨栗。
- 公家列屋闲蛾眉，珠帘不动花阴移。
- 雾帐银床初破睡，牙签玉局坐弹棋。
- 东坡病叟长羁旅，冻卧饥吟似饥鼠。
- 倚頼春风洗破衾，一夜雪寒披故絮。
- 火冷灯青谁复知，孤舟儿女自嚘咿。
- 皇天何时反炎燠，愧此八尺黄琉璃。
- 愿君浄埽清香阁，卧听风漪声满榻。
- 习习还从两腋生，请公乘此朝阊阖。

## 拼音
- lan2 xi1 mei3 jian4 bu4 cheng2 di2 ， li2 li2 yu4 zhu4 pai2 shuang1 ji3 。
- qian1 gou1 wan4 lü3 zi4 sheng1 feng1 ， ru4 shou3 wei4 kai1 xian1 can3 li4 。
- gong1 jia0 lie4 wu1 xian2 e2 mei2 ， zhu1 lian2 bu2 dong4 hua1 yin1 yi2 。
- wu4 zhang4 yin2 chuang2 chu1 po4 shui4 ， ya2 qian1 yu4 ju2 zuo4 tan2 qi2 。
- dong1 po1 bing4 sou3 chang2 ji1 lü3 ， dong4 wo4 ji1 yin2 si4 ji1 shu3 。
- yi3 lai4 chun1 feng1 xi3 po4 qin1 ， yi2 ye4 xue3 han2 pi1 gu4 xu4 。
- huo3 leng3 deng1 qing1 shui2 fu4 zhi1 ， gu1 zhou1 er2 nü3 zi4 you1 yi1 。
- huang2 tian1 he2 shi2 fan3 yan2 yu4 ， kui4 ci3 ba1 chi3 huang2 liu2 li2 。
- yuan4 jun1 jing4 sao4 qing1 xiang1 ge2 ， wo4 ting1 feng1 yi1 sheng1 man3 ta4 。
- xi2 xi2 hai2 cong2 liang3 ye4 sheng1 ， qing3 gong1 cheng2 ci3 chao2 chang1 he2 。

## 注释

## 译文

## 赏析
