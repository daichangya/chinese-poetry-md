---
id: su-shi-ci-yun-zi-you-liu-hu-gan-wu
title: 次韵子由柳湖感物
titlePinyin: ci4 yun4 zi3 you2 liu3 hu2 gan3 wu4
titleSlug: ci-yun-zi-you-liu-hu-gan-wu
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔子美在东屯，数间茅屋苍山根。
- 嘲吟草木调蛮獠，欲与猿鸟争啾喧。
- 子今憔悴众所弃，驱马独出无往还。
- 惟有柳湖万株柳，清阴与子供朝昏。
- 胡为讥评不少借，生意凌挫难为繁。
- 柳虽无言不解愠，世俗乍见应怃然。
- 娇姿共爱春濯濯，岂问空腹修蛇蟠。
- 朝看浓翠傲炎赫，夜爱疏影摇清圆。
- 风翻雪阵春絮乱，蠹响啄木秋声坚。
- 四时盛衰各有态，摇落凄怆惊寒温。
- 南山孤松积雪底，抱冻不死谁复贤。

## 拼音
- yi4 xi1 zi3 mei3 zai4 dong1 tun2 ， shu4 jian1 mao2 wu1 cang1 shan1 gen1 。
- chao2 yin2 cao3 mu4 tiao2 man2 liao2 ， yu4 yu3 yuan2 niao3 zheng1 jiu1 xuan1 。
- zi3 jin1 qiao2 cui4 zhong4 suo3 qi4 ， qu1 ma3 du2 chu1 wu2 wang3 hai2 。
- wei2 you3 liu3 hu2 wan4 zhu1 liu3 ， qing1 yin1 yu3 zi3 gong4 chao2 hun1 。
- hu2 wei4 ji1 ping2 bu4 shao3 jie4 ， sheng1 yi4 ling2 cuo4 nan2 wei2 fan2 。
- liu3 sui1 wu2 yan2 bu4 jie3 yun4 ， shi4 su2 zha4 jian4 ying4 wu3 ran2 。
- jiao1 zi1 gong4 ai4 chun1 zhuo2 zhuo2 ， qi3 wen4 kong1 fu4 xiu1 she2 pan2 。
- chao2 kan4 nong2 cui4 ao4 yan2 he4 ， ye4 ai4 shu1 ying3 yao2 qing1 yuan2 。
- feng1 fan1 xue3 zhen4 chun1 xu4 luan4 ， du4 xiang3 zhuo2 mu4 qiu1 sheng1 jian1 。
- si4 shi2 sheng4 shuai1 ge4 you3 tai4 ， yao2 luo4 qi1 chuang4 jing1 han2 wen1 。
- nan2 shan1 gu1 song1 ji1 xue3 di3 ， bao4 dong4 bu4 si3 shui2 fu4 xian2 。

## 注释

## 译文

## 赏析
