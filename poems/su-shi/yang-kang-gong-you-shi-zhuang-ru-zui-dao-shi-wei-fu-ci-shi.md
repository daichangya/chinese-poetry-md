---
id: su-shi-yang-kang-gong-you-shi-zhuang-ru-zui-dao-shi-wei-fu-ci-shi
title: 杨康功有石状如醉道士为赋此诗
titlePinyin: yang2 kang1 gong1 you3 shi2 zhuang4 ru2 zui4 dao4 shi4 wei4 fu4 ci3 shi1
titleSlug: yang-kang-gong-you-shi-zhuang-ru-zui-dao-shi-wei-fu-ci-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚山固多猿，青者黠而寿。
- 化为狂道士，山谷恣腾蹂。
- 误入华阳洞，窃饮茅君酒。
- 君命囚巌间，巌石为械杻。
- 松根络其足，藤蔓缚其肘。
- 苍苔瞇其目，丛棘哽其口。
- 三年化为石，坚瘦敌琼玖。
- 无复号云声，空余舞杯手。
- 樵夫见之笑，抱卖易升斗。
- 杨公海中仙，世俗那得友。
- 海边逢姑射，一笑微俯首。
- 胡不载之归，用此顽且丑。
- 求诗纪其异，本末得细剖。
- 吾言岂妄云，得之亡是叟。

## 拼音
- chu3 shan1 gu4 duo1 yuan2 ， qing1 zhe3 xia2 er2 shou4 。
- hua4 wei2 kuang2 dao4 shi4 ， shan1 gu3 zi4 teng2 rou2 。
- wu4 ru4 hua2 yang2 dong4 ， qie4 yin3 mao2 jun1 jiu3 。
- jun1 ming4 qiu2 yan2 jian1 ， yan2 shi2 wei4 xie4 niu3 。
- song1 gen1 luo4 qi2 zu2 ， teng2 wan4 fu4 qi2 zhou3 。
- cang1 tai2 mi1 qi2 mu4 ， cong2 ji2 geng3 qi2 kou3 。
- san1 nian2 hua4 wei2 shi2 ， jian1 shou4 di2 qiong2 jiu3 。
- wu2 fu4 hao4 yun2 sheng1 ， kong4 yu2 wu3 bei1 shou3 。
- qiao2 fu1 jian4 zhi1 xiao4 ， bao4 mai4 yi4 sheng1 dou4 。
- yang2 gong1 hai3 zhong1 xian1 ， shi4 su2 na4 de2 you3 。
- hai3 bian1 feng2 gu1 she4 ， yi2 xiao4 wei1 fu3 shou3 。
- hu2 bu4 zai3 zhi1 gui1 ， yong4 ci3 wan2 qie3 chou3 。
- qiu2 shi1 ji4 qi2 yi4 ， ben3 mo4 de2 xi4 pou1 。
- wu2 yan2 qi3 wang4 yun2 ， de2 zhi1 wang2 shi4 sou3 。

## 注释

## 译文

## 赏析
