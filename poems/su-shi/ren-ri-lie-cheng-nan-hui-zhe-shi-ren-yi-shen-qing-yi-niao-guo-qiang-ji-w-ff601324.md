---
id: su-shi-ren-ri-lie-cheng-nan-hui-zhe-shi-ren-yi-shen-qing-yi-niao-guo-qiang-ji-w-ff601324
title: 人日猎城南会者十人以身轻一鸟过枪急万人呼为韵得鸟字
titlePinyin: ren2 ri4 lie4 cheng2 nan2 hui4 zhe3 shi2 ren2 yi3 shen1 qing1 yi4 niao3 guo4 qiang1 ji2 wan4 ren2 hu1 wei4 yun4 de2 niao3 zi4
titleSlug: ren-ri-lie-cheng-nan-hui-zhe-shi-ren-yi-shen-qing-yi-niao-guo-qiang-ji-w-ff601324
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儿童笑使君，忧愠常悄悄。
- 谁拈白接䍠，令跨金騕褭。
- 东风吹湿雪，手冷怯清晓。
- 忽发两鸣髇，相趁飞蝱小。
- 放弓一长啸，目送孤鸿矫。
- 吟诗忘鞭辔，不语头自掉。
- 归来仍脱粟，盐豉煮芹蓼。
- 何似雷将军，两眼霜鹘皎。
- 黑头已为将，百战意未了。
- 马上倒银瓶，得兔不暇燎。
- 少年负奇志，蹭蹬百忧绕。
- 回首英雄人，老死已不少。
- 青春还一梦，余年真过鸟。
- 莫上呼鹰台，平生笑刘表。

## 拼音
- er2 tong2 xiao4 shi3 jun1 ， you1 yun4 chang2 qiao1 qiao1 。
- shui2 nian1 bai2 jie1 䍠 ， ling4 kua4 jin1 yao3 niao3 。
- dong1 feng1 chui1 shi1 xue3 ， shou3 leng3 qie4 qing1 xiao3 。
- hu1 fa1 liang3 ming2 xiao1 ， xiang1 chen4 fei1 meng2 xiao3 。
- fang4 gong1 yi4 chang2 xiao4 ， mu4 song4 gu1 hong2 jiao3 。
- yin2 shi1 wang4 bian1 pei4 ， bu4 yu3 tou2 zi4 diao4 。
- gui1 lai2 reng2 tuo1 su4 ， yan2 chi3 zhu3 qin2 liao3 。
- he2 si4 lei2 jiang1 jun1 ， liang3 yan3 shuang1 hu2 jiao3 。
- hei1 tou2 yi3 wei4 jiang1 ， bai3 zhan4 yi4 wei4 liao3 。
- ma3 shang4 dao3 yin2 ping2 ， de2 tu4 bu4 xia2 liao2 。
- shao4 nian2 fu4 qi2 zhi4 ， ceng4 deng1 bai3 you1 rao4 。
- hui2 shou3 ying1 xiong2 ren2 ， lao3 si3 yi3 bu4 shao3 。
- qing1 chun1 hai2 yi2 meng4 ， yu2 nian2 zhen1 guo4 niao3 。
- mo4 shang4 hu1 ying1 tai2 ， ping2 sheng1 xiao4 liu2 biao3 。

## 注释

## 译文

## 赏析
