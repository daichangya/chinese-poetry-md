---
id: su-shi-ci-yun-he-wang-gong-liu-shou-qi-er
title: 次韵和王巩六首  其二
titlePinyin: ci4 yun4 he2 wang2 gong3 liu4 shou3     qi2 er4
titleSlug: ci-yun-he-wang-gong-liu-shou-qi-er
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年带刀剑，但识从军乐。
- 老大服犁锄，解佩付镕铄。
- 虽无献捷功，会赐力田爵。
- 敲冰春捣纸，刈苇秋织箔。
- 栎林斩冬炭，竹坞收夏箨。
- 四时俯有取，一饱天所酢。
- 君生纨绮间，欲学非其脚。
- 左右玉纤纤，束薪谁为缚。
- 勿令闻此语，翠黛頩将恶。
- 笑我一间茅，妇姑纷六凿。

## 拼音
- shao4 nian2 dai4 dao1 jian4 ， dan4 shi2 cong2 jun1 yue4 。
- lao3 da4 fu2 li2 chu2 ， jie3 pei4 fu4 rong2 shuo4 。
- sui1 wu2 xian4 jie2 gong1 ， hui4 ci4 li4 tian2 jue2 。
- qiao1 bing1 chun1 dao3 zhi3 ， yi4 wei3 qiu1 zhi1 bo2 。
- li4 lin2 zhan3 dong1 tan4 ， zhu2 wu4 shou1 xia4 tuo4 。
- si4 shi2 fu3 you3 qu3 ， yi4 bao3 tian1 suo3 cu4 。
- jun1 sheng1 wan2 qi3 jian1 ， yu4 xue2 fei1 qi2 jiao3 。
- zuo3 you4 yu4 xian1 xian1 ， shu4 xin1 shui2 wei4 fu4 。
- wu4 ling4 wen2 ci3 yu3 ， cui4 dai4 ping1 jiang1 e4 。
- xiao4 wo3 yi4 jian1 mao2 ， fu4 gu1 fen1 liu4 zao2 。

## 注释

## 译文

## 赏析
