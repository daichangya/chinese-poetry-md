---
id: su-shi-song-zhang-an-dao-fu-nan-dou-liu-tai
title: 送张安道赴南都留台
titlePinyin: song4 zhang1 an1 dao4 fu4 nan2 dou1 liu2 tai2
titleSlug: song-zhang-an-dao-fu-nan-dou-liu-tai
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我公古仙伯，超然羡门姿。
- 偶怀济物志，遂为世所縻。
- 黄龙游帝郊，箫韶凤来仪。
- 终然反溟极，岂复安笼池。
- 出入四十年，忧患未尝辞。
- 一言有归意，阖府谏莫移。
- 吾君信英睿，搜士及茅茨。
- 无人长者侧，何以安子思。
- 归来扫一室，虚白以自怡。
- 游于物之初，世俗安得知。
- 我亦世味薄，因循鬓生丝。
- 出处良细事，从公当有时。

## 拼音
- wo3 gong1 gu3 xian1 bo2 ， chao1 ran2 xian4 men2 zi1 。
- ou3 huai2 ji4 wu4 zhi4 ， sui4 wei4 shi4 suo3 mi2 。
- huang2 long2 you2 di4 jiao1 ， xiao1 shao2 feng4 lai2 yi2 。
- zhong1 ran2 fan3 ming2 ji2 ， qi3 fu4 an1 long2 chi2 。
- chu1 ru4 si4 shi2 nian2 ， you1 huan4 wei4 chang2 ci2 。
- yi4 yan2 you3 gui1 yi4 ， he2 fu3 jian4 mo4 yi2 。
- wu2 jun1 xin4 ying1 rui4 ， sou1 shi4 ji2 mao2 ci2 。
- wu2 ren2 zhang3 zhe3 ce4 ， he2 yi3 an1 zi3 si1 。
- gui1 lai2 sao3 yi2 shi4 ， xu1 bai2 yi3 zi4 yi2 。
- you2 yu2 wu4 zhi1 chu1 ， shi4 su2 an1 de2 zhi1 。
- wo3 yi4 shi4 wei4 bao2 ， yin1 xun2 bin4 sheng1 si1 。
- chu1 chu4 liang2 xi4 shi4 ， cong2 gong1 dang1 you3 shi2 。

## 注释

## 译文

## 赏析
