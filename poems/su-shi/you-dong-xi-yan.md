---
id: su-shi-you-dong-xi-yan
title: 游东西巌
titlePinyin: you2 dong1 xi1 yan2
titleSlug: you-dong-xi-yan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谢公含雅量，世运属艰难。
- 况复情所钟，感概萃中年。
- 正頼丝与竹，陶写有余欢。
- 尝恐儿辈觉，坐令高趣阑。
- 独携缥缈人，来上东西山。
- 放怀事物外，徙倚弄云泉。
- 一旦功业成，管蔡复流言。
- 慷慨桓野王，哀歌和清弹。
- 挽须起流涕，始知使君贤。
- 意长日月促，卧病已辛酸。
- 恸哭西州门，往驾那复还。
- 空余行乐处，古木昏苍烟。

## 拼音
- xie4 gong1 han2 ya3 liang4 ， shi4 yun4 shu3 jian1 nan2 。
- kuang4 fu4 qing2 suo3 zhong1 ， gan3 gai4 cui4 zhong1 nian2 。
- zheng4 lai4 si1 yu3 zhu2 ， tao2 xie3 you3 yu2 huan1 。
- chang2 kong3 er2 bei4 jue2 ， zuo4 ling4 gao1 qu4 lan2 。
- du2 xie2 piao1 miao3 ren2 ， lai2 shang4 dong1 xi1 shan1 。
- fang4 huai2 shi4 wu4 wai4 ， xi3 yi3 nong4 yun2 quan2 。
- yi2 dan4 gong1 ye4 cheng2 ， guan3 cai4 fu4 liu2 yan2 。
- kang1 kai3 huan2 ye3 wang2 ， ai1 ge1 he2 qing1 tan2 。
- wan3 xu1 qi3 liu2 ti4 ， shi3 zhi1 shi3 jun1 xian2 。
- yi4 chang2 ri4 yue4 cu4 ， wo4 bing4 yi3 xin1 suan1 。
- tong4 ku1 xi1 zhou1 men2 ， wang3 jia4 na4 fu4 hai2 。
- kong4 yu2 xing2 le4 chu4 ， gu3 mu4 hun1 cang1 yan1 。

## 注释

## 译文

## 赏析
