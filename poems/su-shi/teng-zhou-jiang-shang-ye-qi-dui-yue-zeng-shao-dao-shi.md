---
id: su-shi-teng-zhou-jiang-shang-ye-qi-dui-yue-zeng-shao-dao-shi
title: 藤州江上夜起对月赠邵道士
titlePinyin: teng2 zhou1 jiang1 shang4 ye4 qi3 dui4 yue4 zeng4 shao4 dao4 shi4
titleSlug: teng-zhou-jiang-shang-ye-qi-dui-yue-zeng-shao-dao-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江月照我心，江水洗我肝。
- 端如径寸珠，堕此白玉盘。
- 我心本如此，月满江不湍。
- 起舞者谁欤，莫作三人看。
- 峤南瘴疠地，有此江月寒。
- 乃知天壤间，何人不清安。
- 床头有白酒，盎若白露漙。
- 独醉还独醒，夜气清漫漫。
- 仍呼邵道士，取琴月下弹。
- 相将乘一叶，夜下苍梧滩。

## 拼音
- jiang1 yue4 zhao4 wo3 xin1 ， jiang1 shui3 xi3 wo3 gan1 。
- duan1 ru2 jing4 cun4 zhu1 ， duo4 ci3 bai2 yu4 pan2 。
- wo3 xin1 ben3 ru2 ci3 ， yue4 man3 jiang1 bu4 tuan1 。
- qi3 wu3 zhe3 shui2 yu2 ， mo4 zuo4 san1 ren2 kan4 。
- qiao2 nan2 zhang4 li4 di4 ， you3 ci3 jiang1 yue4 han2 。
- nai3 zhi1 tian1 rang3 jian1 ， he2 ren2 bu4 qing1 an1 。
- chuang2 tou2 you3 bai2 jiu3 ， ang4 ruo4 bai2 lu4 tuan2 。
- du2 zui4 hai2 du2 xing3 ， ye4 qi4 qing1 man4 man4 。
- reng2 hu1 shao4 dao4 shi4 ， qu3 qin2 yue4 xia4 tan2 。
- xiang1 jiang1 cheng2 yi2 ye4 ， ye4 xia4 cang1 wu2 tan1 。

## 注释

## 译文

## 赏析
