---
id: su-shi-nan-dou-miao-feng-ting
title: 南都妙峰亭
titlePinyin: nan2 dou1 miao4 feng1 ting2
titleSlug: nan-dou-miao-feng-ting
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千寻挂云阙，十顷含风湾。
- 开门弄清泚，照见双铜镮。
- 池台半禾黍，桃李余榛菅。
- 无人肯回首，日暮车班班。
- 使君非世人，心与古佛闲。
- 时要声利客，来洗尘埃颜。
- 新亭在东阜，飞宇临通阛。
- 古甃磨翠壁，霜林散烟鬟。
- 孤云抱商丘，芳草连杏山。
- 俯仰尽法界，逍遥寄人寰。
- 亭亭妙高峰，了了蓬艾间。
- 五老压彭蠡，三峰照潼关。
- 均为拳石小，配此一掬悭。
- 烦公为标指，免使勤跻攀。

## 拼音
- qian1 xun2 gua4 yun2 que1 ， shi2 qing3 han2 feng1 wan1 。
- kai1 men2 nong4 qing1 ci3 ， zhao4 jian4 shuang1 tong2 huan2 。
- chi2 tai2 ban4 he2 shu3 ， tao2 li3 yu2 zhen1 jian1 。
- wu2 ren2 ken3 hui2 shou3 ， ri4 mu4 che1 ban1 ban1 。
- shi3 jun1 fei1 shi4 ren2 ， xin1 yu3 gu3 fo2 xian2 。
- shi2 yao4 sheng1 li4 ke4 ， lai2 xi3 chen2 ai1 yan2 。
- xin1 ting2 zai4 dong1 fu4 ， fei1 yu3 lin2 tong1 huan2 。
- gu3 zhou4 mo2 cui4 bi4 ， shuang1 lin2 san4 yan1 huan2 。
- gu1 yun2 bao4 shang1 qiu1 ， fang1 cao3 lian2 xing4 shan1 。
- fu3 yang3 jin4 fa3 jie4 ， xiao1 yao2 ji4 ren2 huan2 。
- ting2 ting2 miao4 gao1 feng1 ， liao3 liao3 peng2 ai4 jian1 。
- wu3 lao3 ya1 peng2 li2 ， san1 feng1 zhao4 tong2 guan1 。
- jun1 wei4 quan2 shi2 xiao3 ， pei4 ci3 yi4 ju1 qian1 。
- fan2 gong1 wei4 biao1 zhi3 ， mian3 shi3 qin2 ji1 pan1 。

## 注释

## 译文

## 赏析
