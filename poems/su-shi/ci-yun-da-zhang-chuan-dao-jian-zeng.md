---
id: su-shi-ci-yun-da-zhang-chuan-dao-jian-zeng
title: 次韵答章传道见赠
titlePinyin: ci4 yun4 da2 zhang1 chuan2 dao4 jian4 zeng4
titleSlug: ci-yun-da-zhang-chuan-dao-jian-zeng
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 并生天地宇，同阅古今宙。
- 视下则有高，无前孰为后。
- 达人千钧弩，一弛难再彀。
- 下士沐猴冠，已系犹跳骤。
- 欲将驹过隙，坐待石穿溜。
- 君看汉唐主，宫殿悲麦秀。
- 而况彼区区，何异壹醉富。
- 鶢鶋非所养，俯仰眩金奏。
- 髑髅有余乐，不博南面后。
- 嗟我昔少年，守道贫非疚。
- 自从出求仕，役物恐见囿。
- 马融既依梁，班固亦事窦。
- 效𪾸岂不欲，顽质谢镌镂。
- 仄闻长者言，婞直非养寿。
- 唾面慎勿拭，出胯当俯就。
- 居然成懒废，敢复齿豪右。
- 子如照海珠，网目疏见漏。
- 宏材乏近用，巧舞困短袖。
- 坐令倾国容，临老见邂逅。
- 吾衰信久矣，书绝十年旧。
- 门前可罗雀，感子烦屡叩。
- 愿言歌缁衣，子粲还予授。

## 拼音
- bing4 sheng1 tian1 di4 yu3 ， tong2 yue4 gu3 jin1 zhou4 。
- shi4 xia4 ze2 you3 gao1 ， wu2 qian2 shu2 wei4 hou4 。
- da2 ren2 qian1 jun1 nu3 ， yi4 chi2 nan2 zai4 gou4 。
- xia4 shi4 mu4 hou2 guan1 ， yi3 xi4 you2 tiao4 zhou4 。
- yu4 jiang1 ju1 guo4 xi4 ， zuo4 dai4 shi2 chuan1 liu1 。
- jun1 kan4 han4 tang2 zhu3 ， gong1 dian4 bei1 mai4 xiu4 。
- er2 kuang4 bi3 qu1 qu1 ， he2 yi4 yi1 zui4 fu4 。
- yuan2 ju1 fei1 suo3 yang3 ， fu3 yang3 xuan4 jin1 zou4 。
- du2 lou2 you3 yu2 le4 ， bu4 bo2 nan2 mian4 hou4 。
- jie1 wo3 xi1 shao4 nian2 ， shou3 dao4 pin2 fei1 jiu4 。
- zi4 cong2 chu1 qiu2 shi4 ， yi4 wu4 kong3 jian4 you4 。
- ma3 rong2 ji4 yi1 liang2 ， ban1 gu4 yi4 shi4 dou4 。
- xiao4 𪾸 qi3 bu2 yu4 ， wan2 zhi4 xie4 juan1 lou4 。
- ze4 wen2 zhang3 zhe3 yan2 ， xing4 zhi2 fei1 yang3 shou4 。
- tuo4 mian4 shen4 wu4 shi4 ， chu1 kua4 dang1 fu3 jiu4 。
- ju1 ran2 cheng2 lan3 fei4 ， gan3 fu4 chi3 hao2 you4 。
- zi3 ru2 zhao4 hai3 zhu1 ， wang3 mu4 shu1 jian4 lou4 。
- hong2 cai2 fa2 jin4 yong4 ， qiao3 wu3 kun4 duan3 xiu4 。
- zuo4 ling4 qing1 guo2 rong2 ， lin2 lao3 jian4 xie4 hou4 。
- wu2 shuai1 xin4 jiu3 yi3 ， shu1 jue2 shi2 nian2 jiu4 。
- men2 qian2 ke3 luo2 que4 ， gan3 zi3 fan2 lü3 kou4 。
- yuan4 yan2 ge1 zi1 yi1 ， zi3 can4 hai2 yu3 shou4 。

## 注释

## 译文

## 赏析
