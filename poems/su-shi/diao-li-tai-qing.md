---
id: su-shi-diao-li-tai-qing
title: 吊李台卿
titlePinyin: diao4 li3 tai2 qing1
titleSlug: diao-li-tai-qing
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我初未识君，人以君为笑。
- 垂头老鹳雀，烟雨霾七窍。
- 敝衣来过我，危坐若持钓。
- 褚裒半面新，鬷蔑一语妙。
- 徐徐涉其澜，极望不可徼。
- 却观元妩媚，士固难轻料。
- 看书眼如月，罅隙靡不照。
- 我老多遗忘，得君如再少。
- 从横通杂艺，甚博且知要。
- 所恨言无文，至老幽不耀。
- 其生世莫识，已死谁复吊。
- 作诗遗故人，庶解俗子谯。

## 拼音
- wo3 chu1 wei4 shi2 jun1 ， ren2 yi3 jun1 wei4 xiao4 。
- chui2 tou2 lao3 guan4 que4 ， yan1 yu3 mai2 qi1 qiao4 。
- bi4 yi1 lai2 guo4 wo3 ， wei1 zuo4 ruo4 chi2 diao4 。
- chu3 pou2 ban4 mian4 xin1 ， zong1 mie4 yi4 yu3 miao4 。
- xu2 xu2 she4 qi2 lan2 ， ji2 wang4 bu4 ke3 jiao3 。
- que4 guan1 yuan2 wu3 mei4 ， shi4 gu4 nan2 qing1 liao4 。
- kan4 shu1 yan3 ru2 yue4 ， xia4 xi4 mi2 bu2 zhao4 。
- wo3 lao3 duo1 yi2 wang4 ， de2 jun1 ru2 zai4 shao3 。
- cong2 heng2 tong1 za2 yi4 ， shen4 bo2 qie3 zhi1 yao4 。
- suo3 hen4 yan2 wu2 wen2 ， zhi4 lao3 you1 bu2 yao4 。
- qi2 sheng1 shi4 mo4 shi2 ， yi3 si3 shui2 fu4 diao4 。
- zuo4 shi1 yi2 gu4 ren2 ， shu4 jie3 su2 zi3 qiao2 。

## 注释

## 译文

## 赏析
