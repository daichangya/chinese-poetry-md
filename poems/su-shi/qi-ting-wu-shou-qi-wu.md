---
id: su-shi-qi-ting-wu-shou-qi-wu
title: 岐亭五首  其五
titlePinyin: qi2 ting2 wu3 shou3     qi2 wu3
titleSlug: qi-ting-wu-shou-qi-wu
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枯松强钻膏，槁竹欲沥汁。
- 两穷相值遇，相哀莫相湿。
- 不知我与君，交游竟何得。
- 心法幸相语，头然未为急。
- 愿为穿云鹘，莫作将雏鸭。
- 我行及初夏，煮酒映疏羃。
- 故乡在何许，西望千山赤。
- 兹游定安归，东泛万顷白。
- 一欢宁复再，起舞花堕帻。
- 将行出苦语，不用儿女泣。
- 吾非固多矣，君岂无一缺。
- 各念别时言，闭户谢众客。
- 空堂浄扫地，虚白道所集。

## 拼音
- ku1 song1 qiang2 zuan4 gao1 ， gao3 zhu2 yu4 li4 zhi1 。
- liang3 qiong2 xiang1 zhi2 yu4 ， xiang1 ai1 mo4 xiang1 shi1 。
- bu4 zhi1 wo3 yu3 jun1 ， jiao1 you2 jing4 he2 de2 。
- xin1 fa3 xing4 xiang1 yu3 ， tou2 ran2 wei4 wei4 ji2 。
- yuan4 wei4 chuan1 yun2 hu2 ， mo4 zuo4 jiang1 chu2 ya1 。
- wo3 xing2 ji2 chu1 xia4 ， zhu3 jiu3 ying4 shu1 mi4 。
- gu4 xiang1 zai4 he2 xu3 ， xi1 wang4 qian1 shan1 chi4 。
- zi1 you2 ding4 an1 gui1 ， dong1 fan4 wan4 qing3 bai2 。
- yi4 huan1 ning2 fu4 zai4 ， qi3 wu3 hua1 duo4 ze2 。
- jiang1 xing2 chu1 ku3 yu3 ， bu2 yong4 er2 nü3 qi4 。
- wu2 fei1 gu4 duo1 yi3 ， jun1 qi3 wu2 yi4 que1 。
- ge4 nian4 bie2 shi2 yan2 ， bi4 hu4 xie4 zhong4 ke4 。
- kong1 tang2 jing4 sao3 di4 ， xu1 bai2 dao4 suo3 ji2 。

## 注释

## 译文

## 赏析
