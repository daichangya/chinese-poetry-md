---
id: su-shi-da-li-bang-zhi
title: 答李邦直
titlePinyin: da2 li3 bang1 zhi2
titleSlug: da-li-bang-zhi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 美人如春风，著物物未知。
- 羁愁似冰雪，见子先流凘。
- 子从徐方来，吏民举熙熙。
- 扶病出见之，惊我一何衰。
- 知我久慵倦，起我以新诗。
- 诗词如醇酒，盎然熏四支。
- 径饮不觉醉，欲和先昏疲。
- 西斋有蛮帐，风雨夜纷披。
- 放怀语不择，抚掌笑脱颐。
- 别来今几何，春物已含姿。
- 柳色日夜暗，子来竟何时。
- 徐方虽云乐，东山禁游嬉。
- 又无狂太守，何以解忧思。
- 闻子有贤妇，华堂咏螽斯。
- 曷不倒囊橐，卖剑买蛾眉。
- 不用教丝竹，唱我新歌词。

## 拼音
- mei3 ren2 ru2 chun1 feng1 ， zhu4 wu4 wu4 wei4 zhi1 。
- ji1 chou2 si4 bing1 xue3 ， jian4 zi3 xian1 liu2 si1 。
- zi3 cong2 xu2 fang1 lai2 ， li4 min2 ju3 xi1 xi1 。
- fu2 bing4 chu1 jian4 zhi1 ， jing1 wo3 yi4 he2 shuai1 。
- zhi1 wo3 jiu3 yong1 juan4 ， qi3 wo3 yi3 xin1 shi1 。
- shi1 ci2 ru2 chun2 jiu3 ， ang4 ran2 xun1 si4 zhi1 。
- jing4 yin3 bu4 jue2 zui4 ， yu4 he2 xian1 hun1 pi2 。
- xi1 zhai1 you3 man2 zhang4 ， feng1 yu3 ye4 fen1 pi1 。
- fang4 huai2 yu3 bu4 ze2 ， fu3 zhang3 xiao4 tuo1 yi2 。
- bie2 lai2 jin1 ji3 he2 ， chun1 wu4 yi3 han2 zi1 。
- liu3 se4 ri4 ye4 an4 ， zi3 lai2 jing4 he2 shi2 。
- xu2 fang1 sui1 yun2 le4 ， dong1 shan1 jin4 you2 xi1 。
- you4 wu2 kuang2 tai4 shou3 ， he2 yi3 jie3 you1 si1 。
- wen2 zi3 you3 xian2 fu4 ， hua2 tang2 yong3 zhong1 si1 。
- he2 bu4 dao3 nang2 tuo2 ， mai4 jian4 mai3 e2 mei2 。
- bu2 yong4 jiao4 si1 zhu2 ， chang4 wo3 xin1 ge1 ci2 。

## 注释

## 译文

## 赏析
