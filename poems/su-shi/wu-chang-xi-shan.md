---
id: su-shi-wu-chang-xi-shan
title: 武昌西山
titlePinyin: wu3 chang1 xi1 shan1
titleSlug: wu-chang-xi-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春江渌涨蒲萄醅，武昌官柳知谁栽。
- 忆从樊口载春酒，步上西山寻野梅。
- 西山一上十五里，风驾两腋飞崔嵬。
- 同游困卧九曲岭，褰衣独到吴王台。
- 中原北望在何许，但见落日低黄埃。
- 归来解剑亭前路，苍崖半入云涛堆。
- 浪翁醉处今尚在，石臼抔饮无樽罍。
- 尔来古意谁复嗣，公有妙语留山隈。
- 至今好事除草棘，常恐野火烧苍苔。
- 当时相望不可见，玉堂正对金銮开。
- 岂知白首同夜直，卧看椽烛高花摧。
- 江边晓梦忽惊断，铜环玉锁鸣春雷。
- 山人帐空猿鹤怨，江湖水生鸿雁来。
- 请公作诗寄父老，往和万壑松风哀。

## 拼音
- chun1 jiang1 lu4 zhang3 pu2 tao2 pei1 ， wu3 chang1 guan1 liu3 zhi1 shui2 zai1 。
- yi4 cong2 fan2 kou3 zai3 chun1 jiu3 ， bu4 shang4 xi1 shan1 xun2 ye3 mei2 。
- xi1 shan1 yi2 shang4 shi2 wu3 li3 ， feng1 jia4 liang3 ye4 fei1 cui1 wei2 。
- tong2 you2 kun4 wo4 jiu3 qu1 ling3 ， qian1 yi1 du2 dao4 wu2 wang2 tai2 。
- zhong1 yuan2 bei3 wang4 zai4 he2 xu3 ， dan4 jian4 luo4 ri4 di1 huang2 ai1 。
- gui1 lai2 jie3 jian4 ting2 qian2 lu4 ， cang1 ya2 ban4 ru4 yun2 tao1 dui1 。
- lang4 weng1 zui4 chu4 jin1 shang4 zai4 ， shi2 jiu4 pou2 yin3 wu2 zun1 lei2 。
- er3 lai2 gu3 yi4 shui2 fu4 si4 ， gong1 you3 miao4 yu3 liu2 shan1 wei1 。
- zhi4 jin1 hao3 shi4 chu2 cao3 ji2 ， chang2 kong3 ye3 huo3 shao1 cang1 tai2 。
- dang1 shi2 xiang1 wang4 bu4 ke3 jian4 ， yu4 tang2 zheng4 dui4 jin1 luan2 kai1 。
- qi3 zhi1 bai2 shou3 tong2 ye4 zhi2 ， wo4 kan4 chuan2 zhu2 gao1 hua1 cui1 。
- jiang1 bian1 xiao3 meng4 hu1 jing1 duan4 ， tong2 huan2 yu4 suo3 ming2 chun1 lei2 。
- shan1 ren2 zhang4 kong1 yuan2 he4 yuan4 ， jiang1 hu2 shui3 sheng1 hong2 yan4 lai2 。
- qing3 gong1 zuo4 shi1 ji4 fu4 lao3 ， wang3 he2 wan4 he4 song1 feng1 ai1 。

## 注释

## 译文

## 赏析
