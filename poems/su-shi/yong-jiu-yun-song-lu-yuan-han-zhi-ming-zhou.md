---
id: su-shi-yong-jiu-yun-song-lu-yuan-han-zhi-ming-zhou
title: 用旧韵送鲁元翰知洺州
titlePinyin: yong4 jiu4 yun4 song4 lu3 yuan2 han4 zhi1 ming2 zhou1
titleSlug: yong-jiu-yun-song-lu-yuan-han-zhi-ming-zhou
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我在东坡下，躬耕三亩园。
- 君为尚书郎，坐拥百吏繁。
- 鸣蛙与鼓吹，等是俗物喧。
- 永谢十年旧，老死三家村。
- 惟君绨袍信，到我雀罗门。
- 缅怀故人意，欲使薄夫敦。
- 新年对宣室，白首代尧言。
- 相逢问前辈，所见多后昆。
- 道馆虽云乐，冷卿当复温。
- 还持刺史节，却驾朱轮轩。
- 黄发方用事，白发宜少存。
- 嗣圣真生知，拯民如救燔。
- 初囚羽渊魄，尽返湘江魂。
- 坐忧东郡决，老守思王尊。
- 北流桑柘没，故道尘埃翻。
- 知君一寸心，可敌千步垣。
- 流亡自栖止，老幼忘崩奔。
- 得闲闭阁坐，勿使道眼浑。
- 聊乘应舍筏，直溯无生源。
- 归来成二老，夜榻当重论。

## 拼音
- wo3 zai4 dong1 po1 xia4 ， gong1 geng1 san1 mu3 yuan2 。
- jun1 wei4 shang4 shu1 lang2 ， zuo4 yong1 bai3 li4 fan2 。
- ming2 wa1 yu3 gu3 chui1 ， deng3 shi4 su2 wu4 xuan1 。
- yong3 xie4 shi2 nian2 jiu4 ， lao3 si3 san1 jia1 cun1 。
- wei2 jun1 ti2 pao2 xin4 ， dao4 wo3 que4 luo2 men2 。
- mian3 huai2 gu4 ren2 yi4 ， yu4 shi3 bao2 fu1 dun1 。
- xin1 nian2 dui4 xuan1 shi4 ， bai2 shou3 dai4 yao2 yan2 。
- xiang1 feng2 wen4 qian2 bei4 ， suo3 jian4 duo1 hou4 kun1 。
- dao4 guan3 sui1 yun2 le4 ， leng3 qing1 dang1 fu4 wen1 。
- hai2 chi2 ci4 shi3 jie2 ， que4 jia4 zhu1 lun2 xuan1 。
- huang2 fa1 fang1 yong4 shi4 ， bai2 fa4 yi2 shao3 cun2 。
- si4 sheng4 zhen1 sheng1 zhi1 ， zheng3 min2 ru2 jiu4 fan2 。
- chu1 qiu2 yu3 yuan1 po4 ， jin4 fan3 xiang1 jiang1 hun2 。
- zuo4 you1 dong1 jun4 jue2 ， lao3 shou3 si1 wang2 zun1 。
- bei3 liu2 sang1 zhe4 mei2 ， gu4 dao4 chen2 ai1 fan1 。
- zhi1 jun1 yi2 cun4 xin1 ， ke3 di2 qian1 bu4 yuan2 。
- liu2 wang2 zi4 qi1 zhi3 ， lao3 you4 wang4 beng1 ben1 。
- de2 xian2 bi4 ge2 zuo4 ， wu4 shi3 dao4 yan3 hun2 。
- liao2 cheng2 ying4 she4 fa2 ， zhi2 su4 wu2 sheng1 yuan2 。
- gui1 lai2 cheng2 er4 lao3 ， ye4 ta4 dang1 zhong4 lun4 。

## 注释

## 译文

## 赏析
