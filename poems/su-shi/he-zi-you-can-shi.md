---
id: su-shi-he-zi-you-can-shi
title: 和子由蚕市
titlePinyin: he2 zi3 you2 can2 shi4
titleSlug: he-zi-you-can-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀人衣食常苦艰，蜀人游乐不知还。
- 千人耕种万人食，一年辛苦一春闲。
- 闲时尚以蚕为市，共忘辛苦逐欣欢。
- 去年霜降斫秋荻，今年箔积如连山。
- 破瓢为轮土为釜，争买不啻金与纨。
- 忆昔与子皆童丱，年年废书走市观。
- 市人争夸鬬巧智，野人喑哑遭欺谩。
- 诗来使我感旧事，不悲去国悲流年。

## 拼音
- shu3 ren2 yi1 shi2 chang2 ku3 jian1 ， shu3 ren2 you2 le4 bu4 zhi1 hai2 。
- qian1 ren2 geng1 zhong4 wan4 ren2 shi2 ， yi4 nian2 xin1 ku3 yi4 chun1 xian2 。
- xian2 shi2 shang4 yi3 can2 wei4 shi4 ， gong4 wang4 xin1 ku3 zhu2 xin1 huan1 。
- qu4 nian2 shuang1 jiang4 zhuo2 qiu1 di2 ， jin1 nian2 bo2 ji1 ru2 lian2 shan1 。
- po4 piao2 wei4 lun2 tu3 wei4 fu3 ， zheng1 mai3 bu2 chi4 jin1 yu3 wan2 。
- yi4 xi1 yu3 zi3 jie1 tong2 guan4 ， nian2 nian2 fei4 shu1 zou3 shi4 guan1 。
- shi4 ren2 zheng1 kua1 dou4 qiao3 zhi4 ， ye3 ren2 yin1 ya3 zao1 qi1 man4 。
- shi1 lai2 shi3 wo3 gan3 jiu4 shi4 ， bu4 bei1 qu4 guo2 bei1 liu2 nian2 。

## 注释

## 译文

## 赏析
