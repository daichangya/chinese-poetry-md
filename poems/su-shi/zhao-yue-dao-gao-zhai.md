---
id: su-shi-zhao-yue-dao-gao-zhai
title: 赵阅道高斋
titlePinyin: zhao4 yue4 dao4 gao1 zhai1
titleSlug: zhao-yue-dao-gao-zhai
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 见公奔走谓公劳，闻公隠退云公高。
- 公心底处有高下，梦幻去来随所遭。
- 不知高斋竟何义，此名之设缘吾曹。
- 公年四十已得道，俗缘未尽余伊臯。
- 功名富贵皆逆旅，黄金知系何人袍。
- 超然已了一大事，挂冠而去真秋毫。
- 坐看猿猱落罝罔，两手未肯置所操。
- 乃知贤达与愚陋，岂直相去九牛毛。
- 长松百尺不自觉，企而羡者蓬与蒿。
- 我欲赢粮往问道，未应举臂辞卢敖。

## 拼音
- jian4 gong1 ben1 zou3 wei4 gong1 lao2 ， wen2 gong1 yin3 tui4 yun2 gong1 gao1 。
- gong1 xin1 di3 chu4 you3 gao1 xia4 ， meng4 huan4 qu4 lai2 sui2 suo3 zao1 。
- bu4 zhi1 gao1 zhai1 jing4 he2 yi4 ， ci3 ming2 zhi1 she4 yuan2 wu2 cao2 。
- gong1 nian2 si4 shi2 yi3 de2 dao4 ， su2 yuan2 wei4 jin4 yu2 yi1 gao1 。
- gong1 ming2 fu4 gui4 jie1 ni4 lü3 ， huang2 jin1 zhi1 xi4 he2 ren2 pao2 。
- chao1 ran2 yi3 le0 yi2 da4 shi4 ， gua4 guan1 er2 qu4 zhen1 qiu1 hao2 。
- zuo4 kan4 yuan2 nao2 luo4 ju1 wang3 ， liang3 shou3 wei4 ken3 zhi4 suo3 cao1 。
- nai3 zhi1 xian2 da2 yu3 yu2 lou4 ， qi3 zhi2 xiang1 qu4 jiu3 niu2 mao2 。
- chang2 song1 bai3 chi3 bu2 zi4 jue2 ， qi3 er2 xian4 zhe3 peng2 yu3 hao1 。
- wo3 yu4 ying2 liang2 wang3 wen4 dao4 ， wei4 ying4 ju3 bi4 ci2 lu2 ao2 。

## 注释

## 译文

## 赏析
