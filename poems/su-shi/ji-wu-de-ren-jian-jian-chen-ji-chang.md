---
id: su-shi-ji-wu-de-ren-jian-jian-chen-ji-chang
title: 寄吴德仁兼简陈季常
titlePinyin: ji4 wu2 de2 ren2 jian1 jian3 chen2 ji4 chang2
titleSlug: ji-wu-de-ren-jian-jian-chen-ji-chang
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东坡先生无一钱，十年家火烧凡铅。
- 黄金可成河可塞，只有霜鬓无由玄。
- 龙丘居士亦可怜，谈空说有夜不眠。
- 忽闻河东狮子吼，拄杖落手心茫然。
- 谁似濮阳公子贤，饮酒食肉自得仙。
- 平生寓物不留物，在家学得忘家禅。
- 门前罢亚十顷田，清溪绕屋花连天。
- 溪堂醉卧呼不醒，落花如雪春风颠。
- 我游兰溪访清泉，已办布袜青行缠。
- 稽山不是无贺老，我自兴尽回酒船。
- 恨君不识颜平原，恨我不识元鲁山。
- 铜驼陌上会相见，握手一笑三千年。

## 拼音
- dong1 po1 xian1 sheng1 wu2 yi4 qian2 ， shi2 nian2 jia1 huo3 shao1 fan2 qian1 。
- huang2 jin1 ke3 cheng2 he2 ke3 sai1 ， zhi3 you3 shuang1 bin4 wu2 you2 xuan2 。
- long2 qiu1 ju1 shi4 yi4 ke3 lian2 ， tan2 kong1 shuo1 you3 ye4 bu4 mian2 。
- hu1 wen2 he2 dong1 shi1 zi0 hou3 ， zhu3 zhang4 luo4 shou3 xin1 mang2 ran2 。
- shui2 si4 pu2 yang2 gong1 zi3 xian2 ， yin3 jiu3 shi2 rou4 zi4 de2 xian1 。
- ping2 sheng1 yu4 wu4 bu4 liu2 wu4 ， zai4 jia1 xue2 de2 wang4 jia1 chan2 。
- men2 qian2 ba4 ya4 shi2 qing3 tian2 ， qing1 xi1 rao4 wu1 hua1 lian2 tian1 。
- xi1 tang2 zui4 wo4 hu1 bu4 xing3 ， luo4 hua1 ru2 xue3 chun1 feng1 dian1 。
- wo3 you2 lan2 xi1 fang3 qing1 quan2 ， yi3 ban4 bu4 wa4 qing1 xing2 chan2 。
- ji1 shan1 bu2 shi4 wu2 he4 lao3 ， wo3 zi4 xing1 jin4 hui2 jiu3 chuan2 。
- hen4 jun1 bu4 shi2 yan2 ping2 yuan2 ， hen4 wo3 bu4 shi2 yuan2 lu3 shan1 。
- tong2 tuo2 mo4 shang4 hui4 xiang1 jian4 ， wo4 shou3 yi2 xiao4 san1 qian1 nian2 。

## 注释

## 译文

## 赏析
