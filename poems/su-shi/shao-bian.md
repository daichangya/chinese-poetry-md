---
id: su-shi-shao-bian
title: 哨遍
titlePinyin: shao4 bian4
titleSlug: shao-bian
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 哨遍
---
## 正文
- 睡起画堂，银蒜押帘，珠幕云垂地。
- 初雨歇，洗出碧罗天，正溶溶养花天气。
- 一霎暖风回芳草，荣光浮动，掩皱银塘水。
- 方杏靥匀酥，花须吐绣，园林排比红翠。
- 见乳燕捎蝶过繁枝。
- 忽一线炉香逐游丝。
- 昼永人闲，独立斜阳，晚来情味。
- 便乘兴携将佳丽。
- 深入芳菲里。
- 拨胡琴语，轻拢慢捻总伶俐。
- 看紧约罗裙，急趣檀板，霓裳入破惊鸿起。
- 颦月临眉，醉霞横脸，歌声悠扬云际。
- 任满头红雨落花飞。
- 渐𫛛鹊楼西玉蟾低。
- 尚徘徊、未尽欢意。
- 君看今古悠悠，浮宦人间世。
- 这些百岁，光阴几日，三万六千而已。
- 醉乡路稳不妨行，但人生、要适情耳。

## 拼音
- shui4 qi3 hua4 tang2 ， yin2 suan4 ya1 lian2 ， zhu1 mu4 yun2 chui2 di4 。
- chu1 yu3 xie1 ， xi3 chu1 bi4 luo2 tian1 ， zheng4 rong2 rong2 yang3 hua1 tian1 qi4 。
- yi2 sha4 nuan3 feng1 hui2 fang1 cao3 ， rong2 guang1 fu2 dong4 ， yan3 zhou4 yin2 tang2 shui3 。
- fang1 xing4 ye4 yun2 su1 ， hua1 xu1 tu3 xiu4 ， yuan2 lin2 pai2 bi3 hong2 cui4 。
- jian4 ru3 yan4 shao1 die2 guo4 fan2 zhi1 。
- hu1 yi2 xian4 lu2 xiang1 zhu2 you2 si1 。
- zhou4 yong3 ren2 xian2 ， du2 li4 xie2 yang2 ， wan3 lai2 qing2 wei4 。
- bian4 cheng2 xing4 xie2 jiang1 jia1 li4 。
- shen1 ru4 fang1 fei1 li3 。
- bo1 hu2 qin2 yu3 ， qing1 long3 man4 nian3 zong3 ling2 li4 。
- kan4 jin3 yue1 luo2 qun2 ， ji2 qu4 tan2 ban3 ， ni2 chang2 ru4 po4 jing1 hong2 qi3 。
- pin2 yue4 lin2 mei2 ， zui4 xia2 heng2 lian3 ， ge1 sheng1 you1 yang2 yun2 ji4 。
- ren4 man3 tou2 hong2 yu3 luo4 hua1 fei1 。
- jian4 𫛛 que4 lou2 xi1 yu4 chan2 di1 。
- shang4 pai2 huai2 、 wei4 jin4 huan1 yi4 。
- jun1 kan4 jin1 gu3 you1 you1 ， fu2 huan4 ren2 jian1 shi4 。
- zhe4 xie1 bai3 sui4 ， guang1 yin1 ji3 ri4 ， san1 wan4 liu4 qian1 er2 yi3 。
- zui4 xiang1 lu4 wen3 bu4 fang2 xing2 ， dan4 ren2 sheng1 、 yao4 shi4 qing2 er3 。

## 注释

## 译文

## 赏析
