---
id: su-shi-zhu-gong
title: 渚宫
titlePinyin: zhu3 gong1
titleSlug: zhu-gong
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渚宫寂寞依古郢，楚地荒茫非故基。
- 二王台阁已卤莽，何况远问纵横时。
- 楚王猎罢击灵鼓，猛士操舟张水嬉。
- 钓鱼不复数鱼鳖，大鼎千石烹蛟螭。
- 当时郢人架宫殿，意思绝妙般与倕。
- 飞楼百尺照湖水，上有燕赵千蛾眉。
- 临风扬扬意自得，长使宋玉作楚辞。
- 秦兵西来取钟簴，故宫禾黍秋离离。
- 千年壮观不可复，今之存者盖已卑。
- 池空野迥楼阁小，惟有深竹藏狐狸。
- 台中绛帐谁复见，台下野水浮清漪。
- 绿窗朱户春昼闭，想见深屋弹朱丝。
- 腐儒亦解爱声色，何用白首谈孔姬。
- 沙泉半涸草堂在，破窗无纸风飔飔。
- 陈公踪迹最未远，七瑞寥落今何之。
- 百年人事知几变，直恐荒废成空陂。
- 谁能为我访遗迹，草间应有湘东碑。

## 拼音
- zhu3 gong1 ji4 mo4 yi1 gu3 ying3 ， chu3 di4 huang1 mang2 fei1 gu4 ji1 。
- er4 wang2 tai2 ge2 yi3 lu3 mang3 ， he2 kuang4 yuan3 wen4 zong4 heng2 shi2 。
- chu3 wang2 lie4 ba4 ji1 ling2 gu3 ， meng3 shi4 cao1 zhou1 zhang1 shui3 xi1 。
- diao4 yu2 bu2 fu4 shu4 yu2 bie1 ， da4 ding3 qian1 shi2 peng1 jiao1 chi1 。
- dang1 shi2 ying3 ren2 jia4 gong1 dian4 ， yi4 si1 jue2 miao4 ban1 yu3 chui2 。
- fei1 lou2 bai3 chi3 zhao4 hu2 shui3 ， shang4 you3 yan1 zhao4 qian1 e2 mei2 。
- lin2 feng1 yang2 yang2 yi4 zi4 de2 ， chang2 shi3 song4 yu4 zuo4 chu3 ci2 。
- qin2 bing1 xi1 lai2 qu3 zhong1 ju4 ， gu4 gong1 he2 shu3 qiu1 li2 li2 。
- qian1 nian2 zhuang4 guan1 bu4 ke3 fu4 ， jin1 zhi1 cun2 zhe3 gai4 yi3 bei1 。
- chi2 kong1 ye3 jiong3 lou2 ge2 xiao3 ， wei2 you3 shen1 zhu2 cang2 hu2 li0 。
- tai2 zhong1 jiang4 zhang4 shui2 fu4 jian4 ， tai2 xia4 ye3 shui3 fu2 qing1 yi1 。
- lü4 chuang1 zhu1 hu4 chun1 zhou4 bi4 ， xiang3 jian4 shen1 wu1 tan2 zhu1 si1 。
- fu3 ru2 yi4 jie3 ai4 sheng1 se4 ， he2 yong4 bai2 shou3 tan2 kong3 ji1 。
- sha1 quan2 ban4 he2 cao3 tang2 zai4 ， po4 chuang1 wu2 zhi3 feng1 si1 si1 。
- chen2 gong1 zong1 ji4 zui4 wei4 yuan3 ， qi1 rui4 liao2 luo4 jin1 he2 zhi1 。
- bai3 nian2 ren2 shi4 zhi1 ji3 bian4 ， zhi2 kong3 huang1 fei4 cheng2 kong1 bei1 。
- shui2 neng2 wei4 wo3 fang3 yi2 ji4 ， cao3 jian1 ying1 you3 xiang1 dong1 bei1 。

## 注释

## 译文

## 赏析
