---
id: su-shi-zi-you-sheng-ri-yi-tan-xiang-guan-yin-xiang-ji-xin-he-yin-xiang-yin-zhua-a555816a
title: 子由生日以檀香观音像及新合印香银篆盘为寿
titlePinyin: zi3 you2 sheng1 ri4 yi3 tan2 xiang1 guan1 yin1 xiang4 ji2 xin1 he2 yin4 xiang1 yin2 zhuan4 pan2 wei4 shou4
titleSlug: zi-you-sheng-ri-yi-tan-xiang-guan-yin-xiang-ji-xin-he-yin-xiang-yin-zhua-a555816a
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旃檀婆律海外芬，西山老脐柏所薰。
- 香螺脱黡来相群，能结缥缈风中云。
- 一灯如萤起微焚，何时度尽缪篆纹。
- 缭绕无穷合复分，绵绵浮空散氤氲，东坡持是寿卯君。
- 君少与我师皇坟，旁资老聃释迦文。
- 共厄中年点蝇蚊，晚遇斯须何足云。
- 君方论道承华勋，我亦旗鼓严中军。
- 国恩未报敢不勤，但愿不为世所醺。
- 尔来白发不可耘，问君何时返乡枌，收拾散亡理放纷。
- 此心实与香俱焄，闻思大士应已闻。

## 拼音
- zhan1 tan2 po2 lü4 hai3 wai4 fen1 ， xi1 shan1 lao3 qi2 bai3 suo3 xun1 。
- xiang1 luo2 tuo1 yan3 lai2 xiang1 qun2 ， neng2 jie2 piao1 miao3 feng1 zhong1 yun2 。
- yi4 deng1 ru2 ying2 qi3 wei1 fen2 ， he2 shi2 du4 jin4 miu4 zhuan4 wen2 。
- liao2 rao4 wu2 qiong2 he2 fu4 fen1 ， mian2 mian2 fu2 kong1 san4 yin1 yun1 ， dong1 po1 chi2 shi4 shou4 mao3 jun1 。
- jun1 shao3 yu3 wo3 shi1 huang2 fen2 ， pang2 zi1 lao3 dan1 shi4 jia1 wen2 。
- gong4 e4 zhong1 nian2 dian3 ying2 wen2 ， wan3 yu4 si1 xu1 he2 zu2 yun2 。
- jun1 fang1 lun4 dao4 cheng2 hua2 xun1 ， wo3 yi4 qi2 gu3 yan2 zhong1 jun1 。
- guo2 en1 wei4 bao4 gan3 bu4 qin2 ， dan4 yuan4 bu2 wei4 shi4 suo3 xun1 。
- er3 lai2 bai2 fa4 bu4 ke3 yun2 ， wen4 jun1 he2 shi2 fan3 xiang1 fen2 ， shou1 shi2 san4 wang2 li3 fang4 fen1 。
- ci3 xin1 shi2 yu3 xiang1 ju4 hun1 ， wen2 si1 da4 shi4 ying4 yi3 wen2 。

## 注释

## 译文

## 赏析
