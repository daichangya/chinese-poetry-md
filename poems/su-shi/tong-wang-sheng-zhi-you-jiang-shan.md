---
id: su-shi-tong-wang-sheng-zhi-you-jiang-shan
title: 同王胜之游蒋山
titlePinyin: tong2 wang2 sheng4 zhi1 you2 jiang3 shan1
titleSlug: tong-wang-sheng-zhi-you-jiang-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 到郡席不暖，居民空惘然。
- 好山无十里，遗恨恐他年。
- 欲款南朝寺，同登北郭船。
- 朱门收画戟，绀宇出青莲。
- 夹路苍髯古，迎人翠麓偏。
- 龙腰蟠故国，鸟爪寄层巅。
- 竹杪飞华屋，松根泫细泉。
- 峰多巧障日，江远欲浮天。
- 略彴横秋水，浮图插暮烟。
- 归来踏人影，云细月娟娟。

## 拼音
- dao4 jun4 xi2 bu4 nuan3 ， ju1 min2 kong1 wang3 ran2 。
- hao3 shan1 wu2 shi2 li3 ， yi2 hen4 kong3 ta1 nian2 。
- yu4 kuan3 nan2 chao2 si4 ， tong2 deng1 bei3 guo1 chuan2 。
- zhu1 men2 shou1 hua4 ji3 ， gan4 yu3 chu1 qing1 lian2 。
- jia2 lu4 cang1 ran2 gu3 ， ying2 ren2 cui4 lu4 pian1 。
- long2 yao1 pan2 gu4 guo2 ， niao3 zhua3 ji4 ceng2 dian1 。
- zhu2 miao3 fei1 hua2 wu1 ， song1 gen1 xuan4 xi4 quan2 。
- feng1 duo1 qiao3 zhang4 ri4 ， jiang1 yuan3 yu4 fu2 tian1 。
- lüe4 zhuo2 heng2 qiu1 shui3 ， fu2 tu2 cha1 mu4 yan1 。
- gui1 lai2 ta4 ren2 ying3 ， yun2 xi4 yue4 juan1 juan1 。

## 注释

## 译文

## 赏析
