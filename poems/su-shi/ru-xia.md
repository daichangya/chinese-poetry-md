---
id: su-shi-ru-xia
title: 入峡
titlePinyin: ru4 xia2
titleSlug: ru-xia
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自昔怀幽赏，今兹得纵探。
- 长江连楚蜀，万派泻东南。
- 合水来如电，黔波绿似蓝。
- 余流细不数，远势竞相参。
- 入峡初无路，连山忽似龛。
- 萦纡收浩渺，蹙缩作渊潭。
- 风过如呼吸，云生似吐含。
- 坠崖鸣窣窣，垂蔓绿毵毵。
- 冷翠多崖竹，孤生有石楠。
- 飞泉飘乱雪，怪石走惊骖。
- 绝涧知深浅，樵童忽两三。
- 人烟偶逢郭，沙岸可乘篮。
- 野戍荒州县，邦君古子男。
- 放衙鸣晚鼓，留客荐霜柑。
- 闻道黄精草，丛生绿玉𥮾。
- 尽应充食饮，不见有彭聃。
- 气候冬犹暖，星河夜半涵。
- 遗民悲昶衍，旧俗接鱼蚕。
- 板屋漫无瓦，巌居窄似庵。
- 伐薪常冒险，得米不盈甔。
- 叹息生何陋，劬劳不自惭。
- 叶舟轻远溯，大浪固尝谙。
- 矍铄空相视，呕哑莫与谈。
- 蛮荒安可住，幽邃信难妉。
- 独爱孤栖鹘，高超百尺岚。
- 横飞应自得，远飏似无贪。
- 振翮游霄汉，无心顾雀鹌。
- 尘劳世方病，局促我何堪。
- 尽解林泉好，多为富贵酣。
- 试看飞鸟乐，高遁此心甘。

## 拼音
- zi4 xi1 huai2 you1 shang3 ， jin1 zi1 de2 zong4 tan4 。
- chang2 jiang1 lian2 chu3 shu3 ， wan4 pai4 xie4 dong1 nan2 。
- he2 shui3 lai2 ru2 dian4 ， qian2 bo1 lü4 si4 lan2 。
- yu2 liu2 xi4 bu2 shu4 ， yuan3 shi4 jing4 xiang1 can1 。
- ru4 xia2 chu1 wu2 lu4 ， lian2 shan1 hu1 si4 kan1 。
- ying2 yu1 shou1 hao4 miao3 ， cu4 suo1 zuo4 yuan1 tan2 。
- feng1 guo4 ru2 hu1 xi1 ， yun2 sheng1 si4 tu3 han2 。
- zhui4 ya2 ming2 su1 su1 ， chui2 man4 lü4 san1 san1 。
- leng3 cui4 duo1 ya2 zhu2 ， gu1 sheng1 you3 shi2 nan2 。
- fei1 quan2 piao1 luan4 xue3 ， guai4 shi2 zou3 jing1 can1 。
- jue2 jian4 zhi1 shen1 qian3 ， qiao2 tong2 hu1 liang3 san1 。
- ren2 yan1 ou3 feng2 guo1 ， sha1 an4 ke3 cheng2 lan2 。
- ye3 shu4 huang1 zhou1 xian4 ， bang1 jun1 gu3 zi3 nan2 。
- fang4 ya2 ming2 wan3 gu3 ， liu2 ke4 jian4 shuang1 gan1 。
- wen2 dao4 huang2 jing1 cao3 ， cong2 sheng1 lü4 yu4 𥮾 。
- jin4 ying4 chong1 shi2 yin3 ， bu2 jian4 you3 peng2 dan1 。
- qi4 hou4 dong1 you2 nuan3 ， xing1 he2 ye4 ban4 han2 。
- yi2 min2 bei1 chang3 yan3 ， jiu4 su2 jie1 yu2 can2 。
- ban3 wu1 man4 wu2 wa3 ， yan2 ju1 zhai3 si4 an1 。
- fa2 xin1 chang2 mao4 xian3 ， de2 mi3 bu4 ying2 dan1 。
- tan4 xi1 sheng1 he2 lou4 ， qu2 lao2 bu2 zi4 can2 。
- ye4 zhou1 qing1 yuan3 su4 ， da4 lang4 gu4 chang2 an1 。
- jue2 shuo4 kong1 xiang1 shi4 ， ou3 ya3 mo4 yu3 tan2 。
- man2 huang1 an1 ke3 zhu4 ， you1 sui4 xin4 nan2 dan1 。
- du2 ai4 gu1 qi1 hu2 ， gao1 chao1 bai3 chi3 lan2 。
- heng2 fei1 ying4 zi4 de2 ， yuan3 yang2 si4 wu2 tan1 。
- zhen4 he2 you2 xiao1 han4 ， wu2 xin1 gu4 que4 an1 。
- chen2 lao2 shi4 fang1 bing4 ， ju2 cu4 wo3 he2 kan1 。
- jin4 jie3 lin2 quan2 hao3 ， duo1 wei4 fu4 gui4 han1 。
- shi4 kan4 fei1 niao3 le4 ， gao1 dun4 ci3 xin1 gan1 。

## 注释

## 译文

## 赏析
