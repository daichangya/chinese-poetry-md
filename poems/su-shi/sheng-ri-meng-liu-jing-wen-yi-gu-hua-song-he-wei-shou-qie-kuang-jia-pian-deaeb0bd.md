---
id: su-shi-sheng-ri-meng-liu-jing-wen-yi-gu-hua-song-he-wei-shou-qie-kuang-jia-pian-deaeb0bd
title: 生日蒙刘景文以古画松鹤为寿且贶佳篇次韵为谢
titlePinyin: sheng1 ri4 meng2 liu2 jing3 wen2 yi3 gu3 hua4 song1 he4 wei4 shou4 qie3 kuang4 jia1 pian1 ci4 yun4 wei4 xie4
titleSlug: sheng-ri-meng-liu-jing-wen-yi-gu-hua-song-he-wei-shou-qie-kuang-jia-pian-deaeb0bd
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 问子一室间，宁有千里廓。
- 尘心洗长松，远意发孤鹤。
- 生朝得此寿，死籍疑可落。
- 微言在参同，妙契藏九籥。
- 故人有奇趣，逸想寄幽壑。
- 霜枝谢寒暑，云翮无前却。
- 何须构明堂，未羡巢阿阁。
- 缅怀别时语，复作数日恶。
- 诗腴固堪餐，字瘦还可愕。
- 高标忽在眼，清梦了如昨。
- 君今哙等伍，志与湛辈各。
- 岂待相愿言，方为不朽托。
- 子云老执戟，长孺终主爵。
- 吾当追松乔，子亦鄙卫霍。

## 拼音
- wen4 zi3 yi2 shi4 jian1 ， ning2 you3 qian1 li3 kuo4 。
- chen2 xin1 xi3 chang2 song1 ， yuan3 yi4 fa1 gu1 he4 。
- sheng1 chao2 de2 ci3 shou4 ， si3 ji2 yi2 ke3 luo4 。
- wei1 yan2 zai4 can1 tong2 ， miao4 qi4 cang2 jiu3 yue4 。
- gu4 ren2 you3 qi2 qu4 ， yi4 xiang3 ji4 you1 he4 。
- shuang1 zhi1 xie4 han2 shu3 ， yun2 he2 wu2 qian2 que4 。
- he2 xu1 gou4 ming2 tang2 ， wei4 xian4 chao2 a1 ge2 。
- mian3 huai2 bie2 shi2 yu3 ， fu4 zuo4 shu4 ri4 e4 。
- shi1 yu2 gu4 kan1 can1 ， zi4 shou4 hai2 ke3 e4 。
- gao1 biao1 hu1 zai4 yan3 ， qing1 meng4 le0 ru2 zuo2 。
- jun1 jin1 kuai4 deng3 wu3 ， zhi4 yu3 zhan4 bei4 ge4 。
- qi3 dai4 xiang1 yuan4 yan2 ， fang1 wei4 bu4 xiu3 tuo1 。
- zi3 yun2 lao3 zhi2 ji3 ， chang2 ru2 zhong1 zhu3 jue2 。
- wu2 dang1 zhui1 song1 qiao2 ， zi3 yi4 bi3 wei4 huo4 。

## 注释

## 译文

## 赏析
