---
id: su-shi-li-qi-si-cheng-jian-he-qian-pian-fu-yong-yuan-yun-da-zhi
title: 李杞寺丞见和前篇复用元韵答之
titlePinyin: li3 qi3 si4 cheng2 jian4 he2 qian2 pian1 fu4 yong4 yuan2 yun4 da2 zhi1
titleSlug: li-qi-si-cheng-jian-he-qian-pian-fu-yong-yuan-yun-da-zhi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兽在薮，鱼在湖，一入池槛归期无。
- 误随弓旌落尘土，坐使鞭箠环呻呼。
- 追胥连保罪及孥，百日愁叹一日娱。
- 白云旧有终老约，朱绶岂合山人纡。
- 人生何者非蘧庐，故山鹤怨秋猿孤。
- 何时自驾鹿车去，扫除白发烦菖蒲。
- 麻鞋短后随猎夫，射弋狐兔供朝晡。
- 陶潜自作五柳传，潘阆画入三峰图。
- 吾年凛凛今几余，知非不去惭卫蘧。
- 岁荒无术归亡逋，鹄则易画虎难摹。

## 拼音
- shou4 zai4 sou3 ， yu2 zai4 hu2 ， yi2 ru4 chi2 kan3 gui1 qi1 wu2 。
- wu4 sui2 gong1 jing1 luo4 chen2 tu3 ， zuo4 shi3 bian1 chui2 huan2 shen1 hu1 。
- zhui1 xu1 lian2 bao3 zui4 ji2 nu2 ， bai3 ri4 chou2 tan4 yi2 ri4 yu2 。
- bai2 yun2 jiu4 you3 zhong1 lao3 yue1 ， zhu1 shou4 qi3 he2 shan1 ren2 yu1 。
- ren2 sheng1 he2 zhe3 fei1 qu2 lu2 ， gu4 shan1 he4 yuan4 qiu1 yuan2 gu1 。
- he2 shi2 zi4 jia4 lu4 che1 qu4 ， sao3 chu2 bai2 fa4 fan2 chang1 pu2 。
- ma2 xie2 duan3 hou4 sui2 lie4 fu1 ， she4 yi4 hu2 tu4 gong4 chao2 bu1 。
- tao2 qian2 zi4 zuo4 wu3 liu3 chuan2 ， pan1 lang2 hua4 ru4 san1 feng1 tu2 。
- wu2 nian2 lin3 lin3 jin1 ji3 yu2 ， zhi1 fei1 bu2 qu4 can2 wei4 qu2 。
- sui4 huang1 wu2 shu4 gui1 wang2 bu1 ， hu2 ze2 yi4 hua4 hu3 nan2 mo2 。

## 注释

## 译文

## 赏析
