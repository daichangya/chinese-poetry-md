---
id: su-shi-li-gong-ze-guo-gao-you-jian-shi-dai-fu-yu-sun-shen-lao-shang-hua-shi-yi--3374379d
title: 李公择过高邮见施大夫与孙莘老赏花诗忆与仆去岁会于彭门折花馈笋故事作诗二十四韵见戏依韵奉答亦以戏公择云
titlePinyin: li3 gong1 ze2 guo4 gao1 you2 jian4 shi1 dai4 fu0 yu3 sun1 shen1 lao3 shang3 hua1 shi1 yi4 yu3 pu2 qu4 sui4 hui4 yu2 peng2 men2 zhe2 hua1 kui4 sun3 gu4 shi4 zuo4 shi1 er4 shi2 si4 yun4 jian4 xi4 yi1 yun4 feng4 da2 yi4 yi3 xi4 gong1 ze2 yun2
titleSlug: li-gong-ze-guo-gao-you-jian-shi-dai-fu-yu-sun-shen-lao-shang-hua-shi-yi--3374379d
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汝阳真天人，绢帽著红槿。
- 缠头三百万，不买一微哂。
- 共夸青山峰，曲尽花不陨。
- 当时谪仙人，逸韵谢封畛。
- 诗成天一笑，万象解寒窘。
- 惊开小桃杏，不待雷发轸。
- 余波尚涓滴，乞与居易稹。
- 尔来谁复见，前辈风流尽。
- 寂寞两诗人，残红对樱笋。
- 饥肠得一醉，妙语传不泯。
- 君来恨不与，更复相牵引。
- 我老心已灰，空烦扇余烬。
- 天游照六凿，虚室扫充牣。
- 悬知色竟空，那复嗜乌吻。
- 萧然一方丈，居士老庞蕴。
- 散花从满裓，不答天女问。
- 故人犹故目，怨句写余恨。
- 疑我此心在，遮防费栏楯。
- 应虞已毙蛇，折尾时一蠢。
- 仄闻孟光贤，未学处仲忍。
- 寄招应已足，左右侍云鬒。
- 何时花月夜，羊酒谢不敏。
- 此生如幻耳，戏语君勿愠。
- 应同亡是公，一对子虚听。

## 拼音
- ru3 yang2 zhen1 tian1 ren2 ， juan4 mao4 zhu4 hong2 jin3 。
- chan2 tou2 san1 bai3 wan4 ， bu4 mai3 yi4 wei1 shen3 。
- gong4 kua1 qing1 shan1 feng1 ， qu3 jin4 hua1 bu4 yun3 。
- dang1 shi2 zhe2 xian1 ren2 ， yi4 yun4 xie4 feng1 zhen3 。
- shi1 cheng2 tian1 yi2 xiao4 ， wan4 xiang4 jie3 han2 jiong3 。
- jing1 kai1 xiao3 tao2 xing4 ， bu2 dai4 lei2 fa1 zhen3 。
- yu2 bo1 shang4 juan1 di1 ， qi3 yu3 ju1 yi4 zhen3 。
- er3 lai2 shui2 fu4 jian4 ， qian2 bei4 feng1 liu2 jin4 。
- ji4 mo4 liang3 shi1 ren2 ， can2 hong2 dui4 ying1 sun3 。
- ji1 chang2 de2 yi2 zui4 ， miao4 yu3 chuan2 bu4 min3 。
- jun1 lai2 hen4 bu4 yu3 ， geng4 fu4 xiang1 qian1 yin3 。
- wo3 lao3 xin1 yi3 hui1 ， kong1 fan2 shan4 yu2 jin4 。
- tian1 you2 zhao4 liu4 zao2 ， xu1 shi4 sao3 chong1 ren4 。
- xuan2 zhi1 se4 jing4 kong1 ， na4 fu4 shi4 wu1 wen3 。
- xiao1 ran2 yi4 fang1 zhang4 ， ju1 shi4 lao3 pang2 yun4 。
- san4 hua1 cong2 man3 jie1 ， bu4 da2 tian1 nü3 wen4 。
- gu4 ren2 you2 gu4 mu4 ， yuan4 ju4 xie3 yu2 hen4 。
- yi2 wo3 ci3 xin1 zai4 ， zhe1 fang2 fei4 lan2 dun4 。
- ying4 yu2 yi3 bi4 she2 ， zhe2 wei3 shi2 yi4 chun3 。
- ze4 wen2 meng4 guang1 xian2 ， wei4 xue2 chu4 zhong4 ren3 。
- ji4 zhao1 ying4 yi3 zu2 ， zuo3 you4 shi4 yun2 zhen3 。
- he2 shi2 hua1 yue4 ye4 ， yang2 jiu3 xie4 bu4 min3 。
- ci3 sheng1 ru2 huan4 er3 ， xi4 yu3 jun1 wu4 yun4 。
- ying4 tong2 wang2 shi4 gong1 ， yi2 dui4 zi0 xu1 ting1 。

## 注释

## 译文

## 赏析
