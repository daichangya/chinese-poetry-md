---
id: su-shi-dai-shu-da-liang-xian
title: 代书答梁先
titlePinyin: dai4 shu1 da2 liang2 xian1
titleSlug: dai-shu-da-liang-xian
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此身与世真悠悠，苍颜华发谁汝留。
- 强名太守古徐州，忘归不如楚沐猴。
- 鲁人岂独不知丘，蹸藉夫子无罪尤。
- 异哉梁子清而修，不远千里从我游。
- 了然正色悬双眸，世之所驰子独不。
- 一经通明传节侯，小楷精绝规摹欧。
- 我衰废学懒且媮，畏见问事贾长头。
- 别来红叶黄花秋，夜梦见之起坐愁。
- 遗我驳石盆与瓯，黑质白章声琳球。
- 谓言山石生涧沟，追琢尚可王公羞。
- 感子佳意能无酬，反将木瓜报珍投。
- 学如富贾在博收，仰取俯拾无遗筹。
- 道大如天不可求，修其可见致其幽。
- 愿子笃实慎勿浮，发愤忘食乐忘忧。

## 拼音
- ci3 shen1 yu3 shi4 zhen1 you1 you1 ， cang1 yan2 hua2 fa4 shui2 ru3 liu2 。
- qiang2 ming2 tai4 shou3 gu3 xu2 zhou1 ， wang4 gui1 bu4 ru2 chu3 mu4 hou2 。
- lu3 ren2 qi3 du2 bu4 zhi1 qiu1 ， lin4 jie4 fu1 zi3 wu2 zui4 you2 。
- yi4 zai1 liang2 zi3 qing1 er2 xiu1 ， bu4 yuan3 qian1 li3 cong2 wo3 you2 。
- liao3 ran2 zheng4 se4 xuan2 shuang1 mou2 ， shi4 zhi1 suo3 chi2 zi3 du2 bu4 。
- yi4 jing1 tong1 ming2 chuan2 jie2 hou2 ， xiao3 kai3 jing1 jue2 gui1 mo2 ou1 。
- wo3 shuai1 fei4 xue2 lan3 qie3 tou1 ， wei4 jian4 wen4 shi4 jia3 chang2 tou2 。
- bie2 lai2 hong2 ye4 huang2 hua1 qiu1 ， ye4 meng4 jian4 zhi1 qi3 zuo4 chou2 。
- yi2 wo3 bo2 shi2 pen2 yu3 ou1 ， hei1 zhi4 bai2 zhang1 sheng1 lin2 qiu2 。
- wei4 yan2 shan1 shi2 sheng1 jian4 gou1 ， zhui1 zhuo2 shang4 ke3 wang2 gong1 xiu1 。
- gan3 zi3 jia1 yi4 neng2 wu2 chou2 ， fan3 jiang1 mu4 gua1 bao4 zhen1 tou2 。
- xue2 ru2 fu4 jia3 zai4 bo2 shou1 ， yang3 qu3 fu3 shi2 wu2 yi2 chou2 。
- dao4 da4 ru2 tian1 bu4 ke3 qiu2 ， xiu1 qi2 ke3 jian4 zhi4 qi2 you1 。
- yuan4 zi3 du3 shi2 shen4 wu4 fu2 ， fa1 fen4 wang4 shi2 le4 wang4 you1 。

## 注释

## 译文

## 赏析
