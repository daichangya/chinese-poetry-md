---
id: su-shi-chu-xia
title: 出峡
titlePinyin: chu1 xia2
titleSlug: chu-xia
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 入峡喜巉巌，出峡爱平旷。
- 吾心淡无累，遇境即安畅。
- 东西径千里，胜处颇屡访。
- 幽寻远无厌，高绝每先上。
- 前诗尚遗略，不录久恐忘。
- 忆从巫庙回，中路寒泉涨。
- 汲归真可爱，翠碧光满盎。
- 忽惊巫峡尾，巌腹有穿圹。
- 仰见天苍苍，石室开南向。
- 宣尼古庙宇，丛木作帏帐。
- 铁楯横半空，俯瞰不计丈。
- 古人谁架构，下有不测浪。
- 石窦见天囷，瓦棺悲古葬。
- 新滩阻风雪，村落去携杖。
- 亦到龙马溪，茅屋沽村酿。
- 玉虚悔不至，实为舟人诳。
- 闻道石最奇，寤寐见怪状。
- 峡山富奇伟，得一知几丧。
- 苦恨不知名，历历但想像。
- 今朝脱重险，楚水渺平荡。
- 鱼多客庖足，风顺行意王。
- 追思偶成篇，聊助舟人唱。

## 拼音
- ru4 xia2 xi3 chan2 yan2 ， chu1 xia2 ai4 ping2 kuang4 。
- wu2 xin1 dan4 wu2 lei4 ， yu4 jing4 ji2 an1 chang4 。
- dong1 xi1 jing4 qian1 li3 ， sheng4 chu4 po1 lü3 fang3 。
- you1 xun2 yuan3 wu2 yan4 ， gao1 jue2 mei3 xian1 shang4 。
- qian2 shi1 shang4 yi2 lüe4 ， bu2 lu4 jiu3 kong3 wang4 。
- yi4 cong2 wu1 miao4 hui2 ， zhong1 lu4 han2 quan2 zhang3 。
- ji2 gui1 zhen1 ke3 ai4 ， cui4 bi4 guang1 man3 ang4 。
- hu1 jing1 wu1 xia2 wei3 ， yan2 fu4 you3 chuan1 kuang4 。
- yang3 jian4 tian1 cang1 cang1 ， shi2 shi4 kai1 nan2 xiang4 。
- xuan1 ni2 gu3 miao4 yu3 ， cong2 mu4 zuo4 wei2 zhang4 。
- tie3 dun4 heng2 ban4 kong1 ， fu3 kan4 bu2 ji4 zhang4 。
- gu3 ren2 shui2 jia4 gou4 ， xia4 you3 bu2 ce4 lang4 。
- shi2 dou4 jian4 tian1 qun1 ， wa3 guan1 bei1 gu3 zang4 。
- xin1 tan1 zu3 feng1 xue3 ， cun1 luo4 qu4 xie2 zhang4 。
- yi4 dao4 long2 ma3 xi1 ， mao2 wu1 gu1 cun1 niang4 。
- yu4 xu1 hui3 bu2 zhi4 ， shi2 wei4 zhou1 ren2 kuang2 。
- wen2 dao4 shi2 zui4 qi2 ， wu4 mei4 jian4 guai4 zhuang4 。
- xia2 shan1 fu4 qi2 wei3 ， de2 yi4 zhi1 ji3 sang4 。
- ku3 hen4 bu4 zhi1 ming2 ， li4 li4 dan4 xiang3 xiang4 。
- jin1 chao2 tuo1 zhong4 xian3 ， chu3 shui3 miao3 ping2 dang4 。
- yu2 duo1 ke4 pao2 zu2 ， feng1 shun4 xing2 yi4 wang2 。
- zhui1 si1 ou3 cheng2 pian1 ， liao2 zhu4 zhou1 ren2 chang4 。

## 注释

## 译文

## 赏析
