---
id: su-shi-you-jing-shan
title: 游径山
titlePinyin: you2 jing4 shan1
titleSlug: you-jing-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众峰来自天目山，势若骏马奔平川。
- 中途勒破千里足，金鞭玉𩍐相回旋。
- 人言山住水亦住，下有万古蛟龙渊。
- 道人天眼识王气，结茅宴坐荒山巅。
- 精诚贯山石为裂，天女下试颜如莲。
- 寒窗暖足来朴渥，夜钵呪水降蜿蜒。
- 雪眉老人朝叩门，愿为弟子长参禅。
- 尔来废兴三百载，奔走吴会输金钱。
- 飞楼涌殿压山破，朝钟暮鼓惊龙眠。
- 晴空仰见浮海蜃，落日下数投林鸢。
- 有生共处覆载内，扰扰膏火同烹煎。
- 近来愈觉世路隘，每到宽处差安便。
- 嗟余老矣百事废，却寻旧学心茫然。
- 问龙乞水归洗眼，欲看细字销残年。

## 拼音
- zhong4 feng1 lai2 zi4 tian1 mu4 shan1 ， shi4 ruo4 jun4 ma3 ben1 ping2 chuan1 。
- zhong1 tu2 le4 po4 qian1 li3 zu2 ， jin1 bian1 yu4 𩍐 xiang1 hui2 xuan2 。
- ren2 yan2 shan1 zhu4 shui3 yi4 zhu4 ， xia4 you3 wan4 gu3 jiao1 long2 yuan1 。
- dao4 ren2 tian1 yan3 shi2 wang2 qi4 ， jie2 mao2 yan4 zuo4 huang1 shan1 dian1 。
- jing1 cheng2 guan4 shan1 shi2 wei4 lie4 ， tian1 nü3 xia4 shi4 yan2 ru2 lian2 。
- han2 chuang1 nuan3 zu2 lai2 pu3 wo4 ， ye4 bo1 zhou4 shui3 jiang4 wan1 yan2 。
- xue3 mei2 lao3 ren2 chao2 kou4 men2 ， yuan4 wei4 di4 zi3 chang2 can1 chan2 。
- er3 lai2 fei4 xing1 san1 bai3 zai3 ， ben1 zou3 wu2 hui4 shu1 jin1 qian2 。
- fei1 lou2 yong3 dian4 ya1 shan1 po4 ， chao2 zhong1 mu4 gu3 jing1 long2 mian2 。
- qing2 kong1 yang3 jian4 fu2 hai3 shen4 ， luo4 ri4 xia4 shu4 tou2 lin2 yuan1 。
- you3 sheng1 gong4 chu3 fu4 zai3 nei4 ， rao3 rao3 gao1 huo3 tong2 peng1 jian1 。
- jin4 lai2 yu4 jue2 shi4 lu4 ai4 ， mei3 dao4 kuan1 chu4 cha4 an1 bian4 。
- jie1 yu2 lao3 yi3 bai3 shi4 fei4 ， que4 xun2 jiu4 xue2 xin1 mang2 ran2 。
- wen4 long2 qi3 shui3 gui1 xi3 yan3 ， yu4 kan4 xi4 zi4 xiao1 can2 nian2 。

## 注释

## 译文

## 赏析
