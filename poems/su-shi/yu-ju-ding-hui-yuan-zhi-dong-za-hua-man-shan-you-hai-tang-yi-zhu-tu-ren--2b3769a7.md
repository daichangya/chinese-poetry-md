---
id: su-shi-yu-ju-ding-hui-yuan-zhi-dong-za-hua-man-shan-you-hai-tang-yi-zhu-tu-ren--2b3769a7
title: 寓居定惠院之东杂花满山有海棠一株土人不知贵也
titlePinyin: yu4 ju1 ding4 hui4 yuan4 zhi1 dong1 za2 hua1 man3 shan1 you3 hai3 tang2 yi4 zhu1 tu3 ren2 bu4 zhi1 gui4 ye3
titleSlug: yu-ju-ding-hui-yuan-zhi-dong-za-hua-man-shan-you-hai-tang-yi-zhu-tu-ren--2b3769a7
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江城地瘴蕃草木，只有名花苦幽独。
- 嫣然一笑竹篱间，桃李漫山总粗俗。
- 也知造物有深意，故遣佳人在空谷。
- 自然富贵出天姿，不待金盘荐华屋。
- 朱唇得酒晕生脸，翠袖卷纱红映肉。
- 林深雾暗晓光迟，日暖风轻春睡足。
- 雨中有泪亦凄怆，月下无人更清淑。
- 先生食饱无一事，散步逍遥自扪腹。
- 不问人家与僧舍，拄杖敲门看修竹。
- 忽逢绝艳照衰朽，叹息无言揩病目。
- 陋邦何处得此花，无乃好事移西蜀。
- 寸根千里不易致，衔子飞来定鸿鹄。
- 天涯流落俱可念，为饮一樽歌此曲。
- 明朝酒醒还独来，雪落纷纷那忍触。

## 拼音
- jiang1 cheng2 di4 zhang4 fan1 cao3 mu4 ， zhi3 you3 ming2 hua1 ku3 you1 du2 。
- yan1 ran2 yi2 xiao4 zhu2 li2 jian1 ， tao2 li3 man4 shan1 zong3 cu1 su2 。
- ye3 zhi1 zao4 wu4 you3 shen1 yi4 ， gu4 qian3 jia1 ren2 zai4 kong1 gu3 。
- zi4 ran2 fu4 gui4 chu1 tian1 zi1 ， bu2 dai4 jin1 pan2 jian4 hua2 wu1 。
- zhu1 chun2 de2 jiu3 yun1 sheng1 lian3 ， cui4 xiu4 juan4 sha1 hong2 ying4 rou4 。
- lin2 shen1 wu4 an4 xiao3 guang1 chi2 ， ri4 nuan3 feng1 qing1 chun1 shui4 zu2 。
- yu3 zhong1 you3 lei4 yi4 qi1 chuang4 ， yue4 xia4 wu2 ren2 geng4 qing1 shu1 。
- xian1 sheng1 shi2 bao3 wu2 yi2 shi4 ， san4 bu4 xiao1 yao2 zi4 men2 fu4 。
- bu2 wen4 ren2 jia1 yu3 seng1 she4 ， zhu3 zhang4 qiao1 men2 kan4 xiu1 zhu2 。
- hu1 feng2 jue2 yan4 zhao4 shuai1 xiu3 ， tan4 xi1 wu2 yan2 kai1 bing4 mu4 。
- lou4 bang1 he2 chu4 de2 ci3 hua1 ， wu2 nai3 hao3 shi4 yi2 xi1 shu3 。
- cun4 gen1 qian1 li3 bu2 yi4 zhi4 ， xian2 zi3 fei1 lai2 ding4 hong2 hu2 。
- tian1 ya2 liu2 luo4 ju4 ke3 nian4 ， wei4 yin3 yi4 zun1 ge1 ci3 qu3 。
- ming2 chao2 jiu3 xing3 hai2 du2 lai2 ， xue3 luo4 fen1 fen1 na4 ren3 chu4 。

## 注释

## 译文

## 赏析
