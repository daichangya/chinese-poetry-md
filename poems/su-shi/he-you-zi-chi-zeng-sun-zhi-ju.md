---
id: su-shi-he-you-zi-chi-zeng-sun-zhi-ju
title: 和犹子迟赠孙志举
titlePinyin: he2 you2 zi3 chi2 zeng4 sun1 zhi4 ju3
titleSlug: he-you-zi-chi-zeng-sun-zhi-ju
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轩裳大炉鞲，陶冶一世人。
- 从横落模范，谁复甘饥贫。
- 可怜方回痴，初不疑嘉宾。
- 颇念怀祖黠，嗔儿与兵姻。
- 失身堕浩渺，投老无涯垠。
- 回看十年旧，谁似数子真。
- 孙郎表独立，霜戟交重𬮱。
- 深居不汝觌，岂问亲与邻。
- 连枝皆秀杰，英气推伯仁。
- 我从海外归，喜及崆峒春。
- 新年得异书，西郭有逸民。
- 小孙又过我，欢若平生亲。
- 清诗五百言，句句皆绝伦。
- 养火虽未伏，要是丹砂银。
- 我家六男子，朴学非时新。
- 诗词各璀璨，老语徒周谆。
- 愿言敦宿好，永与竹林均。
- 六子岂可忘，从我屡厄陈。

## 拼音
- xuan1 shang0 da4 lu2 gou1 ， tao2 ye3 yi2 shi4 ren2 。
- cong2 heng2 luo4 mo2 fan4 ， shui2 fu4 gan1 ji1 pin2 。
- ke3 lian2 fang1 hui2 chi1 ， chu1 bu4 yi2 jia1 bin1 。
- po1 nian4 huai2 zu3 xia2 ， chen1 er2 yu3 bing1 yin1 。
- shi1 shen1 duo4 hao4 miao3 ， tou2 lao3 wu2 ya2 yin2 。
- hui2 kan4 shi2 nian2 jiu4 ， shui2 si4 shu4 zi3 zhen1 。
- sun1 lang2 biao3 du2 li4 ， shuang1 ji3 jiao1 zhong4 yin1 。
- shen1 ju1 bu4 ru3 di2 ， qi3 wen4 qin1 yu3 lin2 。
- lian2 zhi1 jie1 xiu4 jie2 ， ying1 qi4 tui1 bo2 ren2 。
- wo3 cong2 hai3 wai4 gui1 ， xi3 ji2 kong1 tong2 chun1 。
- xin1 nian2 de2 yi4 shu1 ， xi1 guo1 you3 yi4 min2 。
- xiao3 sun1 you4 guo4 wo3 ， huan1 ruo4 ping2 sheng1 qin1 。
- qing1 shi1 wu3 bai3 yan2 ， ju4 ju4 jie1 jue2 lun2 。
- yang3 huo3 sui1 wei4 fu2 ， yao4 shi0 dan1 sha1 yin2 。
- wo3 jia1 liu4 nan2 zi3 ， pu3 xue2 fei1 shi2 xin1 。
- shi1 ci2 ge4 cui3 can4 ， lao3 yu3 tu2 zhou1 zhun1 。
- yuan4 yan2 dun1 su4 hao3 ， yong3 yu3 zhu2 lin2 jun1 。
- liu4 zi3 qi3 ke3 wang4 ， cong2 wo3 lü3 e4 chen2 。

## 注释

## 译文

## 赏析
