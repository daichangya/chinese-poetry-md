---
id: su-shi-ci-yun-mao-pang-fa-cao-gan-yu
title: 次韵毛滂法曹感雨
titlePinyin: ci4 yun4 mao2 pang1 fa3 cao2 gan3 yu3
titleSlug: ci-yun-mao-pang-fa-cao-gan-yu
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南佳公子，遗我锦绣端。
- 揽之温如春，公子焉得寒。
- 兴雨自有时，肤寸便蒙𩆓。
- 敛藏以自润，牛斗何足干。
- 空庭月与影，强结三友欢。
- 我岂不足欤，要此清团团。
- 欲欢在一醉，常恐樽中干。
- 舍酒尚可乐，明珠如弹丸。
- 但恐千仞雀，匆匆发虚弹。
- 迨子闲暇时，种子田中丹。
- 一朝涉世故，空腹容欺谩。
- 我顷在东坡，秋菊为夕餐。
- 永愧坡间人，布褐为我完。
- 雪堂初覆瓦，上簟无下莞。
- 时时亦设客，每醉筒辄殚。
- 一笑便倾倒，五年得轻安。
- 公子岂我徒，衣钵传一箪。
- 定非郊与岛，笔势江河宽。
- 悲吟古寺中，穿帷雪漫漫。
- 他年记此味，芋火对嬾残。

## 拼音
- jiang1 nan2 jia1 gong1 zi3 ， yi2 wo3 jin3 xiu4 duan1 。
- lan3 zhi1 wen1 ru2 chun1 ， gong1 zi3 yan1 de2 han2 。
- xing1 yu3 zi4 you3 shi2 ， fu1 cun4 bian4 meng2 𩆓 。
- lian3 cang2 yi3 zi4 run4 ， niu2 dou4 he2 zu2 gan1 。
- kong1 ting2 yue4 yu3 ying3 ， qiang2 jie2 san1 you3 huan1 。
- wo3 qi3 bu4 zu2 yu2 ， yao4 ci3 qing1 tuan2 tuan2 。
- yu4 huan1 zai4 yi2 zui4 ， chang2 kong3 zun1 zhong1 gan1 。
- she4 jiu3 shang4 ke3 le4 ， ming2 zhu1 ru2 dan4 wan2 。
- dan4 kong3 qian1 ren4 que4 ， cong1 cong1 fa1 xu1 tan2 。
- dai4 zi3 xian2 xia2 shi2 ， zhong3 zi0 tian2 zhong1 dan1 。
- yi4 chao2 she4 shi4 gu4 ， kong1 fu4 rong2 qi1 man4 。
- wo3 qing3 zai4 dong1 po1 ， qiu1 ju2 wei4 xi1 can1 。
- yong3 kui4 po1 jian1 ren2 ， bu4 he4 wei4 wo3 wan2 。
- xue3 tang2 chu1 fu4 wa3 ， shang4 dian4 wu2 xia4 wan3 。
- shi2 shi2 yi4 she4 ke4 ， mei3 zui4 tong3 zhe2 dan1 。
- yi2 xiao4 bian4 qing1 dao3 ， wu3 nian2 de2 qing1 an1 。
- gong1 zi3 qi3 wo3 tu2 ， yi1 bo1 chuan2 yi4 dan1 。
- ding4 fei1 jiao1 yu3 dao3 ， bi3 shi4 jiang1 he2 kuan1 。
- bei1 yin2 gu3 si4 zhong1 ， chuan1 wei2 xue3 man4 man4 。
- ta1 nian2 ji4 ci3 wei4 ， yu4 huo3 dui4 lan3 can2 。

## 注释

## 译文

## 赏析
