---
id: su-shi-xing-qiong-dan-jian-jian-yu-zuo-shui-meng-zhong-de-ju-yun-qian-shan-dong-50b0317b
title: 行琼儋间肩舆坐睡梦中得句云千山动鳞甲万谷酣笙钟觉而遇清风急雨戏作此数句
titlePinyin: xing2 qiong2 dan1 jian1 jian1 yu2 zuo4 shui4 meng4 zhong1 de2 ju4 yun2 qian1 shan1 dong4 lin2 jia3 wan4 gu3 han1 sheng1 zhong1 jue2 er2 yu4 qing1 feng1 ji2 yu3 xi4 zuo4 ci3 shu4 ju4
titleSlug: xing-qiong-dan-jian-jian-yu-zuo-shui-meng-zhong-de-ju-yun-qian-shan-dong-50b0317b
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四州环一岛，百洞蟠其中。
- 我行西北隅，如度月半弓。
- 登高望中原，但见积水空。
- 此生当安归，四顾真途穷。
- 眇观大瀛海，坐咏谈天翁。
- 茫茫太仓中，一米谁雌雄。
- 幽怀忽破散，咏啸来天风。
- 千山动鳞甲，万谷酣笙钟。
- 安知非群仙，钧天宴未终。
- 喜我归有期，举酒属青童。
- 急雨岂无意，催诗走群龙。
- 梦云忽变色，笑电亦改容。
- 应怪东坡老，颜衰语徒工。
- 久矣此妙声，不闻蓬莱宫。

## 拼音
- si4 zhou1 huan2 yi4 dao3 ， bai3 dong4 pan2 qi2 zhong1 。
- wo3 xing2 xi1 bei3 yu2 ， ru2 du4 yue4 ban4 gong1 。
- deng1 gao1 wang4 zhong1 yuan2 ， dan4 jian4 ji1 shui3 kong1 。
- ci3 sheng1 dang1 an1 gui1 ， si4 gu4 zhen1 tu2 qiong2 。
- miao3 guan1 da4 ying2 hai3 ， zuo4 yong3 tan2 tian1 weng1 。
- mang2 mang2 tai4 cang1 zhong1 ， yi4 mi3 shui2 ci2 xiong2 。
- you1 huai2 hu1 po4 san4 ， yong3 xiao4 lai2 tian1 feng1 。
- qian1 shan1 dong4 lin2 jia3 ， wan4 gu3 han1 sheng1 zhong1 。
- an1 zhi1 fei1 qun2 xian1 ， jun1 tian1 yan4 wei4 zhong1 。
- xi3 wo3 gui1 you3 qi1 ， ju3 jiu3 shu3 qing1 tong2 。
- ji2 yu3 qi3 wu2 yi4 ， cui1 shi1 zou3 qun2 long2 。
- meng4 yun2 hu1 bian4 se4 ， xiao4 dian4 yi4 gai3 rong2 。
- ying4 guai4 dong1 po1 lao3 ， yan2 shuai1 yu3 tu2 gong1 。
- jiu3 yi3 ci3 miao4 sheng1 ， bu4 wen2 peng2 lai2 gong1 。

## 注释

## 译文

## 赏析
