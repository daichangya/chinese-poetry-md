---
id: su-shi-ci-yun-fan-chun-fu-han-xing-yan-yue-shi-feng-lin-ping-shi
title: 次韵范纯父涵星砚月石风林屏诗
titlePinyin: ci4 yun4 fan4 chun2 fu4 han2 xing1 yan4 yue4 shi2 feng1 lin2 ping2 shi1
titleSlug: ci-yun-fan-chun-fu-han-xing-yan-yue-shi-feng-lin-ping-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月次于房历三星，斗牛不神箕独灵。
- 簸摇桑榆尽西靡，影落苏子砚与屏。
- 天工与我两厌事，孰居无事为此形。
- 与君持橐侍帷幄，同到温室观尧蓂。
- 自怜太史牛马走，伎等卜祝均倡伶。
- 欲留衣冠挂神武，便击云水归南溟。
- 陶泓不称管城沐，醉石可助平泉醒。
- 故持二物与夫子，欲使妙质留天庭。
- 但令滋液到枯槁，勿遣光景生晦冥。
- 上书挂名岂待我，独立自可当雷霆。
- 我时醉眠风林下，夜与渔火同青荧。
- 抚物怀人应独叹，作诗寄子谁当听。

## 拼音
- yue4 ci4 yu2 fang2 li4 san1 xing1 ， dou4 niu2 bu4 shen2 ji1 du2 ling2 。
- bo4 yao2 sang1 yu2 jin4 xi1 mi2 ， ying3 luo4 su1 zi3 yan4 yu3 ping2 。
- tian1 gong1 yu3 wo3 liang3 yan4 shi4 ， shu2 ju1 wu2 shi4 wei4 ci3 xing2 。
- yu3 jun1 chi2 tuo2 shi4 wei2 wo4 ， tong2 dao4 wen1 shi4 guan1 yao2 mi4 。
- zi4 lian2 tai4 shi3 niu2 ma3 zou3 ， ji4 deng3 bu3 zhu4 jun1 chang4 ling2 。
- yu4 liu2 yi1 guan1 gua4 shen2 wu3 ， bian4 ji1 yun2 shui3 gui1 nan2 ming2 。
- tao2 hong2 bu4 cheng1 guan3 cheng2 mu4 ， zui4 shi2 ke3 zhu4 ping2 quan2 xing3 。
- gu4 chi2 er4 wu4 yu3 fu1 zi3 ， yu4 shi3 miao4 zhi4 liu2 tian1 ting2 。
- dan4 ling4 zi1 ye4 dao4 ku1 gao3 ， wu4 qian3 guang1 jing3 sheng1 hui4 ming2 。
- shang4 shu1 gua4 ming2 qi3 dai4 wo3 ， du2 li4 zi4 ke3 dang1 lei2 ting2 。
- wo3 shi2 zui4 mian2 feng1 lin2 xia4 ， ye4 yu3 yu2 huo3 tong2 qing1 ying2 。
- fu3 wu4 huai2 ren2 ying4 du2 tan4 ， zuo4 shi1 ji4 zi3 shui2 dang1 ting1 。

## 注释

## 译文

## 赏析
