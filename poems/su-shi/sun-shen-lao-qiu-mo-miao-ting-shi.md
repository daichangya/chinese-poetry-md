---
id: su-shi-sun-shen-lao-qiu-mo-miao-ting-shi
title: 孙莘老求墨妙亭诗
titlePinyin: sun1 shen1 lao3 qiu2 mo4 miao4 ting2 shi1
titleSlug: sun-shen-lao-qiu-mo-miao-ting-shi
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兰亭茧纸入昭陵，世间遗迹犹龙腾。
- 颜公变法出新意，细筋入骨如秋鹰。
- 徐家父子亦秀绝，字外出力中藏棱。
- 峄山传刻典刑在，千载笔法留阳冰。
- 杜陵评书贵瘦硬，此论未公吾不凭。
- 短长肥瘦各有态，玉环飞燕谁敢憎。
- 吴兴太守真好古，购买断缺挥缣缯。
- 龟趺入座螭隠壁，空斋昼静闻登登。
- 奇踪散出走吴越，胜事传说夸友朋。
- 书来乞诗要自写，为把栗尾书溪藤。
- 后来视今犹视昔，过眼百世如风灯。
- 他年刘郎忆贺监，还道同时须服膺。

## 拼音
- lan2 ting2 jian3 zhi3 ru4 zhao1 ling2 ， shi4 jian1 yi2 ji4 you2 long2 teng2 。
- yan2 gong1 bian4 fa3 chu1 xin1 yi4 ， xi4 jin1 ru4 gu3 ru2 qiu1 ying1 。
- xu2 jia1 fu4 zi3 yi4 xiu4 jue2 ， zi4 wai4 chu1 li4 zhong1 cang2 leng2 。
- yi4 shan1 chuan2 ke4 dian3 xing2 zai4 ， qian1 zai3 bi3 fa3 liu2 yang2 bing1 。
- du4 ling2 ping2 shu1 gui4 shou4 ying4 ， ci3 lun4 wei4 gong1 wu2 bu4 ping2 。
- duan3 chang2 fei2 shou4 ge4 you3 tai4 ， yu4 huan2 fei1 yan4 shui2 gan3 zeng1 。
- wu2 xing1 tai4 shou3 zhen1 hao3 gu3 ， gou4 mai3 duan4 que1 hui1 jian1 zeng1 。
- gui1 fu1 ru4 zuo4 chi1 yin3 bi4 ， kong1 zhai1 zhou4 jing4 wen2 deng1 deng1 。
- qi2 zong1 san4 chu1 zou3 wu2 yue4 ， sheng4 shi4 chuan2 shuo1 kua1 you3 peng2 。
- shu1 lai2 qi3 shi1 yao4 zi4 xie3 ， wei4 ba3 li4 wei3 shu1 xi1 teng2 。
- hou4 lai2 shi4 jin1 you2 shi4 xi1 ， guo4 yan3 bai3 shi4 ru2 feng1 deng1 。
- ta1 nian2 liu2 lang2 yi4 he4 jian1 ， hai2 dao4 tong2 shi2 xu1 fu2 ying1 。

## 注释

## 译文

## 赏析
