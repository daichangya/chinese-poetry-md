---
id: su-shi-you-ling-yin-si-de-lai-shi-fu-yong-qian-yun
title: 游灵隠寺得来诗复用前韵
titlePinyin: you2 ling2 yin3 si4 de2 lai2 shi1 fu4 yong4 qian2 yun4
titleSlug: you-ling-yin-si-de-lai-shi-fu-yong-qian-yun
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见，钱塘湖，钱王壮观今已无。
- 屋堆黄金斗量珠，运尽不劳折简呼。
- 四方宦游散其孥，宫阙留与闲人娱。
- 盛衰哀乐两须臾，何用多忧心鬰纡。
- 溪山处处皆可庐，最爱灵隠飞来孤。
- 乔松百尺苍髯须，扰扰下笑柳与蒲。
- 高堂会食罗千夫，撞钟击鼓喧朝晡。
- 凝香方丈眠氍毹，绝胜絮被缝海图。
- 清风徐来惊睡余，遂超羲皇傲几蘧。
- 归时栖鸦正毕逋，孤烟落日不可摹。

## 拼音
- jun1 bu2 jian4 ， qian2 tang2 hu2 ， qian2 wang2 zhuang4 guan1 jin1 yi3 wu2 。
- wu1 dui1 huang2 jin1 dou4 liang2 zhu1 ， yun4 jin4 bu4 lao2 zhe2 jian3 hu1 。
- si4 fang1 huan4 you2 san4 qi2 nu2 ， gong1 que1 liu2 yu3 xian2 ren2 yu2 。
- sheng4 shuai1 ai1 yue4 liang3 xu1 yu2 ， he2 yong4 duo1 you1 xin1 yu4 yu1 。
- xi1 shan1 chu4 chu4 jie1 ke3 lu2 ， zui4 ai4 ling2 yin3 fei1 lai2 gu1 。
- qiao2 song1 bai3 chi3 cang1 ran2 xu1 ， rao3 rao3 xia4 xiao4 liu3 yu3 pu2 。
- gao1 tang2 hui4 shi2 luo2 qian1 fu1 ， zhuang4 zhong1 ji1 gu3 xuan1 chao2 bu1 。
- ning2 xiang1 fang1 zhang4 mian2 qu2 shu1 ， jue2 sheng4 xu4 bei4 feng4 hai3 tu2 。
- qing1 feng1 xu2 lai2 jing1 shui4 yu2 ， sui4 chao1 xi1 huang2 ao4 ji3 qu2 。
- gui1 shi2 qi1 ya1 zheng4 bi4 bu1 ， gu1 yan1 luo4 ri4 bu4 ke3 mo2 。

## 注释

## 译文

## 赏析
