---
id: su-shi-xi-hu-qiu-he-dong-chi-yu-jiong-shen-yin-hui-ke-hu-wang-shi-qian-zhi-xi-c-c0e24eaa
title: 西湖秋涸东池鱼窘甚因会客呼网师迁之西池为一笑之乐夜归被酒不能寐戏作放鱼一首
titlePinyin: xi1 hu2 qiu1 he2 dong1 chi2 yu2 jiong3 shen4 yin1 hui4 ke4 hu1 wang3 shi1 qian1 zhi1 xi1 chi2 wei4 yi2 xiao4 zhi1 le4 ye4 gui1 bei4 jiu3 bu4 neng2 mei4 xi4 zuo4 fang4 yu2 yi4 shou3
titleSlug: xi-hu-qiu-he-dong-chi-yu-jiong-shen-yin-hui-ke-hu-wang-shi-qian-zhi-xi-c-c0e24eaa
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东池浮萍半黏块，裂碧跳青出鱼背。
- 西池秋水尚涵空，舞阔摇深吹荇带。
- 吾僚有意为迁居，老守纵馋那忍脍。
- 纵横争看银刀出，瀺灂初惊玉花碎。
- 但愁数罟损鳞鬣，未信长堤隔涛濑。
- 濊濊发发须臾间，圉圉洋洋寻丈外。
- 安知中无蛟龙种，或恐尚有风云会。
- 明年春水涨西湖，好去相忘渺淮海。

## 拼音
- dong1 chi2 fu2 ping2 ban4 nian2 kuai4 ， lie4 bi4 tiao4 qing1 chu1 yu2 bei4 。
- xi1 chi2 qiu1 shui3 shang4 han2 kong1 ， wu3 kuo4 yao2 shen1 chui1 xing4 dai4 。
- wu2 liao2 you3 yi4 wei4 qian1 ju1 ， lao3 shou3 zong4 chan2 na4 ren3 kuai4 。
- zong4 heng2 zheng1 kan4 yin2 dao1 chu1 ， chan2 zhuo2 chu1 jing1 yu4 hua1 sui4 。
- dan4 chou2 shu4 gu3 sun3 lin2 lie4 ， wei4 xin4 chang2 di1 ge2 tao1 lai4 。
- hui4 hui4 fa1 fa1 xu1 yu2 jian1 ， yu3 yu3 yang2 yang2 xun2 zhang4 wai4 。
- an1 zhi1 zhong1 wu2 jiao1 long2 zhong3 ， huo4 kong3 shang4 you3 feng1 yun2 hui4 。
- ming2 nian2 chun1 shui3 zhang3 xi1 hu2 ， hao3 qu4 xiang1 wang4 miao3 huai2 hai3 。

## 注释

## 译文

## 赏析
