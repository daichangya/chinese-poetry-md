---
id: su-shi-liu-ti-xia-zhou-gan-quan-si
title: 留题峡州甘泉寺
titlePinyin: liu2 ti2 xia2 zhou1 gan1 quan2 si4
titleSlug: liu-ti-xia-zhou-gan-quan-si
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轻舟横江来，吊古悲纯孝。
- 逶迤寻远迹，婉娈见遗貌。
- 清泉不可挹，涸尽空石窖。
- 古人飘何之，惟有风竹闹。
- 行行玩村落，户户悬网罩。
- 民风坦和平，开户夜无钞。
- 丛林富笋茹，平野绝虎豹。
- 嗟哉此乐乡，毋乃姜子教。

## 拼音
- qing1 zhou1 heng2 jiang1 lai2 ， diao4 gu3 bei1 chun2 xiao4 。
- wei1 yi2 xun2 yuan3 ji4 ， wan3 luan2 jian4 yi2 mao4 。
- qing1 quan2 bu4 ke3 yi4 ， he2 jin4 kong1 shi2 jiao4 。
- gu3 ren2 piao1 he2 zhi1 ， wei2 you3 feng1 zhu2 nao4 。
- xing2 xing2 wan2 cun1 luo4 ， hu4 hu4 xuan2 wang3 zhao4 。
- min2 feng1 tan3 he2 ping2 ， kai1 hu4 ye4 wu2 chao1 。
- cong2 lin2 fu4 sun3 ru2 ， ping2 ye3 jue2 hu3 bao4 。
- jie1 zai1 ci3 le4 xiang1 ， wu2 nai3 jiang1 zi3 jiao4 。

## 注释

## 译文

## 赏析
