---
id: su-shi-song-fan-jing-ren-you-luo-zhong
title: 送范景仁游洛中
titlePinyin: song4 fan4 jing3 ren2 you2 luo4 zhong1
titleSlug: song-fan-jing-ren-you-luo-zhong
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小人真暗事，闲退岂公难。
- 道大吾何病，言深听者寒。
- 忧时虽早白，驻世有还丹。
- 得酒相逢乐，无心所遇安。
- 去年行万里，蜀路走千盘。
- 投老身弥健，登山意未阑。
- 西游为樱笋，东道尽鹓鸾。
- 杖屦携儿去，园亭借客看。
- 折花斑竹寺，弄水石楼滩。
- 鬻马衰怜白，惊雷怯笑韩。
- 藓书标洞府，松盖偃天坛。
- 试与刘夫子，重寻靖长官。

## 拼音
- xiao3 ren2 zhen1 an4 shi4 ， xian2 tui4 qi3 gong1 nan2 。
- dao4 da4 wu2 he2 bing4 ， yan2 shen1 ting1 zhe3 han2 。
- you1 shi2 sui1 zao3 bai2 ， zhu4 shi4 you3 hai2 dan1 。
- de2 jiu3 xiang1 feng2 le4 ， wu2 xin1 suo3 yu4 an1 。
- qu4 nian2 xing2 wan4 li3 ， shu3 lu4 zou3 qian1 pan2 。
- tou2 lao3 shen1 mi2 jian4 ， deng1 shan1 yi4 wei4 lan2 。
- xi1 you2 wei4 ying1 sun3 ， dong1 dao4 jin4 yuan1 luan2 。
- zhang4 ju4 xie2 er2 qu4 ， yuan2 ting2 jie4 ke4 kan4 。
- zhe2 hua1 ban1 zhu2 si4 ， nong4 shui3 shi2 lou2 tan1 。
- yu4 ma3 shuai1 lian2 bai2 ， jing1 lei2 qie4 xiao4 han2 。
- xian3 shu1 biao1 dong4 fu3 ， song1 gai4 yan3 tian1 tan2 。
- shi4 yu3 liu2 fu1 zi3 ， zhong4 xun2 jing4 zhang3 guan1 。

## 注释

## 译文

## 赏析
