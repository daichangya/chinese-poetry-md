---
id: su-shi-ren-shi-zhong-wan-ci
title: 任师中挽词
titlePinyin: ren4 shi1 zhong1 wan3 ci2
titleSlug: ren-shi-zhong-wan-ci
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大任刚烈世无有，疾恶如风朱伯厚。
- 小任温毅老更文，聪明慈爱小冯君。
- 两任才行不须说，畴昔并友吾先人。
- 相看半作晨星没，可怜太白配残月。
- 大任先去冢未干，小任相继呼不还。
- 强寄一樽生死别，樽中有泪酒应酸。
- 贵贱贤愚同尽耳，君今不尽缘贤子。
- 人间得丧了无凭，只有天公终可倚。

## 拼音
- da4 ren4 gang1 lie4 shi4 wu2 you3 ， ji2 e4 ru2 feng1 zhu1 bo2 hou4 。
- xiao3 ren4 wen1 yi4 lao3 geng4 wen2 ， cong1 ming0 ci2 ai4 xiao3 feng2 jun1 。
- liang3 ren4 cai2 xing2 bu4 xu1 shuo1 ， chou2 xi1 bing4 you3 wu2 xian1 ren2 。
- xiang1 kan4 ban4 zuo4 chen2 xing1 mei2 ， ke3 lian2 tai4 bai2 pei4 can2 yue4 。
- da4 ren4 xian1 qu4 zhong3 wei4 gan1 ， xiao3 ren4 xiang1 ji4 hu1 bu4 hai2 。
- qiang2 ji4 yi4 zun1 sheng1 si3 bie2 ， zun1 zhong1 you3 lei4 jiu3 ying4 suan1 。
- gui4 jian4 xian2 yu2 tong2 jin4 er3 ， jun1 jin1 bu2 jin4 yuan2 xian2 zi3 。
- ren2 jian1 de2 sang4 le0 wu2 ping2 ， zhi3 you3 tian1 gong1 zhong1 ke3 yi3 。

## 注释

## 译文

## 赏析
