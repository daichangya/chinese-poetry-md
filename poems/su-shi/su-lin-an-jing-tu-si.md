---
id: su-shi-su-lin-an-jing-tu-si
title: 宿临安浄土寺
titlePinyin: su4 lin2 an1 jing4 tu3 si4
titleSlug: su-lin-an-jing-tu-si
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸡鸣发余杭，到寺已亭午。
- 参禅固未暇，饱食良先务。
- 平生睡不足，急扫清风宇。
- 闭门群动息，香篆起烟缕。
- 觉来烹石泉，紫笋发轻乳。
- 晚凉沐浴罢，衰发稀可数。
- 浩歌出门去，暮色入村坞。
- 微月半隠山，圆荷争泻露。
- 相携石桥上，夜与故人语。
- 明朝入山房，石镜炯当路。
- 昔照熊虎姿，今为猿鸟顾。
- 废兴何足吊，万古一仰俯。

## 拼音
- ji1 ming2 fa1 yu2 hang2 ， dao4 si4 yi3 ting2 wu3 。
- can1 chan2 gu4 wei4 xia2 ， bao3 shi2 liang2 xian1 wu4 。
- ping2 sheng1 shui4 bu4 zu2 ， ji2 sao3 qing1 feng1 yu3 。
- bi4 men2 qun2 dong4 xi1 ， xiang1 zhuan4 qi3 yan1 lü3 。
- jue2 lai2 peng1 shi2 quan2 ， zi3 sun3 fa1 qing1 ru3 。
- wan3 liang2 mu4 yu4 ba4 ， shuai1 fa1 xi1 ke3 shu4 。
- hao4 ge1 chu1 men2 qu4 ， mu4 se4 ru4 cun1 wu4 。
- wei1 yue4 ban4 yin3 shan1 ， yuan2 he2 zheng1 xie4 lu4 。
- xiang1 xie2 shi2 qiao2 shang4 ， ye4 yu3 gu4 ren2 yu3 。
- ming2 chao2 ru4 shan1 fang2 ， shi2 jing4 jiong3 dang1 lu4 。
- xi1 zhao4 xiong2 hu3 zi1 ， jin1 wei4 yuan2 niao3 gu4 。
- fei4 xing1 he2 zu2 diao4 ， wan4 gu3 yi4 yang3 fu3 。

## 注释

## 译文

## 赏析
