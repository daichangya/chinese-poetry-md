---
id: su-shi-huo-gui-zhang-er-shi-yun
title: 获鬼章二十韵
titlePinyin: huo4 gui3 zhang1 er4 shi2 yun4
titleSlug: huo-gui-zhang-er-shi-yun
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青唐有逋寇，白首已穷妖。
- 窃据临洮郡，潜通讲渚桥。
- 庙谋周召虎，边帅汉班超。
- 坚垒千兵破，连航一炬烧。
- 擒奸从窟穴，奏捷上烟霄。
- 诡异人图像，欢娱路载谣。
- 干诛非一事，伐叛自先朝。
- 取道经陵寝，前期告庙祧。
- 西来闻几日，面缚见今朝。
- 二圣临云陛，千官溢海潮。
- 载囚车𫐆辘，失主马萧条。
- 横拜如蹲犬，胡装尚衣貂。
- 理卿辞具服，译长舌初调。
- 缓死恩殊厚，求生尾屡摇。
- 慈仁逢太母，宽厚戴唐尧。
- 赤手真擒虎，和羹未赐枭。
- 藁街虚授首，东市偶全腰。
- 困兽何须杀，遗雏或可招。
- 威声西振夏，武节北通辽。
- 帝道有强弱，天时或长消。
- 羌情防报复，军胜忌矜骄。
- 慎重关西将，奇功勿再要。

## 拼音
- qing1 tang2 you3 bu1 kou4 ， bai2 shou3 yi3 qiong2 yao1 。
- qie4 ju4 lin2 tao2 jun4 ， qian2 tong1 jiang3 zhu3 qiao2 。
- miao4 mou2 zhou1 zhao4 hu3 ， bian1 shuai4 han4 ban1 chao1 。
- jian1 lei3 qian1 bing1 po4 ， lian2 hang2 yi2 ju4 shao1 。
- qin2 jian1 cong2 ku1 xue2 ， zou4 jie2 shang4 yan1 xiao1 。
- gui3 yi4 ren2 tu2 xiang4 ， huan1 yu2 lu4 zai3 yao2 。
- gan1 zhu1 fei1 yi2 shi4 ， fa2 pan4 zi4 xian1 chao2 。
- qu3 dao4 jing1 ling2 qin3 ， qian2 qi1 gao4 miao4 tiao1 。
- xi1 lai2 wen2 ji3 ri4 ， mian4 fu4 jian4 jin1 chao2 。
- er4 sheng4 lin2 yun2 bi4 ， qian1 guan1 yi4 hai3 chao2 。
- zai3 qiu2 che1 𫐆 lu4 ， shi1 zhu3 ma3 xiao1 tiao2 。
- heng2 bai4 ru2 dun1 quan3 ， hu2 zhuang1 shang4 yi1 diao1 。
- li3 qing1 ci2 ju4 fu2 ， yi4 chang2 she2 chu1 tiao2 。
- huan3 si3 en1 shu1 hou4 ， qiu2 sheng1 wei3 lü3 yao2 。
- ci2 ren2 feng2 tai4 mu3 ， kuan1 hou4 dai4 tang2 yao2 。
- chi4 shou3 zhen1 qin2 hu3 ， he2 geng1 wei4 ci4 xiao1 。
- gao3 jie1 xu1 shou4 shou3 ， dong1 shi4 ou3 quan2 yao1 。
- kun4 shou4 he2 xu1 sha1 ， yi2 chu2 huo4 ke3 zhao1 。
- wei1 sheng1 xi1 zhen4 xia4 ， wu3 jie2 bei3 tong1 liao2 。
- di4 dao4 you3 qiang2 ruo4 ， tian1 shi2 huo4 chang2 xiao1 。
- qiang1 qing2 fang2 bao4 fu4 ， jun1 sheng4 ji4 jin1 jiao1 。
- shen4 zhong4 guan1 xi1 jiang1 ， qi2 gong1 wu4 zai4 yao4 。

## 注释

## 译文

## 赏析
