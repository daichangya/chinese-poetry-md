---
id: su-shi-ci-yun-da-shu-jiao-shou-guan-yu-suo-cang-mo
title: 次韵答舒教授观余所藏墨
titlePinyin: ci4 yun4 da2 shu1 jiao4 shou4 guan1 yu2 suo3 cang2 mo4
titleSlug: ci-yun-da-shu-jiao-shou-guan-yu-suo-cang-mo
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 异时长笑王会稽，野鹜膻腥污刀几。
- 暮年却得庾安西，自厌家鸡题六纸。
- 二子风流冠当代，顾与儿童争愠喜。
- 秦王十八已龙飞，嗜好晚将蛇蚓比。
- 我生百事不挂眼，时人谬说云工此。
- 世间有癖念谁无，倾身障簏尤堪鄙。
- 人生当著几緉屐，定心肯为微物起。
- 此墨足支三十年，但恐风霜侵发齿。
- 非人磨墨墨磨人，瓶应未罄罍先耻。
- 逝将振衣归故国，数亩荒园自锄理。
- 作书寄君君莫笑，但觅来禽与青李。
- 一螺点漆便有余，万灶烧松何处使。
- 君不见永宁第中捣龙麝，列屋闲居清且美。
- 倒晕连眉秀岭浮，双鸦画鬓香云委。
- 时闻五斛赐蛾绿，不惜千金求獭髓。
- 闻君此诗当大笑，寒窗冷砚冰生水。

## 拼音
- yi4 shi2 chang2 xiao4 wang2 hui4 ji1 ， ye3 wu4 shan1 xing1 wu1 dao1 ji3 。
- mu4 nian2 que4 de2 yu3 an1 xi1 ， zi4 yan4 jia1 ji1 ti2 liu4 zhi3 。
- er4 zi3 feng1 liu2 guan1 dang1 dai4 ， gu4 yu3 er2 tong2 zheng1 yun4 xi3 。
- qin2 wang2 shi2 ba1 yi3 long2 fei1 ， shi4 hao4 wan3 jiang1 she2 yin3 bi3 。
- wo3 sheng1 bai3 shi4 bu2 gua4 yan3 ， shi2 ren2 miu4 shuo1 yun2 gong1 ci3 。
- shi4 jian1 you3 pi3 nian4 shui2 wu2 ， qing1 shen1 zhang4 lu4 you2 kan1 bi3 。
- ren2 sheng1 dang1 zhu4 ji3 liang3 ji1 ， ding4 xin1 ken3 wei4 wei1 wu4 qi3 。
- ci3 mo4 zu2 zhi1 san1 shi2 nian2 ， dan4 kong3 feng1 shuang1 qin1 fa1 chi3 。
- fei1 ren2 mo2 mo4 mo4 mo2 ren2 ， ping2 ying4 wei4 qing4 lei2 xian1 chi3 。
- shi4 jiang1 zhen4 yi1 gui1 gu4 guo2 ， shu4 mu3 huang1 yuan2 zi4 chu2 li3 。
- zuo4 shu1 ji4 jun1 jun1 mo4 xiao4 ， dan4 mi4 lai2 qin2 yu3 qing1 li3 。
- yi4 luo2 dian3 qi1 bian4 you3 yu2 ， wan4 zao4 shao1 song1 he2 chu4 shi3 。
- jun1 bu2 jian4 yong3 ning2 di4 zhong1 dao3 long2 she4 ， lie4 wu1 xian2 ju1 qing1 qie3 mei3 。
- dao3 yun1 lian2 mei2 xiu4 ling3 fu2 ， shuang1 ya1 hua4 bin4 xiang1 yun2 wei3 。
- shi2 wen2 wu3 hu2 ci4 e2 lü4 ， bu4 xi1 qian1 jin1 qiu2 ta3 sui3 。
- wen2 jun1 ci3 shi1 dang1 da4 xiao4 ， han2 chuang1 leng3 yan4 bing1 sheng1 shui3 。

## 注释

## 译文

## 赏析
