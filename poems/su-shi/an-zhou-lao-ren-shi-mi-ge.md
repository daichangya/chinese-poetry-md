---
id: su-shi-an-zhou-lao-ren-shi-mi-ge
title: 安州老人食蜜歌
titlePinyin: an1 zhou1 lao3 ren2 shi2 mi4 ge1
titleSlug: an-zhou-lao-ren-shi-mi-ge
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 安州老人心似铁，老人心肝小儿舌。
- 不食五谷惟食蜜，笑指蜜蜂作檀越。
- 蜜中有诗人不知，千花百草争含姿。
- 老人咀嚼时一吐，还引世间痴小儿。
- 小儿得诗如得蜜，蜜中有药治百疾。
- 正当狂走捉风时，一笑看诗百忧失。
- 东坡先生取人廉，几人相欢几人嫌。
- 恰似饮茶甘苦杂，不如食蜜中边甜。
- 因君寄与双龙餠，镜空一照双龙影。
- 三吴六月水如汤，老人心似双龙井。

## 拼音
- an1 zhou1 lao3 ren2 xin1 si4 tie3 ， lao3 ren2 xin1 gan1 xiao3 er2 she2 。
- bu4 shi2 wu3 gu3 wei2 shi2 mi4 ， xiao4 zhi3 mi4 feng1 zuo4 tan2 yue4 。
- mi4 zhong1 you3 shi1 ren2 bu4 zhi1 ， qian1 hua1 bai3 cao3 zheng1 han2 zi1 。
- lao3 ren2 ju3 jue2 shi2 yi4 tu3 ， hai2 yin3 shi4 jian1 chi1 xiao3 er2 。
- xiao3 er2 de2 shi1 ru2 de2 mi4 ， mi4 zhong1 you3 yao4 zhi4 bai3 ji2 。
- zheng4 dang1 kuang2 zou3 zhuo1 feng1 shi2 ， yi2 xiao4 kan4 shi1 bai3 you1 shi1 。
- dong1 po1 xian1 sheng1 qu3 ren2 lian2 ， ji3 ren2 xiang1 huan1 ji3 ren2 xian2 。
- qia4 si4 yin3 cha2 gan1 ku3 za2 ， bu4 ru2 shi2 mi4 zhong1 bian1 tian2 。
- yin1 jun1 ji4 yu3 shuang1 long2 bing3 ， jing4 kong1 yi2 zhao4 shuang1 long2 ying3 。
- san1 wu2 liu4 yue4 shui3 ru2 tang1 ， lao3 ren2 xin1 si4 shuang1 long2 jing3 。

## 注释

## 译文

## 赏析
