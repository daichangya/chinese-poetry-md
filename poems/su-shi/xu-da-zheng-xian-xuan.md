---
id: su-shi-xu-da-zheng-xian-xuan
title: 徐大正闲轩
titlePinyin: xu2 da4 zheng4 xian2 xuan1
titleSlug: xu-da-zheng-xian-xuan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冰蚕不知寒，火鼠不知暑。
- 知闲见闲地，已觉非闲侣。
- 君看东坡翁，懒散谁比数。
- 形骸堕醉梦，生事委尘土。
- 早眠不见灯，晚食或敧午。
- 卧看盗取毡，坐视麦漂雨。
- 语希舌颊强，行少腰脚偻。
- 五年黄州城，不蹋黄州鼓。
- 人言我闲客，置此闲处所。
- 问闲作何味，如眼不自睹。
- 颇讶徐孝廉，得闲能几许。
- 介子愿奉使，翁归备文武。
- 应缘不耐闲，名字挂庭宇。
- 我诗为闲作，更得不闲语。
- 君如汗血驹，转盼略燕楚。
- 莫嫌銮辂重，终胜盐车苦。

## 拼音
- bing1 can2 bu4 zhi1 han2 ， huo3 shu3 bu4 zhi1 shu3 。
- zhi1 xian2 jian4 xian2 di4 ， yi3 jue2 fei1 xian2 lü3 。
- jun1 kan4 dong1 po1 weng1 ， lan3 san3 shui2 bi3 shu4 。
- xing2 hai2 duo4 zui4 meng4 ， sheng1 shi4 wei3 chen2 tu3 。
- zao3 mian2 bu2 jian4 deng1 ， wan3 shi2 huo4 qi1 wu3 。
- wo4 kan4 dao4 qu3 zhan1 ， zuo4 shi4 mai4 piao1 yu3 。
- yu3 xi1 she2 jia2 qiang2 ， xing2 shao3 yao1 jiao3 lü3 。
- wu3 nian2 huang2 zhou1 cheng2 ， bu2 ta4 huang2 zhou1 gu3 。
- ren2 yan2 wo3 xian2 ke4 ， zhi4 ci3 xian2 chu4 suo3 。
- wen4 xian2 zuo4 he2 wei4 ， ru2 yan3 bu2 zi4 du3 。
- po1 ya4 xu2 xiao4 lian2 ， de2 xian2 neng2 ji3 xu3 。
- jie4 zi3 yuan4 feng4 shi3 ， weng1 gui1 bei4 wen2 wu3 。
- ying4 yuan2 bu2 nai4 xian2 ， ming2 zi4 gua4 ting2 yu3 。
- wo3 shi1 wei4 xian2 zuo4 ， geng4 de2 bu4 xian2 yu3 。
- jun1 ru2 han4 xue4 ju1 ， zhuan3 pan4 lüe4 yan4 chu3 。
- mo4 xian2 luan2 lu4 zhong4 ， zhong1 sheng4 yan2 che1 ku3 。

## 注释

## 译文

## 赏析
