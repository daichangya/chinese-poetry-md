---
id: su-shi-yi-que
title: 异鹊
titlePinyin: yi4 que4
titleSlug: yi-que
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我先君子，仁孝行于家。
- 家有五亩园，幺凤集桐花。
- 是时乌与鹊，巢鷇可俯拏。
- 忆我与诸儿，饲食观群呀。
- 里人惊瑞异，野老笑而嗟。
- 云此方乳哺，甚畏鸢与蛇。
- 手足之所及，二物不敢加。
- 主人若可信，众鸟不我遐。
- 故知中孚化，可及鱼与豭。
- 柯侯古循吏，悃愊真无华。
- 临漳所全活，数等江干沙。
- 仁心格异族，两鹊栖其衙。
- 但恨不能言，相对空楂楂。
- 善恶以类应，古语良非夸。
- 君看彼酷吏，所至号鬼车。

## 拼音
- xi1 wo3 xian1 jun1 zi3 ， ren2 xiao4 xing2 yu2 jia1 。
- jia1 you3 wu3 mu3 yuan2 ， yao1 feng4 ji2 tong2 hua1 。
- shi4 shi2 wu1 yu3 que4 ， chao2 kou4 ke3 fu3 na2 。
- yi4 wo3 yu3 zhu1 er2 ， si4 shi2 guan1 qun2 ya0 。
- li3 ren2 jing1 rui4 yi4 ， ye3 lao3 xiao4 er2 jie1 。
- yun2 ci3 fang1 ru3 bu3 ， shen4 wei4 yuan1 yu3 she2 。
- shou3 zu2 zhi1 suo3 ji2 ， er4 wu4 bu4 gan3 jia1 。
- zhu3 ren2 ruo4 ke3 xin4 ， zhong4 niao3 bu4 wo3 xia2 。
- gu4 zhi1 zhong1 fu2 hua4 ， ke3 ji2 yu2 yu3 jia1 。
- ke1 hou2 gu3 xun2 li4 ， kun3 bi4 zhen1 wu2 hua2 。
- lin2 zhang1 suo3 quan2 huo2 ， shu4 deng3 jiang1 gan1 sha1 。
- ren2 xin1 ge2 yi4 zu2 ， liang3 que4 qi1 qi2 ya2 。
- dan4 hen4 bu4 neng2 yan2 ， xiang1 dui4 kong1 zha1 zha1 。
- shan4 e4 yi3 lei4 ying4 ， gu3 yu3 liang2 fei1 kua1 。
- jun1 kan4 bi3 ku4 li4 ， suo3 zhi4 hao4 gui3 che1 。

## 注释

## 译文

## 赏析
