---
id: su-shi-wang-jin-qing-zuo-yan-jiang-die-zhang-tu-pu-fu-shi-shi-si-yun-jin-qing-h-29e1113d
title: 王晋卿作烟江叠嶂图仆赋诗十四韵晋卿和之语特奇丽因复次韵不独纪其诗画之美亦为道其出处契阔之故而终之以不忘在莒之戒亦朋友忠爱之义也
titlePinyin: wang2 jin4 qing1 zuo4 yan1 jiang1 die2 zhang4 tu2 pu2 fu4 shi1 shi2 si4 yun4 jin4 qing1 he2 zhi1 yu3 te4 qi2 li4 yin1 fu4 ci4 yun4 bu4 du2 ji4 qi2 shi1 hua4 zhi1 mei3 yi4 wei4 dao4 qi2 chu1 chu4 qi4 kuo4 zhi1 gu4 er2 zhong1 zhi1 yi3 bu2 wang4 zai4 ju3 zhi1 jie4 yi4 peng2 you3 zhong1 ai4 zhi1 yi4 ye3
titleSlug: wang-jin-qing-zuo-yan-jiang-die-zhang-tu-pu-fu-shi-shi-si-yun-jin-qing-h-29e1113d
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山中举头望日边，长安不见空云烟。
- 归来长安望山上，时移事改应潸然。
- 管弦去尽宾客散，惟有马埒编金泉。
- 渥洼故自千里足，要饱风雪轻山川。
- 屈居华屋啗枣脯，十年俯仰龙旗前。
- 却因瘦病出奇骨，盐车之厄宁非天。
- 风流文采磨不尽，水墨自与诗争妍。
- 画山何必山中人，田歌自古非知田。
- 郑虔三绝君有二，笔势挽回三百年。
- 欲将巌谷乱窈窕，眉峰修嫮夸连娟。
- 人间何有春一梦，此身将老蚕三眠。
- 山中幽绝不可久，要作平地家居仙。
- 能令水石长在眼，非君好我当谁缘。
- 愿君终不忘在莒，乐时更赋囚山篇。

## 拼音
- shan1 zhong1 ju3 tou2 wang4 ri4 bian1 ， chang2 an1 bu2 jian4 kong1 yun2 yan1 。
- gui1 lai2 chang2 an1 wang4 shan1 shang4 ， shi2 yi2 shi4 gai3 ying4 shan1 ran2 。
- guan3 xian2 qu4 jin4 bin1 ke4 san4 ， wei2 you3 ma3 lie4 bian1 jin1 quan2 。
- wo4 wa1 gu4 zi4 qian1 li3 zu2 ， yao4 bao3 feng1 xue3 qing1 shan1 chuan1 。
- qu1 ju1 hua2 wu1 dan4 zao3 pu2 ， shi2 nian2 fu3 yang3 long2 qi2 qian2 。
- que4 yin1 shou4 bing4 chu1 qi2 gu3 ， yan2 che1 zhi1 e4 ning2 fei1 tian1 。
- feng1 liu2 wen2 cai3 mo2 bu2 jin4 ， shui3 mo4 zi4 yu3 shi1 zheng1 yan2 。
- hua4 shan1 he2 bi4 shan1 zhong1 ren2 ， tian2 ge1 zi4 gu3 fei1 zhi1 tian2 。
- zheng4 qian2 san1 jue2 jun1 you3 er4 ， bi3 shi4 wan3 hui2 san1 bai3 nian2 。
- yu4 jiang1 yan2 gu3 luan4 yao3 tiao3 ， mei2 feng1 xiu1 hu4 kua1 lian2 juan1 。
- ren2 jian1 he2 you3 chun1 yi2 meng4 ， ci3 shen1 jiang1 lao3 can2 san1 mian2 。
- shan1 zhong1 you1 jue2 bu4 ke3 jiu3 ， yao4 zuo4 ping2 di4 jia1 ju1 xian1 。
- neng2 ling4 shui3 shi2 chang2 zai4 yan3 ， fei1 jun1 hao3 wo3 dang1 shui2 yuan2 。
- yuan4 jun1 zhong1 bu2 wang4 zai4 ju3 ， le4 shi2 geng4 fu4 qiu2 shan1 pian1 。

## 注释

## 译文

## 赏析
