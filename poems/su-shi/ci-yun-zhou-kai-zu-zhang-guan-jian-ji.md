---
id: su-shi-ci-yun-zhou-kai-zu-zhang-guan-jian-ji
title: 次韵周开祖长官见寄
titlePinyin: ci4 yun4 zhou1 kai1 zu3 zhang3 guan1 jian4 ji4
titleSlug: ci-yun-zhou-kai-zu-zhang-guan-jian-ji
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 俯仰东西阅数州，老于歧路岂伶优。
- 初闻父老推谢令，旋见儿童迎细侯。
- 政拙年年祈水旱，民劳处处避嘲讴。
- 河吞巨野那容塞，盗入蒙山不易搜。
- 仕道固应惭孔孟，扶颠未可责由求。
- 渐谋田舍犹怀禄，未脱风涛且傍洲。
- 惘惘可怜真丧狗，时时相触是虚舟。
- 朅来震泽都如梦，只有苕溪可倚楼。
- 斋酿酸甜如蜜水，乐工零落似风鸥。
- 远思颜柳并诸谢，近忆张陈与老刘。
- 风定轩窗飞豹脚，雨余栏槛上蜗牛。
- 旧游到处皆苍藓，同甲惟君尚黑头。
- 忆昔湖山共寻胜，相逢杯酒两忘忧。
- 醉看梅雪清香过，夜棹风船骇汗流。
- 百首共成山上集，三人同作月中游。
- 海南未起垂天翼，涧底仍依径寸庥。
- 已许春风归过我，预忧诗笔老难酬。
- 此生岁月行飘忽，晚节功名亦谬悠。
- 犀首正缘无事饮，冯驩应为有鱼留。
- 从今更踏青州曲，薄酒知君笑督邮。

## 拼音
- fu3 yang3 dong1 xi1 yue4 shu4 zhou1 ， lao3 yu2 qi2 lu4 qi3 ling2 you1 。
- chu1 wen2 fu4 lao3 tui1 xie4 ling4 ， xuan2 jian4 er2 tong2 ying2 xi4 hou2 。
- zheng4 zhuo1 nian2 nian2 qi2 shui3 han4 ， min2 lao2 chu4 chu4 bi4 chao2 ou1 。
- he2 tun1 ju4 ye3 na4 rong2 sai1 ， dao4 ru4 meng2 shan1 bu2 yi4 sou1 。
- shi4 dao4 gu4 ying4 can2 kong3 meng4 ， fu2 dian1 wei4 ke3 ze2 you2 qiu2 。
- jian4 mou2 tian2 she4 you2 huai2 lu4 ， wei4 tuo1 feng1 tao1 qie3 bang4 zhou1 。
- wang3 wang3 ke3 lian2 zhen1 sang4 gou3 ， shi2 shi2 xiang1 chu4 shi4 xu1 zhou1 。
- qie4 lai2 zhen4 ze2 dou1 ru2 meng4 ， zhi3 you3 tiao2 xi1 ke3 yi3 lou2 。
- zhai1 niang4 suan1 tian2 ru2 mi4 shui3 ， yue4 gong1 ling2 luo4 si4 feng1 ou1 。
- yuan3 si1 yan2 liu3 bing4 zhu1 xie4 ， jin4 yi4 zhang1 chen2 yu3 lao3 liu2 。
- feng1 ding4 xuan1 chuang1 fei1 bao4 jiao3 ， yu3 yu2 lan2 kan3 shang4 wo1 niu2 。
- jiu4 you2 dao4 chu4 jie1 cang1 xian3 ， tong2 jia3 wei2 jun1 shang4 hei1 tou2 。
- yi4 xi1 hu2 shan1 gong4 xun2 sheng4 ， xiang1 feng2 bei1 jiu3 liang3 wang4 you1 。
- zui4 kan4 mei2 xue3 qing1 xiang1 guo4 ， ye4 zhao4 feng1 chuan2 hai4 han4 liu2 。
- bai3 shou3 gong4 cheng2 shan1 shang4 ji2 ， san1 ren2 tong2 zuo4 yue4 zhong1 you2 。
- hai3 nan2 wei4 qi3 chui2 tian1 yi4 ， jian4 di3 reng2 yi1 jing4 cun4 xiu1 。
- yi3 xu3 chun1 feng1 gui1 guo4 wo3 ， yu4 you1 shi1 bi3 lao3 nan2 chou2 。
- ci3 sheng1 sui4 yue4 xing2 piao1 hu1 ， wan3 jie2 gong1 ming2 yi4 miu4 you1 。
- xi1 shou3 zheng4 yuan2 wu2 shi4 yin3 ， feng2 huan1 ying4 wei4 you3 yu2 liu2 。
- cong2 jin1 geng4 ta4 qing1 zhou1 qu3 ， bo2 jiu3 zhi1 jun1 xiao4 du1 you2 。

## 注释

## 译文

## 赏析
