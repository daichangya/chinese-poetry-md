---
id: su-shi-yong-qian-yun-zai-he-sun-zhi-ju
title: 用前韵再和孙志举
titlePinyin: yong4 qian2 yun4 zai4 he2 sun1 zhi4 ju3
titleSlug: yong-qian-yun-zai-he-sun-zhi-ju
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人众者胜天，天定亦胜人。
- 邓通岂不富，郭解安得贫。
- 惊飞贺厦燕，走散入幕宾。
- 醉眠中山酒，梦结南柯姻。
- 宠辱能几何，悲欢浩无垠。
- 回视人间世，了无一事真。
- 洒扫古玉局，香火通帝𬮱。
- 我室思无邪，我堂德有邻。
- 所至为乡里，事贤友其仁。
- 之子富经术，蔚如井大春。
- 蜿蟺楚南极，淑气生此民。
- 唱高和自寡，非我谁当亲。
- 譬彼嶰谷竹，剪裁待伶伦。
- 俗学吁可鄙，纸缯配刍银。
- 聊将调痴鬼，亦复争华新。
- 愿子事笃实，浮言扫谵谆。
- 穷通付造物，得丧理本均。
- 期子如太仓，会当发陈陈。

## 拼音
- ren2 zhong4 zhe3 sheng4 tian1 ， tian1 ding4 yi4 sheng4 ren2 。
- deng4 tong1 qi3 bu2 fu4 ， guo1 jie3 an1 de2 pin2 。
- jing1 fei1 he4 sha4 yan4 ， zou3 san4 ru4 mu4 bin1 。
- zui4 mian2 zhong1 shan1 jiu3 ， meng4 jie2 nan2 ke1 yin1 。
- chong3 ru3 neng2 ji3 he2 ， bei1 huan1 hao4 wu2 yin2 。
- hui2 shi4 ren2 jian1 shi4 ， liao3 wu2 yi2 shi4 zhen1 。
- sa3 sao3 gu3 yu4 ju2 ， xiang1 huo3 tong1 di4 yin1 。
- wo3 shi4 si1 wu2 xie2 ， wo3 tang2 de2 you3 lin2 。
- suo3 zhi4 wei4 xiang1 li3 ， shi4 xian2 you3 qi2 ren2 。
- zhi1 zi3 fu4 jing1 shu4 ， wei4 ru2 jing3 da4 chun1 。
- wan1 shan4 chu3 nan2 ji2 ， shu1 qi4 sheng1 ci3 min2 。
- chang4 gao1 he2 zi4 gua3 ， fei1 wo3 shui2 dang1 qin1 。
- pi4 bi3 xie4 gu3 zhu2 ， jian3 cai2 dai4 ling2 lun2 。
- su2 xue2 xu1 ke3 bi3 ， zhi3 zeng1 pei4 chu2 yin2 。
- liao2 jiang1 tiao2 chi1 gui3 ， yi4 fu4 zheng1 hua2 xin1 。
- yuan4 zi3 shi4 du3 shi2 ， fu2 yan2 sao3 zhan1 zhun1 。
- qiong2 tong1 fu4 zao4 wu4 ， de2 sang4 li3 ben3 jun1 。
- qi1 zi3 ru2 tai4 cang1 ， hui4 dang1 fa1 chen2 chen2 。

## 注释

## 译文

## 赏析
