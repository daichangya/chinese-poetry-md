---
id: su-shi-xi-zi-you
title: 戏子由
titlePinyin: xi4 zi3 you2
titleSlug: xi-zi-you
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宛丘先生长如丘，宛丘学舍小如舟。
- 常时低头诵经史，忽然欠伸屋打头。
- 斜风吹帷雨注面，先生不愧旁人羞。
- 任从饱死笑方朔，肯为雨立求秦优。
- 眼前勃蹊何足道，处置六凿须天游。
- 读书万卷不读律，致君尧舜知无术。
- 劝农冠盖闹如云，送老虀盐甘似蜜。
- 门前万事不挂眼，头虽长低气不屈。
- 余杭别驾无功劳，画堂五丈容旗旄。
- 重楼跨空雨声远，屋多人少风骚骚。
- 平生所惭今不耻，坐对疲氓更鞭箠。
- 道逢阳虎呼与言，心知其非口诺唯。
- 居高志下真何益，气节消缩今无几。
- 文章小技安足程，先生别驾旧齐名。
- 如今衰老俱无用，付与时人分重轻。

## 拼音
- wan3 qiu1 xian1 sheng1 zhang3 ru2 qiu1 ， wan3 qiu1 xue2 she4 xiao3 ru2 zhou1 。
- chang2 shi2 di1 tou2 song4 jing1 shi3 ， hu1 ran2 qian4 shen1 wu1 da3 tou2 。
- xie2 feng1 chui1 wei2 yu3 zhu4 mian4 ， xian1 sheng1 bu2 kui4 pang2 ren2 xiu1 。
- ren4 cong2 bao3 si3 xiao4 fang1 shuo4 ， ken3 wei4 yu3 li4 qiu2 qin2 you1 。
- yan3 qian2 bo2 qi1 he2 zu2 dao4 ， chu3 zhi4 liu4 zao2 xu1 tian1 you2 。
- du2 shu1 wan4 juan4 bu4 du2 lü4 ， zhi4 jun1 yao2 shun4 zhi1 wu2 shu4 。
- quan4 nong2 guan1 gai4 nao4 ru2 yun2 ， song4 lao3 ji1 yan2 gan1 si4 mi4 。
- men2 qian2 wan4 shi4 bu2 gua4 yan3 ， tou2 sui1 chang2 di1 qi4 bu4 qu1 。
- yu2 hang2 bie2 jia4 wu2 gong1 lao2 ， hua4 tang2 wu3 zhang4 rong2 qi2 mao2 。
- zhong4 lou2 kua4 kong1 yu3 sheng1 yuan3 ， wu1 duo1 ren2 shao3 feng1 sao1 sao1 。
- ping2 sheng1 suo3 can2 jin1 bu4 chi3 ， zuo4 dui4 pi2 mang2 geng4 bian1 chui2 。
- dao4 feng2 yang2 hu3 hu1 yu3 yan2 ， xin1 zhi1 qi2 fei1 kou3 nuo4 wei2 。
- ju1 gao1 zhi4 xia4 zhen1 he2 yi4 ， qi4 jie2 xiao1 suo1 jin1 wu2 ji3 。
- wen2 zhang1 xiao3 ji4 an1 zu2 cheng2 ， xian1 sheng1 bie2 jia4 jiu4 qi2 ming2 。
- ru2 jin1 shuai1 lao3 ju4 wu2 yong4 ， fu4 yu3 shi2 ren2 fen1 zhong4 qing1 。

## 注释

## 译文

## 赏析
