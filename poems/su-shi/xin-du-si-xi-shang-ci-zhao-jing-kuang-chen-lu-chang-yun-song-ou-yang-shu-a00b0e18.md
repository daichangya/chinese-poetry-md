---
id: su-shi-xin-du-si-xi-shang-ci-zhao-jing-kuang-chen-lu-chang-yun-song-ou-yang-shu-a00b0e18
title: 新渡寺席上次赵景贶陈履常韵送欧阳叔弼比来诸君唱和叔弼但袖手傍睨而已临别忽出一篇颇有渊明风致坐皆惊叹
titlePinyin: xin1 du4 si4 xi2 shang4 ci4 zhao4 jing3 kuang4 chen2 lü3 chang2 yun4 song4 ou1 yang2 shu1 bi4 bi3 lai2 zhu1 jun1 chang4 he4 shu1 bi4 dan4 xiu4 shou3 bang4 ni4 er2 yi3 lin2 bie2 hu1 chu1 yi4 pian1 po1 you3 yuan1 ming2 feng1 zhi4 zuo4 jie1 jing1 tan4
titleSlug: xin-du-si-xi-shang-ci-zhao-jing-kuang-chen-lu-chang-yun-song-ou-yang-shu-a00b0e18
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神屠不目全，妙额惟粧半。
- 更刀乃族庖，倚市必丑悍。
- 平生魏公筹，忽斲郢人墁。
- 诗书亦何用，适道须此馆。
- 多言虽数穷，微中或排难。
- 子诗如清风，翏翏发将旦。
- 胡为久闭匿，绮语真自患。
- 许时笑我痴，隔屋相咏叹。
- 竟识彦道不，绝叫呼百万。
- 清朝固多士，人门子皆冠。
- 莫言清颍水，从此隔河汉。
- 异时我独来，得鱼杨柳贯。
- 持归不忍食，尺素解凄断。
- 中有清圆句，铜丸飞柘弹。
- 春愁结凌凘，正待一笑泮。
- 百篇倘寄我，呻吟郑人缓。

## 拼音
- shen2 tu2 bu2 mu4 quan2 ， miao4 e2 wei2 zhuang1 ban4 。
- geng4 dao1 nai3 zu2 pao2 ， yi3 shi4 bi4 chou3 han4 。
- ping2 sheng1 wei4 gong1 chou2 ， hu1 zhuo2 ying3 ren2 man4 。
- shi1 shu1 yi4 he2 yong4 ， shi4 dao4 xu1 ci3 guan3 。
- duo1 yan2 sui1 shu4 qiong2 ， wei1 zhong1 huo4 pai2 nan2 。
- zi3 shi1 ru2 qing1 feng1 ， liu4 liu4 fa1 jiang1 dan4 。
- hu2 wei4 jiu3 bi4 ni4 ， qi3 yu3 zhen1 zi4 huan4 。
- xu3 shi2 xiao4 wo3 chi1 ， ge2 wu1 xiang1 yong3 tan4 。
- jing4 shi2 yan4 dao4 bu4 ， jue2 jiao4 hu1 bai3 wan4 。
- qing1 chao2 gu4 duo1 shi4 ， ren2 men2 zi3 jie1 guan1 。
- mo4 yan2 qing1 ying3 shui3 ， cong2 ci3 ge2 he2 han4 。
- yi4 shi2 wo3 du2 lai2 ， de2 yu2 yang2 liu3 guan4 。
- chi2 gui1 bu4 ren3 shi2 ， chi3 su4 jie3 qi1 duan4 。
- zhong1 you3 qing1 yuan2 ju4 ， tong2 wan2 fei1 zhe4 tan2 。
- chun1 chou2 jie2 ling2 si1 ， zheng4 dai4 yi2 xiao4 pan4 。
- bai3 pian1 tang3 ji4 wo3 ， shen1 yin2 zheng4 ren2 huan3 。

## 注释

## 译文

## 赏析
