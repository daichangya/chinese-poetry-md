---
id: su-shi-shang-qing-ci
title: 上清词
titlePinyin: shang4 qing1 ci2
titleSlug: shang-qing-ci
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山之幽，云冥冥兮。
- 孰居此者，帝侧之神君。
- 君胡为兮山之幽，顾宫殿兮久淹留。
- 又曷为一朝去此而不顾兮，悲此空山之人也。
- 来不可得而知兮，去固不可得而讯也。
- 君之来兮天门空，从千骑兮驾飞龙。
- 隶辰星兮役太岁，俨昼降兮雷隆隆。
- 朝发轸兮帝庭，夕弭节兮山宫。
- 懭有妖兮虐下土，精为星兮气为虹。
- 爱流血之滂沛兮，又嗜疟疠与螟虫。
- 啸盲风而涕淫雨兮，时又吐旱火之爞融。
- 衔帝命以下讨兮，建千仞之修锋。
- 乘飞霆而追逸景兮，歙砉扫灭而无踪。
- 忽崩播其来会兮，走海岳之神公。
- 龙车兽鬼不知其数兮，旗纛晻霭而冥蒙。
- 渐俯伛以旅进兮，锵剑佩之相砻。
- 司杀生之必信兮，知上帝之不汝容。
- 既约束以反职兮，退战栗而愈恭。
- 泽充塞于四海兮，独澹然其无功。
- 君之去兮天门开，款阊阖兮朝玉台。
- 群仙迎兮塞云汉，俨前导兮纷后陪。
- 历玉阶兮帝迎劳，君良苦兮马豗颓。
- 闵人世兮迫隘，陈下土兮帝所哀。
- 返琼宫之嵯峨兮，役万灵之喧豗。
- 默清浄以无为兮，时节狩于斗魁。
- 诣通明而献黜陟兮，轶荡荡其无回。
- 忽表里之焕霍兮，光下烛于九垓。
- 时游目以下览兮，五岳为豆，四溟为杯。
- 俯故宫之千柱兮，若毫端之集埃。
- 来非以为乐兮，去非以为悲。
- 谓神君之既返兮，曾颜咫尺之不违。
- 升秘殿以内悸兮，魂凛凛而上驰。
- 忽寤寐以有得兮，敢沐浴而献辞。
- 是耶非耶，臣不可得而知也。

## 拼音
- nan2 shan1 zhi1 you1 ， yun2 ming2 ming2 xi1 。
- shu2 ju1 ci3 zhe3 ， di4 ce4 zhi1 shen2 jun1 。
- jun1 hu2 wei4 xi1 shan1 zhi1 you1 ， gu4 gong1 dian4 xi1 jiu3 yan1 liu2 。
- you4 he2 wei4 yi4 chao2 qu4 ci3 er2 bu2 gu4 xi1 ， bei1 ci3 kong1 shan1 zhi1 ren2 ye3 。
- lai2 bu4 ke3 de2 er2 zhi1 xi1 ， qu4 gu4 bu4 ke3 de2 er2 xun4 ye3 。
- jun1 zhi1 lai2 xi1 tian1 men2 kong1 ， cong2 qian1 qi2 xi1 jia4 fei1 long2 。
- li4 chen2 xing1 xi1 yi4 tai4 sui4 ， yan3 zhou4 jiang4 xi1 lei2 long2 long2 。
- chao2 fa1 zhen3 xi1 di4 ting2 ， xi1 mi3 jie2 xi1 shan1 gong1 。
- kuang3 you3 yao1 xi1 nüe4 xia4 tu3 ， jing1 wei4 xing1 xi1 qi4 wei4 hong2 。
- ai4 liu2 xue4 zhi1 pang1 pei4 xi1 ， you4 shi4 nüe4 li4 yu3 ming2 chong2 。
- xiao4 mang2 feng1 er2 ti4 yin2 yu3 xi1 ， shi2 you4 tu3 han4 huo3 zhi1 chong2 rong2 。
- xian2 di4 ming4 yi3 xia4 tao3 xi1 ， jian4 qian1 ren4 zhi1 xiu1 feng1 。
- cheng2 fei1 ting2 er2 zhui1 yi4 jing3 xi1 ， xi1 hua1 sao3 mie4 er2 wu2 zong1 。
- hu1 beng1 bo1 qi2 lai2 hui4 xi1 ， zou3 hai3 yue4 zhi1 shen2 gong1 。
- long2 che1 shou4 gui3 bu4 zhi1 qi2 shu4 xi1 ， qi2 dao4 an3 ai3 er2 ming2 meng2 。
- jian4 fu3 yu3 yi3 lü3 jin4 xi1 ， qiang1 jian4 pei4 zhi1 xiang1 long2 。
- si1 sha1 sheng1 zhi1 bi4 xin4 xi1 ， zhi1 shang4 di4 zhi1 bu4 ru3 rong2 。
- ji4 yue1 shu4 yi3 fan3 zhi2 xi1 ， tui4 zhan4 li4 er2 yu4 gong1 。
- ze2 chong1 se4 yu2 si4 hai3 xi1 ， du2 dan4 ran2 qi2 wu2 gong1 。
- jun1 zhi1 qu4 xi1 tian1 men2 kai1 ， kuan3 chang1 he2 xi1 chao2 yu4 tai2 。
- qun2 xian1 ying2 xi1 sai1 yun2 han4 ， yan3 qian2 dao3 xi1 fen1 hou4 pei2 。
- li4 yu4 jie1 xi1 di4 ying2 lao2 ， jun1 liang2 ku3 xi1 ma3 hui1 tui2 。
- min3 ren2 shi4 xi1 po4 ai4 ， chen2 xia4 tu3 xi1 di4 suo3 ai1 。
- fan3 qiong2 gong1 zhi1 cuo2 e2 xi1 ， yi4 wan4 ling2 zhi1 xuan1 hui1 。
- mo4 qing1 jing4 yi3 wu2 wei2 xi1 ， shi2 jie2 shou4 yu2 dou4 kui2 。
- yi4 tong1 ming2 er2 xian4 chu4 zhi4 xi1 ， yi4 dang4 dang4 qi2 wu2 hui2 。
- hu1 biao3 li3 zhi1 huan4 huo4 xi1 ， guang1 xia4 zhu2 yu2 jiu3 gai1 。
- shi2 you2 mu4 yi3 xia4 lan3 xi1 ， wu3 yue4 wei4 dou4 ， si4 ming2 wei4 bei1 。
- fu3 gu4 gong1 zhi1 qian1 zhu4 xi1 ， ruo4 hao2 duan1 zhi1 ji2 ai1 。
- lai2 fei1 yi3 wei2 le4 xi1 ， qu4 fei1 yi3 wei2 bei1 。
- wei4 shen2 jun1 zhi1 ji4 fan3 xi1 ， ceng2 yan2 zhi3 chi3 zhi1 bu4 wei2 。
- sheng1 mi4 dian4 yi3 nei4 ji4 xi1 ， hun2 lin3 lin3 er2 shang4 chi2 。
- hu1 wu4 mei4 yi3 you3 de2 xi1 ， gan3 mu4 yu4 er2 xian4 ci2 。
- shi4 ye1 fei1 ye1 ， chen2 bu4 ke3 de2 er2 zhi1 ye3 。

## 注释

## 译文

## 赏析
