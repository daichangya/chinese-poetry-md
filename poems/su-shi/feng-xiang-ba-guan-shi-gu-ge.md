---
id: su-shi-feng-xiang-ba-guan-shi-gu-ge
title: 凤翔八观 石鼓歌
titlePinyin: feng4 xiang2 ba1 guan1   shi2 gu3 ge1
titleSlug: feng-xiang-ba-guan-shi-gu-ge
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冬十二月岁辛丑，我初从政见鲁叟。
- 旧闻石鼓今见之，文字鬰律蛟蛇走。
- 细观初以指画肚，欲读嗟如箝在口。
- 韩公好古生已迟，我今况又百年后。
- 强寻偏傍推点画，时得一二遗八九。
- 我车既攻马亦同，其鱼维𫚈贯之柳。
- 古器纵横犹识鼎，众星错落仅名斗。
- 模糊半已隠瘢胝，诘曲犹能辨跟肘。
- 娟娟缺月隠云雾，濯濯嘉禾秀稂莠。
- 漂流百战偶然存，独立千载谁与友。
- 上追轩颉相唯诺，下揖冰斯同鷇㝅。
- 忆昔周宣歌鸿雁，当时籀史变蝌蚪。
- 厌乱人方思圣贤，中兴天为生耆耈。
- 东征徐虏阚虓虎，北伏犬戎随指嗾。
- 象胥杂沓贡狼鹿，方召联翩赐圭卣。
- 遂因鼓鼙思将帅，岂为考击烦蒙瞍。
- 何人作颂比嵩高，万古斯文齐岣嵝。
- 勋劳至大不矜伐，文武未远犹忠厚。
- 欲寻年岁无甲乙，岂有名字记谁某。
- 自从周衰更七国，竟使秦人有九有。
- 埽除诗书诵法律，投弃俎豆陈鞭杻。
- 当年何人佐祖龙，上蔡公子牵黄狗。
- 登山刻石颂功烈，后者无继前无偶。
- 皆云皇帝巡四国，烹灭强暴救黔首。
- 六经既已委灰尘，此鼓亦当遭击剖。
- 传闻九鼎沦泗上，欲使万夫沉水取。
- 暴君纵欲穷人力，神物义不污秦垢。
- 是时石鼓何处避，无乃天工令鬼守。
- 兴亡百变物自闲，富贵一朝名不朽。
- 细思物理坐叹息，人生安得如汝寿。

## 拼音
- dong1 shi2 er4 yue4 sui4 xin1 chou3 ， wo3 chu1 cong2 zheng4 jian4 lu3 sou3 。
- jiu4 wen2 shi2 gu3 jin1 jian4 zhi1 ， wen2 zi4 yu4 lü4 jiao1 she2 zou3 。
- xi4 guan1 chu1 yi3 zhi3 hua4 du4 ， yu4 du2 jie1 ru2 qian2 zai4 kou3 。
- han2 gong1 hao3 gu3 sheng1 yi3 chi2 ， wo3 jin1 kuang4 you4 bai3 nian2 hou4 。
- qiang2 xun2 pian1 bang4 tui1 dian3 hua4 ， shi2 de2 yi1 er4 yi2 ba1 jiu3 。
- wo3 che1 ji4 gong1 ma3 yi4 tong2 ， qi2 yu2 wei2 𫚈 guan4 zhi1 liu3 。
- gu3 qi4 zong4 heng2 you2 shi2 ding3 ， zhong4 xing1 cuo4 luo4 jin3 ming2 dou4 。
- mo2 hu0 ban4 yi3 yin3 ban1 zhi1 ， jie2 qu3 you2 neng2 bian4 gen1 zhou3 。
- juan1 juan1 que1 yue4 yin3 yun2 wu4 ， zhuo2 zhuo2 jia1 he2 xiu4 lang2 you3 。
- piao1 liu2 bai3 zhan4 ou3 ran2 cun2 ， du2 li4 qian1 zai3 shui2 yu3 you3 。
- shang4 zhui1 xuan1 jie2 xiang1 wei2 nuo4 ， xia4 yi1 bing1 si1 tong2 kou4 㝅 。
- yi4 xi1 zhou1 xuan1 ge1 hong2 yan4 ， dang1 shi2 zhou4 shi3 bian4 ke1 dou3 。
- yan4 luan4 ren2 fang1 si1 sheng4 xian2 ， zhong1 xing1 tian1 wei2 sheng1 qi2 gou3 。
- dong1 zheng1 xu2 lu3 kan4 xiao1 hu3 ， bei3 fu2 quan3 rong2 sui2 zhi3 sou3 。
- xiang4 xu1 za2 ta4 gong4 lang2 lu4 ， fang1 zhao4 lian2 pian1 ci4 gui1 you3 。
- sui4 yin1 gu3 pi2 si1 jiang4 shuai4 ， qi3 wei4 kao3 ji1 fan2 meng2 sou3 。
- he2 ren2 zuo4 song4 bi3 song1 gao1 ， wan4 gu3 si1 wen2 qi2 gou3 lou3 。
- xun1 lao2 zhi4 da4 bu4 jin1 fa2 ， wen2 wu3 wei4 yuan3 you2 zhong1 hou4 。
- yu4 xun2 nian2 sui4 wu2 jia3 yi3 ， qi3 you3 ming2 zi4 ji4 shui2 mou3 。
- zi4 cong2 zhou1 shuai1 geng4 qi1 guo2 ， jing4 shi3 qin2 ren2 you3 jiu3 you3 。
- sao4 chu2 shi1 shu1 song4 fa3 lü4 ， tou2 qi4 zu3 dou4 chen2 bian1 niu3 。
- dang1 nian2 he2 ren2 zuo3 zu3 long2 ， shang4 cai4 gong1 zi3 qian1 huang2 gou3 。
- deng1 shan1 ke4 shi2 song4 gong1 lie4 ， hou4 zhe3 wu2 ji4 qian2 wu2 ou3 。
- jie1 yun2 huang2 di4 xun2 si4 guo2 ， peng1 mie4 qiang2 bao4 jiu4 qian2 shou3 。
- liu4 jing1 ji4 yi3 wei3 hui1 chen2 ， ci3 gu3 yi4 dang1 zao1 ji1 pou1 。
- chuan2 wen2 jiu3 ding3 lun2 si4 shang4 ， yu4 shi3 wan4 fu1 chen2 shui3 qu3 。
- bao4 jun1 zong4 yu4 qiong2 ren2 li4 ， shen2 wu4 yi4 bu4 wu1 qin2 gou4 。
- shi4 shi2 shi2 gu3 he2 chu4 bi4 ， wu2 nai3 tian1 gong1 ling4 gui3 shou3 。
- xing1 wang2 bai3 bian4 wu4 zi4 xian2 ， fu4 gui4 yi4 chao2 ming2 bu4 xiu3 。
- xi4 si1 wu4 li3 zuo4 tan4 xi1 ， ren2 sheng1 an1 de2 ru2 ru3 shou4 。

## 注释

## 译文

## 赏析
