---
id: su-shi-ku-diao-jing-chun
title: 哭刁景纯
titlePinyin: ku1 diao1 jing3 chun2
titleSlug: ku-diao-jing-chun
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读书想前辈，每恨生不早。
- 纷纷少年场，犹得见此老。
- 此老如松柏，不受霜雪槁。
- 直从毫末中，自养到合抱。
- 宏才乏近用，千岁自枯倒。
- 文章余正始，风节贯华皓。
- 平生为人尔，自为薄如缟。
- 是非虽难齐，反复看愈好。
- 前年旅吴越，把酒庆寿考。
- 扣门无晨夜，百过迹未扫。
- 但知从德公，未省厌丘嫂。
- 别时公八十，后会知难保。
- 昨日故人书，连年丧翁媪。
- 伤心范桥水，漾漾舞寒藻。
- 华堂不见人，瘦马空恋皂。
- 我欲江东去，匏樽酌行潦。
- 镜湖无贺监，恸哭稽山道。
- 忍见万松冈，荒池没秋草。

## 拼音
- du2 shu1 xiang3 qian2 bei4 ， mei3 hen4 sheng1 bu4 zao3 。
- fen1 fen1 shao4 nian2 chang3 ， you2 de2 jian4 ci3 lao3 。
- ci3 lao3 ru2 song1 bai3 ， bu2 shou4 shuang1 xue3 gao3 。
- zhi2 cong2 hao2 mo4 zhong1 ， zi4 yang3 dao4 he2 bao4 。
- hong2 cai2 fa2 jin4 yong4 ， qian1 sui4 zi4 ku1 dao3 。
- wen2 zhang1 yu2 zheng4 shi3 ， feng1 jie2 guan4 hua2 hao4 。
- ping2 sheng1 wei4 ren2 er3 ， zi4 wei4 bao2 ru2 gao3 。
- shi4 fei1 sui1 nan2 qi2 ， fan3 fu4 kan4 yu4 hao3 。
- qian2 nian2 lü3 wu2 yue4 ， ba3 jiu3 qing4 shou4 kao3 。
- kou4 men2 wu2 chen2 ye4 ， bai3 guo4 ji4 wei4 sao3 。
- dan4 zhi1 cong2 de2 gong1 ， wei4 sheng3 yan4 qiu1 sao3 。
- bie2 shi2 gong1 ba1 shi2 ， hou4 hui4 zhi1 nan2 bao3 。
- zuo2 ri4 gu4 ren2 shu1 ， lian2 nian2 sang4 weng1 ao3 。
- shang1 xin1 fan4 qiao2 shui3 ， yang4 yang4 wu3 han2 zao3 。
- hua2 tang2 bu2 jian4 ren2 ， shou4 ma3 kong1 lian4 zao4 。
- wo3 yu4 jiang1 dong1 qu4 ， pao2 zun1 zhuo2 xing2 liao2 。
- jing4 hu2 wu2 he4 jian1 ， tong4 ku1 ji1 shan1 dao4 。
- ren3 jian4 wan4 song1 gang1 ， huang1 chi2 mei2 qiu1 cao3 。

## 注释

## 译文

## 赏析
