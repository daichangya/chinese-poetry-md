---
id: su-shi-ci-yun-zhi-zheng-zhang-chao-feng-reng-zhao-wan-yin
title: 次韵致政张朝奉仍招晚饮
titlePinyin: ci4 yun4 zhi4 zheng4 zhang1 chao2 feng4 reng2 zhao1 wan3 yin3
titleSlug: ci-yun-zhi-zheng-zhang-chao-feng-reng-zhao-wan-yin
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扫白非黄精，轻身岂胡麻。
- 怪君仁而寿，未觉生有涯。
- 曾经丹化米，亲授枣如瓜。
- 云蒸作雾楷，火灭噀雨巴。
- 自此养铅鼎，无穷走河车。
- 至今许玉斧，犹事萼绿华。
- 我本三生人，畴昔一念差。
- 前生或草圣，习气余惊蛇。
- 儒臞谢赤松，佛缚惭丹霞。
- 时时一篇出，扰扰四座哗。
- 清诗得可惊，信美辞多夸。
- 回车入官府，治具随贫家。
- 萍虀与豆粥，亦可成咄嗟。

## 拼音
- sao3 bai2 fei1 huang2 jing1 ， qing1 shen1 qi3 hu2 ma2 。
- guai4 jun1 ren2 er2 shou4 ， wei4 jue2 sheng1 you3 ya2 。
- ceng2 jing1 dan1 hua4 mi3 ， qin1 shou4 zao3 ru2 gua1 。
- yun2 zheng1 zuo4 wu4 kai3 ， huo3 mie4 xun4 yu3 ba1 。
- zi4 ci3 yang3 qian1 ding3 ， wu2 qiong2 zou3 he2 che1 。
- zhi4 jin1 xu3 yu4 fu3 ， you2 shi4 e4 lü4 hua2 。
- wo3 ben3 san1 sheng1 ren2 ， chou2 xi1 yi2 nian4 cha4 。
- qian2 sheng1 huo4 cao3 sheng4 ， xi2 qi4 yu2 jing1 she2 。
- ru2 qu2 xie4 chi4 song1 ， fo2 fu4 can2 dan1 xia2 。
- shi2 shi2 yi4 pian1 chu1 ， rao3 rao3 si4 zuo4 hua2 。
- qing1 shi1 de2 ke3 jing1 ， xin4 mei3 ci2 duo1 kua1 。
- hui2 che1 ru4 guan1 fu3 ， zhi4 ju4 sui2 pin2 jia1 。
- ping2 ji1 yu3 dou4 zhou1 ， yi4 ke3 cheng2 duo1 jie1 。

## 注释

## 译文

## 赏析
