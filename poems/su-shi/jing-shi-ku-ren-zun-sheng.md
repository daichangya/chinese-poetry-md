---
id: su-shi-jing-shi-ku-ren-zun-sheng
title: 京师哭任遵圣
titlePinyin: jing1 shi1 ku1 ren4 zun1 sheng4
titleSlug: jing-shi-ku-ren-zun-sheng
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年不还乡，儿女日夜长。
- 岂惟催老大，渐复成雕丧。
- 每闻耆旧亡，涕泣声辄放。
- 老任况奇逸，先子推辈行。
- 文章少得誉，诗语尤清壮。
- 吏能复所长，谈笑万夫上。
- 自喜作剧县，偏工破豪党。
- 奋髯走猾吏，嚼齿对奸将。
- 哀哉命不偶，每以才得谤。
- 竟使落穷山，青衫就黄壤。
- 宦游久不乐，江海永相望。
- 退耕本就君，时节相劳饷。
- 此怀今不遂，归见累累葬。
- 望哭国西门，落日衔千嶂。
- 平生惟一子，抱负珠在掌。
- 见之龆龀中，已有食牛量。
- 他年如入洛，生死一相访。
- 惟有王濬冲，心知中散状。

## 拼音
- shi2 nian2 bu4 huan2 xiang1 ， er2 nü3 ri4 ye4 chang2 。
- qi3 wei2 cui1 lao3 da4 ， jian4 fu4 cheng2 diao1 sang4 。
- mei3 wen2 qi2 jiu4 wang2 ， ti4 qi4 sheng1 zhe2 fang4 。
- lao3 ren4 kuang4 qi2 yi4 ， xian1 zi3 tui1 bei4 xing2 。
- wen2 zhang1 shao3 de2 yu4 ， shi1 yu3 you2 qing1 zhuang4 。
- li4 neng2 fu4 suo3 chang2 ， tan2 xiao4 wan4 fu1 shang4 。
- zi4 xi3 zuo4 ju4 xian4 ， pian1 gong1 po4 hao2 dang3 。
- fen4 ran2 zou3 hua2 li4 ， jiao2 chi3 dui4 jian1 jiang1 。
- ai1 zai1 ming4 bu4 ou3 ， mei3 yi3 cai2 de2 bang4 。
- jing4 shi3 luo4 qiong2 shan1 ， qing1 shan1 jiu4 huang2 rang3 。
- huan4 you2 jiu3 bu2 le4 ， jiang1 hai3 yong3 xiang1 wang4 。
- tui4 geng1 ben3 jiu4 jun1 ， shi2 jie2 xiang1 lao2 xiang3 。
- ci3 huai2 jin1 bu2 sui4 ， gui1 jian4 lei4 lei4 zang4 。
- wang4 ku1 guo2 xi1 men2 ， luo4 ri4 xian2 qian1 zhang4 。
- ping2 sheng1 wei2 yi4 zi3 ， bao4 fu4 zhu1 zai4 zhang3 。
- jian4 zhi1 tiao2 chen4 zhong1 ， yi3 you3 shi2 niu2 liang2 。
- ta1 nian2 ru2 ru4 luo4 ， sheng1 si3 yi4 xiang1 fang3 。
- wei2 you3 wang2 jun4 chong1 ， xin1 zhi1 zhong1 san4 zhuang4 。

## 注释

## 译文

## 赏析
