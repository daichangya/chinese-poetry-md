---
id: su-shi-qian-wei-wang-shi-shu-lou
title: 犍为王氏书楼
titlePinyin: qian2 wei2 wang2 shi4 shu1 lou2
titleSlug: qian-wei-wang-shi-shu-lou
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 树林幽翠满山谷，楼观突兀起江滨。
- 云是昔人藏书处，磊落万卷今生尘。
- 江边日出红雾散，绮窗画阁青氛氲。
- 山猿悲啸谷泉响，野鸟嘐戛巌花春。
- 借问主人今何在，被甲远戍长苦辛。
- 先登搏战事斩级，区区何者为三坟。
- 书生古亦有战阵，葛巾羽扇挥三军。
- 古人不见悲世俗，回首苍山空白云。

## 拼音
- shu4 lin2 you1 cui4 man3 shan1 gu3 ， lou2 guan1 tu1 wu4 qi3 jiang1 bin1 。
- yun2 shi4 xi1 ren2 cang2 shu1 chu4 ， lei3 luo4 wan4 juan4 jin1 sheng1 chen2 。
- jiang1 bian1 ri4 chu1 hong2 wu4 san4 ， qi3 chuang1 hua4 ge2 qing1 fen1 yun1 。
- shan1 yuan2 bei1 xiao4 gu3 quan2 xiang3 ， ye3 niao3 jiao1 jia2 yan2 hua1 chun1 。
- jie4 wen4 zhu3 ren2 jin1 he2 zai4 ， bei4 jia3 yuan3 shu4 chang2 ku3 xin1 。
- xian1 deng1 bo2 zhan4 shi4 zhan3 ji2 ， qu1 qu1 he2 zhe3 wei4 san1 fen2 。
- shu1 sheng1 gu3 yi4 you3 zhan4 zhen4 ， ge3 jin1 yu3 shan4 hui1 san1 jun1 。
- gu3 ren2 bu2 jian4 bei1 shi4 su2 ， hui2 shou3 cang1 shan1 kong4 bai2 yun2 。

## 注释

## 译文

## 赏析
