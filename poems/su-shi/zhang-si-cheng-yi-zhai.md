---
id: su-shi-zhang-si-cheng-yi-zhai
title: 张寺丞益斋
titlePinyin: zhang1 si4 cheng2 yi4 zhai1
titleSlug: zhang-si-cheng-yi-zhai
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 张子作斋舍，而以益为名。
- 吾闻诸夫子，求益非速成。
- 譬如远游客，日夜事征行。
- 今年适燕蓟，明年走蛮荆。
- 东观尽沧海，西涉渭与泾。
- 归来闭户坐，八方在轩庭。
- 又如学医人，识病由饱更。
- 风雨晦明淫，跛躄瘖聋盲。
- 虚实在其脉，静躁在其情。
- 荣枯在其色，寿夭在其形。
- 苟能阅千人，望见知死生。
- 为学务日益，此言当自程。
- 为道贵日损，此理在既盈。
- 愿言书此诗，以为益斋铭。

## 拼音
- zhang1 zi3 zuo4 zhai1 she4 ， er2 yi3 yi4 wei4 ming2 。
- wu2 wen2 zhu1 fu1 zi3 ， qiu2 yi4 fei1 su4 cheng2 。
- pi4 ru2 yuan3 you2 ke4 ， ri4 ye4 shi4 zheng1 xing2 。
- jin1 nian2 shi4 yan4 ji4 ， ming2 nian2 zou3 man2 jing1 。
- dong1 guan1 jin4 cang1 hai3 ， xi1 she4 wei4 yu3 jing1 。
- gui1 lai2 bi4 hu4 zuo4 ， ba1 fang1 zai4 xuan1 ting2 。
- you4 ru2 xue2 yi1 ren2 ， shi2 bing4 you2 bao3 geng4 。
- feng1 yu3 hui4 ming2 yin2 ， bo3 bi4 yin1 long2 mang2 。
- xu1 shi2 zai4 qi2 mai4 ， jing4 zao4 zai4 qi2 qing2 。
- rong2 ku1 zai4 qi2 se4 ， shou4 yao1 zai4 qi2 xing2 。
- gou3 neng2 yue4 qian1 ren2 ， wang4 jian4 zhi1 si3 sheng1 。
- wei4 xue2 wu4 ri4 yi4 ， ci3 yan2 dang1 zi4 cheng2 。
- wei4 dao4 gui4 ri4 sun3 ， ci3 li3 zai4 ji4 ying2 。
- yuan4 yan2 shu1 ci3 shi1 ， yi3 wei2 yi4 zhai1 ming2 。

## 注释

## 译文

## 赏析
