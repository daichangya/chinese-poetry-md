---
id: su-shi-hu-qiu-si
title: 虎丘寺
titlePinyin: hu3 qiu1 si4
titleSlug: hu-qiu-si
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 入门无平田，石路细穿岭。
- 阴风生涧壑，古木翳潭井。
- 湛卢谁复见，秋水光耿耿。
- 铁花绣巌壁，杀气噤蛙黾。
- 幽幽生公堂，左右立顽矿。
- 当年或未信，异类服精猛。
- 胡为百岁后，仙鬼互驰骋。
- 窈然留清诗，读者为悲哽。
- 东轩有佳致，云水丽千顷。
- 熙熙览生物，春意破凄冷。
- 我来属无事，暖日相与永。
- 喜鹊翻初旦，愁鸢蹲落景。
- 坐见渔樵还，新月溪上影。
- 悟彼良自咍，归田行可请。

## 拼音
- ru4 men2 wu2 ping2 tian2 ， shi2 lu4 xi4 chuan1 ling3 。
- yin1 feng1 sheng1 jian4 he4 ， gu3 mu4 yi4 tan2 jing3 。
- zhan4 lu2 shui2 fu4 jian4 ， qiu1 shui3 guang1 geng3 geng3 。
- tie3 hua1 xiu4 yan2 bi4 ， sha1 qi4 jin4 wa1 mian3 。
- you1 you1 sheng1 gong1 tang2 ， zuo3 you4 li4 wan2 kuang4 。
- dang1 nian2 huo4 wei4 xin4 ， yi4 lei4 fu2 jing1 meng3 。
- hu2 wei4 bai3 sui4 hou4 ， xian1 gui3 hu4 chi2 cheng3 。
- yao3 ran2 liu2 qing1 shi1 ， du2 zhe3 wei4 bei1 geng3 。
- dong1 xuan1 you3 jia1 zhi4 ， yun2 shui3 li4 qian1 qing3 。
- xi1 xi1 lan3 sheng1 wu4 ， chun1 yi4 po4 qi1 leng3 。
- wo3 lai2 shu3 wu2 shi4 ， nuan3 ri4 xiang1 yu3 yong3 。
- xi3 que4 fan1 chu1 dan4 ， chou2 yuan1 dun1 luo4 jing3 。
- zuo4 jian4 yu2 qiao2 hai2 ， xin1 yue4 xi1 shang4 ying3 。
- wu4 bi3 liang2 zi4 hai1 ， gui1 tian2 xing2 ke3 qing3 。

## 注释

## 译文

## 赏析
