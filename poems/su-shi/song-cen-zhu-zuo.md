---
id: su-shi-song-cen-zhu-zuo
title: 送岑著作
titlePinyin: song4 cen2 zhu4 zuo4
titleSlug: song-cen-zhu-zuo
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 懒者常似静，静岂懒者徒。
- 拙则近于直，而直岂拙欤。
- 夫子静且直，雍容时卷舒。
- 嗟我复何为，相得欢有余。
- 我本不违世，而世与我殊。
- 拙于林间鸠，懒于冰底鱼。
- 人皆笑其狂，子独怜其愚。
- 直者有时信，静者不终居。
- 而我懒拙病，不受砭药除。
- 临行怪酒薄，已与别泪俱。
- 后会岂无时，遂恐出处疏。
- 惟应故山梦，随子到吾庐。

## 拼音
- lan3 zhe3 chang2 si4 jing4 ， jing4 qi3 lan3 zhe3 tu2 。
- zhuo1 ze2 jin4 yu2 zhi2 ， er2 zhi2 qi3 zhuo1 yu2 。
- fu1 zi3 jing4 qie3 zhi2 ， yong1 rong2 shi2 juan4 shu1 。
- jie1 wo3 fu4 he2 wei4 ， xiang1 de2 huan1 you3 yu2 。
- wo3 ben3 bu4 wei2 shi4 ， er2 shi4 yu3 wo3 shu1 。
- zhuo1 yu2 lin2 jian1 jiu1 ， lan3 yu2 bing1 di3 yu2 。
- ren2 jie1 xiao4 qi2 kuang2 ， zi3 du2 lian2 qi2 yu2 。
- zhi2 zhe3 you3 shi2 xin4 ， jing4 zhe3 bu4 zhong1 ju1 。
- er2 wo3 lan3 zhuo1 bing4 ， bu2 shou4 bian1 yao4 chu2 。
- lin2 xing2 guai4 jiu3 bao2 ， yi3 yu3 bie2 lei4 ju4 。
- hou4 hui4 qi3 wu2 shi2 ， sui4 kong3 chu1 chu4 shu1 。
- wei2 ying4 gu4 shan1 meng4 ， sui2 zi3 dao4 wu2 lu2 。

## 注释

## 译文

## 赏析
