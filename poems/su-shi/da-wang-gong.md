---
id: su-shi-da-wang-gong
title: 答王巩
titlePinyin: da2 wang2 gong3
titleSlug: da-wang-gong
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汴泗遶吾城，城坚如削铁。
- 中有李临淮，号令肝胆裂。
- 古来彭城守，未省怕恶客。
- 恶客云是谁，祥符相公孙。
- 是家豪逸生有种，千金一掷颇黎盆。
- 连车载酒来，不饮外酒嫌其村。
- 子有千瓶酒，我有万株菊。
- 任子满头插，团团见花不见目。
- 醉中插花归，花重压折轴。
- 问客何所须，客言我爱山。
- 青山自遶郭，不要买山钱。
- 此外有黄楼，楼下一河水。
- 美哉洋洋乎，可以疗饥并洗耳。
- 彭城之游乐复乐，客恶何如主人恶。

## 拼音
- bian4 si4 rao4 wu2 cheng2 ， cheng2 jian1 ru2 xiao1 tie3 。
- zhong1 you3 li3 lin2 huai2 ， hao4 ling4 gan1 dan3 lie4 。
- gu3 lai2 peng2 cheng2 shou3 ， wei4 sheng3 pa4 e4 ke4 。
- e4 ke4 yun2 shi4 shui2 ， xiang2 fu2 xiang4 gong0 sun1 。
- shi4 jia1 hao2 yi4 sheng1 you3 zhong3 ， qian1 jin1 yi2 zhi4 po1 li2 pen2 。
- lian2 che1 zai4 jiu3 lai2 ， bu4 yin3 wai4 jiu3 xian2 qi2 cun1 。
- zi3 you3 qian1 ping2 jiu3 ， wo3 you3 wan4 zhu1 ju2 。
- ren4 zi3 man3 tou2 cha1 ， tuan2 tuan2 jian4 hua1 bu2 jian4 mu4 。
- zui4 zhong1 cha1 hua1 gui1 ， hua1 zhong4 ya1 zhe2 zhou2 。
- wen4 ke4 he2 suo3 xu1 ， ke4 yan2 wo3 ai4 shan1 。
- qing1 shan1 zi4 rao4 guo1 ， bu2 yao4 mai3 shan1 qian2 。
- ci3 wai4 you3 huang2 lou2 ， lou2 xia4 yi4 he2 shui3 。
- mei3 zai1 yang2 yang2 hu1 ， ke3 yi3 liao2 ji1 bing4 xi3 er3 。
- peng2 cheng2 zhi1 you2 le4 fu4 le4 ， ke4 e4 he2 ru2 zhu3 ren2 e4 。

## 注释

## 译文

## 赏析
