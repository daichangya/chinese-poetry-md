---
id: su-shi-li-gong-ze-qiu-huang-he-lou-shi-yin-ji-jiu-suo-wen-yu-feng-dang-shi-zhe
title: 李公择求黄鹤楼诗因记旧所闻于冯当世者
titlePinyin: li3 gong1 ze2 qiu2 huang2 he4 lou2 shi1 yin1 ji4 jiu4 suo3 wen2 yu2 feng2 dang1 shi4 zhe3
titleSlug: li-gong-ze-qiu-huang-he-lou-shi-yin-ji-jiu-suo-wen-yu-feng-dang-shi-zhe
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄鹤楼前月满川，抱关老卒饥不眠。
- 夜闻三人笑语言，羽衣著屐响空山。
- 非鬼非人意其仙，石扉三叩声清圆。
- 洞中铿鈜落门关，缥缈入石如飞烟。
- 鸡鸣月落风驭还，迎拜稽首愿执鞭。
- 汝非其人骨腥膻，黄金乞得重莫肩。
- 持归包裹敝席毡，夜穿茅屋光射天。
- 里闾来观已变迁，似石非石铅非铅。
- 或取而有众愤喧，讼归有司今几年。
- 无功暴得喜欲颠，神人戏汝真可怜。
- 愿君为考然不然，此语可信冯公传。

## 拼音
- huang2 he4 lou2 qian2 yue4 man3 chuan1 ， bao4 guan1 lao3 zu2 ji1 bu4 mian2 。
- ye4 wen2 san1 ren2 xiao4 yu3 yan2 ， yu3 yi1 zhu4 ji1 xiang3 kong1 shan1 。
- fei1 gui3 fei1 ren2 yi4 qi2 xian1 ， shi2 fei1 san1 kou4 sheng1 qing1 yuan2 。
- dong4 zhong1 keng1 hong2 luo4 men2 guan1 ， piao1 miao3 ru4 shi2 ru2 fei1 yan1 。
- ji1 ming2 yue4 luo4 feng1 yu4 hai2 ， ying2 bai4 qi3 shou3 yuan4 zhi2 bian1 。
- ru3 fei1 qi2 ren2 gu3 xing1 shan1 ， huang2 jin1 qi3 de2 zhong4 mo4 jian1 。
- chi2 gui1 bao1 guo3 bi4 xi2 zhan1 ， ye4 chuan1 mao2 wu1 guang1 she4 tian1 。
- li3 lü2 lai2 guan1 yi3 bian4 qian1 ， si4 shi2 fei1 shi2 qian1 fei1 qian1 。
- huo4 qu3 er2 you3 zhong4 fen4 xuan1 ， song4 gui1 you3 si1 jin1 ji3 nian2 。
- wu2 gong1 bao4 de2 xi3 yu4 dian1 ， shen2 ren2 xi4 ru3 zhen1 ke3 lian2 。
- yuan4 jun1 wei4 kao3 ran2 bu0 ran2 ， ci3 yu3 ke3 xin4 feng2 gong1 chuan2 。

## 注释

## 译文

## 赏析
