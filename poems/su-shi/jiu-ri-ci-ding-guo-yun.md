---
id: su-shi-jiu-ri-ci-ding-guo-yun
title: 九日次定国韵
titlePinyin: jiu3 ri4 ci4 ding4 guo2 yun4
titleSlug: jiu-ri-ci-ding-guo-yun
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝菌无晦朔，蟪蛄疑春秋。
- 南柯已一世，我眠未转头。
- 仙人视吾曹，何异蜂蚁稠。
- 不知蛮触氏，自有两国忧。
- 我观去来今，未始一念留。
- 奔驰竟何得，而起无穷羞。
- 王郎误涉世，屡献久不酬。
- 黄金散行乐，清诗出穷愁。
- 俯仰四十年，始知此生浮。
- 轩裳陈道路，往往儿童收。
- 封侯起大第，或是君家驺。
- 似闻负贩人，中有第一流。
- 炯然径寸珠，藏此百结裘。
- 意行无车马，倏忽略九州。
- 邂逅独见之，天与非人谋。
- 笑我方醉梦，衣冠戏沐猴。
- 力尽病骐骥，伎穷老伶优。
- 北山有云根，寸田自可耰。
- 会当无何乡，同作逍遥游。
- 归来城郭是，空有累累丘。

## 拼音
- chao2 jun1 wu2 hui4 shuo4 ， hui4 gu1 yi2 chun1 qiu1 。
- nan2 ke1 yi3 yi2 shi4 ， wo3 mian2 wei4 zhuan3 tou2 。
- xian1 ren2 shi4 wu2 cao2 ， he2 yi4 feng1 yi3 chou2 。
- bu4 zhi1 man2 chu4 shi4 ， zi4 you3 liang3 guo2 you1 。
- wo3 guan1 qu4 lai2 jin1 ， wei4 shi3 yi2 nian4 liu2 。
- ben1 chi2 jing4 he2 de2 ， er2 qi3 wu2 qiong2 xiu1 。
- wang2 lang2 wu4 she4 shi4 ， lü3 xian4 jiu3 bu4 chou2 。
- huang2 jin1 san4 xing2 le4 ， qing1 shi1 chu1 qiong2 chou2 。
- fu3 yang3 si4 shi2 nian2 ， shi3 zhi1 ci3 sheng1 fu2 。
- xuan1 shang0 chen2 dao4 lu4 ， wang3 wang3 er2 tong2 shou1 。
- feng1 hou2 qi3 da4 di4 ， huo4 shi4 jun1 jia1 zou1 。
- si4 wen2 fu4 fan4 ren2 ， zhong1 you3 di4 yi1 liu2 。
- jiong3 ran2 jing4 cun4 zhu1 ， cang2 ci3 bai3 jie2 qiu2 。
- yi4 xing2 wu2 che1 ma3 ， shu1 hu1 lüe4 jiu3 zhou1 。
- xie4 hou4 du2 jian4 zhi1 ， tian1 yu3 fei1 ren2 mou2 。
- xiao4 wo3 fang1 zui4 meng4 ， yi1 guan1 xi4 mu4 hou2 。
- li4 jin4 bing4 qi2 ji4 ， ji4 qiong2 lao3 ling2 you1 。
- bei3 shan1 you3 yun2 gen1 ， cun4 tian2 zi4 ke3 you1 。
- hui4 dang1 wu2 he2 xiang1 ， tong2 zuo4 xiao1 yao2 you2 。
- gui1 lai2 cheng2 guo1 shi4 ， kong1 you3 lei4 lei4 qiu1 。

## 注释

## 译文

## 赏析
