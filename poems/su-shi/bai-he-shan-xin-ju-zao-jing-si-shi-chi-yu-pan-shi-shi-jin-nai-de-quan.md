---
id: su-shi-bai-he-shan-xin-ju-zao-jing-si-shi-chi-yu-pan-shi-shi-jin-nai-de-quan
title: 白鹤山新居凿井四十尺遇磐石石尽乃得泉
titlePinyin: bai2 he4 shan1 xin1 ju1 zao2 jing3 si4 shi2 chi3 yu4 pan2 shi2 shi2 jin4 nai3 de2 quan2
titleSlug: bai-he-shan-xin-ju-zao-jing-si-shi-chi-yu-pan-shi-shi-jin-nai-de-quan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海国困蒸溽，新居利高寒。
- 以彼陟降劳，易此寝处干。
- 但苦江路峻，常惭汲腰酸。
- 矻矻烦四夫，硗硗斲层峦。
- 弥旬得寻丈，下有青石盘。
- 终日但迸火，何时见飞澜。
- 丰我粲与醪，利汝椎与钻。
- 山石有时尽，我意殊未阑。
- 今朝僮仆喜，黄土复可抟。
- 晨瓶得雪乳，暮瓮停冰湍。
- 我生类如此，何适不艰难。
- 一勺亦天赐，曲肱有余欢。

## 拼音
- hai3 guo2 kun4 zheng1 ru4 ， xin1 ju1 li4 gao1 han2 。
- yi3 bi3 zhi4 jiang4 lao2 ， yi4 ci3 qin3 chu4 gan1 。
- dan4 ku3 jiang1 lu4 jun4 ， chang2 can2 ji2 yao1 suan1 。
- ku1 ku1 fan2 si4 fu1 ， qiao1 qiao1 zhuo2 ceng2 luan2 。
- mi2 xun2 de2 xun2 zhang4 ， xia4 you3 qing1 shi2 pan2 。
- zhong1 ri4 dan4 beng4 huo3 ， he2 shi2 jian4 fei1 lan2 。
- feng1 wo3 can4 yu3 lao2 ， li4 ru3 zhui1 yu3 zuan4 。
- shan1 shi2 you3 shi2 jin4 ， wo3 yi4 shu1 wei4 lan2 。
- jin1 chao2 tong2 pu2 xi3 ， huang2 tu3 fu4 ke3 tuan2 。
- chen2 ping2 de2 xue3 ru3 ， mu4 weng4 ting2 bing1 tuan1 。
- wo3 sheng1 lei4 ru2 ci3 ， he2 shi4 bu4 jian1 nan2 。
- yi4 shao2 yi4 tian1 ci4 ， qu1 gong1 you3 yu2 huan1 。

## 注释

## 译文

## 赏析
