---
id: su-shi-cui-wen-xue-jia-xie-wen-jian-guo-xiao-ran-you-chu-chen-zhi-zi-wen-zhi-ze-317b860d
title: 崔文学甲携文见过萧然有出尘之姿问之则孙介夫之甥也故复用前韵赋一篇示志举
titlePinyin: cui1 wen2 xue2 jia3 xie2 wen2 jian4 guo4 xiao1 ran2 you3 chu1 chen2 zhi1 zi1 wen4 zhi1 ze2 sun1 jie4 fu1 zhi1 sheng1 ye3 gu4 fu4 yong4 qian2 yun4 fu4 yi4 pian1 shi4 zhi4 ju3
titleSlug: cui-wen-xue-jia-xie-wen-jian-guo-xiao-ran-you-chu-chen-zhi-zi-wen-zhi-ze-317b860d
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 象服盛簪珥，岂是邢夫人。
- 敝衣破冠履，可怜范叔贫。
- 君看崔员外，晚就观国宾。
- 当年颇赫赫，翁妪争为姻。
- 蹭蹬阻风水，横斜挂边垠。
- 青衫映白发，今似梅子真。
- 道存百无害，甘守吴市𬮱。
- 自言总角岁，慈母为择邻。
- 邦人惊似舅，矫矫恶不仁。
- 诗文非他师，家法乃富春。
- 岂非空同秀，为国产隽民。
- 挺然齐鲁生，近出姬姜亲。
- 为文不在多，一颂了伯伦。
- 清诗要锻炼，乃得铅中银。
- 自我迁岭外，七见槐火新。
- 著书已绝笔，一默含千谆。
- 蒉桴和苇籥，天节非人均。
- 时时自娱嬉，岂为俗子陈。

## 拼音
- xiang4 fu2 sheng4 zan1 er3 ， qi3 shi4 xing2 fu1 ren2 。
- bi4 yi1 po4 guan1 lü3 ， ke3 lian2 fan4 shu1 pin2 。
- jun1 kan4 cui1 yuan2 wai4 ， wan3 jiu4 guan1 guo2 bin1 。
- dang1 nian2 po1 he4 he4 ， weng1 yu4 zheng1 wei4 yin1 。
- ceng4 deng1 zu3 feng1 shui3 ， heng2 xie2 gua4 bian1 yin2 。
- qing1 shan1 ying4 bai2 fa4 ， jin1 si4 mei2 zi3 zhen1 。
- dao4 cun2 bai3 wu2 hai4 ， gan1 shou3 wu2 shi4 yin1 。
- zi4 yan2 zong3 jiao3 sui4 ， ci2 mu3 wei4 ze2 lin2 。
- bang1 ren2 jing1 si4 jiu4 ， jiao3 jiao3 e4 bu4 ren2 。
- shi1 wen2 fei1 ta1 shi1 ， jia1 fa3 nai3 fu4 chun1 。
- qi3 fei1 kong1 tong2 xiu4 ， wei4 guo2 chan3 jun4 min2 。
- ting3 ran2 qi2 lu3 sheng1 ， jin4 chu1 ji1 jiang1 qin1 。
- wei4 wen2 bu2 zai4 duo1 ， yi2 song4 le0 bo2 lun2 。
- qing1 shi1 yao4 duan4 lian4 ， nai3 de2 qian1 zhong1 yin2 。
- zi4 wo3 qian1 ling3 wai4 ， qi1 jian4 huai2 huo3 xin1 。
- zhu4 shu1 yi3 jue2 bi3 ， yi2 mo4 han2 qian1 zhun1 。
- kui4 fu2 he2 wei3 yue4 ， tian1 jie2 fei1 ren2 jun1 。
- shi2 shi2 zi4 yu2 xi1 ， qi3 wei4 su2 zi3 chen2 。

## 注释

## 译文

## 赏析
