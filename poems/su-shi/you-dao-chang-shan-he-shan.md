---
id: su-shi-you-dao-chang-shan-he-shan
title: 游道场山何山
titlePinyin: you2 dao4 chang3 shan1 he2 shan1
titleSlug: you-dao-chang-shan-he-shan
author: 苏轼
authorPinyin: su1 shi4
authorSlug: su-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道场山顶何山麓，上彻云峰下幽谷。
- 我从山水窟中来，尚爱此山看不足。
- 陂湖行尽白漫漫，青山忽作龙蛇盘。
- 山高无风松自响，误认石齿号惊湍。
- 山僧不放山泉出，屋底清池照瑶席。
- 阶前合抱香入云，月里仙人亲手植。
- 出山回望翠云鬟，碧瓦朱栏缥缈间。
- 白水田头问行路，小溪深处是何山。
- 高人读书夜达旦，至今山鹤鸣夜半。
- 我今废学不归山，山中对酒空三叹。

## 拼音
- dao4 chang3 shan1 ding3 he2 shan1 lu4 ， shang4 che4 yun2 feng1 xia4 you1 gu3 。
- wo3 cong2 shan1 shui3 ku1 zhong1 lai2 ， shang4 ai4 ci3 shan1 kan4 bu4 zu2 。
- bei1 hu2 xing2 jin4 bai2 man4 man4 ， qing1 shan1 hu1 zuo4 long2 she2 pan2 。
- shan1 gao1 wu2 feng1 song1 zi4 xiang3 ， wu4 ren4 shi2 chi3 hao4 jing1 tuan1 。
- shan1 seng1 bu2 fang4 shan1 quan2 chu1 ， wu1 di3 qing1 chi2 zhao4 yao2 xi2 。
- jie1 qian2 he2 bao4 xiang1 ru4 yun2 ， yue4 li3 xian1 ren2 qin1 shou3 zhi2 。
- chu1 shan1 hui2 wang4 cui4 yun2 huan2 ， bi4 wa3 zhu1 lan2 piao1 miao3 jian1 。
- bai2 shui3 tian2 tou2 wen4 xing2 lu4 ， xiao3 xi1 shen1 chu4 shi4 he2 shan1 。
- gao1 ren2 du2 shu1 ye4 da2 dan4 ， zhi4 jin1 shan1 he4 ming2 ye4 ban4 。
- wo3 jin1 fei4 xue2 bu4 gui1 shan1 ， shan1 zhong1 dui4 jiu3 kong1 san1 tan4 。

## 注释

## 译文

## 赏析
