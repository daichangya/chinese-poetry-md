---
title: 杨师道
---
杨师道，字景猷，华阴人，隋宗室也，清警有才思。入唐，尚桂阳公主，封安德郡公。贞观中，拜侍中，参豫朝政，迁中书令，罢为吏部尚书，师道善草隶，工诗，每与有名士燕集，歌咏自适，帝每见其诗，必吟讽嗟赏。后赐宴，帝曰：“闻公每酣赏，捉笔赋诗，如宿搆者，试为朕为之。”师道再拜，少选辄成，无所窜定，一座嗟伏，卒谥曰懿。集十卷，今编诗一卷。
