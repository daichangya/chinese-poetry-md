---
title: 曾三异
---
曾三异，字无疑，号云巢，临江军新淦（今江西新干）人。三聘弟。孝宗淳熙间乡贡进士。年七十，授承务郎，差监潭州南岳庙（《鹤林集》卷七）。理宗端平元年（一二三四），除秘书省正字，二年，为太社令（《南宋馆阁续录》卷九）。奉祠归，卒年九十。有《宋新旧官制通考》（《宋史·艺文志》）等，今惟《同（一作因）话录》一卷传世。事见《鹤林玉露》乙编卷五，明隆庆《临江府志》卷一二有传。
