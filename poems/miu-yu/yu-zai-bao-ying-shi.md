---
id: miu-yu-yu-zai-bao-ying-shi
title: 遇灾报应诗
titlePinyin: yu4 zai1 bao4 ying4 shi1
titleSlug: yu-zai-bao-ying-shi
author: 缪瑜
authorPinyin: miu4 yu2
authorSlug: miu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鬰攸属者潜煽灾，蜚廉纵风相与偕。
- 林林生齿七万户，连甍接栋烧成灰。
- 如何老翁一区宅，间不以寸独不㶼。
- 玉石俱焚势应尔，岂有幻术能然哉。
- 闻之翁乃好善者，平时事佛经卷开。
- 有余必以济贫乏，不以利欲萦其怀。
- 仓卒遂蒙鬼神护，万目注视咸惊猜。
- 厥初巨燄𦶟天起，左顾右盼如燔柴。
- 翁知无脱免，委身甘作烬与煨。
- 麾儿与妇令亟走，誓死不去无违乖。
- 全家酣寝越信宿，如闻大浪声喧豗。
- 及其梦觉火亦息，依然一室当崔嵬。
- 微如蒲萄不熏灼，而况梁栋与桷榱。
- 苍苍表善有如此，余自作孽何足哀。
- 作诗志往劝来者，勿以斯语同优俳。

## 拼音
- yu4 you1 shu3 zhe3 qian2 shan1 zai1 ， fei1 lian2 zong4 feng1 xiang1 yu3 xie2 。
- lin2 lin2 sheng1 chi3 qi1 wan4 hu4 ， lian2 meng2 jie1 dong4 shao1 cheng2 hui1 。
- ru2 he2 lao3 weng1 yi4 qu1 zhai2 ， jian1 bu4 yi3 cun4 du2 bu4 㶼 。
- yu4 shi2 ju4 fen2 shi4 ying4 er3 ， qi3 you3 huan4 shu4 neng2 ran2 zai1 。
- wen2 zhi1 weng1 nai3 hao3 shan4 zhe3 ， ping2 shi2 shi4 fo2 jing1 juan4 kai1 。
- you3 yu2 bi4 yi3 ji4 pin2 fa2 ， bu4 yi3 li4 yu4 ying2 qi2 huai2 。
- cang1 cu4 sui4 meng2 gui3 shen2 hu4 ， wan4 mu4 zhu4 shi4 xian2 jing1 cai1 。
- jue2 chu1 ju4 yan4 𦶟 tian1 qi3 ， zuo3 gu4 you4 pan4 ru2 fan2 chai2 。
- weng1 zhi1 wu2 tuo1 mian3 ， wei3 shen1 gan1 zuo4 jin4 yu3 wei1 。
- hui1 er2 yu3 fu4 ling4 ji2 zou3 ， shi4 si3 bu2 qu4 wu2 wei2 guai1 。
- quan2 jia1 han1 qin3 yue4 xin4 su4 ， ru2 wen2 da4 lang4 sheng1 xuan1 hui1 。
- ji2 qi2 meng4 jue2 huo3 yi4 xi1 ， yi1 ran2 yi2 shi4 dang1 cui1 wei2 。
- wei1 ru2 pu2 tao2 bu4 xun1 zhuo2 ， er2 kuang4 liang2 dong4 yu3 jue2 cui1 。
- cang1 cang1 biao3 shan4 you3 ru2 ci3 ， yu2 zi4 zuo4 nie4 he2 zu2 ai1 。
- zuo4 shi1 zhi4 wang3 quan4 lai2 zhe3 ， wu4 yi3 si1 yu3 tong2 you1 pai2 。

## 注释

## 译文

## 赏析
