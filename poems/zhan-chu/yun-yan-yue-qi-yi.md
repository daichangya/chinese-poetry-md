---
id: zhan-chu-yun-yan-yue-qi-yi
title: 云掩月  其一
titlePinyin: yun2 yan3 yue4     qi2 yi1
titleSlug: yun-yan-yue-qi-yi
author: 詹初
authorPinyin: zhan1 chu1
authorSlug: zhan-chu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 游云纷扰混太清，苍茫万里晦月明。
- 岂是贞明能为改，却缘外面纵且横。
- 纵横云霭尽能拨，一轮即见当天发。
- 当天皎皎月照人，今古何曾人照月。
- 千江万江月尽圆，千人万人谁知焉。
- 李白江头捉月死，尽笑李白醉而颠。
- 江中那有月可捉，举首独立空茫然。
- 空茫然，月在天，古来祗有一心传。
- 休教心外便便言，当时岂啻李白醉江边。

## 拼音
- you2 yun2 fen1 rao3 hun4 tai4 qing1 ， cang1 mang2 wan4 li3 hui4 yue4 ming2 。
- qi3 shi4 zhen1 ming2 neng2 wei4 gai3 ， que4 yuan2 wai4 mian4 zong4 qie3 heng2 。
- zong4 heng2 yun2 ai3 jin4 neng2 bo1 ， yi4 lun2 ji2 jian4 dang1 tian1 fa1 。
- dang1 tian1 jiao3 jiao3 yue4 zhao4 ren2 ， jin1 gu3 he2 ceng2 ren2 zhao4 yue4 。
- qian1 jiang1 wan4 jiang1 yue4 jin4 yuan2 ， qian1 ren2 wan4 ren2 shui2 zhi1 yan1 。
- li3 bai2 jiang1 tou2 zhuo1 yue4 si3 ， jin4 xiao4 li3 bai2 zui4 er2 dian1 。
- jiang1 zhong1 na4 you3 yue4 ke3 zhuo1 ， ju3 shou3 du2 li4 kong1 mang2 ran2 。
- kong1 mang2 ran2 ， yue4 zai4 tian1 ， gu3 lai2 zhi1 you3 yi4 xin1 chuan2 。
- xiu1 jiao4 xin1 wai4 bian4 bian4 yan2 ， dang1 shi2 qi3 chi4 li3 bai2 zui4 jiang1 bian1 。

## 注释

## 译文

## 赏析
