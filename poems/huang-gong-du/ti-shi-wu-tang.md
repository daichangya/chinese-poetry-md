---
id: huang-gong-du-ti-shi-wu-tang
title: 题师吴堂
titlePinyin: ti2 shi1 wu2 tang2
titleSlug: ti-shi-wu-tang
author: 黄公度
authorPinyin: huang2 gong1 du4
authorSlug: huang-gong-du
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子贤尧舜，老彭尝窃比。
- 郯子及师襄，下问曾不耻。
- 河汾一书生，自谓圣复起。
- 西京投阁士，敢与孟轲齿。
- 古人取名廉，后人取名侈。
- 谁知今人中，复见古君子。
- 方君帅南越，千载少伦拟。
- 燕居榜师吴，一谦具四美。
- 隠之经石门，得名一杯水。
- 伯始万事优，可但清而已。
- 官曹服公德，廉仁革贪鄙。
- 民俗陶公化，淳厚胜奸宄。
- 蛮獠畏公威，折箠制千里。
- 老猾惮公明，束手敢干纪。
- 三城有余力，一堂仍旧址。
- 裘带自清闲，宾僚多燕喜。
- 惟昔开元相，勋业照青史。
- 胸蟠活国计，试手曾向此。
- 我公廊庙具，劳外亦久矣。
- 尺一趣归装，高蹈广平轨。

## 拼音
- fu1 zi3 xian2 yao2 shun4 ， lao3 peng2 chang2 qie4 bi3 。
- tan2 zi3 ji2 shi1 xiang1 ， xia4 wen4 ceng2 bu4 chi3 。
- he2 fen2 yi4 shu1 sheng1 ， zi4 wei4 sheng4 fu4 qi3 。
- xi1 jing1 tou2 ge2 shi4 ， gan3 yu3 meng4 ke1 chi3 。
- gu3 ren2 qu3 ming2 lian2 ， hou4 ren2 qu3 ming2 chi3 。
- shui2 zhi1 jin1 ren2 zhong1 ， fu4 jian4 gu3 jun1 zi3 。
- fang1 jun1 shuai4 nan2 yue4 ， qian1 zai3 shao3 lun2 ni3 。
- yan4 ju1 bang3 shi1 wu2 ， yi4 qian1 ju4 si4 mei3 。
- yin3 zhi1 jing1 shi2 men2 ， de2 ming2 yi4 bei1 shui3 。
- bo2 shi3 wan4 shi4 you1 ， ke3 dan4 qing1 er2 yi3 。
- guan1 cao2 fu2 gong1 de2 ， lian2 ren2 ge2 tan1 bi3 。
- min2 su2 tao2 gong1 hua4 ， chun2 hou4 sheng4 jian1 gui3 。
- man2 liao2 wei4 gong1 wei1 ， zhe2 chui2 zhi4 qian1 li3 。
- lao3 hua2 dan4 gong1 ming2 ， shu4 shou3 gan3 gan1 ji4 。
- san1 cheng2 you3 yu2 li4 ， yi4 tang2 reng2 jiu4 zhi3 。
- qiu2 dai4 zi4 qing1 xian2 ， bin1 liao2 duo1 yan4 xi3 。
- wei2 xi1 kai1 yuan2 xiang1 ， xun1 ye4 zhao4 qing1 shi3 。
- xiong1 pan2 huo2 guo2 ji4 ， shi4 shou3 ceng2 xiang4 ci3 。
- wo3 gong1 lang2 miao4 ju4 ， lao2 wai4 yi4 jiu3 yi3 。
- chi3 yi2 qu4 gui1 zhuang1 ， gao1 dao3 guang3 ping2 gui3 。

## 注释

## 译文

## 赏析
