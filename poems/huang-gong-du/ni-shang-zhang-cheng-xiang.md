---
id: huang-gong-du-ni-shang-zhang-cheng-xiang
title: 拟上张丞相
titlePinyin: ni3 shang4 zhang1 cheng2 xiang4
titleSlug: ni-shang-zhang-cheng-xiang
author: 黄公度
authorPinyin: huang2 gong1 du4
authorSlug: huang-gong-du
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五闰干戈极，炎晖历数新。
- 析圭绵六服，卜鼎迈千春。
- 哀痛朝奸稔，夤缘国步屯。
- 近畿横彗孛，严禁失钩陈。
- 魏绛谋和敌，包胥日哭秦。
- 翠华旋北狩，清跸且南巡。
- 雾塞纷铜马，祥开表玉麟。
- 官军推大弟，耆老赴仁人。
- 唐祚兴灵武，昭王问水滨。
- 悲缠刁斗急，警报羽书频。
- 关辅腾骄子，朝廷倚大臣。
- 梦符岩肖说，天祐岳生申。
- 濯濯襟灵迈，温温德业纯。
- 家声真不坠，庙略信如神。
- 行洁圭无玷，心坚竹有筠。
- 苍生出涂炭，黄屋待经纶。
- 苏峻称兵日，姬公复辟辰。
- 祚危旒在缀，主辱涕盈巾。
- 诸将趋行殿，孤军入帝𬮱。
- 乾坤收逆气，淮海霁妖尘。
- 尊俎辞枢极，旌旄下蜀岷。
- 霜棱函谷外，春色锦江濒。
- 流马通飞漕，推锋截要津。
- 荣亲万锺禄，许国百年身。
- 盛烈刊彜鼎，丹忠薄昊旻。
- 流言初抵隙，积毁竟排真。
- 感激回天眷，须臾秉国钧。
- 精神千载会，霖雨八方均。
- 晓几趋环佩，朝班领搢绅。
- 荆蛮淹月定，胡骑暮年驯。
- 奉诏移瓯越，承恩拜紫宸。
- 地遥分虎节，日暖想龙鳞。
- 颍上归黄霸，河间借寇恂。
- 台衡期必复，风俗再还淳。
- 叹惜寒门士，叨陪上国宾。
- 雕虫慙小技，连蹇分长贫。
- 短剑秋仍抚，残灯夜更亲。
- 曳裾胡不可，投璧惧无因。
- 海运鹏孤翥，泥蟠蠖未伸。
- 济时公努力，宇宙久荆榛。

## 拼音
- wu3 run4 gan1 ge1 ji2 ， yan2 hui1 li4 shu3 xin1 。
- xi1 gui1 mian2 liu4 fu2 ， bu3 ding3 mai4 qian1 chun1 。
- ai1 tong4 chao2 jian1 ren3 ， yin2 yuan2 guo2 bu4 tun2 。
- jin4 ji1 heng2 hui4 bei4 ， yan2 jin4 shi1 gou1 chen2 。
- wei4 jiang4 mou2 he2 di2 ， bao1 xu1 ri4 ku1 qin2 。
- cui4 hua2 xuan2 bei3 shou4 ， qing1 bi4 qie3 nan2 xun2 。
- wu4 sai1 fen1 tong2 ma3 ， xiang2 kai1 biao3 yu4 lin2 。
- guan1 jun1 tui1 da4 di4 ， qi2 lao3 fu4 ren2 ren2 。
- tang2 zuo4 xing1 ling2 wu3 ， zhao1 wang2 wen4 shui3 bin1 。
- bei1 chan2 diao1 dou4 ji2 ， jing3 bao4 yu3 shu1 pin2 。
- guan1 fu3 teng2 jiao1 zi3 ， chao2 ting2 yi3 da4 chen2 。
- meng4 fu2 yan2 xiao4 shuo1 ， tian1 you4 yue4 sheng1 shen1 。
- zhuo2 zhuo2 jin1 ling2 mai4 ， wen1 wen1 de2 ye4 chun2 。
- jia1 sheng1 zhen1 bu2 zhui4 ， miao4 lüe4 xin4 ru2 shen2 。
- xing2 jie2 gui1 wu2 dian4 ， xin1 jian1 zhu2 you3 yun2 。
- cang1 sheng1 chu1 tu2 tan4 ， huang2 wu1 dai4 jing1 lun2 。
- su1 jun4 cheng1 bing1 ri4 ， ji1 gong1 fu4 bi4 chen2 。
- zuo4 wei1 liu2 zai4 zhui4 ， zhu3 ru3 ti4 ying2 jin1 。
- zhu1 jiang1 qu1 xing2 dian4 ， gu1 jun1 ru4 di4 yin1 。
- qian2 kun1 shou1 ni4 qi4 ， huai2 hai3 ji4 yao1 chen2 。
- zun1 zu3 ci2 shu1 ji2 ， jing1 mao2 xia4 shu3 min2 。
- shuang1 leng2 han2 gu3 wai4 ， chun1 se4 jin3 jiang1 bin1 。
- liu2 ma3 tong1 fei1 cao2 ， tui1 feng1 jie2 yao4 jin1 。
- rong2 qin1 wan4 zhong1 lu4 ， xu3 guo2 bai3 nian2 shen1 。
- sheng4 lie4 kan1 yi2 ding3 ， dan1 zhong1 bao2 hao4 min2 。
- liu2 yan2 chu1 di3 xi4 ， ji1 hui3 jing4 pai2 zhen1 。
- gan3 ji1 hui2 tian1 juan4 ， xu1 yu2 bing3 guo2 jun1 。
- jing1 shen2 qian1 zai3 hui4 ， lin2 yu3 ba1 fang1 jun1 。
- xiao3 ji3 qu1 huan2 pei4 ， chao2 ban1 ling3 jin4 shen1 。
- jing1 man2 yan1 yue4 ding4 ， hu2 qi2 mu4 nian2 xun4 。
- feng4 zhao4 yi2 ou1 yue4 ， cheng2 en1 bai4 zi3 chen2 。
- di4 yao2 fen1 hu3 jie2 ， ri4 nuan3 xiang3 long2 lin2 。
- ying3 shang4 gui1 huang2 ba4 ， he2 jian1 jie4 kou4 xun2 。
- tai2 heng2 qi1 bi4 fu4 ， feng1 su2 zai4 hai2 chun2 。
- tan4 xi1 han2 men2 shi4 ， dao1 pei2 shang4 guo2 bin1 。
- diao1 chong2 can2 xiao3 ji4 ， lian2 jian3 fen1 chang2 pin2 。
- duan3 jian4 qiu1 reng2 fu3 ， can2 deng1 ye4 geng4 qin1 。
- ye4 ju1 hu2 bu4 ke3 ， tou2 bi4 ju4 wu2 yin1 。
- hai3 yun4 peng2 gu1 zhu4 ， ni2 pan2 huo4 wei4 shen1 。
- ji4 shi2 gong1 nu3 li4 ， yu3 zhou4 jiu3 jing1 zhen1 。

## 注释

## 译文

## 赏析
