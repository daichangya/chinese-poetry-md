---
id: huang-gong-du-zhang-yun-xiang-cai-lan-tang
title: 张云翔采兰堂
titlePinyin: zhang1 yun2 xiang2 cai3 lan2 tang2
titleSlug: zhang-yun-xiang-cai-lan-tang
author: 黄公度
authorPinyin: huang2 gong1 du4
authorSlug: huang-gong-du
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丈夫贵成名，人子重养志。
- 志养非鼎食，名成要身致。
- 世上万男儿，二者少称遂。
- 乐哉张公子，此事有余地。
- 昔我游武林，始与张君值。
- 津津紫芝眉，落落青云器。
- 骅骝步康衢，雕鹗腾秋翅。
- 一官天南州，艰难已尝试。
- 悠然望白云，归来为隠吏。
- 轩裳非吾心，菽水重亲意。
- 筑堂九畹边，远取南陔义。
- 膳羞务馨洁，晨夕必躬视。
- 老人嗜国香，幽怀时一寄。
- 春风敷柔丝，色与恩袍类。
- 不效荆楚俗，纫之为佩璲。
- 不学会稽亭，徒然修褉事。
- 愿言倚玉树，同作庭阶瑞。
- 他年粉署握，永伴莱衣戏。

## 拼音
- zhang4 fu0 gui4 cheng2 ming2 ， ren2 zi3 zhong4 yang3 zhi4 。
- zhi4 yang3 fei1 ding3 shi2 ， ming2 cheng2 yao4 shen1 zhi4 。
- shi4 shang4 wan4 nan2 er2 ， er4 zhe3 shao3 cheng1 sui4 。
- le4 zai1 zhang1 gong1 zi3 ， ci3 shi4 you3 yu2 di4 。
- xi1 wo3 you2 wu3 lin2 ， shi3 yu3 zhang1 jun1 zhi2 。
- jin1 jin1 zi3 zhi1 mei2 ， luo4 luo4 qing1 yun2 qi4 。
- hua2 liu2 bu4 kang1 qu2 ， diao1 e4 teng2 qiu1 chi4 。
- yi4 guan1 tian1 nan2 zhou1 ， jian1 nan2 yi3 chang2 shi4 。
- you1 ran2 wang4 bai2 yun2 ， gui1 lai2 wei4 yin3 li4 。
- xuan1 shang0 fei1 wu2 xin1 ， shu1 shui3 zhong4 qin1 yi4 。
- zhu4 tang2 jiu3 wan3 bian1 ， yuan3 qu3 nan2 gai1 yi4 。
- shan4 xiu1 wu4 xin1 jie2 ， chen2 xi1 bi4 gong1 shi4 。
- lao3 ren2 shi4 guo2 xiang1 ， you1 huai2 shi2 yi2 ji4 。
- chun1 feng1 fu1 rou2 si1 ， se4 yu3 en1 pao2 lei4 。
- bu2 xiao4 jing1 chu3 su2 ， ren4 zhi1 wei4 pei4 sui4 。
- bu4 xue2 hui4 ji1 ting2 ， tu2 ran2 xiu1 xie4 shi4 。
- yuan4 yan2 yi3 yu4 shu4 ， tong2 zuo4 ting2 jie1 rui4 。
- ta1 nian2 fen3 shu3 wo4 ， yong3 ban4 lai2 yi1 xi4 。

## 注释

## 译文

## 赏析
