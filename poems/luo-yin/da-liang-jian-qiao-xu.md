---
id: luo-yin-da-liang-jian-qiao-xu
title: 大梁见乔诩
titlePinyin: da4 liang2 jian4 qiao2 xu3
titleSlug: da-liang-jian-qiao-xu
author: 罗隐
authorPinyin: luo2 yin3
authorSlug: luo-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 湘水春浮岸，淮灯夜满桥。六年悲梗断，两地各萍漂。
- 刀笔依三事，篇章奏珥貂。迹卑甘汩没，名散称逍遥。
- 好寺松为径，空江桂作桡。野香花伴落，缸暖酒和烧。
- 晋沼寻游凤，秦冠竟叹鸮。骨凡鸡犬薄，魂断蕙兰招。
- 怅望添燕管，蹉跎厌鲁瓢。败桐方委爨，冤匣正冲霄。
- 战代安厘国，封崇孝景朝。千年非有限，一醉解无聊。
- 漏永灯花暗，炉红雪片销。久游家共远，相对鬓俱凋。
- 运命从难合，光阴奈不饶。到头蓑笠契，两信钓鱼潮。

## 拼音
- xiang1 shui3 chun1 fu2 an4 ， huai2 deng1 ye4 man3 qiao2 。 liu4 nian2 bei1 geng3 duan4 ， liang3 di4 ge4 ping2 piao1 。
- dao1 bi3 yi1 san1 shi4 ， pian1 zhang1 zou4 er3 diao1 。 ji4 bei1 gan1 gu3 mei2 ， ming2 san4 cheng1 xiao1 yao2 。
- hao3 si4 song1 wei4 jing4 ， kong1 jiang1 gui4 zuo4 rao2 。 ye3 xiang1 hua1 ban4 luo4 ， gang1 nuan3 jiu3 he2 shao1 。
- jin4 zhao3 xun2 you2 feng4 ， qin2 guan1 jing4 tan4 xiao1 。 gu3 fan2 ji1 quan3 bao2 ， hun2 duan4 hui4 lan2 zhao1 。
- chang4 wang4 tian1 yan4 guan3 ， cuo1 tuo2 yan4 lu3 piao2 。 bai4 tong2 fang1 wei3 cuan4 ， yuan1 xia2 zheng4 chong1 xiao1 。
- zhan4 dai4 an1 li2 guo2 ， feng1 chong2 xiao4 jing3 chao2 。 qian1 nian2 fei1 you3 xian4 ， yi2 zui4 jie3 wu2 liao2 。
- lou4 yong3 deng1 hua1 an4 ， lu2 hong2 xue3 pian4 xiao1 。 jiu3 you2 jia1 gong4 yuan3 ， xiang1 dui4 bin4 ju4 diao1 。
- yun4 ming4 cong2 nan2 he2 ， guang1 yin1 nai4 bu4 rao2 。 dao4 tou2 suo1 li4 qi4 ， liang3 xin4 diao4 yu2 chao2 。

## 注释

## 译文

## 赏析
