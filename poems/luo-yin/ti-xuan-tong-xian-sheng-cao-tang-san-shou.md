---
id: luo-yin-ti-xuan-tong-xian-sheng-cao-tang-san-shou
title: 题玄同先生草堂三首
titlePinyin: ti2 xuan2 tong2 xian1 sheng1 cao3 tang2 san1 shou3
titleSlug: ti-xuan-tong-xian-sheng-cao-tang-san-shou
author: 罗隐
authorPinyin: luo2 yin3
authorSlug: luo-yin
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杳杳诸天路，苍苍大涤山。景舆留不得，毛节去应闲。
- 相府旧知己，教门新启关。太平匡济术，流落在人间。
- 先生诀行日，曾奉数行书。意密寻难会，情深恨有余。
- 石桥春暖后，句漏药成初。珍重云兼鹤，从来不定居。
- 常时忆讨论，历历事犹存。酒向余杭尽，云从大涤昏。
- 往来无道侣，归去有台恩。自此玄言绝，长应闭洞门。

## 拼音
- yao3 yao3 zhu1 tian1 lu4 ， cang1 cang1 da4 di2 shan1 。 jing3 yu2 liu2 bu4 de2 ， mao2 jie2 qu4 ying4 xian2 。
- xiang1 fu3 jiu4 zhi1 ji3 ， jiao4 men2 xin1 qi3 guan1 。 tai4 ping2 kuang1 ji4 shu4 ， liu2 luo4 zai4 ren2 jian1 。
- xian1 sheng1 jue2 xing2 ri4 ， ceng2 feng4 shu4 xing2 shu1 。 yi4 mi4 xun2 nan2 hui4 ， qing2 shen1 hen4 you3 yu2 。
- shi2 qiao2 chun1 nuan3 hou4 ， ju4 lou4 yao4 cheng2 chu1 。 zhen1 zhong4 yun2 jian1 he4 ， cong2 lai2 bu2 ding4 ju1 。
- chang2 shi2 yi4 tao3 lun4 ， li4 li4 shi4 you2 cun2 。 jiu3 xiang4 yu2 hang2 jin4 ， yun2 cong2 da4 di2 hun1 。
- wang3 lai2 wu2 dao4 lü3 ， gui1 qu4 you3 tai2 en1 。 zi4 ci3 xuan2 yan2 jue2 ， chang2 ying4 bi4 dong4 men2 。

## 注释

## 译文

## 赏析
