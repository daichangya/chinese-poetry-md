---
id: bao-rong-tu-zhong-lu-si-er-shou-yi
title: 途中旅思二首 一
titlePinyin: tu2 zhong1 lü3 si1 er4 shou3   yi1
titleSlug: tu-zhong-lu-si-er-shou-yi
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 喔喔鸡鸣晓，萧萧马辞枥。
- 草草名利区，居人少于客。
- 生期三万日，童耄半虚掷。
- 修短命半中，忧欢复相敌。
- 朝提黄金爵，暮造青松宅。
- 来往日相悲，北邙田土窄。
- 峨峨西天岳，锦绣明翠壁。
- 中有不死乡，千年无人迹。
- 心期周太子，下马拜虚碧。
- 鹤驾如可从，他年执烟策。

## 拼音
- wo1 wo1 ji1 ming2 xiao3 ， xiao1 xiao1 ma3 ci2 li4 。
- cao3 cao3 ming2 li4 qu1 ， ju1 ren2 shao3 yu2 ke4 。
- sheng1 qi1 san1 wan4 ri4 ， tong2 mao4 ban4 xu1 zhi4 。
- xiu1 duan3 ming4 ban4 zhong1 ， you1 huan1 fu4 xiang1 di2 。
- chao2 ti2 huang2 jin1 jue2 ， mu4 zao4 qing1 song1 zhai2 。
- lai2 wang3 ri4 xiang1 bei1 ， bei3 mang2 tian2 tu3 zhai3 。
- e2 e2 xi1 tian1 yue4 ， jin3 xiu4 ming2 cui4 bi4 。
- zhong1 you3 bu4 si3 xiang1 ， qian1 nian2 wu2 ren2 ji4 。
- xin1 qi1 zhou1 tai4 zi3 ， xia4 ma3 bai4 xu1 bi4 。
- he4 jia4 ru2 ke3 cong2 ， ta1 nian2 zhi2 yan1 ce4 。

## 注释

## 译文

## 赏析
