---
id: bao-rong-zi-gui
title: 子规
titlePinyin: zi3 gui1
titleSlug: zi-gui
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 中林子规啼，云是古蜀帝。蜀帝胡为鸟，惊急如罪戾。
- 一啼艳阳节，春色亦可替。再啼孟夏林，密叶堪委翳。
- 三啼凉秋晓，百卉无生意。四啼玄冥冬，云物惨不霁。
- 芸黄壮士发，沾洒妖姬袂。悲深寒乌雏，哀掩病鹤翅。
- 胡为托幽命，庇质无完毳。戚戚含至冤，卑卑忌群势。
- 吾闻凤凰长，羽族皆受制。盍分翡翠毛，使学鹦鹉慧。
- 敌怨不在弦，一哀尚能继。那令不知休，泣血经世世。
- 古风失中和，衰代因郑卫。三叹尚淫哀，向渴嘻流涕。
- 如因异声感，乐与中肠契。至教一昏芜，生人遂危脆。
- 古意叹通近，如上青天际。荼蓼久已甘，空劳堇葵惠。
- 谁闻子规苦，思与正声计。

## 拼音
- zhong1 lin2 zi0 gui1 ti2 ， yun2 shi4 gu3 shu3 di4 。 shu3 di4 hu2 wei4 niao3 ， jing1 ji2 ru2 zui4 li4 。
- yi4 ti2 yan4 yang2 jie2 ， chun1 se4 yi4 ke3 ti4 。 zai4 ti2 meng4 xia4 lin2 ， mi4 ye4 kan1 wei3 yi4 。
- san1 ti2 liang2 qiu1 xiao3 ， bai3 hui4 wu2 sheng1 yi4 。 si4 ti2 xuan2 ming2 dong1 ， yun2 wu4 can3 bu2 ji4 。
- yun2 huang2 zhuang4 shi4 fa1 ， zhan1 sa3 yao1 ji1 mei4 。 bei1 shen1 han2 wu1 chu2 ， ai1 yan3 bing4 he4 chi4 。
- hu2 wei4 tuo1 you1 ming4 ， bi4 zhi4 wu2 wan2 cui4 。 qi1 qi1 han2 zhi4 yuan1 ， bei1 bei1 ji4 qun2 shi4 。
- wu2 wen2 feng4 huang2 chang2 ， yu3 zu2 jie1 shou4 zhi4 。 he2 fen1 fei3 cui4 mao2 ， shi3 xue2 ying1 wu3 hui4 。
- di2 yuan4 bu2 zai4 xian2 ， yi4 ai1 shang4 neng2 ji4 。 na4 ling4 bu4 zhi1 xiu1 ， qi4 xue4 jing1 shi4 shi4 。
- gu3 feng1 shi1 zhong1 he2 ， shuai1 dai4 yin1 zheng4 wei4 。 san1 tan4 shang4 yin2 ai1 ， xiang4 ke3 xi1 liu2 ti4 。
- ru2 yin1 yi4 sheng1 gan3 ， le4 yu3 zhong1 chang2 qi4 。 zhi4 jiao4 yi4 hun1 wu2 ， sheng1 ren2 sui4 wei1 cui4 。
- gu3 yi4 tan4 tong1 jin4 ， ru2 shang4 qing1 tian1 ji4 。 tu2 liao3 jiu3 yi3 gan1 ， kong1 lao2 jin3 kui2 hui4 。
- shui2 wen2 zi3 gui1 ku3 ， si1 yu3 zheng4 sheng1 ji4 。

## 注释

## 译文

## 赏析
