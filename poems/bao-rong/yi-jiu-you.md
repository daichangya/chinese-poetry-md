---
id: bao-rong-yi-jiu-you
title: 忆旧游
titlePinyin: yi4 jiu4 you2
titleSlug: yi-jiu-you
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆求无何乡，了在赤谷村。仙人居其中，将往问所存。
- 日入蒙汜宿，石烟抱山门。明月久不下，半峰照啼猿。
- 堂上白鹤翁，神清心无烦。斋心侍席前，跪请长生恩。
- 云昔崆峒老，何词受轩辕。从星使变化，任日张乾坤。
- 若到旧乡里，宛如曾讨论。风移岩花气，珠贯金经言。
- 凉夜惜易尽，青烟谢晨喧。自唯腥膻体，难久留其藩。
- 几世身在梦，百年云无根。悠悠竟何事，愚智相忧冤。
- 叹息几晚寤，蒙师招其魂。至今瑶华心，每想清水源。

## 拼音
- yi4 qiu2 wu2 he2 xiang1 ， liao3 zai4 chi4 gu3 cun1 。 xian1 ren2 ju1 qi2 zhong1 ， jiang1 wang3 wen4 suo3 cun2 。
- ri4 ru4 meng2 si4 su4 ， shi2 yan1 bao4 shan1 men2 。 ming2 yue4 jiu3 bu2 xia4 ， ban4 feng1 zhao4 ti2 yuan2 。
- tang2 shang4 bai2 he4 weng1 ， shen2 qing1 xin1 wu2 fan2 。 zhai1 xin1 shi4 xi2 qian2 ， gui4 qing3 chang2 sheng1 en1 。
- yun2 xi1 kong1 tong2 lao3 ， he2 ci2 shou4 xuan1 yuan2 。 cong2 xing1 shi3 bian4 hua4 ， ren4 ri4 zhang1 qian2 kun1 。
- ruo4 dao4 jiu4 xiang1 li3 ， wan3 ru2 ceng2 tao3 lun4 。 feng1 yi2 yan2 hua1 qi4 ， zhu1 guan4 jin1 jing1 yan2 。
- liang2 ye4 xi1 yi4 jin4 ， qing1 yan1 xie4 chen2 xuan1 。 zi4 wei2 xing1 shan1 ti3 ， nan2 jiu3 liu2 qi2 fan1 。
- ji3 shi4 shen1 zai4 meng4 ， bai3 nian2 yun2 wu2 gen1 。 you1 you1 jing4 he2 shi4 ， yu2 zhi4 xiang1 you1 yuan1 。
- tan4 xi1 ji3 wan3 wu4 ， meng2 shi1 zhao1 qi2 hun2 。 zhi4 jin1 yao2 hua2 xin1 ， mei3 xiang3 qing1 shui3 yuan2 。

## 注释

## 译文

## 赏析
