---
id: bao-rong-qiu-huai-wu-shou
title: 秋怀五首
titlePinyin: qiu1 huai2 wu3 shou3
titleSlug: qiu-huai-wu-shou
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 促促生有涯，营营意无限。无限意未申，有涯生已晚。
- 恩荣不可恃，天道归寸管。老如影随人，时若车下阪。
- 行者归期尽，居人心更远。凉风日萧条，亲戚长在眼。
- 多忧知无奈，圣贤莫能免。客鸟投本枝，生生复深浅。
- 秋晓客迢迢，月清风楚楚。草虫夜侵我，唧唧床下语。
- 流年白日驰，微愿不我与。心如缫丝纶，辗转多头绪。
- 凭觞散烦襟，援瑟清夜拊。回感帝子心，空堂有烟雨。
- 丝减悲不减，器新声更古。一弦有余哀，何况二十五。
- 九月夜如年，幽房劳别梦。不知别日远，夜夜犹相送。
- 玉床暗虫响，锦席寒泪冻。明镜失旧人，空林误归凤。
- 新年堪爱惜，锦字亦珍重。一念皎皎时，幽襟非所用。
- 金气白日来，疏黄满河关。平居乏愉悦，况复身险艰。
- 一忆故乡居，一望客人还。两心四海中，谁不伤朱颜。
- 双燕不巢树，浮萍不出山。性命君由天，安得易其间。
- 休悲砌虫苦，此日无人闲。
- 龙荒变露色，燕雁南为客。游子声影中，涕零念离析。
- 四时如车马，转此今与昔。往叹在空中，存事委幽迹。
- 翩翩日敛照，朗朗月系夕。物生春不留，年壮老还迫。
- 天机杳何为，长寿与松柏。

## 拼音
- cu4 cu4 sheng1 you3 ya2 ， ying2 ying2 yi4 wu2 xian4 。 wu2 xian4 yi4 wei4 shen1 ， you3 ya2 sheng1 yi3 wan3 。
- en1 rong2 bu4 ke3 shi4 ， tian1 dao4 gui1 cun4 guan3 。 lao3 ru2 ying3 sui2 ren2 ， shi2 ruo4 che1 xia4 ban3 。
- xing2 zhe3 gui1 qi1 jin4 ， ju1 ren2 xin1 geng4 yuan3 。 liang2 feng1 ri4 xiao1 tiao2 ， qin1 qi0 chang2 zai4 yan3 。
- duo1 you1 zhi1 wu2 nai4 ， sheng4 xian2 mo4 neng2 mian3 。 ke4 niao3 tou2 ben3 zhi1 ， sheng1 sheng1 fu4 shen1 qian3 。
- qiu1 xiao3 ke4 tiao2 tiao2 ， yue4 qing1 feng1 chu3 chu3 。 cao3 chong2 ye4 qin1 wo3 ， ji1 ji1 chuang2 xia4 yu3 。
- liu2 nian2 bai2 ri4 chi2 ， wei1 yuan4 bu4 wo3 yu3 。 xin1 ru2 sao1 si1 lun2 ， nian3 zhuan3 duo1 tou2 xu4 。
- ping2 shang1 san4 fan2 jin1 ， yuan2 se4 qing1 ye4 fu3 。 hui2 gan3 di4 zi3 xin1 ， kong1 tang2 you3 yan1 yu3 。
- si1 jian3 bei1 bu4 jian3 ， qi4 xin1 sheng1 geng4 gu3 。 yi4 xian2 you3 yu2 ai1 ， he2 kuang4 er4 shi2 wu3 。
- jiu3 yue4 ye4 ru2 nian2 ， you1 fang2 lao2 bie2 meng4 。 bu4 zhi1 bie2 ri4 yuan3 ， ye4 ye4 you2 xiang1 song4 。
- yu4 chuang2 an4 chong2 xiang3 ， jin3 xi2 han2 lei4 dong4 。 ming2 jing4 shi1 jiu4 ren2 ， kong1 lin2 wu4 gui1 feng4 。
- xin1 nian2 kan1 ai4 xi1 ， jin3 zi4 yi4 zhen1 zhong4 。 yi2 nian4 jiao3 jiao3 shi2 ， you1 jin1 fei1 suo3 yong4 。
- jin1 qi4 bai2 ri4 lai2 ， shu1 huang2 man3 he2 guan1 。 ping2 ju1 fa2 yu2 yue4 ， kuang4 fu4 shen1 xian3 jian1 。
- yi2 yi4 gu4 xiang1 ju1 ， yi2 wang4 ke4 ren2 hai2 。 liang3 xin1 si4 hai3 zhong1 ， shui2 bu4 shang1 zhu1 yan2 。
- shuang1 yan4 bu4 chao2 shu4 ， fu2 ping2 bu4 chu1 shan1 。 xing4 ming4 jun1 you2 tian1 ， an1 de2 yi4 qi2 jian1 。
- xiu1 bei1 qi4 chong2 ku3 ， ci3 ri4 wu2 ren2 xian2 。
- long2 huang1 bian4 lu4 se4 ， yan4 yan4 nan2 wei4 ke4 。 you2 zi3 sheng1 ying3 zhong1 ， ti4 ling2 nian4 li2 xi1 。
- si4 shi2 ru2 che1 ma3 ， zhuan3 ci3 jin1 yu3 xi1 。 wang3 tan4 zai4 kong1 zhong1 ， cun2 shi4 wei3 you1 ji4 。
- pian1 pian1 ri4 lian3 zhao4 ， lang3 lang3 yue4 xi4 xi1 。 wu4 sheng1 chun1 bu4 liu2 ， nian2 zhuang4 lao3 hai2 po4 。
- tian1 ji1 yao3 he2 wei4 ， chang2 shou4 yu3 song1 bai3 。

## 注释

## 译文

## 赏析
