---
id: bao-rong-shu-de-shang-tai-yuan-yan-shang-shu-shou
title: 述德上太原严尚书绶
titlePinyin: shu4 de2 shang4 tai4 yuan2 yan2 shang4 shu1 shou4
titleSlug: shu-de-shang-tai-yuan-yan-shang-shu-shou
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 帝命河岳神，降灵翼轩辕。天王委管钥，开闭秦北门。
- 顶戴日月光，口宣雨露言。甲马不及汗，天骄自亡魂。
- 清冢入内地，黄河穷本源。风云寝气象，鸟兽翔旗幡。
- 军人歌无胡，长剑倚昆仑。终古鞭血地，到今耕稼繁。
- 樵客天一畔，何由拜旌轩。愿请执御臣，为公动朱轓。
- 岂令群荒外，尚有辜帝恩。愿陈田舍歌，暂息四座喧。
- 条桑去附枝，薙草绝本根。可惜汉公主，哀哀嫁乌孙。

## 拼音
- di4 ming4 he2 yue4 shen2 ， jiang4 ling2 yi4 xuan1 yuan2 。 tian1 wang2 wei3 guan3 yao4 ， kai1 bi4 qin2 bei3 men2 。
- ding3 dai4 ri4 yue4 guang1 ， kou3 xuan1 yu3 lu4 yan2 。 jia3 ma3 bu4 ji2 han4 ， tian1 jiao1 zi4 wang2 hun2 。
- qing1 zhong3 ru4 nei4 di4 ， huang2 he2 qiong2 ben3 yuan2 。 feng1 yun2 qin3 qi4 xiang4 ， niao3 shou4 xiang2 qi2 fan1 。
- jun1 ren2 ge1 wu2 hu2 ， chang2 jian4 yi3 kun1 lun2 。 zhong1 gu3 bian1 xue4 di4 ， dao4 jin1 geng1 jia4 fan2 。
- qiao2 ke4 tian1 yi2 pan4 ， he2 you2 bai4 jing1 xuan1 。 yuan4 qing3 zhi2 yu4 chen2 ， wei4 gong1 dong4 zhu1 fan1 。
- qi3 ling4 qun2 huang1 wai4 ， shang4 you3 gu1 di4 en1 。 yuan4 chen2 tian2 she4 ge1 ， zan4 xi1 si4 zuo4 xuan1 。
- tiao2 sang1 qu4 fu4 zhi1 ， ti4 cao3 jue2 ben3 gen1 。 ke3 xi1 han4 gong1 zhu3 ， ai1 ai1 jia4 wu1 sun1 。

## 注释

## 译文

## 赏析
