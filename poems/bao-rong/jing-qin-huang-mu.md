---
id: bao-rong-jing-qin-huang-mu
title: 经秦皇墓
titlePinyin: jing1 qin2 huang2 mu4
titleSlug: jing-qin-huang-mu
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 左岗青虬盘，右阪白虎踞。谁识此中陵，祖龙藏身处。
- 别为一天地，下入三泉路。珠华翔青鸟，玉影耀白兔。
- 山河一易姓，万事随人去。白昼盗开陵，玄冬火焚树。
- 哀哉送死厚，乃为弃身具。死者不复知，回看汉文墓。

## 拼音
- zuo3 gang3 qing1 qiu2 pan2 ， you4 ban3 bai2 hu3 ju4 。 shui2 shi2 ci3 zhong1 ling2 ， zu3 long2 cang2 shen1 chu4 。
- bie2 wei4 yi4 tian1 di4 ， xia4 ru4 san1 quan2 lu4 。 zhu1 hua2 xiang2 qing1 niao3 ， yu4 ying3 yao4 bai2 tu4 。
- shan1 he2 yi2 yi4 xing4 ， wan4 shi4 sui2 ren2 qu4 。 bai2 zhou4 dao4 kai1 ling2 ， xuan2 dong1 huo3 fen2 shu4 。
- ai1 zai1 song4 si3 hou4 ， nai3 wei4 qi4 shen1 ju4 。 si3 zhe3 bu2 fu4 zhi1 ， hui2 kan4 han4 wen2 mu4 。

## 注释

## 译文

## 赏析
