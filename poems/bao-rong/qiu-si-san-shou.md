---
id: bao-rong-qiu-si-san-shou
title: 秋思三首
titlePinyin: qiu1 si1 san1 shou3
titleSlug: qiu-si-san-shou
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 胡风吹雁翼，远别无人乡。君近雁来处，几回断君肠。
- 昔奉千日书，抚心怨星霜。无书又千日，世路重茫茫。
- 燕国有佳丽，蛾眉富春光。自然君归晚，花落君空堂。
- 君其若不然，岁晚双鸳鸯。
- 顾兔蚀残月，幽光不如星。女儿晚事夫，颜色同秋萤。
- 秋日边马思，武夫不遑宁。燕歌易水怨，剑舞蛟龙腥。
- 风折连枝树，水翻无蒂萍。立身多门户，何必燕山铭。
- 生世不如鸟，双双比翼翎。
- 季秋天地闲，万物生意足。我忧长于生，安得及草木。
- 试从古人愿，致酒歌秉烛。燕赵皆世人，讵能长似玉。
- 俯怜老期近，仰视日车速。萧飒御风君，魂梦愿相逐。
- 百年夜销半，端为重缨束。

## 拼音
- hu2 feng1 chui1 yan4 yi4 ， yuan3 bie2 wu2 ren2 xiang1 。 jun1 jin4 yan4 lai2 chu4 ， ji3 hui2 duan4 jun1 chang2 。
- xi1 feng4 qian1 ri4 shu1 ， fu3 xin1 yuan4 xing1 shuang1 。 wu2 shu1 you4 qian1 ri4 ， shi4 lu4 zhong4 mang2 mang2 。
- yan4 guo2 you3 jia1 li4 ， e2 mei2 fu4 chun1 guang1 。 zi4 ran2 jun1 gui1 wan3 ， hua1 luo4 jun1 kong1 tang2 。
- jun1 qi2 ruo4 bu4 ran2 ， sui4 wan3 shuang1 yuan1 yang1 。
- gu4 tu4 shi2 can2 yue4 ， you1 guang1 bu4 ru2 xing1 。 nü3 er2 wan3 shi4 fu1 ， yan2 se4 tong2 qiu1 ying2 。
- qiu1 ri4 bian1 ma3 si1 ， wu3 fu1 bu4 huang2 ning2 。 yan4 ge1 yi4 shui3 yuan4 ， jian4 wu3 jiao1 long2 xing1 。
- feng1 zhe2 lian2 zhi1 shu4 ， shui3 fan1 wu2 di4 ping2 。 li4 shen1 duo1 men2 hu4 ， he2 bi4 yan1 shan1 ming2 。
- sheng1 shi4 bu4 ru2 niao3 ， shuang1 shuang1 bi3 yi4 ling2 。
- ji4 qiu1 tian1 di4 xian2 ， wan4 wu4 sheng1 yi4 zu2 。 wo3 you1 chang2 yu2 sheng1 ， an1 de2 ji2 cao3 mu4 。
- shi4 cong2 gu3 ren2 yuan4 ， zhi4 jiu3 ge1 bing3 zhu2 。 yan1 zhao4 jie1 shi4 ren2 ， ju4 neng2 chang2 si4 yu4 。
- fu3 lian2 lao3 qi1 jin4 ， yang3 shi4 ri4 che1 su4 。 xiao1 sa4 yu4 feng1 jun1 ， hun2 meng4 yuan4 xiang1 zhu2 。
- bai3 nian2 ye4 xiao1 ban4 ， duan1 wei4 zhong4 ying1 shu4 。

## 注释

## 译文

## 赏析
