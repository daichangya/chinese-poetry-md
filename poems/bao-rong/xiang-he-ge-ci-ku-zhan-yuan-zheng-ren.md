---
id: bao-rong-xiang-he-ge-ci-ku-zhan-yuan-zheng-ren
title: 相和歌辞 苦战远征人
titlePinyin: xiang1 he2 ge1 ci2   ku3 zhan4 yuan3 zheng1 ren2
titleSlug: xiang-he-ge-ci-ku-zhan-yuan-zheng-ren
author: 鲍溶
authorPinyin: bao4 rong2
authorSlug: bao-rong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 征人歌古曲，携手上河梁。
- 李陵死别处，杳杳玄冥乡。
- 忆昔从此路，连年征鬼方。
- 久行迷汉历，三洗氊衣裳。
- 百战身且在，微功信难忘。
- 远承云台议，非势孰敢当。
- 落日吊李广，白身过河阳。
- 闲弓失月影，劳劒无龙光。
- 去日始束发，今来发成霜。
- 虚名乃闲事，生见父母乡。
- 掩抑大风歌，裴回少年场。
- 诚哉古人言，鸟尽良弓藏。

## 拼音
- zheng1 ren2 ge1 gu3 qu3 ， xie2 shou3 shang4 he2 liang2 。
- li3 ling2 si3 bie2 chu4 ， yao3 yao3 xuan2 ming2 xiang1 。
- yi4 xi1 cong2 ci3 lu4 ， lian2 nian2 zheng1 gui3 fang1 。
- jiu3 xing2 mi2 han4 li4 ， san1 xi3 zhan1 yi1 shang0 。
- bai3 zhan4 shen1 qie3 zai4 ， wei1 gong1 xin4 nan2 wang4 。
- yuan3 cheng2 yun2 tai2 yi4 ， fei1 shi4 shu2 gan3 dang1 。
- luo4 ri4 diao4 li3 guang3 ， bai2 shen1 guo4 he2 yang2 。
- xian2 gong1 shi1 yue4 ying3 ， lao2 jian4 wu2 long2 guang1 。
- qu4 ri4 shi3 shu4 fa1 ， jin1 lai2 fa1 cheng2 shuang1 。
- xu1 ming2 nai3 xian2 shi4 ， sheng1 jian4 fu4 mu3 xiang1 。
- yan3 yi4 da4 feng1 ge1 ， pei2 hui2 shao4 nian2 chang3 。
- cheng2 zai1 gu3 ren2 yan2 ， niao3 jin4 liang2 gong1 cang2 。

## 注释

## 译文

## 赏析
