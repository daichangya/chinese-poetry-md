---
id: chou-yuan-yu-jiu-ke-si-gui-yi-qiu-guang-dou-si-huan-qing-bao-shan-se-bu-ru-gui-yi--6477f5d3
title: 予久客思归以秋光都似宦情薄山色不如归意浓为韵言志约金溧诸友共赋寄钱唐亲旧  其九
titlePinyin: yu3 jiu3 ke4 si1 gui1 yi3 qiu1 guang1 dou1 si4 huan4 qing2 bao2 shan1 se4 bu4 ru2 gui1 yi4 nong2 wei4 yun4 yan2 zhi4 yue1 jin1 li4 zhu1 you3 gong4 fu4 ji4 qian2 tang2 qin1 jiu4     qi2 jiu3
titleSlug: yu-jiu-ke-si-gui-yi-qiu-guang-dou-si-huan-qing-bao-shan-se-bu-ru-gui-yi--6477f5d3
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乔木足秋声，红叶表秋色。
- 因之念湖山，恨不生羽翼。
- 形留神已驰，游倦交渐息。
- 西邻夜砧发，东邻晓机织。
- 我亦有敝庐，松菊暗荆棘。
- 北山百年墓，苔竹手所植。
- 今长尺若干，霜雪颇自力。
- 西风龙蛇蛰，暗雨山林黑。
- 东望会言归，免我长相忆。

## 拼音
- qiao2 mu4 zu2 qiu1 sheng1 ， hong2 ye4 biao3 qiu1 se4 。
- yin1 zhi1 nian4 hu2 shan1 ， hen4 bu4 sheng1 yu3 yi4 。
- xing2 liu2 shen2 yi3 chi2 ， you2 juan4 jiao1 jian4 xi1 。
- xi1 lin2 ye4 zhen1 fa1 ， dong1 lin2 xiao3 ji1 zhi1 。
- wo3 yi4 you3 bi4 lu2 ， song1 ju2 an4 jing1 ji2 。
- bei3 shan1 bai3 nian2 mu4 ， tai2 zhu2 shou3 suo3 zhi2 。
- jin1 chang2 chi3 ruo4 gan1 ， shuang1 xue3 po1 zi4 li4 。
- xi1 feng1 long2 she2 zhe2 ， an4 yu3 shan1 lin2 hei1 。
- dong1 wang4 hui4 yan2 gui1 ， mian3 wo3 zhang3 xiang4 yi4 。

## 注释

## 译文

## 赏析
