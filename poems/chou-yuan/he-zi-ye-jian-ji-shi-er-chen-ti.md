---
id: chou-yuan-he-zi-ye-jian-ji-shi-er-chen-ti
title: 和子野见寄十二辰体
titlePinyin: he2 zi3 ye3 jian4 ji4 shi2 er4 chen2 ti3
titleSlug: he-zi-ye-jian-ji-shi-er-chen-ti
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 良工鼠须笔，戢戢囊颖露。
- 抄诗节经史，汗牛车载路。
- 信知文中虎，一代人不数。
- 细声笑蚯蝇，妙趣忘鱼兔。
- 东野龙无云，胡为乎泥中。
- 蟠屈如睡虵，虚此云梦胸。
- 且骑款段马，野服随田翁。
- 相羊山泽间，真乐樵牧同。
- 开林斩猴杙，种花续春意。
- 他年处鸡窠，偃蹇增老气。
- 锦鲸卷不宜，貂狗续亦易。
- 老砚磨猪肝，翰墨作游戏。

## 拼音
- liang2 gong1 shu3 xu1 bi3 ， ji2 ji2 nang2 ying3 lu4 。
- chao1 shi1 jie2 jing1 shi3 ， han4 niu2 che1 zai4 lu4 。
- xin4 zhi1 wen2 zhong1 hu3 ， yi2 dai4 ren2 bu2 shu4 。
- xi4 sheng1 xiao4 qiu1 ying2 ， miao4 qu4 wang4 yu2 tu4 。
- dong1 ye3 long2 wu2 yun2 ， hu2 wei4 hu1 ni2 zhong1 。
- pan2 qu1 ru2 shui4 she2 ， xu1 ci3 yun2 meng4 xiong1 。
- qie3 qi2 kuan3 duan4 ma3 ， ye3 fu2 sui2 tian2 weng1 。
- xiang1 yang2 shan1 ze2 jian1 ， zhen1 le4 qiao2 mu4 tong2 。
- kai1 lin2 zhan3 hou2 yi4 ， zhong3 hua1 xu4 chun1 yi4 。
- ta1 nian2 chu4 ji1 ke1 ， yan3 jian3 zeng1 lao3 qi4 。
- jin3 jing1 juan4 bu4 yi2 ， diao1 gou3 xu4 yi4 yi4 。
- lao3 yan4 mo2 zhu1 gan1 ， han4 mo4 zuo4 you2 xi4 。

## 注释

## 译文

## 赏析
