---
id: chou-yuan-song-liu-lian-shi-gui
title: 送刘炼师归
titlePinyin: song4 liu2 lian4 shi1 gui1
titleSlug: song-liu-lian-shi-gui
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云中鸡犬随淮南，手攀桂树歌小山。
- 鸿宝秘书在玉枕，有高尚者还童颜。
- 卯金家世学仙子，半生游山磨屐齿。
- 懒耕白云种瑶草，南去持竿钓湘水。
- 天风环珮沧江东，鄱云溧雨分邻封。
- 浮丘洪崖未之见，拥肿鞅掌常相从。
- 拂衣浩然有归志，湘滨已卜诛茅地。
- 寸田尺宅可治生，骑鹤缠腰非易事。
- 不如且向金莲游，濯足万里黄河流。
- 上界神仙足官府，山中宰相轻公侯。
- 人生得意无南北，蝇利蜗名等鸡肋。
- 道人一粲据槁梧，世间万事槐安国。

## 拼音
- yun2 zhong1 ji1 quan3 sui2 huai2 nan2 ， shou3 pan1 gui4 shu4 ge1 xiao3 shan1 。
- hong2 bao3 mi4 shu1 zai4 yu4 zhen3 ， you3 gao1 shang4 zhe3 hai2 tong2 yan2 。
- mao3 jin1 jia1 shi4 xue2 xian1 zi3 ， ban4 sheng1 you2 shan1 mo2 ji1 chi3 。
- lan3 geng1 bai2 yun2 zhong3 yao2 cao3 ， nan2 qu4 chi2 gan1 diao4 xiang1 shui3 。
- tian1 feng1 huan2 pei4 cang1 jiang1 dong1 ， po2 yun2 li4 yu3 fen1 lin2 feng1 。
- fu2 qiu1 hong2 ya2 wei4 zhi1 jian4 ， yong1 zhong3 yang1 zhang3 chang2 xiang1 cong2 。
- fu2 yi1 hao4 ran2 you3 gui1 zhi4 ， xiang1 bin1 yi3 bu3 zhu1 mao2 di4 。
- cun4 tian2 chi3 zhai2 ke3 zhi4 sheng1 ， qi2 he4 chan2 yao1 fei1 yi4 shi4 。
- bu4 ru2 qie3 xiang4 jin1 lian2 you2 ， zhuo2 zu2 wan4 li3 huang2 he2 liu2 。
- shang4 jie4 shen2 xian1 zu2 guan1 fu3 ， shan1 zhong1 zai3 xiang4 qing1 gong1 hou2 。
- ren2 sheng1 de2 yi4 wu2 nan2 bei3 ， ying2 li4 wo1 ming2 deng3 ji1 lei4 。
- dao4 ren2 yi2 can4 ju4 gao3 wu2 ， shi4 jian1 wan4 shi4 huai2 an1 guo2 。

## 注释

## 译文

## 赏析
