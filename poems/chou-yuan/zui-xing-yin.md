---
id: chou-yuan-zui-xing-yin
title: 醉醒吟
titlePinyin: zui4 xing3 yin2
titleSlug: zui-xing-yin
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众人皆醉我独醒，众人皆醒我独醉。
- 先生何苦与世违，醒醉之中有深意。
- 或云酒是腐肠药，沉湎淫泆无不至。
- 或云酒是忘忧物，醉乡别有一天地。
- 左拍五柳先生肩，右把三闾大夫臂。
- 醉时元自惺惺著，醒来亦自齁齁睡。
- 独醒独醉岂多得，众醉众醒堪一喟。
- 醉者自醉醒自醒，卿法吾情各行志。
- 溧江美酒差可恋，说醉论醒姑且置。
- 公不见昔人有云，且食蛤蜊那知许事。

## 拼音
- zhong4 ren2 jie1 zui4 wo3 du2 xing3 ， zhong4 ren2 jie1 xing3 wo3 du2 zui4 。
- xian1 sheng1 he2 ku3 yu3 shi4 wei2 ， xing3 zui4 zhi1 zhong1 you3 shen1 yi4 。
- huo4 yun2 jiu3 shi4 fu3 chang2 yao4 ， chen2 mian3 yin2 yi4 wu2 bu2 zhi4 。
- huo4 yun2 jiu3 shi4 wang4 you1 wu4 ， zui4 xiang1 bie2 you3 yi4 tian1 di4 。
- zuo3 pai1 wu3 liu3 xian1 sheng1 jian1 ， you4 ba3 san1 lü2 dai4 fu0 bi4 。
- zui4 shi2 yuan2 zi4 xing1 xing1 zhu4 ， xing3 lai2 yi4 zi4 hou1 hou1 shui4 。
- du2 xing3 du2 zui4 qi3 duo1 de2 ， zhong4 zui4 zhong4 xing3 kan1 yi2 kui4 。
- zui4 zhe3 zi4 zui4 xing3 zi4 xing3 ， qing1 fa3 wu2 qing2 ge4 hang2 zhi4 。
- li4 jiang1 mei3 jiu3 cha4 ke3 lian4 ， shuo1 zui4 lun4 xing3 gu1 qie3 zhi4 。
- gong1 bu2 jian4 xi1 ren2 you3 yun2 ， qie3 shi2 ge2 li2 na4 zhi1 xu3 shi4 。

## 注释

## 译文

## 赏析
