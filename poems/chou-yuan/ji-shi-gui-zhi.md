---
id: chou-yuan-ji-shi-gui-zhi
title: 寄史贵质
titlePinyin: ji4 shi3 gui4 zhi4
titleSlug: ji-shi-gui-zhi
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淳祐六十翁，生遇时节好。
- 朝游渔樵社，晚入诗酒保。
- 不为名利缚，刚被花月恼。
- 时发少年狂，未省身已老。
- 强歌无余懽，闻者笑绝倒。
- 齿髪渐凋疎，形容顿枯槁。
- 平生千金躯，岂不自爱宝。
- 幸然本根在，收敛尚及早。
- 何必大药资，尪羸多寿考。
- 也无政事堂，也无沙门岛。

## 拼音
- chun2 you4 liu4 shi2 weng1 ， sheng1 yu4 shi2 jie2 hao3 。
- chao2 you2 yu2 qiao2 she4 ， wan3 ru4 shi1 jiu3 bao3 。
- bu2 wei4 ming2 li4 fu4 ， gang1 bei4 hua1 yue4 nao3 。
- shi2 fa1 shao4 nian2 kuang2 ， wei4 sheng3 shen1 yi3 lao3 。
- qiang2 ge1 wu2 yu2 huan1 ， wen2 zhe3 xiao4 jue2 dao3 。
- chi3 fa4 jian4 diao1 shu1 ， xing2 rong2 dun4 ku1 gao3 。
- ping2 sheng1 qian1 jin1 qu1 ， qi3 bu2 zi4 ai4 bao3 。
- xing4 ran2 ben3 gen1 zai4 ， shou1 lian3 shang4 ji2 zao3 。
- he2 bi4 da4 yao4 zi1 ， wang1 lei2 duo1 shou4 kao3 。
- ye3 wu2 zheng4 shi4 tang2 ， ye3 wu2 sha1 men2 dao3 。

## 注释

## 译文

## 赏析
