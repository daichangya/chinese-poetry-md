---
id: chou-yuan-jiu-ri-lin-weng-zhao-yin
title: 九日邻翁招饮
titlePinyin: jiu3 ri4 lin2 weng1 zhao1 yin3
titleSlug: jiu-ri-lin-weng-zhao-yin
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佳节喜新霁，作意登南山。
- 兹山虽不高，亦足供跻攀。
- 平明放舟出，日暮骑马还。
- 行止不自由，寸步千里艰。
- 北邻朱公子，言笑破旅颜。
- 相与一樽空，徒得半日闲。
- 人生各憔悴，仕路复间关。
- 六十始平头，甲子须循环。
- 粲粲黄金花，才见秋一斑。
- 忍以髪肤脆，犯此风霜顽。
- 何如归去来，期我岩壑间。

## 拼音
- jia1 jie2 xi3 xin1 ji4 ， zuo4 yi4 deng1 nan2 shan1 。
- zi1 shan1 sui1 bu4 gao1 ， yi4 zu2 gong4 ji1 pan1 。
- ping2 ming2 fang4 zhou1 chu1 ， ri4 mu4 qi2 ma3 hai2 。
- xing2 zhi3 bu2 zi4 you2 ， cun4 bu4 qian1 li3 jian1 。
- bei3 lin2 zhu1 gong1 zi3 ， yan2 xiao4 po4 lü3 yan2 。
- xiang1 yu3 yi4 zun1 kong1 ， tu2 de2 ban4 ri4 xian2 。
- ren2 sheng1 ge4 qiao2 cui4 ， shi4 lu4 fu4 jian1 guan1 。
- liu4 shi2 shi3 ping2 tou2 ， jia3 zi3 xu1 xun2 huan2 。
- can4 can4 huang2 jin1 hua1 ， cai2 jian4 qiu1 yi4 ban1 。
- ren3 yi3 fa4 fu1 cui4 ， fan4 ci3 feng1 shuang1 wan2 。
- he2 ru2 gui1 qu4 lai2 ， qi1 wo3 yan2 he4 jian1 。

## 注释

## 译文

## 赏析
