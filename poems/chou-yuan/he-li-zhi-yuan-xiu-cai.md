---
id: chou-yuan-he-li-zhi-yuan-xiu-cai
title: 和李致远秀才
titlePinyin: he2 li3 zhi4 yuan3 xiu4 cai2
titleSlug: he-li-zhi-yuan-xiu-cai
author: 仇远
authorPinyin: chou2 yuan3
authorSlug: chou-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生志气隘九州，直欲濯足万里流。
- 讵期功名坐蹭蹬，不意岁月成缪悠。
- 防闲拟铸铁门限，牵挽忽作金濑游。
- 栖巢未稳乌鹊月，归梦已熟鲈鱼秋。
- 连宵风雨正僵卧，何时临壑容奇搜。
- 可人喜接一日雅，此地判作三年留。
- 说诗解字屡握手，感时怀古频搔头。
- 吴郡才子止丘沈，梁园旧赋余枚邹。
- 天上仙应无懵者，眼中客复有此不。
- 家声久识南北阮，笔力眇视大小欧。
- 我方得友颇庆快，子亦固穷忘怨尤。
- 蹄涔乃使鲸鲵伏，拳石难与嵩岱侔。
- 纷纷嗜好异齐瑟，磊磊肝胆呈吴钩。
- 有才未遇政何损，知尔不荐终当羞。
- 往事欲谈遽易了，浊酒既倾焉得愁。
- 平乘楼上王夷甫，下泽车中马少游。
- 须笑即今仕宦人，嚅唲言貌如伶优。
- 若为田园足以活，与尔水火无相求。
- 一瓢陋巷誓不出，孤云野鹤心自由。
- 斯文将兴天未丧，游子累累徒隠忧。

## 拼音
- ping2 sheng1 zhi4 qi4 ai4 jiu3 zhou1 ， zhi2 yu4 zhuo2 zu2 wan4 li3 liu2 。
- ju4 qi1 gong1 ming2 zuo4 ceng4 deng1 ， bu2 yi4 sui4 yue4 cheng2 miu4 you1 。
- fang2 xian2 ni3 zhu4 tie3 men2 xian4 ， qian1 wan3 hu1 zuo4 jin1 lai4 you2 。
- qi1 chao2 wei4 wen3 wu1 que4 yue4 ， gui1 meng4 yi3 shu2 lu2 yu2 qiu1 。
- lian2 xiao1 feng1 yu3 zheng4 jiang1 wo4 ， he2 shi2 lin2 he4 rong2 qi2 sou1 。
- ke3 ren2 xi3 jie1 yi2 ri4 ya3 ， ci3 di4 pan4 zuo4 san1 nian2 liu2 。
- shuo1 shi1 jie3 zi4 lü3 wo4 shou3 ， gan3 shi2 huai2 gu3 pin2 sao1 tou2 。
- wu2 jun4 cai2 zi3 zhi3 qiu1 shen3 ， liang2 yuan2 jiu4 fu4 yu2 mei2 zou1 。
- tian1 shang4 xian1 ying4 wu2 meng3 zhe3 ， yan3 zhong1 ke4 fu4 you3 ci3 bu4 。
- jia1 sheng1 jiu3 shi2 nan2 bei3 ruan3 ， bi3 li4 miao3 shi4 da4 xiao3 ou1 。
- wo3 fang1 de2 you3 po1 qing4 kuai4 ， zi3 yi4 gu4 qiong2 wang4 yuan4 you2 。
- ti2 cen2 nai3 shi3 jing1 ni2 fu2 ， quan2 shi2 nan2 yu3 song1 dai4 mou2 。
- fen1 fen1 shi4 hao4 yi4 qi2 se4 ， lei3 lei3 gan1 dan3 cheng2 wu2 gou1 。
- you3 cai2 wei4 yu4 zheng4 he2 sun3 ， zhi1 er3 bu2 jian4 zhong1 dang1 xiu1 。
- wang3 shi4 yu4 tan2 ju4 yi4 le0 ， zhuo2 jiu3 ji4 qing1 yan1 de2 chou2 。
- ping2 cheng2 lou2 shang4 wang2 yi2 fu3 ， xia4 ze2 che1 zhong1 ma3 shao3 you2 。
- xu1 xiao4 ji2 jin1 shi4 huan4 ren2 ， ru2 er2 yan2 mao4 ru2 ling2 you1 。
- ruo4 wei4 tian2 yuan2 zu2 yi3 huo2 ， yu3 er3 shui3 huo3 wu2 xiang1 qiu2 。
- yi4 piao2 lou4 xiang4 shi4 bu4 chu1 ， gu1 yun2 ye3 he4 xin1 zi4 you2 。
- si1 wen2 jiang1 xing1 tian1 wei4 sang4 ， you2 zi3 lei4 lei4 tu2 yin3 you1 。

## 注释

## 译文

## 赏析
