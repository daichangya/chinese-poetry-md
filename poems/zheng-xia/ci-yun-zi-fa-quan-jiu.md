---
id: zheng-xia-ci-yun-zi-fa-quan-jiu
title: 次韵子发劝酒
titlePinyin: ci4 yun4 zi3 fa1 quan4 jiu3
titleSlug: ci-yun-zi-fa-quan-jiu
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子真依前家谷口，无地栽禾只栽柳。
- 否亨千态古难常，与物浮沉儿女诟。
- 鹍鹏海伏而天飞，鹪鹩林栖惟一枝。
- 迂谈濶论偶相识，千世一遇非为迟。
- 君看大旱希云霓，又看朝𬯀雷雨随。
- 天之神力岂不大，若丰若约无定姿。
- 况夫人物在宇宙，无异蝇蚁停杯巵。
- 生亡尚非已主宰，滋味得不随醇醨。
- 是以众人察察日不足，我独闷闷顽无知。
- 方吾醺酣以盂杯为小，正见沧海如池沼。
- 子又作诗劝我醉如泥，得非亦以惽惽为胜晓。

## 拼音
- zi3 zhen1 yi1 qian2 jia1 gu3 kou3 ， wu2 di4 zai1 he2 zhi1 zai1 liu3 。
- fou3 heng1 qian1 tai4 gu3 nan2 chang2 ， yu3 wu4 fu2 chen2 er2 nü3 gou4 。
- kun1 peng2 hai3 fu2 er2 tian1 fei1 ， jiao1 liao2 lin2 qi1 wei2 yi4 zhi1 。
- yu1 tan2 kuo4 lun4 ou3 xiang1 shi2 ， qian1 shi4 yi2 yu4 fei1 wei4 chi2 。
- jun1 kan4 da4 han4 xi1 yun2 ni2 ， you4 kan4 chao2 ji1 lei2 yu3 sui2 。
- tian1 zhi1 shen2 li4 qi3 bu2 da4 ， ruo4 feng1 ruo4 yue1 wu2 ding4 zi1 。
- kuang4 fu1 ren2 wu4 zai4 yu3 zhou4 ， wu2 yi4 ying2 yi3 ting2 bei1 zhi1 。
- sheng1 wang2 shang4 fei1 yi3 zhu3 zai3 ， zi1 wei4 de2 bu4 sui2 chun2 li2 。
- shi4 yi3 zhong4 ren2 cha2 cha2 ri4 bu4 zu2 ， wo3 du2 men1 men1 wan2 wu2 zhi1 。
- fang1 wu2 xun1 han1 yi3 yu2 bei1 wei4 xiao3 ， zheng4 jian4 cang1 hai3 ru2 chi2 zhao3 。
- zi3 you4 zuo4 shi1 quan4 wo3 zui4 ru2 ni2 ， de2 fei1 yi4 yi3 min3 min3 wei4 sheng4 xiao3 。

## 注释

## 译文

## 赏析
