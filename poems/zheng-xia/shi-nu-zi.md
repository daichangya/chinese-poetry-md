---
id: zheng-xia-shi-nu-zi
title: 示女子
titlePinyin: shi4 nü3 zi3
titleSlug: shi-nu-zi
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生鲜儿女，汝次今居首。
- 柔惠少语言，天性非矫揉。
- 女生必有适，二亲非终守。
- 既嫁又他州，安能长相就。
- 幸然汝夫贤，纯淑真汝偶。
- 出门天其夫，礼律其来久。
- 汝姑吾之妹，姑夫为汝舅。
- 事舅如事父，事姑如事母。
- 三者无所阙，汝则无大咎。
- 门内有尊亲，门外有亲友。
- 岁时或餽助，祭祀合奔走。
- 一一无间言，乃可逃父丑。
- 治家在勤俭，临财戒多取。
- 诵经味其理，圣心良可究。
- 即事念慈和，无但劳吻咮。
- 善看育与蟾，二子吾珠锫。
- 汝嫁既违乡，吾迁又远趣。
- 东去十八程，西来二十九。
- 三四千里间，吾视堂犹牖。
- 人生否与泰，正若夜随昼。
- 但当道无亏，不媿载与覆。
- 忆昨汝初生，时吾心有负。
- 以为臣事君，即是子事父。
- 闺门有危难，谁不在惸疚。
- 推其爱父心，谁不得前剖。
- 幸为男儿身，许国自结绶。
- 安能冷眼看，终不一开口。
- 封章重十上，夫岂避鼎斧。
- 南州虽谴逐，万死蒙恩宥。
- 行行出国门，母马吾徒步。
- 汝生未三月，正当时褓乳。
- 雪片落鹅毛，霜簷悬冻溜。
- 汝母敛汝身，寒风裂双肘。
- 驱驰仅逾时，麄粝不敢吐。
- 残春到贬所，岁卯俄及丑。
- 汝时年十二，稍稍近针缕。
- 是岁真龙跃，重明登九五。
- 湛恩被遐荒，渐渍到枯朽。
- 拜命走亲庭，便道从海浦。
- 既见汝姑贤，汝乃吴氏妇。
- 我乃缘他人，谴斥循其旧。
- 人皆念再逐，道路或攅皱。
- 我以臣子心，等视如荣授。
- 人生无患难，愤励亦何有。
- 况兹寻前道，复见迎贤堠。
- 旬月得相聚，天与幸诚厚。
- 君命不可缓，病已斯驰骤。
- 南北出靡常，惟祈各宁寿。
- 举足念其身，行幽如白昼。
- 又当夙夜间，警戒其君子。
- 神灵依正直，惟仁孝是佑。
- 书信或往来，知汝无病苦。
- 为妇洎为母，皆不处人后。
- 定当举家欢，相庆酌大斗。
- 胜彼泪滂沱，临期一杯缶。

## 拼音
- wu2 sheng1 xian1 er2 nü3 ， ru3 ci4 jin1 ju1 shou3 。
- rou2 hui4 shao3 yu3 yan2 ， tian1 xing4 fei1 jiao3 rou2 。
- nü3 sheng1 bi4 you3 shi4 ， er4 qin1 fei1 zhong1 shou3 。
- ji4 jia4 you4 ta1 zhou1 ， an1 neng2 zhang3 xiang4 jiu4 。
- xing4 ran2 ru3 fu1 xian2 ， chun2 shu1 zhen1 ru3 ou3 。
- chu1 men2 tian1 qi2 fu1 ， li3 lü4 qi2 lai2 jiu3 。
- ru3 gu1 wu2 zhi1 mei4 ， gu1 fu1 wei4 ru3 jiu4 。
- shi4 jiu4 ru2 shi4 fu4 ， shi4 gu1 ru2 shi4 mu3 。
- san1 zhe3 wu2 suo3 que1 ， ru3 ze2 wu2 da4 jiu4 。
- men2 nei4 you3 zun1 qin1 ， men2 wai4 you3 qin1 you3 。
- sui4 shi2 huo4 kui4 zhu4 ， ji4 si4 he2 ben1 zou3 。
- yi1 yi1 wu2 jian4 yan2 ， nai3 ke3 tao2 fu4 chou3 。
- zhi4 jia1 zai4 qin2 jian3 ， lin2 cai2 jie4 duo1 qu3 。
- song4 jing1 wei4 qi2 li3 ， sheng4 xin1 liang2 ke3 jiu1 。
- ji2 shi4 nian4 ci2 he2 ， wu2 dan4 lao2 wen3 zhou4 。
- shan4 kan4 yu4 yu3 chan2 ， er4 zi3 wu2 zhu1 pei2 。
- ru3 jia4 ji4 wei2 xiang1 ， wu2 qian1 you4 yuan3 qu4 。
- dong1 qu4 shi2 ba1 cheng2 ， xi1 lai2 er4 shi2 jiu3 。
- san1 si4 qian1 li3 jian1 ， wu2 shi4 tang2 you2 you3 。
- ren2 sheng1 fou3 yu3 tai4 ， zheng4 ruo4 ye4 sui2 zhou4 。
- dan4 dang1 dao4 wu2 kui1 ， bu2 kui4 zai3 yu3 fu4 。
- yi4 zuo2 ru3 chu1 sheng1 ， shi2 wu2 xin1 you3 fu4 。
- yi3 wei2 chen2 shi4 jun1 ， ji2 shi4 zi3 shi4 fu4 。
- gui1 men2 you3 wei1 nan4 ， shui2 bu2 zai4 qiong2 jiu4 。
- tui1 qi2 ai4 fu4 xin1 ， shui2 bu4 de2 qian2 pou1 。
- xing4 wei4 nan2 er2 shen1 ， xu3 guo2 zi4 jie2 shou4 。
- an1 neng2 leng3 yan3 kan4 ， zhong1 bu4 yi4 kai1 kou3 。
- feng1 zhang1 zhong4 shi2 shang4 ， fu1 qi3 bi4 ding3 fu3 。
- nan2 zhou1 sui1 qian3 zhu2 ， wan4 si3 meng2 en1 you4 。
- xing2 xing2 chu1 guo2 men2 ， mu3 ma3 wu2 tu2 bu4 。
- ru3 sheng1 wei4 san1 yue4 ， zheng4 dang1 shi2 bao3 ru3 。
- xue3 pian4 luo4 e2 mao2 ， shuang1 yan2 xuan2 dong4 liu1 。
- ru3 mu3 lian3 ru3 shen1 ， han2 feng1 lie4 shuang1 zhou3 。
- qu1 chi2 jin3 yu2 shi2 ， cu1 li4 bu4 gan3 tu3 。
- can2 chun1 dao4 bian3 suo3 ， sui4 mao3 e2 ji2 chou3 。
- ru3 shi2 nian2 shi2 er4 ， shao1 shao1 jin4 zhen1 lü3 。
- shi4 sui4 zhen1 long2 yue4 ， zhong4 ming2 deng1 jiu3 wu3 。
- zhan4 en1 bei4 xia2 huang1 ， jian4 zi4 dao4 ku1 xiu3 。
- bai4 ming4 zou3 qin1 ting2 ， bian4 dao4 cong2 hai3 pu3 。
- ji4 jian4 ru3 gu1 xian2 ， ru3 nai3 wu2 shi4 fu4 。
- wo3 nai3 yuan2 ta1 ren2 ， qian3 chi4 xun2 qi2 jiu4 。
- ren2 jie1 nian4 zai4 zhu2 ， dao4 lu4 huo4 zan3 zhou4 。
- wo3 yi3 chen2 zi3 xin1 ， deng3 shi4 ru2 rong2 shou4 。
- ren2 sheng1 wu2 huan4 nan4 ， fen4 li4 yi4 he2 you3 。
- kuang4 zi1 xun2 qian2 dao4 ， fu4 jian4 ying2 xian2 hou4 。
- xun2 yue4 de2 xiang1 ju4 ， tian1 yu3 xing4 cheng2 hou4 。
- jun1 ming4 bu4 ke3 huan3 ， bing4 yi3 si1 chi2 zhou4 。
- nan2 bei3 chu1 mi2 chang2 ， wei2 qi2 ge4 ning2 shou4 。
- ju3 zu2 nian4 qi2 shen1 ， xing2 you1 ru2 bai2 zhou4 。
- you4 dang1 su4 ye4 jian1 ， jing3 jie4 qi2 jun1 zi3 。
- shen2 ling2 yi1 zheng4 zhi2 ， wei2 ren2 xiao4 shi4 you4 。
- shu1 xin4 huo4 wang3 lai2 ， zhi1 ru3 wu2 bing4 ku3 。
- wei4 fu4 ji4 wei4 mu3 ， jie1 bu2 chu4 ren2 hou4 。
- ding4 dang1 ju3 jia1 huan1 ， xiang1 qing4 zhuo2 da4 dou4 。
- sheng4 bi3 lei4 pang1 tuo2 ， lin2 qi1 yi4 bei1 fou3 。

## 注释

## 译文

## 赏析
