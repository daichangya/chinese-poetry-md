---
id: zheng-xia-he-li-tian-yu-xiu-cai
title: 和李天与秀才
titlePinyin: he2 li3 tian1 yu3 xiu4 cai2
titleSlug: he-li-tian-yu-xiu-cai
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西塘老人唤回翁，愚惷无他生所钟。
- 簧鼓不闻非耳聋，形器不涉非无踪。
- 尽伤万类物所蒙，圭璋贝璧矜昻颙。
- 琐屑之私背大公，尘埃蔀明荆塞胸。
- 宜厚而薄歉为丰，奚以经济跻和冲。
- 王功曰勲民曰庸，勲谁烈烈庸谁同。
- 掊夷劓夺祈爵封，若人无所用其忠。
- 扣天惟兹冀祖宗，愿一更改由大通。
- 雪霜岩岩有高松，罗网密密皆去鸿。
- 此身万死非灾凶，生随蝼蚁气蜺虹。
- 共追太古还醇𬪩，不忍生置炉鼎中。
- 圣德如天非世逢，迨兹白髪犹颛侗。
- 圭刀为活群贾佣，何乃紫木临身宫。
- 地不爱宝人来共，威仪党党君子风。
- 袖中球琳来相从，手搜明珠心益恭。
- 伟哉斯人空不空，其中宏深外雍雍。
- 淡交庶几宁鄙衷，个中自古无蛇龙。

## 拼音
- xi1 tang2 lao3 ren2 huan4 hui2 weng1 ， yu2 chun3 wu2 ta1 sheng1 suo3 zhong1 。
- huang2 gu3 bu4 wen2 fei1 er3 long2 ， xing2 qi4 bu2 she4 fei1 wu2 zong1 。
- jin4 shang1 wan4 lei4 wu4 suo3 meng2 ， gui1 zhang1 bei4 bi4 jin1 ang2 yong2 。
- suo3 xie4 zhi1 si1 bei4 da4 gong1 ， chen2 ai1 bu4 ming2 jing1 sai1 xiong1 。
- yi2 hou4 er2 bao2 qian4 wei4 feng1 ， xi1 yi3 jing1 ji4 ji1 he2 chong1 。
- wang2 gong1 yue1 xun1 min2 yue1 yong1 ， xun1 shui2 lie4 lie4 yong1 shui2 tong2 。
- pou2 yi2 yi4 duo2 qi2 jue2 feng1 ， ruo4 ren2 wu2 suo3 yong4 qi2 zhong1 。
- kou4 tian1 wei2 zi1 ji4 zu3 zong1 ， yuan4 yi2 geng1 gai3 you2 da4 tong1 。
- xue3 shuang1 yan2 yan2 you3 gao1 song1 ， luo2 wang3 mi4 mi4 jie1 qu4 hong2 。
- ci3 shen1 wan4 si3 fei1 zai1 xiong1 ， sheng1 sui2 lou2 yi3 qi4 ni2 hong2 。
- gong4 zhui1 tai4 gu3 hai2 chun2 nong2 ， bu4 ren3 sheng1 zhi4 lu2 ding3 zhong1 。
- sheng4 de2 ru2 tian1 fei1 shi4 feng2 ， dai4 zi1 bai2 fa4 you2 zhuan1 dong4 。
- gui1 dao1 wei4 huo2 qun2 jia3 yong1 ， he2 nai3 zi3 mu4 lin2 shen1 gong1 。
- di4 bu2 ai4 bao3 ren2 lai2 gong4 ， wei1 yi2 dang3 dang3 jun1 zi3 feng1 。
- xiu4 zhong1 qiu2 lin2 lai2 xiang1 cong2 ， shou3 sou1 ming2 zhu1 xin1 yi4 gong1 。
- wei3 zai1 si1 ren2 kong1 bu0 kong1 ， qi2 zhong1 hong2 shen1 wai4 yong1 yong1 。
- dan4 jiao1 shu4 ji1 ning2 bi3 zhong1 ， ge4 zhong1 zi4 gu3 wu2 she2 long2 。

## 注释

## 译文

## 赏析
