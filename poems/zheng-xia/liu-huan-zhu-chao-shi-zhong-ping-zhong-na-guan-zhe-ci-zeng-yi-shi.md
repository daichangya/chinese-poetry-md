---
id: zheng-xia-liu-huan-zhu-chao-shi-zhong-ping-zhong-na-guan-zhe-ci-zeng-yi-shi
title: 六镮助潮士钟平仲纳官輙辞赠以诗
titlePinyin: liu4 huan2 zhu4 chao2 shi4 zhong1 ping2 zhong4 na4 guan1 zhe2 ci2 zeng4 yi3 shi1
titleSlug: liu-huan-zhu-chao-shi-zhong-ping-zhong-na-guan-zhe-ci-zeng-yi-shi
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 掲阳繁富州，钟子闬城闬。
- 怡然保清操，不与世俗换。
- 豪家富廪庾，鼠雀嫌陈烂。
- 钟子无田园，斗籴供晡旦。
- 甲第辟公门，奴僮立如雁。
- 钟子无使令，其子供𫖃盥。
- 无妻备组𬘓，无婢奉炊爨。
- 市屋十数椽，廛商是隣畔。
- 暝阴滋蠧蚀，飞屑落几案。
- 炎蒸鬰不通，挥扇尚流汗。
- 弦诵不辍音，学海穷弥漫。
- 文章有星斗，胸臆藏璀璨。
- 何殊盛衣冠，而坐于涂炭。
- 下药百十包，虫腐皆逾半。
- 经年无人顾，蛛网潜滋蔓。
- 苦李十数株，采摘亦素干。
- 此外乃一无，儿女不蔽骭。
- 固非人所堪，随分亦侃侃。
- 何意官物租，添输告逾贯。
- 太守为学校，芹茆思乐泮。
- 买田垂万年，供给期无岸。
- 谁人不乐输，我独无计办。
- 此时私愁忧，几至方寸乱。
- 我身困长途，脱身自投窜。
- 闻此心恻然，不觉潜浩叹。
- 六镮聊助君，鹭股难广献。
- 聊欲分子忧，使免频勾唤。
- 知子谓子贫，不知谓矜慢。
- 斯则朋游愆，此时那可断。
- 子犹重辞让，揖拜如战汗。
- 急取慎勿辞，六镮如六万。

## 拼音
- jie1 yang2 fan2 fu4 zhou1 ， zhong1 zi3 han4 cheng2 han4 。
- yi2 ran2 bao3 qing1 cao1 ， bu4 yu3 shi4 su2 huan4 。
- hao2 jia1 fu4 lin3 yu3 ， shu3 que4 xian2 chen2 lan4 。
- zhong1 zi3 wu2 tian2 yuan2 ， dou4 di2 gong4 bu1 dan4 。
- jia3 di4 pi4 gong1 men2 ， nu2 tong2 li4 ru2 yan4 。
- zhong1 zi3 wu2 shi3 ling4 ， qi2 zi3 gong4 𫖃 guan4 。
- wu2 qi1 bei4 zu3 xun2 ， wu2 bi4 feng4 chui1 cuan4 。
- shi4 wu1 shi2 shu4 chuan2 ， chan2 shang1 shi4 lin2 pan4 。
- ming2 yin1 zi1 du4 shi2 ， fei1 xie4 luo4 ji1 an4 。
- yan2 zheng1 yu4 bu4 tong1 ， hui1 shan4 shang4 liu2 han4 。
- xian2 song4 bu2 chuo4 yin1 ， xue2 hai3 qiong2 mi2 man4 。
- wen2 zhang1 you3 xing1 dou4 ， xiong1 yi4 cang2 cui3 can4 。
- he2 shu1 sheng4 yi1 guan1 ， er2 zuo4 yu2 tu2 tan4 。
- xia4 yao4 bai3 shi2 bao1 ， chong2 fu3 jie1 yu2 ban4 。
- jing1 nian2 wu2 ren2 gu4 ， zhu1 wang3 qian2 zi1 man4 。
- ku3 li3 shi2 shu4 zhu1 ， cai3 zhai1 yi4 su4 gan1 。
- ci3 wai4 nai3 yi4 wu2 ， er2 nü3 bu2 bi4 gan4 。
- gu4 fei1 ren2 suo3 kan1 ， sui2 fen1 yi4 kan3 kan3 。
- he2 yi4 guan1 wu4 zu1 ， tian1 shu1 gao4 yu2 guan4 。
- tai4 shou3 wei4 xue2 xiao4 ， qin2 mao2 si1 le4 pan4 。
- mai3 tian2 chui2 wan4 nian2 ， gong1 ji3 qi1 wu2 an4 。
- shui2 ren2 bu2 le4 shu1 ， wo3 du2 wu2 ji4 ban4 。
- ci3 shi2 si1 chou2 you1 ， ji3 zhi4 fang1 cun4 luan4 。
- wo3 shen1 kun4 chang2 tu2 ， tuo1 shen1 zi4 tou2 cuan4 。
- wen2 ci3 xin1 ce4 ran2 ， bu4 jue2 qian2 hao4 tan4 。
- liu4 huan2 liao2 zhu4 jun1 ， lu4 gu3 nan2 guang3 xian4 。
- liao2 yu4 fen1 zi3 you1 ， shi3 mian3 pin2 gou1 huan4 。
- zhi1 zi3 wei4 zi3 pin2 ， bu4 zhi1 wei4 jin1 man4 。
- si1 ze2 peng2 you2 qian1 ， ci3 shi2 na4 ke3 duan4 。
- zi3 you2 zhong4 ci2 rang4 ， yi1 bai4 ru2 zhan4 han4 。
- ji2 qu3 shen4 wu4 ci2 ， liu4 huan2 ru2 liu4 wan4 。

## 注释

## 译文

## 赏析
