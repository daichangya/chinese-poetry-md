---
id: zheng-xia-xie-cao-gong
title: 谢曹公
titlePinyin: xie4 cao2 gong1
titleSlug: xie-cao-gong
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蝼蚁有统治，羽鳞知所宗。
- 是知君臣初，直与太极同。
- 子之于其父，成性天所钟。
- 因其亲爱心，以飬日益恭。
- 平居竭勤瘁，患难忘厥躬。
- 不择艰与易，那知通与穷。
- 至于事其君，是乃孝之中。
- 未闻君父间，诚敬有卑崇。
- 孔子故有言，移孝斯为忠。
- 谷黍不离草，蚕鱼其类虫。
- 皆能衣食人，生世曾不空。
- 矧乃备万物，阴阳资粹冲。
- 学问必唐虞，侪軰皆朱熊。
- 于世乃无补，将何辨蟊螽。
- 五帝道尊极，三王化醇𬪩。
- 皆由诸大臣，汲引相追踪。
- 惜哉物伪炽，慧巧为心蓬。
- 谗邪丑正直，党与交讥攻。
- 上者以翕訿，下焉滋鞠讻。
- 鸾凤远遁伏，鹰隼摩苍穹。
- 人神共愁叹，寒暑迷秋冬。
- 一人念忠直，百志懐兵戎。
- 利口锐戈矛，危机峻临冲。
- 贤正欲自保，孤羊豢狼丛。
- 邦家欲常宁，西驾而求东。
- 圣宋会明良，盈成绍熙隆。
- 寖寖逾百年，稍稍追古风。
- 嘉鱼烝罩汕，凫鹥在亹潨。
- 中间忽纷更，新进争锋铓。
- 岂顾君与民，致身惟穹窿。
- 己酉乙丑间，群类何夣夣。
- 有蔽过重云，其毒如虿蜂。
- 谁敢正一议，洒兹谋犹卭。
- 公诚社稷臣，识见何瞳瞳。
- 端方屹以立，千峦一危峰。
- 幽林馥猗兰，雪霜茂长松。
- 侠以疏拙身，趋时良戅舂。
- 向者有所陈，狂言几怙终。
- 所犯斧钺诛，寛仁赖天衷。
- 未几遽昭雪，还归禄更丰。
- 毫厘未禆报，已愧羔羊缝。
- 矧乃素鄙贱，无阶望门墉。
- 未委何所长，能如粲投邕。
- 星车未鞅脱，鹗荐俄天通。
- 朝廷嘉谠言，固已可公奏。
- 秩满禆再陈，推恩非独后。
- 盖以歴任浅，欲进难为骤。
- 譬如升阶梯，等级言无缪。
- 且以罪累人，顿此无愆咎。
- 有禄幸及亲，非徒飬体口。
- 端然坐屏序，无复事奔走。
- 虽曰去亲膝，曾不远廛亩。
- 坦途五短驿，安问连旦昼。
- 如此奉温凊，不殊居左右。
- 平生最知幸，获附诸儒后。
- 学问虽不深，是非幸无瞀。
- 知心在所飬，御欲如御寇。
- 耳目诸玩好，常如对尘垢。
- 惟有学问心，终年忧不售。
- 今兹足优游，永日诗书囿。
- 人固有通塞，誉亦随美丑。
- 惟有片纯诚，于身可长久。
- 平生所游歴，昭如认星斗。
- 吉凶系行违，成毁由慵懋。
- 于心既不疑，人来为明剖。
- 十中一二悟，亦足长福祐。
- 况兹山水清，人物多奇秀。
- 加以托下风，长如饮醇酎。
- 人之于子弟，亲爱闗慈友。
- 至于力维持，未必能再复。
- 乃知大贤心，生成即高厚。
- 知其远方归，偏亲已皓首。
- 不忍重违去，誓甘老藜糗。
- 又以家素贫，无田事耕耨。
- 四弟三云亡，若身无足肘。
- 聚指几四百，居前半孤幼。
- 委曲为之虑，过其自营构。
- 士之所大患，志与时不偶。
- 时与志两得，百中而一有。
- 盖以世惑深，真伪相纷纠。
- 簧丝在口舌，巧令工迎凑。
- 攘臂视听下，非明孰能究。
- 门下无寸武，踪迹非素狃。
- 一旦洊论拔，如射之有彀。
- 惟以向所为，期以劝绅绶。
- 天下本无事，欲治多纷揉。
- 惟是举措颠，嘉苗不如莠。
- 履舄以尊戴，冠簮斯践蹂。
- 助天系宠绥，宜民惟在宥。
- 人如公用心，劝不由赏购。
- 有冽甘井泉，清深玉其甃。
- 未观繘长绠，大施如川溜。
- 区区一方部，不几幕其收。
- 于嗟鬰舆望，无路达旒黈。
- 作诗道尊光，庶几传不朽。

## 拼音
- lou2 yi3 you3 tong3 zhi4 ， yu3 lin2 zhi1 suo3 zong1 。
- shi4 zhi1 jun1 chen2 chu1 ， zhi2 yu3 tai4 ji2 tong2 。
- zi3 zhi1 yu2 qi2 fu4 ， cheng2 xing4 tian1 suo3 zhong1 。
- yin1 qi2 qin1 ai4 xin1 ， yi3 yang3 ri4 yi4 gong1 。
- ping2 ju1 jie2 qin2 cui4 ， huan4 nan4 wang4 jue2 gong1 。
- bu4 ze2 jian1 yu3 yi4 ， na4 zhi1 tong1 yu3 qiong2 。
- zhi4 yu2 shi4 qi2 jun1 ， shi4 nai3 xiao4 zhi1 zhong1 。
- wei4 wen2 jun1 fu4 jian1 ， cheng2 jing4 you3 bei1 chong2 。
- kong3 zi3 gu4 you3 yan2 ， yi2 xiao4 si1 wei4 zhong1 。
- gu3 shu3 bu4 li2 cao3 ， can2 yu2 qi2 lei4 chong2 。
- jie1 neng2 yi1 shi2 ren2 ， sheng1 shi4 ceng2 bu4 kong1 。
- shen3 nai3 bei4 wan4 wu4 ， yin1 yang2 zi1 cui4 chong1 。
- xue2 wen4 bi4 tang2 yu2 ， chai2 bei4 jie1 zhu1 xiong2 。
- yu2 shi4 nai3 wu2 bu3 ， jiang1 he2 bian4 mao2 zhong1 。
- wu3 di4 dao4 zun1 ji2 ， san1 wang2 hua4 chun2 nong2 。
- jie1 you2 zhu1 da4 chen2 ， ji2 yin3 xiang1 zhui1 zong1 。
- xi1 zai1 wu4 wei3 chi4 ， hui4 qiao3 wei4 xin1 peng2 。
- chan2 xie2 chou3 zheng4 zhi2 ， dang3 yu3 jiao1 ji1 gong1 。
- shang4 zhe3 yi3 xi1 zi3 ， xia4 yan1 zi1 ju1 xiong1 。
- luan2 feng4 yuan3 dun4 fu2 ， ying1 sun3 mo2 cang1 qiong2 。
- ren2 shen2 gong4 chou2 tan4 ， han2 shu3 mi2 qiu1 dong1 。
- yi4 ren2 nian4 zhong1 zhi2 ， bai3 zhi4 huai2 bing1 rong2 。
- li4 kou3 rui4 ge1 mao2 ， wei1 ji1 jun4 lin2 chong1 。
- xian2 zheng4 yu4 zi4 bao3 ， gu1 yang2 huan4 lang2 cong2 。
- bang1 jia1 yu4 chang2 ning2 ， xi1 jia4 er2 qiu2 dong1 。
- sheng4 song4 hui4 ming2 liang2 ， ying2 cheng2 shao4 xi1 long2 。
- jin4 jin4 yu2 bai3 nian2 ， shao1 shao1 zhui1 gu3 feng1 。
- jia1 yu2 zheng1 zhao4 shan4 ， fu2 yi1 zai4 wei3 cong1 。
- zhong1 jian1 hu1 fen1 geng4 ， xin1 jin4 zheng1 feng1 mang2 。
- qi3 gu4 jun1 yu3 min2 ， zhi4 shen1 wei2 qiong2 long2 。
- ji3 you3 yi3 chou3 jian1 ， qun2 lei4 he2 meng4 meng4 。
- you3 bi4 guo4 zhong4 yun2 ， qi2 du2 ru2 chai4 feng1 。
- shui2 gan3 zheng4 yi2 yi4 ， sa3 zi1 mou2 you2 qiong2 。
- gong1 cheng2 she4 ji4 chen2 ， shi2 jian4 he2 tong2 tong2 。
- duan1 fang1 yi4 yi3 li4 ， qian1 luan2 yi4 wei1 feng1 。
- you1 lin2 fu4 yi1 lan2 ， xue3 shuang1 mao4 chang2 song1 。
- xia2 yi3 shu1 zhuo1 shen1 ， qu1 shi2 liang2 gang4 chong1 。
- xiang4 zhe3 you3 suo3 chen2 ， kuang2 yan2 ji3 hu4 zhong1 。
- suo3 fan4 fu3 yue4 zhu1 ， kuan1 ren2 lai4 tian1 zhong1 。
- wei4 ji3 ju4 zhao1 xue3 ， hai2 gui1 lu4 geng4 feng1 。
- hao2 li2 wei4 bi4 bao4 ， yi3 kui4 gao1 yang2 feng4 。
- shen3 nai3 su4 bi3 jian4 ， wu2 jie1 wang4 men2 yong1 。
- wei4 wei3 he2 suo3 chang2 ， neng2 ru2 can4 tou2 yong1 。
- xing1 che1 wei4 yang1 tuo1 ， e4 jian4 e2 tian1 tong1 。
- chao2 ting2 jia1 dang3 yan2 ， gu4 yi3 ke3 gong1 zou4 。
- zhi4 man3 bi4 zai4 chen2 ， tui1 en1 fei1 du2 hou4 。
- gai4 yi3 li4 ren4 qian3 ， yu4 jin4 nan2 wei2 zhou4 。
- pi4 ru2 sheng1 jie1 ti1 ， deng3 ji2 yan2 wu2 miu4 。
- qie3 yi3 zui4 lei4 ren2 ， dun4 ci3 wu2 qian1 jiu4 。
- you3 lu4 xing4 ji2 qin1 ， fei1 tu2 yang3 ti3 kou3 。
- duan1 ran2 zuo4 ping2 xu4 ， wu2 fu4 shi4 ben1 zou3 。
- sui1 yue1 qu4 qin1 xi1 ， ceng2 bu4 yuan3 chan2 mu3 。
- tan3 tu2 wu3 duan3 yi4 ， an1 wen4 lian2 dan4 zhou4 。
- ru2 ci3 feng4 wen1 qing4 ， bu4 shu1 ju1 zuo3 you4 。
- ping2 sheng1 zui4 zhi1 xing4 ， huo4 fu4 zhu1 ru2 hou4 。
- xue2 wen4 sui1 bu4 shen1 ， shi4 fei1 xing4 wu2 mao4 。
- zhi1 xin1 zai4 suo3 yang3 ， yu4 yu4 ru2 yu4 kou4 。
- er3 mu4 zhu1 wan2 hao3 ， chang2 ru2 dui4 chen2 gou4 。
- wei2 you3 xue2 wen4 xin1 ， zhong1 nian2 you1 bu2 shou4 。
- jin1 zi1 zu2 you1 you2 ， yong3 ri4 shi1 shu1 you4 。
- ren2 gu4 you3 tong1 sai1 ， yu4 yi4 sui2 mei3 chou3 。
- wei2 you3 pian4 chun2 cheng2 ， yu2 shen1 ke3 chang2 jiu3 。
- ping2 sheng1 suo3 you2 li4 ， zhao1 ru2 ren4 xing1 dou4 。
- ji2 xiong1 xi4 xing2 wei2 ， cheng2 hui3 you2 yong1 mao4 。
- yu2 xin1 ji4 bu4 yi2 ， ren2 lai2 wei4 ming2 pou1 。
- shi2 zhong1 yi1 er4 wu4 ， yi4 zu2 chang2 fu2 you4 。
- kuang4 zi1 shan1 shui3 qing1 ， ren2 wu4 duo1 qi2 xiu4 。
- jia1 yi3 tuo1 xia4 feng1 ， chang2 ru2 yin3 chun2 zhou4 。
- ren2 zhi1 yu2 zi3 di4 ， qin1 ai4 guan1 ci2 you3 。
- zhi4 yu2 li4 wei2 chi2 ， wei4 bi4 neng2 zai4 fu4 。
- nai3 zhi1 da4 xian2 xin1 ， sheng1 cheng2 ji2 gao1 hou4 。
- zhi1 qi2 yuan3 fang1 gui1 ， pian1 qin1 yi3 hao4 shou3 。
- bu4 ren3 zhong4 wei2 qu4 ， shi4 gan1 lao3 li2 qiu3 。
- you4 yi3 jia1 su4 pin2 ， wu2 tian2 shi4 geng1 nou4 。
- si4 di4 san1 yun2 wang2 ， ruo4 shen1 wu2 zu2 zhou3 。
- ju4 zhi3 ji3 si4 bai3 ， ju1 qian2 ban4 gu1 you4 。
- wei3 qu1 wei4 zhi1 lü4 ， guo4 qi2 zi4 ying2 gou4 。
- shi4 zhi1 suo3 da4 huan4 ， zhi4 yu3 shi2 bu4 ou3 。
- shi2 yu3 zhi4 liang3 de2 ， bai3 zhong1 er2 yi4 you3 。
- gai4 yi3 shi4 huo4 shen1 ， zhen1 wei3 xiang1 fen1 jiu1 。
- huang2 si1 zai4 kou3 she2 ， qiao3 ling4 gong1 ying2 cou4 。
- rang3 bi4 shi4 ting1 xia4 ， fei1 ming2 shu2 neng2 jiu1 。
- men2 xia4 wu2 cun4 wu3 ， zong1 ji4 fei1 su4 niu3 。
- yi2 dan4 jian4 lun4 ba2 ， ru2 she4 zhi1 you3 gou4 。
- wei2 yi3 xiang4 suo3 wei4 ， qi1 yi3 quan4 shen1 shou4 。
- tian1 xia4 ben3 wu2 shi4 ， yu4 zhi4 duo1 fen1 rou2 。
- wei2 shi4 ju3 cuo4 dian1 ， jia1 miao2 bu4 ru2 you3 。
- lü3 xi4 yi3 zun1 dai4 ， guan1 zan1 si1 jian4 rou2 。
- zhu4 tian1 xi4 chong3 sui2 ， yi2 min2 wei2 zai4 you4 。
- ren2 ru2 gong1 yong4 xin1 ， quan4 bu4 you2 shang3 gou4 。
- you3 lie4 gan1 jing3 quan2 ， qing1 shen1 yu4 qi2 zhou4 。
- wei4 guan1 ju2 chang2 geng3 ， da4 shi1 ru2 chuan1 liu1 。
- qu1 qu1 yi4 fang1 bu4 ， bu4 ji3 mu4 qi2 shou1 。
- yu2 jie1 yu4 yu2 wang4 ， wu2 lu4 da2 liu2 tou3 。
- zuo4 shi1 dao4 zun1 guang1 ， shu4 ji1 chuan2 bu4 xiu3 。

## 注释

## 译文

## 赏析
