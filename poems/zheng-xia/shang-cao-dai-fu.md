---
id: zheng-xia-shang-cao-dai-fu
title: 上曹大夫
titlePinyin: shang4 cao2 dai4 fu0
titleSlug: shang-cao-dai-fu
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客从南英到掲阳，十有五年困长道。
- 囊资空竭奴仆愁，气象尘埃颜貎老。
- 天矜穷悴幸有缘，太守曹公看客好。
- 孤舟薄舣即趋门，一笑相迎见懐抱。
- 道途险易人佚劳，俄顷咨询无不到。
- 旌轩雍容屈临顾，袖出缄封相燕劳。
- 舍舟东溪宅西湖，西湖风光画不如。
- 是日佳筵在连理，宾从翕集何舒徐。
- 大斗所酌真醍醐，珍肴异果琼瑶铺。
- 巨觞？灔巡数劝，惟恐不醉非宾娱。
- 别有芙蕖对芳席，五干十花图在壁。
- 万龙齐干玉森森，回看华轩笼翠碧。
- 熙熙台上柳青青，众乐亭前松植植。
- 尔乃盘桓四十日，尊罍时展情无斁。
- 不知海内为主人，几人似公真好客。
- 观公政治诚有伦，合居廊庙居海濵。
- 子厚在桺南蛮欣，文翁在蜀西鄙驯。
- 天心帝意诚念远，故为远俗迂良臣。
- 愿公不日居陶钧，大开东阁罗冠绅。
- 烹庖鼍龙脯麒麟，布被底下卧平津，天涯地角尽阳春。

## 拼音
- ke4 cong2 nan2 ying1 dao4 jie1 yang2 ， shi2 you3 wu3 nian2 kun4 chang2 dao4 。
- nang2 zi1 kong1 jie2 nu2 pu2 chou2 ， qi4 xiang4 chen2 ai1 yan2 ni2 lao3 。
- tian1 jin1 qiong2 cui4 xing4 you3 yuan2 ， tai4 shou3 cao2 gong1 kan4 ke4 hao3 。
- gu1 zhou1 bao2 yi3 ji2 qu1 men2 ， yi2 xiao4 xiang1 ying2 jian4 huai2 bao4 。
- dao4 tu2 xian3 yi4 ren2 yi4 lao2 ， e2 qing3 zi1 xun2 wu2 bu2 dao4 。
- jing1 xuan1 yong1 rong2 qu1 lin2 gu4 ， xiu4 chu1 jian1 feng1 xiang1 yan4 lao2 。
- she4 zhou1 dong1 xi1 zhai2 xi1 hu2 ， xi1 hu2 feng1 guang1 hua4 bu4 ru2 。
- shi4 ri4 jia1 yan2 zai4 lian2 li3 ， bin1 cong2 xi1 ji2 he2 shu1 xu2 。
- da4 dou4 suo3 zhuo2 zhen1 ti2 hu2 ， zhen1 yao2 yi4 guo3 qiong2 yao2 pu4 。
- ju4 shang1 ？ yan4 xun2 shu4 quan4 ， wei2 kong3 bu2 zui4 fei1 bin1 yu2 。
- bie2 you3 fu2 qu2 dui4 fang1 xi2 ， wu3 gan1 shi2 hua1 tu2 zai4 bi4 。
- wan4 long2 qi2 gan1 yu4 sen1 sen1 ， hui2 kan4 hua2 xuan1 long2 cui4 bi4 。
- xi1 xi1 tai2 shang4 liu3 qing1 qing1 ， zhong4 le4 ting2 qian2 song1 zhi2 zhi2 。
- er3 nai3 pan2 huan2 si4 shi2 ri4 ， zun1 lei2 shi2 zhan3 qing2 wu2 yi4 。
- bu4 zhi1 hai3 nei4 wei2 zhu3 ren2 ， ji3 ren2 si4 gong1 zhen1 hao4 ke4 。
- guan1 gong1 zheng4 zhi4 cheng2 you3 lun2 ， he2 ju1 lang2 miao4 ju1 hai3 bin1 。
- zi3 hou4 zai4 liu3 nan2 man2 xin1 ， wen2 weng1 zai4 shu3 xi1 bi3 xun4 。
- tian1 xin1 di4 yi4 cheng2 nian4 yuan3 ， gu4 wei4 yuan3 su2 yu1 liang2 chen2 。
- yuan4 gong1 bu2 ri4 ju1 tao2 jun1 ， da4 kai1 dong1 ge2 luo2 guan1 shen1 。
- peng1 pao2 tuo2 long2 pu2 qi2 lin2 ， bu4 bei4 di3 xia4 wo4 ping2 jin1 ， tian1 ya2 di4 jiao3 jin4 yang2 chun1 。

## 注释

## 译文

## 赏析
