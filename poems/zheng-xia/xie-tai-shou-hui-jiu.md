---
id: zheng-xia-xie-tai-shou-hui-jiu
title: 谢太守惠酒
titlePinyin: xie4 tai4 shou3 hui4 jiu3
titleSlug: xie-tai-shou-hui-jiu
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重阴未肯避阳明，飘风骤雨加震凌。
- 正月已缺二月近，滴水成冻威棱棱。
- 帝虽乘震利发生，令犹行冬重严凝。
- 鸎皆迁乔忽入谷，鱼已弄煖翻藏冰。
- 此时草木亦成愁，祗恐不得违其萌。
- 吁嗟羁穷影吊形，安得恝然如无情。
- 明良会合千载遇，乃以罪弃投荒荆。
- 单亲万里头应雪，不得朝晚奉甘馨。
- 闽岭之南方弄兵，杀气殊与生成争。
- 既不能辅助圣时使咸若，又不能慷慨帝前效昔人之请缨。
- 诗书满腹浪自饱，一句不得推而行。
- 身虽兀坐心惕惊，愁绪忽起填胸膺。
- 但听旷野深林调调刁刁，如有神号鬼泣声。
- 真江太守真慈明，惠施每每先单茕。
- 眼前突兀双玉瓶，满贮玉液清冷冷。
- 拜公之赐未敢倾，不觉失笑三闾生。
- 不学憔悴思独醒，哺糟啜醨随其朋。
- 往往一饮一石、五斗解酲，被人呼作生刘伶。
- 虽然遇酒而酩酊，心不汝醉神亦宁。
- 开樽又饮太守德，和气坐觉生簷楹。
- 不知凝冽自何去，至于愁思皆自澄。
- 乃知春功亦不远，缄封祗在瓶与罂。
- 安得遽尔披重云，划见白日临青冥。
- 和气习习扇九壤，枯枝朽质争敷荣。
- 风雨时，泰阶平，圣君万寿寰海清。
- 细草轻烟日邉路，凤管龙丝细可听。
- 有耳不闻鼙与钲，有目不识旗与旌，圣功浩荡不可名。

## 拼音
- zhong4 yin1 wei4 ken3 bi4 yang2 ming2 ， piao1 feng1 zhou4 yu3 jia1 zhen4 ling2 。
- zheng1 yue4 yi3 que1 er4 yue4 jin4 ， di1 shui3 cheng2 dong4 wei1 leng2 leng2 。
- di4 sui1 cheng2 zhen4 li4 fa1 sheng1 ， ling4 you2 xing2 dong1 zhong4 yan2 ning2 。
- ying1 jie1 qian1 qiao2 hu1 ru4 gu3 ， yu2 yi3 nong4 xuan1 fan1 cang2 bing1 。
- ci3 shi2 cao3 mu4 yi4 cheng2 chou2 ， zhi1 kong3 bu4 de2 wei2 qi2 meng2 。
- xu1 jie1 ji1 qiong2 ying3 diao4 xing2 ， an1 de2 jia2 ran2 ru2 wu2 qing2 。
- ming2 liang2 hui4 he2 qian1 zai3 yu4 ， nai3 yi3 zui4 qi4 tou2 huang1 jing1 。
- dan1 qin1 wan4 li3 tou0 ying4 xue3 ， bu4 de2 chao2 wan3 feng4 gan1 xin1 。
- min3 ling3 zhi1 nan2 fang1 nong4 bing1 ， sha1 qi4 shu1 yu3 sheng1 cheng2 zheng1 。
- ji4 bu4 neng2 fu3 zhu4 sheng4 shi2 shi3 xian2 ruo4 ， you4 bu4 neng2 kang1 kai3 di4 qian2 xiao4 xi1 ren2 zhi1 qing3 ying1 。
- shi1 shu1 man3 fu4 lang4 zi4 bao3 ， yi2 ju4 bu4 de2 tui1 er2 xing2 。
- shen1 sui1 wu4 zuo4 xin1 ti4 jing1 ， chou2 xu4 hu1 qi3 tian2 xiong1 ying1 。
- dan4 ting1 kuang4 ye3 shen1 lin2 diao4 diao0 diao1 diao1 ， ru2 you3 shen2 hao4 gui3 qi4 sheng1 。
- zhen1 jiang1 tai4 shou3 zhen1 ci2 ming2 ， hui4 shi1 mei3 mei3 xian1 dan1 qiong2 。
- yan3 qian2 tu1 wu4 shuang1 yu4 ping2 ， man3 zhu4 yu4 ye4 qing1 leng3 leng3 。
- bai4 gong1 zhi1 ci4 wei4 gan3 qing1 ， bu4 jue2 shi1 xiao4 san1 lü2 sheng1 。
- bu4 xue2 qiao2 cui4 si1 du2 xing3 ， bu3 zao1 chuo4 li2 sui2 qi2 peng2 。
- wang3 wang3 yi4 yin3 yi4 shi2 、 wu3 dou3 jie3 cheng2 ， bei4 ren2 hu1 zuo4 sheng1 liu2 ling2 。
- sui1 ran2 yu4 jiu3 er2 ming3 ding1 ， xin1 bu4 ru3 zui4 shen2 yi4 ning2 。
- kai1 zun1 you4 yin3 tai4 shou3 de2 ， he2 qi4 zuo4 jue2 sheng1 yan2 ying2 。
- bu4 zhi1 ning2 lie4 zi4 he2 qu4 ， zhi4 yu2 chou2 si1 jie1 zi4 cheng2 。
- nai3 zhi1 chun1 gong1 yi4 bu4 yuan3 ， jian1 feng1 zhi1 zai4 ping2 yu3 ying1 。
- an1 de2 ju4 er3 pi1 zhong4 yun2 ， hua4 jian4 bai2 ri4 lin2 qing1 ming2 。
- he2 qi4 xi2 xi2 shan4 jiu3 rang3 ， ku1 zhi1 xiu3 zhi4 zheng1 fu1 rong2 。
- feng1 yu3 shi2 ， tai4 jie1 ping2 ， sheng4 jun1 wan4 shou4 huan2 hai3 qing1 。
- xi4 cao3 qing1 yan1 ri4 bian1 lu4 ， feng4 guan3 long2 si1 xi4 ke3 ting1 。
- you3 er3 bu4 wen2 pi2 yu3 zheng1 ， you3 mu4 bu4 shi2 qi2 yu3 jing1 ， sheng4 gong1 hao4 dang4 bu4 ke3 ming2 。

## 注释

## 译文

## 赏析
