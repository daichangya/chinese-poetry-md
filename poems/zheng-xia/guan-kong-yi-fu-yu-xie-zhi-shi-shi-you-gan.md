---
id: zheng-xia-guan-kong-yi-fu-yu-xie-zhi-shi-shi-you-gan
title: 观孔义甫与谢致仕诗有感
titlePinyin: guan1 kong3 yi4 fu3 yu3 xie4 zhi4 shi4 shi1 you3 gan3
titleSlug: guan-kong-yi-fu-yu-xie-zhi-shi-shi-you-gan
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生足清闲，天下第一福。
- 惜哉声与利，举世方逐逐。
- 君子耀轩裳，小人腴口腹。
- 霜雪满颐颔，驰竞心更速。
- 谁如东山后，清风千载续。
- 仁孝实天成，聪明乃几烛。
- 弱冠揖高科，声华光煜煜。
- 骐骥驾夷途，千里在举足。
- 岁未再周天，官先上应宿。
- 皇华屡更指，间请分符竹。
- 端介奉高明，慈仁抚茕独。
- 施设妙通神，欢讴道相属。
- 一旦遽上章，幡然谢羁束。
- 古人涖官政，五十曰艾服。
- 公年未五十，恳请竟从欲。
- 缅彼伋与轲，进退遗佳躅。
- 三揖就恩荣，一辞托岩谷。
- 由公仕以观，其庶无愧恧。
- 东臯我田园，负郭予室屋。
- 儿姪几百人，图史逾千轴。
- 亲旧既周旋，闺门更雍穆。
- 宾来酒一樽，兴来棋一局。
- 吟啸动烟云，诗书到僮仆。
- 宁知地有仙，但见人如玉。
- 乃觉世间人，为生何局促。
- 譬如方汚垢，对之独薰沐。
- 孔公当代贤，宜其钦爱酷。
- 慷慨出长篇，情殷语重复。
- 日日动归思，浩浩见林麓。
- 何意蒙鄙人，幸兹一观瞩。
- 当筵顿忘味，如听箫韶曲。
- 平生粗意气，自初得书读。
- 每见古圣贤，心常自程督。
- 知身是罪根，每每自锄𣃁。
- 如彼善稼穑，去草茂嘉谷。
- 深嘉远世网，有若囚脱梏。
- 惟兹素艰贫，事与心反复。
- 历官二纪周，一纪投南隩。
- 归时异去时，圣主恩霂霂。
- 方欣到家乡，足觉愁虑簇。
- 高堂皓垂白，甘旨不饶沃。
- 四弟两背亡，未言他骨肉。
- 继又丧一弟，三房等穷蹙。
- 不数姆与婢，孤孀十有六。
- 薄业支半年，十饭犹五菽。
- 萧然夏秋际，甚者日食粥。
- 人惟有父子，恩亲家室睦。
- 惟其有君臣，礼义朝廷肃。
- 二者苟有违，三灵共诛戮。
- 况兹生圣辰，熙隆遇尧喾。
- 艰虞免兵革，少小游庠塾。
- 青春被恩擢，名姓粗扬暴。
- 孰非累圣德，师诲而君牧。
- 中间更狂妄，天听常轻凟。
- 云云不少已，竟致御史鞫。
- 所负鼎镬轻，敢意尚收录。
- 日月忽中天，湛恩俄濯浴。
- 父子实再逢，君臣亦敦复。
- 新恩胡为报，旧过云何赎。
- 父母教子勤，羽括而砺镞。
- 朝夕望乃成，荣显被亲属。
- 慈乌于反哺，知以报生鞠。
- 学术不寸施，犹之玉韫匵。
- 千载遘明良，不能少负辐。
- 是生天地间，曾不如草木。
- 以此望明公，云中一鸿鹄。

## 拼音
- ren2 sheng1 zu2 qing1 xian2 ， tian1 xia4 di4 yi1 fu2 。
- xi1 zai1 sheng1 yu3 li4 ， ju3 shi4 fang1 zhu2 zhu2 。
- jun1 zi3 yao4 xuan1 shang0 ， xiao3 ren2 yu2 kou3 fu4 。
- shuang1 xue3 man3 yi2 han4 ， chi2 jing4 xin1 geng4 su4 。
- shui2 ru2 dong1 shan1 hou4 ， qing1 feng1 qian1 zai3 xu4 。
- ren2 xiao4 shi2 tian1 cheng2 ， cong1 ming0 nai3 ji3 zhu2 。
- ruo4 guan4 yi1 gao1 ke1 ， sheng1 hua2 guang1 yu4 yu4 。
- qi2 ji4 jia4 yi2 tu2 ， qian1 li3 zai4 ju3 zu2 。
- sui4 wei4 zai4 zhou1 tian1 ， guan1 xian1 shang4 ying4 su4 。
- huang2 hua2 lü3 geng4 zhi3 ， jian1 qing3 fen1 fu2 zhu2 。
- duan1 jie4 feng4 gao1 ming2 ， ci2 ren2 fu3 qiong2 du2 。
- shi1 she4 miao4 tong1 shen2 ， huan1 ou1 dao4 xiang1 shu3 。
- yi2 dan4 ju4 shang4 zhang1 ， fan1 ran2 xie4 ji1 shu4 。
- gu3 ren2 li4 guan1 zheng4 ， wu3 shi2 yue1 ai4 fu2 。
- gong1 nian2 wei4 wu3 shi2 ， ken3 qing3 jing4 cong2 yu4 。
- mian3 bi3 ji2 yu3 ke1 ， jin4 tui4 yi2 jia1 zhu2 。
- san1 yi1 jiu4 en1 rong2 ， yi4 ci2 tuo1 yan2 gu3 。
- you2 gong1 shi4 yi3 guan1 ， qi2 shu4 wu2 kui4 nü4 。
- dong1 gao1 wo3 tian2 yuan2 ， fu4 guo1 yu3 shi4 wu1 。
- er2 zhi2 ji3 bai3 ren2 ， tu2 shi3 yu2 qian1 zhou2 。
- qin1 jiu4 ji4 zhou1 xuan2 ， gui1 men2 geng4 yong1 mu4 。
- bin1 lai2 jiu3 yi4 zun1 ， xing1 lai2 qi2 yi4 ju2 。
- yin2 xiao4 dong4 yan1 yun2 ， shi1 shu1 dao4 tong2 pu2 。
- ning2 zhi1 di4 you3 xian1 ， dan4 jian4 ren2 ru2 yu4 。
- nai3 jue2 shi4 jian1 ren2 ， wei2 sheng1 he2 ju2 cu4 。
- pi4 ru2 fang1 wu1 gou4 ， dui4 zhi1 du2 xun1 mu4 。
- kong3 gong1 dang1 dai4 xian2 ， yi2 qi2 qin1 ai4 ku4 。
- kang1 kai3 chu1 chang2 pian1 ， qing2 yin1 yu3 chong2 fu4 。
- ri4 ri4 dong4 gui1 si1 ， hao4 hao4 jian4 lin2 lu4 。
- he2 yi4 meng2 bi3 ren2 ， xing4 zi1 yi4 guan1 zhu3 。
- dang1 yan2 dun4 wang4 wei4 ， ru2 ting1 xiao1 shao2 qu3 。
- ping2 sheng1 cu1 yi4 qi4 ， zi4 chu1 de2 shu1 du2 。
- mei3 jian4 gu3 sheng4 xian2 ， xin1 chang2 zi4 cheng2 du1 。
- zhi1 shen1 shi4 zui4 gen1 ， mei3 mei3 zi4 chu2 𣃁 。
- ru2 bi3 shan4 jia4 se4 ， qu4 cao3 mao4 jia1 gu3 。
- shen1 jia1 yuan3 shi4 wang3 ， you3 ruo4 qiu2 tuo1 gu4 。
- wei2 zi1 su4 jian1 pin2 ， shi4 yu3 xin1 fan3 fu4 。
- li4 guan1 er4 ji4 zhou1 ， yi2 ji4 tou2 nan2 yu4 。
- gui1 shi2 yi4 qu4 shi2 ， sheng4 zhu3 en1 mu4 mu4 。
- fang1 xin1 dao4 jia1 xiang1 ， zu2 jue2 chou2 lü4 cu4 。
- gao1 tang2 hao4 chui2 bai2 ， gan1 zhi3 bu4 rao2 wo4 。
- si4 di4 liang3 bei4 wang2 ， wei4 yan2 ta1 gu3 rou4 。
- ji4 you4 sang4 yi2 di4 ， san1 fang2 deng3 qiong2 cu4 。
- bu2 shu4 mu3 yu3 bi4 ， gu1 shuang1 shi2 you3 liu4 。
- bao2 ye4 zhi1 ban4 nian2 ， shi2 fan4 you2 wu3 shu1 。
- xiao1 ran2 xia4 qiu1 ji4 ， shen4 zhe3 ri4 shi2 zhou1 。
- ren2 wei2 you3 fu4 zi3 ， en1 qing4 jia0 shi4 mu4 。
- wei2 qi2 you3 jun1 chen2 ， li3 yi4 chao2 ting2 su4 。
- er4 zhe3 gou3 you3 wei2 ， san1 ling2 gong4 zhu1 lu4 。
- kuang4 zi1 sheng1 sheng4 chen2 ， xi1 long2 yu4 yao2 ku4 。
- jian1 yu2 mian3 bing1 ge2 ， shao3 xiao3 you2 xiang2 shu2 。
- qing1 chun1 bei4 en1 zhuo2 ， ming2 xing4 cu1 yang2 bao4 。
- shu2 fei1 lei4 sheng4 de2 ， shi1 hui4 er2 jun1 mu4 。
- zhong1 jian1 geng4 kuang2 wang4 ， tian1 ting1 chang2 qing1 du2 。
- yun2 yun2 bu4 shao3 yi3 ， jing4 zhi4 yu4 shi3 ju1 。
- suo3 fu4 ding3 huo4 qing1 ， gan3 yi4 shang4 shou1 lu4 。
- ri4 yue4 hu1 zhong1 tian1 ， zhan4 en1 e2 zhuo2 yu4 。
- fu4 zi3 shi2 zai4 feng2 ， jun1 chen2 yi4 dun1 fu4 。
- xin1 en1 hu2 wei4 bao4 ， jiu4 guo4 yun2 he2 shu2 。
- fu4 mu3 jiao4 zi3 qin2 ， yu3 kuo4 er2 li4 zu2 。
- zhao1 xi1 wang4 nai3 cheng2 ， rong2 xian3 bei4 qin1 shu3 。
- ci2 wu1 yu2 fan3 bu3 ， zhi1 yi3 bao4 sheng1 ju1 。
- xue2 shu4 bu2 cun4 shi1 ， you2 zhi1 yu4 yun4 du2 。
- qian1 zai3 gou4 ming2 liang2 ， bu4 neng2 shao3 fu4 fu2 。
- shi4 sheng1 tian1 di4 jian1 ， ceng2 bu4 ru2 cao3 mu4 。
- yi3 ci3 wang4 ming2 gong1 ， yun2 zhong1 yi4 hong2 hu2 。

## 注释

## 译文

## 赏析
