---
id: zheng-xia-xie-tai-shou-da-shi-lai-zhou
title: 谢太守答诗莱州
titlePinyin: xie4 tai4 shou3 da2 shi1 lai2 zhou1
titleSlug: xie-tai-shou-da-shi-lai-zhou
author: 郑侠
authorPinyin: zheng4 xia2
authorSlug: zheng-xia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲斋掩昼扉，疏竹间风韵。
- 兀坐无所为，仰高方苦峻。
- 闗闗两喜鹊，如以？来献。
- 疑其喜过常，精爽抑何顿。
- 谓当有嘉宾，结驷问原宪。
- 不然亲交书，万里来问讯。
- 何意二千石，新书烂盈卷。
- 使者入衡门，红光十余仭。
- 衣冠出蓬室，再拜望城阃。
- 开缄列宿动，芒角相辉焕。
- 捧读未终篇，钦降已三叹。
- 譬如涉春波，渺不知涯岸。
- 又若惊雷霆，但觉目眩转。
- 谁言匹夫穷，陋巷一箪饭。
- 箧有无价珍，贵于青玉案。
- 昨者鄙俚辞，惟求指瑕舋。
- 敢期明月珠，倾泻殊不悋。
- 重重借褒誉，许与良过分。
- 酷爱愚且直，还怜贫且困。
- 惟人最难知，圣哲其犹恨。
- 自非明如日，安得物无遁。
- 程孔昔中涂，邂逅适所愿。
- 倾盖毕所懐，日西不知倦。
- 圣贤欣道合，万古直一瞬。
- 凄凉千载余，此道谁复振。
- 未闻似今日，曾不拜公面。
- 顾遇过所亲，思知久弥浚。
- 重念樗散材，平生慕忠顺。
- 青衫百僚末，言责固所逭。
- 若其爱君心，岂以爵禄辨。
- 谓宜为民上，必与同喜愠。
- 谓宜食君禄，宁当复私狥。
- 刀斧且满前，斯诚岂磨磷。
- 千载幸一时，岩廊拱尧舜。
- 夔臯岂无人，共鲧偶未窜。
- 眷委一失真，聪明不无乱。
- 出令以便民，动皆为深患。
- 疲羸死饥冻，重负遭囚绊。
- 奔逃苟自活，父子潜分散。
- 以天征不义，如以雨苏旱。
- 箪食迎王师，东征西夷怨。
- 未闻百万帅，戈鋋日持玩。
- 南取十数洞，西开五六郡。
- 府库为一空，白骨成龙断。
- 大臣弄权柄，生杀在顾盼。
- 威福不有归，佞邪尚何惮。
- 公忠获罪咎，正直招诃谴。
- 幽恚鬰不伸，变异以频见。
- 阴阳为之沴，淫潦仍干暵。
- 方且颂太平，长歌事赓賛。
- 天子九重门，深居拱闲燕。
- 人人懐欺匿，比周相引荐。
- 以侠观此时，纲维一何紊。
- 滔滔恐皆溺，心窃拟手援。
- 是以屡上章，指陈几欲徧。
- 初虽蒙嘉纳，终不离谗间。
- 弃逐来穷陬，星霜两经闰。
- 簮绅满朝著，大半嗟排摈。
- 谁为悯穷褐，粟帛推余羡。
- 谁为念孤独，齿牙借余论。
- 重伤弃逐久，不敢略自辩。
- 高堂有单亲，日久庭闱恋。
- 同时得罪人，一赦皆从便。
- 惟兹尚远斥，不许归宁觐。
- 拟扣阊阖门，明飏紫宸殿。
- 恨无可言路，勇决固所断。
- 嗟嗟道云亡，丈夫儿女懦。
- 势利同险巇，风云借余便。
- 谁非顾金钱，谁非思达宦。
- 孳孳顾理义，恻恻念寒畯。
- 如公今几人，百世绍休闻。

## 拼音
- xian2 zhai1 yan3 zhou4 fei1 ， shu1 zhu2 jian1 feng1 yun4 。
- wu4 zuo4 wu2 suo3 wei4 ， yang3 gao1 fang1 ku3 jun4 。
- guan1 guan1 liang3 xi3 que4 ， ru2 yi3 ？ lai2 xian4 。
- yi2 qi2 xi3 guo4 chang2 ， jing1 shuang3 yi4 he2 dun4 。
- wei4 dang1 you3 jia1 bin1 ， jie2 si4 wen4 yuan2 xian4 。
- bu4 ran2 qin1 jiao1 shu1 ， wan4 li3 lai2 wen4 xun4 。
- he2 yi4 er4 qian1 shi2 ， xin1 shu1 lan4 ying2 juan4 。
- shi3 zhe3 ru4 heng2 men2 ， hong2 guang1 shi2 yu2 ren4 。
- yi1 guan1 chu1 peng2 shi4 ， zai4 bai4 wang4 cheng2 kun3 。
- kai1 jian1 lie4 su4 dong4 ， mang2 jiao3 xiang1 hui1 huan4 。
- peng3 du2 wei4 zhong1 pian1 ， qin1 jiang4 yi3 san1 tan4 。
- pi4 ru2 she4 chun1 bo1 ， miao3 bu4 zhi1 ya2 an4 。
- you4 ruo4 jing1 lei2 ting2 ， dan4 jue2 mu4 xuan4 zhuan3 。
- shui2 yan2 pi3 fu1 qiong2 ， lou4 xiang4 yi4 dan1 fan4 。
- qie4 you3 wu2 jia4 zhen1 ， gui4 yu2 qing1 yu4 an4 。
- zuo2 zhe3 bi3 li3 ci2 ， wei2 qiu2 zhi3 xia2 xin4 。
- gan3 qi1 ming2 yue4 zhu1 ， qing1 xie4 shu1 bu2 lin4 。
- chong2 chong2 jie4 bao1 yu4 ， xu3 yu3 liang2 guo4 fen4 。
- ku4 ai4 yu2 qie3 zhi2 ， hai2 lian2 pin2 qie3 kun4 。
- wei2 ren2 zui4 nan2 zhi1 ， sheng4 zhe2 qi2 you2 hen4 。
- zi4 fei1 ming2 ru2 ri4 ， an1 de2 wu4 wu2 dun4 。
- cheng2 kong3 xi1 zhong1 tu2 ， xie4 hou4 shi4 suo3 yuan4 。
- qing1 gai4 bi4 suo3 huai2 ， ri4 xi1 bu4 zhi1 juan4 。
- sheng4 xian2 xin1 dao4 he2 ， wan4 gu3 zhi2 yi2 shun4 。
- qi1 liang2 qian1 zai3 yu2 ， ci3 dao4 shui2 fu4 zhen4 。
- wei4 wen2 si4 jin1 ri4 ， ceng2 bu2 bai4 gong1 mian4 。
- gu4 yu4 guo4 suo3 qin1 ， si1 zhi1 jiu3 mi2 jun4 。
- zhong4 nian4 chu1 san4 cai2 ， ping2 sheng1 mu4 zhong1 shun4 。
- qing1 shan1 bai3 liao2 mo4 ， yan2 ze2 gu4 suo3 huan4 。
- ruo4 qi2 ai4 jun1 xin1 ， qi3 yi3 jue2 lu4 bian4 。
- wei4 yi2 wei4 min2 shang4 ， bi4 yu3 tong2 xi3 yun4 。
- wei4 yi2 shi2 jun1 lu4 ， ning2 dang1 fu4 si1 xun4 。
- dao1 fu3 qie3 man3 qian2 ， si1 cheng2 qi3 mo2 lin2 。
- qian1 zai3 xing4 yi4 shi2 ， yan2 lang2 gong3 yao2 shun4 。
- kui2 gao1 qi3 wu2 ren2 ， gong4 gun3 ou3 wei4 cuan4 。
- juan4 wei3 yi4 shi1 zhen1 ， cong1 ming0 bu4 wu2 luan4 。
- chu1 ling4 yi3 bian4 min2 ， dong4 jie1 wei4 shen1 huan4 。
- pi2 lei2 si3 ji1 dong4 ， zhong4 fu4 zao1 qiu2 ban4 。
- ben1 tao2 gou3 zi4 huo2 ， fu4 zi3 qian2 fen1 san4 。
- yi3 tian1 zheng1 bu2 yi4 ， ru2 yi3 yu3 su1 han4 。
- dan1 shi2 ying2 wang2 shi1 ， dong1 zheng1 xi1 yi2 yuan4 。
- wei4 wen2 bai3 wan4 shuai4 ， ge1 chan2 ri4 chi2 wan2 。
- nan2 qu3 shi2 shu4 dong4 ， xi1 kai1 wu3 liu4 jun4 。
- fu3 ku4 wei4 yi4 kong1 ， bai2 gu3 cheng2 long2 duan4 。
- da4 chen2 nong4 quan2 bing3 ， sheng1 sha1 zai4 gu4 pan4 。
- wei1 fu2 bu4 you3 gui1 ， ning4 xie2 shang4 he2 dan4 。
- gong1 zhong1 huo4 zui4 jiu4 ， zheng4 zhi2 zhao1 he1 qian3 。
- you1 hui4 yu4 bu4 shen1 ， bian4 yi4 yi3 pin2 jian4 。
- yin1 yang2 wei4 zhi1 li4 ， yin2 liao2 reng2 gan1 han4 。
- fang1 qie3 song4 tai4 ping2 ， chang2 ge1 shi4 geng1 zan4 。
- tian1 zi3 jiu3 chong2 men2 ， shen1 ju1 gong3 xian2 yan4 。
- ren2 ren2 huai2 qi1 ni4 ， bi3 zhou1 xiang1 yin3 jian4 。
- yi3 xia2 guan1 ci3 shi2 ， gang1 wei2 yi4 he2 wen3 。
- tao1 tao1 kong3 jie1 ni4 ， xin1 qie4 ni3 shou3 yuan2 。
- shi4 yi3 lü3 shang4 zhang1 ， zhi3 chen2 ji3 yu4 bian4 。
- chu1 sui1 meng2 jia1 na4 ， zhong1 bu4 li2 chan2 jian1 。
- qi4 zhu2 lai2 qiong2 zou1 ， xing1 shuang1 liang3 jing1 run4 。
- zan1 shen1 man3 chao2 zhu4 ， da4 ban4 jie1 pai2 bin4 。
- shui2 wei4 min3 qiong2 he4 ， su4 bo2 tui1 yu2 xian4 。
- shui2 wei4 nian4 gu1 du2 ， chi3 ya2 jie4 yu2 lun4 。
- zhong4 shang1 qi4 zhu2 jiu3 ， bu4 gan3 lüe4 zi4 bian4 。
- gao1 tang2 you3 dan1 qin1 ， ri4 jiu3 ting2 wei2 lian4 。
- tong2 shi2 de2 zui4 ren2 ， yi2 she4 jie1 cong2 bian4 。
- wei2 zi1 shang4 yuan3 chi4 ， bu4 xu3 gui1 ning2 jin4 。
- ni3 kou4 chang1 he2 men2 ， ming2 yang2 zi3 chen2 dian4 。
- hen4 wu2 ke3 yan2 lu4 ， yong3 jue2 gu4 suo3 duan4 。
- jie1 jie1 dao4 yun2 wang2 ， zhang4 fu0 er2 nü3 nuo4 。
- shi4 li4 tong2 xian3 xi1 ， feng1 yun2 jie4 yu2 bian4 。
- shui2 fei1 gu4 jin1 qian2 ， shui2 fei1 si1 da2 huan4 。
- zi1 zi1 gu4 li3 yi4 ， ce4 ce4 nian4 han2 jun4 。
- ru2 gong1 jin1 ji3 ren2 ， bai3 shi4 shao4 xiu1 wen2 。

## 注释

## 译文

## 赏析
