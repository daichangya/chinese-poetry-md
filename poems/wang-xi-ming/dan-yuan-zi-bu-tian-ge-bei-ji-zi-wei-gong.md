---
id: wang-xi-ming-dan-yuan-zi-bu-tian-ge-bei-ji-zi-wei-gong
title: 丹元子步天歌 北极紫微宫
titlePinyin: dan1 yuan2 zi3 bu4 tian1 ge1   bei3 ji2 zi3 wei1 gong1
titleSlug: dan-yuan-zi-bu-tian-ge-bei-ji-zi-wei-gong
author: 王希明
authorPinyin: wang2 xi1 ming2
authorSlug: wang-xi-ming
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 中元北极紫微宫，北极五星在其中。
- 大帝之坐第二珠，第三之星庶子居。
- 第一号曰为太子，四为后宫五天枢。
- （一云：「第三明者帝之居，第四名曰四庶子，最小第五天之枢。
- 」）左右四星是四辅，天一太一当门路。
- 左枢右枢夹南门，两面营卫一十五。
- 上宰少尉两相对，少宰上辅次少辅。
- 上卫少卫次上丞，后门东边大赞府。
- 门西唤作一少丞，以次却向前门数。
- 阴德门里两黄聚，尚书以次其位五。
- 女史柱史各一户，御女四星五天柱。
- 大理两星阴德边，勾陈尾指北极颠，勾陈六星六甲前。
- 天皇独在勾陈里，五帝内坐后门是。
- 华盖幷杠十六星，杠作柄象盖伞形。
- 盖上连连九个星，名曰传舍如连丁。
- 垣外左右各六珠，右是内阶左天厨。
- 阶前八星名八谷，厨下五个天棓宿。
- 天床六星左枢在，内厨相星右枢对。
- 文昌斗上半月形，希疎分明六个星。
- 文昌之下曰三公，太尊只向三公明。
- 天牢六星太尊边，太阳之守四势前。
- 一个宰相太阳侧，更有三公相西偏，即是玄戈一星圆。
- 天理四星斗里暗，辅星近著开阳淡。
- （一本云：「文昌之下三师名，天牢六星四势前。
- 更有三公相西偏，即是太阳一星圆。
- 天理四星斗里暗，辅星近著闿阳淡。
- 」）北斗之宿七星明，第一主帝名枢精，第二第三璇玑星，第四名权第五衡，闿阳摇光六七名。

## 拼音
- zhong1 yuan2 bei3 ji2 zi3 wei1 gong1 ， bei3 ji2 wu3 xing1 zai4 qi2 zhong1 。
- da4 di4 zhi1 zuo4 di4 er4 zhu1 ， di4 san1 zhi1 xing1 shu4 zi3 ju1 。
- di4 yi1 hao4 yue1 wei4 tai4 zi3 ， si4 wei4 hou4 gong1 wu3 tian1 shu1 。
- （ yi4 yun2 ： 「 di4 san1 ming2 zhe3 di4 zhi1 ju1 ， di4 si4 ming2 yue1 si4 shu4 zi3 ， zui4 xiao3 di4 wu3 tian1 zhi1 shu1 。
- 」 ） zuo3 you4 si4 xing1 shi4 si4 fu3 ， tian1 yi2 tai4 yi4 dang1 men2 lu4 。
- zuo3 shu1 you4 shu1 jia2 nan2 men2 ， liang3 mian4 ying2 wei4 yi1 shi2 wu3 。
- shang4 zai3 shao4 wei4 liang3 xiang1 dui4 ， shao3 zai3 shang4 fu3 ci4 shao3 fu3 。
- shang4 wei4 shao3 wei4 ci4 shang4 cheng2 ， hou4 men2 dong1 bian1 da4 zan4 fu3 。
- men2 xi1 huan4 zuo4 yi4 shao3 cheng2 ， yi3 ci4 que4 xiang4 qian2 men2 shu4 。
- yin1 de2 men2 li3 liang3 huang2 ju4 ， shang4 shu1 yi3 ci4 qi2 wei4 wu3 。
- nü3 shi3 zhu4 shi3 ge4 yi2 hu4 ， yu4 nü3 si4 xing1 wu3 tian1 zhu4 。
- da4 li3 liang3 xing1 yin1 de2 bian1 ， gou1 chen2 wei3 zhi3 bei3 ji2 dian1 ， gou1 chen2 liu4 xing1 liu4 jia3 qian2 。
- tian1 huang2 du2 zai4 gou1 chen2 li3 ， wu3 di4 nei4 zuo4 hou4 men2 shi4 。
- hua2 gai4 bing4 gang4 shi2 liu4 xing1 ， gang4 zuo4 bing3 xiang4 gai4 san3 xing2 。
- gai4 shang4 lian2 lian2 jiu3 ge4 xing1 ， ming2 yue1 chuan2 she4 ru2 lian2 ding1 。
- yuan2 wai4 zuo3 you4 ge4 liu4 zhu1 ， you4 shi4 nei4 jie1 zuo3 tian1 chu2 。
- jie1 qian2 ba1 xing1 ming2 ba1 gu3 ， chu2 xia4 wu3 ge4 tian1 bang4 su4 。
- tian1 chuang2 liu4 xing1 zuo3 shu1 zai4 ， nei4 chu2 xiang1 xing1 you4 shu1 dui4 。
- wen2 chang1 dou4 shang4 ban4 yue4 xing2 ， xi1 shu1 fen1 ming2 liu4 ge4 xing1 。
- wen2 chang1 zhi1 xia4 yue1 san1 gong1 ， tai4 zun1 zhi1 xiang4 san1 gong1 ming2 。
- tian1 lao2 liu4 xing1 tai4 zun1 bian1 ， tai4 yang2 zhi1 shou3 si4 shi4 qian2 。
- yi2 ge4 zai3 xiang4 tai4 yang2 ce4 ， geng4 you3 san1 gong1 xiang1 xi1 pian1 ， ji2 shi4 xuan2 ge1 yi4 xing1 yuan2 。
- tian1 li3 si4 xing1 dou4 li3 an4 ， fu3 xing1 jin4 zhu4 kai1 yang2 dan4 。
- （ yi4 ben3 yun2 ： 「 wen2 chang1 zhi1 xia4 san1 shi1 ming2 ， tian1 lao2 liu4 xing1 si4 shi4 qian2 。
- geng4 you3 san1 gong1 xiang1 xi1 pian1 ， ji2 shi4 tai4 yang2 yi4 xing1 yuan2 。
- tian1 li3 si4 xing1 dou4 li3 an4 ， fu3 xing1 jin4 zhu4 kai3 yang2 dan4 。
- 」 ） bei3 dou4 zhi1 su4 qi1 xing1 ming2 ， di4 yi1 zhu3 di4 ming2 shu1 jing1 ， di4 er4 di4 san1 xuan2 ji1 xing1 ， di4 si4 ming2 quan2 di4 wu3 heng2 ， kai3 yang2 yao2 guang1 liu4 qi1 ming2 。

## 注释

## 译文

## 赏析
