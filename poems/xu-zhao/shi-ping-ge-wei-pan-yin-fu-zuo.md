---
id: xu-zhao-shi-ping-ge-wei-pan-yin-fu-zuo
title: 石屏歌为潘隠父作
titlePinyin: shi2 ping2 ge1 wei4 pan1 yin3 fu4 zuo4
titleSlug: shi-ping-ge-wei-pan-yin-fu-zuo
author: 徐照
authorPinyin: xu2 zhao4
authorSlug: xu-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浯溪片石天来长，颜家字画元文章。
- 淡岩明秀甲天下，万古石鼓留岐阳。
- 大工踏天割云骨，尽出湘沅山水窟。
- 六尺四面起棱角，颜色苌洪血涂抹。
- 何年老手擘巨灵，赤云白日联青星。
- 湘娥罢瑟老鱼舞，瘦鹤叫下芦花汀。
- 潘侯得之如升僊，可惜只卖四万钱。
- 梅山山翁觑天巧，笑涡旋颊流诗涎。
- 君不见元祐年间狄引进，雪林千里春水润。
- 大苏黄九来赋诗，百杯醉倒金钗阵。
- 潘侯石屏真绝奇，更多酒肉如渑池。
- 苏黄已矣不复来，政须我辈来吟之。
- 又不见当年玉川子，拾得玉碑极欢喜。
- 半路忽遭穷相馿，十步九蹶扶不起。
- 至坚易折古所伤，愿人好置高人堂，谢客岩头生夜光。

## 拼音
- wu2 xi1 pian4 shi2 tian1 lai2 chang2 ， yan2 jia1 zi4 hua4 yuan2 wen2 zhang1 。
- dan4 yan2 ming2 xiu4 jia3 tian1 xia4 ， wan4 gu3 shi2 gu3 liu2 qi2 yang2 。
- da4 gong1 ta4 tian1 ge1 yun2 gu3 ， jin4 chu1 xiang1 yuan2 shan1 shui3 ku1 。
- liu4 chi3 si4 mian4 qi3 leng2 jiao3 ， yan2 se4 chang2 hong2 xue4 tu2 mo3 。
- he2 nian2 lao3 shou3 bo4 ju4 ling2 ， chi4 yun2 bai2 ri4 lian2 qing1 xing1 。
- xiang1 e2 ba4 se4 lao3 yu2 wu3 ， shou4 he4 jiao4 xia4 lu2 hua1 ting1 。
- pan1 hou2 de2 zhi1 ru2 sheng1 xian1 ， ke3 xi1 zhi1 mai4 si4 wan4 qian2 。
- mei2 shan1 shan1 weng1 qu4 tian1 qiao3 ， xiao4 wo1 xuan2 jia2 liu2 shi1 xian2 。
- jun1 bu2 jian4 yuan2 you4 nian2 jian1 di2 yin3 jin4 ， xue3 lin2 qian1 li3 chun1 shui3 run4 。
- da4 su1 huang2 jiu3 lai2 fu4 shi1 ， bai3 bei1 zui4 dao3 jin1 chai1 zhen4 。
- pan1 hou2 shi2 ping2 zhen1 jue2 qi2 ， geng4 duo1 jiu3 rou4 ru2 mian3 chi2 。
- su1 huang2 yi3 yi3 bu2 fu4 lai2 ， zheng4 xu1 wo3 bei4 lai2 yin2 zhi1 。
- you4 bu2 jian4 dang1 nian2 yu4 chuan1 zi3 ， shi2 de2 yu4 bei1 ji2 huan1 xi3 。
- ban4 lu4 hu1 zao1 qiong2 xiang1 lu2 ， shi2 bu4 jiu3 jue3 fu2 bu4 qi3 。
- zhi4 jian1 yi4 zhe2 gu3 suo3 shang1 ， yuan4 ren2 hao3 zhi4 gao1 ren2 tang2 ， xie4 ke4 yan2 tou2 sheng1 ye4 guang1 。

## 注释

## 译文

## 赏析
