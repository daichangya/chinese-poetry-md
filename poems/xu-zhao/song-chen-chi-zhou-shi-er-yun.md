---
id: xu-zhao-song-chen-chi-zhou-shi-er-yun
title: 送陈池州十二韵
titlePinyin: song4 chen2 chi2 zhou1 shi2 er4 yun4
titleSlug: song-chen-chi-zhou-shi-er-yun
author: 徐照
authorPinyin: xu2 zhao4
authorSlug: xu-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 急诏下林间，天教公未闲。
- 虎符重领郡，鸳序暂离班。
- 道直言皆壮，心和鬓不斑。
- 紫骝曾识驾，白羽可平奸。
- 边地尘初静，邻邦化匪艰。
- 前途从吏接，后乘约僧还。
- 旗影明寒水，梅花动晓关。
- 下车逢日吉，涤印破春悭。
- 惠政流人至，清吟俗事删。
- 条依萧守迹，仙认窦君颜。
- 千古同歌袴，期年即赐环。
- 敢云能下榻，同看九华山。

## 拼音
- ji2 zhao4 xia4 lin2 jian1 ， tian1 jiao4 gong1 wei4 xian2 。
- hu3 fu2 zhong4 ling3 jun4 ， yuan1 xu4 zan4 li2 ban1 。
- dao4 zhi2 yan2 jie1 zhuang4 ， xin1 he2 bin4 bu4 ban1 。
- zi3 liu2 ceng2 shi2 jia4 ， bai2 yu3 ke3 ping2 jian1 。
- bian1 di4 chen2 chu1 jing4 ， lin2 bang1 hua4 fei3 jian1 。
- qian2 tu2 cong2 li4 jie1 ， hou4 cheng2 yue1 seng1 hai2 。
- qi2 ying3 ming2 han2 shui3 ， mei2 hua1 dong4 xiao3 guan1 。
- xia4 che1 feng2 ri4 ji2 ， di2 yin4 po4 chun1 qian1 。
- hui4 zheng4 liu2 ren2 zhi4 ， qing1 yin2 su2 shi4 shan1 。
- tiao2 yi1 xiao1 shou3 ji4 ， xian1 ren4 dou4 jun1 yan2 。
- qian1 gu3 tong2 ge1 ku4 ， qi1 nian2 ji2 ci4 huan2 。
- gan3 yun2 neng2 xia4 ta4 ， tong2 kan4 jiu3 hua4 shan1 。

## 注释

## 译文

## 赏析
