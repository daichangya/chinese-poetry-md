---
id: xu-zhao-you-heng-shan
title: 游衡山
titlePinyin: you2 heng2 shan1
titleSlug: you-heng-shan
author: 徐照
authorPinyin: xu2 zhao4
authorSlug: xu-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衡山七十二，高是祝融峰。
- 下界蛮方近，中天岳势崇。
- 四维皆佛占，绝顶正秋浓。
- 翼宿平垂地，雷池暗起龙。
- 简书曾禹授，燔祭自周封。
- 拜庙巡阴石，看桥入古松。
- 雪深居板屋，日转动厨钟。
- 片水清如镜，洞庭微见踪。

## 拼音
- heng2 shan1 qi1 shi2 er4 ， gao1 shi4 zhu4 rong2 feng1 。
- xia4 jie4 man2 fang1 jin4 ， zhong1 tian1 yue4 shi4 chong2 。
- si4 wei2 jie1 fo2 zhan4 ， jue2 ding3 zheng4 qiu1 nong2 。
- yi4 su4 ping2 chui2 di4 ， lei2 chi2 an4 qi3 long2 。
- jian3 shu1 ceng2 yu3 shou4 ， fan2 ji4 zi4 zhou1 feng1 。
- bai4 miao4 xun2 yin1 shi2 ， kan4 qiao2 ru4 gu3 song1 。
- xue3 shen1 ju1 ban3 wu1 ， ri4 zhuan4 dong4 chu2 zhong1 。
- pian4 shui3 qing1 ru2 jing4 ， dong4 ting2 wei1 jian4 zong1 。

## 注释

## 译文

## 赏析
