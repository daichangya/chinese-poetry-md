---
id: xu-zhao-zhu-ke-weng-chen-xi-lao-xu-ling-yuan-xie-jiu-jian-bie-yin-ba-yi-zhou-xin-eb501c69
title: 朱可翁陈西老徐灵渊携酒饯别饮罢以周兴嗣千字文中语为韵曰谓语助者且名为江上行云分得语字
titlePinyin: zhu1 ke3 weng1 chen2 xi1 lao3 xu2 ling2 yuan1 xie2 jiu3 jian4 bie2 yin3 ba4 yi3 zhou1 xing1 si4 qian1 zi4 wen2 zhong1 yu3 wei4 yun4 yue1 wei4 yu3 zhu4 zhe3 qie3 ming2 wei4 jiang1 shang4 xing2 yun2 fen1 de0 yu3 zi4
titleSlug: zhu-ke-weng-chen-xi-lao-xu-ling-yuan-xie-jiu-jian-bie-yin-ba-yi-zhou-xin-eb501c69
author: 徐照
authorPinyin: xu2 zhao4
authorSlug: xu-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁晚风雾寒，用事有青女。
- 滕六更无頼，冰花鬭欲舞。
- 狭坐夜生棱，叉袖手难距。
- 百草尽晦寂，虫虺亦蛰户。
- 于何梅山翁，遥遥作行旅。
- 耳热呼卢仝，此意何自语。
- 渊明古达者，饥逐亦无处。
- 诗老知我忧，相暖且樽俎。
- 鼎足吟清诗，龙蛇动盈楮。
- 参昴挂屋角，呼儿更撚炬。
- 古来回并难，发明各何许。
- 飞雁度荒塞，新梅耿平楚。
- 相思续君诗，亦足慰心绪。

## 拼音
- sui4 wan3 feng1 wu4 han2 ， yong4 shi4 you3 qing1 nü3 。
- teng2 liu4 geng1 wu2 lai4 ， bing1 hua1 dou4 yu4 wu3 。
- xia2 zuo4 ye4 sheng1 leng2 ， cha1 xiu4 shou3 nan2 ju4 。
- bai3 cao3 jin4 hui4 ji4 ， chong2 hui1 yi4 zhe2 hu4 。
- yu2 he2 mei2 shan1 weng1 ， yao2 yao2 zuo4 xing2 lü3 。
- er3 re4 hu1 lu2 tong2 ， ci3 yi4 he2 zi4 yu3 。
- yuan1 ming2 gu3 da2 zhe3 ， ji1 zhu2 yi4 wu2 chu4 。
- shi1 lao3 zhi1 wo3 you1 ， xiang1 nuan3 qie3 zun1 zu3 。
- ding3 zu2 yin2 qing1 shi1 ， long2 she2 dong4 ying2 chu3 。
- can1 mao3 gua4 wu1 jiao3 ， hu1 er2 geng4 nian3 ju4 。
- gu3 lai2 hui2 bing4 nan2 ， fa1 ming2 ge4 he2 xu3 。
- fei1 yan4 du4 huang1 sai1 ， xin1 mei2 geng3 ping2 chu3 。
- xiang1 si1 xu4 jun1 shi1 ， yi4 zu2 wei4 xin1 xu4 。

## 注释

## 译文

## 赏析
