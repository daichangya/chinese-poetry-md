---
id: zhao-bian-ci-yun-yang-hong-jian-cha-pan-jian-zeng
title: 次韵杨鸿渐察判见赠
titlePinyin: ci4 yun4 yang2 hong2 jian4 cha2 pan4 jian4 zeng4
titleSlug: ci-yun-yang-hong-jian-cha-pan-jian-zeng
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 县令于是袭汉唐，震雷为治制封疆。
- 得人固可恩千室，无状须忧病一方。
- 愚品昔蒙登仕籍，薄材今幸预朝纲。
- 但欣孤迹辞丘壑，岂有深谋赞庙堂。
- 万里山川来陇蜀，十分风物类江乡。
- 存心抚俗图归正，顾己临民敢不庄。
- 莲幕似君诚慷慨，兰言遗我极芬芳。
- 自嗟寸善无裨补，更辱长篇盛播扬。
- 投李莫嫌迟报赠，解琴终拟效更张。
- 若孤朋照宜身愧，冠弁峨峨佩玉苍。

## 拼音
- xian4 ling4 yu2 shi4 xi2 han4 tang2 ， zhen4 lei2 wei4 zhi4 zhi4 feng1 jiang1 。
- de2 ren2 gu4 ke3 en1 qian1 shi4 ， wu2 zhuang4 xu1 you1 bing4 yi4 fang1 。
- yu2 pin3 xi1 meng2 deng1 shi4 ji2 ， bao2 cai2 jin1 xing4 yu4 chao2 gang1 。
- dan4 xin1 gu1 ji4 ci2 qiu1 he4 ， qi3 you3 shen1 mou2 zan4 miao4 tang2 。
- wan4 li3 shan1 chuan1 lai2 long3 shu3 ， shi2 fen1 feng1 wu4 lei4 jiang1 xiang1 。
- cun2 xin1 fu3 su2 tu2 gui1 zheng4 ， gu4 ji3 lin2 min2 gan3 bu4 zhuang1 。
- lian2 mu4 si4 jun1 cheng2 kang1 kai3 ， lan2 yan2 yi2 wo3 ji2 fen1 fang1 。
- zi4 jie1 cun4 shan4 wu2 bi4 bu3 ， geng4 ru3 chang2 pian1 sheng4 bo1 yang2 。
- tou2 li3 mo4 xian2 chi2 bao4 zeng4 ， jie3 qin2 zhong1 ni3 xiao4 geng4 zhang1 。
- ruo4 gu1 peng2 zhao4 yi2 shen1 kui4 ， guan1 bian4 e2 e2 pei4 yu4 cang1 。

## 注释

## 译文

## 赏析
