---
id: zhao-bian-ci-yun-lin-xi-xi-zhao-shao-shi-gai-you-hang
title: 次韵林希喜赵少师概游杭
titlePinyin: ci4 yun4 lin2 xi1 xi3 zhao4 shao3 shi1 gai4 you2 hang2
titleSlug: ci-yun-lin-xi-xi-zhao-shao-shi-gai-you-hang
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维岳生台辅，于时正典刑。
- 我尝同政府，公早谢明廷。
- 官贵跻三少，身闲越八龄。
- 所难惟寿算，岂易是康宁。
- 求旧心犹壮，寻幽足未停。
- 宋都俄暂别，吴语喜重听。
- 宗契今逾厚，交情久可铭。
- 摛辞工咏物，吐屑妙谈经。
- 岚色迎红旆，湖光动彩舲。
- 游名多写壁，燕席旋张屏。
- 忽遇瀛洲客，新辞使者星。
- 承恩来玉陛，涖事傍沙汀。
- 厌赏尘中景，思登野外亭。
- 爱忘嘉意重，溢美雅章形。
- 叙远才超绝，搜奇思杳冥。
- 道山宁久去，归路入云青。

## 拼音
- wei2 yue4 sheng1 tai2 fu3 ， yu2 shi2 zheng4 dian3 xing2 。
- wo3 chang2 tong2 zheng4 fu3 ， gong1 zao3 xie4 ming2 ting2 。
- guan1 gui4 ji1 san1 shao3 ， shen1 xian2 yue4 ba1 ling2 。
- suo3 nan2 wei2 shou4 suan4 ， qi3 yi4 shi4 kang1 ning2 。
- qiu2 jiu4 xin1 you2 zhuang4 ， xun2 you1 zu2 wei4 ting2 。
- song4 dou1 e2 zan4 bie2 ， wu2 yu3 xi3 zhong4 ting1 。
- zong1 qi4 jin1 yu2 hou4 ， jiao1 qing2 jiu3 ke3 ming2 。
- chi1 ci2 gong1 yong3 wu4 ， tu3 xie4 miao4 tan2 jing1 。
- lan2 se4 ying2 hong2 pei4 ， hu2 guang1 dong4 cai3 ling2 。
- you2 ming2 duo1 xie3 bi4 ， yan4 xi2 xuan2 zhang1 ping2 。
- hu1 yu4 ying2 zhou1 ke4 ， xin1 ci2 shi3 zhe3 xing1 。
- cheng2 en1 lai2 yu4 bi4 ， li4 shi4 bang4 sha1 ting1 。
- yan4 shang3 chen2 zhong1 jing3 ， si1 deng1 ye3 wai4 ting2 。
- ai4 wang4 jia1 yi4 zhong4 ， yi4 mei3 ya3 zhang1 xing2 。
- xu4 yuan3 cai2 chao1 jue2 ， sou1 qi2 si1 yao3 ming2 。
- dao4 shan1 ning2 jiu3 qu4 ， gui1 lu4 ru4 yun2 qing1 。

## 注释

## 译文

## 赏析
