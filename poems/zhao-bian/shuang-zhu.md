---
id: zhao-bian-shuang-zhu
title: 双竹
titlePinyin: shuang1 zhu2
titleSlug: shuang-zhu
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余家有故园，园中可图录。
- 天然一派根，一根生两竹。
- 一长复一短，比之如手足。
- 长者似乃兄，短者弟相逐。
- 我见人弟兄，少有相和睦。
- 竹分长幼情，人岂无尊宿。
- 将竹比人心，人殆类禽畜。
- 常记五六岁，不见还呼哭。
- 及至长大时，妻孥相亲族。
- 咫尺不相见，相踈何太速。
- 不顾父母生，同胞又同腹。
- 旦夕慕歌欢，几能思骨肉。
- 枉具人须眉，而食天五谷。
- 静思若斯人，争及园中竹。

## 拼音
- yu2 jia1 you3 gu4 yuan2 ， yuan2 zhong1 ke3 tu2 lu4 。
- tian1 ran2 yi2 pai4 gen1 ， yi4 gen1 sheng1 liang3 zhu2 。
- yi4 chang2 fu4 yi4 duan3 ， bi3 zhi1 ru2 shou3 zu2 。
- zhang3 zhe3 si4 nai3 xiong1 ， duan3 zhe3 di4 xiang1 zhu2 。
- wo3 jian4 ren2 di4 xiong0 ， shao3 you3 xiang1 he2 mu4 。
- zhu2 fen1 chang2 you4 qing2 ， ren2 qi3 wu2 zun1 su4 。
- jiang1 zhu2 bi3 ren2 xin1 ， ren2 dai4 lei4 qin2 chu4 。
- chang2 ji4 wu3 liu4 sui4 ， bu2 jian4 hai2 hu1 ku1 。
- ji2 zhi4 zhang3 da4 shi2 ， qi1 nu2 xiang1 qin1 zu2 。
- zhi3 chi3 bu4 xiang1 jian4 ， xiang1 shu1 he2 tai4 su4 。
- bu2 gu4 fu4 mu3 sheng1 ， tong2 bao1 you4 tong2 fu4 。
- dan4 xi1 mu4 ge1 huan1 ， ji3 neng2 si1 gu3 rou4 。
- wang3 ju4 ren2 xu1 mei2 ， er2 shi2 tian1 wu3 gu3 。
- jing4 si1 ruo4 si1 ren2 ， zheng1 ji2 yuan2 zhong1 zhu2 。

## 注释

## 译文

## 赏析
