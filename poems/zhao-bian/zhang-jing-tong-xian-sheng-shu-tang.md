---
id: zhao-bian-zhang-jing-tong-xian-sheng-shu-tang
title: 张景通先生书堂
titlePinyin: zhang1 jing3 tong1 xian1 sheng1 shu1 tang2
titleSlug: zhang-jing-tong-xian-sheng-shu-tang
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 志士博古今，名贤口诵圣。
- 通则施所有，致君翼时政。
- 穷斯处岩穴，信道宗天命。
- 富贵贫贱耶，乌与一息竞。
- 先生抱蜀奇，不为席珍聘。
- 学易到深处，研几剧精静。
- 书屋数百椽，寒松夹幽径。
- 竹森潇洒观，泉逗潺湲听。
- 小人多谤訾，先生自吟咏。
- 其徒识所归，归雅不归郑。
- 今时自薄恶，先生自醇正。
- 其徒知所入，入贤不入佞。
- 忧弊以文捄，敌邪以道胜。
- 先生终其为，彼俗徒诟病。

## 拼音
- zhi4 shi4 bo2 gu3 jin1 ， ming2 xian2 kou3 song4 sheng4 。
- tong1 ze2 shi1 suo3 you3 ， zhi4 jun1 yi4 shi2 zheng4 。
- qiong2 si1 chu4 yan2 xue2 ， xin4 dao4 zong1 tian1 ming4 。
- fu4 gui4 pin2 jian4 ye1 ， wu1 yu3 yi4 xi1 jing4 。
- xian1 sheng1 bao4 shu3 qi2 ， bu2 wei4 xi2 zhen1 pin4 。
- xue2 yi4 dao4 shen1 chu4 ， yan2 ji3 ju4 jing1 jing4 。
- shu1 wu1 shu4 bai3 chuan2 ， han2 song1 jia2 you1 jing4 。
- zhu2 sen1 xiao1 sa3 guan1 ， quan2 dou4 chan2 yuan2 ting1 。
- xiao3 ren2 duo1 bang4 zi1 ， xian1 sheng1 zi4 yin2 yong3 。
- qi2 tu2 shi2 suo3 gui1 ， gui1 ya3 bu4 gui1 zheng4 。
- jin1 shi2 zi4 bao2 e4 ， xian1 sheng1 zi4 chun2 zheng4 。
- qi2 tu2 zhi1 suo3 ru4 ， ru4 xian2 bu2 ru4 ning4 。
- you1 bi4 yi3 wen2 jiu4 ， di2 xie2 yi3 dao4 sheng4 。
- xian1 sheng1 zhong1 qi2 wei4 ， bi3 su2 tu2 gou4 bing4 。

## 注释

## 译文

## 赏析
