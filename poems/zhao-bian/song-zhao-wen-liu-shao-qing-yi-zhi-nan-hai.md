---
id: zhao-bian-song-zhao-wen-liu-shao-qing-yi-zhi-nan-hai
title: 送昭文刘少卿移知南海
titlePinyin: song4 zhao1 wen2 liu2 shao3 qing1 yi2 zhi1 nan2 hai3
titleSlug: song-zhao-wen-liu-shao-qing-yi-zhi-nan-hai
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世绪传英德，时才播令名。
- 锦裀终袭庆，桂籍旧升荣。
- 仕路登优绩，朝闺服俊声。
- 风猷著台阁，操尚冠簪缨。
- 坟衍方谋学，冰霜未底清。
- 分忧膺阃寄，颁教洽舆情。
- 会府资谋计，中闱念笃诚。
- 汉庭当继好，戎帐去修盟。
- 通币旋君节，飞刍拥使旌。
- 舟车勤转漕，仓廪庆丰盈。
- 廉士祈甄用，贪官愧窜惊。
- 凤书来辇毂，熊轼镇荆衡。
- 压境无喧讼，连畴近力耕。
- 腾谣闻五袴，行乐护千兵。
- 道路纤尘绝，人家协气生。
- 涣恩飞睿诏，华序拜名卿。
- 更直群书府，于宣百粤城。
- 祖筵徒恋恋，仙舸重行行。
- 预想歌来暮，前期报政成。
- 上心方简注，元鼎伫和羹。

## 拼音
- shi4 xu4 chuan2 ying1 de2 ， shi2 cai2 bo1 ling4 ming2 。
- jin3 yin1 zhong1 xi2 qing4 ， gui4 ji2 jiu4 sheng1 rong2 。
- shi4 lu4 deng1 you1 ji4 ， chao2 gui1 fu2 jun4 sheng1 。
- feng1 you2 zhu4 tai2 ge2 ， cao1 shang4 guan1 zan1 ying1 。
- fen2 yan3 fang1 mou2 xue2 ， bing1 shuang1 wei4 di3 qing1 。
- fen1 you1 ying1 kun3 ji4 ， ban1 jiao4 qia4 yu2 qing2 。
- hui4 fu3 zi1 mou2 ji4 ， zhong1 wei2 nian4 du3 cheng2 。
- han4 ting2 dang1 ji4 hao3 ， rong2 zhang4 qu4 xiu1 meng2 。
- tong1 bi4 xuan2 jun1 jie2 ， fei1 chu2 yong1 shi3 jing1 。
- zhou1 che1 qin2 zhuan3 cao2 ， cang1 lin3 qing4 feng1 ying2 。
- lian2 shi4 qi2 zhen1 yong4 ， tan1 guan1 kui4 cuan4 jing1 。
- feng4 shu1 lai2 nian3 gu1 ， xiong2 shi4 zhen4 jing1 heng2 。
- ya1 jing4 wu2 xuan1 song4 ， lian2 chou2 jin4 li4 geng1 。
- teng2 yao2 wen2 wu3 ku4 ， xing2 le4 hu4 qian1 bing1 。
- dao4 lu4 xian1 chen2 jue2 ， ren2 jia1 xie2 qi4 sheng1 。
- huan4 en1 fei1 rui4 zhao4 ， hua2 xu4 bai4 ming2 qing1 。
- geng4 zhi2 qun2 shu1 fu3 ， yu2 xuan1 bai3 yue4 cheng2 。
- zu3 yan2 tu2 lian4 lian4 ， xian1 ge3 zhong4 xing2 xing2 。
- yu4 xiang3 ge1 lai2 mu4 ， qian2 qi1 bao4 zheng4 cheng2 。
- shang4 xin1 fang1 jian3 zhu4 ， yuan2 ding3 zhu4 he2 geng1 。

## 注释

## 译文

## 赏析
