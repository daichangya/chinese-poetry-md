---
id: zhao-bian-zeng-yang-an-xu-mai-biao-xiong-tun-tian
title: 赠阳安徐迈表兄屯田
titlePinyin: zeng4 yang2 an1 xu2 mai4 biao3 xiong1 tun2 tian2
titleSlug: zeng-yang-an-xu-mai-biao-xiong-tun-tian
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时所学苦，食蘗日自强。
- 壮岁从宦清，饮冰中刚肠。
- 阳安百里地，邈在天一方。
- 惠政不鞭朴，斯民乐耕桑。
- 念予昨守赣，与兄会家乡。
- 兄今岁已满，余遽提蜀疆。
- 一朝此邂逅，五载忘参商。
- 且勿语离索，易老惊鬓霜。
- 且勿较通塞，放怀把酒觞。
- 上方圣政新，求贤坐明堂。
- 兄道足施设，兄志弥颉颃。
- 喜予外祖门，从此生辉光。

## 拼音
- shao3 shi2 suo3 xue2 ku3 ， shi2 bo4 ri4 zi4 qiang2 。
- zhuang4 sui4 cong2 huan4 qing1 ， yin3 bing1 zhong1 gang1 chang2 。
- yang2 an1 bai3 li3 di4 ， miao3 zai4 tian1 yi4 fang1 。
- hui4 zheng4 bu4 bian1 pu3 ， si1 min2 yue4 geng1 sang1 。
- nian4 yu3 zuo2 shou3 gan4 ， yu3 xiong1 hui4 jia1 xiang1 。
- xiong1 jin1 sui4 yi3 man3 ， yu2 ju4 ti2 shu3 jiang1 。
- yi4 chao2 ci3 xie4 hou4 ， wu3 zai3 wang4 can1 shang1 。
- qie3 wu4 yu3 li2 suo3 ， yi4 lao3 jing1 bin4 shuang1 。
- qie3 wu4 jiao4 tong1 sai1 ， fang4 huai2 ba3 jiu3 shang1 。
- shang4 fang1 sheng4 zheng4 xin1 ， qiu2 xian2 zuo4 ming2 tang2 。
- xiong1 dao4 zu2 shi1 she4 ， xiong1 zhi4 mi2 jie2 hang2 。
- xi3 yu3 wai4 zu3 men2 ， cong2 ci3 sheng1 hui1 guang1 。

## 注释

## 译文

## 赏析
