---
id: zhao-bian-ci-yun-cheng-gei-shi-hui-ji-huai-gu-ji-shi
title: 次韵程给事会稽怀古即事
titlePinyin: ci4 yun4 cheng2 gei3 shi4 hui4 ji1 huai2 gu3 ji2 shi4
titleSlug: ci-yun-cheng-gei-shi-hui-ji-huai-gu-ji-shi
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南杭与越，形势夹长川。
- 地占一方秀，天生万象全。
- 两城俱卓尔，列郡岂加焉。
- 异世称无间，同时较有偏。
- 厥民如贵简，彼国实居先。
- 大海收淮渎，群山冠幅员。
- 古人踪欲见，游客目先穿。
- 况自醇风俗，从来省朴鞭。
- 有年人既庶，乐教志弥坚。
- 每得前朝事，尝由众口传。
- 土疆归阙下，州宇辟湖边。
- 未苦秦来幸，先经霸擅权。
- 有贤思避世，择地效高眠。
- 盘屈稽山势，嵯峨玉笥巅。
- 茂林侵碧汉，修竹挂青烟。
- 东浙潮声近，西陵草色鲜。
- 四明登陆显，五泄夹溪沿。
- 渔浦从舟楫，仙居远市廛。
- 山青难入画，花灼正如燃。
- 石伞阴遮径，松潭韵写弦。
- 千峰云叆叇，双涧水潺湲。
- 灵迹曾游处，清风可坐延。
- 龟浮山出浪，龙去井迷年。
- 泉涌寻源出，萝繁附木缠。
- 屏危开石上，星摘射岩前。
- 仙髻传今古，峰形露丑妍。
- 法华初赐号，释子已超禅。
- 一感因人异，群言可理诠。
- 遍随高下赏，潜解利名牵。
- 民室常盈目，城𬮱异及肩。
- 通幽云底路，朝接洞中天。
- 必有千年隐，都忘万事煎。
- 严园烟水乱，樊榭柳花颠。
- 圣阁迎仙母，湖楼望彩船。
- 越台凌缥缈，溪女鬭婵娟。
- 野景诚无限，游人岂独专。
- 清虚宫刹古，恍惚岁时迁。
- 宝相灵犹验，云门瑞复还。
- 尘埃笼古壁，章句列前贤。
- 醮礼因勤甚，龙宫尚俨然。
- 鱼池乖本意，僧罟触轻涟。
- 凿石成金像，营庵对玉莲。
- 瑰奇天桂室，潇洒宝林篇。
- 历历森豪俊，昭昭著简编。
- 兰亭真翰笔，桃谷旧神仙。
- 想像人堪慕，凄凉物足怜。
- 公卿夸道路，父子遁林泉。
- 废宅仙宫立，还乡世事捐。
- 嗟时徒役役，味道益干干。
- 种墓藏山穴，耸祠阚水壖。
- 方干栖逸地，祖贯起英躔。
- 相隐今遗迹，侯封昔见旜。
- 锦衣渐我得，车帐为民褰。
- 臣力难堪矣，君仁未舍旃。
- 挺身徒尽瘁，报德乏微涓。
- 所向知师古，干时愧学圆。
- 玑衡中切冒，条教外颁宣。
- 每慕黄居颍，曾卑隗相燕。
- 有为怀黾勉，无术可收甄。
- 得请乡邦便，躬祠祖垅虔。
- 耕桑初劝谕，饥疫偶成连。
- 赈发无深惠，疲劳获少痊。
- 阖封方富稔，载路息迍邅。
- 近幸同年代，前符昔日缘。
- 一麾来镇抚，千骑为盘旋。
- 弊政因民革，烦文到日蠲。
- 恩随和气浃，令比置邮遄。
- 美誉皆腾实，清香已胜膻。
- 善良陶静化，奸猾洗前愆。
- 吏畏输心鉴，民深入善渊。
- 课书人第一，轺召里逾千。
- 身起侯藩政，班趋秘殿联。
- 谋猷光帝座，议论溢经筵。
- 道合风云会，功高玉石镌。
- 正宜裨日月，未可问园田。
- 士论逾时望，人心曷月湔。
- 声名加显显，歌颂转翾翾。
- 预喜明贤遇，须知直道便。
- 中宸深有眷，外补实难铨。
- 行为山阴老，聊收一大钱。

## 拼音
- dong1 nan2 hang2 yu3 yue4 ， xing2 shi4 jia2 chang2 chuan1 。
- di4 zhan4 yi4 fang1 xiu4 ， tian1 sheng1 wan4 xiang4 quan2 。
- liang3 cheng2 ju4 zhuo2 er3 ， lie4 jun4 qi3 jia1 yan1 。
- yi4 shi4 cheng1 wu2 jian4 ， tong2 shi2 jiao4 you3 pian1 。
- jue2 min2 ru2 gui4 jian3 ， bi3 guo2 shi2 ju1 xian1 。
- da4 hai3 shou1 huai2 du2 ， qun2 shan1 guan1 fu2 yuan2 。
- gu3 ren2 zong1 yu4 jian4 ， you2 ke4 mu4 xian1 chuan1 。
- kuang4 zi4 chun2 feng1 su2 ， cong2 lai2 sheng3 pu3 bian1 。
- you3 nian2 ren2 ji4 shu4 ， le4 jiao4 zhi4 mi2 jian1 。
- mei3 de2 qian2 chao2 shi4 ， chang2 you2 zhong4 kou3 chuan2 。
- tu3 jiang1 gui1 que1 xia4 ， zhou1 yu3 pi4 hu2 bian1 。
- wei4 ku3 qin2 lai2 xing4 ， xian1 jing1 ba4 shan4 quan2 。
- you3 xian2 si1 bi4 shi4 ， ze2 di4 xiao4 gao1 mian2 。
- pan2 qu1 ji1 shan1 shi4 ， cuo2 e2 yu4 si4 dian1 。
- mao4 lin2 qin1 bi4 han4 ， xiu1 zhu2 gua4 qing1 yan1 。
- dong1 zhe4 chao2 sheng1 jin4 ， xi1 ling2 cao3 se4 xian1 。
- si4 ming2 deng1 lu4 xian3 ， wu3 xie4 jia2 xi1 yan2 。
- yu2 pu3 cong2 zhou1 ji2 ， xian1 ju1 yuan3 shi4 chan2 。
- shan1 qing1 nan2 ru4 hua4 ， hua1 zhuo2 zheng4 ru2 ran2 。
- shi2 san3 yin1 zhe1 jing4 ， song1 tan2 yun4 xie3 xian2 。
- qian1 feng1 yun2 ai4 dai4 ， shuang1 jian4 shui3 chan2 yuan2 。
- ling2 ji4 ceng2 you2 chu4 ， qing1 feng1 ke3 zuo4 yan2 。
- gui1 fu2 shan1 chu1 lang4 ， long2 qu4 jing3 mi2 nian2 。
- quan2 yong3 xun2 yuan2 chu1 ， luo2 fan2 fu4 mu4 chan2 。
- ping2 wei1 kai1 shi2 shang4 ， xing1 zhai1 she4 yan2 qian2 。
- xian1 ji4 chuan2 jin1 gu3 ， feng1 xing2 lu4 chou3 yan2 。
- fa3 hua2 chu1 ci4 hao4 ， shi4 zi3 yi3 chao1 chan2 。
- yi4 gan3 yin1 ren2 yi4 ， qun2 yan2 ke3 li3 quan2 。
- bian4 sui2 gao1 xia4 shang3 ， qian2 jie3 li4 ming2 qian1 。
- min2 shi4 chang2 ying2 mu4 ， cheng2 yin1 yi4 ji2 jian1 。
- tong1 you1 yun2 di3 lu4 ， chao2 jie1 dong4 zhong1 tian1 。
- bi4 you3 qian1 nian2 yin3 ， dou1 wang4 wan4 shi4 jian1 。
- yan2 yuan2 yan1 shui3 luan4 ， fan2 xie4 liu3 hua1 dian1 。
- sheng4 ge2 ying2 xian1 mu3 ， hu2 lou2 wang4 cai3 chuan2 。
- yue4 tai2 ling2 piao1 miao3 ， xi1 nü3 dou4 chan2 juan1 。
- ye3 jing3 cheng2 wu2 xian4 ， you2 ren2 qi3 du2 zhuan1 。
- qing1 xu1 gong1 cha4 gu3 ， huang3 hu1 sui4 shi2 qian1 。
- bao3 xiang1 ling2 you2 yan4 ， yun2 men2 rui4 fu4 hai2 。
- chen2 ai1 long2 gu3 bi4 ， zhang1 ju4 lie4 qian2 xian2 。
- jiao4 li3 yin1 qin2 shen4 ， long2 gong1 shang4 yan3 ran2 。
- yu2 chi2 guai1 ben3 yi4 ， seng1 gu3 chu4 qing1 lian2 。
- zao2 shi2 cheng2 jin1 xiang4 ， ying2 an1 dui4 yu4 lian2 。
- gui1 qi2 tian1 gui4 shi4 ， xiao1 sa3 bao3 lin2 pian1 。
- li4 li4 sen1 hao2 jun4 ， zhao1 zhao1 zhu4 jian3 bian1 。
- lan2 ting2 zhen1 han4 bi3 ， tao2 gu3 jiu4 shen2 xian1 。
- xiang3 xiang4 ren2 kan1 mu4 ， qi1 liang2 wu4 zu2 lian2 。
- gong1 qing1 kua1 dao4 lu4 ， fu4 zi3 dun4 lin2 quan2 。
- fei4 zhai2 xian1 gong1 li4 ， huan2 xiang1 shi4 shi4 juan1 。
- jie1 shi2 tu2 yi4 yi4 ， wei4 dao4 yi4 gan1 gan1 。
- zhong3 mu4 cang2 shan1 xue2 ， song3 ci2 kan4 shui3 ruan2 。
- fang1 gan1 qi1 yi4 di4 ， zu3 guan4 qi3 ying1 chan2 。
- xiang1 yin3 jin1 yi2 ji4 ， hou2 feng1 xi1 jian4 zhan1 。
- jin3 yi1 jian4 wo3 de2 ， che1 zhang4 wei4 min2 qian1 。
- chen2 li4 nan2 kan1 yi3 ， jun1 ren2 wei4 she4 zhan1 。
- ting3 shen1 tu2 jin4 cui4 ， bao4 de2 fa2 wei1 juan1 。
- suo3 xiang4 zhi1 shi1 gu3 ， gan1 shi2 kui4 xue2 yuan2 。
- ji1 heng2 zhong1 qie4 mao4 ， tiao2 jiao4 wai4 ban1 xuan1 。
- mei3 mu4 huang2 ju1 ying3 ， ceng2 bei1 wei3 xiang1 yan4 。
- you3 wei4 huai2 mian3 mian3 ， wu2 shu4 ke3 shou1 zhen1 。
- de2 qing3 xiang1 bang1 bian4 ， gong1 ci2 zu3 long3 qian2 。
- geng1 sang1 chu1 quan4 yu4 ， ji1 yi4 ou3 cheng2 lian2 。
- zhen4 fa1 wu2 shen1 hui4 ， pi2 lao2 huo4 shao3 quan2 。
- he2 feng1 fang1 fu4 ren3 ， zai3 lu4 xi1 zhun1 zhan1 。
- jin4 xing4 tong2 nian2 dai4 ， qian2 fu2 xi1 ri4 yuan2 。
- yi4 hui1 lai2 zhen4 fu3 ， qian1 qi2 wei4 pan2 xuan2 。
- bi4 zheng4 yin1 min2 ge2 ， fan2 wen2 dao4 ri4 juan1 。
- en1 sui2 he2 qi4 jia1 ， ling4 bi3 zhi4 you2 chuan2 。
- mei3 yu4 jie1 teng2 shi2 ， qing1 xiang1 yi3 sheng4 shan1 。
- shan4 liang2 tao2 jing4 hua4 ， jian1 hua2 xi3 qian2 qian1 。
- li4 wei4 shu1 xin1 jian4 ， min2 shen1 ru4 shan4 yuan1 。
- ke4 shu1 ren2 di4 yi1 ， yao2 zhao4 li3 yu2 qian1 。
- shen1 qi3 hou2 fan1 zheng4 ， ban1 qu1 mi4 dian4 lian2 。
- mou2 you2 guang1 di4 zuo4 ， yi4 lun4 yi4 jing1 yan2 。
- dao4 he2 feng1 yun2 hui4 ， gong1 gao1 yu4 shi2 juan1 。
- zheng4 yi2 bi4 ri4 yue4 ， wei4 ke3 wen4 yuan2 tian2 。
- shi4 lun4 yu2 shi2 wang4 ， ren2 xin1 he2 yue4 jian1 。
- sheng1 ming2 jia1 xian3 xian3 ， ge1 song4 zhuan3 xuan1 xuan1 。
- yu4 xi3 ming2 xian2 yu4 ， xu1 zhi1 zhi2 dao4 bian4 。
- zhong1 chen2 shen1 you3 juan4 ， wai4 bu3 shi2 nan2 quan2 。
- xing2 wei2 shan1 yin1 lao3 ， liao2 shou1 yi2 da4 qian2 。

## 注释

## 译文

## 赏析
