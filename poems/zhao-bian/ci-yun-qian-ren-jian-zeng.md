---
id: zhao-bian-ci-yun-qian-ren-jian-zeng
title: 次韵前人见赠
titlePinyin: ci4 yun4 qian2 ren2 jian4 zeng4
titleSlug: ci-yun-qian-ren-jian-zeng
author: 赵抃
authorPinyin: zhao4 bian4
authorSlug: zhao-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟公治迹峤之南，增秩颁金出帝佥。
- 蛮獠望风安畛域，城𬮱兴筑赖韬钤。
- 恩行稚耋增和乐，令下奸豪尽伏潜。
- 抚俗上宽当宁念，扬风深副远民瞻。
- 潮阳鳄去因诚祷，合浦珠还表性廉。
- 五岭盛传威德著，九天俄下诏书严。
- 紫宸入觐输忠谠，青琐归来发滞淹。
- 謇謇去为中国使，皇皇宁许外夷觇。
- 河冰日度疑铺玉，朔雪时逢类撒盐。
- 持节塞垣先正席，过涂溪馆尽穷阎。
- 光华不辱熙朝命，诽讪因知黠虏𪫺。
- 去路冬迎风若箭，还朝春早月如镰。
- 论勋已出庭臣右，得礼应须史笔添。
- 赐对预陈官政致，称褒亲被德音恬。
- 天人密语依旒冕，风日微和满扇帘。
- 得请乡州心且适，暂违黼座义无嫌。
- 都门客况千钟饯，禁掖诗仍二府兼。
- 巨舰解维桃浪紧，高楼夹岸柳丝纤。
- 经途驻节频开旆，密宴喷香似展匳。
- 会友樽罍醅泼蚁，渡淮诗什砚磨蟾。
- 居常志气惟中立，虽久淹徊肯附炎。
- 夜泊每窥渔父火，晓行遥认酒家帘。
- 吴江橘柚津偏美，茂苑鲈莼味正甜。
- 上冢朋从空里巷，过家车马拥门簷。
- 隣邦饷劳迎旌棨，乐榭歌欢散彩缣。
- 渡越一潮催叠鼓，去杭千骑拥行襜。
- 抑强抚弱恩先被，宣化承流泽下沾。
- 鉴水渔樵随业乐，秦山草木尽仁渐。
- 想经岁月须膺召，纵有蓍龟不在占。
- 屡寄诗筒追故事，亲挥墨宝见劳谦。
- 冰清气谊同初淡，胶固情怀未比粘。
- 何日西归容迓礼，莫辞吟醉夜厌厌。

## 拼音
- wei2 gong1 zhi4 ji4 qiao2 zhi1 nan2 ， zeng1 zhi4 ban1 jin1 chu1 di4 qian1 。
- man2 liao2 wang4 feng1 an1 zhen3 yu4 ， cheng2 yin1 xing1 zhu4 lai4 tao1 qian2 。
- en1 xing2 zhi4 die2 zeng1 he2 le4 ， ling4 xia4 jian1 hao2 jin4 fu2 qian2 。
- fu3 su2 shang4 kuan1 dang1 ning2 nian4 ， yang2 feng1 shen1 fu4 yuan3 min2 zhan1 。
- chao2 yang2 e4 qu4 yin1 cheng2 dao3 ， he2 pu3 zhu1 hai2 biao3 xing4 lian2 。
- wu3 ling3 sheng4 chuan2 wei1 de2 zhu4 ， jiu3 tian1 e2 xia4 zhao4 shu1 yan2 。
- zi3 chen2 ru4 jin4 shu1 zhong1 dang3 ， qing1 suo3 gui1 lai2 fa1 zhi4 yan1 。
- jian3 jian3 qu4 wei4 zhong1 guo2 shi3 ， huang2 huang2 ning2 xu3 wai4 yi2 chan1 。
- he2 bing1 ri4 du4 yi2 pu4 yu4 ， shuo4 xue3 shi2 feng2 lei4 sa1 yan2 。
- chi2 jie2 sai1 yuan2 xian1 zheng4 xi2 ， guo4 tu2 xi1 guan3 jin4 qiong2 yan2 。
- guang1 hua2 bu4 ru3 xi1 chao2 ming4 ， fei3 shan4 yin1 zhi1 xia2 lu3 𪫺 。
- qu4 lu4 dong1 ying2 feng1 ruo4 jian4 ， hai2 chao2 chun1 zao3 yue4 ru2 lian2 。
- lun4 xun1 yi3 chu1 ting2 chen2 you4 ， de2 li3 ying4 xu1 shi3 bi3 tian1 。
- ci4 dui4 yu4 chen2 guan1 zheng4 zhi4 ， cheng1 bao1 qin1 bei4 de2 yin1 tian2 。
- tian1 ren2 mi4 yu3 yi1 liu2 mian3 ， feng1 ri4 wei1 he2 man3 shan4 lian2 。
- de2 qing3 xiang1 zhou1 xin1 qie3 shi4 ， zan4 wei2 fu3 zuo4 yi4 wu2 xian2 。
- dou1 men2 ke4 kuang4 qian1 zhong1 jian4 ， jin4 ye4 shi1 reng2 er4 fu3 jian1 。
- ju4 jian4 jie3 wei2 tao2 lang4 jin3 ， gao1 lou2 jia2 an4 liu3 si1 xian1 。
- jing1 tu2 zhu4 jie2 pin2 kai1 pei4 ， mi4 yan4 pen4 xiang1 si4 zhan3 lian2 。
- hui4 you3 zun1 lei2 pei1 po1 yi3 ， du4 huai2 shi1 shen2 yan4 mo2 chan2 。
- ju1 chang2 zhi4 qi4 wei2 zhong1 li4 ， sui1 jiu3 yan1 huai2 ken3 fu4 yan2 。
- ye4 bo2 mei3 kui1 yu2 fu4 huo3 ， xiao3 xing2 yao2 ren4 jiu3 jia1 lian2 。
- wu2 jiang1 ju2 you4 jin1 pian1 mei3 ， mao4 yuan4 lu2 chun2 wei4 zheng4 tian2 。
- shang4 zhong3 peng2 cong2 kong1 li3 xiang4 ， guo4 jia1 che1 ma3 yong1 men2 yan2 。
- lin2 bang1 xiang3 lao2 ying2 jing1 qi3 ， le4 xie4 ge1 huan1 san4 cai3 jian1 。
- du4 yue4 yi4 chao2 cui1 die2 gu3 ， qu4 hang2 qian1 qi2 yong1 xing2 chan1 。
- yi4 qiang2 fu3 ruo4 en1 xian1 bei4 ， xuan1 hua4 cheng2 liu2 ze2 xia4 zhan1 。
- jian4 shui3 yu2 qiao2 sui2 ye4 le4 ， qin2 shan1 cao3 mu4 jin4 ren2 jian4 。
- xiang3 jing1 sui4 yue4 xu1 ying1 zhao4 ， zong4 you3 shi1 gui1 bu2 zai4 zhan4 。
- lü3 ji4 shi1 tong3 zhui1 gu4 shi4 ， qin1 hui1 mo4 bao3 jian4 lao2 qian1 。
- bing1 qing1 qi4 yi4 tong2 chu1 dan4 ， jiao1 gu4 qing2 huai2 wei4 bi3 nian2 。
- he2 ri4 xi1 gui1 rong2 ya4 li3 ， mo4 ci2 yin2 zui4 ye4 yan4 yan4 。

## 注释

## 译文

## 赏析
