---
id: xu-jing-xian-feng-he-sheng-zhi-song-zhang-shang-shu-xun-bian
title: 奉和圣制送张尚书巡边
titlePinyin: feng4 he2 sheng4 zhi4 song4 zhang1 shang4 shu1 xun2 bian1
titleSlug: feng-he-sheng-zhi-song-zhang-shang-shu-xun-bian
author: 许景先
authorPinyin: xu3 jing3 xian1
authorSlug: xu-jing-xian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 文武承邦式，风云感国祯。
- 王师亲赋政，庙略久论兵。
- 汉主知三杰，周官统六卿。
- 四方分阃受，千里坐谋成。
- 介胄辞前殿，壶觞宿左营。
- 赏延颁赐重，宸赠出车荣。
- 龙武三军气，鱼铃五校名。
- 郊云驻旌羽，边吹引金钲。
- 训旅方称德，安人更克贞。
- 伫看铭石罢，同听凯歌声。

## 拼音
- wen2 wu3 cheng2 bang1 shi4 ， feng1 yun2 gan3 guo2 zhen1 。
- wang2 shi1 qin1 fu4 zheng4 ， miao4 lüe4 jiu3 lun4 bing1 。
- han4 zhu3 zhi1 san1 jie2 ， zhou1 guan1 tong3 liu4 qing1 。
- si4 fang1 fen1 kun3 shou4 ， qian1 li3 zuo4 mou2 cheng2 。
- jie4 zhou4 ci2 qian2 dian4 ， hu2 shang1 su4 zuo3 ying2 。
- shang3 yan2 ban1 ci4 zhong4 ， chen2 zeng4 chu1 che1 rong2 。
- long2 wu3 san1 jun1 qi4 ， yu2 ling2 wu3 xiao4 ming2 。
- jiao1 yun2 zhu4 jing1 yu3 ， bian1 chui1 yin3 jin1 zheng1 。
- xun4 lü3 fang1 cheng1 de2 ， an1 ren2 geng4 ke4 zhen1 。
- zhu4 kan4 ming2 shi2 ba4 ， tong2 ting1 kai3 ge1 sheng1 。

## 注释

## 译文

## 赏析
