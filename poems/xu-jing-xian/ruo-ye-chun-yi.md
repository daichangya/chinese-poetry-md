---
id: xu-jing-xian-ruo-ye-chun-yi
title: 若耶春意
titlePinyin: ruo4 ye1 chun1 yi4
titleSlug: ruo-ye-chun-yi
author: 许景先
authorPinyin: xu3 jing3 xian1
authorSlug: xu-jing-xian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 越水正逶迤，艳阳三月时。
- 中有婵娟子，含怨望佳期。
- 鲜肤润玉泽，微眄动蛾眉。
- 解珮遗中浦，折芳怀所思。
- 彩色岂不重，瓌艳难久滋。
- 一歌江南曲，再使妾心悲。
- （见《会稽掇英总集》卷七）。

## 拼音
- yue4 shui3 zheng4 wei1 yi2 ， yan4 yang2 san1 yue4 shi2 。
- zhong1 you3 chan2 juan1 zi3 ， han2 yuan4 wang4 jia1 qi1 。
- xian1 fu1 run4 yu4 ze2 ， wei1 mian3 dong4 e2 mei2 。
- jie3 pei4 yi2 zhong1 pu3 ， zhe2 fang1 huai2 suo3 si1 。
- cai3 se4 qi3 bu2 zhong4 ， gui1 yan4 nan2 jiu3 zi1 。
- yi4 ge1 jiang1 nan2 qu3 ， zai4 shi3 qie4 xin1 bei1 。
- （ jian4 《 hui4 ji1 duo1 ying1 zong3 ji2 》 juan4 qi1 ） 。

## 注释

## 译文

## 赏析
