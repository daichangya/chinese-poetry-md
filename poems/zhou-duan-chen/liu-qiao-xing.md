---
id: zhou-duan-chen-liu-qiao-xing
title: 六桥行
titlePinyin: liu4 qiao2 xing2
titleSlug: liu-qiao-xing
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 六桥行
---
## 正文
- 苏堤路。
- 正密柳烘烟，嫩莎收雨。
- 野芳竞吐。
- 山如画、隐隐云藏山坞。
- 六桥徙倚。
- 喧处处、行春箫鼓。
- 鸥影外、一片湖光，夷犹彩舟来去。
- 凝想禊饮花前，爱裙幄围香，款留连步。
- 旧踪未改，还曾记、揽结亭边芳树。
- 愁情几许。
- 更多似、一天飞絮。
- 空自有、花畔黄鹂，知人笑语。

## 拼音
- su1 di1 lu4 。
- zheng4 mi4 liu3 hong1 yan1 ， nen4 sha1 shou1 yu3 。
- ye3 fang1 jing4 tu3 。
- shan1 ru2 hua4 、 yin3 yin3 yun2 cang2 shan1 wu4 。
- liu4 qiao2 xi3 yi3 。
- xuan1 chu4 chu4 、 xing2 chun1 xiao1 gu3 。
- ou1 ying3 wai4 、 yi2 pian4 hu2 guang1 ， yi2 you2 cai3 zhou1 lai2 qu4 。
- ning2 xiang3 xi4 yin3 hua1 qian2 ， ai4 qun2 wo4 wei2 xiang1 ， kuan3 liu2 lian2 bu4 。
- jiu4 zong1 wei4 gai3 ， hai2 ceng2 ji4 、 lan3 jie2 ting2 bian1 fang1 shu4 。
- chou2 qing2 ji3 xu3 。
- geng4 duo1 si4 、 yi4 tian1 fei1 xu4 。
- kong1 zi4 you3 、 hua1 pan4 huang2 li2 ， zhi1 ren2 xiao4 yu3 。

## 注释

## 译文

## 赏析
