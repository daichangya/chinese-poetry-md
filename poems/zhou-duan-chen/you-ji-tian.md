---
id: zhou-duan-chen-you-ji-tian
title: 游籍田
titlePinyin: you2 ji2 tian2
titleSlug: you-ji-tian
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 国典斯为重，亲耕示不轻。
- 诏涓正月吉，躬率百僚行。
- 奉礼仪修献，司农器具呈。
- 储胥严武备，卤簿肃文明。
- 北阙班春早，东郊贺雨晴。
- 青坛晨气润，紫陌晓寒清。
- 玄武移天仗，钩陈出帝城。
- 停云依别殿，翔鸟避行营。
- 十二苍龙驾，三千白虎兵。
- 园花迎翠辇，田柳拂霓旌。
- 少皡陈圭瓒，先农荐特牲。
- 绀辕萦黛耜，苍佩映朱弦。
- 俯讲三推礼，祗勤万乘情。
- 艰难均土庶，次第及公卿。
- 海寓瞻秋稔，山川庆礼成。
- 岂惟知稼穑，况乃奉粢盛。
- 祈岁稽豳雅，因时昉舜耕。
- 顾严天下劝，非侈国人荣。
- 芸史观先烈，桑枢叹晚生。
- 何当蒇熙事，夷夏颂隆平。

## 拼音
- guo2 dian3 si1 wei4 zhong4 ， qin1 geng1 shi4 bu4 qing1 。
- zhao4 juan1 zheng1 yue4 ji2 ， gong1 lü4 bai3 liao2 xing2 。
- feng4 li3 yi2 xiu1 xian4 ， si1 nong2 qi4 ju4 cheng2 。
- chu3 xu1 yan2 wu3 bei4 ， lu3 bo2 su4 wen2 ming2 。
- bei3 que1 ban1 chun1 zao3 ， dong1 jiao1 he4 yu3 qing2 。
- qing1 tan2 chen2 qi4 run4 ， zi3 mo4 xiao3 han2 qing1 。
- xuan2 wu3 yi2 tian1 zhang4 ， gou1 chen2 chu1 di4 cheng2 。
- ting2 yun2 yi1 bie2 dian4 ， xiang2 niao3 bi4 xing2 ying2 。
- shi2 er4 cang1 long2 jia4 ， san1 qian1 bai2 hu3 bing1 。
- yuan2 hua1 ying2 cui4 nian3 ， tian2 liu3 fu2 ni2 jing1 。
- shao3 hao4 chen2 gui1 zan4 ， xian1 nong2 jian4 te4 sheng1 。
- gan4 yuan2 ying2 dai4 si4 ， cang1 pei4 ying4 zhu1 xian2 。
- fu3 jiang3 san1 tui1 li3 ， zhi1 qin2 wan4 sheng4 qing2 。
- jian1 nan2 jun1 tu3 shu4 ， ci4 di4 ji2 gong1 qing1 。
- hai3 yu4 zhan1 qiu1 ren3 ， shan1 chuan1 qing4 li3 cheng2 。
- qi3 wei2 zhi1 jia4 se4 ， kuang4 nai3 feng4 zi1 sheng4 。
- qi2 sui4 ji1 bin1 ya3 ， yin1 shi2 fang3 shun4 geng1 。
- gu4 yan2 tian1 xia4 quan4 ， fei1 chi3 guo2 ren2 rong2 。
- yun2 shi3 guan1 xian1 lie4 ， sang1 shu1 tan4 wan3 sheng1 。
- he2 dang1 chan3 xi1 shi4 ， yi2 xia4 song4 long2 ping2 。

## 注释

## 译文

## 赏析
