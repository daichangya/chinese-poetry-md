---
id: zhou-duan-chen-song-weng-bin-yang-zhi-jing-hu
title: 送翁宾旸之荆湖
titlePinyin: song4 weng1 bin1 yang2 zhi1 jing1 hu2
titleSlug: song-weng-bin-yang-zhi-jing-hu
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见司马子长志横秋，少年足迹不肯休。
- 胸中盘屈奇伟气，笔力直与造化侔。
- 又不见杜陵子美夸壮游，一身几走半九州。
- 吟怀吐纳天地秀，作为篇章光斗牛。
- 君今去去几千里，匣剑囊书赴知己。
- 知己从来素有情，投机之会趋功名。
- 功名岂有作能致，莫辞跋涉长江行。
- 长江四月南风起，武昌鱼饮秦淮水。
- 南风不久又西风，食鱼休忘鲈鱼美。
- 天涯别梦思城东，何日一樽重与同。
- 草桥夜醉月明下，桃关晴吟春色中。
- 不堪蜀魄相催去，却怜樯燕相留住。
- 一片离情去住间，正是游人肠断处。
- 荆湖右道分南北，势与中原岂悬隔。
- 五湖膏血互吞噬，万里烟尘入谋画。
- 莫如子长子美但能事文章，蚤归来献平戎策。

## 拼音
- jun1 bu2 jian4 si1 ma3 zi3 chang2 zhi4 heng2 qiu1 ， shao4 nian2 zu2 ji4 bu4 ken3 xiu1 。
- xiong1 zhong1 pan2 qu1 qi2 wei3 qi4 ， bi3 li4 zhi2 yu3 zao4 hua4 mou2 。
- you4 bu2 jian4 du4 ling2 zi3 mei3 kua1 zhuang4 you2 ， yi4 shen1 ji3 zou3 ban4 jiu3 zhou1 。
- yin2 huai2 tu3 na4 tian1 di4 xiu4 ， zuo4 wei2 pian1 zhang1 guang1 dou4 niu2 。
- jun1 jin1 qu4 qu4 ji3 qian1 li3 ， xia2 jian4 nang2 shu1 fu4 zhi1 ji3 。
- zhi1 ji3 cong2 lai2 su4 you3 qing2 ， tou2 ji1 zhi1 hui4 qu1 gong1 ming2 。
- gong1 ming2 qi3 you3 zuo4 neng2 zhi4 ， mo4 ci2 ba2 she4 chang2 jiang1 xing2 。
- chang2 jiang1 si4 yue4 nan2 feng1 qi3 ， wu3 chang1 yu2 yin3 qin2 huai2 shui3 。
- nan2 feng1 bu4 jiu3 you4 xi1 feng1 ， shi2 yu2 xiu1 wang4 lu2 yu2 mei3 。
- tian1 ya2 bie2 meng4 si1 cheng2 dong1 ， he2 ri4 yi4 zun1 zhong4 yu3 tong2 。
- cao3 qiao2 ye4 zui4 yue4 ming2 xia4 ， tao2 guan1 qing2 yin2 chun1 se4 zhong1 。
- bu4 kan1 shu3 po4 xiang1 cui1 qu4 ， que4 lian2 qiang2 yan4 xiang1 liu2 zhu4 。
- yi2 pian4 li2 qing2 qu4 zhu4 jian1 ， zheng4 shi4 you2 ren2 chang2 duan4 chu4 。
- jing1 hu2 you4 dao4 fen1 nan2 bei3 ， shi4 yu3 zhong1 yuan2 qi3 xuan2 ge2 。
- wu3 hu2 gao1 xue4 hu4 tun1 shi4 ， wan4 li3 yan1 chen2 ru4 mou2 hua4 。
- mo4 ru2 zi3 zhang3 zi3 mei3 dan4 neng2 shi4 wen2 zhang1 ， zao3 gui1 lai2 xian4 ping2 rong2 ce4 。

## 注释

## 译文

## 赏析
