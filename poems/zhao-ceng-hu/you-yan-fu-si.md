---
id: zhao-ceng-hu-you-yan-fu-si
title: 游延福寺
titlePinyin: you2 yan2 fu2 si4
titleSlug: you-yan-fu-si
author: 赵曾頀
authorPinyin: zhao4 ceng2 hu4
authorSlug: zhao-ceng-hu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行行出西郊，稍觉嚣尘远。
- 风景既已殊，硗确颇忘倦。
- 南安古雄州，今亦壮哉县。
- 九日一佳景，居然在郊甸。
- 地高瞰川原，林杪露堂殿。
- 晋朝松百章，存者才一见。
- 岁月不我留，寒暑几更变。
- 当年秦隠君，轩冕非所羡。
- 间关剡溪来，至此获胜践。
- 结庐巢其巅，穴石为之砚。
- 城市不到足，公卿罕窥面。
- 邂逅有至交，相从情缱绻。
- 缅怀兴元年，致位在台铉。
- 扶持公道开，不绝几如线。
- 一言才见疏，斥逐遽遭谴。
- 天教流落余，乃遂山林愿。
- 当年筑室处，遗址了难辨。
- 独有高士峰，千载猿鹤怨。

## 拼音
- xing2 xing2 chu1 xi1 jiao1 ， shao1 jue2 ao2 chen2 yuan3 。
- feng1 jing3 ji4 yi3 shu1 ， qiao1 que4 po1 wang4 juan4 。
- nan2 an1 gu3 xiong2 zhou1 ， jin1 yi4 zhuang4 zai1 xian4 。
- jiu3 ri4 yi4 jia1 jing3 ， ju1 ran2 zai4 jiao1 dian4 。
- di4 gao1 kan4 chuan1 yuan2 ， lin2 miao3 lu4 tang2 dian4 。
- jin4 chao2 song1 bai3 zhang1 ， cun2 zhe3 cai2 yi2 jian4 。
- sui4 yue4 bu4 wo3 liu2 ， han2 shu3 ji3 geng1 bian4 。
- dang1 nian2 qin2 yin3 jun1 ， xuan1 mian3 fei1 suo3 xian4 。
- jian1 guan1 yan3 xi1 lai2 ， zhi4 ci3 huo4 sheng4 jian4 。
- jie2 lu2 chao2 qi2 dian1 ， xue2 shi2 wei4 zhi1 yan4 。
- cheng2 shi4 bu2 dao4 zu2 ， gong1 qing1 han3 kui1 mian4 。
- xie4 hou4 you3 zhi4 jiao1 ， xiang1 cong2 qing2 qian3 quan3 。
- mian3 huai2 xing1 yuan2 nian2 ， zhi4 wei4 zai4 tai2 xuan4 。
- fu2 chi2 gong1 dao4 kai1 ， bu4 jue2 ji3 ru2 xian4 。
- yi4 yan2 cai2 jian4 shu1 ， chi4 zhu2 ju4 zao1 qian3 。
- tian1 jiao4 liu2 luo4 yu2 ， nai3 sui4 shan1 lin2 yuan4 。
- dang1 nian2 zhu4 shi4 chu4 ， yi2 zhi3 le0 nan2 bian4 。
- du2 you3 gao1 shi4 feng1 ， qian1 zai3 yuan2 he4 yuan4 。

## 注释

## 译文

## 赏析
