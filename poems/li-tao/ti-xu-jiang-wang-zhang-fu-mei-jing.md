---
id: li-tao-ti-xu-jiang-wang-zhang-fu-mei-jing
title: 题旴江王章甫梅境
titlePinyin: ti2 xu1 jiang1 wang2 zhang1 fu3 mei2 jing4
titleSlug: ti-xu-jiang-wang-zhang-fu-mei-jing
author: 李涛
authorPinyin: li3 tao1
authorSlug: li-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙伯当年亭植梅，当今天子题品来。
- 梅花是我丈人行，见梅不赋梅应咍。
- 王君结庐在梅境，日与梅兄相追陪。
- 吟诗些起逋仙魂，索笑醉衔工部杯。
- 吾闻梅乃万木母，桃为奴婢李舆台。
- 一阳生子万物始，梅花独先群卉开。
- 一阴生午万物成，梅实独先群蘤胎。
- 华实先天天不违，梅之时义大矣哉。
- 纷纷余子不知本，祗说百花头上魁。
- 此语闻之梅亭翁，录以赠君君勿推。

## 拼音
- xian1 bo2 dang1 nian2 ting2 zhi2 mei2 ， dang1 jin1 tian1 zi3 ti2 pin3 lai2 。
- mei2 hua1 shi4 wo3 zhang4 ren2 xing2 ， jian4 mei2 bu2 fu4 mei2 ying4 hai1 。
- wang2 jun1 jie2 lu2 zai4 mei2 jing4 ， ri4 yu3 mei2 xiong1 xiang1 zhui1 pei2 。
- yin2 shi1 xie1 qi3 bu1 xian1 hun2 ， suo3 xiao4 zui4 xian2 gong1 bu4 bei1 。
- wu2 wen2 mei2 nai3 wan4 mu4 mu3 ， tao2 wei4 nu2 bi4 li3 yu2 tai2 。
- yi4 yang2 sheng1 zi3 wan4 wu4 shi3 ， mei2 hua1 du2 xian1 qun2 hui4 kai1 。
- yi4 yin1 sheng1 wu3 wan4 wu4 cheng2 ， mei2 shi2 du2 xian1 qun2 hua1 tai1 。
- hua2 shi2 xian1 tian1 tian1 bu4 wei2 ， mei2 zhi1 shi2 yi4 da4 yi3 zai1 。
- fen1 fen1 yu2 zi3 bu4 zhi1 ben3 ， zhi1 shuo1 bai3 hua1 tou2 shang4 kui2 。
- ci3 yu3 wen2 zhi1 mei2 ting2 weng1 ， lu4 yi3 zeng4 jun1 jun1 wu4 tui1 。

## 注释

## 译文

## 赏析
