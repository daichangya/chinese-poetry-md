---
id: li-tao-san-xue-yuan-er-shou-qi-er
title: 三学院二首  其二
titlePinyin: san1 xue2 yuan4 er4 shou3     qi2 er4
titleSlug: san-xue-yuan-er-shou-qi-er
author: 李鞉
authorPinyin: li3 tao2
authorSlug: li-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江横水如带，枫落山为屏。
- 高深自天险，豪迈由地灵。
- 行个古道中，下马坐邮亭。
- 鹤栖必仙家，凤仪岂尧庭。
- 神仙事恍惚，谁实观超升。
- 孙氏一时杰，父兄俱有声。
- 将军垂紫髯，阿瞒眼亦青。
- 周郎往视师，不数李与程。
- 缅怀前哲人，耿耿在心扃。
- 托宿就萧寺，梦还神更清。

## 拼音
- jiang1 heng2 shui3 ru2 dai4 ， feng1 luo4 shan1 wei4 ping2 。
- gao1 shen1 zi4 tian1 xian3 ， hao2 mai4 you2 di4 ling2 。
- xing2 ge4 gu3 dao4 zhong1 ， xia4 ma3 zuo4 you2 ting2 。
- he4 qi1 bi4 xian1 jia1 ， feng4 yi2 qi3 yao2 ting2 。
- shen2 xian1 shi4 huang3 hu1 ， shui2 shi2 guan1 chao1 sheng1 。
- sun1 shi4 yi4 shi2 jie2 ， fu4 xiong1 ju4 you3 sheng1 。
- jiang1 jun1 chui2 zi3 ran2 ， a1 man2 yan3 yi4 qing1 。
- zhou1 lang2 wang3 shi4 shi1 ， bu2 shu4 li3 yu3 cheng2 。
- mian3 huai2 qian2 zhe2 ren2 ， geng3 geng3 zai4 xin1 jiong1 。
- tuo1 su4 jiu4 xiao1 si4 ， meng4 hai2 shen2 geng4 qing1 。

## 注释

## 译文

## 赏析
