---
id: li-tao-cong-he-shi-jun-fu-zi-you-mo-chi-fen-yun-de-ming-zi
title: 从何使君父子游墨池分韵得名字
titlePinyin: cong2 he2 shi3 jun1 fu4 zi3 you2 mo4 chi2 fen1 yun4 de2 ming2 zi4
titleSlug: cong-he-shi-jun-fu-zi-you-mo-chi-fen-yun-de-ming-zi
author: 李焘
authorPinyin: li3 tao1
authorSlug: li-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀学擅天下，马王先得名。
- 簧如巧言语，于道盖小成。
- 子云最后出，振策思遐征。
- 斯文大一统，欻使圣域清。
- 富贵尽在我，绂冕非所荣。
- 旁皇天禄阁，聊亦观我生。
- 怀哉不能归，旧宅荒榛荆。
- 寂寞竟谁顾，正路今莫行。
- 使君蓬莱仙，弭节归赤城。
- 门无俗宾客，家有贤父兄。
- 慨念此耆老，不登汉公卿。
- 临池一罇酒，尚友千载英。
- 并呼严与李，月旦共细评。
- 区区可无憾，彼重适我轻。
- 朅来成都市，尘土污冠缨。
- 古人不可见，见此眼自明。
- 请为怀古诗，玉振而金声。

## 拼音
- shu3 xue2 shan4 tian1 xia4 ， ma3 wang2 xian1 de2 ming2 。
- huang2 ru2 qiao3 yan2 yu3 ， yu2 dao4 gai4 xiao3 cheng2 。
- zi3 yun2 zui4 hou4 chu1 ， zhen4 ce4 si1 xia2 zheng1 。
- si1 wen2 da4 yi4 tong3 ， chua1 shi3 sheng4 yu4 qing1 。
- fu4 gui4 jin4 zai4 wo3 ， fu2 mian3 fei1 suo3 rong2 。
- pang2 huang2 tian1 lu4 ge2 ， liao2 yi4 guan1 wo3 sheng1 。
- huai2 zai1 bu4 neng2 gui1 ， jiu4 zhai2 huang1 zhen1 jing1 。
- ji4 mo4 jing4 shui2 gu4 ， zheng4 lu4 jin1 mo4 xing2 。
- shi3 jun1 peng2 lai2 xian1 ， mi3 jie2 gui1 chi4 cheng2 。
- men2 wu2 su2 bin1 ke4 ， jia1 you3 xian2 fu4 xiong1 。
- kai3 nian4 ci3 qi2 lao3 ， bu4 deng1 han4 gong1 qing1 。
- lin2 chi2 yi4 zun1 jiu3 ， shang4 you3 qian1 zai3 ying1 。
- bing4 hu1 yan2 yu3 li3 ， yue4 dan4 gong4 xi4 ping2 。
- qu1 qu1 ke3 wu2 han4 ， bi3 zhong4 shi4 wo3 qing1 。
- qie4 lai2 cheng2 du1 shi4 ， chen2 tu3 wu1 guan1 ying1 。
- gu3 ren2 bu4 ke3 jian4 ， jian4 ci3 yan3 zi4 ming2 。
- qing3 wei4 huai2 gu3 shi1 ， yu4 zhen4 er2 jin1 sheng1 。

## 注释

## 译文

## 赏析
