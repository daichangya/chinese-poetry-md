---
id: wang-an-shi-song-yun-zhou-zhi-fu-song-jian-yi
title: 送郓州知府宋谏议
titlePinyin: song4 yun4 zhou1 zhi1 fu3 song4 jian4 yi4
titleSlug: song-yun-zhou-zhi-fu-song-jian-yi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛世千龄合，宗工四海瞻。
- 天心初吁俊，云翼首离潜。
- 德望完圭角，仪形壮陛廉。
- 徐鸣苍玉佩，尽校碧牙签。
- 纶掖清光注，銮坡茂渥沾。
- 文明诚得主，政瘼尚烦砭。
- 右府参机务，东涂赞景炎。
- 庙谟资石画，兵略倚珠钤。
- 坐镇均劳逸，斋居养智恬。
- 讴谣喧井邑，惠化穆苍黔。
- 进律朝章旧，疏恩物议佥。
- 通班三殿邃，徙部十城兼。
- 申甫周之翰，龟蒙鲁所詹。
- 地灵奎宿照，野沃汶河渐。
- 首路龙旗盛，提封虎节严。
- 赐衣缠紫艾，卫甲缀朱綅。
- 海谷移文省，溪堂燕豆添。
- 班春回绀幰，问俗卷彤襜。
- 舟檝商岩命，熊罴渭水占。
- 治装行入觐，金鼎重调盐。

## 拼音
- sheng4 shi4 qian1 ling2 he2 ， zong1 gong1 si4 hai3 zhan1 。
- tian1 xin1 chu1 xu1 jun4 ， yun2 yi4 shou3 li2 qian2 。
- de2 wang4 wan2 gui1 jiao3 ， yi2 xing2 zhuang4 bi4 lian2 。
- xu2 ming2 cang1 yu4 pei4 ， jin4 xiao4 bi4 ya2 qian1 。
- lun2 ye4 qing1 guang1 zhu4 ， luan2 po1 mao4 wo4 zhan1 。
- wen2 ming2 cheng2 de2 zhu3 ， zheng4 mo4 shang4 fan2 bian1 。
- you4 fu3 can1 ji1 wu4 ， dong1 tu2 zan4 jing3 yan2 。
- miao4 mo2 zi1 shi2 hua4 ， bing1 lüe4 yi3 zhu1 qian2 。
- zuo4 zhen4 jun1 lao2 yi4 ， zhai1 ju1 yang3 zhi4 tian2 。
- ou1 yao2 xuan1 jing3 yi4 ， hui4 hua4 mu4 cang1 qian2 。
- jin4 lü4 chao2 zhang1 jiu4 ， shu1 en1 wu4 yi4 qian1 。
- tong1 ban1 san1 dian4 sui4 ， xi3 bu4 shi2 cheng2 jian1 。
- shen1 fu3 zhou1 zhi1 han4 ， gui1 meng2 lu3 suo3 zhan1 。
- di4 ling2 kui2 su4 zhao4 ， ye3 wo4 wen4 he2 jian4 。
- shou3 lu4 long2 qi2 sheng4 ， ti2 feng1 hu3 jie2 yan2 。
- ci4 yi1 chan2 zi3 ai4 ， wei4 jia3 zhui4 zhu1 qin1 。
- hai3 gu3 yi2 wen2 sheng3 ， xi1 tang2 yan4 dou4 tian1 。
- ban1 chun1 hui2 gan4 xian3 ， wen4 su2 juan4 tong2 chan1 。
- zhou1 ji2 shang1 yan2 ming4 ， xiong2 pi2 wei4 shui3 zhan4 。
- zhi4 zhuang1 xing2 ru4 jin4 ， jin1 ding3 zhong4 tiao2 yan2 。

## 注释

## 译文

## 赏析
