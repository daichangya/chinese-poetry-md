---
id: wang-an-shi-ge-yun-zuo-wu-shan-gao-ai-qi-piao-yi-yin-yi-zuo-liang-pian-qi-er
title: 葛蕴作巫山高爱其飘逸因亦作两篇  其二
titlePinyin: ge3 yun4 zuo4 wu1 shan1 gao1 ai4 qi2 piao1 yi4 yin1 yi4 zuo4 liang3 pian1     qi2 er4
titleSlug: ge-yun-zuo-wu-shan-gao-ai-qi-piao-yi-yin-yi-zuo-liang-pian-qi-er
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巫山高，偃薄江水之滔滔。
- 水于天下实至险，山亦起伏为波涛。
- 其巅冥冥不可见，崖岸斗绝悲猨猱。
- 赤枫青栎生满谷，山鬼白日樵人遭。
- 窈窕阳台彼神女，朝朝暮暮能云雨。
- 以云为衣月为褚，乘光服暗无留阻。
- 昆仑曾城道可取，方丈蓬莱多伴侣。
- 块独守此嗟何求，况乃低徊梦中语。

## 拼音
- wu1 shan1 gao1 ， yan3 bao2 jiang1 shui3 zhi1 tao1 tao1 。
- shui3 yu2 tian1 xia4 shi2 zhi4 xian3 ， shan1 yi4 qi3 fu2 wei4 bo1 tao1 。
- qi2 dian1 ming2 ming2 bu4 ke3 jian4 ， ya2 an4 dou4 jue2 bei1 yuan2 nao2 。
- chi4 feng1 qing1 li4 sheng1 man3 gu3 ， shan1 gui3 bai2 ri4 qiao2 ren2 zao1 。
- yao3 tiao3 yang2 tai2 bi3 shen2 nü3 ， zhao1 zhao1 mu4 mu4 neng2 yun2 yu3 。
- yi3 yun2 wei4 yi1 yue4 wei4 chu3 ， cheng2 guang1 fu2 an4 wu2 liu2 zu3 。
- kun1 lun2 ceng2 cheng2 dao4 ke3 qu3 ， fang1 zhang4 peng2 lai2 duo1 ban4 lü3 。
- kuai4 du2 shou3 ci3 jie1 he2 qiu2 ， kuang4 nai3 di1 huai2 meng4 zhong1 yu3 。

## 注释

## 译文

## 赏析
