---
id: wang-an-shi-ji-wu-chong-qing
title: 寄吴冲卿
titlePinyin: ji4 wu2 chong1 qing1
titleSlug: ji-wu-chong-qing
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 物变极万殊，心通才一曲。
- 读书谓已多，抚事知不足。
- 与君语承华，念此非不夙。
- 恨无数顷田，归耕使成熟。
- 当官拙自计，易用忤流俗。
- 穷年走区区，得谤大于屋。
- 归来污省舍，又继故人躅。
- 相逢祇数步，吏桉常填目。
- 切嗟非无朋，阻阔嗟何速。
- 孤危失所助，把卷常恨独。
- 虚名终自误，谬恩何见蹙。
- 清明有冲卿，奥美如晦叔。
- 时谓当选升，屈指尚五六。
- 揆才最不称，饕宠宁无恧。
- 殷勤故人书，纸尾又见勗。
- 君虽好德言，我自望忠告。
- 易称动不括，传论大明服。
- 进为非成材，罪恐不容赎。
- 岁残东风生，陕树尘翳曲。
- 何缘一杯酒，谈笑相追逐。

## 拼音
- wu4 bian4 ji2 wan4 shu1 ， xin1 tong1 cai2 yi4 qu3 。
- du2 shu1 wei4 yi3 duo1 ， fu3 shi4 zhi1 bu4 zu2 。
- yu3 jun1 yu3 cheng2 hua2 ， nian4 ci3 fei1 bu2 su4 。
- hen4 wu2 shu4 qing3 tian2 ， gui1 geng1 shi3 cheng2 shu2 。
- dang1 guan1 zhuo1 zi4 ji4 ， yi4 yong4 wu3 liu2 su2 。
- qiong2 nian2 zou3 qu1 qu1 ， de2 bang4 da4 yu2 wu1 。
- gui1 lai2 wu1 sheng3 she4 ， you4 ji4 gu4 ren2 zhu2 。
- xiang1 feng2 qi2 shu4 bu4 ， li4 an1 chang2 tian2 mu4 。
- qie4 jie1 fei1 wu2 peng2 ， zu3 kuo4 jie1 he2 su4 。
- gu1 wei1 shi1 suo3 zhu4 ， ba3 juan4 chang2 hen4 du2 。
- xu1 ming2 zhong1 zi4 wu4 ， miu4 en1 he2 jian4 cu4 。
- qing1 ming2 you3 chong1 qing1 ， ao4 mei3 ru2 hui4 shu1 。
- shi2 wei4 dang1 xuan3 sheng1 ， qu1 zhi3 shang4 wu3 liu4 。
- kui2 cai2 zui4 bu4 cheng1 ， tao1 chong3 ning2 wu2 nü4 。
- yin1 qin2 gu4 ren2 shu1 ， zhi3 wei3 you4 jian4 xu4 。
- jun1 sui1 hao3 de2 yan2 ， wo3 zi4 wang4 zhong1 gao4 。
- yi4 cheng1 dong4 bu2 kuo4 ， chuan2 lun4 da4 ming2 fu2 。
- jin4 wei4 fei1 cheng2 cai2 ， zui4 kong3 bu4 rong2 shu2 。
- sui4 can2 dong1 feng1 sheng1 ， shan3 shu4 chen2 yi4 qu3 。
- he2 yuan2 yi4 bei1 jiu3 ， tan2 xiao4 xiang1 zhui1 zhu2 。

## 注释

## 译文

## 赏析
