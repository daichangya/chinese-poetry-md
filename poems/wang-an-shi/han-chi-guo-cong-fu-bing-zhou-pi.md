---
id: wang-an-shi-han-chi-guo-cong-fu-bing-zhou-pi
title: 韩持国从富并州辟
titlePinyin: han2 chi2 guo2 cong2 fu4 bing1 zhou1 pi4
titleSlug: han-chi-guo-cong-fu-bing-zhou-pi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩侯冰玉人，不可尘土杂。
- 官虽众俊后，名字久訇磕。
- 并州天下望，抚士威爱惬。
- 千金弃不惜，宾客常满合。
- 遥闻余风高，为子置一榻。
- 亲交西门饯，百马骄杂遝。
- 子材宜用世，谈者为呜唈。
- 矧今名主人，气力足呵欱。
- 推贤为时辅，势若朽易拉。
- 会当荐还朝，立子在阊阖。
- 惜哉秣骐骥，赋以升龠合。
- 咨予栖栖者，气象已摧塌。
- 他年佐方州，说将尚不纳。
- 况于声势尊，岂易取酬答。
- 有如持寸莛，未足撼鞺鞳。
- 顾于山水闲，意愿多所合。
- 匡庐与韶石，少小已尝蹋。
- 风游会稽春，雪宿天柱腊。
- 淮湖江海上，惯食虾蟹蛤。
- 西南穷岷嶓，东北尽济漯。
- 身虽未尝历，魂梦已稠沓。
- 荆溪最所爱，映烛多庙塔。
- 溪果点丹漆，溪花团并罨。
- 扁舟信所过，行不废樽榼。
- 一从舍之去，霜雪行满颌。
- 思之不能寐，蹙若虻蚋噆。
- 方将筑其滨，毕景谢噂𠴲。
- 安能孤此意，颠倒就衰飒。
- 唯子余所向，嗜好比鹣鲽。
- 何时归相过，游屐尚可蜡。

## 拼音
- han2 hou2 bing1 yu4 ren2 ， bu4 ke3 chen2 tu3 za2 。
- guan1 sui1 zhong4 jun4 hou4 ， ming2 zi4 jiu3 hong1 ke1 。
- bing1 zhou1 tian1 xia4 wang4 ， fu3 shi4 wei1 ai4 qie4 。
- qian1 jin1 qi4 bu4 xi1 ， bin1 ke4 chang2 man3 he2 。
- yao2 wen2 yu2 feng1 gao1 ， wei4 zi3 zhi4 yi2 ta4 。
- qin1 jiao1 xi1 men2 jian4 ， bai3 ma3 jiao1 za2 ta4 。
- zi3 cai2 yi2 yong4 shi4 ， tan2 zhe3 wei4 wu1 yi4 。
- shen3 jin1 ming2 zhu3 ren2 ， qi4 li4 zu2 he1 he1 。
- tui1 xian2 wei4 shi2 fu3 ， shi4 ruo4 xiu3 yi4 la1 。
- hui4 dang1 jian4 hai2 chao2 ， li4 zi3 zai4 chang1 he2 。
- xi1 zai1 mo4 qi2 ji4 ， fu4 yi3 sheng1 yue4 he2 。
- zi1 yu3 qi1 qi1 zhe3 ， qi4 xiang4 yi3 cui1 ta1 。
- ta1 nian2 zuo3 fang1 zhou1 ， shuo1 jiang1 shang4 bu2 na4 。
- kuang4 yu2 sheng1 shi4 zun1 ， qi3 yi4 qu3 chou2 da2 。
- you3 ru2 chi2 cun4 ting2 ， wei4 zu2 han4 tang1 ta4 。
- gu4 yu2 shan1 shui3 xian2 ， yi4 yuan4 duo1 suo3 he2 。
- kuang1 lu2 yu3 shao2 shi2 ， shao3 xiao3 yi3 chang2 ta4 。
- feng1 you2 hui4 ji1 chun1 ， xue3 su4 tian1 zhu4 la4 。
- huai2 hu2 jiang1 hai3 shang4 ， guan4 shi2 xia1 xie4 ha2 。
- xi1 nan2 qiong2 min2 bo1 ， dong1 bei3 jin4 ji4 luo4 。
- shen1 sui1 wei4 chang2 li4 ， hun2 meng4 yi3 chou2 ta4 。
- jing1 xi1 zui4 suo3 ai4 ， ying4 zhu2 duo1 miao4 ta3 。
- xi1 guo3 dian3 dan1 qi1 ， xi1 hua1 tuan2 bing4 yan3 。
- pian1 zhou1 xin4 suo3 guo4 ， xing2 bu2 fei4 zun1 ke1 。
- yi4 cong2 she4 zhi1 qu4 ， shuang1 xue3 xing2 man3 he2 。
- si1 zhi1 bu4 neng2 mei4 ， cu4 ruo4 meng2 rui4 zan3 。
- fang1 jiang1 zhu4 qi2 bin1 ， bi4 jing3 xie4 zun3 𠴲 。
- an1 neng2 gu1 ci3 yi4 ， dian1 dao3 jiu4 shuai1 sa4 。
- wei2 zi3 yu2 suo3 xiang4 ， shi4 hao4 bi3 jian1 die2 。
- he2 shi2 gui1 xiang1 guo4 ， you2 ji1 shang4 ke3 la4 。

## 注释

## 译文

## 赏析
