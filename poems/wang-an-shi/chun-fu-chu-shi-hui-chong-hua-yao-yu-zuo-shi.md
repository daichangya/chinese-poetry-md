---
id: wang-an-shi-chun-fu-chu-shi-hui-chong-hua-yao-yu-zuo-shi
title: 纯甫出释惠崇画要予作诗
titlePinyin: chun2 fu3 chu1 shi4 hui4 chong2 hua4 yao4 yu3 zuo4 shi1
titleSlug: chun-fu-chu-shi-hui-chong-hua-yao-yu-zuo-shi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画史纷纷何足数，惠崇晚出吾最许。
- 旱云六月涨林莽，移我翛然堕洲渚。
- 黄芦低摧雪翳土，凫雁静立将俦侣。
- 往时所历今在眼，沙平水澹西江浦。
- 暮气沈舟暗鱼罟，欹眠呕轧如闻橹。
- 颇疑道人三昧力，异域山川能断取。
- 方诸承水调幻药，洒落生绡变寒暑。
- 金坡巨然山数堵，粉墨空多真漫与。
- 大梁崔白亦善画，曾见桃花浄初吐。
- 酒酣弄笔起春风，便恐漂零作红雨。
- 流鶑探枝婉欲语，蜜蜂掇蕊随翅股。
- 一时二子皆绝艺，裘马穿羸久羁旅。
- 华堂岂惜万黄金，苦道今人不如古。

## 拼音
- hua4 shi3 fen1 fen1 he2 zu2 shu4 ， hui4 chong2 wan3 chu1 wu2 zui4 xu3 。
- han4 yun2 liu4 yue4 zhang3 lin2 mang3 ， yi2 wo3 xiao1 ran2 duo4 zhou1 zhu3 。
- huang2 lu2 di1 cui1 xue3 yi4 tu3 ， fu2 yan4 jing4 li4 jiang1 chou2 lü3 。
- wang3 shi2 suo3 li4 jin1 zai4 yan3 ， sha1 ping2 shui3 dan4 xi1 jiang1 pu3 。
- mu4 qi4 shen3 zhou1 an4 yu2 gu3 ， qi1 mian2 ou3 ya4 ru2 wen2 lu3 。
- po1 yi2 dao4 ren2 san1 mei4 li4 ， yi4 yu4 shan1 chuan1 neng2 duan4 qu3 。
- fang1 zhu1 cheng2 shui3 tiao2 huan4 yao4 ， sa3 luo4 sheng1 xiao1 bian4 han2 shu3 。
- jin1 po1 ju4 ran2 shan1 shu4 du3 ， fen3 mo4 kong1 duo1 zhen1 man4 yu3 。
- da4 liang2 cui1 bai2 yi4 shan4 hua4 ， ceng2 jian4 tao2 hua1 jing4 chu1 tu3 。
- jiu3 han1 nong4 bi3 qi3 chun1 feng1 ， bian4 kong3 piao1 ling2 zuo4 hong2 yu3 。
- liu2 ying1 tan4 zhi1 wan3 yu4 yu3 ， mi4 feng1 duo1 rui3 sui2 chi4 gu3 。
- yi4 shi2 er4 zi3 jie1 jue2 yi4 ， qiu2 ma3 chuan1 lei2 jiu3 ji1 lü3 。
- hua2 tang2 qi3 xi1 wan4 huang2 jin1 ， ku3 dao4 jin1 ren2 bu4 ru2 gu3 。

## 注释

## 译文

## 赏析
