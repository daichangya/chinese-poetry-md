---
id: wang-an-shi-yu-mei-ren
title: 虞美人
titlePinyin: yu2 mei3 ren2
titleSlug: yu-mei-ren
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虞美人，态浓意远淑且真。
- 同辇随君侍君侧，六宫粉黛无颜色。
- 楚歌四面起，形势反苍黄。
- 夜闻马嘶晓无迹，蛾眉萧飒如秋霜。
- 汉家离宫三十六，缓歌慢舞凝丝竹。
- 人间举眼尽堪悲，独在阴崖结茅屋。
- 美人为黄土，草木皆含愁。
- 红房紫莟处处有，听曲低昂如有求。
- 青天漫漫覆长路，今人犁田昔人墓。
- 虞兮虞兮奈若何，不见玉颜空死处。

## 拼音
- yu2 mei3 ren2 ， tai4 nong2 yi4 yuan3 shu1 qie3 zhen1 。
- tong2 nian3 sui2 jun1 shi4 jun1 ce4 ， liu4 gong1 fen3 dai4 wu2 yan2 se4 。
- chu3 ge1 si4 mian4 qi3 ， xing2 shi4 fan3 cang1 huang2 。
- ye4 wen2 ma3 si1 xiao3 wu2 ji4 ， e2 mei2 xiao1 sa4 ru2 qiu1 shuang1 。
- han4 jia1 li2 gong1 san1 shi2 liu4 ， huan3 ge1 man4 wu3 ning2 si1 zhu2 。
- ren2 jian1 ju3 yan3 jin4 kan1 bei1 ， du2 zai4 yin1 ya2 jie2 mao2 wu1 。
- mei3 ren2 wei2 huang2 tu3 ， cao3 mu4 jie1 han2 chou2 。
- hong2 fang2 zi3 han4 chu4 chu4 you3 ， ting1 qu3 di1 ang2 ru2 you3 qiu2 。
- qing1 tian1 man4 man4 fu4 chang2 lu4 ， jin1 ren2 li2 tian2 xi1 ren2 mu4 。
- yu2 xi1 yu2 xi1 nai4 ruo4 he2 ， bu2 jian4 yu4 yan2 kong1 si3 chu4 。

## 注释

## 译文

## 赏析
