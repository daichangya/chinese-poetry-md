---
id: wang-an-shi-song-li-xuan-shu-cui-zhang-zhou
title: 送李宣叔倅漳州
titlePinyin: song4 li3 xuan1 shu1 cui4 zhang1 zhou1
titleSlug: song-li-xuan-shu-cui-zhang-zhou
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闽山到漳穷，地与南越错。
- 山川鬰雾毒，瘴疠春冬作。
- 荒茅篁竹闲，蔽亏有城郭。
- 居人特鲜少，市井宜萧索。
- 野花开无时，蛮酒持可酌。
- 穷年不值客，谁与分杯杓。
- 朝廷尚贤俊，磊砢充台阁。
- 君能喜节行，文艺又该博。
- 超然万里去，识者为不乐。
- 予闻君子居，自可救民瘼。
- 苟能御外物，得地无美恶。
- 似闻最南方，北客今勿药。
- 林麓换风气，兽蛇凋毒蠚。
- 如漳犹近州，气冷又销铄。
- 珍足海物味，其厚不为薄。
- 章举马甲柱，固已轻羊酪。
- 蕉黄荔子丹，又胜楂梨酢。
- 逢衣比多士，往往在丘壑。
- 从容与笑语，岂不慰寂寞。
- 太守好觞咏，嘉宾应在幕。
- 想即有新诗，流传至京洛。

## 拼音
- min3 shan1 dao4 zhang1 qiong2 ， di4 yu3 nan2 yue4 cuo4 。
- shan1 chuan1 yu4 wu4 du2 ， zhang4 li4 chun1 dong1 zuo4 。
- huang1 mao2 huang2 zhu2 xian2 ， bi4 kui1 you3 cheng2 guo1 。
- ju1 ren2 te4 xian1 shao3 ， shi4 jing3 yi2 xiao1 suo3 。
- ye3 hua1 kai1 wu2 shi2 ， man2 jiu3 chi2 ke3 zhuo2 。
- qiong2 nian2 bu4 zhi2 ke4 ， shui2 yu3 fen1 bei1 shao2 。
- chao2 ting2 shang4 xian2 jun4 ， lei3 luo3 chong1 tai2 ge2 。
- jun1 neng2 xi3 jie2 xing2 ， wen2 yi4 you4 gai1 bo2 。
- chao1 ran2 wan4 li3 qu4 ， shi2 zhe3 wei4 bu2 le4 。
- yu3 wen2 jun1 zi3 ju1 ， zi4 ke3 jiu4 min2 mo4 。
- gou3 neng2 yu4 wai4 wu4 ， de2 di4 wu2 mei3 e4 。
- si4 wen2 zui4 nan2 fang1 ， bei3 ke4 jin1 wu4 yao4 。
- lin2 lu4 huan4 feng1 qi4 ， shou4 she2 diao1 du2 he1 。
- ru2 zhang1 you2 jin4 zhou1 ， qi4 leng3 you4 xiao1 shuo4 。
- zhen1 zu2 hai3 wu4 wei4 ， qi2 hou4 bu2 wei4 bao2 。
- zhang1 ju3 ma3 jia3 zhu4 ， gu4 yi3 qing1 yang2 lao4 。
- jiao1 huang2 li4 zi3 dan1 ， you4 sheng4 zha1 li2 cu4 。
- feng2 yi1 bi3 duo1 shi4 ， wang3 wang3 zai4 qiu1 he4 。
- cong2 rong2 yu3 xiao4 yu3 ， qi3 bu2 wei4 ji4 mo4 。
- tai4 shou3 hao3 shang1 yong3 ， jia1 bin1 ying4 zai4 mu4 。
- xiang3 ji2 you3 xin1 shi1 ， liu2 chuan2 zhi4 jing1 luo4 。

## 注释

## 译文

## 赏析
