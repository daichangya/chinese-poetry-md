---
id: wang-an-shi-du-fu-hua-xiang
title: 杜甫画像
titlePinyin: du4 fu3 hua4 xiang4
titleSlug: du-fu-hua-xiang
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾观少陵诗，为与元气侔。
- 力能排天斡九地，壮颜毅色不可求。
- 浩荡八极中，生物岂不稠。
- 丑妍巨细千万殊，竟莫见以何雕锼。
- 惜哉命之穷，颠倒不见收。
- 青衫老更斥，饿走半九州。
- 瘦妻僵前子仆后，攘攘盗贼森戈矛。
- 吟哦当此时，不废朝廷忧。
- 常愿天子圣，大臣各伊周。
- 宁令吾庐独破受冻死，不忍四海寒飕飕。
- 伤屯悼屈止一身，嗟时之人死所羞。
- 所以见公像，再拜涕泗流。
- 惟公之心古亦少，愿起公死从之游。

## 拼音
- wu2 guan1 shao3 ling2 shi1 ， wei4 yu3 yuan2 qi4 mou2 。
- li4 neng2 pai2 tian1 wo4 jiu3 di4 ， zhuang4 yan2 yi4 se4 bu4 ke3 qiu2 。
- hao4 dang4 ba1 ji2 zhong1 ， sheng1 wu4 qi3 bu4 chou2 。
- chou3 yan2 ju4 xi4 qian1 wan4 shu1 ， jing4 mo4 jian4 yi3 he2 diao1 sou1 。
- xi1 zai1 ming4 zhi1 qiong2 ， dian1 dao3 bu2 jian4 shou1 。
- qing1 shan1 lao3 geng4 chi4 ， e4 zou3 ban4 jiu3 zhou1 。
- shou4 qi1 jiang1 qian2 zi3 pu2 hou4 ， rang3 rang3 dao4 zei2 sen1 ge1 mao2 。
- yin2 e2 dang1 ci3 shi2 ， bu2 fei4 chao2 ting2 you1 。
- chang2 yuan4 tian1 zi3 sheng4 ， da4 chen2 ge4 yi1 zhou1 。
- ning2 ling4 wu2 lu2 du2 po4 shou4 dong4 si3 ， bu4 ren3 si4 hai3 han2 sou1 sou1 。
- shang1 tun2 dao4 qu1 zhi3 yi4 shen1 ， jie1 shi2 zhi1 ren2 si3 suo3 xiu1 。
- suo3 yi3 jian4 gong1 xiang4 ， zai4 bai4 ti4 si4 liu2 。
- wei2 gong1 zhi1 xin1 gu3 yi4 shao3 ， yuan4 qi3 gong1 si3 cong2 zhi1 you2 。

## 注释

## 译文

## 赏析
