---
id: wang-an-shi-song-zi-si-xiong-can-hui-zhou-jun
title: 送子思兄参惠州军
titlePinyin: song4 zi3 si1 xiong1 can1 hui4 zhou1 jun1
titleSlug: song-zi-si-xiong-can-hui-zhou-jun
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沄沄曲江水，天借九秋色。
- 楼台飞半空，秀气盘韶石。
- 载酒填里闾，吹花换朝夕。
- 笙箫震河汉，锦绣烂冠帻。
- 地灵瘴疠绝，人物倾南极。
- 先朝有名臣，卧理讼随息。
- 稍稍延诸生，谈笑与宾客。
- 子来适妙年，谒入交履舄。
- 寂寥九龄后，此独望一国。
- 虞翻礼丁览，韩愈俟赵德。
- 孤岸镇颓波，俗流未易识。
- 我方文葆中，旋逐旌旗迹。
- 去思今岂忘，耳目熟遗迹。
- 吏含殷勤言，俛仰问乖隔。
- 当时府中儿，侵寻鬓边白。
- 下帷虽著书，不捄寒饥迫。
- 谓宜门阑士，宦路久烜赫。
- 奈何犹差池，更捧丞掾檄。
- 骥摧千里蹄，鹏堕九霄翮。
- 人生无巧愚，天运有通塞。
- 试观驰骋人，意气宇宙窄。
- 荣华去路尘，谤辱与山积。
- 优游禄仕间，较计谁失得。
- 送君强成歌，陟岵翻感激。

## 拼音
- yun2 yun2 qu3 jiang1 shui3 ， tian1 jie4 jiu3 qiu1 se4 。
- lou2 tai2 fei1 ban4 kong1 ， xiu4 qi4 pan2 shao2 shi2 。
- zai3 jiu3 tian2 li3 lü2 ， chui1 hua1 huan4 zhao1 xi1 。
- sheng1 xiao1 zhen4 he2 han4 ， jin3 xiu4 lan4 guan1 ze2 。
- di4 ling2 zhang4 li4 jue2 ， ren2 wu4 qing1 nan2 ji2 。
- xian1 chao2 you3 ming2 chen2 ， wo4 li3 song4 sui2 xi1 。
- shao1 shao1 yan2 zhu1 sheng1 ， tan2 xiao4 yu3 bin1 ke4 。
- zi3 lai2 shi4 miao4 nian2 ， ye4 ru4 jiao1 lü3 xi4 。
- ji4 liao2 jiu3 ling2 hou4 ， ci3 du2 wang4 yi4 guo2 。
- yu2 fan1 li3 ding1 lan3 ， han2 yu4 si4 zhao4 de2 。
- gu1 an4 zhen4 tui2 bo1 ， su2 liu2 wei4 yi4 shi2 。
- wo3 fang1 wen2 bao3 zhong1 ， xuan2 zhu2 jing1 qi2 ji4 。
- qu4 si1 jin1 qi3 wang4 ， er3 mu4 shu2 yi2 ji4 。
- li4 han2 yin1 qin2 yan2 ， fu3 yang3 wen4 guai1 ge2 。
- dang1 shi2 fu3 zhong1 er2 ， qin1 xun2 bin4 bian1 bai2 。
- xia4 wei2 sui1 zhu4 shu1 ， bu2 jiu4 han2 ji1 po4 。
- wei4 yi2 men2 lan2 shi4 ， huan4 lu4 jiu3 xuan1 he4 。
- nai4 he2 you2 cha1 chi2 ， geng4 peng3 cheng2 yuan4 xi2 。
- ji4 cui1 qian1 li3 ti2 ， peng2 duo4 jiu3 xiao1 he2 。
- ren2 sheng1 wu2 qiao3 yu2 ， tian1 yun4 you3 tong1 sai1 。
- shi4 guan1 chi2 cheng3 ren2 ， yi4 qi4 yu3 zhou4 zhai3 。
- rong2 hua2 qu4 lu4 chen2 ， bang4 ru3 yu3 shan1 ji1 。
- you1 you2 lu4 shi4 jian1 ， jiao4 ji4 shui2 shi1 de2 。
- song4 jun1 qiang2 cheng2 ge1 ， zhi4 hu4 fan1 gan3 ji1 。

## 注释

## 译文

## 赏析
