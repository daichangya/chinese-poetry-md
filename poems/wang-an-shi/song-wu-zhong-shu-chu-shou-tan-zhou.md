---
id: wang-an-shi-song-wu-zhong-shu-chu-shou-tan-zhou
title: 送吴仲庶出守潭州
titlePinyin: song4 wu2 zhong4 shu4 chu1 shou3 tan2 zhou1
titleSlug: song-wu-zhong-shu-chu-shou-tan-zhou
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴公治河南，名出汉廷右。
- 高才有公孙，相望千岁后。
- 平明省门开，吏接堂上肘。
- 指㧑谈笑间，静若在林薮。
- 连墙画山水，隠几诗千首。
- 浩然江湖思，果得东南守。
- 传鼓上清湘，旌旗蔽牛斗。
- 方今河南治，复在荆人口。
- 自古楚有材，酃渌多美酒。
- 不知樽前客，更得贾生否。

## 拼音
- wu2 gong1 zhi4 he2 nan2 ， ming2 chu1 han4 ting2 you4 。
- gao1 cai2 you3 gong1 sun1 ， xiang1 wang4 qian1 sui4 hou4 。
- ping2 ming2 sheng3 men2 kai1 ， li4 jie1 tang2 shang4 zhou3 。
- zhi3 hui1 tan2 xiao4 jian1 ， jing4 ruo4 zai4 lin2 sou3 。
- lian2 qiang2 hua4 shan1 shui3 ， yin3 ji3 shi1 qian1 shou3 。
- hao4 ran2 jiang1 hu2 si1 ， guo3 de2 dong1 nan2 shou3 。
- chuan2 gu3 shang4 qing1 xiang1 ， jing1 qi2 bi4 niu2 dou4 。
- fang1 jin1 he2 nan2 zhi4 ， fu4 zai4 jing1 ren2 kou3 。
- zi4 gu3 chu3 you3 cai2 ， ling2 lu4 duo1 mei3 jiu3 。
- bu4 zhi1 zun1 qian2 ke4 ， geng4 de2 jia3 sheng1 fou3 。

## 注释

## 译文

## 赏析
