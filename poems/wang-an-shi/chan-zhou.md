---
id: wang-an-shi-chan-zhou
title: 澶州
titlePinyin: chan2 zhou1
titleSlug: chan-zhou
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 津津河北流，嶭嶭两城峙。
- 春秋诸侯会，澶渊乃其地。
- 书留后世法，岂独讥当世。
- 野老岂知此，为予谈近事。
- 边关一失守，北望皆胡骑。
- 黄屋亲乘城，穹庐矢如猬。
- 纷纭擅将相，谁为开长利。
- 焦头收末功，尚足夸一是。
- 欢盟从此数，日月行人至。
- 驰迎传马单，走送牛车疲。
- 征求事供给，厮养犹珍丽。
- 戈甲久已销，澶人益憔悴。
- 能将大事小，自合文王意。
- 语翁无叹嗟，小雅今不废。

## 拼音
- jin1 jin1 he2 bei3 liu2 ， nie4 nie4 liang3 cheng2 zhi4 。
- chun1 qiu1 zhu1 hou2 hui4 ， chan2 yuan1 nai3 qi2 di4 。
- shu1 liu2 hou4 shi4 fa3 ， qi3 du2 ji1 dang1 shi4 。
- ye3 lao3 qi3 zhi1 ci3 ， wei4 yu3 tan2 jin4 shi4 。
- bian1 guan1 yi4 shi1 shou3 ， bei3 wang4 jie1 hu2 qi2 。
- huang2 wu1 qin1 cheng2 cheng2 ， qiong2 lu2 shi3 ru2 wei4 。
- fen1 yun2 shan4 jiang4 xiang4 ， shui2 wei4 kai1 chang2 li4 。
- jiao1 tou2 shou1 mo4 gong1 ， shang4 zu2 kua1 yi1 shi4 。
- huan1 meng2 cong2 ci3 shu4 ， ri4 yue4 xing2 ren2 zhi4 。
- chi2 ying2 chuan2 ma3 dan1 ， zou3 song4 niu2 che1 pi2 。
- zheng1 qiu2 shi4 gong1 ji3 ， si1 yang3 you2 zhen1 li4 。
- ge1 jia3 jiu3 yi3 xiao1 ， chan2 ren2 yi4 qiao2 cui4 。
- neng2 jiang1 da4 shi4 xiao3 ， zi4 he2 wen2 wang2 yi4 。
- yu3 weng1 wu2 tan4 jie1 ， xiao3 ya3 jin1 bu2 fei4 。

## 注释

## 译文

## 赏析
