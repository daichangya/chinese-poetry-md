---
id: wang-an-shi-yin-shan-hua-hu-tu
title: 阴山画虎图
titlePinyin: yin1 shan1 hua4 hu3 tu2
titleSlug: yin-shan-hua-hu-tu
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴山健儿鞭鞚急，走势能追北风及。
- 逶迤一虎出马前，白羽横穿更人立。
- 回旗倒戟四边动，抽矢当前放蹄入。
- 爪牙蹭蹬不得施，碛上流丹看来湿。
- 胡天朔漠杀气高，烟云万里埋弓刀。
- 穹庐无工可貌此，汉使自解丹青包。
- 堂上绢素开欲裂，一见犹能动毛发。
- 低徊使我思古人，此地抟兵走戎羯。
- 禽逃兽遁亦萧然，岂若封疆今晏眠。
- 契丹弋猎汉耕作，飞将自老南山边，还能射虎随少年。

## 拼音
- yin1 shan1 jian4 er2 bian1 kong4 ji2 ， zou3 shi4 neng2 zhui1 bei3 feng1 ji2 。
- wei1 yi2 yi4 hu3 chu1 ma3 qian2 ， bai2 yu3 heng2 chuan1 geng4 ren2 li4 。
- hui2 qi2 dao3 ji3 si4 bian1 dong4 ， chou1 shi3 dang1 qian2 fang4 ti2 ru4 。
- zhao3 ya2 ceng4 deng1 bu4 de2 shi1 ， qi4 shang4 liu2 dan1 kan4 lai2 shi1 。
- hu2 tian1 shuo4 mo4 sha1 qi4 gao1 ， yan1 yun2 wan4 li3 mai2 gong1 dao1 。
- qiong2 lu2 wu2 gong1 ke3 mao4 ci3 ， han4 shi3 zi4 jie3 dan1 qing1 bao1 。
- tang2 shang4 juan4 su4 kai1 yu4 lie4 ， yi2 jian4 you2 neng2 dong4 mao2 fa4 。
- di1 huai2 shi3 wo3 si1 gu3 ren2 ， ci3 di4 tuan2 bing1 zou3 rong2 jie2 。
- qin2 tao2 shou4 dun4 yi4 xiao1 ran2 ， qi3 ruo4 feng1 jiang1 jin1 yan4 mian2 。
- qi4 dan1 yi4 lie4 han4 geng1 zuo4 ， fei1 jiang1 zi4 lao3 nan2 shan1 bian1 ， hai2 neng2 she4 hu3 sui2 shao4 nian2 。

## 注释

## 译文

## 赏析
