---
id: wang-an-shi-yi-zuo-shi-shi-zhu-wai-di
title: 忆昨诗示诸外弟
titlePinyin: yi4 zuo2 shi1 shi4 zhu1 wai4 di4
titleSlug: yi-zuo-shi-shi-zhu-wai-di
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨此地相逢时，春入穷谷多芳菲。
- 短垣囷囷冠翠岭，踯躅万树红相围。
- 幽花媚草错杂出，黄蜂白蝶参差飞。
- 此时少壮自负恃，意气与日争光辉。
- 乘闲弄笔戏春色，脱略不省旁人讥。
- 坐欲持此博轩冕，肯言孔孟犹寒饥。
- 丙子从亲走京国，浮尘坌并缁人衣。
- 明年亲作建昌吏，四月挽船江上矶。
- 端居感慨忽自寤，青天闪烁无停晖。
- 男儿少壮不树立，挟此穷老将安归。
- 吟哦图书谢庆吊，坐室寂寞生伊威。
- 材疏命贱不自揣，欲与稷契遐相希。
- 旻天一朝畀以祸，先子泯没予谁依。
- 精神流离肝肺绝，眦血被面无时晞。
- 母兄呱呱泣相守，三载厌食钟山薇。
- 属闻降诏起群彦，遂自下国趋王畿。
- 刻章琢句献天子，钓取薄禄欢庭闱。
- 身著青衫手持版，奔走卒岁官淮沂。
- 淮沂无山四封庳，独有庙塔尤峨巍。
- 时时凭高一怅望，想见江南多翠微。
- 归心动荡不可抑，霍若猛吹翻旌旗。
- 腾书漕府私自列，仁者恻隠从其祈。
- 暮春三月乱江水，劲橹健帆如转机。
- 还家上堂拜祖母，奉手出涕纵横挥。
- 出门信马向何许，城郭宛然相识稀。
- 永怀前事不自适，却指舅馆接山扉。
- 当时髫儿戏我侧，于今冠佩何颀颀。
- 况复丘樊满秋色，蜂蝶摧藏花草腓。
- 令人感嗟千万绪，不忍苍卒回骖𬴂。
- 留当开樽强自慰，邀子剧饮毋予违。

## 拼音
- yi4 zuo2 ci3 di4 xiang1 feng2 shi2 ， chun1 ru4 qiong2 gu3 duo1 fang1 fei1 。
- duan3 yuan2 qun1 qun1 guan1 cui4 ling3 ， zhi2 zhu2 wan4 shu4 hong2 xiang1 wei2 。
- you1 hua1 mei4 cao3 cuo4 za2 chu1 ， huang2 feng1 bai2 die2 cen1 ci1 fei1 。
- ci3 shi2 shao4 zhuang4 zi4 fu4 shi4 ， yi4 qi4 yu3 ri4 zheng1 guang1 hui1 。
- cheng2 xian2 nong4 bi3 xi4 chun1 se4 ， tuo1 lüe4 bu4 sheng3 pang2 ren2 ji1 。
- zuo4 yu4 chi2 ci3 bo2 xuan1 mian3 ， ken3 yan2 kong3 meng4 you2 han2 ji1 。
- bing3 zi3 cong2 qin1 zou3 jing1 guo2 ， fu2 chen2 ben4 bing4 zi1 ren2 yi1 。
- ming2 nian2 qin1 zuo4 jian4 chang1 li4 ， si4 yue4 wan3 chuan2 jiang1 shang4 ji1 。
- duan1 ju1 gan3 kai3 hu1 zi4 wu4 ， qing1 tian1 shan3 shuo4 wu2 ting2 hui1 。
- nan2 er2 shao4 zhuang4 bu2 shu4 li4 ， xie2 ci3 qiong2 lao3 jiang4 an1 gui1 。
- yin2 e2 tu2 shu1 xie4 qing4 diao4 ， zuo4 shi4 ji4 mo4 sheng1 yi1 wei1 。
- cai2 shu1 ming4 jian4 bu2 zi4 chuai1 ， yu4 yu3 ji4 qi4 xia2 xiang1 xi1 。
- min2 tian1 yi4 chao2 bi4 yi3 huo4 ， xian1 zi3 min3 mei2 yu3 shui2 yi1 。
- jing1 shen2 liu2 li2 gan1 fei4 jue2 ， zi4 xue4 bei4 mian4 wu2 shi2 xi1 。
- mu3 xiong1 gua1 gua1 qi4 xiang1 shou3 ， san1 zai3 yan4 shi2 zhong1 shan1 wei1 。
- shu3 wen2 jiang4 zhao4 qi3 qun2 yan4 ， sui4 zi4 xia4 guo2 qu1 wang2 ji1 。
- ke4 zhang1 zhuo2 ju4 xian4 tian1 zi3 ， diao4 qu3 bao2 lu4 huan1 ting2 wei2 。
- shen1 zhu4 qing1 shan1 shou3 chi2 ban3 ， ben1 zou3 zu2 sui4 guan1 huai2 yi2 。
- huai2 yi2 wu2 shan1 si4 feng1 bi4 ， du2 you3 miao4 ta3 you2 e2 wei1 。
- shi2 shi2 ping2 gao1 yi2 chang4 wang4 ， xiang3 jian4 jiang1 nan2 duo1 cui4 wei1 。
- gui1 xin1 dong4 dang4 bu4 ke3 yi4 ， huo4 ruo4 meng3 chui1 fan1 jing1 qi2 。
- teng2 shu1 cao2 fu3 si1 zi4 lie4 ， ren2 zhe3 ce4 yin3 cong2 qi2 qi2 。
- mu4 chun1 san1 yue4 luan4 jiang1 shui3 ， jin4 lu3 jian4 fan1 ru2 zhuan3 ji1 。
- hai2 jia1 shang4 tang2 bai4 zu3 mu3 ， feng4 shou3 chu1 ti4 zong4 heng2 hui1 。
- chu1 men2 xin4 ma3 xiang4 he2 xu3 ， cheng2 guo1 wan3 ran2 xiang1 shi2 xi1 。
- yong3 huai2 qian2 shi4 bu2 zi4 shi4 ， que4 zhi3 jiu4 guan3 jie1 shan1 fei1 。
- dang1 shi2 tiao2 er2 xi4 wo3 ce4 ， yu2 jin1 guan1 pei4 he2 qi2 qi2 。
- kuang4 fu4 qiu1 fan2 man3 qiu1 se4 ， feng1 die2 cui1 cang2 hua1 cao3 fei2 。
- ling4 ren2 gan3 jie1 qian1 wan4 xu4 ， bu4 ren3 cang1 zu2 hui2 can1 fei1 。
- liu2 dang1 kai1 zun1 qiang2 zi4 wei4 ， yao1 zi3 ju4 yin3 wu2 yu3 wei2 。

## 注释

## 译文

## 赏析
