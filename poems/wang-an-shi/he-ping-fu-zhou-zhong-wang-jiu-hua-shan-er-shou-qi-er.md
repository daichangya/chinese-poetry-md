---
id: wang-an-shi-he-ping-fu-zhou-zhong-wang-jiu-hua-shan-er-shou-qi-er
title: 和平甫舟中望九华山二首  其二
titlePinyin: he2 ping2 fu3 zhou1 zhong1 wang4 jiu3 hua4 shan1 er4 shou3     qi2 er4
titleSlug: he-ping-fu-zhou-zhong-wang-jiu-hua-shan-er-shou-qi-er
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁谓九华远，吾身未尝詹。
- 唱篇每起予，予口安能箝。
- 忆在秋浦北，空江上新蟾。
- 光洁写一镜，回环两堤奁。
- 露坐引衣襋，风行欹帽檐。
- 维舟当此时，巨细得尽瞻。
- 试尝论大略，次乃述微纤。
- 此山广以深，包畜万物兼。
- 嘘云吐雾雨，生育靡不渐。
- 巍然如九皇，德泽四海沾。
- 此山相后先，各出群峰尖。
- 毅然如九官，罗立在堂廉。
- 挺身百辟上，附丽无奸𪫺。
- 此山高且寒，五月不觉炎。
- 草树萋已绿，冰霜尚涵淹。
- 颓然如九老，白发连苍髯。
- 此山当无云，秀色鬰以添。
- 姹然如九女，靓饰出重帘。
- 珮环与巾裙，绀玉青纨缣。
- 远之妍西施，近或丑无盐。
- 变态不可穷，诗者徒呫呫。
- 我初勇一往，役世难安恬。
- 浪荒不走职，民瘼当谁砭。
- 乖离今数旬，梦想欲窥觇。
- 自期得所如，何啻释囚钳。
- 念昔太白巅，下视海日暹。
- 朅来天柱游，屐齿尚苔黏。
- 犹之健饮食，屡飨亦云餍。
- 胡为慕攀踏，已惫且不嫌。
- 岂其仁智心，山水固所潜。
- 男儿有所学，进退不在占。
- 功名苟不谐，廊庙等闾阎。
- 况乃抡椽杙，其谁辨楩柟。
- 归欤岩崖居，料理带与签。
- 得石坐兀兀，逢泉饮厌厌。
- 取舍断在独，岂必询谋佥。
- 子语实慰我，宁殊邑中黔。
- 玉枝将在山，当倚以葭蒹。
- 诗力我已屈，锋铓子犹铦。
- 扶伤更一战，语汝其无谦。

## 拼音
- shui2 wei4 jiu3 hua2 yuan3 ， wu2 shen1 wei4 chang2 zhan1 。
- chang4 pian1 mei3 qi3 yu3 ， yu3 kou3 an1 neng2 qian2 。
- yi4 zai4 qiu1 pu3 bei3 ， kong1 jiang1 shang4 xin1 chan2 。
- guang1 jie2 xie3 yi2 jing4 ， hui2 huan2 liang3 di1 lian2 。
- lu4 zuo4 yin3 yi1 ji2 ， feng1 xing2 qi1 mao4 yan2 。
- wei2 zhou1 dang1 ci3 shi2 ， ju4 xi4 de2 jin4 zhan1 。
- shi4 chang2 lun4 da4 lüe4 ， ci4 nai3 shu4 wei1 xian1 。
- ci3 shan1 guang3 yi3 shen1 ， bao1 chu4 wan4 wu4 jian1 。
- xu1 yun2 tu3 wu4 yu3 ， sheng1 yu4 mi2 bu2 jian4 。
- wei1 ran2 ru2 jiu3 huang2 ， de2 ze2 si4 hai3 zhan1 。
- ci3 shan1 xiang1 hou4 xian1 ， ge4 chu1 qun2 feng1 jian1 。
- yi4 ran2 ru2 jiu3 guan1 ， luo2 li4 zai4 tang2 lian2 。
- ting3 shen1 bai3 pi4 shang4 ， fu4 li4 wu2 jian1 𪫺 。
- ci3 shan1 gao1 qie3 han2 ， wu3 yue4 bu4 jue2 yan2 。
- cao3 shu4 qi1 yi3 lü4 ， bing1 shuang1 shang4 han2 yan1 。
- tui2 ran2 ru2 jiu3 lao3 ， bai2 fa4 lian2 cang1 ran2 。
- ci3 shan1 dang1 wu2 yun2 ， xiu4 se4 yu4 yi3 tian1 。
- cha4 ran2 ru2 jiu3 nü3 ， liang4 shi4 chu1 zhong4 lian2 。
- pei4 huan2 yu3 jin1 qun2 ， gan4 yu4 qing1 wan2 jian1 。
- yuan3 zhi1 yan2 xi1 shi1 ， jin4 huo4 chou3 wu2 yan2 。
- bian4 tai4 bu4 ke3 qiong2 ， shi1 zhe3 tu2 tie4 tie4 。
- wo3 chu1 yong3 yi4 wang3 ， yi4 shi4 nan2 an1 tian2 。
- lang4 huang1 bu4 zou3 zhi2 ， min2 mo4 dang1 shui2 bian1 。
- guai1 li2 jin1 shu4 xun2 ， meng4 xiang3 yu4 kui1 chan1 。
- zi4 qi1 de2 suo3 ru2 ， he2 chi4 shi4 qiu2 qian2 。
- nian4 xi1 tai4 bai2 dian1 ， xia4 shi4 hai3 ri4 xian1 。
- qie4 lai2 tian1 zhu4 you2 ， ji1 chi3 shang4 tai2 nian2 。
- you2 zhi1 jian4 yin3 shi2 ， lü3 xiang3 yi4 yun2 yan4 。
- hu2 wei4 mu4 pan1 ta4 ， yi3 bei4 qie3 bu4 xian2 。
- qi3 qi2 ren2 zhi4 xin1 ， shan1 shui3 gu4 suo3 qian2 。
- nan2 er2 you3 suo3 xue2 ， jin4 tui4 bu2 zai4 zhan4 。
- gong1 ming2 gou3 bu4 xie2 ， lang2 miao4 deng3 lü2 yan2 。
- kuang4 nai3 lun1 chuan2 yi4 ， qi2 shui2 bian4 pian2 nan2 。
- gui1 yu2 yan2 ya2 ju1 ， liao4 li3 dai4 yu3 qian1 。
- de2 shi2 zuo4 wu4 wu4 ， feng2 quan2 yin3 yan4 yan4 。
- qu3 she3 duan4 zai4 du2 ， qi3 bi4 xun2 mou2 qian1 。
- zi3 yu3 shi2 wei4 wo3 ， ning2 shu1 yi4 zhong1 qian2 。
- yu4 zhi1 jiang1 zai4 shan1 ， dang1 yi3 yi3 jia1 jian1 。
- shi1 li4 wo3 yi3 qu1 ， feng1 mang2 zi3 you2 xian1 。
- fu2 shang1 geng4 yi2 zhan4 ， yu3 ru3 qi2 wu2 qian1 。

## 注释

## 译文

## 赏析
