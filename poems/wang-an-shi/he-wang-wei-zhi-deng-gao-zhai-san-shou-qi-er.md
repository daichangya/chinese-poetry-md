---
id: wang-an-shi-he-wang-wei-zhi-deng-gao-zhai-san-shou-qi-er
title: 和王微之登高斋三首  其二
titlePinyin: he2 wang2 wei1 zhi1 deng1 gao1 zhai1 san1 shou3     qi2 er4
titleSlug: he-wang-wei-zhi-deng-gao-zhai-san-shou-qi-er
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六朝人物随烟埃，金舆玉几安在哉。
- 钟山石城已寂寞，祇见江水云端来。
- 百年故老有存者，尚忆世宗初伐淮。
- 魏王兵马接踵出，旗纛千里相搪挨。
- 当时谋臣非不众，上国拔取多陪台。
- 龙腾九天跨四海，一水欲阻为可咍。
- 降王北归楼殿坼，弃屋尚锁残金堆。
- 神灵变化自真主，将帅何力求公台。
- 山川清明草木静，天地不复屯云雷。
- 使君登高访古昔，伤此陈迹聊持杯。
- 因留嘉客坐披写，酃渌笑语倾如簁。
- 酒酣重惜功业晚，老矣万卷徒兼该。
- 攒峰列壑动归兴，忧端落笔何崔嵬。
- 余年无欢易感激，亦愧庄叟能安排。
- 青灯明灭照不寐，但把君诗阖且开。

## 拼音
- liu4 chao2 ren2 wu4 sui2 yan1 ai1 ， jin1 yu2 yu4 ji3 an1 zai4 zai1 。
- zhong1 shan1 shi2 cheng2 yi3 ji4 mo4 ， qi2 jian4 jiang1 shui3 yun2 duan1 lai2 。
- bai3 nian2 gu4 lao3 you3 cun2 zhe3 ， shang4 yi4 shi4 zong1 chu1 fa2 huai2 。
- wei4 wang2 bing1 ma3 jie1 zhong3 chu1 ， qi2 dao4 qian1 li3 xiang1 tang2 ai1 。
- dang1 shi2 mou2 chen2 fei1 bu2 zhong4 ， shang4 guo2 ba2 qu3 duo1 pei2 tai2 。
- long2 teng2 jiu3 tian1 kua4 si4 hai3 ， yi4 shui3 yu4 zu3 wei4 ke3 hai1 。
- jiang4 wang2 bei3 gui1 lou2 dian4 che4 ， qi4 wu1 shang4 suo3 can2 jin1 dui1 。
- shen2 ling2 bian4 hua4 zi4 zhen1 zhu3 ， jiang4 shuai4 he2 li4 qiu2 gong1 tai2 。
- shan1 chuan1 qing1 ming2 cao3 mu4 jing4 ， tian1 di4 bu2 fu4 tun2 yun2 lei2 。
- shi3 jun1 deng1 gao1 fang3 gu3 xi1 ， shang1 ci3 chen2 ji4 liao2 chi2 bei1 。
- yin1 liu2 jia1 ke4 zuo4 pi1 xie3 ， ling2 lu4 xiao4 yu3 qing1 ru2 shai1 。
- jiu3 han1 zhong4 xi1 gong1 ye4 wan3 ， lao3 yi3 wan4 juan4 tu2 jian1 gai1 。
- zan3 feng1 lie4 he4 dong4 gui1 xing1 ， you1 duan1 luo4 bi3 he2 cui1 wei2 。
- yu2 nian2 wu2 huan1 yi4 gan3 ji1 ， yi4 kui4 zhuang1 sou3 neng2 an1 pai2 。
- qing1 deng1 ming2 mie4 zhao4 bu2 mei4 ， dan4 ba3 jun1 shi1 he2 qie3 kai1 。

## 注释

## 译文

## 赏析
