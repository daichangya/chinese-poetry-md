---
id: wang-an-shi-he-wu-chong-qing-ya-ming-shu-shi-ping
title: 和吴冲卿鸦鸣树石屏
titlePinyin: he2 wu2 chong1 qing1 ya1 ming2 shu4 shi2 ping2
titleSlug: he-wu-chong-qing-ya-ming-shu-shi-ping
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒林昏鸦相与还，下有跂石苍孱颜。
- 曾于古图见仿佛，已怪刀笔非人间。
- 君家石屏谁为写，古图所传无似者。
- 鸦飞历乱止且鸣，林叶惨惨风烟生。
- 高斋日午坐中见，意似落日空上行。
- 君诗雄盛付君手，云此非人乃天巧。
- 嗟哉浑沌死，乾坤至，造作万物丑妍巨细各有理。
- 问此谁主何其精，恢奇谲诡多可喜。
- 人于其间乃复雕镵刻画出智力，欲与造化追相倾。
- 拙者婆娑尚欲奋，工者固已穷夸矜。
- 吾观鬼神独与人意异，虽有至巧无所争。
- 所以虢山间，埋没此宝千万岁，不为见者惊。
- 吾又以此知妙伟之作不在百世后，造始乃与元气并。
- 画工粉墨非不好，岁久剥烂空留名。
- 能从太古到今日，独此不朽由天成。
- 世人尚奇轻货力，山珍海怪采掇今欲索。
- 此屏后出为君得，胡贾欲价著不识。
- 吾知金帛不足论，当与君诗两相直。

## 拼音
- han2 lin2 hun1 ya1 xiang1 yu3 hai2 ， xia4 you3 qi2 shi2 cang1 chan2 yan2 。
- ceng2 yu2 gu3 tu2 jian4 fang3 fu2 ， yi3 guai4 dao1 bi3 fei1 ren2 jian1 。
- jun1 jia1 shi2 ping2 shui2 wei4 xie3 ， gu3 tu2 suo3 chuan2 wu2 si4 zhe3 。
- ya1 fei1 li4 luan4 zhi3 qie3 ming2 ， lin2 ye4 can3 can3 feng1 yan1 sheng1 。
- gao1 zhai1 ri4 wu3 zuo4 zhong1 jian4 ， yi4 si4 luo4 ri4 kong1 shang4 xing2 。
- jun1 shi1 xiong2 sheng4 fu4 jun1 shou3 ， yun2 ci3 fei1 ren2 nai3 tian1 qiao3 。
- jie1 zai1 hun2 dun4 si3 ， qian2 kun1 zhi4 ， zao4 zuo4 wan4 wu4 chou3 yan2 ju4 xi4 ge4 you3 li3 。
- wen4 ci3 shui2 zhu3 he2 qi2 jing1 ， hui1 qi2 jue2 gui3 duo1 ke3 xi3 。
- ren2 yu2 qi2 jian1 nai3 fu4 diao1 chan2 ke4 hua4 chu1 zhi4 li4 ， yu4 yu3 zao4 hua4 zhui1 xiang1 qing1 。
- zhuo1 zhe3 po2 suo1 shang4 yu4 fen4 ， gong1 zhe3 gu4 yi3 qiong2 kua1 jin1 。
- wu2 guan1 gui3 shen2 du2 yu3 ren2 yi4 yi4 ， sui1 you3 zhi4 qiao3 wu2 suo3 zheng1 。
- suo3 yi3 guo2 shan1 jian1 ， mai2 mo4 ci3 bao3 qian1 wan4 sui4 ， bu2 wei4 jian4 zhe3 jing1 。
- wu2 you4 yi3 ci3 zhi1 miao4 wei3 zhi1 zuo4 bu2 zai4 bai3 shi4 hou4 ， zao4 shi3 nai3 yu3 yuan2 qi4 bing4 。
- hua4 gong1 fen3 mo4 fei1 bu4 hao3 ， sui4 jiu3 bao1 lan4 kong1 liu2 ming2 。
- neng2 cong2 tai4 gu3 dao4 jin1 ri4 ， du2 ci3 bu4 xiu3 you2 tian1 cheng2 。
- shi4 ren2 shang4 qi2 qing1 huo4 li4 ， shan1 zhen1 hai3 guai4 cai3 duo1 jin1 yu4 suo3 。
- ci3 ping2 hou4 chu1 wei4 jun1 de2 ， hu2 jia3 yu4 jia4 zhu4 bu4 shi2 。
- wu2 zhi1 jin1 bo2 bu4 zu2 lun4 ， dang1 yu3 jun1 shi1 liang3 xiang1 zhi2 。

## 注释

## 译文

## 赏析
