---
id: wang-an-shi-chou-wang-bo-hu
title: 酬王伯虎
titlePinyin: chou2 wang2 bo2 hu3
titleSlug: chou-wang-bo-hu
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻人之初，好恶尚无朕。
- 帝与凿耳目，贤愚遂殊品。
- 尔来百千年，转化薄愈甚。
- 父翁相贩卖，浮诈谁能审。
- 睢盱猴缨冠，狼籍鼠穴寝。
- 沧海恐值到，谁论鱼鼈淰。
- 鸮声虽云恶，革去在食葚。
- 嗟谁职教化，独使此风稔。
- 恬观不知救，坐费太官廪。
- 予生少而戆，好古乃天禀。
- 念此俗衰坏，何尝敢安枕。
- 有时不能平，悲咤失食饮。
- 唯子同我病，亦或涕沾衽。
- 谓予可告语，密以诗来谂。
- 烂然辞满纸，秋水濯新锦。
- 穷观何拳拳，静念复凛凛。
- 贱贫欲救世，无宁犹拾沈。
- 说穷且版筑，尹屈唯烹饪。
- 逢时岂遽废，避俗聊须噤。
- 徂年幸未暮，此意可勤恁。

## 拼音
- wu2 wen2 ren2 zhi1 chu1 ， hao4 wu4 shang4 wu2 zhen4 。
- di4 yu3 zao2 er3 mu4 ， xian2 yu2 sui4 shu1 pin3 。
- er3 lai2 bai3 qian1 nian2 ， zhuan3 hua4 bao2 yu4 shen4 。
- fu4 weng1 xiang1 fan4 mai4 ， fu2 zha4 shui2 neng2 shen3 。
- sui1 xu1 hou2 ying1 guan1 ， lang2 ji2 shu3 xue2 qin3 。
- cang1 hai3 kong3 zhi2 dao4 ， shui2 lun4 yu2 bie1 nian3 。
- xiao1 sheng1 sui1 yun2 e4 ， ge2 qu4 zai4 shi2 shen4 。
- jie1 shui2 zhi2 jiao4 hua4 ， du2 shi3 ci3 feng1 ren3 。
- tian2 guan1 bu4 zhi1 jiu4 ， zuo4 fei4 tai4 guan1 lin3 。
- yu3 sheng1 shao3 er2 gang4 ， hao3 gu3 nai3 tian1 bing3 。
- nian4 ci3 su2 shuai1 huai4 ， he2 chang2 gan3 an1 zhen3 。
- you3 shi2 bu4 neng2 ping2 ， bei1 zha4 shi1 shi2 yin3 。
- wei2 zi3 tong2 wo3 bing4 ， yi4 huo4 ti4 zhan1 ren4 。
- wei4 yu3 ke3 gao4 yu3 ， mi4 yi3 shi1 lai2 shen3 。
- lan4 ran2 ci2 man3 zhi3 ， qiu1 shui3 zhuo2 xin1 jin3 。
- qiong2 guan1 he2 quan2 quan2 ， jing4 nian4 fu4 lin3 lin3 。
- jian4 pin2 yu4 jiu4 shi4 ， wu2 ning2 you2 shi2 shen3 。
- shuo1 qiong2 qie3 ban3 zhu4 ， yin3 qu1 wei2 peng1 ren4 。
- feng2 shi2 qi3 ju4 fei4 ， bi4 su2 liao2 xu1 jin4 。
- cu2 nian2 xing4 wei4 mu4 ， ci3 yi4 ke3 qin2 nen4 。

## 注释

## 译文

## 赏析
