---
id: wang-an-shi-yong-qian-yun-xi-zeng-ye-zhi-yuan-zhi-jiang
title: 用前韵戏赠叶致远直讲
titlePinyin: yong4 qian2 yun4 xi4 zeng4 ye4 zhi4 yuan3 zhi2 jiang3
titleSlug: yong-qian-yun-xi-zeng-ye-zhi-yuan-zhi-jiang
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叶侯越著姓，胄出实楚叶。
- 缙云虽穷远，冠盖传累叶。
- 心大有所潜，肩高未尝胁。
- 飘飘凌云意，强御莫能慑。
- 辟雍海环流，用汝作舟檝。
- 开胸出妙义，可发蒙起魇。
- 词如太阿锋，谁敢触其铗。
- 听之心凛然，难者口因嗋。
- 抟飞欲峨峨，锻堕今跕跕。
- 忘情塞上马，适志梦中蝶。
- 若金静无求，在冶惟所挟。
- 载醪但彼惑，馈浆非我谍。
- 经纶安所施，有寓聊自惬。
- 棋经看在手，棋诀传满箧。
- 坐寻棋势打，侧写棋图贴。
- 携持山林屐，刺擿沟港艓。
- 一枰尝自副，当热宁忘箑。
- 反嗤褦襶子，但守一经笈。
- 亡羊等残生，朽䇲何足折。
- 欢然值手敌，便与对匕䇲。
- 纵横子堕局，腷膊声出堞。
- 樵父弛远担，牧奴停晏馌。
- 旁观各技痒，窃议儿女嗫。
- 所矜在得丧，闻此更心惵。
- 熟视笼两手，徐思撚长鬣。
- 微吟静愔愔，坚坐高帖帖。
- 未快岩谷叟，斧柯尝烂浥。
- 趋边耻局缩，穿腹愁危嶪。
- 或撞关以攻，或觑眼而擪。
- 或羸行伺击，或猛出追蹑。
- 垂成忽破坏，中断俄连接。
- 或外示闲暇，伐事先和燮。
- 或冒突超越，鼓行令震叠。
- 或粗见形势，驱除令远蹀。
- 或开拓疆境，欲并包总摄。
- 或仅残尺寸，如黑子著靥。
- 或横溃解散，如尸僵血喋。
- 或惭如告亡，或喜如献捷。
- 陷敌未甘虏，报仇方借侠。
- 讳输宁断头，悔悮乃批颊。
- 终朝已罢精，既夜未交睫。
- 翻然悟且叹，此何宜劫劫。
- 孟轲恶妨行，陶侃惩废业。
- 扬雄有前言，韦曜存往牒。
- 晋臣抑帝手，捘侯何啻涉。
- 冶城子争道，拒父乃如辄。
- 争也实逆德，岂如私斗怯。
- 艺成况穷苦，此殆天所厌。
- 如今刘与李，伦等安可躐。
- 试令取一毫，亦乏寸金镊。
- 以此待君子，未与回参协。
- 操具投诸江，道耕而德猎。

## 拼音
- ye4 hou2 yue4 zhu4 xing4 ， zhou4 chu1 shi2 chu3 ye4 。
- jin4 yun2 sui1 qiong2 yuan3 ， guan1 gai4 chuan2 lei4 ye4 。
- xin1 da4 you3 suo3 qian2 ， jian1 gao1 wei4 chang2 xie2 。
- piao1 piao1 ling2 yun2 yi4 ， qiang2 yu4 mo4 neng2 she4 。
- pi4 yong1 hai3 huan2 liu2 ， yong4 ru3 zuo4 zhou1 ji2 。
- kai1 xiong1 chu1 miao4 yi4 ， ke3 fa1 meng2 qi3 yan3 。
- ci2 ru2 tai4 a1 feng1 ， shui2 gan3 chu4 qi2 jia2 。
- ting1 zhi1 xin1 lin3 ran2 ， nan2 zhe3 kou3 yin1 xie2 。
- tuan2 fei1 yu4 e2 e2 ， duan4 duo4 jin1 dian3 dian3 。
- wang4 qing2 sai4 shang4 ma3 ， shi4 zhi4 meng4 zhong1 die2 。
- ruo4 jin1 jing4 wu2 qiu2 ， zai4 ye3 wei2 suo3 xie2 。
- zai3 lao2 dan4 bi3 huo4 ， kui4 jiang1 fei1 wo3 die2 。
- jing1 lun2 an1 suo3 shi1 ， you3 yu4 liao2 zi4 qie4 。
- qi2 jing1 kan4 zai4 shou3 ， qi2 jue2 chuan2 man3 qie4 。
- zuo4 xun2 qi2 shi4 da3 ， ce4 xie3 qi2 tu2 tie1 。
- xie2 chi2 shan1 lin2 ji1 ， ci4 ti1 gou1 gang3 die2 。
- yi4 ping2 chang2 zi4 fu4 ， dang1 re4 ning2 wang4 sha4 。
- fan3 chi1 nai4 dai4 zi3 ， dan4 shou3 yi4 jing1 ji2 。
- wang2 yang2 deng3 can2 sheng1 ， xiu3 䇲 he2 zu2 zhe2 。
- huan1 ran2 zhi2 shou3 di2 ， bian4 yu3 dui4 bi3 䇲 。
- zong4 heng2 zi3 duo4 ju2 ， bi4 bo2 sheng1 chu1 die2 。
- qiao2 fu4 chi2 yuan3 dan1 ， mu4 nu2 ting2 yan4 ye4 。
- pang2 guan1 ge4 ji4 yang3 ， qie4 yi4 er2 nü3 nie4 。
- suo3 jin1 zai4 de2 sang4 ， wen2 ci3 geng4 xin1 die2 。
- shu2 shi4 long2 liang3 shou3 ， xu2 si1 nian3 chang2 lie4 。
- wei1 yin2 jing4 yin1 yin1 ， jian1 zuo4 gao1 tie1 tie1 。
- wei4 kuai4 yan2 gu3 sou3 ， fu3 ke1 chang2 lan4 yi4 。
- qu1 bian1 chi3 ju2 suo1 ， chuan1 fu4 chou2 wei1 ye4 。
- huo4 zhuang4 guan1 yi3 gong1 ， huo4 qu4 yan3 er2 ye4 。
- huo4 lei2 xing2 si4 ji1 ， huo4 meng3 chu1 zhui1 nie4 。
- chui2 cheng2 hu1 po4 huai4 ， zhong1 duan4 e2 lian2 jie1 。
- huo4 wai4 shi4 xian2 xia2 ， fa2 shi4 xian1 he2 xie4 。
- huo4 mao4 tu1 chao1 yue4 ， gu3 xing2 ling4 zhen4 die2 。
- huo4 cu1 jian4 xing2 shi4 ， qu1 chu2 ling4 yuan3 die2 。
- huo4 kai1 tuo4 jiang1 jing4 ， yu4 bing4 bao1 zong3 she4 。
- huo4 jin3 can2 chi3 cun4 ， ru2 hei1 zi3 zhu4 ye4 。
- huo4 heng2 kui4 jie3 san4 ， ru2 shi1 jiang1 xue4 die2 。
- huo4 can2 ru2 gao4 wang2 ， huo4 xi3 ru2 xian4 jie2 。
- xian4 di2 wei4 gan1 lu3 ， bao4 chou2 fang1 jie4 xia2 。
- hui4 shu1 ning2 duan4 tou2 ， hui3 wu4 nai3 pi1 jia2 。
- zhong1 chao2 yi3 ba4 jing1 ， ji4 ye4 wei4 jiao1 jie2 。
- fan1 ran2 wu4 qie3 tan4 ， ci3 he2 yi2 jie2 jie2 。
- meng4 ke1 e4 fang2 xing2 ， tao2 kan3 cheng2 fei4 ye4 。
- yang2 xiong2 you3 qian2 yan2 ， wei2 yao4 cun2 wang3 die2 。
- jin4 chen2 yi4 di4 shou3 ， zun4 hou2 he2 chi4 she4 。
- ye3 cheng2 zi3 zheng1 dao4 ， ju4 fu4 nai3 ru2 zhe2 。
- zheng1 ye3 shi2 ni4 de2 ， qi3 ru2 si1 dou4 qie4 。
- yi4 cheng2 kuang4 qiong2 ku3 ， ci3 dai4 tian1 suo3 yan4 。
- ru2 jin1 liu2 yu3 li3 ， lun2 deng3 an1 ke3 lie4 。
- shi4 ling4 qu3 yi4 hao2 ， yi4 fa2 cun4 jin1 nie4 。
- yi3 ci3 dai4 jun1 zi3 ， wei4 yu3 hui2 can1 xie2 。
- cao1 ju4 tou2 zhu1 jiang1 ， dao4 geng1 er2 de2 lie4 。

## 注释

## 译文

## 赏析
