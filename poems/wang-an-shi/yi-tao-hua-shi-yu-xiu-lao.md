---
id: wang-an-shi-yi-tao-hua-shi-yu-xiu-lao
title: 移桃花示俞秀老
titlePinyin: yi2 tao2 hua1 shi4 yu2 xiu4 lao3
titleSlug: yi-tao-hua-shi-yu-xiu-lao
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舍南舍北皆种桃，东风一吹数尺高。
- 枝柯蔫绵花烂熳，美锦千两敷亭皋。
- 晴沟涨春绿周遭，俯视红影移渔舠。
- 山前邂逅武陵客，水际仿佛秦人逃。
- 攀条弄芳畏晼晚，已见黍雪盘中毛。
- 仙人爱杏令虎守，百年终属樵苏手。
- 我衰此果复易朽，虫来食根那得久。
- 瑶池绀绝谁见有，更值花时且追酒。
- 君能酩酊相随否。

## 拼音
- she4 nan2 she4 bei3 jie1 zhong3 tao2 ， dong1 feng1 yi4 chui1 shu4 chi3 gao1 。
- zhi1 ke1 nian1 mian2 hua1 lan4 man4 ， mei3 jin3 qian1 liang3 fu1 ting2 gao1 。
- qing2 gou1 zhang3 chun1 lü4 zhou1 zao1 ， fu3 shi4 hong2 ying3 yi2 yu2 dao1 。
- shan1 qian2 xie4 hou4 wu3 ling2 ke4 ， shui3 ji4 fang3 fu2 qin2 ren2 tao2 。
- pan1 tiao2 nong4 fang1 wei4 wan3 wan3 ， yi3 jian4 shu3 xue3 pan2 zhong1 mao2 。
- xian1 ren2 ai4 xing4 ling4 hu3 shou3 ， bai3 nian2 zhong1 shu3 qiao2 su1 shou3 。
- wo3 shuai1 ci3 guo3 fu4 yi4 xiu3 ， chong2 lai2 shi2 gen1 na4 de2 jiu3 。
- yao2 chi2 gan4 jue2 shui2 jian4 you3 ， geng4 zhi2 hua1 shi2 qie3 zhui1 jiu3 。
- jun1 neng2 ming3 ding1 xiang1 sui2 fou3 。

## 注释

## 译文

## 赏析
