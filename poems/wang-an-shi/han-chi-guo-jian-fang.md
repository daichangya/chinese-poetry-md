---
id: wang-an-shi-han-chi-guo-jian-fang
title: 韩持国见访
titlePinyin: han2 chi2 guo2 jian4 fang3
titleSlug: han-chi-guo-jian-fang
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余生非匏瓜，于世不无求。
- 弱力惮耕稼，衣食当周流。
- 起家始二十，南北今白头。
- 愁伤意已败，罢病恐难瘳。
- 江湖把一节，屡乞东南州。
- 治民岂吾能，闲僻庶可偷。
- 谬恩当徂冬，黾勉始今秋。
- 岂敢事高蹇，茫然乖本谋。
- 抚心私自怜，仰屋窃叹愀。
- 强骑黄饥马，欲语将谁投。
- 頼此城下宅，数蒙故人留。
- 揽衣坐中庭，仰视白云浮。
- 白云御西风，一一向沧洲。
- 安得两黄鹄，跨之与云游。

## 拼音
- yu2 sheng1 fei1 pao2 gua1 ， yu2 shi4 bu4 wu2 qiu2 。
- ruo4 li4 dan4 geng1 jia4 ， yi1 shi2 dang1 zhou1 liu2 。
- qi3 jia1 shi3 er4 shi2 ， nan2 bei3 jin1 bai2 tou2 。
- chou2 shang1 yi4 yi3 bai4 ， ba4 bing4 kong3 nan2 chou1 。
- jiang1 hu2 ba3 yi4 jie2 ， lü3 qi3 dong1 nan2 zhou1 。
- zhi4 min2 qi3 wu2 neng2 ， xian2 pi4 shu4 ke3 tou1 。
- miu4 en1 dang1 cu2 dong1 ， mian3 mian3 shi3 jin1 qiu1 。
- qi3 gan3 shi4 gao1 jian3 ， mang2 ran2 guai1 ben3 mou2 。
- fu3 xin1 si1 zi4 lian2 ， yang3 wu1 qie4 tan4 qiao3 。
- qiang2 qi2 huang2 ji1 ma3 ， yu4 yu3 jiang1 shui2 tou2 。
- lai4 ci3 cheng2 xia4 zhai2 ， shu4 meng2 gu4 ren2 liu2 。
- lan3 yi1 zuo4 zhong1 ting2 ， yang3 shi4 bai2 yun2 fu2 。
- bai2 yun2 yu4 xi1 feng1 ， yi1 yi1 xiang4 cang1 zhou1 。
- an1 de2 liang3 huang2 hu2 ， kua4 zhi1 yu3 yun2 you2 。

## 注释

## 译文

## 赏析
