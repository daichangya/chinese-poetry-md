---
id: wang-an-shi-he-chong-qing-xue-shi-bing-shi-chi-guo
title: 和冲卿雪诗并示持国
titlePinyin: he2 chong1 qing1 xue3 shi1 bing4 shi4 chi2 guo2
titleSlug: he-chong-qing-xue-shi-bing-shi-chi-guo
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 地卷江海浮，天吹河汉涌。
- 北风散作花，巧丽世无种。
- 霾昏得照曜，尘滓归掩拥。
- 荒林无空枝，幽瓦有高陇。
- 分才一毛细，聚或千钧重。
- 飞飏窥已眩，摧压听还凶。
- 渔舟平系舷，樵𪨗没归踵。
- 空令物象莹，岂免川涂壅。
- 争光姮娥妒，失色羲和恐。
- 頼逢阳气蒸，转作水波溶。
- 舞庭称贺严，扫路传呼宠。
- 冲游谢壮少，避卧甘闲冗。
- 吴侯绝俗唱，韩子当敌勇。
- 胜负观两豪，吾衰但阴拱。

## 拼音
- di4 juan4 jiang1 hai3 fu2 ， tian1 chui1 he2 han4 yong3 。
- bei3 feng1 san4 zuo4 hua1 ， qiao3 li4 shi4 wu2 zhong3 。
- mai2 hun1 de2 zhao4 yao4 ， chen2 zi3 gui1 yan3 yong1 。
- huang1 lin2 wu2 kong1 zhi1 ， you1 wa3 you3 gao1 long3 。
- fen1 cai2 yi4 mao2 xi4 ， ju4 huo4 qian1 jun1 zhong4 。
- fei1 yang2 kui1 yi3 xuan4 ， cui1 ya1 ting1 hai2 xiong1 。
- yu2 zhou1 ping2 xi4 xian2 ， qiao2 𪨗 mei2 gui1 zhong3 。
- kong1 ling4 wu4 xiang4 ying2 ， qi3 mian3 chuan1 tu2 yong1 。
- zheng1 guang1 heng2 e2 du4 ， shi1 se4 xi1 he2 kong3 。
- lai4 feng2 yang2 qi4 zheng1 ， zhuan3 zuo4 shui3 bo1 rong2 。
- wu3 ting2 cheng1 he4 yan2 ， sao3 lu4 chuan2 hu1 chong3 。
- chong1 you2 xie4 zhuang4 shao3 ， bi4 wo4 gan1 xian2 rong3 。
- wu2 hou2 jue2 su2 chang4 ， han2 zi3 dang1 di2 yong3 。
- sheng4 fu4 guan1 liang3 hao2 ， wu2 shuai1 dan4 yin1 gong3 。

## 注释

## 译文

## 赏析
