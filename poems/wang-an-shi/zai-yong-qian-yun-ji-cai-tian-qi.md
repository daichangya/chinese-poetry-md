---
id: wang-an-shi-zai-yong-qian-yun-ji-cai-tian-qi
title: 再用前韵寄蔡天启
titlePinyin: zai4 yong4 qian2 yun4 ji4 cai4 tian1 qi3
titleSlug: zai-yong-qian-yun-ji-cai-tian-qi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蔡侯东方来，取友无所挟。
- 翛翛一囊衣，偶以一书笈。
- 定林朝自炊，有匕或无䇲。
- 时时羹藜藿，镬大苦难燮。
- 骄顽遂敢侮，有甚观骈胁。
- 澹然山谷中，变色未尝辄。
- 始见类欺魄，寒暄粗酬接。
- 从容与之语，烂漫无不涉。
- 奇经可治疾，秘祝可解魇。
- 巫医之所知，瞽史之所业。
- 载车必百两，独以方寸摄。
- 微言归易悟，疾若髭赴镊。
- 天机信卓越，学等何足躐。
- 纵谈及既往，每与唐许协。
- 扬雄尚汉儒，韩愈真秦侠。
- 好大人谓狂，知微乃如谍。
- 惟初造文字，人惑鬼愁慑。
- 秦愚既改罪，新眊仍易叠。
- 六书遂失指，隶草矜敏捷。
- 谁珍坛山刻，共赏兰亭帖。
- 东京一祭酒，收拾偶予惬。
- 少尝妄思索，老懒因退怯。
- 侯方习篆籀，寸管静尝擪。
- 深原道德意，助我耕且猎。
- 昔功恐唐捐，异味今得馌。
- 京口媚学子，追师尝劫劫。
- 陆赢淮汴粮，水僦湖海艓。
- 远求而近遗，如目不见睫。
- 伪凤易悦楚，真龙反惊叶。
- 闻予再三叹，往往心不厌。
- 或自逸而走，或呿而不嗋。
- 或嗤元郎漫，或訾白翁嗫。
- 铄金徒欲消，韫玉岂愁浥。
- 贤愚有定分，咄汝无喋喋。
- 跨鞍随我游，曳屣联我跕。
- 照泉挹清泚，跂石缘嵬嶪。
- 东陂数鯈鱼，西崦追蛱蝶。
- 翳林窥抟黍，藉草听批颊。
- 黄寻远莲须，红阅邻杏靥。
- 荏苒光景流，杨园忽无叶。
- 扶疴归未久，吾见喜宁帖。
- 褰裳告我去，禄仕当随牒。
- 萧晨秣款段，归骑得追蹑。
- 谓言循东路，复出西城堞。
- 行矣忍羁旅，无鱼勿弹铗。
- 天闲久索骥，骏足方腾蹀。
- 长驱勿骄矜，小踠亦勿惵。
- 鹏飞九万里，勿借风一箑。
- 溟波浩难穷，勉自养鳞鬣。
- 爵禄实天械，功名为接折。
- 宁能复与我，摇漾秦淮檝。
- 附书勿辞频，隔岁期满箧。

## 拼音
- cai4 hou2 dong1 fang1 lai2 ， qu3 you3 wu2 suo3 xie2 。
- xiao1 xiao1 yi4 nang2 yi1 ， ou3 yi3 yi4 shu1 ji2 。
- ding4 lin2 chao2 zi4 chui1 ， you3 bi3 huo4 wu2 䇲 。
- shi2 shi2 geng1 li2 huo4 ， huo4 da4 ku3 nan4 xie4 。
- jiao1 wan2 sui4 gan3 wu3 ， you3 shen4 guan1 pian2 xie2 。
- dan4 ran2 shan1 gu3 zhong1 ， bian4 se4 wei4 chang2 zhe2 。
- shi3 jian4 lei4 qi1 po4 ， han2 xuan1 cu1 chou2 jie1 。
- cong2 rong2 yu3 zhi1 yu3 ， lan4 man4 wu2 bu2 she4 。
- qi2 jing1 ke3 zhi4 ji2 ， mi4 zhu4 ke3 jie3 yan3 。
- wu1 yi1 zhi1 suo3 zhi1 ， gu3 shi3 zhi1 suo3 ye4 。
- zai3 che1 bi4 bai3 liang3 ， du2 yi3 fang1 cun4 she4 。
- wei1 yan2 gui1 yi4 wu4 ， ji2 ruo4 zi1 fu4 nie4 。
- tian1 ji1 xin4 zhuo2 yue4 ， xue2 deng3 he2 zu2 lie4 。
- zong4 tan2 ji2 ji4 wang3 ， mei3 yu3 tang2 xu3 xie2 。
- yang2 xiong2 shang4 han4 ru2 ， han2 yu4 zhen1 qin2 xia2 。
- hao3 da4 ren2 wei4 kuang2 ， zhi1 wei1 nai3 ru2 die2 。
- wei2 chu1 zao4 wen2 zi4 ， ren2 huo4 gui3 chou2 she4 。
- qin2 yu2 ji4 gai3 zui4 ， xin1 mao4 reng2 yi4 die2 。
- liu4 shu1 sui4 shi1 zhi3 ， li4 cao3 jin1 min3 jie2 。
- shui2 zhen1 tan2 shan1 ke4 ， gong4 shang3 lan2 ting2 tie1 。
- dong1 jing1 yi2 ji4 jiu3 ， shou1 shi2 ou3 yu3 qie4 。
- shao3 chang2 wang4 si1 suo3 ， lao3 lan3 yin1 tui4 qie4 。
- hou2 fang1 xi2 zhuan4 zhou4 ， cun4 guan3 jing4 chang2 ye4 。
- shen1 yuan2 dao4 de2 yi4 ， zhu4 wo3 geng1 qie3 lie4 。
- xi1 gong1 kong3 tang2 juan1 ， yi4 wei4 jin1 de2 ye4 。
- jing1 kou3 mei4 xue2 zi3 ， zhui1 shi1 chang2 jie2 jie2 。
- lu4 ying2 huai2 bian4 liang2 ， shui3 jiu4 hu2 hai3 die2 。
- yuan3 qiu2 er2 jin4 yi2 ， ru2 mu4 bu2 jian4 jie2 。
- wei3 feng4 yi4 yue4 chu3 ， zhen1 long2 fan3 jing1 ye4 。
- wen2 yu3 zai4 san1 tan4 ， wang3 wang3 xin1 bu2 yan4 。
- huo4 zi4 yi4 er2 zou3 ， huo4 qu1 er2 bu4 xie2 。
- huo4 chi1 yuan2 lang2 man4 ， huo4 zi1 bai2 weng1 nie4 。
- shuo4 jin1 tu2 yu4 xiao1 ， yun4 yu4 qi3 chou2 yi4 。
- xian2 yu2 you3 ding4 fen1 ， duo1 ru3 wu2 die2 die2 。
- kua4 an1 sui2 wo3 you2 ， ye4 xi3 lian2 wo3 dian3 。
- zhao4 quan2 yi4 qing1 ci3 ， qi2 shi2 yuan2 wei2 ye4 。
- dong1 bei1 shu4 tiao2 yu2 ， xi1 yan1 zhui1 jia2 die2 。
- yi4 lin2 kui1 tuan2 shu3 ， jie4 cao3 ting1 pi1 jia2 。
- huang2 xun2 yuan3 lian2 xu1 ， hong2 yue4 lin2 xing4 ye4 。
- ren3 ran3 guang1 jing3 liu2 ， yang2 yuan2 hu1 wu2 ye4 。
- fu2 ke1 gui1 wei4 jiu3 ， wu2 jian4 xi3 ning2 tie1 。
- qian1 shang0 gao4 wo3 qu4 ， lu4 shi4 dang1 sui2 die2 。
- xiao1 chen2 mo4 kuan3 duan4 ， gui1 qi2 de2 zhui1 nie4 。
- wei4 yan2 xun2 dong1 lu4 ， fu4 chu1 xi1 cheng2 die2 。
- xing2 yi3 ren3 ji1 lü3 ， wu2 yu2 wu4 tan2 jia2 。
- tian1 xian2 jiu3 suo3 ji4 ， jun4 zu2 fang1 teng2 die2 。
- chang2 qu1 wu4 jiao1 jin1 ， xiao3 wan3 yi4 wu4 die2 。
- peng2 fei1 jiu3 wan4 li3 ， wu4 jie4 feng1 yi2 sha4 。
- ming2 bo1 hao4 nan2 qiong2 ， mian3 zi4 yang3 lin2 lie4 。
- jue2 lu4 shi2 tian1 xie4 ， gong1 ming2 wei4 jie1 zhe2 。
- ning2 neng2 fu4 yu3 wo3 ， yao2 yang4 qin2 huai2 ji2 。
- fu4 shu1 wu4 ci2 pin2 ， ge2 sui4 qi1 man3 qie4 。

## 注释

## 译文

## 赏析
