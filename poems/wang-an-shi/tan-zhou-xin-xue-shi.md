---
id: wang-an-shi-tan-zhou-xin-xue-shi
title: 潭州新学诗
titlePinyin: tan2 zhou1 xin1 xue2 shi1
titleSlug: tan-zhou-xin-xue-shi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有嘉新学，潭守所作。
- 守者谁欤，仲庶氏吴。
- 振养矜寡，衣之褰襦。
- 黔首鼓歌，吏静不求。
- 乃相庙序，生师所庐。
- 上漏旁穿，燥湿不除。
- 曰嘻迁哉，迫阨卑污。
- 当其坏时，适可以谋。
- 营地虑工，伐楩楠槠。
- 撤故就新，为此渠渠。
- 潭人来止，相语而喜。
- 我知视成，无豫经始。
- 公升在堂，从者如水。
- 公曰诲汝，潭之士子。
- 古之读书，凡以为己。
- 躬行孝悌，由义而仕。
- 神听汝助，况于闾里。
- 无实而荂，非圣自是。
- 虽大得意，吾犹汝耻。
- 士下其手，公言无尤。
- 请诗我歌，以远公休。

## 拼音
- you3 jia1 xin1 xue2 ， tan2 shou3 suo3 zuo4 。
- shou3 zhe3 shui2 yu2 ， zhong4 shu4 shi4 wu2 。
- zhen4 yang3 jin1 gua3 ， yi1 zhi1 qian1 ru2 。
- qian2 shou3 gu3 ge1 ， li4 jing4 bu4 qiu2 。
- nai3 xiang1 miao4 xu4 ， sheng1 shi1 suo3 lu2 。
- shang4 lou4 pang2 chuan1 ， zao4 shi1 bu4 chu2 。
- yue1 xi1 qian1 zai1 ， po4 e4 bei1 wu1 。
- dang1 qi2 huai4 shi2 ， shi4 ke3 yi3 mou2 。
- ying2 di4 lü4 gong1 ， fa2 pian2 nan2 zhu1 。
- che4 gu4 jiu4 xin1 ， wei4 ci3 qu2 qu2 。
- tan2 ren2 lai2 zhi3 ， xiang1 yu3 er2 xi3 。
- wo3 zhi1 shi4 cheng2 ， wu2 yu4 jing1 shi3 。
- gong1 sheng1 zai4 tang2 ， cong2 zhe3 ru2 shui3 。
- gong1 yue1 hui4 ru3 ， tan2 zhi1 shi4 zi3 。
- gu3 zhi1 du2 shu1 ， fan2 yi3 wei2 ji3 。
- gong1 xing2 xiao4 ti4 ， you2 yi4 er2 shi4 。
- shen2 ting1 ru3 zhu4 ， kuang4 yu2 lü2 li3 。
- wu2 shi2 er2 fu1 ， fei1 sheng4 zi4 shi4 。
- sui1 da4 de2 yi4 ， wu2 you2 ru3 chi3 。
- shi4 xia4 qi2 shou3 ， gong1 yan2 wu2 you2 。
- qing3 shi1 wo3 ge1 ， yi3 yuan3 gong1 xiu1 。

## 注释

## 译文

## 赏析
