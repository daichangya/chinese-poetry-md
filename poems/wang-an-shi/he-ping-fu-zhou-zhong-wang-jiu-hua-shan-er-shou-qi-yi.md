---
id: wang-an-shi-he-ping-fu-zhou-zhong-wang-jiu-hua-shan-er-shou-qi-yi
title: 和平甫舟中望九华山二首  其一
titlePinyin: he2 ping2 fu3 zhou1 zhong1 wang4 jiu3 hua4 shan1 er4 shou3     qi2 yi1
titleSlug: he-ping-fu-zhou-zhong-wang-jiu-hua-shan-er-shou-qi-yi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚越千万山，雄奇此山兼。
- 盘根虽巨壮，其末乃修纤。
- 去县尚百里，侧身勇前瞻。
- 萧条烟岚上，缥缈浮青尖。
- 徐行稍复逼，所瞩亦已添。
- 精神去亹亹，气象来渐渐。
- 卸席取近岸，移船傍苍蒹。
- 窥观坐穷晡，未觉晷刻淹。
- 江空万物息，四面波澜恬。
- 峨然九女鬟，争出一镜匳。
- 卧送秋月没，起看朝阳暹。
- 游氛荡无余，琐细得尽觇。
- 陵空翠纛直，照影寒铓铦。
- 冢木立绀发，崖林张紫髯。
- 变态生倏忽，虽神讵能占。
- 当留老吾身，少驻谁云餍。
- 惜哉秦汉君，黄屋上衡灊。
- 等之事嬉游，舍此何其廉。
- 我疑二后荒，神物久已厌。
- 埋藏在云雾，不欲登昏𪫺。
- 又疑避褒封，蔽匿以为谦。
- 或是古史书，脱落简与签。
- 当时备巡游，今不在缃缣。
- 终南秦之望，泰山鲁所詹。
- 天王与秩祭，俎豆罗醯盐。
- 苟能泽下民，维此远亦沾。
- 方今东南旱，土脉燥不黏。
- 尚无肤寸功，岂免窃食嫌。
- 神莽吾难知，士病吾能砭。
- 文章巧傅会，智术工飞箝。
- 荐宝互珪璧，论材自楩柟。
- 苟以饰妇妾，谬云活苍黔。
- 岂如幽人乐，兹山谢闾阎。
- 穴石作户牖，垂泉当门帘。
- 寻奇出后径，览胜倚前簷。
- 超然往不返，举世徒呫呫。
- 高兴寄日月，千秋伴乌蟾。
- 遐追商洛翁，秦火不能炎。
- 近慕楚穆生，竟脱楚人钳。
- 吾意窃所尚，人谋谅难佥。

## 拼音
- chu3 yue4 qian1 wan4 shan1 ， xiong2 qi2 ci3 shan1 jian1 。
- pan2 gen1 sui1 ju4 zhuang4 ， qi2 mo4 nai3 xiu1 xian1 。
- qu4 xian4 shang4 bai3 li3 ， ce4 shen1 yong3 qian2 zhan1 。
- xiao1 tiao2 yan1 lan2 shang4 ， piao1 miao3 fu2 qing1 jian1 。
- xu2 xing2 shao1 fu4 bi1 ， suo3 zhu3 yi4 yi3 tian1 。
- jing1 shen2 qu4 wei3 wei3 ， qi4 xiang4 lai2 jian4 jian4 。
- xie4 xi2 qu3 jin4 an4 ， yi2 chuan2 bang4 cang1 jian1 。
- kui1 guan1 zuo4 qiong2 bu1 ， wei4 jue2 gui3 ke4 yan1 。
- jiang1 kong1 wan4 wu4 xi1 ， si4 mian4 bo1 lan2 tian2 。
- e2 ran2 jiu3 nü3 huan2 ， zheng1 chu1 yi2 jing4 lian2 。
- wo4 song4 qiu1 yue4 mei2 ， qi3 kan4 chao2 yang2 xian1 。
- you2 fen1 dang4 wu2 yu2 ， suo3 xi4 de2 jin4 chan1 。
- ling2 kong1 cui4 dao4 zhi2 ， zhao4 ying3 han2 mang2 xian1 。
- zhong3 mu4 li4 gan4 fa1 ， ya2 lin2 zhang1 zi3 ran2 。
- bian4 tai4 sheng1 shu1 hu1 ， sui1 shen2 ju4 neng2 zhan4 。
- dang1 liu2 lao3 wu2 shen1 ， shao3 zhu4 shui2 yun2 yan4 。
- xi1 zai1 qin2 han4 jun1 ， huang2 wu1 shang4 heng2 qian2 。
- deng3 zhi1 shi4 xi1 you2 ， she4 ci3 he2 qi2 lian2 。
- wo3 yi2 er4 hou4 huang1 ， shen2 wu4 jiu3 yi3 yan4 。
- mai2 cang2 zai4 yun2 wu4 ， bu2 yu4 deng1 hun1 𪫺 。
- you4 yi2 bi4 bao1 feng1 ， bi4 ni4 yi3 wei2 qian1 。
- huo4 shi4 gu3 shi3 shu1 ， tuo1 luo4 jian3 yu3 qian1 。
- dang1 shi2 bei4 xun2 you2 ， jin1 bu2 zai4 xiang1 jian1 。
- zhong1 nan2 qin2 zhi1 wang4 ， tai4 shan1 lu3 suo3 zhan1 。
- tian1 wang2 yu3 zhi4 ji4 ， zu3 dou4 luo2 xi1 yan2 。
- gou3 neng2 ze2 xia4 min2 ， wei2 ci3 yuan3 yi4 zhan1 。
- fang1 jin1 dong1 nan2 han4 ， tu3 mai4 zao4 bu4 nian2 。
- shang4 wu2 fu1 cun4 gong1 ， qi3 mian3 qie4 shi2 xian2 。
- shen2 mang3 wu2 nan2 zhi1 ， shi4 bing4 wu2 neng2 bian1 。
- wen2 zhang1 qiao3 fu4 hui4 ， zhi4 shu4 gong1 fei1 qian2 。
- jian4 bao3 hu4 gui1 bi4 ， lun4 cai2 zi4 pian2 nan2 。
- gou3 yi3 shi4 fu4 qie4 ， miu4 yun2 huo2 cang1 qian2 。
- qi3 ru2 you1 ren2 le4 ， zi1 shan1 xie4 lü2 yan2 。
- xue2 shi2 zuo4 hu4 you3 ， chui2 quan2 dang1 men2 lian2 。
- xun2 qi2 chu1 hou4 jing4 ， lan3 sheng4 yi3 qian2 yan2 。
- chao1 ran2 wang3 bu4 fan3 ， ju3 shi4 tu2 tie4 tie4 。
- gao1 xing4 ji4 ri4 yue4 ， qian1 qiu1 ban4 wu1 chan2 。
- xia2 zhui1 shang1 luo4 weng1 ， qin2 huo3 bu4 neng2 yan2 。
- jin4 mu4 chu3 mu4 sheng1 ， jing4 tuo1 chu3 ren2 qian2 。
- wu2 yi4 qie4 suo3 shang4 ， ren2 mou2 liang4 nan2 qian1 。

## 注释

## 译文

## 赏析
