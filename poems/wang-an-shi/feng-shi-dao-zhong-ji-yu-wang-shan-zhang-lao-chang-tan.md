---
id: wang-an-shi-feng-shi-dao-zhong-ji-yu-wang-shan-zhang-lao-chang-tan
title: 奉使道中寄育王山长老常坦
titlePinyin: feng4 shi3 dao4 zhong1 ji4 yu4 wang2 shan1 zhang3 lao3 chang2 tan3
titleSlug: feng-shi-dao-zhong-ji-yu-wang-shan-zhang-lao-chang-tan
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人少贾海上游，海舶破散身沈浮。
- 抱金满箧人所寄，吹簸偶得还中州。
- 臝身归金不受报，秖取斗酒相献酬。
- 欢娱慈母终一世，脱弃妻子藏岩幽。
- 苍烟寥寥池水漫，白玉菡萏吹高秋。
- 夜燃柏子煮山药，忆此东望无时休。
- 塞垣春枯积雪溜，沙砾盛怒黄云愁。
- 五更匹马随雁起，想见鄮郭花今稠。
- 百年夸夺终一丘，世上满眼真悠悠。
- 寄声万里心绸缪，莫道异趣无相求。

## 拼音
- dao4 ren2 shao3 jia3 hai3 shang4 you2 ， hai3 bo2 po4 san4 shen1 shen3 fu2 。
- bao4 jin1 man3 qie4 ren2 suo3 ji4 ， chui1 bo4 ou3 de2 hai2 zhong1 zhou1 。
- luo3 shen1 gui1 jin1 bu2 shou4 bao4 ， zhi3 qu3 dou4 jiu3 xiang1 xian4 chou2 。
- huan1 yu2 ci2 mu3 zhong1 yi2 shi4 ， tuo1 qi4 qi1 zi3 cang2 yan2 you1 。
- cang1 yan1 liao2 liao2 chi2 shui3 man4 ， bai2 yu4 han4 dan4 chui1 gao1 qiu1 。
- ye4 ran2 bai3 zi3 zhu3 shan1 yao4 ， yi4 ci3 dong1 wang4 wu2 shi2 xiu1 。
- sai1 yuan2 chun1 ku1 ji1 xue3 liu1 ， sha1 li4 sheng4 nu4 huang2 yun2 chou2 。
- wu3 geng1 pi3 ma3 sui2 yan4 qi3 ， xiang3 jian4 mao4 guo1 hua1 jin1 chou2 。
- bai3 nian2 kua1 duo2 zhong1 yi4 qiu1 ， shi4 shang4 man3 yan3 zhen1 you1 you1 。
- ji4 sheng1 wan4 li3 xin1 chou2 mou2 ， mo4 dao4 yi4 qu4 wu2 xiang1 qiu2 。

## 注释

## 译文

## 赏析
