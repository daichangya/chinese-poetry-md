---
id: wang-an-shi-fa-lin
title: 发廪
titlePinyin: fa1 lin3
titleSlug: fa-lin
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先王有经制，颁赍上所行。
- 后世不复古，贫穷主兼并。
- 非民独如此，为国頼以成。
- 筑台尊寡妇，入粟至公卿。
- 我尝不忍此，愿见井地平。
- 大意苦未就，小官苟营营。
- 三年佐荒州，市有弃饿婴。
- 驾言发富藏，云以救鳏惸。
- 崎岖山谷间，百室无一盈。
- 乡豪已云然，罢弱安可生。
- 兹地昔丰实，土沃人良耕。
- 他州或呰窳，贫富不难评。
- 豳诗出周公，根本讵宜轻。
- 愿书七月篇，一寤上聪明。

## 拼音
- xian1 wang2 you3 jing1 zhi4 ， ban1 ji1 shang4 suo3 xing2 。
- hou4 shi4 bu2 fu4 gu3 ， pin2 qiong2 zhu3 jian1 bing4 。
- fei1 min2 du2 ru2 ci3 ， wei4 guo2 lai4 yi3 cheng2 。
- zhu4 tai2 zun1 gua3 fu4 ， ru4 su4 zhi4 gong1 qing1 。
- wo3 chang2 bu4 ren3 ci3 ， yuan4 jian4 jing3 di4 ping2 。
- da4 yi4 ku3 wei4 jiu4 ， xiao3 guan1 gou3 ying2 ying2 。
- san1 nian2 zuo3 huang1 zhou1 ， shi4 you3 qi4 e4 ying1 。
- jia4 yan2 fa1 fu4 cang2 ， yun2 yi3 jiu4 guan1 qiong2 。
- qi2 qu1 shan1 gu3 jian1 ， bai3 shi4 wu2 yi4 ying2 。
- xiang1 hao2 yi3 yun2 ran2 ， ba4 ruo4 an1 ke3 sheng1 。
- zi1 di4 xi1 feng1 shi2 ， tu3 wo4 ren2 liang2 geng1 。
- ta1 zhou1 huo4 zi3 yu3 ， pin2 fu4 bu4 nan2 ping2 。
- bin1 shi1 chu1 zhou1 gong1 ， gen1 ben3 ju4 yi2 qing1 。
- yuan4 shu1 qi1 yue4 pian1 ， yi2 wu4 shang4 cong1 ming0 。

## 注释

## 译文

## 赏析
