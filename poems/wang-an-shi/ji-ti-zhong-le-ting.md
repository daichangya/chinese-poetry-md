---
id: wang-an-shi-ji-ti-zhong-le-ting
title: 寄题众乐亭
titlePinyin: ji4 ti2 zhong4 le4 ting2
titleSlug: ji-ti-zhong-le-ting
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陵阳游观吾所好，恨不即过众乐亭。
- 尝闻仿佛入梦寐，吟笔自欲图丹青。
- 千峰秀出百里外，忽于其上峥檐楹。
- 朝云嘘岩日暖暖，夜水落涧风泠泠。
- 春花窈窕鸟争舞，夏木荫鬰猿哀鸣。
- 潦收叶落天地爽，海月影到山川明。
- 篮舆晨出谁与适，坐与万物观虚盈。
- 令思民事不忍后，田间笑语催蚕耕。
- 吏休归舍狱讼少，墟落饮酒欲秋成。
- 唯愁一日夺令去，出来老稚交逢迎。
- 彼民安知方禄仕，徒喜使我宽逋征。
- 令知道义士林服，遗爱岂用吾诗评。

## 拼音
- ling2 yang2 you2 guan1 wu2 suo3 hao3 ， hen4 bu4 ji2 guo4 zhong4 le4 ting2 。
- chang2 wen2 fang3 fu2 ru4 meng4 mei4 ， yin2 bi3 zi4 yu4 tu2 dan1 qing1 。
- qian1 feng1 xiu4 chu1 bai3 li3 wai4 ， hu1 yu2 qi2 shang4 zheng1 yan2 ying2 。
- chao2 yun2 xu1 yan2 ri4 nuan3 nuan3 ， ye4 shui3 luo4 jian4 feng1 ling2 ling2 。
- chun1 hua1 yao3 tiao3 niao3 zheng1 wu3 ， xia4 mu4 yin4 yu4 yuan2 ai1 ming2 。
- liao2 shou1 ye4 luo4 tian1 di4 shuang3 ， hai3 yue4 ying3 dao4 shan1 chuan1 ming2 。
- lan2 yu2 chen2 chu1 shui2 yu3 shi4 ， zuo4 yu3 wan4 wu4 guan1 xu1 ying2 。
- ling4 si1 min2 shi4 bu4 ren3 hou4 ， tian2 jian1 xiao4 yu3 cui1 can2 geng1 。
- li4 xiu1 gui1 she4 yu4 song4 shao3 ， xu1 luo4 yin3 jiu3 yu4 qiu1 cheng2 。
- wei2 chou2 yi2 ri4 duo2 ling4 qu4 ， chu1 lai2 lao3 zhi4 jiao1 feng2 ying2 。
- bi3 min2 an1 zhi1 fang1 lu4 shi4 ， tu2 xi3 shi3 wo3 kuan1 bu1 zheng1 。
- ling4 zhi1 dao4 yi4 shi4 lin2 fu2 ， yi2 ai4 qi3 yong4 wu2 shi1 ping2 。

## 注释

## 译文

## 赏析
