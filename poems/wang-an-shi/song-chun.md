---
id: wang-an-shi-song-chun
title: 送春
titlePinyin: song4 chun1
titleSlug: song-chun
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 武陵山下朝买船，风吹宿雾山花鲜。
- 万家笑语横青天，绮窗罗幕舞婵娟。
- 小鬟折花叩船舷，玉琖写酒酬金钱。
- 朱甍飞动浮云𪩘，天外筦箫来宛转。
- 断桥人行夕阳路，楼观琉璃影中见。
- 酡颜未分骅骝催，烛入坐客犹徘徊。
- 岂知阊阖门边住，春尽不见芳菲开。
- 日月纷纷车走坂，少年意气何由挽。
- 洞庭浪与天地白，尘昏万里东浮眼。
- 黑貂裘敝归几时，相见绿树啼黄鹂。
- 荣华俯仰忧患随，命驾吾与高人期。

## 拼音
- wu3 ling2 shan1 xia4 chao2 mai3 chuan2 ， feng1 chui1 su4 wu4 shan1 hua1 xian1 。
- wan4 jia1 xiao4 yu3 heng2 qing1 tian1 ， qi3 chuang1 luo2 mu4 wu3 chan2 juan1 。
- xiao3 huan2 zhe2 hua1 kou4 chuan2 xian2 ， yu4 zhan3 xie3 jiu3 chou2 jin1 qian2 。
- zhu1 meng2 fei1 dong4 fu2 yun2 yan3 ， tian1 wai4 guan3 xiao1 lai2 wan3 zhuan3 。
- duan4 qiao2 ren2 xing2 xi1 yang2 lu4 ， lou2 guan1 liu2 li2 ying3 zhong1 jian4 。
- tuo2 yan2 wei4 fen1 hua2 liu2 cui1 ， zhu2 ru4 zuo4 ke4 you2 pai2 huai2 。
- qi3 zhi1 chang1 he2 men2 bian1 zhu4 ， chun1 jin4 bu2 jian4 fang1 fei1 kai1 。
- ri4 yue4 fen1 fen1 che1 zou3 ban3 ， shao4 nian2 yi4 qi4 he2 you2 wan3 。
- dong4 ting2 lang4 yu3 tian1 di4 bai2 ， chen2 hun1 wan4 li3 dong1 fu2 yan3 。
- hei1 diao1 qiu2 bi4 gui1 ji3 shi2 ， xiang1 jian4 lü4 shu4 ti2 huang2 li2 。
- rong2 hua2 fu3 yang3 you1 huan4 sui2 ， ming4 jia4 wu2 yu3 gao1 ren2 qi1 。

## 注释

## 译文

## 赏析
