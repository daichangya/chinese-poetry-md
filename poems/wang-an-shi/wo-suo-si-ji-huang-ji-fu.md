---
id: wang-an-shi-wo-suo-si-ji-huang-ji-fu
title: 我所思寄黄吉甫
titlePinyin: wo3 suo3 si1 ji4 huang2 ji2 fu3
titleSlug: wo-suo-si-ji-huang-ji-fu
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我所思兮在彭蠡，一奁寒晶径千里。
- 天低绀滑风静止，月澹星渟尤可喜。
- 亦复可怜波浪起，琉璃崩嵌涌颠絫。
- 万斛之舟簸一苇，超邑越都如历指。
- 岸沙雪积山云委，云半飞泉挂龙尾。
- 跳空散作平地水，牛乳芳甘那得比。
- 萝茑冥冥荫演迤，稍上寻源出奇诡。
- 像图释迦祠老子，台殿晻霭相重累。
- 石槽环除逗清泚，松竹靓深无虎虺。
- 其徒翛然弃尘滓，虽未应真终适己。
- 黄侯可与谈妙理，视弃荣宦犹弊屣。
- 每采紫芝求石髓，我欲从之倦游徙。
- 谷城公孙能若此，五老闻之当启齿。
- 寄声五老吾念尔，相见无时老将死。

## 拼音
- wo3 suo3 si1 xi1 zai4 peng2 li2 ， yi4 lian2 han2 jing1 jing4 qian1 li3 。
- tian1 di1 gan4 hua2 feng1 jing4 zhi3 ， yue4 dan4 xing1 ting2 you2 ke3 xi3 。
- yi4 fu4 ke3 lian2 bo1 lang4 qi3 ， liu2 li2 beng1 qian4 yong3 dian1 lei3 。
- wan4 hu2 zhi1 zhou1 bo4 yi4 wei3 ， chao1 yi4 yue4 dou1 ru2 li4 zhi3 。
- an4 sha1 xue3 ji1 shan1 yun2 wei3 ， yun2 ban4 fei1 quan2 gua4 long2 wei3 。
- tiao4 kong1 san4 zuo4 ping2 di4 shui3 ， niu2 ru3 fang1 gan1 na4 de2 bi3 。
- luo2 niao3 ming2 ming2 yin4 yan3 yi3 ， shao1 shang4 xun2 yuan2 chu1 qi2 gui3 。
- xiang4 tu2 shi4 jia1 ci2 lao3 zi3 ， tai2 dian4 an3 ai3 xiang1 zhong4 lei4 。
- shi2 cao2 huan2 chu2 dou4 qing1 ci3 ， song1 zhu2 liang4 shen1 wu2 hu3 hui1 。
- qi2 tu2 xiao1 ran2 qi4 chen2 zi3 ， sui1 wei4 ying4 zhen1 zhong1 shi4 ji3 。
- huang2 hou2 ke3 yu3 tan2 miao4 li3 ， shi4 qi4 rong2 huan4 you2 bi4 xi3 。
- mei3 cai3 zi3 zhi1 qiu2 shi2 sui3 ， wo3 yu4 cong2 zhi1 juan4 you2 xi3 。
- gu3 cheng2 gong1 sun1 neng2 ruo4 ci3 ， wu3 lao3 wen2 zhi1 dang1 qi3 chi3 。
- ji4 sheng1 wu3 lao3 wu2 nian4 er3 ， xiang1 jian4 wu2 shi2 lao3 jiang4 si3 。

## 注释

## 译文

## 赏析
