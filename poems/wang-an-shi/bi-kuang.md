---
id: wang-an-shi-bi-kuang
title: 彼狂
titlePinyin: bi3 kuang2
titleSlug: bi-kuang
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上古杳默无人声，日月不忒山川平。
- 人与鸟兽相随行，祖孙一死十百生。
- 万物不给乃相兵，伏羲画法作后程。
- 渔虫猎兽宽群争，势不得已当经营。
- 非以示世为聪明，方分类别物有名。
- 夸贤尚功列耻荣，蛊伪日巧雕元精。
- 至言一出众辄惊，上智闭匿不敢成。
- 因时就俗救刖黥，惜哉彼狂以文鸣。
- 强取色乐要聋盲，震荡沈浊终无清。
- 诙诡徒乱圣人氓，岂若泯默死蚕耕。

## 拼音
- shang4 gu3 yao3 mo4 wu2 ren2 sheng1 ， ri4 yue4 bu2 te4 shan1 chuan1 ping2 。
- ren2 yu3 niao3 shou4 xiang1 sui2 xing2 ， zu3 sun1 yi4 si3 shi2 bai3 sheng1 。
- wan4 wu4 bu4 gei3 nai3 xiang1 bing1 ， fu2 xi1 hua4 fa3 zuo4 hou4 cheng2 。
- yu2 chong2 lie4 shou4 kuan1 qun2 zheng1 ， shi4 bu4 de2 yi3 dang1 jing1 ying2 。
- fei1 yi3 shi4 shi4 wei4 cong1 ming0 ， fang1 fen1 lei4 bie2 wu4 you3 ming2 。
- kua1 xian2 shang4 gong1 lie4 chi3 rong2 ， gu3 wei3 ri4 qiao3 diao1 yuan2 jing1 。
- zhi4 yan2 yi4 chu1 zhong4 zhe2 jing1 ， shang4 zhi4 bi4 ni4 bu4 gan3 cheng2 。
- yin1 shi2 jiu4 su2 jiu4 yue4 qing2 ， xi1 zai1 bi3 kuang2 yi3 wen2 ming2 。
- qiang2 qu3 se4 le4 yao4 long2 mang2 ， zhen4 dang4 shen3 zhuo2 zhong1 wu2 qing1 。
- hui1 gui3 tu2 luan4 sheng4 ren2 mang2 ， qi3 ruo4 min3 mo4 si3 can2 geng1 。

## 注释

## 译文

## 赏析
