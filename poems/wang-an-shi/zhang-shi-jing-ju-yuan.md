---
id: wang-an-shi-zhang-shi-jing-ju-yuan
title: 张氏静居院
titlePinyin: zhang1 shi4 jing4 ju1 yuan4
titleSlug: zhang-shi-jing-ju-yuan
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 动者利进为，静者乐止居。
- 物性有偏得，惟贤时卷舒。
- 张侯始出仕，所至多名誉。
- 老矣归偃休，买地𣃁荒芜。
- 屋成为令名，名实与时俱。
- 南堂栖幽真，晨起瞻像图。
- 北堂画五禽，游戏养形躯。
- 燕有诸宾庭，学有诸子庐。
- 问侯年几何，矫矫八十余。
- 问侯何能尔，心不藏忧愉。
- 问侯客何为，弦歌饮投壶。
- 问侯儿何读，夏商及唐虞。
- 嵩山填门户，洛水绕阶除。
- 侯于山水间，结驷有通衢。
- 我念老退者，古多贤大夫。
- 留侯亦养生，乃欲凌空虚。
- 闭门不饮酒，岂异山中臞。
- 疏傅稍喜客，挥金能自娱。
- 不闻喜教子，满屋青紫朱。
- 张侯能兼取，胜事古所无。
- 褒称有乐石，丞相为之书。
- 而我不自量，闻风亦歌呼。

## 拼音
- dong4 zhe3 li4 jin4 wei4 ， jing4 zhe3 le4 zhi3 ju1 。
- wu4 xing4 you3 pian1 de2 ， wei2 xian2 shi2 juan4 shu1 。
- zhang1 hou2 shi3 chu1 shi4 ， suo3 zhi4 duo1 ming2 yu4 。
- lao3 yi3 gui1 yan3 xiu1 ， mai3 di4 𣃁 huang1 wu2 。
- wu1 cheng2 wei2 ling4 ming2 ， ming2 shi2 yu3 shi2 ju4 。
- nan2 tang2 qi1 you1 zhen1 ， chen2 qi3 zhan1 xiang4 tu2 。
- bei3 tang2 hua4 wu3 qin2 ， you2 xi4 yang3 xing2 qu1 。
- yan4 you3 zhu1 bin1 ting2 ， xue2 you3 zhu1 zi3 lu2 。
- wen4 hou2 nian2 ji3 he2 ， jiao3 jiao3 ba1 shi2 yu2 。
- wen4 hou2 he2 neng2 er3 ， xin1 bu4 cang2 you1 yu2 。
- wen4 hou2 ke4 he2 wei4 ， xian2 ge1 yin3 tou2 hu2 。
- wen4 hou2 er2 he2 du2 ， xia4 shang1 ji2 tang2 yu2 。
- song1 shan1 tian2 men2 hu4 ， luo4 shui3 rao4 jie1 chu2 。
- hou2 yu2 shan1 shui3 jian1 ， jie2 si4 you3 tong1 qu2 。
- wo3 nian4 lao3 tui4 zhe3 ， gu3 duo1 xian2 dai4 fu0 。
- liu2 hou2 yi4 yang3 sheng1 ， nai3 yu4 ling2 kong1 xu1 。
- bi4 men2 bu4 yin3 jiu3 ， qi3 yi4 shan1 zhong1 qu2 。
- shu1 fu4 shao1 xi3 ke4 ， hui1 jin1 neng2 zi4 yu2 。
- bu4 wen2 xi3 jiao4 zi3 ， man3 wu1 qing1 zi3 zhu1 。
- zhang1 hou2 neng2 jian1 qu3 ， sheng4 shi4 gu3 suo3 wu2 。
- bao1 cheng1 you3 le4 shi2 ， cheng2 xiang4 wei4 zhi1 shu1 。
- er2 wo3 bu2 zi4 liang4 ， wen2 feng1 yi4 ge1 hu1 。

## 注释

## 译文

## 赏析
