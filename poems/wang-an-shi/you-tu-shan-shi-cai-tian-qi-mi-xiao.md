---
id: wang-an-shi-you-tu-shan-shi-cai-tian-qi-mi-xiao
title: 游土山示蔡天启秘校
titlePinyin: you2 tu3 shan1 shi4 cai4 tian1 qi3 mi4 xiao4
titleSlug: you-tu-shan-shi-cai-tian-qi-mi-xiao
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 定林瞰土山，近乃在眉睫。
- 谁谓秦淮广，正可藏一艓。
- 朝予欲独往，扶惫强登涉。
- 蔡侯闻之喜，喜色见两颊。
- 呼鞍追我马，亦以两黥挟。
- 敛书付衣囊，裹饭随药笈。
- 翛翛阿兰若，土木老山胁。
- 鼓钟卧空旷，簨簴雕捷业。
- 升堂廓无主，考击谁敢辄。
- 坡陀谢公冢，藏椁久穿劫。
- 百金买酒地，野老今行馌。
- 缅怀起东山，胜践比稠叠。
- 于时国累卵，楚夏血常喋。
- 外实备艰梗，中仍费调燮。
- 公能觉如梦，自喻一蝴蝶。
- 桓温适自毙，苻坚方天厌。
- 且可缓九锡，宁当快一捷。
- 彼哉斗筲人，得丧易矜怯。
- 妄言屐齿折，吾欲刊史牒。
- 伤心新城埭，归意终难惬。
- 漂摇五城舟，尚想浮河檝。
- 千秋陇东月，长照西州堞。
- 岂无华屋处，亦捉蒲葵箑。
- 碎金谅可惜，零落随秋叶。
- 好事所传玩，空残法书帖。
- 清谈眇不嗣，陈迹怳如接。
- 东阳故侯孙，少小同鼓箧。
- 一官初岭海，仰视飞鸢跕。
- 穷归放款段，高卧停远蹀。
- 牵襟肘即见，著帽耳才擪。
- 数椽危败屋，为我炊陈浥。
- 虽无膏污鼎，尚有羹濡䇲。
- 纵言及平生，相视开笑靥。
- 邯郸枕上事，且饮且田猎。
- 或昏眠委翳，或妄走超躐。
- 或叫号而寤，或哭泣而魇。
- 幸哉同圣时，田里老安帖。
- 易牛以宝剑，击壤胜弹铗。
- 追怜衰晋末，此土方岌业。
- 强偷须臾乐，抚事终愁惵。
- 予虽天戮民，有械无接折。
- 翁今贫而静，内热非复叶。
- 予衰极今岁，傥与鸡梦协。
- 委蜕亦何恨，吾儿已长鬣。
- 翁虽齿长我，未见白可镊。
- 祝翁尚难老，生理归善摄。
- 久留畏年少，讥我两呫嗫。
- 束火扶路还，宵明狐兔慑。
- 蔡侯雄俊士，心憭形亦谍。
- 异时能飞鞚，快若五陵侠。
- 胡为阡陌间，踠足仅相蹑。
- 谅欲交辔语，呿予不能嗋。

## 拼音
- ding4 lin2 kan4 tu3 shan1 ， jin4 nai3 zai4 mei2 jie2 。
- shui2 wei4 qin2 huai2 guang3 ， zheng4 ke3 cang2 yi4 die2 。
- chao2 yu3 yu4 du2 wang3 ， fu2 bei4 qiang2 deng1 she4 。
- cai4 hou2 wen2 zhi1 xi3 ， xi3 se4 jian4 liang3 jia2 。
- hu1 an1 zhui1 wo3 ma3 ， yi4 yi3 liang3 qing2 xie2 。
- lian3 shu1 fu4 yi1 nang2 ， guo3 fan4 sui2 yao4 ji2 。
- xiao1 xiao1 a1 lan2 ruo4 ， tu3 mu4 lao3 shan1 xie2 。
- gu3 zhong1 wo4 kong1 kuang4 ， sun3 ju4 diao1 jie2 ye4 。
- sheng1 tang2 kuo4 wu2 zhu3 ， kao3 ji1 shui2 gan3 zhe2 。
- po1 tuo2 xie4 gong1 zhong3 ， cang2 guo3 jiu3 chuan1 jie2 。
- bai3 jin1 mai3 jiu3 di4 ， ye3 lao3 jin1 xing2 ye4 。
- mian3 huai2 qi3 dong1 shan1 ， sheng4 jian4 bi3 chou2 die2 。
- yu2 shi2 guo2 lei4 luan3 ， chu3 xia4 xue4 chang2 die2 。
- wai4 shi2 bei4 jian1 geng3 ， zhong1 reng2 fei4 tiao2 xie4 。
- gong1 neng2 jue2 ru2 meng4 ， zi4 yu4 yi4 hu2 die2 。
- huan2 wen1 shi4 zi4 bi4 ， fu2 jian1 fang1 tian1 yan4 。
- qie3 ke3 huan3 jiu3 xi1 ， ning2 dang1 kuai4 yi4 jie2 。
- bi3 zai1 dou4 shao1 ren2 ， de2 sang4 yi4 jin1 qie4 。
- wang4 yan2 ji1 chi3 zhe2 ， wu2 yu4 kan1 shi3 die2 。
- shang1 xin1 xin1 cheng2 dai4 ， gui1 yi4 zhong1 nan2 qie4 。
- piao1 yao2 wu3 cheng2 zhou1 ， shang4 xiang3 fu2 he2 ji2 。
- qian1 qiu1 long3 dong1 yue4 ， chang2 zhao4 xi1 zhou1 die2 。
- qi3 wu2 hua2 wu1 chu4 ， yi4 zhuo1 pu2 kui2 sha4 。
- sui4 jin1 liang4 ke3 xi1 ， ling2 luo4 sui2 qiu1 ye4 。
- hao3 shi4 suo3 chuan2 wan2 ， kong1 can2 fa3 shu1 tie1 。
- qing1 tan2 miao3 bu2 si4 ， chen2 ji4 huang3 ru2 jie1 。
- dong1 yang2 gu4 hou2 sun1 ， shao3 xiao3 tong2 gu3 qie4 。
- yi4 guan1 chu1 ling3 hai3 ， yang3 shi4 fei1 yuan1 dian3 。
- qiong2 gui1 fang4 kuan3 duan4 ， gao1 wo4 ting2 yuan3 die2 。
- qian1 jin1 zhou3 ji2 jian4 ， zhu4 mao4 er3 cai2 ye4 。
- shu4 chuan2 wei1 bai4 wu1 ， wei4 wo3 chui1 chen2 yi4 。
- sui1 wu2 gao1 wu1 ding3 ， shang4 you3 geng1 ru2 䇲 。
- zong4 yan2 ji2 ping2 sheng1 ， xiang1 shi4 kai1 xiao4 ye4 。
- han2 dan1 zhen3 shang4 shi4 ， qie3 yin3 qie3 tian2 lie4 。
- huo4 hun1 mian2 wei3 yi4 ， huo4 wang4 zou3 chao1 lie4 。
- huo4 jiao4 hao4 er2 wu4 ， huo4 ku1 qi4 er2 yan3 。
- xing4 zai1 tong2 sheng4 shi2 ， tian2 li3 lao3 an1 tie1 。
- yi4 niu2 yi3 bao3 jian4 ， ji1 rang3 sheng4 tan2 jia2 。
- zhui1 lian2 shuai1 jin4 mo4 ， ci3 tu3 fang1 ji2 ye4 。
- qiang2 tou1 xu1 yu2 le4 ， fu3 shi4 zhong1 chou2 die2 。
- yu3 sui1 tian1 lu4 min2 ， you3 xie4 wu2 jie1 zhe2 。
- weng1 jin1 pin2 er2 jing4 ， nei4 re4 fei1 fu4 ye4 。
- yu3 shuai1 ji2 jin1 sui4 ， tang3 yu3 ji1 meng4 xie2 。
- wei3 tui4 yi4 he2 hen4 ， wu2 er2 yi3 chang2 lie4 。
- weng1 sui1 chi3 chang2 wo3 ， wei4 jian4 bai2 ke3 nie4 。
- zhu4 weng1 shang4 nan2 lao3 ， sheng1 li3 gui1 shan4 she4 。
- jiu3 liu2 wei4 nian2 shao4 ， ji1 wo3 liang3 tie4 nie4 。
- shu4 huo3 fu2 lu4 hai2 ， xiao1 ming2 hu2 tu4 she4 。
- cai4 hou2 xiong2 jun4 shi4 ， xin1 liao2 xing2 yi4 die2 。
- yi4 shi2 neng2 fei1 kong4 ， kuai4 ruo4 wu3 ling2 xia2 。
- hu2 wei4 qian1 mo4 jian1 ， wan3 zu2 jin3 xiang1 nie4 。
- liang4 yu4 jiao1 pei4 yu3 ， qu1 yu3 bu4 neng2 xie2 。

## 注释

## 译文

## 赏析
