---
id: wang-an-shi-ji-zhu-shi-mei
title: 寄朱氏妹
titlePinyin: ji4 zhu1 shi4 mei4
titleSlug: ji-zhu-shi-mei
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔来高邮居，我始得朱子。
- 从容谈笑间，已足见奇伟。
- 行寻城阴田，坐钓渠下沚。
- 归来同食眠，左右皆图史。
- 入视尔诸幼，欢言亦多祉。
- 当时独张倩，远在庐山趾。
- 沈君未言昏，名已习吾耳。
- 安知十年来，乖隔非愿始。
- 相逢辄念远，悲咤多于喜。
- 今兹岂人力，所念皆聚此。
- 诸甥昔未有，满眼秀而美。
- 低徊吾亲侧，亦足慰劳止。
- 嗟予迫时恩，一传日千里。
- 尔舟亦已戒，五两翩然起。
- 萧萧东南县，望尔何时已。
- 空知梦为鱼，逆上西安水。

## 拼音
- xi1 lai2 gao1 you2 ju1 ， wo3 shi3 de2 zhu1 zi3 。
- cong2 rong2 tan2 xiao4 jian1 ， yi3 zu2 jian4 qi2 wei3 。
- xing2 xun2 cheng2 yin1 tian2 ， zuo4 diao4 qu2 xia4 zhi3 。
- gui1 lai2 tong2 shi2 mian2 ， zuo3 you4 jie1 tu2 shi3 。
- ru4 shi4 er3 zhu1 you4 ， huan1 yan2 yi4 duo1 zhi3 。
- dang1 shi2 du2 zhang1 qian4 ， yuan3 zai4 lu2 shan1 zhi3 。
- shen3 jun1 wei4 yan2 hun1 ， ming2 yi3 xi2 wu2 er3 。
- an1 zhi1 shi2 nian2 lai2 ， guai1 ge2 fei1 yuan4 shi3 。
- xiang1 feng2 zhe2 nian4 yuan3 ， bei1 zha4 duo1 yu2 xi3 。
- jin1 zi1 qi3 ren2 li4 ， suo3 nian4 jie1 ju4 ci3 。
- zhu1 sheng1 xi1 wei4 you3 ， man3 yan3 xiu4 er2 mei3 。
- di1 huai2 wu2 qin1 ce4 ， yi4 zu2 wei4 lao2 zhi3 。
- jie1 yu3 po4 shi2 en1 ， yi4 chuan2 ri4 qian1 li3 。
- er3 zhou1 yi4 yi3 jie4 ， wu3 liang3 pian1 ran2 qi3 。
- xiao1 xiao1 dong1 nan2 xian4 ， wang4 er3 he2 shi2 yi3 。
- kong1 zhi1 meng4 wei4 yu2 ， ni4 shang4 xi1 an1 shui3 。

## 注释

## 译文

## 赏析
