---
id: wang-an-shi-yong-wang-wei-zhi-yun-he-chou-ji-shi-shu-huai
title: 用王微之韵和酬即事书怀
titlePinyin: yong4 wang2 wei1 zhi1 yun4 he2 chou2 ji2 shi4 shu1 huai2
titleSlug: yong-wang-wei-zhi-yun-he-chou-ji-shi-shu-huai
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦惜逝者耋，晋嘉良士休。
- 古人皆好乐，哀此岁月遒。
- 嗟我抱愁毒，残年自羁囚。
- 但为兔得蹄，非复天上鸥。
- 虽知林塘美，欲往辄回辀。
- 名园一散策，笑语随觥筹。
- 探题绕梅花，高咏接应刘。
- 宿雨洗荒壍，寒蛟沈老湫。
- 沿洄信画舸，归路子城幽。
- 冬风不改绿，忽见新阳浮。
- 欢事去如梦，嘉时念难留。
- 明发得君句，谓将续前游。
- 语我饮倡乐，不如诗献酬。
- 淮洲奏钟鼛，雅刺德不犹。
- 文墨有真趣，荒淫何足收。
- 来篇信时女，窈窕众所求。
- 兹理傥可谐，华簪为君抽。

## 拼音
- qin2 xi1 shi4 zhe3 die2 ， jin4 jia1 liang2 shi4 xiu1 。
- gu3 ren2 jie1 hao3 le4 ， ai1 ci3 sui4 yue4 qiu2 。
- jie1 wo3 bao4 chou2 du2 ， can2 nian2 zi4 ji1 qiu2 。
- dan4 wei4 tu4 de2 ti2 ， fei1 fu4 tian1 shang4 ou1 。
- sui1 zhi1 lin2 tang2 mei3 ， yu4 wang3 zhe2 hui2 zhou1 。
- ming2 yuan2 yi2 san4 ce4 ， xiao4 yu3 sui2 gong1 chou2 。
- tan4 ti2 rao4 mei2 hua1 ， gao1 yong3 jie1 ying4 liu2 。
- su4 yu3 xi3 huang1 qian4 ， han2 jiao1 shen3 lao3 qiu1 。
- yan2 hui2 xin4 hua4 ge3 ， gui1 lu4 zi3 cheng2 you1 。
- dong1 feng1 bu4 gai3 lü4 ， hu1 jian4 xin1 yang2 fu2 。
- huan1 shi4 qu4 ru2 meng4 ， jia1 shi2 nian4 nan2 liu2 。
- ming2 fa1 de2 jun1 ju4 ， wei4 jiang1 xu4 qian2 you2 。
- yu3 wo3 yin3 chang4 le4 ， bu4 ru2 shi1 xian4 chou2 。
- huai2 zhou1 zou4 zhong1 gao1 ， ya3 ci4 de2 bu4 you2 。
- wen2 mo4 you3 zhen1 qu4 ， huang1 yin2 he2 zu2 shou1 。
- lai2 pian1 xin4 shi2 nü3 ， yao3 tiao3 zhong4 suo3 qiu2 。
- zi1 li3 tang3 ke3 xie2 ， hua2 zan1 wei4 jun1 chou1 。

## 注释

## 译文

## 赏析
