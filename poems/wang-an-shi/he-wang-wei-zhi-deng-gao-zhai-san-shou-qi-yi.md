---
id: wang-an-shi-he-wang-wei-zhi-deng-gao-zhai-san-shou-qi-yi
title: 和王微之登高斋三首  其一
titlePinyin: he2 wang2 wei1 zhi1 deng1 gao1 zhai1 san1 shou3     qi2 yi1
titleSlug: he-wang-wei-zhi-deng-gao-zhai-san-shou-qi-yi
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒云沈屯白日埋，河汉荡坼天如簁。
- 衡门兼旬限泥潦，卧听窾木鸣相挨。
- 萧辰忽扫纤翳尽，北岭初出青嵬嵬。
- 微之新诗动我目，烂若火齐金盘堆。
- 想携诸彦眺平野，高论历诋秦以来。
- 觥船淋浪始快意，忽忆归云胡为哉。
- 念君少壮辍游衍，发挥春秋名玉杯。
- 书成不得断国论，但此空语传八垓。
- 登临兴罢因感触，更欲远引追宗雷。
- 君知富贵亦何有，谄誉未足偿讥排。
- 风豪雨横费调燮，坐使发背为黄台。
- 留宾往往夜参半，虽有罇俎无由开。
- 江南佳丽非一日，况乃故园名池台。
- 能招过客饮文字，山水又足供欢咍。
- 剩留官屋贮酒母，取醉不竭当如淮。

## 拼音
- han2 yun2 shen3 tun2 bai2 ri4 mai2 ， he2 han4 dang4 che4 tian1 ru2 shai1 。
- heng2 men2 jian1 xun2 xian4 ni2 liao2 ， wo4 ting1 kuan3 mu4 ming2 xiang1 ai1 。
- xiao1 chen2 hu1 sao3 xian1 yi4 jin4 ， bei3 ling3 chu1 chu1 qing1 wei2 wei2 。
- wei1 zhi1 xin1 shi1 dong4 wo3 mu4 ， lan4 ruo4 huo3 qi2 jin1 pan2 dui1 。
- xiang3 xie2 zhu1 yan4 tiao4 ping2 ye3 ， gao1 lun4 li4 di3 qin2 yi3 lai2 。
- gong1 chuan2 lin2 lang4 shi3 kuai4 yi4 ， hu1 yi4 gui1 yun2 hu2 wei4 zai1 。
- nian4 jun1 shao4 zhuang4 chuo4 you2 yan3 ， fa1 hui1 chun1 qiu1 ming2 yu4 bei1 。
- shu1 cheng2 bu4 de2 duan4 guo2 lun4 ， dan4 ci3 kong1 yu3 chuan2 ba1 gai1 。
- deng1 lin2 xing1 ba4 yin1 gan3 chu4 ， geng4 yu4 yuan3 yin3 zhui1 zong1 lei2 。
- jun1 zhi1 fu4 gui4 yi4 he2 you3 ， chan3 yu4 wei4 zu2 chang2 ji1 pai2 。
- feng1 hao2 yu3 heng2 fei4 tiao2 xie4 ， zuo4 shi3 fa1 bei4 wei4 huang2 tai2 。
- liu2 bin1 wang3 wang3 ye4 can1 ban4 ， sui1 you3 zun1 zu3 wu2 you2 kai1 。
- jiang1 nan2 jia1 li4 fei1 yi2 ri4 ， kuang4 nai3 gu4 yuan2 ming2 chi2 tai2 。
- neng2 zhao1 guo4 ke4 yin3 wen2 zi4 ， shan1 shui3 you4 zu2 gong4 huan1 hai1 。
- sheng4 liu2 guan1 wu1 zhu4 jiu3 mu3 ， qu3 zui4 bu4 jie2 dang1 ru2 huai2 。

## 注释

## 译文

## 赏析
