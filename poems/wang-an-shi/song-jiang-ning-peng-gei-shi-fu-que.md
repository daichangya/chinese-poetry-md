---
id: wang-an-shi-song-jiang-ning-peng-gei-shi-fu-que
title: 送江宁彭给事赴阙
titlePinyin: song4 jiang1 ning2 peng2 gei3 shi4 fu4 que1
titleSlug: song-jiang-ning-peng-gei-shi-fu-que
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西江望士众长兼，卓荦传家在一男。
- 壮志异时开史牒，妙龄终日对书龛。
- 桂堂发策收科选，樱苑颁诗豫宴酣。
- 大邑援琴聊试可，小州怀绂果才堪。
- 分台拜职荣先入，抗疏辞恩耻横覃。
- 劲操比松寒不挠，忠言如药苦非甘。
- 龙鳞直为当官触，虎穴宁关射利探。
- 朱毂兽头终协梦，粉闱鸡舌更须含。
- 均输北转荆门鹢，劝课西临蜀市蚕。
- 期信有儿迎郭伋，食贫无地乞羊昙。
- 櫜垂铃栈驼鸣𡇼，节拥棠郊虎视眈。
- 归见广墀瞻斧藻，对扬初服改朱蓝。
- 进班华省财方阜，出按穷边虏稍戡。
- 帝命贾琮当冀北，民歌姬奭次周南。
- 投壶飨客鱼无乙，伐鼓搜兵马有驔。
- 鲸鬣掀红旗杳杳，虬髯咤黑纛𩭹𩭹。
- 威加诸部风霜肃，惠浸连营雨露涵。
- 大斗时时能剧饮，轻裘往往祇清谈。
- 干龙已应天飞五，晋马徐观昼接三。
- 道在君臣方自合，德侔卿长亦谁惭。
- 便蕃肯较平生宠，放旷皆知雅性妉。
- 委佩去辞廷殖殖，扬舲来得府潭潭。
- 一尊客语从容尽，千里人情委曲谙。
- 岂但搢绅称召杜，故多扶杖祝彭聃。
- 幕中俊乂闲刀笔，帐下骁雄冷剑镡。
- 楚地怪须留汲黯，萧规疑欲付曹参。
- 从来贵势公何慕，自是贤名上所贪。
- 未信逸身今以老，且当忧国每如惔。
- 论心邂逅胶投漆，搔首低徊雪满簪。
- 镇抚未惊移岁月，追攀曾许赏烟岚。
- 余欢遽隔新亭饯，宿惠难忘旧馆骖。
- 卷曲尚谁知散栎，峥嵘空此咏枯楠。

## 拼音
- xi1 jiang1 wang4 shi4 zhong4 chang2 jian1 ， zhuo2 luo4 chuan2 jia1 zai4 yi4 nan2 。
- zhuang4 zhi4 yi4 shi2 kai1 shi3 die2 ， miao4 ling2 zhong1 ri4 dui4 shu1 kan1 。
- gui4 tang2 fa1 ce4 shou1 ke1 xuan3 ， ying1 yuan4 ban1 shi1 yu4 yan4 han1 。
- da4 yi4 yuan2 qin2 liao2 shi4 ke3 ， xiao3 zhou1 huai2 fu2 guo3 cai2 kan1 。
- fen1 tai2 bai4 zhi2 rong2 xian1 ru4 ， kang4 shu1 ci2 en1 chi3 heng2 qin2 。
- jin4 cao1 bi3 song1 han2 bu4 nao2 ， zhong1 yan2 ru2 yao4 ku3 fei1 gan1 。
- long2 lin2 zhi2 wei4 dang1 guan1 chu4 ， hu3 xue2 ning2 guan1 she4 li4 tan4 。
- zhu1 gu1 shou4 tou2 zhong1 xie2 meng4 ， fen3 wei2 ji1 she2 geng4 xu1 han2 。
- jun1 shu1 bei3 zhuan3 jing1 men2 yi4 ， quan4 ke4 xi1 lin2 shu3 shi4 can2 。
- qi1 xin4 you3 er2 ying2 guo1 ji2 ， shi2 pin2 wu2 di4 qi3 yang2 tan2 。
- gao1 chui2 ling2 zhan4 tuo2 ming2 𡇼 ， jie2 yong1 tang2 jiao1 hu3 shi4 dan1 。
- gui1 jian4 guang3 chi2 zhan1 fu3 zao3 ， dui4 yang2 chu1 fu2 gai3 zhu1 lan2 。
- jin4 ban1 hua2 sheng3 cai2 fang1 fu4 ， chu1 an4 qiong2 bian1 lu3 shao1 kan1 。
- di4 ming4 jia3 cong2 dang1 ji4 bei3 ， min2 ge1 ji1 shi4 ci4 zhou1 nan2 。
- tou2 hu2 xiang3 ke4 yu2 wu2 yi3 ， fa2 gu3 sou1 bing1 ma3 you3 dian4 。
- jing1 lie4 xian1 hong2 qi2 yao3 yao3 ， qiu2 ran2 zha4 hei1 dao4 𩭹 𩭹 。
- wei1 jia1 zhu1 bu4 feng1 shuang1 su4 ， hui4 jin4 lian2 ying2 yu3 lu4 han2 。
- da4 dou4 shi2 shi2 neng2 ju4 yin3 ， qing1 qiu2 wang3 wang3 qi2 qing1 tan2 。
- gan1 long2 yi3 ying4 tian1 fei1 wu3 ， jin4 ma3 xu2 guan1 zhou4 jie1 san1 。
- dao4 zai4 jun1 chen2 fang1 zi4 he2 ， de2 mou2 qing1 chang2 yi4 shui2 can2 。
- bian4 fan1 ken3 jiao4 ping2 sheng1 chong3 ， fang4 kuang4 jie1 zhi1 ya3 xing4 dan1 。
- wei3 pei4 qu4 ci2 ting2 zhi2 zhi2 ， yang2 ling2 lai2 de0 fu3 tan2 tan2 。
- yi4 zun1 ke4 yu3 cong2 rong2 jin4 ， qian1 li3 ren2 qing2 wei3 qu1 an1 。
- qi3 dan4 jin4 shen1 cheng1 zhao4 du4 ， gu4 duo1 fu2 zhang4 zhu4 peng2 dan1 。
- mu4 zhong1 jun4 yi4 xian2 dao1 bi3 ， zhang4 xia4 xiao1 xiong2 leng3 jian4 tan2 。
- chu3 di4 guai4 xu1 liu2 ji2 an4 ， xiao1 gui1 yi2 yu4 fu4 cao2 can1 。
- cong2 lai2 gui4 shi4 gong1 he2 mu4 ， zi4 shi4 xian2 ming2 shang4 suo3 tan1 。
- wei4 xin4 yi4 shen1 jin1 yi3 lao3 ， qie3 dang1 you1 guo2 mei3 ru2 dan4 。
- lun4 xin1 xie4 hou4 jiao1 tou2 qi1 ， sao1 shou3 di1 huai2 xue3 man3 zan1 。
- zhen4 fu3 wei4 jing1 yi2 sui4 yue4 ， zhui1 pan1 ceng2 xu3 shang3 yan1 lan2 。
- yu2 huan1 ju4 ge2 xin1 ting2 jian4 ， su4 hui4 nan2 wang4 jiu4 guan3 can1 。
- juan3 qu1 shang4 shui2 zhi1 san4 li4 ， zheng1 rong2 kong1 ci3 yong3 ku1 nan2 。

## 注释

## 译文

## 赏析
