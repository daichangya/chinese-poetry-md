---
id: wang-an-shi-ji-ti-shui-xuan
title: 寄题睡轩
titlePinyin: ji4 ti2 shui4 xuan1
titleSlug: ji-ti-shui-xuan
author: 王安石
authorPinyin: wang2 an1 shi2
authorSlug: wang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘侯少慷慨，天马脱馽羁。
- 一官不得意，州县老委蛇。
- 新居当中条，墙屋稍补治。
- 疏轩以睡名，从我远求诗。
- 朝廷法令具，百吏但循持。
- 又况佐小邑，有才安所施。
- 赋租如簿领，狱讼了鞭笞。
- 翛然即高枕，于此乐可知。
- 王官有空谷，隠者常栖迟。
- 拂榻梦其人，亦足慰所思。
- 嗟予久留连，窃食坐无为。
- 浩歌临西风，更欲往从之。

## 拼音
- liu2 hou2 shao3 kang1 kai3 ， tian1 ma3 tuo1 zhi2 ji1 。
- yi4 guan1 bu4 de2 yi4 ， zhou1 xian4 lao3 wei3 she2 。
- xin1 ju1 dang1 zhong1 tiao2 ， qiang2 wu1 shao1 bu3 zhi4 。
- shu1 xuan1 yi3 shui4 ming2 ， cong2 wo3 yuan3 qiu2 shi1 。
- chao2 ting2 fa3 ling4 ju4 ， bai3 li4 dan4 xun2 chi2 。
- you4 kuang4 zuo3 xiao3 yi4 ， you3 cai2 an1 suo3 shi1 。
- fu4 zu1 ru2 bo2 ling3 ， yu4 song4 le0 bian1 chi1 。
- xiao1 ran2 ji2 gao1 zhen3 ， yu2 ci3 le4 ke3 zhi1 。
- wang2 guan1 you3 kong1 gu3 ， yin3 zhe3 chang2 qi1 chi2 。
- fu2 ta4 meng4 qi2 ren2 ， yi4 zu2 wei4 suo3 si1 。
- jie1 yu3 jiu3 liu2 lian2 ， qie4 shi2 zuo4 wu2 wei2 。
- hao4 ge1 lin2 xi1 feng1 ， geng4 yu4 wang3 cong2 zhi1 。

## 注释

## 译文

## 赏析
