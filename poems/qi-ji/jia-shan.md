---
id: qi-ji-jia-shan
title: 假山
titlePinyin: jia3 shan1
titleSlug: jia-shan
author: 齐己
authorPinyin: qi2 ji3
authorSlug: qi-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 匡庐久别离，积翠杳天涯。静室曾图峭，幽亭复创奇。
- 典衣酬土价，择日运工时。信手成重叠，随心作蔽亏。
- 根盘惊院窄，顶耸讶簷卑。镇地那言重，当轩未厌危。
- 巨灵何忍擘，秦政肯轻移。晚觉莎烟触，寒闻竹籁吹。
- 蓝灰澄古色，泥水合凝滋。引看僧来数，牵吟客散迟。
- 九华浑仿佛，五老颇参差。蛛网藤萝挂，春霖瀑布垂。
- 加添双石笋，映带小莲池。旧说雷居士，曾闻远大师。
- 红霞中结社，白壁上题诗。顾此诚徒尔，劳心是妄为。
- 经营惭培𪣻，赏玩愧童儿。会入千峰去，闲踪任属谁。

## 拼音
- kuang1 lu2 jiu3 bie2 li2 ， ji1 cui4 yao3 tian1 ya2 。 jing4 shi4 ceng2 tu2 qiao4 ， you1 ting2 fu4 chuang4 qi2 。
- dian3 yi1 chou2 tu3 jia4 ， ze2 ri4 yun4 gong1 shi2 。 xin4 shou3 cheng2 chong2 die2 ， sui2 xin1 zuo4 bi4 kui1 。
- gen1 pan2 jing1 yuan4 zhai3 ， ding3 song3 ya4 yan2 bei1 。 zhen4 di4 na4 yan2 zhong4 ， dang1 xuan1 wei4 yan4 wei1 。
- ju4 ling2 he2 ren3 bo4 ， qin2 zheng4 ken3 qing1 yi2 。 wan3 jue2 sha1 yan1 chu4 ， han2 wen2 zhu2 lai4 chui1 。
- lan2 hui1 cheng2 gu3 se4 ， ni2 shui3 he2 ning2 zi1 。 yin3 kan4 seng1 lai2 shu4 ， qian1 yin2 ke4 san4 chi2 。
- jiu3 hua2 hun2 fang3 fu2 ， wu3 lao3 po1 cen1 ci1 。 zhu1 wang3 teng2 luo2 gua4 ， chun1 lin2 pu4 bu4 chui2 。
- jia1 tian1 shuang1 shi2 sun3 ， ying4 dai4 xiao3 lian2 chi2 。 jiu4 shuo1 lei2 ju1 shi4 ， ceng2 wen2 yuan3 da4 shi1 。
- hong2 xia2 zhong1 jie2 she4 ， bai2 bi4 shang4 ti2 shi1 。 gu4 ci3 cheng2 tu2 er3 ， lao2 xin1 shi4 wang4 wei2 。
- jing1 ying2 can2 pei2 lou2 ， shang3 wan2 kui4 tong2 er2 。 hui4 ru4 qian1 feng1 qu4 ， xian2 zong1 ren4 shu3 shui2 。

## 注释

## 译文

## 赏析
