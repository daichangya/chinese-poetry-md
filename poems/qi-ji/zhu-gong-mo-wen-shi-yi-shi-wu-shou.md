---
id: qi-ji-zhu-gong-mo-wen-shi-yi-shi-wu-shou
title: 渚宫莫问诗一十五首
titlePinyin: zhu3 gong1 mo4 wen4 shi1 yi1 shi2 wu3 shou3
titleSlug: zhu-gong-mo-wen-shi-yi-shi-wu-shou
author: 齐己
authorPinyin: qi2 ji3
authorSlug: qi-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 莫问疏人事，王侯已任伊。不妨随野性，还似在山时。
- 静入无声乐，狂抛正律诗。自为仍自爱，清净里寻思。
- 莫问伊嵇懒，流年已付他。话通时事少，诗著野题多。
- 梦外春桃李，心中旧薜萝。浮生此不悟，剃发竟如何。
- 莫问休行脚，南方已遍寻。了应须自了，心不是他心。
- 赤水珠何觅，寒山偈莫吟。谁同论此理，杜口少知音。
- 莫问孱愚格，天应只与闲。合居长树下，那称众人间。
- 迹绝为真隐，机忘是大还。终当学支遁，买取个青山。
- 莫问无求意，浮云喻可知。满盈如不戒，倚伏更何疑。
- 乐矣贤颜子，穷乎圣仲尼。已过知命岁，休把运行推。
- 莫问闲行趣，春风野水涯。千门无谢女，两岸有杨花。
- 好鹤曾为客，真龙或作蛇。踌蹰自回首，日脚背楼斜。
- 莫问真消息，中心只自知。清风含笑咏，明月混希夷。
- 坏衲凉天拥，玄文静夜披。善哉温伯子，言望至公知。
- 莫问休持钵，从贫乞已疏。侯门叨月俸，斋食剩年储。
- 簪履三千外，形骸六十余。旧峰呵练若，松径接匡庐。
- 莫问依刘迹，金台又度秋。威仪非上客，谭笑愧诸侯。
- 礼许无拘检，诗推异辈流。东林未归得，摇落楚江头。
- 莫问无机性，甘名百钝人。一床铺冷落，长日卧精神。
- 分已疏知旧，诗还得意新。多才碧云客，时或此相亲。
- 莫问关门意，从来寡往还。道应归淡泊，身合在空闲。
- 四面苔围绿，孤窗雨洒斑。梦寻何处去，秋色水边山。
- 莫问□□□，□□逐性情。人间高此道，禅外剩他名。
- 夏□松边坐，秋光水畔行。更无时忌讳，容易得题成。
- 莫问多山兴，晴楼独凭时。六年沧海寺，一别白莲池。
- 句早逢名匠，禅曾见祖师。冥搜与真性，清外认扬眉。
- 莫问衰残质，流光速可悲。寸心修未了，长命欲何为。
- 坐卧身多倦，经行骨渐疲。分明说此苦，珍重竺干师。
- 莫问野腾腾，劳形已不能。殷勤无上士，珍重有名僧。
- 坐觉心心默，行思步步冰。终归石房里，一点夜深灯。

## 拼音
- mo4 wen4 shu1 ren2 shi4 ， wang2 hou2 yi3 ren4 yi1 。 bu4 fang2 sui2 ye3 xing4 ， hai2 si4 zai4 shan1 shi2 。
- jing4 ru4 wu2 sheng1 yue4 ， kuang2 pao1 zheng4 lü4 shi1 。 zi4 wei4 reng2 zi4 ai4 ， qing1 jing4 li3 xun2 si0 。
- mo4 wen4 yi1 ji1 lan3 ， liu2 nian2 yi3 fu4 ta1 。 hua4 tong1 shi2 shi4 shao3 ， shi1 zhu4 ye3 ti2 duo1 。
- meng4 wai4 chun1 tao2 li3 ， xin1 zhong1 jiu4 bi4 luo2 。 fu2 sheng1 ci3 bu2 wu4 ， ti4 fa1 jing4 ru2 he2 。
- mo4 wen4 xiu1 xing2 jiao3 ， nan2 fang1 yi3 bian4 xun2 。 liao3 ying4 xu1 zi4 le0 ， xin1 bu2 shi4 ta1 xin1 。
- chi4 shui3 zhu1 he2 mi4 ， han2 shan1 ji4 mo4 yin2 。 shui2 tong2 lun4 ci3 li3 ， du4 kou3 shao3 zhi1 yin1 。
- mo4 wen4 chan2 yu2 ge2 ， tian1 ying4 zhi1 yu3 xian2 。 he2 ju1 chang2 shu4 xia4 ， na4 cheng1 zhong4 ren2 jian1 。
- ji4 jue2 wei4 zhen1 yin3 ， ji1 wang4 shi4 da4 hai2 。 zhong1 dang1 xue2 zhi1 dun4 ， mai3 qu3 ge4 qing1 shan1 。
- mo4 wen4 wu2 qiu2 yi4 ， fu2 yun2 yu4 ke3 zhi1 。 man3 ying2 ru2 bu2 jie4 ， yi3 fu2 geng4 he2 yi2 。
- le4 yi3 xian2 yan2 zi3 ， qiong2 hu1 sheng4 zhong4 ni2 。 yi3 guo4 zhi1 ming4 sui4 ， xiu1 ba3 yun4 xing2 tui1 。
- mo4 wen4 xian2 xing2 qu4 ， chun1 feng1 ye3 shui3 ya2 。 qian1 men2 wu2 xie4 nü3 ， liang3 an4 you3 yang2 hua1 。
- hao3 he4 ceng2 wei4 ke4 ， zhen1 long2 huo4 zuo4 she2 。 chou2 chu2 zi4 hui2 shou3 ， ri4 jiao3 bei4 lou2 xie2 。
- mo4 wen4 zhen1 xiao1 xi1 ， zhong1 xin1 zhi1 zi4 zhi1 。 qing1 feng1 han2 xiao4 yong3 ， ming2 yue4 hun4 xi1 yi2 。
- huai4 na4 liang2 tian1 yong1 ， xuan2 wen2 jing4 ye4 pi1 。 shan4 zai1 wen1 bai3 zi0 ， yan2 wang4 zhi4 gong1 zhi1 。
- mo4 wen4 xiu1 chi2 bo1 ， cong2 pin2 qi3 yi3 shu1 。 hou2 men2 dao1 yue4 feng4 ， zhai1 shi2 sheng4 nian2 chu3 。
- zan1 lü3 san1 qian1 wai4 ， xing2 hai2 liu4 shi2 yu2 。 jiu4 feng1 he1 lian4 ruo4 ， song1 jing4 jie1 kuang1 lu2 。
- mo4 wen4 yi1 liu2 ji4 ， jin1 tai2 you4 du4 qiu1 。 wei1 yi2 fei1 shang4 ke4 ， tan2 xiao4 kui4 zhu1 hou2 。
- li3 xu3 wu2 ju1 jian3 ， shi1 tui1 yi4 bei4 liu2 。 dong1 lin2 wei4 gui1 de2 ， yao2 luo4 chu3 jiang1 tou2 。
- mo4 wen4 wu2 ji1 xing4 ， gan1 ming2 bai3 dun4 ren2 。 yi4 chuang2 pu4 leng3 luo4 ， chang2 ri4 wo4 jing1 shen2 。
- fen1 yi3 shu1 zhi1 jiu4 ， shi1 hai2 de2 yi4 xin1 。 duo1 cai2 bi4 yun2 ke4 ， shi2 huo4 ci3 xiang1 qin1 。
- mo4 wen4 guan1 men2 yi4 ， cong2 lai2 gua3 wang3 hai2 。 dao4 ying4 gui1 dan4 bo2 ， shen1 he2 zai4 kong4 xian2 。
- si4 mian4 tai2 wei2 lü4 ， gu1 chuang1 yu3 sa3 ban1 。 meng4 xun2 he2 chu4 qu4 ， qiu1 se4 shui3 bian1 shan1 。
- mo4 wen4 □ □ □ ， □ □ zhu2 xing4 qing2 。 ren2 jian1 gao1 ci3 dao4 ， chan2 wai4 sheng4 ta1 ming2 。
- xia4 □ song1 bian1 zuo4 ， qiu1 guang1 shui3 pan4 xing2 。 geng4 wu2 shi2 ji4 hui4 ， rong2 yi4 de2 ti2 cheng2 。
- mo4 wen4 duo1 shan1 xing1 ， qing2 lou2 du2 ping2 shi2 。 liu4 nian2 cang1 hai3 si4 ， yi4 bie2 bai2 lian2 chi2 。
- ju4 zao3 feng2 ming2 jiang4 ， chan2 ceng2 jian4 zu3 shi1 。 ming2 sou1 yu3 zhen1 xing4 ， qing1 wai4 ren4 yang2 mei2 。
- mo4 wen4 shuai1 can2 zhi4 ， liu2 guang1 su4 ke3 bei1 。 cun4 xin1 xiu1 wei4 liao3 ， chang2 ming4 yu4 he2 wei4 。
- zuo4 wo4 shen1 duo1 juan4 ， jing1 xing2 gu3 jian4 pi2 。 fen1 ming2 shuo1 ci3 ku3 ， zhen1 zhong4 zhu2 gan1 shi1 。
- mo4 wen4 ye3 teng2 teng2 ， lao2 xing2 yi3 bu4 neng2 。 yin1 qin2 wu2 shang4 shi4 ， zhen1 zhong4 you3 ming2 seng1 。
- zuo4 jue2 xin1 xin1 mo4 ， xing2 si1 bu4 bu4 bing1 。 zhong1 gui1 shi2 fang2 li3 ， yi4 dian3 ye4 shen1 deng1 。

## 注释

## 译文

## 赏析
