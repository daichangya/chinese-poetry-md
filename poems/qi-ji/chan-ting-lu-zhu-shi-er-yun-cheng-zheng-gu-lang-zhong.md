---
id: qi-ji-chan-ting-lu-zhu-shi-er-yun-cheng-zheng-gu-lang-zhong
title: 禅庭芦竹十二韵呈郑谷郎中
titlePinyin: chan2 ting2 lu2 zhu2 shi2 er4 yun4 cheng2 zheng4 gu3 lang2 zhong1
titleSlug: chan-ting-lu-zhu-shi-er-yun-cheng-zheng-gu-lang-zhong
author: 齐己
authorPinyin: qi2 ji3
authorSlug: qi-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 错错在禅庭，高宜与竹名。健添秋雨响，干助夜风清。
- 雀静知枯折，僧闲见笋生。对吟殊洒落，负气甚孤贞。
- 密谢编栏固，齐由灌溉平。松姿真可敌，柳态薄难并。
- 映带兼苔石，参差近画楹。雪霜消后色，虫鸟默时声。
- 远忆沧洲岸，寒连暮角城。幽根狂乱迸，劲叶动相撑。
- 避暑须临坐，逃眠必绕行。未逢仙手咏，俗眼见犹轻。

## 拼音
- cuo4 cuo4 zai4 chan2 ting2 ， gao1 yi2 yu3 zhu2 ming2 。 jian4 tian1 qiu1 yu3 xiang3 ， gan1 zhu4 ye4 feng1 qing1 。
- que4 jing4 zhi1 ku1 zhe2 ， seng1 xian2 jian4 sun3 sheng1 。 dui4 yin2 shu1 sa3 luo4 ， fu4 qi4 shen4 gu1 zhen1 。
- mi4 xie4 bian1 lan2 gu4 ， qi2 you2 guan4 gai4 ping2 。 song1 zi1 zhen1 ke3 di2 ， liu3 tai4 bao2 nan2 bing4 。
- ying4 dai4 jian1 tai2 shi2 ， cen1 ci1 jin4 hua4 ying2 。 xue3 shuang1 xiao1 hou4 se4 ， chong2 niao3 mo4 shi2 sheng1 。
- yuan3 yi4 cang1 zhou1 an4 ， han2 lian2 mu4 jiao3 cheng2 。 you1 gen1 kuang2 luan4 beng4 ， jin4 ye4 dong4 xiang1 cheng1 。
- bi4 shu3 xu1 lin2 zuo4 ， tao2 mian2 bi4 rao4 xing2 。 wei4 feng2 xian1 shou3 yong3 ， su2 yan3 jian4 you2 qing1 。

## 注释

## 译文

## 赏析
