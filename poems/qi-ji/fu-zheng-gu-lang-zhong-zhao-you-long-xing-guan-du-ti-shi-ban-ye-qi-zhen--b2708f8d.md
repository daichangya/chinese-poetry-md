---
id: qi-ji-fu-zheng-gu-lang-zhong-zhao-you-long-xing-guan-du-ti-shi-ban-ye-qi-zhen--b2708f8d
title: 赴郑谷郎中招游龙兴观读题诗板谒七真仪像因有十八韵
titlePinyin: fu4 zheng4 gu3 lang2 zhong1 zhao1 you2 long2 xing1 guan1 du2 ti2 shi1 ban3 ye4 qi1 zhen1 yi2 xiang4 yin1 you3 shi2 ba1 yun4
titleSlug: fu-zheng-gu-lang-zhong-zhao-you-long-xing-guan-du-ti-shi-ban-ye-qi-zhen--b2708f8d
author: 齐己
authorPinyin: qi2 ji3
authorSlug: qi-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何处陪游胜，龙兴古观时。诗悬大雅作，殿礼七真仪。
- 远继周南美，弥旌拱北思。雄方垂朴略，后辈仰箴规。
- 对坐茵花暖，偕行藓阵隳。僧绦初学结，朝服久慵披。
- 到处琴棋傍，登楼笔砚随。论禅忘视听，谭老极希夷。
- 照日江光远，遮轩桧影欹。触鞋松子响，窥立鹤雏痴。
- 始贵茶巡爽，终怜酒散迟。放怀还把杖，憩石或支颐。
- 眺远凝清眄，吟高动白髭。风鹏心不小，蒿雀志徒卑。
- 顾我专无作，于身忘有为。叨因五字解，每忝重言期。
- 舍此应休也，何人更赏之。淹留仙境晚，回骑雪风吹。

## 拼音
- he2 chu4 pei2 you2 sheng4 ， long2 xing1 gu3 guan1 shi2 。 shi1 xuan2 da4 ya3 zuo4 ， dian4 li3 qi1 zhen1 yi2 。
- yuan3 ji4 zhou1 nan2 mei3 ， mi2 jing1 gong3 bei3 si1 。 xiong2 fang1 chui2 pu3 lüe4 ， hou4 bei4 yang3 zhen1 gui1 。
- dui4 zuo4 yin1 hua1 nuan3 ， xie2 xing2 xian3 zhen4 hui1 。 seng1 tao1 chu1 xue2 jie2 ， chao2 fu2 jiu3 yong1 pi1 。
- dao4 chu4 qin2 qi2 bang4 ， deng1 lou2 bi3 yan4 sui2 。 lun4 chan2 wang4 shi4 ting1 ， tan2 lao3 ji2 xi1 yi2 。
- zhao4 ri4 jiang1 guang1 yuan3 ， zhe1 xuan1 gui4 ying3 qi1 。 chu4 xie2 song1 zi3 xiang3 ， kui1 li4 he4 chu2 chi1 。
- shi3 gui4 cha2 xun2 shuang3 ， zhong1 lian2 jiu3 san4 chi2 。 fang4 huai2 hai2 ba3 zhang4 ， qi4 shi2 huo4 zhi1 yi2 。
- tiao4 yuan3 ning2 qing1 mian3 ， yin2 gao1 dong4 bai2 zi1 。 feng1 peng2 xin1 bu4 xiao3 ， hao1 que4 zhi4 tu2 bei1 。
- gu4 wo3 zhuan1 wu2 zuo4 ， yu2 shen1 wang4 you3 wei4 。 dao1 yin1 wu3 zi4 jie3 ， mei3 tian3 zhong4 yan2 qi1 。
- she4 ci3 ying4 xiu1 ye3 ， he2 ren2 geng4 shang3 zhi1 。 yan1 liu2 xian1 jing4 wan3 ， hui2 qi2 xue3 feng1 chui1 。

## 注释

## 译文

## 赏析
