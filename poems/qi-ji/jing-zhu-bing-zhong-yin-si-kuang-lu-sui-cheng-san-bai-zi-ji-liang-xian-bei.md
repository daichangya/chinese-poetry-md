---
id: qi-ji-jing-zhu-bing-zhong-yin-si-kuang-lu-sui-cheng-san-bai-zi-ji-liang-xian-bei
title: 荆渚病中，因思匡庐，遂成三百字，寄梁先辈
titlePinyin: jing1 zhu3 bing4 zhong1 ， yin1 si1 kuang1 lu2 ， sui4 cheng2 san1 bai3 zi4 ， ji4 liang2 xian1 bei4
titleSlug: jing-zhu-bing-zhong-yin-si-kuang-lu-sui-cheng-san-bai-zi-ji-liang-xian-bei
author: 齐己
authorPinyin: qi2 ji3
authorSlug: qi-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 生老病死者，早闻天竺书。相随几汩没，不了堪欷歔。
- 自理自可适，他人谁与袪。应当入寂灭，乃得长销除。
- 前月已骨立，今朝还貌舒。披衣试步履，倚策聊踌躇。
- 江月青眸冷，秋风白发疏。新题忆剡硾，旧约怀匡庐。
- 张野久绝迹，乐天曾卜居。空龛掩薜荔，瀑布喷蟾蜍。
- 古桧鸣玄鹤，凉泉跃锦鱼。狂吟树荫映，纵踏花蔫烟。
- 唇舌既已闲，心脾亦散摅。松窗有偃息，石径无趑趄。
- 梦冷通仙阙，神融合太虚。千峰杳霭际，万壑明清初。
- 长往期非晚，半生闲有余。依刘未是咏，访戴宁忘诸。
- 稽古堪求己，观时好笑渠。埋头逐小利，没脚拖长裾。
- 道种将闲养，情田把药鉏。幽香发兰蕙，秽莽摧丘墟。
- 敢谓囊盈物，那言庾满储。微烟动晨爨，细雨滋园蔬。
- 藓乱珍禽羽，门稀长者车。冥机坐兀兀，著履行徐徐。
- 每许亲朱履，多怜奉隼旟。簪嫌红玳瑁，社念金芙蕖。
- 海内竞铁马，箧中藏纸驴。常言谢时去，此意将何如。

## 拼音
- sheng1 lao3 bing4 si3 zhe3 ， zao3 wen2 tian1 zhu2 shu1 。 xiang1 sui2 ji3 gu3 mei2 ， bu4 liao3 kan1 xi1 xu1 。
- zi4 li3 zi4 ke3 shi4 ， ta1 ren2 shui2 yu3 qu1 。 ying1 dang1 ru4 ji4 mie4 ， nai3 de2 chang2 xiao1 chu2 。
- qian2 yue4 yi3 gu3 li4 ， jin1 chao2 hai2 mao4 shu1 。 pi1 yi1 shi4 bu4 lü3 ， yi3 ce4 liao2 chou2 chu2 。
- jiang1 yue4 qing1 mou2 leng3 ， qiu1 feng1 bai2 fa4 shu1 。 xin1 ti2 yi4 yan3 zhui4 ， jiu4 yue1 huai2 kuang1 lu2 。
- zhang1 ye3 jiu3 jue2 ji4 ， le4 tian1 ceng2 bu3 ju1 。 kong1 kan1 yan3 bi4 li4 ， pu4 bu4 pen1 chan2 chu2 。
- gu3 gui4 ming2 xuan2 he4 ， liang2 quan2 yue4 jin3 yu2 。 kuang2 yin2 shu4 yin1 ying4 ， zong4 ta4 hua1 nian1 yan1 。
- chun2 she2 ji4 yi3 xian2 ， xin1 pi2 yi4 san4 shu1 。 song1 chuang1 you3 yan3 xi1 ， shi2 jing4 wu2 zi1 ju1 。
- meng4 leng3 tong1 xian1 que1 ， shen2 rong2 he2 tai4 xu1 。 qian1 feng1 yao3 ai3 ji4 ， wan4 he4 ming2 qing1 chu1 。
- chang2 wang3 qi1 fei1 wan3 ， ban4 sheng1 xian2 you3 yu2 。 yi1 liu2 wei4 shi4 yong3 ， fang3 dai4 ning2 wang4 zhu1 。
- ji1 gu3 kan1 qiu2 ji3 ， guan1 shi2 hao3 xiao4 qu2 。 mai2 tou2 zhu2 xiao3 li4 ， mei2 jiao3 tuo1 chang2 ju1 。
- dao4 zhong3 jiang1 xian2 yang3 ， qing2 tian2 ba3 yao4 chu2 。 you1 xiang1 fa1 lan2 hui4 ， hui4 mang3 cui1 qiu1 xu1 。
- gan3 wei4 nang2 ying2 wu4 ， na4 yan2 yu3 man3 chu3 。 wei1 yan1 dong4 chen2 cuan4 ， xi4 yu3 zi1 yuan2 shu1 。
- xian3 luan4 zhen1 qin2 yu3 ， men2 xi1 zhang3 zhe3 che1 。 ming2 ji1 zuo4 wu4 wu4 ， zhu4 lü3 xing2 xu2 xu2 。
- mei3 xu3 qin1 zhu1 lü3 ， duo1 lian2 feng4 sun3 yu2 。 zan1 xian2 hong2 dai4 mao4 ， she4 nian4 jin1 fu2 qu2 。
- hai3 nei4 jing4 tie3 ma3 ， qie4 zhong1 cang2 zhi3 lü2 。 chang2 yan2 xie4 shi2 qu4 ， ci3 yi4 jiang1 he2 ru2 。

## 注释

## 译文

## 赏析
