---
id: liu-xiang-bi-zhao-si
title: 碧沼寺
titlePinyin: bi4 zhao3 si4
titleSlug: bi-zhao-si
author: 刘庠
authorPinyin: liu2 xiang2
authorSlug: liu-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万叠群山里，招提独屹然。
- 远依花岭构，高与上方连。
- 钟磬云霄外，簷楹杳霭边。
- 佛宫皆古像，诗版尽唐贤。
- 乘兴公余日，间来首夏天。
- 池清初过雨，沼碧乍生莲。
- 薜荔垂青幄，芭蕉展翠牋。
- 谿声寒漱玉，岚气冷堆烟。
- 信步宜松径，烹茶喜石泉。
- 虚堂不知暑，净境合通仙。
- 自得幽栖趣，翻嗟俗事牵。
- 红尘懒回首，落日尚迁延。

## 拼音
- wan4 die2 qun2 shan1 li3 ， zhao1 ti2 du2 yi4 ran2 。
- yuan3 yi1 hua1 ling3 gou4 ， gao1 yu3 shang4 fang1 lian2 。
- zhong1 qing4 yun2 xiao1 wai4 ， yan2 ying2 yao3 ai3 bian1 。
- fo2 gong1 jie1 gu3 xiang4 ， shi1 ban3 jin4 tang2 xian2 。
- cheng2 xing4 gong1 yu2 ri4 ， jian1 lai2 shou3 xia4 tian1 。
- chi2 qing1 chu1 guo4 yu3 ， zhao3 bi4 zha4 sheng1 lian2 。
- bi4 li4 chui2 qing1 wo4 ， ba1 jiao1 zhan3 cui4 jian1 。
- xi1 sheng1 han2 shu4 yu4 ， lan2 qi4 leng3 dui1 yan1 。
- xin4 bu4 yi2 song1 jing4 ， peng1 cha2 xi3 shi2 quan2 。
- xu1 tang2 bu4 zhi1 shu3 ， jing4 jing4 he2 tong1 xian1 。
- zi4 de2 you1 qi1 qu4 ， fan1 jie1 su2 shi4 qian1 。
- hong2 chen2 lan3 hui2 shou3 ， luo4 ri4 shang4 qian1 yan2 。

## 注释

## 译文

## 赏析
