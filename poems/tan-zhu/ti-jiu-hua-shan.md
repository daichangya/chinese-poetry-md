---
id: tan-zhu-ti-jiu-hua-shan
title: 题九华山
titlePinyin: ti2 jiu3 hua4 shan1
titleSlug: ti-jiu-hua-shan
author: 谭铢
authorPinyin: tan2 zhu1
authorSlug: tan-zhu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆闻九华山，尚在童稚年。浮沉任名路，窥仰会无缘。
- 罢职池阳时，复遭迎送牵。因兹契诚愿，瞩望枕席前。
- 况值春正浓，气色无不全。或如碧玉静，或似青霭鲜。
- 或接白云堆，或映红霞天。呈姿既不一，变态何啻千。
- 巍峨本无动，崇峻性岂偏。外景自隐隐，潜虚固幽玄。
- 我来暗凝情，务道志更坚。色与山异性，性并山亦然。
- 境变山不动，性存形自迁。自迁不阻俗，自定不失贤。
- 浮华与朱紫，安可迷心田。

## 拼音
- yi4 wen2 jiu3 hua4 shan1 ， shang4 zai4 tong2 zhi4 nian2 。 fu2 chen2 ren4 ming2 lu4 ， kui1 yang3 hui4 wu2 yuan2 。
- ba4 zhi2 chi2 yang2 shi2 ， fu4 zao1 ying2 song4 qian1 。 yin1 zi1 qi4 cheng2 yuan4 ， zhu3 wang4 zhen3 xi2 qian2 。
- kuang4 zhi2 chun1 zheng4 nong2 ， qi4 se4 wu2 bu4 quan2 。 huo4 ru2 bi4 yu4 jing4 ， huo4 si4 qing1 ai3 xian1 。
- huo4 jie1 bai2 yun2 dui1 ， huo4 ying4 hong2 xia2 tian1 。 cheng2 zi1 ji4 bu4 yi1 ， bian4 tai4 he2 chi4 qian1 。
- wei1 e2 ben3 wu2 dong4 ， chong2 jun4 xing4 qi3 pian1 。 wai4 jing3 zi4 yin3 yin3 ， qian2 xu1 gu4 you1 xuan2 。
- wo3 lai2 an4 ning2 qing2 ， wu4 dao4 zhi4 geng4 jian1 。 se4 yu3 shan1 yi4 xing4 ， xing4 bing4 shan1 yi4 ran2 。
- jing4 bian4 shan1 bu2 dong4 ， xing4 cun2 xing2 zi4 qian1 。 zi4 qian1 bu4 zu3 su2 ， zi4 ding4 bu4 shi1 xian2 。
- fu2 hua2 yu3 zhu1 zi3 ， an1 ke3 mi2 xin1 tian2 。

## 注释

## 译文

## 赏析
