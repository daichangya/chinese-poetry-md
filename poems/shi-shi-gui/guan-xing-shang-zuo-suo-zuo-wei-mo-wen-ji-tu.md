---
id: shi-shi-gui-guan-xing-shang-zuo-suo-zuo-wei-mo-wen-ji-tu
title: 观行上座所作维摩问疾图
titlePinyin: guan1 xing2 shang4 zuo4 suo3 zuo4 wei2 mo2 wen4 ji2 tu2
titleSlug: guan-xing-shang-zuo-suo-zuo-wei-mo-wen-ji-tu
author: 释士珪
authorPinyin: shi4 shi4 gui1
authorSlug: shi-shi-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人眈眈痴虎头，了然电转开双眸。
- 枯木已死寒岩秋，定中霹雳摧四牛。
- 起来下笔不能休，新诗字字蟠银钩。
- 发其余者漫不收，散而纵横为九流。
- 我观此画真其尤，病维摩诘小有瘳。
- 文殊大士从之游，彼上人者难对酬。
- 两公文章虎而彪，万古凡马空骅骝。
- 向来曹韩与韦侯，笔端亦尝知此否。
- 世间画本多山丘，阅人何翅如传邮。
- 对此可以销百忧，先生胡为吟四愁。

## 拼音
- dao4 ren2 dan1 dan1 chi1 hu3 tou2 ， liao3 ran2 dian4 zhuan3 kai1 shuang1 mou2 。
- ku1 mu4 yi3 si3 han2 yan2 qiu1 ， ding4 zhong1 pi1 li4 cui1 si4 niu2 。
- qi3 lai2 xia4 bi3 bu4 neng2 xiu1 ， xin1 shi1 zi4 zi4 pan2 yin2 gou1 。
- fa1 qi2 yu2 zhe3 man4 bu4 shou1 ， san4 er2 zong4 heng2 wei4 jiu3 liu2 。
- wo3 guan1 ci3 hua4 zhen1 qi2 you2 ， bing4 wei2 mo2 jie2 xiao3 you3 chou1 。
- wen2 shu1 da4 shi4 cong2 zhi1 you2 ， bi3 shang4 ren2 zhe3 nan2 dui4 chou2 。
- liang3 gong1 wen2 zhang1 hu3 er2 biao1 ， wan4 gu3 fan2 ma3 kong1 hua2 liu2 。
- xiang4 lai2 cao2 han2 yu3 wei2 hou2 ， bi3 duan1 yi4 chang2 zhi1 ci3 fou3 。
- shi4 jian1 hua4 ben3 duo1 shan1 qiu1 ， yue4 ren2 he2 chi4 ru2 chuan2 you2 。
- dui4 ci3 ke3 yi3 xiao1 bai3 you1 ， xian1 sheng1 hu2 wei4 yin2 si4 chou2 。

## 注释

## 译文

## 赏析
