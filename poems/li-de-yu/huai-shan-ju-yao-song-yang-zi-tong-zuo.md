---
id: li-de-yu-huai-shan-ju-yao-song-yang-zi-tong-zuo
title: 怀山居邀松阳子同作
titlePinyin: huai2 shan1 ju1 yao1 song1 yang2 zi3 tong2 zuo4
titleSlug: huai-shan-ju-yao-song-yang-zi-tong-zuo
author: 李德裕
authorPinyin: li3 de2 yu4
authorSlug: li-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我有爱山心，如饥复如渴。出谷一年余，常疑十年别。
- 春思岩花烂，夏忆寒泉冽。秋忆泛兰卮，冬思玩松雪。
- 晨思小山桂，暝忆深潭月。醉忆剖红梨，饭思食紫蕨。
- 坐思藤萝密，步忆莓苔滑。昼夜百刻中，愁肠几回绝。
- 每念羊叔子，言之岂常辍。人生不如意，十乃居七八。
- 我未及悬舆，今犹佩朝绂。焉能逐糜鹿，便得游林樾。
- 范恣沧波舟，张怀赤松列。惟应讵身恤，岂敢忘臣节。
- 器满自当欹，物盈终有缺。从兹返樵径，庶可希前哲。

## 拼音
- wo3 you3 ai4 shan1 xin1 ， ru2 ji1 fu4 ru2 ke3 。 chu1 gu3 yi4 nian2 yu2 ， chang2 yi2 shi2 nian2 bie2 。
- chun1 si1 yan2 hua1 lan4 ， xia4 yi4 han2 quan2 lie4 。 qiu1 yi4 fan4 lan2 zhi1 ， dong1 si1 wan2 song1 xue3 。
- chen2 si1 xiao3 shan1 gui4 ， ming2 yi4 shen1 tan2 yue4 。 zui4 yi4 pou1 hong2 li2 ， fan4 si1 shi2 zi3 jue2 。
- zuo4 si1 teng2 luo2 mi4 ， bu4 yi4 mei2 tai2 hua2 。 zhou4 ye4 bai3 ke4 zhong1 ， chou2 chang2 ji3 hui2 jue2 。
- mei3 nian4 yang2 shu1 zi3 ， yan2 zhi1 qi3 chang2 chuo4 。 ren2 sheng1 bu4 ru2 yi4 ， shi2 nai3 ju1 qi1 ba1 。
- wo3 wei4 ji2 xuan2 yu2 ， jin1 you2 pei4 chao2 fu2 。 yan1 neng2 zhu2 mi2 lu4 ， bian4 de2 you2 lin2 yue4 。
- fan4 zi4 cang1 bo1 zhou1 ， zhang1 huai2 chi4 song1 lie4 。 wei2 ying4 ju4 shen1 xu4 ， qi3 gan3 wang4 chen2 jie2 。
- qi4 man3 zi4 dang1 qi1 ， wu4 ying2 zhong1 you3 que1 。 cong2 zi1 fan3 qiao2 jing4 ， shu4 ke3 xi1 qian2 zhe2 。

## 注释

## 译文

## 赏析
