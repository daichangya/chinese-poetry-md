---
id: li-de-yu-bi-wen-long-men-jing-shan-si-you-hong-gui-shu-du-xiu-yi-chuan-chang-yu-j-829ef84b
title: 比闻龙门敬善寺有红桂树独秀伊川尝于江南诸山访之莫致陈侍御知予所好因访剡溪樵客偶得数株移植郊园众芳色沮乃知敬善所有是蜀道菵草徒得嘉名因赋是诗兼赠陈侍御
titlePinyin: bi3 wen2 long2 men2 jing4 shan4 si4 you3 hong2 gui4 shu4 du2 xiu4 yi1 chuan1 chang2 yu2 jiang1 nan2 zhu1 shan1 fang3 zhi1 mo4 zhi4 chen2 shi4 yu4 zhi1 yu3 suo3 hao3 yin1 fang3 yan3 xi1 qiao2 ke4 ou3 de2 shu4 zhu1 yi2 zhi2 jiao1 yuan2 zhong4 fang1 se4 ju3 nai3 zhi1 jing4 shan4 suo3 you3 shi4 shu3 dao4 wang3 cao3 tu2 de2 jia1 ming2 yin1 fu4 shi4 shi1 jian1 zeng4 chen2 shi4 yu4
titleSlug: bi-wen-long-men-jing-shan-si-you-hong-gui-shu-du-xiu-yi-chuan-chang-yu-j-829ef84b
author: 李德裕
authorPinyin: li3 de2 yu4
authorSlug: li-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔闻红桂枝，独秀龙门侧。
- 越叟遗数株，周人未尝识。
- 平生爱此树，攀玩无由得。
- 君子知我心，因之为羽翼。
- 岂烦嘉客誉，且就清阴息。
- 来自天姥岑，长疑翠岚色。
- 芬芳世所绝，偃蹇枝渐直。
- 琼叶润不凋，珠英粲如织。
- 犹疑翡翠宿，想待鹓雏食。
- 宁止暂淹留，终当更封植。

## 拼音
- xi1 wen2 hong2 gui4 zhi1 ， du2 xiu4 long2 men2 ce4 。
- yue4 sou3 yi2 shu4 zhu1 ， zhou1 ren2 wei4 chang2 shi2 。
- ping2 sheng1 ai4 ci3 shu4 ， pan1 wan2 wu2 you2 de2 。
- jun1 zi3 zhi1 wo3 xin1 ， yin1 zhi1 wei4 yu3 yi4 。
- qi3 fan2 jia1 ke4 yu4 ， qie3 jiu4 qing1 yin1 xi1 。
- lai2 zi4 tian1 lao3 cen2 ， chang2 yi2 cui4 lan2 se4 。
- fen1 fang1 shi4 suo3 jue2 ， yan3 jian3 zhi1 jian4 zhi2 。
- qiong2 ye4 run4 bu4 diao1 ， zhu1 ying1 can4 ru2 zhi1 。
- you2 yi2 fei3 cui4 su4 ， xiang3 dai4 yuan1 chu2 shi2 。
- ning2 zhi3 zan4 yan1 liu2 ， zhong1 dang1 geng4 feng1 zhi2 。

## 注释

## 译文

## 赏析
