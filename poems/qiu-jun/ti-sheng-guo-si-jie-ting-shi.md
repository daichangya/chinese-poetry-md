---
id: qiu-jun-ti-sheng-guo-si-jie-ting-shi
title: 题圣果寺介亭诗
titlePinyin: ti2 sheng4 guo3 si4 jie4 ting2 shi1
titleSlug: ti-sheng-guo-si-jie-ting-shi
author: 丘濬
authorPinyin: qiu1 jun4
authorSlug: qiu-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金商肃肃淬龙渊，白晓挥开东北天。
- 天孙引下翡翠烟，层层堆列参井边。
- 便于裸壤蟠危巅，城雉岧峣暗接连。
- 地祇欲夸融结权，藓花𣃁破蛰虫迁。
- 皮刳骨露判混元，一支一节相贯穿。
- 洞庭波浪彻底干，驱来不用暴秦鞭。
- 大者臲尯下腾骞，尊卑序立鸿雁联。
- 欲觐曜宝礼法专，貘豹甝虎竞差肩。
- 禀命踧蹜未敢前，精神张王腰挛拳。
- 霸臣纳土穷海堧，怪状埋没几百年。
- 中和有美既争先，磷磷丹漆排雕椽。
- 太守择之继曩贤，念此嵌空清且坚。
- 遽于峭绝创墀轩，名之以介非徒然。
- 介是长男变初世，六二爻辞蕴深秘。
- 重门待暴乃其卦，未兆未萌堪畏避。
- 公性中正仍尽瘁，悔吝何忧忧道义。
- 道义兴行皇纲备，乃是择之之本志。
- 平湖巨浸六幕宽，此时非独图宴憙。
- 暑月芙蓉秋月涛，截断风光千百里。
- 鹏云沆瀣南北透，离朱瞪目旷倾耳。
- 料公岂恋苇苕地，才业施为自兹始。
- 或借前筯或赤箠，式遏蛮戎顺文轨。
- 炎上润下火兼水，无燥无烈无圮毁。
- 张衡巧制尘灰累，八虬困睡金丸止。
- 劝公速为苍生起，起辅垂裳圣天子。
- 永永勋庸辉信史，此亭万古镇星纪。

## 拼音
- jin1 shang1 su4 su4 cui4 long2 yuan1 ， bai2 xiao3 hui1 kai1 dong1 bei3 tian1 。
- tian1 sun1 yin3 xia4 fei3 cui4 yan1 ， ceng2 ceng2 dui1 lie4 can1 jing3 bian1 。
- bian4 yu2 luo3 rang3 pan2 wei1 dian1 ， cheng2 zhi4 tiao2 yao2 an4 jie1 lian2 。
- di4 qi2 yu4 kua1 rong2 jie2 quan2 ， xian3 hua1 𣃁 po4 zhe2 chong2 qian1 。
- pi2 ku1 gu3 lu4 pan4 hun4 yuan2 ， yi4 zhi1 yi4 jie2 xiang1 guan4 chuan1 。
- dong4 ting2 bo1 lang4 che4 di3 gan1 ， qu1 lai2 bu2 yong4 bao4 qin2 bian1 。
- da4 zhe3 nie4 kui4 xia4 teng2 qian1 ， zun1 bei1 xu4 li4 hong2 yan4 lian2 。
- yu4 jin4 yao4 bao3 li3 fa3 zhuan1 ， mo4 bao4 han2 hu3 jing4 cha4 jian1 。
- bing3 ming4 cu4 su4 wei4 gan3 qian2 ， jing1 shen2 zhang1 wang2 yao1 luan2 quan2 。
- ba4 chen2 na4 tu3 qiong2 hai3 ruan2 ， guai4 zhuang4 mai2 mo4 ji3 bai3 nian2 。
- zhong1 he2 you3 mei3 ji4 zheng1 xian1 ， lin2 lin2 dan1 qi1 pai2 diao1 chuan2 。
- tai4 shou3 ze2 zhi1 ji4 nang3 xian2 ， nian4 ci3 qian4 kong1 qing1 qie3 jian1 。
- ju4 yu2 qiao4 jue2 chuang4 chi2 xuan1 ， ming2 zhi1 yi3 jie4 fei1 tu2 ran2 。
- jie4 shi4 chang2 nan2 bian4 chu1 shi4 ， liu4 er4 yao2 ci2 yun4 shen1 mi4 。
- zhong4 men2 dai4 bao4 nai3 qi2 gua4 ， wei4 zhao4 wei4 meng2 kan1 wei4 bi4 。
- gong1 xing4 zhong1 zheng4 reng2 jin4 cui4 ， hui3 lin4 he2 you1 you1 dao4 yi4 。
- dao4 yi4 xing1 xing2 huang2 gang1 bei4 ， nai3 shi4 ze2 zhi1 zhi1 ben3 zhi4 。
- ping2 hu2 ju4 jin4 liu4 mu4 kuan1 ， ci3 shi2 fei1 du2 tu2 yan4 xi3 。
- shu3 yue4 fu2 rong2 qiu1 yue4 tao1 ， jie2 duan4 feng1 guang1 qian1 bai3 li3 。
- peng2 yun2 hang4 xie4 nan2 bei3 tou4 ， li2 zhu1 deng4 mu4 kuang4 qing1 er3 。
- liao4 gong1 qi3 lian4 wei3 tiao2 di4 ， cai2 ye4 shi1 wei4 zi4 zi1 shi3 。
- huo4 jie4 qian2 zhu4 huo4 chi4 chui2 ， shi4 e4 man2 rong2 shun4 wen2 gui3 。
- yan2 shang4 run4 xia4 huo3 jian1 shui3 ， wu2 zao4 wu2 lie4 wu2 pi3 hui3 。
- zhang1 heng2 qiao3 zhi4 chen2 hui1 lei4 ， ba1 qiu2 kun4 shui4 jin1 wan2 zhi3 。
- quan4 gong1 su4 wei4 cang1 sheng1 qi3 ， qi3 fu3 chui2 shang0 sheng4 tian1 zi3 。
- yong3 yong3 xun1 yong1 hui1 xin4 shi3 ， ci3 ting2 wan4 gu3 zhen4 xing1 ji4 。

## 注释

## 译文

## 赏析
