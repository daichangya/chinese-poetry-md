---
id: shi-zhen-lin-xiang-ru-wan-bi-gui-zhao-lun
title: 蔺相如完璧归赵论
titlePinyin: lin4 xiang1 ru2 wan2 bi4 gui1 zhao4 lun4
titleSlug: lin-xiang-ru-wan-bi-gui-zhao-lun
author: 世贞
authorPinyin: shi4 zhen1
authorSlug: shi-zhen
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 蔺相如之完璧，人皆称之。予未敢以为信也。
- 夫秦以十五城之空名，诈赵而胁其璧。是时言取璧者，情也，非欲以窥赵也。赵得其情则弗予，不得其情则予；得其情而畏之则予，得其情而弗畏之则弗予。此两言决耳，奈之何既畏而复挑其怒也！
- 且夫秦欲璧，赵弗予璧，两无所曲直也。入璧而秦弗予城，曲在秦；秦出城而璧归，曲在赵。欲使曲在秦，则莫如弃璧；畏弃璧，则莫如弗予。夫秦王既按图以予城，又设九宾，斋而受璧，其势不得不予城。璧入而城弗予，相如则前请曰：“臣固知大王之弗予城也。夫璧非赵璧乎？而十五城秦宝也。今使大王以璧故，而亡其十五城，十五城之子弟，皆厚怨大王以弃我如草芥也。大王弗与城，而绐赵璧，以一璧故，而失信于天下，臣请就死于国，以明大王之失信！”秦王未必不返璧也。今奈何使舍人怀而逃之，而归直于秦？
- 是时秦意未欲与赵绝耳。令秦王怒而僇相如于市，武安君十万众压邯郸，而责璧与信，一胜而相如族，再胜而璧终入秦矣。
- 吾故曰：蔺相如之获全于璧也，天也。若其劲渑池，柔廉颇，则愈出而愈妙于用。所以能完赵者，天固曲全之哉！

## 拼音
- lin4 xiang1 ru2 zhi1 wan2 bi4 ， ren2 jie1 cheng1 zhi1 。 yu3 wei4 gan3 yi3 wei2 xin4 ye3 。
- fu1 qin2 yi3 shi2 wu3 cheng2 zhi1 kong1 ming2 ， zha4 zhao4 er2 xie2 qi2 bi4 。 shi4 shi2 yan2 qu3 bi4 zhe3 ， qing2 ye3 ， fei1 yu4 yi3 kui1 zhao4 ye3 。 zhao4 de2 qi2 qing2 ze2 fu2 yu3 ， bu4 de2 qi2 qing2 ze2 yu3 ； de2 qi2 qing2 er2 wei4 zhi1 ze2 yu3 ， de2 qi2 qing2 er2 fu2 wei4 zhi1 ze2 fu2 yu3 。 ci3 liang3 yan2 jue2 er3 ， nai4 zhi1 he2 ji4 wei4 er2 fu4 tiao1 qi2 nu4 ye3 ！
- qie3 fu1 qin2 yu4 bi4 ， zhao4 fu2 yu3 bi4 ， liang3 wu2 suo3 qu1 zhi2 ye3 。 ru4 bi4 er2 qin2 fu2 yu3 cheng2 ， qu3 zai4 qin2 ； qin2 chu1 cheng2 er2 bi4 gui1 ， qu3 zai4 zhao4 。 yu4 shi3 qu3 zai4 qin2 ， ze2 mo4 ru2 qi4 bi4 ； wei4 qi4 bi4 ， ze2 mo4 ru2 fu2 yu3 。 fu1 qin2 wang2 ji4 an4 tu2 yi3 yu3 cheng2 ， you4 she4 jiu3 bin1 ， zhai1 er2 shou4 bi4 ， qi2 shi4 bu4 de2 bu4 yu3 cheng2 。 bi4 ru4 er2 cheng2 fu2 yu3 ， xiang1 ru2 ze2 qian2 qing3 yue1 ： “ chen2 gu4 zhi1 da4 wang2 zhi1 fu2 yu3 cheng2 ye3 。 fu1 bi4 fei1 zhao4 bi4 hu1 ？ er2 shi2 wu3 cheng2 qin2 bao3 ye3 。 jin1 shi3 da4 wang2 yi3 bi4 gu4 ， er2 wang2 qi2 shi2 wu3 cheng2 ， shi2 wu3 cheng2 zhi1 zi3 di4 ， jie1 hou4 yuan4 da4 wang2 yi3 qi4 wo3 ru2 cao3 jie4 ye3 。 da4 wang2 fu2 yu3 cheng2 ， er2 dai4 zhao4 bi4 ， yi3 yi2 bi4 gu4 ， er2 shi1 xin4 yu2 tian1 xia4 ， chen2 qing3 jiu4 si3 yu2 guo2 ， yi3 ming2 da4 wang2 zhi1 shi1 xin4 ！ ” qin2 wang2 wei4 bi4 bu4 fan3 bi4 ye3 。 jin1 nai4 he2 shi3 she4 ren2 huai2 er2 tao2 zhi1 ， er2 gui1 zhi2 yu2 qin2 ？
- shi4 shi2 qin2 yi4 wei4 yu4 yu3 zhao4 jue2 er3 。 ling4 qin2 wang2 nu4 er2 lu4 xiang1 ru2 yu2 shi4 ， wu3 an1 jun1 shi2 wan4 zhong4 ya1 han2 dan1 ， er2 ze2 bi4 yu3 xin4 ， yi2 sheng4 er2 xiang1 ru2 zu2 ， zai4 sheng4 er2 bi4 zhong1 ru4 qin2 yi3 。
- wu2 gu4 yue1 ： lin4 xiang1 ru2 zhi1 huo4 quan2 yu2 bi4 ye3 ， tian1 ye3 。 ruo4 qi2 jin4 mian3 chi2 ， rou2 lian2 po1 ， ze2 yu4 chu1 er2 yu4 miao4 yu2 yong4 。 suo3 yi3 neng2 wan2 zhao4 zhe3 ， tian1 gu4 qu3 quan2 zhi1 zai1 ！

## 注释

## 译文

## 赏析
