---
id: gao-shi-zi-qi-she-huang-he-tu-zhong-zuo-shi-san-shou
title: 自淇涉黄河途中作十三首
titlePinyin: zi4 qi2 she4 huang2 he2 tu2 zhong1 zuo4 shi2 san1 shou3
titleSlug: zi-qi-she-huang-he-tu-zhong-zuo-shi-san-shou
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 川上常极目，世情今已闲。去帆带落日，征路随长山。
- 亲友若云霄，可望不可攀。于兹任所惬，浩荡风波间。
- 清晨泛中流，羽族满汀渚。黄鹄何处来，昂藏寡俦侣。
- 飞鸣无人见，饮啄岂得所。云汉尔固知，胡为不轻举。
- 野人头尽白，与我忽相访。手持青竹竿，日暮淇水上。
- 虽老美容色，虽贫亦闲放。钓鱼三十年，中心无所向。
- 南登滑台上，却望河淇间。竹树夹流水，孤城对远山。
- 念兹川路阔，羡尔沙鸥闲。长想别离处，犹无音信还。
- 东入黄河水，茫茫泛纡直。北望太行山，峨峨半天色。
- 山河相映带，深浅未可测。自昔有贤才，相逢不相识。
- 秋日登滑台，台高秋已暮。独行既未惬，怀土怅无趣。
- 晋宋何萧条，羌胡散驰鹜。当时无战略，此地即边戍。
- 兵革徒自勤，山河孰云固。乘闲喜临眺，感物伤游寓。
- 惆怅落日前，飘飖远帆处。北风吹万里，南雁不知数。
- 归意方浩然，云沙更回互。
- 乱流自兹远，倚楫时一望。遥见楚汉城，崔嵬高山上。
- 天道昔未测，人心无所向。屠钓称侯王，龙蛇争霸王。
- 缅怀多杀戮，顾此生惨怆。圣代休甲兵，吾其得闲放。
- 兹川方悠邈，云沙无前后。古堰对河壖，长林出淇口。
- 独行非吾意，东向日已久。忧来谁得知，且酌尊中酒。
- 朝从北岸来，泊船南河浒。试共野人言，深觉农夫苦。
- 去秋虽薄熟，今夏犹未雨。耕耘日勤劳，租税兼舄卤。
- 园蔬空寥落，产业不足数。尚有献芹心，无因见明主。
- 茫茫浊河注，怀古临河滨。禹功本豁达，汉迹方因循。
- 坎德昔滂沱，冯夷胡不仁。激潏陵堤防，东郡多悲辛。
- 天子忽惊悼，从官皆负薪。畚筑岂无谋，祈祷如有神。
- 宣房今安在，高岸空嶙峋。
- 我行倦风湍，辍棹将问津。空传歌瓠子，感慨独愁人。
- 孟夏桑叶肥，秾阴夹长津。蚕农有时节，田野无闲人。
- 临水狎渔樵，望山怀隐沦。谁能去京洛，憔悴对风尘。
- 朝景入平川，川长复垂柳。遥看魏公墓，突兀前山后。
- 忆昔大业时，群雄角奔走。伊人何电迈，独立风尘首。
- 传檄举敖仓，拥兵屯洛口。连营一百万，六合如可有。
- 方项终比肩，乱隋将假手。力争固难恃，骄战曷能久。
- 若使学萧曹，功名当不朽。
- 皤皤河滨叟，相遇似有耻。辍榜聊问之，答言尽终始。
- 一生虽贫贱，九十年未死。且喜对儿孙，弥惭远城市。
- 结庐黄河曲，垂钓长河里。漫漫望云沙，萧条听风水。
- 所思强饭食，永愿在乡里。万事吾不知，其心只如此。

## 拼音
- chuan1 shang4 chang2 ji2 mu4 ， shi4 qing2 jin1 yi3 xian2 。 qu4 fan1 dai4 luo4 ri4 ， zheng1 lu4 sui2 chang2 shan1 。
- qin1 you3 ruo4 yun2 xiao1 ， ke3 wang4 bu4 ke3 pan1 。 yu2 zi1 ren4 suo3 qie4 ， hao4 dang4 feng1 bo1 jian1 。
- qing1 chen2 fan4 zhong1 liu2 ， yu3 zu2 man3 ting1 zhu3 。 huang2 hu2 he2 chu4 lai2 ， ang2 cang2 gua3 chou2 lü3 。
- fei1 ming2 wu2 ren2 jian4 ， yin3 zhuo2 qi3 de2 suo3 。 yun2 han4 er3 gu4 zhi1 ， hu2 wei4 bu4 qing1 ju3 。
- ye3 ren2 tou2 jin4 bai2 ， yu3 wo3 hu1 xiang1 fang3 。 shou3 chi2 qing1 zhu2 gan1 ， ri4 mu4 qi2 shui3 shang4 。
- sui1 lao3 mei3 rong2 se4 ， sui1 pin2 yi4 xian2 fang4 。 diao4 yu2 san1 shi2 nian2 ， zhong1 xin1 wu2 suo3 xiang4 。
- nan2 deng1 hua2 tai2 shang4 ， que4 wang4 he2 qi2 jian1 。 zhu2 shu4 jia2 liu2 shui3 ， gu1 cheng2 dui4 yuan3 shan1 。
- nian4 zi1 chuan1 lu4 kuo4 ， xian4 er3 sha1 ou1 xian2 。 chang2 xiang3 bie2 li2 chu4 ， you2 wu2 yin1 xin4 hai2 。
- dong1 ru4 huang2 he2 shui3 ， mang2 mang2 fan4 yu1 zhi2 。 bei3 wang4 tai4 hang2 shan1 ， e2 e2 ban4 tian1 se4 。
- shan1 he2 xiang1 ying4 dai4 ， shen1 qian3 wei4 ke3 ce4 。 zi4 xi1 you3 xian2 cai2 ， xiang1 feng2 bu4 xiang1 shi2 。
- qiu1 ri4 deng1 hua2 tai2 ， tai2 gao1 qiu1 yi3 mu4 。 du2 xing2 ji4 wei4 qie4 ， huai2 tu3 chang4 wu2 qu4 。
- jin4 song4 he2 xiao1 tiao2 ， qiang1 hu2 san4 chi2 wu4 。 dang1 shi2 wu2 zhan4 lüe4 ， ci3 di4 ji2 bian1 shu4 。
- bing1 ge2 tu2 zi4 qin2 ， shan1 he2 shu2 yun2 gu4 。 cheng2 xian2 xi3 lin2 tiao4 ， gan3 wu4 shang1 you2 yu4 。
- chou2 chang4 luo4 ri4 qian2 ， piao1 yao2 yuan3 fan1 chu4 。 bei3 feng1 chui1 wan4 li3 ， nan2 yan4 bu4 zhi1 shu4 。
- gui1 yi4 fang1 hao4 ran2 ， yun2 sha1 geng4 hui2 hu4 。
- luan4 liu2 zi4 zi1 yuan3 ， yi3 ji2 shi2 yi2 wang4 。 yao2 jian4 chu3 han4 cheng2 ， cui1 wei2 gao1 shan1 shang4 。
- tian1 dao4 xi1 wei4 ce4 ， ren2 xin1 wu2 suo3 xiang4 。 tu2 diao4 cheng1 hou2 wang2 ， long2 she2 zheng1 ba4 wang2 。
- mian3 huai2 duo1 sha1 lu4 ， gu4 ci3 sheng1 can3 chuang4 。 sheng4 dai4 xiu1 jia3 bing1 ， wu2 qi2 de2 xian2 fang4 。
- zi1 chuan1 fang1 you1 miao3 ， yun2 sha1 wu2 qian2 hou4 。 gu3 yan4 dui4 he2 ruan2 ， chang2 lin2 chu1 qi2 kou3 。
- du2 xing2 fei1 wu2 yi4 ， dong1 xiang4 ri4 yi3 jiu3 。 you1 lai2 shui2 de2 zhi1 ， qie3 zhuo2 zun1 zhong1 jiu3 。
- chao2 cong2 bei3 an4 lai2 ， bo2 chuan2 nan2 he2 hu3 。 shi4 gong4 ye3 ren2 yan2 ， shen1 jue2 nong2 fu1 ku3 。
- qu4 qiu1 sui1 bao2 shu2 ， jin1 xia4 you2 wei4 yu3 。 geng1 yun2 ri4 qin2 lao2 ， zu1 shui4 jian1 xi4 lu3 。
- yuan2 shu1 kong1 liao2 luo4 ， chan3 ye4 bu4 zu2 shu4 。 shang4 you3 xian4 qin2 xin1 ， wu2 yin1 jian4 ming2 zhu3 。
- mang2 mang2 zhuo2 he2 zhu4 ， huai2 gu3 lin2 he2 bin1 。 yu3 gong1 ben3 huo1 da2 ， han4 ji4 fang1 yin1 xun2 。
- kan3 de2 xi1 pang1 tuo2 ， feng2 yi2 hu2 bu4 ren2 。 ji1 yu4 ling2 di1 fang2 ， dong1 jun4 duo1 bei1 xin1 。
- tian1 zi3 hu1 jing1 dao4 ， cong2 guan1 jie1 fu4 xin1 。 ben3 zhu4 qi3 wu2 mou2 ， qi2 dao3 ru2 you3 shen2 。
- xuan1 fang2 jin1 an1 zai4 ， gao1 an4 kong1 lin2 xun2 。
- wo3 xing2 juan4 feng1 tuan1 ， chuo4 zhao4 jiang1 wen4 jin1 。 kong1 chuan2 ge1 hu4 zi3 ， gan3 kai3 du2 chou2 ren2 。
- meng4 xia4 sang1 ye4 fei2 ， nong2 yin1 jia2 chang2 jin1 。 can2 nong2 you3 shi2 jie2 ， tian2 ye3 wu2 xian2 ren2 。
- lin2 shui3 xia2 yu2 qiao2 ， wang4 shan1 huai2 yin3 lun2 。 shui2 neng2 qu4 jing1 luo4 ， qiao2 cui4 dui4 feng1 chen2 。
- chao2 jing3 ru4 ping2 chuan1 ， chuan1 chang2 fu4 chui2 liu3 。 yao2 kan4 wei4 gong1 mu4 ， tu1 wu4 qian2 shan1 hou4 。
- yi4 xi1 da4 ye4 shi2 ， qun2 xiong2 jiao3 ben1 zou3 。 yi1 ren2 he2 dian4 mai4 ， du2 li4 feng1 chen2 shou3 。
- chuan2 xi2 ju3 ao2 cang1 ， yong1 bing1 tun2 luo4 kou3 。 lian2 ying2 yi4 bai3 wan4 ， liu4 he2 ru2 ke3 you3 。
- fang1 xiang4 zhong1 bi3 jian1 ， luan4 sui2 jiang1 jia3 shou3 。 li4 zheng1 gu4 nan2 shi4 ， jiao1 zhan4 he2 neng2 jiu3 。
- ruo4 shi3 xue2 xiao1 cao2 ， gong1 ming2 dang1 bu4 xiu3 。
- po2 po2 he2 bin1 sou3 ， xiang1 yu4 si4 you3 chi3 。 chuo4 bang3 liao2 wen4 zhi1 ， da2 yan2 jin4 zhong1 shi3 。
- yi4 sheng1 sui1 pin2 jian4 ， jiu3 shi2 nian2 wei4 si3 。 qie3 xi3 dui4 er2 sun1 ， mi2 can2 yuan3 cheng2 shi4 。
- jie2 lu2 huang2 he2 qu3 ， chui2 diao4 chang2 he2 li3 。 man4 man4 wang4 yun2 sha1 ， xiao1 tiao2 ting1 feng1 shui3 。
- suo3 si1 qiang2 fan4 shi2 ， yong3 yuan4 zai4 xiang1 li3 。 wan4 shi4 wu2 bu4 zhi1 ， qi2 xin1 zhi1 ru2 ci3 。

## 注释

## 译文

## 赏析
