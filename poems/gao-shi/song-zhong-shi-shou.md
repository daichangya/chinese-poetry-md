---
id: gao-shi-song-zhong-shi-shou
title: 宋中十首
titlePinyin: song4 zhong1 shi2 shou3
titleSlug: song-zhong-shi-shou
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 梁王昔全盛，宾客复多才。悠悠一千年，陈迹唯高台。
- 寂寞向秋草，悲风千里来。
- 朝临孟诸上，忽见芒砀间。赤帝终已矣，白云长不还。
- 时清更何有，禾黍遍空山。
- 景公德何广，临变莫能欺。三请皆不忍，妖星终自移。
- 君心本如此，天道岂无知。
- 梁苑白日暮，梁山秋草时。君王不可见，修竹令人悲。
- 九月桑叶尽，寒风鸣树枝。
- 登高临旧国，怀古对穷秋。落日鸿雁度，寒城砧杵愁。
- 昔贤不复有，行矣莫淹留。
- 出门望终古，独立悲且歌。忆昔鲁仲尼，凄凄此经过。
- 众人不可向，伐树将如何。
- 逍遥漆园吏，冥没不知年。世事浮云外，闲居大道边。
- 古来同一马，今我亦忘筌。
- 五霸递征伐，宋人无战功。解围幸奇说，易子伤吾衷。
- 唯见卢门外，萧条多转蓬。
- 常爱宓子贱，鸣琴能自亲。邑中静无事，岂不由其身。
- 何意千年后，寂寞无此人。
- 阏伯去已久，高丘临道傍。人皆有兄弟，尔独为参商。
- 终古犹如此。而今安可量。

## 拼音
- liang2 wang2 xi1 quan2 sheng4 ， bin1 ke4 fu4 duo1 cai2 。 you1 you1 yi4 qian1 nian2 ， chen2 ji4 wei2 gao1 tai2 。
- ji4 mo4 xiang4 qiu1 cao3 ， bei1 feng1 qian1 li3 lai2 。
- chao2 lin2 meng4 zhu1 shang4 ， hu1 jian4 mang2 dang4 jian1 。 chi4 di4 zhong1 yi3 yi3 ， bai2 yun2 chang2 bu4 hai2 。
- shi2 qing1 geng4 he2 you3 ， he2 shu3 bian4 kong1 shan1 。
- jing3 gong1 de2 he2 guang3 ， lin2 bian4 mo4 neng2 qi1 。 san1 qing3 jie1 bu4 ren3 ， yao1 xing1 zhong1 zi4 yi2 。
- jun1 xin1 ben3 ru2 ci3 ， tian1 dao4 qi3 wu2 zhi1 。
- liang2 yuan4 bai2 ri4 mu4 ， liang2 shan1 qiu1 cao3 shi2 。 jun1 wang2 bu4 ke3 jian4 ， xiu1 zhu2 ling4 ren2 bei1 。
- jiu3 yue4 sang1 ye4 jin4 ， han2 feng1 ming2 shu4 zhi1 。
- deng1 gao1 lin2 jiu4 guo2 ， huai2 gu3 dui4 qiong2 qiu1 。 luo4 ri4 hong2 yan4 du4 ， han2 cheng2 zhen1 chu3 chou2 。
- xi1 xian2 bu2 fu4 you3 ， xing2 yi3 mo4 yan1 liu2 。
- chu1 men2 wang4 zhong1 gu3 ， du2 li4 bei1 qie3 ge1 。 yi4 xi1 lu3 zhong4 ni2 ， qi1 qi1 ci3 jing1 guo4 。
- zhong4 ren2 bu4 ke3 xiang4 ， fa2 shu4 jiang1 ru2 he2 。
- xiao1 yao2 qi1 yuan2 li4 ， ming2 mei2 bu4 zhi1 nian2 。 shi4 shi4 fu2 yun2 wai4 ， xian2 ju1 da4 dao4 bian1 。
- gu3 lai2 tong2 yi4 ma3 ， jin1 wo3 yi4 wang4 quan2 。
- wu3 ba4 di4 zheng1 fa2 ， song4 ren2 wu2 zhan4 gong1 。 jie3 wei2 xing4 qi2 shuo1 ， yi4 zi3 shang1 wu2 zhong1 。
- wei2 jian4 lu2 men2 wai4 ， xiao1 tiao2 duo1 zhuan3 peng2 。
- chang2 ai4 mi4 zi3 jian4 ， ming2 qin2 neng2 zi4 qin1 。 yi4 zhong1 jing4 wu2 shi4 ， qi3 bu4 you2 qi2 shen1 。
- he2 yi4 qian1 nian2 hou4 ， ji4 mo4 wu2 ci3 ren2 。
- e4 bo2 qu4 yi3 jiu3 ， gao1 qiu1 lin2 dao4 bang4 。 ren2 jie1 you3 xiong1 di4 ， er3 du2 wei4 can1 shang1 。
- zhong1 gu3 you2 ru2 ci3 。 er2 jin1 an1 ke3 liang2 。

## 注释

## 译文

## 赏析
