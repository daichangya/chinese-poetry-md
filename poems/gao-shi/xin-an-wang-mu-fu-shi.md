---
id: gao-shi-xin-an-wang-mu-fu-shi
title: 信安王幕府诗
titlePinyin: xin4 an1 wang2 mu4 fu3 shi1
titleSlug: xin-an-wang-mu-fu-shi
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 云纪轩皇代，星高太白年。庙堂咨上策，幕府制中权。
- 磐石藩维固，升坛礼乐先。国章荣印绶，公服贵貂蝉。
- 乐善旌深德，输忠格上玄。剪桐光宠锡，题剑美贞坚。
- 圣祚雄图广，师贞武德虔。雷霆七校发，旌旆五营连。
- 华省征群乂，霜台举二贤。岂伊公望远，曾是茂才迁。
- 并秉韬钤术，兼该翰墨筵。帝思麟阁像，臣献柏梁篇。
- 振玉登辽甸，𪭢金历蓟壖。度河飞羽檄，横海泛楼船。
- 北伐声逾迈，东征务以专。讲戎喧涿野，料敌静居延。
- 军势持三略，兵戎自九天。朝瞻授钺去，时听偃戈旋。
- 大漠风沙里，长城雨雪边。云端临碣石，波际隐朝鲜。
- 夜壁冲高斗，寒空驻彩旃。倚弓玄兔月，饮马白狼川。
- 庶物随交泰，苍生解倒悬。四郊增气象，万里绝风烟。
- 关塞鸿勋著，京华甲第全。落梅横吹后，春色凯歌前。
- 直道常兼济，微才独弃捐。曳裾诚已矣，投笔尚凄然。
- 作赋同元淑，能诗匪仲宣。云霄不可望，空欲仰神仙。

## 拼音
- yun2 ji4 xuan1 huang2 dai4 ， xing1 gao1 tai4 bai2 nian2 。 miao4 tang2 zi1 shang4 ce4 ， mu4 fu3 zhi4 zhong1 quan2 。
- pan2 shi2 fan1 wei2 gu4 ， sheng1 tan2 li3 yue4 xian1 。 guo2 zhang1 rong2 yin4 shou4 ， gong1 fu2 gui4 diao1 chan2 。
- le4 shan4 jing1 shen1 de2 ， shu1 zhong1 ge2 shang4 xuan2 。 jian3 tong2 guang1 chong3 xi1 ， ti2 jian4 mei3 zhen1 jian1 。
- sheng4 zuo4 xiong2 tu2 guang3 ， shi1 zhen1 wu3 de2 qian2 。 lei2 ting2 qi1 xiao4 fa1 ， jing1 pei4 wu3 ying2 lian2 。
- hua2 sheng3 zheng1 qun2 yi4 ， shuang1 tai2 ju3 er4 xian2 。 qi3 yi1 gong1 wang4 yuan3 ， ceng2 shi4 mao4 cai2 qian1 。
- bing4 bing3 tao1 qian2 shu4 ， jian1 gai1 han4 mo4 yan2 。 di4 si1 lin2 ge2 xiang4 ， chen2 xian4 bai3 liang2 pian1 。
- zhen4 yu4 deng1 liao2 dian4 ， 𪭢 jin1 li4 ji4 ruan2 。 du4 he2 fei1 yu3 xi2 ， heng2 hai3 fan4 lou2 chuan2 。
- bei3 fa2 sheng1 yu2 mai4 ， dong1 zheng1 wu4 yi3 zhuan1 。 jiang3 rong2 xuan1 zhuo1 ye3 ， liao4 di2 jing4 ju1 yan2 。
- jun1 shi4 chi2 san1 lüe4 ， bing1 rong2 zi4 jiu3 tian1 。 chao2 zhan1 shou4 yue4 qu4 ， shi2 ting1 yan3 ge1 xuan2 。
- da4 mo4 feng1 sha1 li3 ， chang2 cheng2 yu3 xue3 bian1 。 yun2 duan1 lin2 jie2 shi2 ， bo1 ji4 yin3 chao2 xian1 。
- ye4 bi4 chong1 gao1 dou4 ， han2 kong1 zhu4 cai3 zhan1 。 yi3 gong1 xuan2 tu4 yue4 ， yin3 ma3 bai2 lang2 chuan1 。
- shu4 wu4 sui2 jiao1 tai4 ， cang1 sheng1 jie3 dao3 xuan2 。 si4 jiao1 zeng1 qi4 xiang4 ， wan4 li3 jue2 feng1 yan1 。
- guan1 sai1 hong2 xun1 zhu4 ， jing1 hua2 jia3 di4 quan2 。 luo4 mei2 heng2 chui1 hou4 ， chun1 se4 kai3 ge1 qian2 。
- zhi2 dao4 chang2 jian1 ji4 ， wei1 cai2 du2 qi4 juan1 。 ye4 ju1 cheng2 yi3 yi3 ， tou2 bi3 shang4 qi1 ran2 。
- zuo4 fu4 tong2 yuan2 shu1 ， neng2 shi1 fei3 zhong4 xuan1 。 yun2 xiao1 bu4 ke3 wang4 ， kong1 yu4 yang3 shen2 xian1 。

## 注释

## 译文

## 赏析
