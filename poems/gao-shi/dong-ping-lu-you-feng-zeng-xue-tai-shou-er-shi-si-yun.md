---
id: gao-shi-dong-ping-lu-you-feng-zeng-xue-tai-shou-er-shi-si-yun
title: 东平旅游，奉赠薛太守二十四韵
titlePinyin: dong1 ping2 lü3 you2 ， feng4 zeng4 xue1 tai4 shou3 er4 shi2 si4 yun4
titleSlug: dong-ping-lu-you-feng-zeng-xue-tai-shou-er-shi-si-yun
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 颂美驰千古，钦贤仰大猷。晋公标逸气，汾水注长流。
- 神与公忠节，天生将相俦。青云本自负，赤县独推尤。
- 御史风逾劲，郎官草屡修。鹓鸾粉署起，鹰隼柏台秋。
- 出入交三事，飞鸣揖五侯。军书陈上策，廷议借前筹。
- 肃肃趋朝列，雍雍引帝求。一麾俄出守，千里再分忧。
- 不改任棠水，仍传晏子裘。歌谣随举扇，旌旆逐鸣驺。
- 郡国长河绕，川原大野幽。地连尧泰岳，山向禹青州。
- 汶上春帆渡，秦亭晚日愁。遗墟当少昊，悬象逼奎娄。
- 即此逢清鉴，终然喜暗投。叨承解榻礼，更得问缣游。
- 高兴陪登陟，嘉言忝献酬。观棋知战胜，探象会冥搜。
- 眺听情何限，冲融惠勿休。只应齐语默，宁肯问沉浮。
- 然诺长怀季，栖遑辄累丘。平生感知己，方寸岂悠悠。

## 拼音
- song4 mei3 chi2 qian1 gu3 ， qin1 xian2 yang3 da4 you2 。 jin4 gong1 biao1 yi4 qi4 ， fen2 shui3 zhu4 chang2 liu2 。
- shen2 yu3 gong1 zhong1 jie2 ， tian1 sheng1 jiang4 xiang4 chou2 。 qing1 yun2 ben3 zi4 fu4 ， chi4 xian4 du2 tui1 you2 。
- yu4 shi3 feng1 yu2 jin4 ， lang2 guan1 cao3 lü3 xiu1 。 yuan1 luan2 fen3 shu3 qi3 ， ying1 sun3 bai3 tai2 qiu1 。
- chu1 ru4 jiao1 san1 shi4 ， fei1 ming2 yi1 wu3 hou2 。 jun1 shu1 chen2 shang4 ce4 ， ting2 yi4 jie4 qian2 chou2 。
- su4 su4 qu1 chao2 lie4 ， yong1 yong1 yin3 di4 qiu2 。 yi4 hui1 e2 chu1 shou3 ， qian1 li3 zai4 fen1 you1 。
- bu4 gai3 ren4 tang2 shui3 ， reng2 chuan2 yan4 zi3 qiu2 。 ge1 yao2 sui2 ju3 shan4 ， jing1 pei4 zhu2 ming2 zou1 。
- jun4 guo2 chang2 he2 rao4 ， chuan1 yuan2 da4 ye3 you1 。 di4 lian2 yao2 tai4 yue4 ， shan1 xiang4 yu3 qing1 zhou1 。
- wen4 shang4 chun1 fan1 du4 ， qin2 ting2 wan3 ri4 chou2 。 yi2 xu1 dang1 shao3 hao4 ， xuan2 xiang4 bi1 kui2 lou2 。
- ji2 ci3 feng2 qing1 jian4 ， zhong1 ran2 xi3 an4 tou2 。 dao1 cheng2 jie3 ta4 li3 ， geng4 de2 wen4 jian1 you2 。
- gao1 xing4 pei2 deng1 zhi4 ， jia1 yan2 tian3 xian4 chou2 。 guan1 qi2 zhi1 zhan4 sheng4 ， tan4 xiang4 hui4 ming2 sou1 。
- tiao4 ting1 qing2 he2 xian4 ， chong1 rong2 hui4 wu4 xiu1 。 zhi1 ying4 qi2 yu3 mo4 ， ning4 ken3 wen4 chen2 fu2 。
- ran2 nuo4 chang2 huai2 ji4 ， qi1 huang2 zhe2 lei4 qiu1 。 ping2 sheng1 gan3 zhi1 ji3 ， fang1 cun4 qi3 you1 you1 。

## 注释

## 译文

## 赏析
