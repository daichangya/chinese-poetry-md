---
id: gao-shi-sui-yang-chou-bie-chang-da-pan-guan
title: 睢阳酬别畅大判官
titlePinyin: sui1 yang2 chou2 bie2 chang4 da4 pan4 guan1
titleSlug: sui-yang-chou-bie-chang-da-pan-guan
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾友遇知己，策名逢圣朝。高才擅白雪，逸翰怀青霄。
- 承诏选嘉宾，慨然即驰轺。清昼下公馆，尺书忽相邀。
- 留欢惜别离，毕景驻行镳。言及沙漠事，益令胡马骄。
- 丈夫拔东蕃，声冠霍嫖姚。兜鍪冲矢石，铁甲生风飙。
- 诸将出冷陉，连营济石桥。酋豪尽俘馘，子弟输征徭。
- 边庭绝刁斗，战地成渔樵。榆关夜不扃，塞口长萧萧。
- 降胡满蓟门，一一能射雕。军中多宴乐，马上何轻趫。
- 戎狄本无厌，羁縻非一朝。饥附诚足用，饱飞安可招。
- 李牧制儋蓝，遗风岂寂寥。君还谢幕府，慎勿轻刍荛。

## 拼音
- wu2 you3 yu4 zhi1 ji3 ， ce4 ming2 feng2 sheng4 chao2 。 gao1 cai2 shan4 bai2 xue3 ， yi4 han4 huai2 qing1 xiao1 。
- cheng2 zhao4 xuan3 jia1 bin1 ， kai3 ran2 ji2 chi2 yao2 。 qing1 zhou4 xia4 gong1 guan3 ， chi3 shu1 hu1 xiang1 yao1 。
- liu2 huan1 xi1 bie2 li2 ， bi4 jing3 zhu4 xing2 biao1 。 yan2 ji2 sha1 mo4 shi4 ， yi4 ling4 hu2 ma3 jiao1 。
- zhang4 fu0 ba2 dong1 fan1 ， sheng1 guan1 huo4 piao2 yao2 。 dou1 mou2 chong1 shi3 shi2 ， tie3 jia3 sheng1 feng1 biao1 。
- zhu1 jiang1 chu1 leng3 xing2 ， lian2 ying2 ji4 shi2 qiao2 。 qiu2 hao2 jin4 fu2 guo2 ， zi3 di4 shu1 zheng1 yao2 。
- bian1 ting2 jue2 diao1 dou4 ， zhan4 di4 cheng2 yu2 qiao2 。 yu2 guan1 ye4 bu4 jiong1 ， sai1 kou3 chang2 xiao1 xiao1 。
- jiang4 hu2 man3 ji4 men2 ， yi1 yi1 neng2 she4 diao1 。 jun1 zhong1 duo1 yan4 le4 ， ma3 shang4 he2 qing1 qiao2 。
- rong2 di2 ben3 wu2 yan4 ， ji1 mi2 fei1 yi4 chao2 。 ji1 fu4 cheng2 zu2 yong4 ， bao3 fei1 an1 ke3 zhao1 。
- li3 mu4 zhi4 dan1 lan2 ， yi2 feng1 qi3 ji4 liao2 。 jun1 hai2 xie4 mu4 fu3 ， shen4 wu4 qing1 chu2 rao2 。

## 注释

## 译文

## 赏析
