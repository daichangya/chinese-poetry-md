---
id: gao-shi-chou-pei-yuan-wai-yi-shi-dai-shu
title: 酬裴员外以诗代书
titlePinyin: chou2 pei2 yuan2 wai4 yi3 shi1 dai4 shu1
titleSlug: chou-pei-yuan-wai-yi-shi-dai-shu
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少时方浩荡，遇物犹尘埃。脱略身外事，交游天下才。
- 单车入燕赵，独立心悠哉。宁知戎马间，忽展平生怀。
- 且欣清论高，岂顾夕阳颓。题诗碣石馆，纵酒燕王台。
- 北望沙漠垂，漫天雪皑皑。临边无策略，览古空裴回。
- 乐毅吾所怜，拔齐翻见猜。荆卿吾所悲，适秦不复回。
- 然诺多死地，公忠成祸胎。与君从此辞，每恐流年催。
- 如何俱老大，始复忘形骸。兄弟真二陆，声名连八裴。
- 乙未将星变，贼臣候天灾。胡骑犯龙山，乘舆经马嵬。
- 千官无倚著，万姓徒悲哀。诛吕鬼神动，安刘天地开。
- 奔波走风尘，倏忽值云雷。拥旄出淮甸，入幕征楚材。
- 誓当剪鲸鲵，永以竭驽骀。小人胡不仁，谗我成死灰。
- 赖得日月明，照耀无不该。留司洛阳宫，詹府唯蒿莱。
- 是时扫氛祲，尚未歼渠魁。背河列长围，师老将亦乖。
- 归军剧风火，散卒争椎埋。一夕瀍洛空，生灵悲曝腮。
- 衣冠投草莽，予欲驰江淮。登顿宛叶下，栖遑襄邓隈。
- 城池何萧条，邑屋更崩摧。纵横荆棘丛，但见瓦砾堆。
- 行人无血色，战骨多青苔。遂除彭门守，因得朝玉阶。
- 激昂仰鹓鹭，献替欣盐梅。驱传及远蕃，忧思郁难排。
- 罢人纷争讼，赋税如山崖。所思在畿甸，曾是鲁宓侪。
- 自从拜郎官，列宿焕天街。那能访遐僻，还复寄琼瑰。
- 金玉本高价，埙篪终易谐。朗咏临清秋，凉风下庭槐。
- 何意寇盗间，独称名义偕。辛酸陈侯诔，叹息季鹰杯。
- 白日屡分手，青春不再来。卧看中散论，愁忆太常斋。
- 酬赠徒为尔，长歌还自咍。

## 拼音
- shao3 shi2 fang1 hao4 dang4 ， yu4 wu4 you2 chen2 ai1 。 tuo1 lüe4 shen1 wai4 shi4 ， jiao1 you2 tian1 xia4 cai2 。
- dan1 che1 ru4 yan1 zhao4 ， du2 li4 xin1 you1 zai1 。 ning2 zhi1 rong2 ma3 jian1 ， hu1 zhan3 ping2 sheng1 huai2 。
- qie3 xin1 qing1 lun4 gao1 ， qi3 gu4 xi1 yang2 tui2 。 ti2 shi1 jie2 shi2 guan3 ， zong4 jiu3 yan4 wang2 tai2 。
- bei3 wang4 sha1 mo4 chui2 ， man4 tian1 xue3 ai2 ai2 。 lin2 bian1 wu2 ce4 lüe4 ， lan3 gu3 kong1 pei2 hui2 。
- le4 yi4 wu2 suo3 lian2 ， ba2 qi2 fan1 jian4 cai1 。 jing1 qing1 wu2 suo3 bei1 ， shi4 qin2 bu2 fu4 hui2 。
- ran2 nuo4 duo1 si3 di4 ， gong1 zhong1 cheng2 huo4 tai1 。 yu3 jun1 cong2 ci3 ci2 ， mei3 kong3 liu2 nian2 cui1 。
- ru2 he2 ju4 lao3 da4 ， shi3 fu4 wang4 xing2 hai2 。 xiong1 di4 zhen1 er4 lu4 ， sheng1 ming2 lian2 ba1 pei2 。
- yi3 wei4 jiang1 xing1 bian4 ， zei2 chen2 hou4 tian1 zai1 。 hu2 qi2 fan4 long2 shan1 ， cheng2 yu2 jing1 ma3 wei2 。
- qian1 guan1 wu2 yi3 zhu4 ， wan4 xing4 tu2 bei1 ai1 。 zhu1 lü3 gui3 shen2 dong4 ， an1 liu2 tian1 di4 kai1 。
- ben1 bo1 zou3 feng1 chen2 ， shu1 hu1 zhi2 yun2 lei2 。 yong1 mao2 chu1 huai2 dian4 ， ru4 mu4 zheng1 chu3 cai2 。
- shi4 dang1 jian3 jing1 ni2 ， yong3 yi3 jie2 nu2 dai4 。 xiao3 ren2 hu2 bu4 ren2 ， chan2 wo3 cheng2 si3 hui1 。
- lai4 de2 ri4 yue4 ming2 ， zhao4 yao4 wu2 bu4 gai1 。 liu2 si1 luo4 yang2 gong1 ， zhan1 fu3 wei2 hao1 lai2 。
- shi4 shi2 sao3 fen1 jin4 ， shang4 wei4 jian1 qu2 kui2 。 bei4 he2 lie4 chang2 wei2 ， shi1 lao3 jiang4 yi4 guai1 。
- gui1 jun1 ju4 feng1 huo3 ， san4 zu2 zheng1 zhui1 mai2 。 yi4 xi1 chan2 luo4 kong1 ， sheng1 ling2 bei1 pu4 sai1 。
- yi1 guan1 tou2 cao3 mang3 ， yu3 yu4 chi2 jiang1 huai2 。 deng1 dun4 wan3 ye4 xia4 ， qi1 huang2 xiang1 deng4 wei1 。
- cheng2 chi2 he2 xiao1 tiao2 ， yi4 wu1 geng4 beng1 cui1 。 zong4 heng2 jing1 ji2 cong2 ， dan4 jian4 wa3 li4 dui1 。
- xing2 ren2 wu2 xue4 se4 ， zhan4 gu3 duo1 qing1 tai2 。 sui4 chu2 peng2 men2 shou3 ， yin1 de2 chao2 yu4 jie1 。
- ji1 ang2 yang3 yuan1 lu4 ， xian4 ti4 xin1 yan2 mei2 。 qu1 chuan2 ji2 yuan3 fan1 ， you1 si1 yu4 nan2 pai2 。
- ba4 ren2 fen1 zheng1 song4 ， fu4 shui4 ru2 shan1 ya2 。 suo3 si1 zai4 ji1 dian4 ， ceng2 shi4 lu3 mi4 chai2 。
- zi4 cong2 bai4 lang2 guan1 ， lie4 su4 huan4 tian1 jie1 。 na4 neng2 fang3 xia2 pi4 ， hai2 fu4 ji4 qiong2 gui1 。
- jin1 yu4 ben3 gao1 jia4 ， xun1 chi2 zhong1 yi4 xie2 。 lang3 yong3 lin2 qing1 qiu1 ， liang2 feng1 xia4 ting2 huai2 。
- he2 yi4 kou4 dao4 jian1 ， du2 cheng1 ming2 yi4 xie2 。 xin1 suan1 chen2 hou2 lei3 ， tan4 xi1 ji4 ying1 bei1 。
- bai2 ri4 lü3 fen1 shou3 ， qing1 chun1 bu2 zai4 lai2 。 wo4 kan4 zhong4 san4 lun4 ， chou2 yi4 tai4 chang2 zhai1 。
- chou2 zeng4 tu2 wei4 er3 ， chang2 ge1 hai2 zi4 hai1 。

## 注释

## 译文

## 赏析
