---
id: gao-shi-zeng-bie-wang-shi-qi-guan-ji
title: 赠别王十七管记
titlePinyin: zeng4 bie2 wang2 shi2 qi1 guan3 ji4
titleSlug: zeng-bie-wang-shi-qi-guan-ji
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 故交吾未测，薄宦空年岁。晚节踪曩贤，雄词冠当世。
- 堂中皆食客，门外多酒债。产业曾未言，衣裘与人敝。
- 飘飖戎幕下，出入关山际。转战轻壮心，立谈有边计。
- 云沙自回合，天海空迢递。星高汉将骄，月盛胡兵锐。
- 沙深冷陉断，雪暗辽阳闭。亦谓扫欃枪，旋惊陷蜂虿。
- 归旌告东捷，斗骑传西败。遥飞绝汉书，已筑长安第。
- 画龙俱在叶，宠鹤先居卫。勿辞部曲勋，不藉将军势。
- 相逢季冬月，怅望穷海裔。折剑留赠人，严装遂云迈。
- 我行将悠缅，及此还羁滞。曾非济代谋，且有临深诫。
- 随波混清浊，与物同丑丽。眇忆青岩栖，宁忘褐衣拜。
- 自言爱水石，本欲亲兰蕙。何意薄松筠，翻然重菅蒯。
- 恒深取与分，孰慢平生契。款曲鸡黍期，酸辛别离袂。
- 逢时愧名节，遇坎悲沦替。适赵非解纷，游燕往无说。
- 浩歌方振荡，逸翮思凌励。倏若异鹏抟，吾当学蝉蜕。

## 拼音
- gu4 jiao1 wu2 wei4 ce4 ， bao2 huan4 kong1 nian2 sui4 。 wan3 jie2 zong1 nang3 xian2 ， xiong2 ci2 guan1 dang1 shi4 。
- tang2 zhong1 jie1 shi2 ke4 ， men2 wai4 duo1 jiu3 zhai4 。 chan3 ye4 ceng2 wei4 yan2 ， yi1 qiu2 yu3 ren2 bi4 。
- piao1 yao2 rong2 mu4 xia4 ， chu1 ru4 guan1 shan1 ji4 。 zhuan3 zhan4 qing1 zhuang4 xin1 ， li4 tan2 you3 bian1 ji4 。
- yun2 sha1 zi4 hui2 he2 ， tian1 hai3 kong1 tiao2 di4 。 xing1 gao1 han4 jiang1 jiao1 ， yue4 sheng4 hu2 bing1 rui4 。
- sha1 shen1 leng3 xing2 duan4 ， xue3 an4 liao2 yang2 bi4 。 yi4 wei4 sao3 chan2 qiang1 ， xuan2 jing1 xian4 feng1 chai4 。
- gui1 jing1 gao4 dong1 jie2 ， dou4 qi2 chuan2 xi1 bai4 。 yao2 fei1 jue2 han4 shu1 ， yi3 zhu4 chang2 an1 di4 。
- hua4 long2 ju4 zai4 ye4 ， chong3 he4 xian1 ju1 wei4 。 wu4 ci2 bu4 qu3 xun1 ， bu2 jie4 jiang1 jun1 shi4 。
- xiang1 feng2 ji4 dong1 yue4 ， chang4 wang4 qiong2 hai3 yi4 。 zhe2 jian4 liu2 zeng4 ren2 ， yan2 zhuang1 sui4 yun2 mai4 。
- wo3 xing2 jiang1 you1 mian3 ， ji2 ci3 hai2 ji1 zhi4 。 ceng2 fei1 ji4 dai4 mou2 ， qie3 you3 lin2 shen1 jie4 。
- sui2 bo1 hun4 qing1 zhuo2 ， yu3 wu4 tong2 chou3 li4 。 miao3 yi4 qing1 yan2 qi1 ， ning2 wang4 he4 yi1 bai4 。
- zi4 yan2 ai4 shui3 shi2 ， ben3 yu4 qin1 lan2 hui4 。 he2 yi4 bao2 song1 yun2 ， fan1 ran2 zhong4 jian1 kuai3 。
- heng2 shen1 qu3 yu3 fen1 ， shu2 man4 ping2 sheng1 qi4 。 kuan3 qu3 ji1 shu3 qi1 ， suan1 xin1 bie2 li2 mei4 。
- feng2 shi2 kui4 ming2 jie2 ， yu4 kan3 bei1 lun2 ti4 。 shi4 zhao4 fei1 jie3 fen1 ， you2 yan4 wang3 wu2 shuo1 。
- hao4 ge1 fang1 zhen4 dang4 ， yi4 he2 si1 ling2 li4 。 shu1 ruo4 yi4 peng2 tuan2 ， wu2 dang1 xue2 chan2 tui4 。

## 注释

## 译文

## 赏析
