---
id: gao-shi-tong-lu-yuan-wai-chou-tian-zhu-zuo-mu-men-jun-xi-su-pan-shan-qiu-ye-zuo
title: 同吕员外酬田著作幕门军西宿盘山秋夜作
titlePinyin: tong2 lü3 yuan2 wai4 chou2 tian2 zhu4 zuo4 mu4 men2 jun1 xi1 su4 pan2 shan1 qiu1 ye4 zuo4
titleSlug: tong-lu-yuan-wai-chou-tian-zhu-zuo-mu-men-jun-xi-su-pan-shan-qiu-ye-zuo
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 碛路天早秋，边城夜应永。遥传戎旅作，已报关山冷。
- 上将顿盘阪，诸军遍泉井。绸缪阃外书，慷慨幕中请。
- 能使勋业高，动令氛雾屏。远途能自致，短步终难骋。
- 羽翮时一看，穷愁始三省。人生感然诺，何啻若形影。
- 白发知苦心，阳春见佳境。星河连塞络，刁斗兼山静。
- 忆君霜露时，使我空引领。

## 拼音
- qi4 lu4 tian1 zao3 qiu1 ， bian1 cheng2 ye4 ying4 yong3 。 yao2 chuan2 rong2 lü3 zuo4 ， yi3 bao4 guan1 shan1 leng3 。
- shang4 jiang4 dun4 pan2 ban3 ， zhu1 jun1 bian4 quan2 jing3 。 chou2 mou2 kun3 wai4 shu1 ， kang1 kai3 mu4 zhong1 qing3 。
- neng2 shi3 xun1 ye4 gao1 ， dong4 ling4 fen1 wu4 ping2 。 yuan3 tu2 neng2 zi4 zhi4 ， duan3 bu4 zhong1 nan2 cheng3 。
- yu3 he2 shi2 yi2 kan4 ， qiong2 chou2 shi3 san1 sheng3 。 ren2 sheng1 gan3 ran2 nuo4 ， he2 chi4 ruo4 xing2 ying3 。
- bai2 fa4 zhi1 ku3 xin1 ， yang2 chun1 jian4 jia1 jing4 。 xing1 he2 lian2 sai1 luo4 ， diao1 dou4 jian1 shan1 jing4 。
- yi4 jun1 shuang1 lu4 shi2 ， shi3 wo3 kong1 yin3 ling3 。

## 注释

## 译文

## 赏析
