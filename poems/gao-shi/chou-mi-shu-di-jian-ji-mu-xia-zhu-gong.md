---
id: gao-shi-chou-mi-shu-di-jian-ji-mu-xia-zhu-gong
title: 酬秘书弟兼寄幕下诸公
titlePinyin: chou2 mi4 shu1 di4 jian1 ji4 mu4 xia4 zhu1 gong1
titleSlug: chou-mi-shu-di-jian-ji-mu-xia-zhu-gong
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 亚相膺时杰，群才遇良工。翩翩幕下来，拜赐甘泉宫。
- 信知命世奇，适会非常功。侍御执邦宪，清词焕春丛。
- 末路望绣衣，他时常发蒙。孰云三军壮，惧我弹射雄。
- 谁谓万里遥，在我樽俎中。光禄经济器，精微自深衷。
- 前席屡荣问，长城兼在躬。高纵激颓波，逸翮驰苍穹。
- 将副节制筹，欲令沙漠空。司业志应徐，雅度思冲融。
- 相思三十年，忆昨犹儿童。今来抱青紫，忽若披鹓鸿。
- 说剑增慷慨，论交持始终。秘书即吾门，虚白无不通。
- 多才陆平原，硕学郑司农。献封到关西，独步归山东。
- 永意久知处，嘉言能亢宗。客从梁宋来，行役随转蓬。
- 酬赠欣元弟，忆贤瞻数公。游鳞戏沧浪，鸣凤栖梧桐。
- 并负垂天翼，俱乘破浪风。眈眈天府间，偃仰谁敢同。
- 何意构广厦，翻然顾雕虫。应知阮步兵，惆怅此途穷。

## 拼音
- ya4 xiang1 ying1 shi2 jie2 ， qun2 cai2 yu4 liang2 gong1 。 pian1 pian1 mu4 xia4 lai2 ， bai4 ci4 gan1 quan2 gong1 。
- xin4 zhi1 ming4 shi4 qi2 ， shi4 hui4 fei1 chang2 gong1 。 shi4 yu4 zhi2 bang1 xian4 ， qing1 ci2 huan4 chun1 cong2 。
- mo4 lu4 wang4 xiu4 yi1 ， ta1 shi2 chang2 fa1 meng2 。 shu2 yun2 san1 jun1 zhuang4 ， ju4 wo3 tan2 she4 xiong2 。
- shui2 wei4 wan4 li3 yao2 ， zai4 wo3 zun1 zu3 zhong1 。 guang1 lu4 jing1 ji4 qi4 ， jing1 wei1 zi4 shen1 zhong1 。
- qian2 xi2 lü3 rong2 wen4 ， chang2 cheng2 jian1 zai4 gong1 。 gao1 zong4 ji1 tui2 bo1 ， yi4 he2 chi2 cang1 qiong2 。
- jiang1 fu4 jie2 zhi4 chou2 ， yu4 ling4 sha1 mo4 kong1 。 si1 ye4 zhi4 ying4 xu2 ， ya3 du4 si1 chong1 rong2 。
- xiang1 si1 san1 shi2 nian2 ， yi4 zuo2 you2 er2 tong2 。 jin1 lai2 bao4 qing1 zi3 ， hu1 ruo4 pi1 yuan1 hong2 。
- shuo1 jian4 zeng1 kang1 kai3 ， lun4 jiao1 chi2 shi3 zhong1 。 mi4 shu1 ji2 wu2 men2 ， xu1 bai2 wu2 bu4 tong1 。
- duo1 cai2 lu4 ping2 yuan2 ， shuo4 xue2 zheng4 si1 nong2 。 xian4 feng1 dao4 guan1 xi1 ， du2 bu4 gui1 shan1 dong1 。
- yong3 yi4 jiu3 zhi1 chu4 ， jia1 yan2 neng2 kang4 zong1 。 ke4 cong2 liang2 song4 lai2 ， xing2 yi4 sui2 zhuan3 peng2 。
- chou2 zeng4 xin1 yuan2 di4 ， yi4 xian2 zhan1 shu4 gong1 。 you2 lin2 xi4 cang1 lang4 ， ming2 feng4 qi1 wu2 tong2 。
- bing4 fu4 chui2 tian1 yi4 ， ju4 cheng2 po4 lang4 feng1 。 dan1 dan1 tian1 fu3 jian1 ， yan3 yang3 shui2 gan3 tong2 。
- he2 yi4 gou4 guang3 sha4 ， fan1 ran2 gu4 diao1 chong2 。 ying4 zhi1 ruan3 bu4 bing1 ， chou2 chang4 ci3 tu2 qiong2 。

## 注释

## 译文

## 赏析
