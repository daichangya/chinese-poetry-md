---
id: gao-shi-guo-lu-ming-fu-you-zeng
title: 过卢明府有赠
titlePinyin: guo4 lu2 ming2 fu3 you3 zeng4
titleSlug: guo-lu-ming-fu-you-zeng
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 良吏不易得，古人今可传。静然本诸己，以此知其贤。
- 我行挹高风，羡尔兼少年。胸怀豁清夜，史汉如流泉。
- 明日复行春，逶迤出郊坛。登高见百里，桑野郁芊芊。
- 时平俯鹊巢，岁熟多人烟。奸猾唯闭户，逃亡归种田。
- 回轩自郭南，老幼满马前。皆贺蚕农至，而无徭役牵。
- 君观黎庶心，抚之诚万全。何幸逢大道，愿言烹小鲜。
- 能奏明廷主，一试武城弦。

## 拼音
- liang2 li4 bu2 yi4 de2 ， gu3 ren2 jin1 ke3 chuan2 。 jing4 ran2 ben3 zhu1 ji3 ， yi3 ci3 zhi1 qi2 xian2 。
- wo3 xing2 yi4 gao1 feng1 ， xian4 er3 jian1 shao4 nian2 。 xiong1 huai2 huo1 qing1 ye4 ， shi3 han4 ru2 liu2 quan2 。
- ming2 ri4 fu4 xing2 chun1 ， wei1 yi2 chu1 jiao1 tan2 。 deng1 gao1 jian4 bai3 li3 ， sang1 ye3 yu4 qian1 qian1 。
- shi2 ping2 fu3 que4 chao2 ， sui4 shu2 duo1 ren2 yan1 。 jian1 hua2 wei2 bi4 hu4 ， tao2 wang2 gui1 zhong3 tian2 。
- hui2 xuan1 zi4 guo1 nan2 ， lao3 you4 man3 ma3 qian2 。 jie1 he4 can2 nong2 zhi4 ， er2 wu2 yao2 yi4 qian1 。
- jun1 guan1 li2 shu4 xin1 ， fu3 zhi1 cheng2 wan4 quan2 。 he2 xing4 feng2 da4 dao4 ， yuan4 yan2 peng1 xiao3 xian1 。
- neng2 zou4 ming2 ting2 zhu3 ， yi2 shi4 wu3 cheng2 xian2 。

## 注释

## 译文

## 赏析
