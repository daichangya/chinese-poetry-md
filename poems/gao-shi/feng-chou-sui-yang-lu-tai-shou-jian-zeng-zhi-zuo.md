---
id: gao-shi-feng-chou-sui-yang-lu-tai-shou-jian-zeng-zhi-zuo
title: 奉酬睢阳路太守见赠之作
titlePinyin: feng4 chou2 sui1 yang2 lu4 tai4 shou3 jian4 zeng4 zhi1 zuo4
titleSlug: feng-chou-sui-yang-lu-tai-shou-jian-zeng-zhi-zuo
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 盛才膺命代，高价动良时。帝简登藩翰，人和发咏思。
- 神仙去华省，鹓鹭忆丹墀。清净能无事，优游即赋诗。
- 江山纷想像，云物共萎蕤。逸气刘公干，玄言向子期。
- 多惭汲引速，翻愧激昂迟。相马知何限，登龙反自疑。
- 风尘吏道迫，行迈旅心悲。拙疾徒为尔，穷愁欲问谁。
- 秋庭一片叶，朝镜数茎丝。州县甘无取，丘园悔莫追。
- 琼瑶生箧笥，光景借茅茨。他日青霄里，犹应访所知。

## 拼音
- sheng4 cai2 ying1 ming4 dai4 ， gao1 jia4 dong4 liang2 shi2 。 di4 jian3 deng1 fan1 han4 ， ren2 he2 fa1 yong3 si1 。
- shen2 xian1 qu4 hua2 sheng3 ， yuan1 lu4 yi4 dan1 chi2 。 qing1 jing4 neng2 wu2 shi4 ， you1 you2 ji2 fu4 shi1 。
- jiang1 shan1 fen1 xiang3 xiang4 ， yun2 wu4 gong4 wei3 rui2 。 yi4 qi4 liu2 gong1 gan4 ， xuan2 yan2 xiang4 zi3 qi1 。
- duo1 can2 ji2 yin3 su4 ， fan1 kui4 ji1 ang2 chi2 。 xiang4 ma3 zhi1 he2 xian4 ， deng1 long2 fan3 zi4 yi2 。
- feng1 chen2 li4 dao4 po4 ， xing2 mai4 lü3 xin1 bei1 。 zhuo1 ji2 tu2 wei4 er3 ， qiong2 chou2 yu4 wen4 shui2 。
- qiu1 ting2 yi2 pian4 ye4 ， chao2 jing4 shu4 jing1 si1 。 zhou1 xian4 gan1 wu2 qu3 ， qiu1 yuan2 hui3 mo4 zhui1 。
- qiong2 yao2 sheng1 qie4 si4 ， guang1 jing3 jie4 mao2 ci2 。 ta1 ri4 qing1 xiao1 li3 ， you2 ying4 fang3 suo3 zhi1 。

## 注释

## 译文

## 赏析
