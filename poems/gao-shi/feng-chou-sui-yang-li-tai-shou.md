---
id: gao-shi-feng-chou-sui-yang-li-tai-shou
title: 奉酬睢阳李太守
titlePinyin: feng4 chou2 sui1 yang2 li3 tai4 shou3
titleSlug: feng-chou-sui-yang-li-tai-shou
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 公族称王佐，朝经允帝求。本枝疆我李，磐石冠诸刘。
- 礼乐光辉盛，山河气象幽。系高周柱史，名重晋阳秋。
- 华省膺推择，青云宠宴游。握兰多具美，前席有嘉谋。
- 赋得黄金赐，言皆白璧酬。著鞭驱驷马，操刃解全牛。
- 出镇兼方伯，承家复列侯。朝瞻孔北海，时用杜荆州。
- 广固才登陟，毗陵忽阻修。三台冀入梦，四岳尚分忧。
- 郡邑连京口，山川望石头。海门当建节，江路引鸣驺。
- 俗见中兴理，人逢至道休。先移白额横，更息赭衣偷。
- 梁国歌来晚，徐方怨不留。岂伊齐政术，将以变浇浮。
- 讼简知能吏，刑宽察要囚。坐堂风偃草，行县雨随辀。
- 地是蒙庄宅，城遗阏伯丘。孝王余井径，微子故田畴。
- 冬至招摇转，天寒䗖𬟽收。猿岩飞雨雪，兔苑落梧楸。
- 列戟霜侵户，褰帏月在钩。好贤常解榻，乘兴每登楼。
- 逸足横千里，高谈注九流。诗题青玉案，衣赠黑貂裘。
- 穷巷轩车静，闲斋耳目愁。未能方管乐，翻欲慕巢由。
- 讲德良难敌，观风岂易俦。寸心仍有适，江海一扁舟。

## 拼音
- gong1 zu2 cheng1 wang2 zuo3 ， chao2 jing1 yun3 di4 qiu2 。 ben3 zhi1 jiang1 wo3 li3 ， pan2 shi2 guan1 zhu1 liu2 。
- li3 yue4 guang1 hui1 sheng4 ， shan1 he2 qi4 xiang4 you1 。 xi4 gao1 zhou1 zhu4 shi3 ， ming2 zhong4 jin4 yang2 qiu1 。
- hua2 sheng3 ying1 tui1 ze2 ， qing1 yun2 chong3 yan4 you2 。 wo4 lan2 duo1 ju4 mei3 ， qian2 xi2 you3 jia1 mou2 。
- fu4 de2 huang2 jin1 ci4 ， yan2 jie1 bai2 bi4 chou2 。 zhu4 bian1 qu1 si4 ma3 ， cao1 ren4 jie3 quan2 niu2 。
- chu1 zhen4 jian1 fang1 bo2 ， cheng2 jia1 fu4 lie4 hou2 。 chao2 zhan1 kong3 bei3 hai3 ， shi2 yong4 du4 jing1 zhou1 。
- guang3 gu4 cai2 deng1 zhi4 ， pi2 ling2 hu1 zu3 xiu1 。 san1 tai2 ji4 ru4 meng4 ， si4 yue4 shang4 fen1 you1 。
- jun4 yi4 lian2 jing1 kou3 ， shan1 chuan1 wang4 shi2 tou0 。 hai3 men2 dang1 jian4 jie2 ， jiang1 lu4 yin3 ming2 zou1 。
- su2 jian4 zhong1 xing1 li3 ， ren2 feng2 zhi4 dao4 xiu1 。 xian1 yi2 bai2 e2 heng2 ， geng4 xi1 zhe3 yi1 tou1 。
- liang2 guo2 ge1 lai2 wan3 ， xu2 fang1 yuan4 bu4 liu2 。 qi3 yi1 qi2 zheng4 shu4 ， jiang1 yi3 bian4 jiao1 fu2 。
- song4 jian3 zhi1 neng2 li4 ， xing2 kuan1 cha2 yao4 qiu2 。 zuo4 tang2 feng1 yan3 cao3 ， xing2 xian4 yu3 sui2 zhou1 。
- di4 shi4 meng2 zhuang1 zhai2 ， cheng2 yi2 e4 bo2 qiu1 。 xiao4 wang2 yu2 jing3 jing4 ， wei1 zi3 gu4 tian2 chou2 。
- dong1 zhi4 zhao1 yao2 zhuan3 ， tian1 han2 di4 dong1 shou1 。 yuan2 yan2 fei1 yu3 xue3 ， tu4 yuan4 luo4 wu2 qiu1 。
- lie4 ji3 shuang1 qin1 hu4 ， qian1 wei2 yue4 zai4 gou1 。 hao3 xian2 chang2 jie3 ta4 ， cheng2 xing4 mei3 deng1 lou2 。
- yi4 zu2 heng2 qian1 li3 ， gao1 tan2 zhu4 jiu3 liu2 。 shi1 ti2 qing1 yu4 an4 ， yi1 zeng4 hei1 diao1 qiu2 。
- qiong2 xiang4 xuan1 che1 jing4 ， xian2 zhai1 er3 mu4 chou2 。 wei4 neng2 fang1 guan3 yue4 ， fan1 yu4 mu4 chao2 you2 。
- jiang3 de2 liang2 nan2 di2 ， guan1 feng1 qi3 yi4 chou2 。 cun4 xin1 reng2 you3 shi4 ， jiang1 hai3 yi4 pian1 zhou1 。

## 注释

## 译文

## 赏析
