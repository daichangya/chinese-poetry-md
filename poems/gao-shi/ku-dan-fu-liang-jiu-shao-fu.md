---
id: gao-shi-ku-dan-fu-liang-jiu-shao-fu
title: 哭单父梁九少府
titlePinyin: ku1 dan1 fu4 liang2 jiu3 shao4 fu3
titleSlug: ku-dan-fu-liang-jiu-shao-fu
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 开箧泪沾臆，见君前日书。
- 夜台今寂寞，独是子云居。
- 畴昔探云奇，登临赋山水。
- 同舟南浦下，望月西江里。
- 契阔多别离，绸缪到生死。
- 九原即何处，万事皆如此。
- 晋山徒峨峨，斯人已冥冥。
- 常时禄且薄，殁后家复贫。
- 妻子在远道，弟兄无一人。
- 十上多苦辛，一官恒自哂。
- 青云将可致，白日忽先尽。
- 唯有身后名，空留无远近。

## 拼音
- kai1 qie4 lei4 zhan1 yi4 ， jian4 jun1 qian2 ri4 shu1 。
- ye4 tai2 jin1 ji4 mo4 ， du2 shi4 zi3 yun2 ju1 。
- chou2 xi1 tan4 yun2 qi2 ， deng1 lin2 fu4 shan1 shui3 。
- tong2 zhou1 nan2 pu3 xia4 ， wang4 yue4 xi1 jiang1 li3 。
- qi4 kuo4 duo1 bie2 li2 ， chou2 mou2 dao4 sheng1 si3 。
- jiu3 yuan2 ji2 he2 chu4 ， wan4 shi4 jie1 ru2 ci3 。
- jin4 shan1 tu2 e2 e2 ， si1 ren2 yi3 ming2 ming2 。
- chang2 shi2 lu4 qie3 bao2 ， mo4 hou4 jia1 fu4 pin2 。
- qi1 zi3 zai4 yuan3 dao4 ， di4 xiong0 wu2 yi4 ren2 。
- shi2 shang4 duo1 ku3 xin1 ， yi4 guan1 heng2 zi4 shen3 。
- qing1 yun2 jiang1 ke3 zhi4 ， bai2 ri4 hu1 xian1 jin4 。
- wei2 you3 shen1 hou4 ming2 ， kong1 liu2 wu2 yuan3 jin4 。

## 注释

## 译文

## 赏析
