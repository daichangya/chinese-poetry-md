---
id: gao-shi-zhen-ding-ji-shi-feng-zeng-wei-shi-jun-er-shi-ba-yun
title: 真定即事，奉赠韦使君二十八韵
titlePinyin: zhen1 ding4 ji2 shi4 ， feng4 zeng4 wei2 shi3 jun1 er4 shi2 ba1 yun4
titleSlug: zhen-ding-ji-shi-feng-zeng-wei-shi-jun-er-shi-ba-yun
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 飘泊怀书客，迟回此路隅。问津惊弃置，投刺忽踟蹰。
- 方伯恩弥重，苍生咏已苏。郡称廉叔度，朝议管夷吾。
- 乃继三台侧，仍将四岳俱。江山澄气象，崖谷倚冰壶。
- 诏宠金门策，官荣叶县凫。擢才登粉署，飞步蹑云衢。
- 起草徵调墨，焚香即宴娱。光华扬盛矣，霄汉在兹乎。
- 隐轸推公望，逶迤协帝俞。轩车辞魏阙，旌节副幽都。
- 始佩仙郎印，俄兼太守符。尤多蜀郡理，更得颍川谟。
- 城邑推雄镇，山川列简图。旧燕当绝漠，全赵对平芜。
- 旷野何弥漫，长亭复郁纡。始泉遗俗近，活水战场无。
- 月换思乡陌，星回记斗枢。岁容归万象，和气发鸿炉。
- 沦落而谁遇，栖遑有是夫。不才羞拥肿，干禄谢侏儒。
- 契阔惭行迈，羁离忆友于。田园同季子，储蓄异陶朱。
- 方欲呈高义，吹嘘揖大巫。永怀吐肝胆，犹惮阻荣枯。
- 解榻情何限，忘言道未殊。从来贵缝掖，应是念穷途。

## 拼音
- piao1 bo2 huai2 shu1 ke4 ， chi2 hui2 ci3 lu4 yu2 。 wen4 jin1 jing1 qi4 zhi4 ， tou2 ci4 hu1 chi2 chu2 。
- fang1 bo2 en1 mi2 zhong4 ， cang1 sheng1 yong3 yi3 su1 。 jun4 cheng1 lian2 shu1 du4 ， chao2 yi4 guan3 yi2 wu2 。
- nai3 ji4 san1 tai2 ce4 ， reng2 jiang1 si4 yue4 ju4 。 jiang1 shan1 cheng2 qi4 xiang4 ， ya2 gu3 yi3 bing1 hu2 。
- zhao4 chong3 jin1 men2 ce4 ， guan1 rong2 ye4 xian4 fu2 。 zhuo2 cai2 deng1 fen3 shu3 ， fei1 bu4 nie4 yun2 qu2 。
- qi3 cao3 zhi3 tiao2 mo4 ， fen2 xiang1 ji2 yan4 yu2 。 guang1 hua2 yang2 sheng4 yi3 ， xiao1 han4 zai4 zi1 hu1 。
- yin3 zhen3 tui1 gong1 wang4 ， wei1 yi2 xie2 di4 yu2 。 xuan1 che1 ci2 wei4 que1 ， jing1 jie2 fu4 you1 dou1 。
- shi3 pei4 xian1 lang2 yin4 ， e2 jian1 tai4 shou3 fu2 。 you2 duo1 shu3 jun4 li3 ， geng4 de2 ying3 chuan1 mo2 。
- cheng2 yi4 tui1 xiong2 zhen4 ， shan1 chuan1 lie4 jian3 tu2 。 jiu4 yan4 dang1 jue2 mo4 ， quan2 zhao4 dui4 ping2 wu2 。
- kuang4 ye3 he2 mi2 man4 ， chang2 ting2 fu4 yu4 yu1 。 shi3 quan2 yi2 su2 jin4 ， huo2 shui3 zhan4 chang3 wu2 。
- yue4 huan4 si1 xiang1 mo4 ， xing1 hui2 ji4 dou4 shu1 。 sui4 rong2 gui1 wan4 xiang4 ， he2 qi4 fa1 hong2 lu2 。
- lun2 luo4 er2 shui2 yu4 ， qi1 huang2 you3 shi4 fu1 。 bu4 cai2 xiu1 yong1 zhong3 ， gan1 lu4 xie4 zhu1 ru2 。
- qi4 kuo4 can2 xing2 mai4 ， ji1 li2 yi4 you3 yu2 。 tian2 yuan2 tong2 ji4 zi3 ， chu3 xu4 yi4 tao2 zhu1 。
- fang1 yu4 cheng2 gao1 yi4 ， chui1 xu1 yi1 da4 wu1 。 yong3 huai2 tu3 gan1 dan3 ， you2 dan4 zu3 rong2 ku1 。
- jie3 ta4 qing2 he2 xian4 ， wang4 yan2 dao4 wei4 shu1 。 cong2 lai2 gui4 feng4 ye4 ， ying4 shi4 nian4 qiong2 tu2 。

## 注释

## 译文

## 赏析
