---
id: gao-shi-qi-shang-chou-xue-san-ju-jian-ji-guo-shao-fu-wei
title: 淇上酬薛三据，兼寄郭少府微
titlePinyin: qi2 shang4 chou2 xue1 san1 ju4 ， jian1 ji4 guo1 shao4 fu3 wei1
titleSlug: qi-shang-chou-xue-san-ju-jian-ji-guo-shao-fu-wei
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 自从别京华，我心乃萧索。十年守章句，万事空寥落。
- 北上登蓟门，茫茫见沙漠。倚剑对风尘，慨然思卫霍。
- 拂衣去燕赵，驱马怅不乐。天长沧洲路，日暮邯郸郭。
- 酒肆或淹留，渔潭屡栖泊。独行备艰险，所见穷善恶。
- 永愿拯刍荛，孰云干鼎镬。皇情念淳古，时俗何浮薄。
- 理道资任贤，安人在求瘼。故交负灵奇，逸气抱謇谔。
- 隐轸经济具，纵横建安作。才望忽先鸣，风期无宿诺。
- 飘飖劳州县，迢递限言谑。东驰眇贝丘，西顾弥虢略。
- 淇水徒自流，浮云不堪托。吾谋适可用，天路岂寥廓。
- 不然买山田，一身与耕凿。且欲同鹪鹩，焉能志鸿鹄。

## 拼音
- zi4 cong2 bie2 jing1 hua2 ， wo3 xin1 nai3 xiao1 suo3 。 shi2 nian2 shou3 zhang1 ju4 ， wan4 shi4 kong1 liao2 luo4 。
- bei3 shang4 deng1 ji4 men2 ， mang2 mang2 jian4 sha1 mo4 。 yi3 jian4 dui4 feng1 chen2 ， kai3 ran2 si1 wei4 huo4 。
- fu2 yi1 qu4 yan1 zhao4 ， qu1 ma3 chang4 bu2 le4 。 tian1 chang2 cang1 zhou1 lu4 ， ri4 mu4 han2 dan1 guo1 。
- jiu3 si4 huo4 yan1 liu2 ， yu2 tan2 lü3 qi1 bo2 。 du2 xing2 bei4 jian1 xian3 ， suo3 jian4 qiong2 shan4 e4 。
- yong3 yuan4 zheng3 chu2 rao2 ， shu2 yun2 gan1 ding3 huo4 。 huang2 qing2 nian4 chun2 gu3 ， shi2 su2 he2 fu2 bao2 。
- li3 dao4 zi1 ren4 xian2 ， an1 ren2 zai4 qiu2 mo4 。 gu4 jiao1 fu4 ling2 qi2 ， yi4 qi4 bao4 jian3 e4 。
- yin3 zhen3 jing1 ji4 ju4 ， zong4 heng2 jian4 an1 zuo4 。 cai2 wang4 hu1 xian1 ming2 ， feng1 qi1 wu2 su4 nuo4 。
- piao1 yao2 lao2 zhou1 xian4 ， tiao2 di4 xian4 yan2 xue4 。 dong1 chi2 miao3 bei4 qiu1 ， xi1 gu4 mi2 guo2 lüe4 。
- qi2 shui3 tu2 zi4 liu2 ， fu2 yun2 bu4 kan1 tuo1 。 wu2 mou2 shi4 ke3 yong4 ， tian1 lu4 qi3 liao2 kuo4 。
- bu4 ran2 mai3 shan1 tian2 ， yi4 shen1 yu3 geng1 zao2 。 qie3 yu4 tong2 jiao1 liao2 ， yan1 neng2 zhi4 hong2 hu2 。

## 注释

## 译文

## 赏析
