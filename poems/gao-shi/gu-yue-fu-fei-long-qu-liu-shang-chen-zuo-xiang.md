---
id: gao-shi-gu-yue-fu-fei-long-qu-liu-shang-chen-zuo-xiang
title: 古乐府飞龙曲，留上陈左相
titlePinyin: gu3 yue4 fu3 fei1 long2 qu3 ， liu2 shang4 chen2 zuo3 xiang1
titleSlug: gu-yue-fu-fei-long-qu-liu-shang-chen-zuo-xiang
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 德以精灵降，时膺梦寐求。苍生谢安石，天子富平侯。
- 尊俎资高论，岩廊挹大猷。相门连户牖，卿族嗣弓裘。
- 豁达云开霁，清明月映秋。能为吉甫颂，善用子房筹。
- 阶砌思攀陟，门阑尚阻修。高山不易仰，大匠本难投。
- 迹与松乔合，心缘启沃留。公才山吏部，书癖杜荆州。
- 幸沐千年圣，何辞一尉休。折腰知宠辱，回首见沉浮。
- 天地庄生马，江湖范蠡舟。逍遥堪自乐，浩荡信无忧。
- 去此从黄绶，归欤任白头。风尘与霄汉，瞻望日悠悠。

## 拼音
- de2 yi3 jing1 ling2 jiang4 ， shi2 ying1 meng4 mei4 qiu2 。 cang1 sheng1 xie4 an1 shi2 ， tian1 zi3 fu4 ping2 hou2 。
- zun1 zu3 zi1 gao1 lun4 ， yan2 lang2 yi4 da4 you2 。 xiang1 men2 lian2 hu4 you3 ， qing1 zu2 si4 gong1 qiu2 。
- huo1 da2 yun2 kai1 ji4 ， qing1 ming2 yue4 ying4 qiu1 。 neng2 wei4 ji2 fu3 song4 ， shan4 yong4 zi3 fang2 chou2 。
- jie1 qi4 si1 pan1 zhi4 ， men2 lan2 shang4 zu3 xiu1 。 gao1 shan1 bu2 yi4 yang3 ， da4 jiang4 ben3 nan2 tou2 。
- ji4 yu3 song1 qiao2 he2 ， xin1 yuan2 qi3 wo4 liu2 。 gong1 cai2 shan1 li4 bu4 ， shu1 pi3 du4 jing1 zhou1 。
- xing4 mu4 qian1 nian2 sheng4 ， he2 ci2 yi2 wei4 xiu1 。 zhe2 yao1 zhi1 chong3 ru3 ， hui2 shou3 jian4 chen2 fu2 。
- tian1 di4 zhuang1 sheng1 ma3 ， jiang1 hu2 fan4 li2 zhou1 。 xiao1 yao2 kan1 zi4 le4 ， hao4 dang4 xin4 wu2 you1 。
- qu4 ci3 cong2 huang2 shou4 ， gui1 yu2 ren4 bai2 tou2 。 feng1 chen2 yu3 xiao1 han4 ， zhan1 wang4 ri4 you1 you1 。

## 注释

## 译文

## 赏析
