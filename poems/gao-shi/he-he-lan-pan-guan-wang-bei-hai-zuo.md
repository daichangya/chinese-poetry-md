---
id: gao-shi-he-he-lan-pan-guan-wang-bei-hai-zuo
title: 和贺兰判官望北海作
titlePinyin: he2 he4 lan2 pan4 guan1 wang4 bei3 hai3 zuo4
titleSlug: he-he-lan-pan-guan-wang-bei-hai-zuo
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圣代务平典，𬨎轩推上才。迢遥溟海际，旷望沧波开。
- 四牡未遑息，三山安在哉。巨鼇不可钓，高浪何崔嵬。
- 湛湛朝百谷，茫茫连九垓。挹流纳广大，观异增迟回。
- 日出见鱼目，月圆知蚌胎。迹非想像到，心以精灵猜。
- 远色带孤屿，虚声涵殷雷。风行越裳贡，水遏天吴灾。
- 揽辔隼将击，忘机鸥复来。缘情韵骚雅，独立遗尘埃。
- 吏道竟殊用，翰林仍忝陪。长鸣谢知己，所愧非龙媒。

## 拼音
- sheng4 dai4 wu4 ping2 dian3 ， you2 xuan1 tui1 shang4 cai2 。 tiao2 yao2 ming2 hai3 ji4 ， kuang4 wang4 cang1 bo1 kai1 。
- si4 mu3 wei4 huang2 xi1 ， san1 shan1 an1 zai4 zai1 。 ju4 ao2 bu4 ke3 diao4 ， gao1 lang4 he2 cui1 wei2 。
- zhan4 zhan4 chao2 bai3 gu3 ， mang2 mang2 lian2 jiu3 gai1 。 yi4 liu2 na4 guang3 da4 ， guan1 yi4 zeng1 chi2 hui2 。
- ri4 chu1 jian4 yu2 mu4 ， yue4 yuan2 zhi1 bang4 tai1 。 ji4 fei1 xiang3 xiang4 dao4 ， xin1 yi3 jing1 ling2 cai1 。
- yuan3 se4 dai4 gu1 yu3 ， xu1 sheng1 han2 yin1 lei2 。 feng1 xing2 yue4 shang0 gong4 ， shui3 e4 tian1 wu2 zai1 。
- lan3 pei4 sun3 jiang1 ji1 ， wang4 ji1 ou1 fu4 lai2 。 yuan2 qing2 yun4 sao1 ya3 ， du2 li4 yi2 chen2 ai1 。
- li4 dao4 jing4 shu1 yong4 ， han4 lin2 reng2 tian3 pei2 。 chang2 ming2 xie4 zhi1 ji3 ， suo3 kui4 fei1 long2 mei2 。

## 注释

## 译文

## 赏析
