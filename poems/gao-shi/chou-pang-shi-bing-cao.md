---
id: gao-shi-chou-pang-shi-bing-cao
title: 酬庞十兵曹
titlePinyin: chou2 pang2 shi2 bing1 cao2
titleSlug: chou-pang-shi-bing-cao
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昔游京华，自言生羽翼。怀书访知己，末路空相识。
- 许国不成名，还家有惭色。托身从畎亩，浪迹初自得。
- 雨泽感天时，耕耘忘帝力。同人洛阳至，问我睢水北。
- 遂尔款津涯，净然见胸臆。高谈悬物象，逸韵投翰墨。
- 别岸迥无垠，海鹤鸣不息。梁城多古意，携手共凄恻。
- 怀贤想邹枚，登高思荆棘。世情恶疵贱，之子怜孤直。
- 酬赠感并深，离忧岂终极。

## 拼音
- yi4 xi1 you2 jing1 hua2 ， zi4 yan2 sheng1 yu3 yi4 。 huai2 shu1 fang3 zhi1 ji3 ， mo4 lu4 kong1 xiang1 shi2 。
- xu3 guo2 bu4 cheng2 ming2 ， hai2 jia1 you3 can2 se4 。 tuo1 shen1 cong2 quan3 mu3 ， lang4 ji4 chu1 zi4 de2 。
- yu3 ze2 gan3 tian1 shi2 ， geng1 yun2 wang4 di4 li4 。 tong2 ren2 luo4 yang2 zhi4 ， wen4 wo3 sui1 shui3 bei3 。
- sui4 er3 kuan3 jin1 ya2 ， jing4 ran2 jian4 xiong1 yi4 。 gao1 tan2 xuan2 wu4 xiang4 ， yi4 yun4 tou2 han4 mo4 。
- bie2 an4 jiong3 wu2 yin2 ， hai3 he4 ming2 bu4 xi1 。 liang2 cheng2 duo1 gu3 yi4 ， xie2 shou3 gong4 qi1 ce4 。
- huai2 xian2 xiang3 zou1 mei2 ， deng1 gao1 si1 jing1 ji2 。 shi4 qing2 e4 ci1 jian4 ， zhi1 zi3 lian2 gu1 zhi2 。
- chou2 zeng4 gan3 bing4 shen1 ， li2 you1 qi3 zhong1 ji2 。

## 注释

## 译文

## 赏析
