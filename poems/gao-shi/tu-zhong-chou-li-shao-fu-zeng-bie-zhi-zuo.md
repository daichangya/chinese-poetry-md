---
id: gao-shi-tu-zhong-chou-li-shao-fu-zeng-bie-zhi-zuo
title: 途中酬李少府赠别之作
titlePinyin: tu2 zhong1 chou2 li3 shao4 fu3 zeng4 bie2 zhi1 zuo4
titleSlug: tu-zhong-chou-li-shao-fu-zeng-bie-zhi-zuo
author: 高适
authorPinyin: gao1 shi4
authorSlug: gao-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 西上逢节换，东征私自怜。故人今卧疾，欲别还留连。
- 举酒临南轩，夕阳满中筵。宁知江上兴，乃在河梁偏。
- 行李多光辉，劄翰忽相鲜。谁谓岁月晚，交情尚贞坚。
- 终嗟州县劳，官谤复迍邅。虽负忠信美，其如方寸悬。
- 连帅扇清风，千里犹眼前。曾是趋藻镜，不应翻弃捐。
- 日来知自强，风气殊未痊。可以加药物，胡为辄忧煎。
- 驱马出大梁，原野一悠然。柳色感行客，云阴愁远天。
- 皇明烛幽遐，德泽普照宣。鹓鸿列霄汉，燕雀何翩翩。
- 余亦惬所从，渔樵十二年。种瓜漆园里，凿井卢门边。
- 去去勿重陈，生涯难勉旃。或期遇春事，与尔复周旋。
- 投报空回首，狂歌谢比肩。

## 拼音
- xi1 shang4 feng2 jie2 huan4 ， dong1 zheng1 si1 zi4 lian2 。 gu4 ren2 jin1 wo4 ji2 ， yu4 bie2 hai2 liu2 lian2 。
- ju3 jiu3 lin2 nan2 xuan1 ， xi1 yang2 man3 zhong1 yan2 。 ning2 zhi1 jiang1 shang4 xing1 ， nai3 zai4 he2 liang2 pian1 。
- xing2 li0 duo1 guang1 hui1 ， zha1 han4 hu1 xiang1 xian1 。 shui2 wei4 sui4 yue4 wan3 ， jiao1 qing2 shang4 zhen1 jian1 。
- zhong1 jie1 zhou1 xian4 lao2 ， guan1 bang4 fu4 zhun1 zhan1 。 sui1 fu4 zhong1 xin4 mei3 ， qi2 ru2 fang1 cun4 xuan2 。
- lian2 shuai4 shan4 qing1 feng1 ， qian1 li3 you2 yan3 qian2 。 ceng2 shi4 qu1 zao3 jing4 ， bu2 ying4 fan1 qi4 juan1 。
- ri4 lai2 zhi1 zi4 qiang2 ， feng1 qi4 shu1 wei4 quan2 。 ke3 yi3 jia1 yao4 wu4 ， hu2 wei4 zhe2 you1 jian1 。
- qu1 ma3 chu1 da4 liang2 ， yuan2 ye3 yi4 you1 ran2 。 liu3 se4 gan3 xing2 ke4 ， yun2 yin1 chou2 yuan3 tian1 。
- huang2 ming2 zhu2 you1 xia2 ， de2 ze2 pu3 zhao4 xuan1 。 yuan1 hong2 lie4 xiao1 han4 ， yan4 que4 he2 pian1 pian1 。
- yu2 yi4 qie4 suo3 cong2 ， yu2 qiao2 shi2 er4 nian2 。 zhong4 gua1 qi1 yuan2 li3 ， zao2 jing3 lu2 men2 bian1 。
- qu4 qu4 wu4 zhong4 chen2 ， sheng1 ya2 nan2 mian3 zhan1 。 huo4 qi1 yu4 chun1 shi4 ， yu3 er3 fu4 zhou1 xuan2 。
- tou2 bao4 kong1 hui2 shou3 ， kuang2 ge1 xie4 bi3 jian1 。

## 注释

## 译文

## 赏析
