---
id: yang-shi-xian-zhai-shu-shi-ji-zhang-shi-xian
title: 县斋书事寄张世贤
titlePinyin: xian4 zhai1 shu1 shi4 ji4 zhang1 shi4 xian2
titleSlug: xian-zhai-shu-shi-ji-zhang-shi-xian
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝衙群吏集，戢戢同队鱼。
- 暮衙群吏散，翩翩若惊凫。
- 归来坐虚室，开编对璠玙。
- 启户阒无人，清风入吾庐。
- 持杯邀明月，大嚼时与俱。
- 跰跹步松阴，对影聊相娱。
- 嗟予懒惰久，阔略与世疏。
- 故人隔清湘，怀抱何由舒。
- 为问鲁山翁，此意今何如。

## 拼音
- chao2 ya2 qun2 li4 ji2 ， ji2 ji2 tong2 dui4 yu2 。
- mu4 ya2 qun2 li4 san4 ， pian1 pian1 ruo4 jing1 fu2 。
- gui1 lai2 zuo4 xu1 shi4 ， kai1 bian1 dui4 fan2 yu2 。
- qi3 hu4 qu4 wu2 ren2 ， qing1 feng1 ru4 wu2 lu2 。
- chi2 bei1 yao1 ming2 yue4 ， da4 jiao2 shi2 yu3 ju4 。
- beng4 xian1 bu4 song1 yin1 ， dui4 ying3 liao2 xiang1 yu2 。
- jie1 yu3 lan3 duo4 jiu3 ， kuo4 lüe4 yu3 shi4 shu1 。
- gu4 ren2 ge2 qing1 xiang1 ， huai2 bao4 he2 you2 shu1 。
- wei4 wen4 lu3 shan1 weng1 ， ci3 yi4 jin1 he2 ru2 。

## 注释

## 译文

## 赏析
