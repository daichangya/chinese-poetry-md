---
id: yang-shi-ji-you-ding-fu
title: 寄游定夫
titlePinyin: ji4 you2 ding4 fu1
titleSlug: ji-you-ding-fu
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨相逢凤山趾，驹隙骎骎余半纪。
- 君趋乌府近清光，陆海惊涛涨天起。
- 云帆大舸半摧溺，舣岸得全诚偶尔。
- 我时捧檄赴京渚，放浪江湖一浮蚁。
- 谈书考古老无用，哺啜糟醨咀糠粃。
- 东归虽复有民社，为米折腰良可耻。
- 市朝纷纷真羿彀，朔干燕弧不容拟。
- 投身中地竟谁免，未信棘端能捍矢。
- 重楼百尺卧玄德，问舍求田不须鄙。
- 早岁结邻初有约，齿豁头童今老矣。
- 筑田预想傍田庐，负耒耦耕何日始。

## 拼音
- yi4 zuo2 xiang1 feng2 feng4 shan1 zhi3 ， ju1 xi4 qin1 qin1 yu2 ban4 ji4 。
- jun1 qu1 wu1 fu3 jin4 qing1 guang1 ， lu4 hai3 jing1 tao1 zhang3 tian1 qi3 。
- yun2 fan1 da4 ge3 ban4 cui1 ni4 ， yi3 an4 de2 quan2 cheng2 ou3 er3 。
- wo3 shi2 peng3 xi2 fu4 jing1 zhu3 ， fang4 lang4 jiang1 hu2 yi4 fu2 yi3 。
- tan2 shu1 kao3 gu3 lao3 wu2 yong4 ， bu3 chuo4 zao1 li2 zui3 kang1 bi3 。
- dong1 gui1 sui1 fu4 you3 min2 she4 ， wei4 mi3 zhe2 yao1 liang2 ke3 chi3 。
- shi4 chao2 fen1 fen1 zhen1 yi4 gou4 ， shuo4 gan1 yan4 hu2 bu4 rong2 ni3 。
- tou2 shen1 zhong1 di4 jing4 shui2 mian3 ， wei4 xin4 ji2 duan1 neng2 han4 shi3 。
- zhong4 lou2 bai3 chi3 wo4 xuan2 de2 ， wen4 she4 qiu2 tian2 bu4 xu1 bi3 。
- zao3 sui4 jie2 lin2 chu1 you3 yue1 ， chi3 huo1 tou2 tong2 jin1 lao3 yi3 。
- zhu4 tian2 yu4 xiang3 bang4 tian2 lu2 ， fu4 lei3 ou3 geng1 he2 ri4 shi3 。

## 注释

## 译文

## 赏析
