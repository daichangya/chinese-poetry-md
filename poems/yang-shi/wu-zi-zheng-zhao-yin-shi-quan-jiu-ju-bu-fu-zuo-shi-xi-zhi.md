---
id: yang-shi-wu-zi-zheng-zhao-yin-shi-quan-jiu-ju-bu-fu-zuo-shi-xi-zhi
title: 吴子正招饮时权酒局不赴作诗戏之
titlePinyin: wu2 zi3 zheng4 zhao1 yin3 shi2 quan2 jiu3 ju2 bu2 fu4 zuo4 shi1 xi4 zhi1
titleSlug: wu-zi-zheng-zhao-yin-shi-quan-jiu-ju-bu-fu-zuo-shi-xi-zhi
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒炉火冷浮青烟，劲风刮面如戈鋋。
- 凝阴不动天欲雪，竟日兀兀成拘挛。
- 广文才名四十年，天寒坐客犹无毡。
- 参军官小技能薄，寂寞冷坐诚宜然。
- 忘形杜老偶相觅，传呼歌舞开华筵。
- 嗟予简书固可畏，不得对饮簷花前。
- 谩有糟浆逆人鼻，汝阳口角空流涎。
- 可能更似苏司业，只与时时送酒钱。

## 拼音
- han2 lu2 huo3 leng3 fu2 qing1 yan1 ， jing4 feng1 gua1 mian4 ru2 ge1 chan2 。
- ning2 yin1 bu2 dong4 tian1 yu4 xue3 ， jing4 ri4 wu4 wu4 cheng2 ju1 luan2 。
- guang3 wen2 cai2 ming2 si4 shi2 nian2 ， tian1 han2 zuo4 ke4 you2 wu2 zhan1 。
- can1 jun1 guan1 xiao3 ji4 neng2 bao2 ， ji4 mo4 leng3 zuo4 cheng2 yi2 ran2 。
- wang4 xing2 du4 lao3 ou3 xiang1 mi4 ， chuan2 hu1 ge1 wu3 kai1 hua2 yan2 。
- jie1 yu3 jian3 shu1 gu4 ke3 wei4 ， bu4 de2 dui4 yin3 yan2 hua1 qian2 。
- man4 you3 zao1 jiang1 ni4 ren2 bi2 ， ru3 yang2 kou3 jiao3 kong1 liu2 xian2 。
- ke3 neng2 geng4 si4 su1 si1 ye4 ， zhi1 yu3 shi2 shi2 song4 jiu3 qian2 。

## 注释

## 译文

## 赏析
