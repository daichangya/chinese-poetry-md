---
id: yang-shi-ji-ti-zhao-guan-dao-hou-le-ting
title: 寄题赵贯道后乐亭
titlePinyin: ji4 ti2 zhao4 guan4 dao4 hou4 le4 ting2
titleSlug: ji-ti-zhao-guan-dao-hou-le-ting
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丛祠有狐鸣，群雏满东州。
- 彬彬齐鲁郊，不复论轲丘。
- 鼓刀贩缯翁，衮衮封公侯。
- 风流日凋弊，世久俗益偷。
- 昔时戴经人，辍耕仍佩牛。
- 椎埋昼行盗，闾里更相雠。
- 赵子尉平阳，始止惟民忧。
- 百花烂成围，幽禽哢春柔。
- 问子胡不乐，我心殊未休。
- 威明揉彊梗，骄鹰化为鸠。
- 买犊解吴钩，束身自锄耰。
- 田庐户无枢，长物弃不收。
- 结亭自乐只，开编玩前修。
- 谁云酸寒吏，忧乐非身谋。
- 乃知君子怀，与世异沉浮。
- 嗟予一漫叟，放浪犹虚舟。
- 舞雩有清风，遗迹今在不。
- 君乎去此矣，欲往将谁俦。
- 寄言春服成，尚觊一来游。

## 拼音
- cong2 ci2 you3 hu2 ming2 ， qun2 chu2 man3 dong1 zhou1 。
- bin1 bin1 qi2 lu3 jiao1 ， bu2 fu4 lun4 ke1 qiu1 。
- gu3 dao1 fan4 zeng1 weng1 ， gun3 gun3 feng1 gong1 hou2 。
- feng1 liu2 ri4 diao1 bi4 ， shi4 jiu3 su2 yi4 tou1 。
- xi1 shi2 dai4 jing1 ren2 ， chuo4 geng1 reng2 pei4 niu2 。
- zhui1 mai2 zhou4 xing2 dao4 ， lü2 li3 geng4 xiang1 chou2 。
- zhao4 zi3 wei4 ping2 yang2 ， shi3 zhi3 wei2 min2 you1 。
- bai3 hua1 lan4 cheng2 wei2 ， you1 qin2 long4 chun1 rou2 。
- wen4 zi3 hu2 bu2 le4 ， wo3 xin1 shu1 wei4 xiu1 。
- wei1 ming2 rou2 qiang2 geng3 ， jiao1 ying1 hua4 wei2 jiu1 。
- mai3 du2 jie3 wu2 gou1 ， shu4 shen1 zi4 chu2 you1 。
- tian2 lu2 hu4 wu2 shu1 ， chang2 wu4 qi4 bu4 shou1 。
- jie2 ting2 zi4 le4 zhi1 ， kai1 bian1 wan2 qian2 xiu1 。
- shui2 yun2 suan1 han2 li4 ， you1 le4 fei1 shen1 mou2 。
- nai3 zhi1 jun1 zi3 huai2 ， yu3 shi4 yi4 chen2 fu2 。
- jie1 yu3 yi2 man4 sou3 ， fang4 lang4 you2 xu1 zhou1 。
- wu3 yu2 you3 qing1 feng1 ， yi2 ji4 jin1 zai4 bu4 。
- jun1 hu1 qu4 ci3 yi3 ， yu4 wang3 jiang1 shui2 chou2 。
- ji4 yan2 chun1 fu2 cheng2 ， shang4 ji4 yi4 lai2 you2 。

## 注释

## 译文

## 赏析
