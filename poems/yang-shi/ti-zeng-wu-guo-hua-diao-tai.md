---
id: yang-shi-ti-zeng-wu-guo-hua-diao-tai
title: 题赠吴国华钓台
titlePinyin: ti2 zeng4 wu2 guo2 hua2 diao4 tai2
titleSlug: ti-zeng-wu-guo-hua-diao-tai
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见钓璜溪上白发翁，一竿西去追冥鸿。
- 田车同载非罴熊，鹰扬烈飞如飘风。
- 又不见羊裘石濑垂纶叟，爽槩凌天动星斗。
- 万乘故人亲访求，卧对銮舆忍回首。
- 圣贤遇合自有时，洁身乱伦非所知。
- 高风寥寥古已往，较然得失知者谁。
- 君有钓台临橘水，橘溪不与桐溪比。
- 收身欲摄渭老踪，笑抚长髯照清泚。
- 澄潭夜月秋光浮，撇波短艇沿汀洲。
- 长绳巨石不能系，飞帆片席归蓬丘。
- 巨钩沉饵牵九牛，一钓直掣金鳌头。
- 修鳞摆鬣浪山起，云鹏飞翻忽千里。
- 跨云凭翼上青冥，一点孤光厕箕尾。

## 拼音
- jun1 bu2 jian4 diao4 huang2 xi1 shang4 bai2 fa4 weng1 ， yi4 gan1 xi1 qu4 zhui1 ming2 hong2 。
- tian2 che1 tong2 zai3 fei1 pi2 xiong2 ， ying1 yang2 lie4 fei1 ru2 piao1 feng1 。
- you4 bu2 jian4 yang2 qiu2 shi2 lai4 chui2 lun2 sou3 ， shuang3 gai4 ling2 tian1 dong4 xing1 dou4 。
- wan4 sheng4 gu4 ren2 qin1 fang3 qiu2 ， wo4 dui4 luan2 yu2 ren3 hui2 shou3 。
- sheng4 xian2 yu4 he2 zi4 you3 shi2 ， jie2 shen1 luan4 lun2 fei1 suo3 zhi1 。
- gao1 feng1 liao2 liao2 gu3 yi3 wang3 ， jiao4 ran2 de2 shi1 zhi1 zhe3 shui2 。
- jun1 you3 diao4 tai2 lin2 ju2 shui3 ， ju2 xi1 bu4 yu3 tong2 xi1 bi3 。
- shou1 shen1 yu4 she4 wei4 lao3 zong1 ， xiao4 fu3 chang2 ran2 zhao4 qing1 ci3 。
- cheng2 tan2 ye4 yue4 qiu1 guang1 fu2 ， pie3 bo1 duan3 ting3 yan2 ting1 zhou1 。
- chang2 sheng2 ju4 shi2 bu4 neng2 xi4 ， fei1 fan1 pian4 xi2 gui1 peng2 qiu1 。
- ju4 gou1 chen2 er3 qian1 jiu3 niu2 ， yi2 diao4 zhi2 che4 jin1 ao2 tou2 。
- xiu1 lin2 bai3 lie4 lang4 shan1 qi3 ， yun2 peng2 fei1 fan1 hu1 qian1 li3 。
- kua4 yun2 ping2 yi4 shang4 qing1 ming2 ， yi4 dian3 gu1 guang1 ce4 ji1 wei3 。

## 注释

## 译文

## 赏析
