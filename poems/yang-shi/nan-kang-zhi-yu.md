---
id: yang-shi-nan-kang-zhi-yu
title: 南康值雨
titlePinyin: nan2 kang1 zhi2 yu3
titleSlug: nan-kang-zhi-yu
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平沙涨雪清江𣸣，水花照日红生鳞。
- 轩然五老出城表，雕玉万仞窥长身。
- 云巾星弁覆华顶，飞泉漱瀑垂天绅。
- 平生未识庐山面，碧𪩘横云望中见。
- 江头一夜雨衔天，奔浪号风作悲健。
- 朝来淤泥没牛马，咫尺坐论千里远。
- 芒鞋拄杖挂尘屋，神马尻轮欻飞转。
- 卧龙庵前碧眼翁，日饮山渌餐溪松。
- 神融气合八荒外，此心烱烱宜先通。
- 未须勒移却俗驾，会应一洗尘寰空。
- 寄言归侍壶丘子，他日来游当御风。

## 拼音
- ping2 sha1 zhang3 xue3 qing1 jiang1 fen2 ， shui3 hua1 zhao4 ri4 hong2 sheng1 lin2 。
- xuan1 ran2 wu3 lao3 chu1 cheng2 biao3 ， diao1 yu4 wan4 ren4 kui1 chang2 shen1 。
- yun2 jin1 xing1 bian4 fu4 hua2 ding3 ， fei1 quan2 shu4 pu4 chui2 tian1 shen1 。
- ping2 sheng1 wei4 shi2 lu2 shan1 mian4 ， bi4 yan3 heng2 yun2 wang4 zhong1 jian4 。
- jiang1 tou2 yi2 ye4 yu3 xian2 tian1 ， ben1 lang4 hao4 feng1 zuo4 bei1 jian4 。
- chao2 lai2 yu1 ni2 mei2 niu2 ma3 ， zhi3 chi3 zuo4 lun4 qian1 li3 yuan3 。
- mang2 xie2 zhu3 zhang4 gua4 chen2 wu1 ， shen2 ma3 kao1 lun2 chua1 fei1 zhuan4 。
- wo4 long2 an1 qian2 bi4 yan3 weng1 ， ri4 yin3 shan1 lu4 can1 xi1 song1 。
- shen2 rong2 qi4 he2 ba1 huang1 wai4 ， ci3 xin1 jiong3 jiong3 yi2 xian1 tong1 。
- wei4 xu1 le4 yi2 que4 su2 jia4 ， hui4 ying4 yi4 xi3 chen2 huan2 kong1 。
- ji4 yan2 gui1 shi4 hu2 qiu1 zi3 ， ta1 ri4 lai2 you2 dang1 yu4 feng1 。

## 注释

## 译文

## 赏析
