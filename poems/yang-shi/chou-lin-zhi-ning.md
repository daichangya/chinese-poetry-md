---
id: yang-shi-chou-lin-zhi-ning
title: 酬林志宁
titlePinyin: chou2 lin2 zhi4 ning2
titleSlug: chou-lin-zhi-ning
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见昔时卜年公，坼龟食墨瀍涧东。
- 伊流洛水环紫宫，广轮千里天地中。
- 真人一往不复见，鼎湖弓剑空遗踪。
- 阴阳所交风雨会，和气自古生英雄。
- 迩来百千岁，零落多奇穷。
- 鸣皋少室峥嵘倚天阙，下有回渊万仞蟠双龙，蒸云结雨气蒙蒙。
- 惟有苍髯紫颔包玄珠，时发光燄凌烟虹。
- 成周太平鬰余策，但令洙泗生清风。
- 羡君妙龄有仙骨，乘槎暗与天潢通。
- 万里不一息，去若孤征鸿。
- 决开银河浪，分出一派悬秋空。
- 顾予山野姿，未老心已慵。
- 谬从君子游，营道术偶同。
- 有如退之与东野，自惭青蒿倚长松。
- 感君惠然抵山谷，开谈冰雪清吾胸。
- 高堂黑发颜如童，未须念此心忡忡。
- 幸有山前清泉冷可酌，与君啜甘茹草忘春冬。

## 拼音
- jun1 bu2 jian4 xi1 shi2 bu3 nian2 gong1 ， che4 gui1 shi2 mo4 chan2 jian4 dong1 。
- yi1 liu2 luo4 shui3 huan2 zi3 gong1 ， guang3 lun2 qian1 li3 tian1 di4 zhong1 。
- zhen1 ren2 yi4 wang3 bu2 fu4 jian4 ， ding3 hu2 gong1 jian4 kong1 yi2 zong1 。
- yin1 yang2 suo3 jiao1 feng1 yu3 hui4 ， he2 qi4 zi4 gu3 sheng1 ying1 xiong2 。
- er3 lai2 bai3 qian1 sui4 ， ling2 luo4 duo1 qi2 qiong2 。
- ming2 gao1 shao3 shi4 zheng1 rong2 yi3 tian1 que1 ， xia4 you3 hui2 yuan1 wan4 ren4 pan2 shuang1 long2 ， zheng1 yun2 jie2 yu3 qi4 meng2 meng2 。
- wei2 you3 cang1 ran2 zi3 han4 bao1 xuan2 zhu1 ， shi2 fa1 guang1 yan4 ling2 yan1 hong2 。
- cheng2 zhou1 tai4 ping2 yu4 yu2 ce4 ， dan4 ling4 zhu1 si4 sheng1 qing1 feng1 。
- xian4 jun1 miao4 ling2 you3 xian1 gu3 ， cheng2 cha2 an4 yu3 tian1 huang2 tong1 。
- wan4 li3 bu4 yi4 xi1 ， qu4 ruo4 gu1 zheng1 hong2 。
- jue2 kai1 yin2 he2 lang4 ， fen1 chu1 yi2 pai4 xuan2 qiu1 kong1 。
- gu4 yu3 shan1 ye3 zi1 ， wei4 lao3 xin1 yi3 yong1 。
- miu4 cong2 jun1 zi3 you2 ， ying2 dao4 shu4 ou3 tong2 。
- you3 ru2 tui4 zhi1 yu3 dong1 ye3 ， zi4 can2 qing1 hao1 yi3 chang2 song1 。
- gan3 jun1 hui4 ran2 di3 shan1 gu3 ， kai1 tan2 bing1 xue3 qing1 wu2 xiong1 。
- gao1 tang2 hei1 fa1 yan2 ru2 tong2 ， wei4 xu1 nian4 ci3 xin1 chong1 chong1 。
- xing4 you3 shan1 qian2 qing1 quan2 leng3 ke3 zhuo2 ， yu3 jun1 chuo4 gan1 ru2 cao3 wang4 chun1 dong1 。

## 注释

## 译文

## 赏析
