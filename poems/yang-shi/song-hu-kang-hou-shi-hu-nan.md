---
id: yang-shi-song-hu-kang-hou-shi-hu-nan
title: 送胡康侯使湖南
titlePinyin: song4 hu2 kang1 hou2 shi3 hu2 nan2
titleSlug: song-hu-kang-hou-shi-hu-nan
author: 杨时
authorPinyin: yang2 shi2
authorSlug: yang-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北溟有潜鳞，其广数千里。
- 扬鬐厉东海，泛泛等蜉蚁。
- 百川竞奔注，漫不见涯涘。
- 寄之天地间，大泽礨空耳。
- 胡侯荆山资，妙质久砻砥。
- 飞声动旒冕，持节照湘水。
- 功名与时会，事道从此始。
- 骅骝驾轻车，夷路道九轨。
- 朝燕暮腾越，快意未为喜。
- 圣门学须彊，一篑亏可耻。
- 扩之天地宽，于道乃云迩。
- 为士贵弘毅，无忘味斯旨。

## 拼音
- bei3 ming2 you3 qian2 lin2 ， qi2 guang3 shu4 qian1 li3 。
- yang2 qi2 li4 dong1 hai3 ， fan4 fan4 deng3 fu2 yi3 。
- bai3 chuan1 jing4 ben1 zhu4 ， man4 bu2 jian4 ya2 si4 。
- ji4 zhi1 tian1 di4 jian1 ， da4 ze2 lei3 kong1 er3 。
- hu2 hou2 jing1 shan1 zi1 ， miao4 zhi4 jiu3 long2 di3 。
- fei1 sheng1 dong4 liu2 mian3 ， chi2 jie2 zhao4 xiang1 shui3 。
- gong1 ming2 yu3 shi2 hui4 ， shi4 dao4 cong2 ci3 shi3 。
- hua2 liu2 jia4 qing1 che1 ， yi2 lu4 dao4 jiu3 gui3 。
- chao2 yan4 mu4 teng2 yue4 ， kuai4 yi4 wei4 wei4 xi3 。
- sheng4 men2 xue2 xu1 qiang2 ， yi2 kui4 kui1 ke3 chi3 。
- kuo4 zhi1 tian1 di4 kuan1 ， yu2 dao4 nai3 yun2 er3 。
- wei4 shi4 gui4 hong2 yi4 ， wu2 wang4 wei4 si1 zhi3 。

## 注释

## 译文

## 赏析
