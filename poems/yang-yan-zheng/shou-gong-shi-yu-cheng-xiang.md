---
id: yang-yan-zheng-shou-gong-shi-yu-cheng-xiang
title: 寿宫使余丞相
titlePinyin: shou4 gong1 shi3 yu2 cheng2 xiang4
titleSlug: shou-gong-shi-yu-cheng-xiang
author: 杨炎正
authorPinyin: yang2 yan2 zheng4
authorSlug: yang-yan-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 间世生英杰，于时瑞幅员。
- 昔为天下宰，今作地行仙。
- 帝渴梅调鼎，民思楫济川。
- 元戎辞屏翰，珍馆逸林泉。
- 勋业麒麟上，声名奏华颠。
- 落成新紫府，拂拭旧青毡。
- 暇日来簪履，春风可管弦。
- 莲开花十丈，桃熟岁三千。
- 云驻东山境，星辉北斗躔。
- 笑谈皆雨露，指顾即陶甄。
- 乌景行添线，蟾华且上弦。
- 垂弧当纪节，称兕正迎年。
- 四海俱瞻仰，三宫助祝延。
- 匹休和有宋，受福总无边。
- 试吏如孤远，蒙恩夙记怜。
- 姓名勤剡奏，庖廪费周旋。
- 顶踵思持报，丝毫力未宣。
- 一凭难老颂，再炷博山烟。
- 愿把如椽笔，重归秉化权。
- 倍书中令考，稳稳戴貂蝉。

## 拼音
- jian1 shi4 sheng1 ying1 jie2 ， yu2 shi2 rui4 fu2 yuan2 。
- xi1 wei4 tian1 xia4 zai3 ， jin1 zuo4 di4 xing2 xian1 。
- di4 ke3 mei2 tiao2 ding3 ， min2 si1 ji2 ji4 chuan1 。
- yuan2 rong2 ci2 ping2 han4 ， zhen1 guan3 yi4 lin2 quan2 。
- xun1 ye4 qi2 lin2 shang4 ， sheng1 ming2 zou4 hua2 dian1 。
- luo4 cheng2 xin1 zi3 fu3 ， fu2 shi4 jiu4 qing1 zhan1 。
- xia2 ri4 lai2 zan1 lü3 ， chun1 feng1 ke3 guan3 xian2 。
- lian2 kai1 hua1 shi2 zhang4 ， tao2 shu2 sui4 san1 qian1 。
- yun2 zhu4 dong1 shan1 jing4 ， xing1 hui1 bei3 dou4 chan2 。
- xiao4 tan2 jie1 yu3 lu4 ， zhi3 gu4 ji2 tao2 zhen1 。
- wu1 jing3 xing2 tian1 xian4 ， chan2 hua2 qie3 shang4 xian2 。
- chui2 hu2 dang1 ji4 jie2 ， cheng1 si4 zheng4 ying2 nian2 。
- si4 hai3 ju4 zhan1 yang3 ， san1 gong1 zhu4 zhu4 yan2 。
- pi3 xiu1 he2 you3 song4 ， shou4 fu2 zong3 wu2 bian1 。
- shi4 li4 ru2 gu1 yuan3 ， meng2 en1 su4 ji4 lian2 。
- xing4 ming2 qin2 yan3 zou4 ， pao2 lin3 fei4 zhou1 xuan2 。
- ding3 zhong3 si1 chi2 bao4 ， si1 hao2 li4 wei4 xuan1 。
- yi4 ping2 nan2 lao3 song4 ， zai4 zhu4 bo2 shan1 yan1 。
- yuan4 ba3 ru2 chuan2 bi3 ， zhong4 gui1 bing3 hua4 quan2 。
- bei4 shu1 zhong1 ling4 kao3 ， wen3 wen3 dai4 diao1 chan2 。

## 注释

## 译文

## 赏析
