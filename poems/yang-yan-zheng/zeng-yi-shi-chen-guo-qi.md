---
id: yang-yan-zheng-zeng-yi-shi-chen-guo-qi
title: 赠医士陈国器
titlePinyin: zeng4 yi1 shi4 chen2 guo2 qi4
titleSlug: zeng-yi-shi-chen-guo-qi
author: 杨炎正
authorPinyin: yang2 yan2 zheng4
authorSlug: yang-yan-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不曾三折肱，又不曾九折臂，海内行医称寡二。
- 活人无数不言功，随处得钱供一醉。
- 道是宋清君不是，道似洞宾君不似。
- 萧然蓝缕一乌巾，唤作医家湖海士。
- 观君用药如有神，问君传方殊不秘。
- 胸中活用三八法，二十四证无不治。
- 痔兮痔兮果何物，我老宁堪尔为累。
- 五医十手疗不得，直待君来乞良剂。
- 病根一去不留残，胜似并州剪刀利。

## 拼音
- jun1 bu4 ceng2 san1 zhe2 gong1 ， you4 bu4 ceng2 jiu3 zhe2 bi4 ， hai3 nei4 hang2 yi1 cheng1 gua3 er4 。
- huo2 ren2 wu2 shu4 bu4 yan2 gong1 ， sui2 chu4 de2 qian2 gong4 yi2 zui4 。
- dao4 shi4 song4 qing1 jun1 bu2 shi4 ， dao4 si4 dong4 bin1 jun1 bu2 si4 。
- xiao1 ran2 lan2 lü3 yi4 wu1 jin1 ， huan4 zuo4 yi1 jia1 hu2 hai3 shi4 。
- guan1 jun1 yong4 yao4 ru2 you3 shen2 ， wen4 jun1 chuan2 fang1 shu1 bu2 mi4 。
- xiong1 zhong1 huo2 yong4 san1 ba1 fa3 ， er4 shi2 si4 zheng4 wu2 bu2 zhi4 。
- zhi4 xi1 zhi4 xi1 guo3 he2 wu4 ， wo3 lao3 ning2 kan1 er3 wei4 lei4 。
- wu3 yi1 shi2 shou3 liao2 bu4 de2 ， zhi2 dai4 jun1 lai2 qi3 liang2 ji4 。
- bing4 gen1 yi2 qu4 bu4 liu2 can2 ， sheng4 si4 bing1 zhou1 jian3 dao1 li4 。

## 注释

## 译文

## 赏析
