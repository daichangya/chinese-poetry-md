---
id: jiang-zhi-qi-dan-yan
title: 澹岩
titlePinyin: dan4 yan2
titleSlug: dan-yan
author: 蒋之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 零陵水石天下闻，澹山之胜难具论。
- 初从崖口入地底，始见殿阁开重门。
- 乃知兹洞最殊绝，洞中金碧开祇园。
- 宽平可容万人坐，仰视有若覆盎盆。
- 虚明最宜朝日照，阴晦常有黑云屯。
- 盘虬夭矫垂乳下，巨兽突兀巨石蹲。
- 木香一株在岩壁，人迹峭绝不可扪。
- 灵仙飞游享此供，常驾飇驭乘云轩。
- 我来正逢春雨霁，氛翳开廓阳景温。
- 呀然双穴露天半，笼络万象将并吞。
- 只疑七窍混沌在，五窍忘失两窍存。
- 神奇遗迹未泯灭，至今犹有斧凿痕。
- 云床石屏极隈隩，昔有居士常潜蟠。
- 避秦不出傲征召，美名遂入贤水源。
- 咸通曾为二蛇窟，元畅演法蛇辄迁。
- 从兹其中建佛刹，栖隐不复闻世喧。
- 惜哉此景久埋没，但与赤子安枯禅。
- 次山子厚爱山水，探索幽隐穷晨昏。
- 朝阳迫迮若就狴，石角秃鬝如朝髠。
- 豪篇矜夸过其实，称誉珉石为玙璠。
- 环观珍宝欲奄有，不到胜处天所悭。
- 嗟予至此骇未睹，不暇称赞徒惊叹。
- 恨无雄文压奇怪，好事略与二子班。
- 芜词愿勒岩上石，勿使岁久词灭漫。

## 拼音
- ling2 ling2 shui3 shi2 tian1 xia4 wen2 ， dan4 shan1 zhi1 sheng4 nan2 ju4 lun4 。
- chu1 cong2 ya2 kou3 ru4 di4 di3 ， shi3 jian4 dian4 ge2 kai1 zhong4 men2 。
- nai3 zhi1 zi1 dong4 zui4 shu1 jue2 ， dong4 zhong1 jin1 bi4 kai1 qi2 yuan2 。
- kuan1 ping2 ke3 rong2 wan4 ren2 zuo4 ， yang3 shi4 you3 ruo4 fu4 ang4 pen2 。
- xu1 ming2 zui4 yi2 chao2 ri4 zhao4 ， yin1 hui4 chang2 you3 hei1 yun2 tun2 。
- pan2 qiu2 yao1 jiao3 chui2 ru3 xia4 ， ju4 shou4 tu1 wu4 ju4 shi2 dun1 。
- mu4 xiang1 yi4 zhu1 zai4 yan2 bi4 ， ren2 ji4 qiao4 jue2 bu4 ke3 men2 。
- ling2 xian1 fei1 you2 xiang3 ci3 gong4 ， chang2 jia4 biao1 yu4 cheng2 yun2 xuan1 。
- wo3 lai2 zheng4 feng2 chun1 yu3 ji4 ， fen1 yi4 kai1 kuo4 yang2 jing3 wen1 。
- ya0 ran2 shuang1 xue2 lu4 tian1 ban4 ， long3 luo4 wan4 xiang4 jiang1 bing4 tun1 。
- zhi1 yi2 qi1 qiao4 hun4 dun4 zai4 ， wu3 qiao4 wang4 shi1 liang3 qiao4 cun2 。
- shen2 qi2 yi2 ji4 wei4 min3 mie4 ， zhi4 jin1 you2 you3 fu3 zao2 hen2 。
- yun2 chuang2 shi2 ping2 ji2 wei1 yu4 ， xi1 you3 ju1 shi4 chang2 qian2 pan2 。
- bi4 qin2 bu4 chu1 ao4 zheng1 zhao4 ， mei3 ming2 sui4 ru4 xian2 shui3 yuan2 。
- xian2 tong1 ceng2 wei4 er4 she2 ku1 ， yuan2 chang4 yan3 fa3 she2 zhe2 qian1 。
- cong2 zi1 qi2 zhong1 jian4 fo2 cha4 ， qi1 yin3 bu2 fu4 wen2 shi4 xuan1 。
- xi1 zai1 ci3 jing3 jiu3 mai2 mo4 ， dan4 yu3 chi4 zi3 an1 ku1 chan2 。
- ci4 shan1 zi3 hou4 ai4 shan1 shui3 ， tan4 suo3 you1 yin3 qiong2 chen2 hun1 。
- chao2 yang2 po4 ze2 ruo4 jiu4 bi4 ， shi2 jiao3 tu1 qian1 ru2 chao2 kun1 。
- hao2 pian1 jin1 kua1 guo4 qi2 shi2 ， cheng1 yu4 min2 shi2 wei4 yu2 fan2 。
- huan2 guan1 zhen1 bao3 yu4 yan3 you3 ， bu2 dao4 sheng4 chu4 tian1 suo3 qian1 。
- jie1 yu3 zhi4 ci3 hai4 wei4 du3 ， bu4 xia2 cheng1 zan4 tu2 jing1 tan4 。
- hen4 wu2 xiong2 wen2 ya1 qi2 guai4 ， hao3 shi4 lüe4 yu3 er4 zi3 ban1 。
- wu2 ci2 yuan4 le4 yan2 shang4 shi2 ， wu4 shi3 sui4 jiu3 ci2 mie4 man4 。

## 注释

## 译文

## 赏析
