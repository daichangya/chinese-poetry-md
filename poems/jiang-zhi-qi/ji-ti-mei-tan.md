---
id: jiang-zhi-qi-ji-ti-mei-tan
title: 寄题梅坛
titlePinyin: ji4 ti2 mei2 tan2
titleSlug: ji-ti-mei-tan
author: 蒋之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我承乏江西官，豫章圣迹无不观。
- 如何复有此遗恨，独我不到梅仙坛。
- 梅仙坛在丰城界，真风爽气埃尘外。
- 当年补尉向南昌，才誉虽高官未大。
- 汉成帝时纲纪坏，先生谏书至于再。
- 前擢王章矫曲朝，戮及妻子雠党快。
- 群臣知非不敢争，遂令天下言为诫。
- 乌乎此语诚甚危，讥切权强何慷慨。
- 借令触突幸臣牙，嗜一羁单未为害。
- 公卿大臣噤不吐，彼为私谋安足怪。
- 正人在下吁可悲，变名吴市复谁知。
- 元丰敕书为旌表，故故丹井存遗基。
- 寿春真人锡显号，称其高蹈与俗遗。
- 先生虽不遇于昔，而遇于今蒙奖饬。
- 令丞作书誉忠直，潜德幽光辉无极。

## 拼音
- xi1 wo3 cheng2 fa2 jiang1 xi1 guan1 ， yu4 zhang1 sheng4 ji4 wu2 bu4 guan1 。
- ru2 he2 fu4 you3 ci3 yi2 hen4 ， du2 wo3 bu2 dao4 mei2 xian1 tan2 。
- mei2 xian1 tan2 zai4 feng1 cheng2 jie4 ， zhen1 feng1 shuang3 qi4 ai1 chen2 wai4 。
- dang1 nian2 bu3 wei4 xiang4 nan2 chang1 ， cai2 yu4 sui1 gao1 guan1 wei4 da4 。
- han4 cheng2 di4 shi2 gang1 ji4 huai4 ， xian1 sheng1 jian4 shu1 zhi4 yu2 zai4 。
- qian2 zhuo2 wang2 zhang1 jiao3 qu3 chao2 ， lu4 ji2 qi1 zi3 chou2 dang3 kuai4 。
- qun2 chen2 zhi1 fei1 bu4 gan3 zheng1 ， sui4 ling4 tian1 xia4 yan2 wei4 jie4 。
- wu1 hu1 ci3 yu3 cheng2 shen4 wei1 ， ji1 qie4 quan2 qiang2 he2 kang1 kai3 。
- jie4 ling4 chu4 tu1 xing4 chen2 ya2 ， shi4 yi4 ji1 dan1 wei4 wei2 hai4 。
- gong1 qing1 da4 chen2 jin4 bu4 tu3 ， bi3 wei4 si1 mou2 an1 zu2 guai4 。
- zheng4 ren2 zai4 xia4 xu1 ke3 bei1 ， bian4 ming2 wu2 shi4 fu4 shui2 zhi1 。
- yuan2 feng1 chi4 shu1 wei4 jing1 biao3 ， gu4 gu4 dan1 jing3 cun2 yi2 ji1 。
- shou4 chun1 zhen1 ren2 xi1 xian3 hao4 ， cheng1 qi2 gao1 dao3 yu3 su2 yi2 。
- xian1 sheng1 sui1 bu2 yu4 yu2 xi1 ， er2 yu4 yu2 jin1 meng2 jiang3 chi4 。
- ling4 cheng2 zuo4 shu1 yu4 zhong1 zhi2 ， qian2 de2 you1 guang1 hui1 wu2 ji2 。

## 注释

## 译文

## 赏析
