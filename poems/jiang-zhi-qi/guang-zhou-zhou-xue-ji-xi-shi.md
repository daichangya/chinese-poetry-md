---
id: jiang-zhi-qi-guang-zhou-zhou-xue-ji-xi-shi
title: 广州州学记系诗
titlePinyin: guang3 zhou1 zhou1 xue2 ji4 xi4 shi1
titleSlug: guang-zhou-zhou-xue-ji-xi-shi
author: 蒋之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诸侯之学，是谓泮水。
- 诗人所颂，鲁侯戾止。
- 献馘于是，献囚于是。
- 釆芹则美，饮酒维旨。
- 淮夷来服，觩弓搜矢。
- 其挚维何，元龟象齿。
- 区区鲁邦，陋无足纪。
- 维泮之兴，功烈如彼。
- 下逮郑国，学校不修。
- 青青子衿，莫肯来游。
- 谁欲毁之，侨吉厥犹。
- 视其所召，药之则瘳。
- 我得吾师，实获所求。
- 首善于京，其速置邮。
- 矧在守长，宣化承流。
- 德音不昭，维职之忧。
- 番禺之学，莫原所作。
- 岁月其绵，栋楹腐恶。
- 藩级板夷，屋垣圮剥。
- 图像之威，弗丹弗雘。
- 圣经不谈，束置高阁。
- 讲席其虚，维尘漠漠。
- 譬彼弗殖，萎其将落。
- 于嗟斯民，谁启谁觉。
- 释老二氏，尚能尊师。
- 岂伊吾儒，曾是弗为。
- 道废若此，莫或耻之。
- 振而起诸，岂不在兹。
- 爰命鸠材，僝工以时。
- 肇新两序，翼如翚飞。
- 载辟祠庭，奂其轮而。
- 颐指而化，鬼设神施。
- 乃延师生，来燕来处。
- 匪怒伊教，载笑载语。
- 笾豆有践，殽核维旅。
- 以妥以侑，礼仪具举。
- 济间多士，进退规矩。
- 夏弦春诵，各得其所。
- 相彼错薪，有擢维楚。
- 遐不作人，成是才谞。
- 在汉循吏，时则文翁。
- 修起学宫，成都市中。
- 常衮在闽，讲导从容。
- 士比内州，岁贡以充。
- 贤不天成，有养自蒙。
- 谁谓越远，齐鲁同风。
- 憬彼夷蛮，来顺来从。
- 南交厎宁，猗学之功。

## 拼音
- zhu1 hou2 zhi1 xue2 ， shi4 wei4 pan4 shui3 。
- shi1 ren2 suo3 song4 ， lu3 hou2 li4 zhi3 。
- xian4 guo2 yu2 shi4 ， xian4 qiu2 yu2 shi4 。
- bian4 qin2 ze2 mei3 ， yin3 jiu3 wei2 zhi3 。
- huai2 yi2 lai2 fu2 ， qiu2 gong1 sou1 shi3 。
- qi2 zhi4 wei2 he2 ， yuan2 gui1 xiang4 chi3 。
- qu1 qu1 lu3 bang1 ， lou4 wu2 zu2 ji4 。
- wei2 pan4 zhi1 xing1 ， gong1 lie4 ru2 bi3 。
- xia4 dai3 zheng4 guo2 ， xue2 xiao4 bu4 xiu1 。
- qing1 qing1 zi3 jin1 ， mo4 ken3 lai2 you2 。
- shui2 yu4 hui3 zhi1 ， qiao2 ji2 jue2 you2 。
- shi4 qi2 suo3 zhao4 ， yao4 zhi1 ze2 chou1 。
- wo3 de2 wu2 shi1 ， shi2 huo4 suo3 qiu2 。
- shou3 shan4 yu2 jing1 ， qi2 su4 zhi4 you2 。
- shen3 zai4 shou3 chang2 ， xuan1 hua4 cheng2 liu2 。
- de2 yin1 bu4 zhao1 ， wei2 zhi2 zhi1 you1 。
- pan1 yu2 zhi1 xue2 ， mo4 yuan2 suo3 zuo4 。
- sui4 yue4 qi2 mian2 ， dong4 ying2 fu3 e4 。
- fan1 ji2 ban3 yi2 ， wu1 yuan2 pi3 bao1 。
- tu2 xiang4 zhi1 wei1 ， fu2 dan1 fu2 huo4 。
- sheng4 jing1 bu4 tan2 ， shu4 zhi4 gao1 ge2 。
- jiang3 xi2 qi2 xu1 ， wei2 chen2 mo4 mo4 。
- pi4 bi3 fu2 zhi2 ， wei3 qi2 jiang1 luo4 。
- yu2 jie1 si1 min2 ， shui2 qi3 shui2 jue2 。
- shi4 lao3 er4 shi4 ， shang4 neng2 zun1 shi1 。
- qi3 yi1 wu2 ru2 ， ceng2 shi4 fu2 wei4 。
- dao4 fei4 ruo4 ci3 ， mo4 huo4 chi3 zhi1 。
- zhen4 er2 qi3 zhu1 ， qi3 bu2 zai4 zi1 。
- yuan2 ming4 jiu1 cai2 ， chan2 gong1 yi3 shi2 。
- zhao4 xin1 liang3 xu4 ， yi4 ru2 hui1 fei1 。
- zai3 pi4 ci2 ting2 ， huan4 qi2 lun2 er2 。
- yi2 zhi3 er2 hua4 ， gui3 she4 shen2 shi1 。
- nai3 yan2 shi1 sheng1 ， lai2 yan4 lai2 chu4 。
- fei3 nu4 yi1 jiao4 ， zai3 xiao4 zai3 yu3 。
- bian1 dou4 you3 jian4 ， yao2 he2 wei2 lü3 。
- yi3 tuo3 yi3 you4 ， li3 yi2 ju4 ju3 。
- ji4 jian1 duo1 shi4 ， jin4 tui4 gui1 ju3 。
- xia4 xian2 chun1 song4 ， ge4 de2 qi2 suo3 。
- xiang1 bi3 cuo4 xin1 ， you3 zhuo2 wei2 chu3 。
- xia2 bu2 zuo4 ren2 ， cheng2 shi4 cai2 xu1 。
- zai4 han4 xun2 li4 ， shi2 ze2 wen2 weng1 。
- xiu1 qi3 xue2 gong1 ， cheng2 du1 shi4 zhong1 。
- chang2 gun3 zai4 min3 ， jiang3 dao3 cong2 rong2 。
- shi4 bi3 nei4 zhou1 ， sui4 gong4 yi3 chong1 。
- xian2 bu4 tian1 cheng2 ， you3 yang3 zi4 meng2 。
- shui2 wei4 yue4 yuan3 ， qi2 lu3 tong2 feng1 。
- jing3 bi3 yi2 man2 ， lai2 shun4 lai2 cong2 。
- nan2 jiao1 di3 ning2 ， yi1 xue2 zhi1 gong1 。

## 注释

## 译文

## 赏析
