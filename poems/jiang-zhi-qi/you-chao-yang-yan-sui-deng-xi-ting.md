---
id: jiang-zhi-qi-you-chao-yang-yan-sui-deng-xi-ting
title: 游朝阳岩遂登西亭
titlePinyin: you2 chao2 yang2 yan2 sui4 deng1 xi1 ting2
titleSlug: you-chao-yang-yan-sui-deng-xi-ting
author: 蒋之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔游不在远，幽岩临治城。
- 嵚岑俯潇碧，庨豁延阳明。
- 绿涧可径八，滑路偪仄行。
- 泉源自何来，涓涓玉锵鸣。
- 疑穿云雷窟，常带鱼龙腥。
- 寒江净泻镜，怪石坐开屏。
- 幽鸟驯可罗，潜蛟深莫罾。
- 梯险接层栈，冠颠耸危亭。
- 俯睨极玄窞，仰攀穷青冥。
- 蹇旷出物表，高虚挹玄英。
- 惜哉非吾土，不得憩此生。
- 旧业寄阳羡，故园依晋陵。
- 秋风滆湖白，春色颐山青。
- 一从绅笏去，遂使猨鹤惊。
- 迂疏暗时机，孱琐叨官荣。
- 谪弃分所宜，愧恧颜已盈。
- 人生讵有几，世累吾方轻。
- 愿言解羁绁，上疏还簪缨。
- 宁居召魂魄，恬养休性情。
- 纷华屏外慕，冲澹严中扃。
- 穷年伴农圃，毕志先畴耕。

## 拼音
- xi1 you2 bu2 zai4 yuan3 ， you1 yan2 lin2 zhi4 cheng2 。
- qin1 cen2 fu3 xiao1 bi4 ， xiao1 huo1 yan2 yang2 ming2 。
- lü4 jian4 ke3 jing4 ba1 ， hua2 lu4 bi1 ze4 xing2 。
- quan2 yuan2 zi4 he2 lai2 ， juan1 juan1 yu4 qiang1 ming2 。
- yi2 chuan1 yun2 lei2 ku1 ， chang2 dai4 yu2 long2 xing1 。
- han2 jiang1 jing4 xie4 jing4 ， guai4 shi2 zuo4 kai1 ping2 。
- you1 niao3 xun4 ke3 luo2 ， qian2 jiao1 shen1 mo4 zeng1 。
- ti1 xian3 jie1 ceng2 zhan4 ， guan1 dian1 song3 wei1 ting2 。
- fu3 ni4 ji2 xuan2 dan4 ， yang3 pan1 qiong2 qing1 ming2 。
- jian3 kuang4 chu1 wu4 biao3 ， gao1 xu1 yi4 xuan2 ying1 。
- xi1 zai1 fei1 wu2 tu3 ， bu4 de2 qi4 ci3 sheng1 。
- jiu4 ye4 ji4 yang2 xian4 ， gu4 yuan2 yi1 jin4 ling2 。
- qiu1 feng1 ge2 hu2 bai2 ， chun1 se4 yi2 shan1 qing1 。
- yi4 cong2 shen1 hu4 qu4 ， sui4 shi3 yuan2 he4 jing1 。
- yu1 shu1 an4 shi2 ji1 ， chan2 suo3 dao1 guan1 rong2 。
- zhe2 qi4 fen1 suo3 yi2 ， kui4 nü4 yan2 yi3 ying2 。
- ren2 sheng1 ju4 you3 ji3 ， shi4 lei4 wu2 fang1 qing1 。
- yuan4 yan2 jie3 ji1 xie4 ， shang4 shu1 hai2 zan1 ying1 。
- ning2 ju1 zhao4 hun2 po4 ， tian2 yang3 xiu1 xing4 qing2 。
- fen1 hua2 ping2 wai4 mu4 ， chong1 dan4 yan2 zhong1 jiong1 。
- qiong2 nian2 ban4 nong2 pu3 ， bi4 zhi4 xian1 chou2 geng1 。

## 注释

## 译文

## 赏析
