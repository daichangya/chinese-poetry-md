---
id: jiang-zhi-qi-xu-wu-xi-shen
title: 续武溪深
titlePinyin: xu4 wu3 xi1 shen1
titleSlug: xu-wu-xi-shen
author: 蒋之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滔滔武溪一何深，鸟飞不渡，兽不能临。
- 嗟哉武溪何毒淫。
- 飞湍瀑流泻云岑，砰激百两雷车音。
- 吾闻神汉之初始开𣃁，史君姓周其各煜。
- 至今庙在乐昌西，苔藓残碑仅填读。
- 武水之源自何出，郴州武县鸬鹚石。
- 南入桂阳三百里，峻濑洪涛互淙射。
- 其谁写此入新声，一曲马援门人笛。
- 南方耆旧传此水，乐昌之泷兹乃是。
- 退之昔日泛潮阳，曾到泷头问泷吏。
- 我今以选来番禺，事与昌黎殊不类。
- 未尝神色辄戃慌，何至形容遽憔悴。
- 但怜岁晚毛鬓侵，故园一别至于今。
- 溪光罨画清且浅，朱藤覆水成春阴。
- 何为在此婴朝簪，翩然走马驰骎骎。
- 南逾瘴岭穷崎崟，梅花初开雪成林。
- 韶石仿佛闻舜琴，曹源一滴清人心。
- 远民安堵年谷稔，百蛮航海来献琛。
- 嗟余才薄力不任，报君夙夜输诚忱。
- 布宣条教勤官箴，有佳山水亦出寻。
- 乐平吾乐何有极，不信弦歌武溪深。

## 拼音
- tao1 tao1 wu3 xi1 yi4 he2 shen1 ， niao3 fei1 bu2 du4 ， shou4 bu4 neng2 lin2 。
- jie1 zai1 wu3 xi1 he2 du2 yin2 。
- fei1 tuan1 pu4 liu2 xie4 yun2 cen2 ， peng1 ji1 bai3 liang3 lei2 che1 yin1 。
- wu2 wen2 shen2 han4 zhi1 chu1 shi3 kai1 𣃁 ， shi3 jun1 xing4 zhou1 qi2 ge4 yu4 。
- zhi4 jin1 miao4 zai4 le4 chang1 xi1 ， tai2 xian3 can2 bei1 jin3 tian2 du2 。
- wu3 shui3 zhi1 yuan2 zi4 he2 chu1 ， chen1 zhou1 wu3 xian4 lu2 ci2 shi2 。
- nan2 ru4 gui4 yang2 san1 bai3 li3 ， jun4 lai4 hong2 tao1 hu4 cong2 she4 。
- qi2 shui2 xie3 ci3 ru4 xin1 sheng1 ， yi4 qu3 ma3 yuan2 men2 ren2 di2 。
- nan2 fang1 qi2 jiu4 chuan2 ci3 shui3 ， le4 chang1 zhi1 long2 zi1 nai3 shi4 。
- tui4 zhi1 xi1 ri4 fan4 chao2 yang2 ， ceng2 dao4 long2 tou2 wen4 long2 li4 。
- wo3 jin1 yi3 xuan3 lai2 pan1 yu2 ， shi4 yu3 chang1 li2 shu1 bu2 lei4 。
- wei4 chang2 shen2 se4 zhe2 tang3 huang1 ， he2 zhi4 xing2 rong2 ju4 qiao2 cui4 。
- dan4 lian2 sui4 wan3 mao2 bin4 qin1 ， gu4 yuan2 yi4 bie2 zhi4 yu2 jin1 。
- xi1 guang1 yan3 hua4 qing1 qie3 qian3 ， zhu1 teng2 fu4 shui3 cheng2 chun1 yin1 。
- he2 wei4 zai4 ci3 ying1 chao2 zan1 ， pian1 ran2 zou3 ma3 chi2 qin1 qin1 。
- nan2 yu2 zhang4 ling3 qiong2 qi2 yin2 ， mei2 hua1 chu1 kai1 xue3 cheng2 lin2 。
- shao2 shi2 fang3 fu2 wen2 shun4 qin2 ， cao2 yuan2 yi4 di1 qing1 ren2 xin1 。
- yuan3 min2 an1 du3 nian2 gu3 ren3 ， bai3 man2 hang2 hai3 lai2 xian4 chen1 。
- jie1 yu2 cai2 bao2 li4 bu2 ren4 ， bao4 jun1 su4 ye4 shu1 cheng2 chen2 。
- bu4 xuan1 tiao2 jiao4 qin2 guan1 zhen1 ， you3 jia1 shan1 shui3 yi4 chu1 xun2 。
- le4 ping2 wu2 le4 he2 you3 ji2 ， bu2 xin4 xian2 ge1 wu3 xi1 shen1 。

## 注释

## 译文

## 赏析
