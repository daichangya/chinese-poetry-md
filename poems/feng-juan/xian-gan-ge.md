---
id: feng-juan-xian-gan-ge
title: 崄竿歌
titlePinyin: xian3 gan1 ge1
titleSlug: xian-gan-ge
author: 冯涓
authorPinyin: feng2 juan1
authorSlug: feng-juan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 山崄惊摧车，水崄怕覆舟。
- 奈何平地不肯立，沿上百尺高竿头。
- 我不知尔是人耶猿耶复猱耶，教我见尔为尔长叹嗟。
- 我闻孝子不许国，我闻忠臣不忧家。
- 尔即轻命重黄金，忠孝全亏徒尔夸。
- 常将崄艺悦君目，终日贪心媚君禄。
- 百尺高竿百度沿，一足参差一家哭。
- 崄竿儿，听我语，更有崄竿崄于汝。
- 解从上处失君恩，落向天涯海边去。
- 崄竿儿，尔须知，崄处欲往宜尔思。
- 上得欲下下不得，我谓此辈崄于崄竿儿。

## 拼音
- shan1 xian3 jing1 cui1 che1 ， shui3 xian3 pa4 fu4 zhou1 。
- nai4 he2 ping2 di4 bu4 ken3 li4 ， yan2 shang4 bai3 chi3 gao1 gan1 tou2 。
- wo3 bu4 zhi1 er3 shi4 ren2 ye1 yuan2 ye1 fu4 nao2 ye1 ， jiao4 wo3 jian4 er3 wei4 er3 chang2 tan4 jie1 。
- wo3 wen2 xiao4 zi3 bu4 xu3 guo2 ， wo3 wen2 zhong1 chen2 bu4 you1 jia1 。
- er3 ji2 qing1 ming4 zhong4 huang2 jin1 ， zhong1 xiao4 quan2 kui1 tu2 er3 kua1 。
- chang2 jiang1 xian3 yi4 yue4 jun1 mu4 ， zhong1 ri4 tan1 xin1 mei4 jun1 lu4 。
- bai3 chi3 gao1 gan1 bai3 du4 yan2 ， yi4 zu2 cen1 ci1 yi4 jia1 ku1 。
- xian3 gan1 er2 ， ting1 wo3 yu3 ， geng4 you3 xian3 gan1 xian3 yu2 ru3 。
- jie3 cong2 shang4 chu4 shi1 jun1 en1 ， luo4 xiang4 tian1 ya2 hai3 bian1 qu4 。
- xian3 gan1 er2 ， er3 xu1 zhi1 ， xian3 chu4 yu4 wang3 yi2 er3 si1 。
- shang4 de2 yu4 xia4 xia4 bu4 de2 ， wo3 wei4 ci3 bei4 xian3 yu2 xian3 gan1 er2 。

## 注释

## 译文

## 赏析
