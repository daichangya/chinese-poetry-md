---
id: zhang-fu-xie-zhang-cui-hui-cha
title: 谢张倅惠茶
titlePinyin: xie4 zhang1 cui4 hui4 cha2
titleSlug: xie-zhang-cui-hui-cha
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 病躯倦甚不举酒，便腹枵然尤爱茶。
- 淮乡久住已成俗，客至亦复研芝麻。
- 称重缃匳还入手，知公与我诗情厚。
- 静无俗驾叩柴关，急遣僧房借茶臼。
- 易足堂中昼倍长，一杯凉餠补饥肠。
- 世间万事不挂口，齿颊尽日留甘香。
- 青奴可怜姑少却，睡魔退舍诗魔作。
- 诗成吟罢来清风，秋意拂拂生梧桐。

## 拼音
- bing4 qu1 juan4 shen4 bu4 ju3 jiu3 ， bian4 fu4 xiao1 ran2 you2 ai4 cha2 。
- huai2 xiang1 jiu3 zhu4 yi3 cheng2 su2 ， ke4 zhi4 yi4 fu4 yan2 zhi1 ma2 。
- cheng1 zhong4 xiang1 lian2 hai2 ru4 shou3 ， zhi1 gong1 yu3 wo3 shi1 qing2 hou4 。
- jing4 wu2 su2 jia4 kou4 chai2 guan1 ， ji2 qian3 seng1 fang2 jie4 cha2 jiu4 。
- yi4 zu2 tang2 zhong1 zhou4 bei4 chang2 ， yi4 bei1 liang2 bing3 bu3 ji1 chang2 。
- shi4 jian1 wan4 shi4 bu2 gua4 kou3 ， chi3 jia2 jin4 ri4 liu2 gan1 xiang1 。
- qing1 nu2 ke3 lian2 gu1 shao3 que4 ， shui4 mo2 tui4 she4 shi1 mo2 zuo4 。
- shi1 cheng2 yin2 ba4 lai2 qing1 feng1 ， qiu1 yi4 fu2 fu2 sheng1 wu2 tong2 。

## 注释

## 译文

## 赏析
