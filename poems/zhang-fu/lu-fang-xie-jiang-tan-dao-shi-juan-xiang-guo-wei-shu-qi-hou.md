---
id: zhang-fu-lu-fang-xie-jiang-tan-dao-shi-juan-xiang-guo-wei-shu-qi-hou
title: 履方携姜坦道诗卷相过为书其后
titlePinyin: lü3 fang1 xie2 jiang1 tan3 dao4 shi1 juan4 xiang1 guo4 wei4 shu1 qi2 hou4
titleSlug: lu-fang-xie-jiang-tan-dao-shi-juan-xiang-guo-wei-shu-qi-hou
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姜侯同乡井，忆昨初见时。
- 春风头陀庵，快作六字诗。
- 一别十五年，漂流各萍转。
- 君携此轴来，如觌故人面。
- 淤泥青莲花，本自不受尘。
- 得钱付酒保，往往遭谤嗔。
- 眷言方遐思，相从问消息。
- 清狂犹曩时，须发幸未白。
- 我贫过孟郊，何敢以诗鸣。
- 拟办黄篾舫，去寻白鸥盟。
- 怀人暮云碧，忧国寸心折。
- 安得癯仙来，共醉望沙月。

## 拼音
- jiang1 hou2 tong2 xiang1 jing3 ， yi4 zuo2 chu1 jian4 shi2 。
- chun1 feng1 tou0 tuo2 an1 ， kuai4 zuo4 liu4 zi4 shi1 。
- yi4 bie2 shi2 wu3 nian2 ， piao1 liu2 ge4 ping2 zhuan3 。
- jun1 xie2 ci3 zhou2 lai2 ， ru2 di2 gu4 ren2 mian4 。
- yu1 ni2 qing1 lian2 hua1 ， ben3 zi4 bu2 shou4 chen2 。
- de2 qian2 fu4 jiu3 bao3 ， wang3 wang3 zao1 bang4 chen1 。
- juan4 yan2 fang1 xia2 si1 ， xiang1 cong2 wen4 xiao1 xi1 。
- qing1 kuang2 you2 nang3 shi2 ， xu1 fa4 xing4 wei4 bai2 。
- wo3 pin2 guo4 meng4 jiao1 ， he2 gan3 yi3 shi1 ming2 。
- ni3 ban4 huang2 mie4 fang3 ， qu4 xun2 bai2 ou1 meng2 。
- huai2 ren2 mu4 yun2 bi4 ， you1 guo2 cun4 xin1 zhe2 。
- an1 de2 qu2 xian1 lai2 ， gong4 zui4 wang4 sha1 yue4 。

## 注释

## 译文

## 赏析
