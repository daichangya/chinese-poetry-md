---
id: zhang-fu-song-chen-mi-gao
title: 送陈弥高
titlePinyin: song4 chen2 mi2 gao1
titleSlug: song-chen-mi-gao
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨岁云徂，舣舟岳阳楼。
- 获见故人面，使我明双眸。
- 今年风露凉，君亦来荆州。
- 笑语倍畴昔，举杯相劝酬。
- 词锋一当百，雕鹗横高秋。
- 春风待变化，勇往不可留。
- 看花得意时，岂独为身谋。
- 伊予坐懒慢，行矣归林丘。
- 世故百念冷，潜鱼畏吞钩。
- 出处虽异途，十载契分投。
- 肉食与藜羹，未用分劣优。
- 出门天地宽，鹏鷃逍遥游。

## 拼音
- yi4 zuo2 sui4 yun2 cu2 ， yi3 zhou1 yue4 yang2 lou2 。
- huo4 jian4 gu4 ren2 mian4 ， shi3 wo3 ming2 shuang1 mou2 。
- jin1 nian2 feng1 lu4 liang2 ， jun1 yi4 lai2 jing1 zhou1 。
- xiao4 yu3 bei4 chou2 xi1 ， ju3 bei1 xiang1 quan4 chou2 。
- ci2 feng1 yi4 dang1 bai3 ， diao1 e4 heng2 gao1 qiu1 。
- chun1 feng1 dai4 bian4 hua4 ， yong3 wang3 bu4 ke3 liu2 。
- kan4 hua1 de2 yi4 shi2 ， qi3 du2 wei4 shen1 mou2 。
- yi1 yu3 zuo4 lan3 man4 ， xing2 yi3 gui1 lin2 qiu1 。
- shi4 gu4 bai3 nian4 leng3 ， qian2 yu2 wei4 tun1 gou1 。
- chu1 chu4 sui1 yi4 tu2 ， shi2 zai3 qi4 fen1 tou2 。
- rou4 shi2 yu3 li2 geng1 ， wei4 yong4 fen1 lie4 you1 。
- chu1 men2 tian1 di4 kuan1 ， peng2 yan4 xiao1 yao2 you2 。

## 注释

## 译文

## 赏析
