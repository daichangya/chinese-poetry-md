---
id: zhang-fu-zeng-ye-bo-yong
title: 赠叶伯永
titlePinyin: zeng4 ye4 bo2 yong3
titleSlug: zeng-ye-bo-yong
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨辛巳秋，张帆过仪真。
- 别君适荆楚，寤寐怀故人。
- 狂寇初败盟，道路多纷纭。
- 思君不可见，疑君堕边尘。
- 寄书无处所，消息何时闻。
- 去年我东来，泊船旧江津。
- 始遣访生死，戎马乃骎骎。
- 仓皇径南渡，忧畏损精神。
- 仲冬丹阳馆，惊喜忽见君。
- 执手两无语，老泪欲沾巾。
- 嗟予漫奔走，万里长酸辛。
- 念君两鬓白，依然生理贫。
- 开口论兵势，直气摩青云。
- 长揖动卿相，囊封登帝阍。
- 当路颇知己，拟活西江鳞。
- 鲸波泛大海，去结山东民。
- 誓将三寸舌，成此百世勋。
- 艰难得生还，和议已复伸。
- 智略无所施，裋褐还逡巡。
- 藏名酒肆中，悲歌阅芳辰。
- 兴阑却顾我，相对南风薰。
- 宛宛昔别地，倏然今四春。
- 江山不改旧，世事凡几新。
- 是非既未定，泾渭何当分。
- 余生各加餐，此外不须云。

## 拼音
- yi4 zuo2 xin1 si4 qiu1 ， zhang1 fan1 guo4 yi2 zhen1 。
- bie2 jun1 shi4 jing1 chu3 ， wu4 mei4 huai2 gu4 ren2 。
- kuang2 kou4 chu1 bai4 meng2 ， dao4 lu4 duo1 fen1 yun2 。
- si1 jun1 bu4 ke3 jian4 ， yi2 jun1 duo4 bian1 chen2 。
- ji4 shu1 wu2 chu4 suo3 ， xiao1 xi1 he2 shi2 wen2 。
- qu4 nian2 wo3 dong1 lai2 ， bo2 chuan2 jiu4 jiang1 jin1 。
- shi3 qian3 fang3 sheng1 si3 ， rong2 ma3 nai3 qin1 qin1 。
- cang1 huang2 jing4 nan2 du4 ， you1 wei4 sun3 jing1 shen2 。
- zhong4 dong1 dan1 yang2 guan3 ， jing1 xi3 hu1 jian4 jun1 。
- zhi2 shou3 liang3 wu2 yu3 ， lao3 lei4 yu4 zhan1 jin1 。
- jie1 yu3 man4 ben1 zou3 ， wan4 li3 chang2 suan1 xin1 。
- nian4 jun1 liang3 bin4 bai2 ， yi1 ran2 sheng1 li3 pin2 。
- kai1 kou3 lun4 bing1 shi4 ， zhi2 qi4 mo2 qing1 yun2 。
- chang2 yi1 dong4 qing1 xiang1 ， nang2 feng1 deng1 di4 hun1 。
- dang1 lu4 po1 zhi1 ji3 ， ni3 huo2 xi1 jiang1 lin2 。
- jing1 bo1 fan4 da4 hai3 ， qu4 jie2 shan1 dong1 min2 。
- shi4 jiang1 san1 cun4 she2 ， cheng2 ci3 bai3 shi4 xun1 。
- jian1 nan2 de2 sheng1 huan2 ， he2 yi4 yi3 fu4 shen1 。
- zhi4 lüe4 wu2 suo3 shi1 ， shu4 he4 hai2 qun1 xun2 。
- cang2 ming2 jiu3 si4 zhong1 ， bei1 ge1 yue4 fang1 chen2 。
- xing1 lan2 que4 gu4 wo3 ， xiang1 dui4 nan2 feng1 xun1 。
- wan3 wan3 xi1 bie2 di4 ， shu1 ran2 jin1 si4 chun1 。
- jiang1 shan1 bu4 gai3 jiu4 ， shi4 shi4 fan2 ji3 xin1 。
- shi4 fei1 ji4 wei4 ding4 ， jing1 wei4 he2 dang1 fen1 。
- yu2 sheng1 ge4 jia1 can1 ， ci3 wai4 bu4 xu1 yun2 。

## 注释

## 译文

## 赏析
