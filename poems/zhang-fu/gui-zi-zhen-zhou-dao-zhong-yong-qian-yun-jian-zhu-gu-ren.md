---
id: zhang-fu-gui-zi-zhen-zhou-dao-zhong-yong-qian-yun-jian-zhu-gu-ren
title: 归自真州道中用前韵简诸故人
titlePinyin: gui1 zi4 zhen1 zhou1 dao4 zhong1 yong4 qian2 yun4 jian3 zhu1 gu4 ren2
titleSlug: gui-zi-zhen-zhou-dao-zhong-yong-qian-yun-jian-zhu-gu-ren
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲愁生旅怀，薄酒安能陶。
- 篮舆赴归期，历历山路高。
- 风雨道旁憩，倏然思故交。
- 官闲相聚首，怀我登顿劳。
- 辩论杂嘲谑，诗词兼雅骚。
- 人生几何时，容易生二毛。
- 方今天子圣，登用皆夔臯。
- 愿君各努力，去矣追群豪。
- 我生苦畏事，屏处如逋逃。
- 纵复技痒存，敢念麻姑搔。

## 拼音
- xian2 chou2 sheng1 lü3 huai2 ， bo2 jiu3 an1 neng2 tao2 。
- lan2 yu2 fu4 gui1 qi1 ， li4 li4 shan1 lu4 gao1 。
- feng1 yu3 dao4 pang2 qi4 ， shu1 ran2 si1 gu4 jiao1 。
- guan1 xian2 xiang1 ju4 shou3 ， huai2 wo3 deng1 dun4 lao2 。
- bian4 lun4 za2 chao2 xue4 ， shi1 ci2 jian1 ya3 sao1 。
- ren2 sheng1 ji3 he2 shi2 ， rong2 yi4 sheng1 er4 mao2 。
- fang1 jin1 tian1 zi3 sheng4 ， deng1 yong4 jie1 kui2 gao1 。
- yuan4 jun1 ge4 nu3 li4 ， qu4 yi3 zhui1 qun2 hao2 。
- wo3 sheng1 ku3 wei4 shi4 ， ping2 chu4 ru2 bu1 tao2 。
- zong4 fu4 ji4 yang3 cun2 ， gan3 nian4 ma2 gu1 sao1 。

## 注释

## 译文

## 赏析
