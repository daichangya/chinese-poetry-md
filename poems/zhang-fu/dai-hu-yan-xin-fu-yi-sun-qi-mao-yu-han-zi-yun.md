---
id: zhang-fu-dai-hu-yan-xin-fu-yi-sun-qi-mao-yu-han-zi-yun
title: 代呼延信夫以笋乞猫于韩子云
titlePinyin: dai4 hu1 yan2 xin4 fu1 yi3 sun3 qi3 mao1 yu2 han2 zi3 yun2
titleSlug: dai-hu-yan-xin-fu-yi-sun-qi-mao-yu-han-zi-yun
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官居城一隅，屋漏如野处。
- 辛勤补绿萝，仅可待风雨。
- 移家幸亡恙，所苦多硕鼠。
- 啮衣费纫缝，盗肉恣含咀。
- 引子动成群，啾啾疑尔汝。
- 昼曾无腼颜，入暮谁能御。
- 窥灯殚膏油，惊梦鬭俦侣。
- 主人非昔人，为态尚如许。
- 饱食讵可常，潜踪岂无所。
- 灌穴恶尽杀，具磔难悉举。
- 墙东吏部家，两猫将十子。
- 往往感仁惠，相乳忘彼此。
- 花墩夜不眠，卫寝如驯虎。
- 愿分俊逸姿，庶以镇衡宇。
- 穿鱼聘衔蝉，于君谅无取。
- 丁宁玉板师，委曲致斯语。
- 妻孥仍有言，乞猫宜乞女。
- 他时遂生育，邻里转相予。

## 拼音
- guan1 ju1 cheng2 yi4 yu2 ， wu1 lou4 ru2 ye3 chu4 。
- xin1 qin2 bu3 lü4 luo2 ， jin3 ke3 dai4 feng1 yu3 。
- yi2 jia1 xing4 wang2 yang4 ， suo3 ku3 duo1 shuo4 shu3 。
- nie4 yi1 fei4 ren4 feng4 ， dao4 rou4 zi4 han2 zui3 。
- yin3 zi3 dong4 cheng2 qun2 ， jiu1 jiu1 yi2 er3 ru3 。
- zhou4 ceng2 wu2 mian3 yan2 ， ru4 mu4 shui2 neng2 yu4 。
- kui1 deng1 dan1 gao1 you2 ， jing1 meng4 dou4 chou2 lü3 。
- zhu3 ren2 fei1 xi1 ren2 ， wei4 tai4 shang4 ru2 xu3 。
- bao3 shi2 ju4 ke3 chang2 ， qian2 zong1 qi3 wu2 suo3 。
- guan4 xue2 e4 jin4 sha1 ， ju4 zhe2 nan2 xi1 ju3 。
- qiang2 dong1 li4 bu4 jia1 ， liang3 mao1 jiang1 shi2 zi3 。
- wang3 wang3 gan3 ren2 hui4 ， xiang1 ru3 wang4 bi3 ci3 。
- hua1 dun1 ye4 bu4 mian2 ， wei4 qin3 ru2 xun4 hu3 。
- yuan4 fen1 jun4 yi4 zi1 ， shu4 yi3 zhen4 heng2 yu3 。
- chuan1 yu2 pin4 xian2 chan2 ， yu2 jun1 liang4 wu2 qu3 。
- ding1 ning2 yu4 ban3 shi1 ， wei3 qu1 zhi4 si1 yu3 。
- qi1 nu2 reng2 you3 yan2 ， qi3 mao1 yi2 qi3 nü3 。
- ta1 shi2 sui4 sheng1 yu4 ， lin2 li3 zhuan3 xiang1 yu3 。

## 注释

## 译文

## 赏析
