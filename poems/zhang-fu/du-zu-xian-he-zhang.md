---
id: zhang-fu-du-zu-xian-he-zhang
title: 督祖显和章
titlePinyin: du1 zu3 xian3 he2 zhang1
titleSlug: du-zu-xian-he-zhang
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孙侯二尺短檠前，何啻颂诗三百篇。
- 金銮玉堂未归去，聊结江湖山水缘。
- 官闲不复弄朱墨，胜日过门无恶客。
- 春风快马紫游缰，花底黄鹂尽相识。
- 酒酬谈辩翻波澜，得句全胜得好官。
- 我亦从来有诗癖，撚髭一字吟难安。
- 不知辛苦竟何益，闻道何妨死今夕。
- 他年傥使无知音，盈编不作一钱直。
- 日来颇怪诗筒迟，恐君豫办磨崖诗。
- 中原窟穴尚狐兔，未应便草闲居赋。

## 拼音
- sun1 hou2 er4 chi3 duan3 qing2 qian2 ， he2 chi4 song4 shi1 san1 bai3 pian1 。
- jin1 luan2 yu4 tang2 wei4 gui1 qu4 ， liao2 jie2 jiang1 hu2 shan1 shui3 yuan2 。
- guan1 xian2 bu2 fu4 nong4 zhu1 mo4 ， sheng4 ri4 guo4 men2 wu2 e4 ke4 。
- chun1 feng1 kuai4 ma3 zi3 you2 jiang1 ， hua1 di3 huang2 li2 jin4 xiang1 shi2 。
- jiu3 chou2 tan2 bian4 fan1 bo1 lan2 ， de2 ju4 quan2 sheng4 de2 hao3 guan1 。
- wo3 yi4 cong2 lai2 you3 shi1 pi3 ， nian3 zi1 yi2 zi4 yin2 nan2 an1 。
- bu4 zhi1 xin1 ku3 jing4 he2 yi4 ， wen2 dao4 he2 fang2 si3 jin1 xi1 。
- ta1 nian2 tang3 shi3 wu2 zhi1 yin1 ， ying2 bian1 bu2 zuo4 yi4 qian2 zhi2 。
- ri4 lai2 po1 guai4 shi1 tong3 chi2 ， kong3 jun1 yu4 ban4 mo2 ya2 shi1 。
- zhong1 yuan2 ku1 xue2 shang4 hu2 tu4 ， wei4 ying4 bian4 cao3 xian2 ju1 fu4 。

## 注释

## 译文

## 赏析
