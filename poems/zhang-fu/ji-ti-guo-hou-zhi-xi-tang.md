---
id: zhang-fu-ji-ti-guo-hou-zhi-xi-tang
title: 寄题郭侯至喜堂
titlePinyin: ji4 ti2 guo1 hou2 zhi4 xi3 tang2
titleSlug: ji-ti-guo-hou-zhi-xi-tang
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷江西来会众水，峡束奔湍吁可畏。
- 长年三老更相贺，舟到夷陵若平地。
- 宁知市朝车马尘，仕路风波尤畏人。
- 急流往往捷有神，滟滪瞿唐何足云。
- 祇今四海滔滔是，未省几人知此理。
- 君侯不与世沉浮，家有新堂名至喜。
- 武昌重镇居上游，云屯禁旅皆貔貅。
- 君侯智略谁与俦，天子久宽西顾忧。
- 令严将士无骄色，玉帐昼闲人语寂。
- 中斋一榻净无尘，自炷炉香读周易。
- 有时领客尊酒同，雅歌投壶双颊红。
- 门前官柳摇春风，想应目送天边鸿。
- 狐兔中原须尽扫，功成身退天之道。
- 角巾归路飏轻舟，童仆懽迎人未老。

## 拼音
- min2 jiang1 xi1 lai2 hui4 zhong4 shui3 ， xia2 shu4 ben1 tuan1 xu1 ke3 wei4 。
- zhang3 nian2 san1 lao3 geng4 xiang1 he4 ， zhou1 dao4 yi2 ling2 ruo4 ping2 di4 。
- ning2 zhi1 shi4 chao2 che1 ma3 chen2 ， shi4 lu4 feng1 bo1 you2 wei4 ren2 。
- ji2 liu2 wang3 wang3 jie2 you3 shen2 ， yan4 yu4 qu2 tang2 he2 zu2 yun2 。
- qi2 jin1 si4 hai3 tao1 tao1 shi4 ， wei4 sheng3 ji3 ren2 zhi1 ci3 li3 。
- jun1 hou2 bu4 yu3 shi4 chen2 fu2 ， jia1 you3 xin1 tang2 ming2 zhi4 xi3 。
- wu3 chang1 zhong4 zhen4 ju1 shang4 you2 ， yun2 tun2 jin4 lü3 jie1 pi2 xiu1 。
- jun1 hou2 zhi4 lüe4 shui2 yu3 chou2 ， tian1 zi3 jiu3 kuan1 xi1 gu4 you1 。
- ling4 yan2 jiang4 shi4 wu2 jiao1 se4 ， yu4 zhang4 zhou4 xian2 ren2 yu3 ji4 。
- zhong1 zhai1 yi2 ta4 jing4 wu2 chen2 ， zi4 zhu4 lu2 xiang1 du2 zhou1 yi4 。
- you3 shi2 ling3 ke4 zun1 jiu3 tong2 ， ya3 ge1 tou2 hu2 shuang1 jia2 hong2 。
- men2 qian2 guan1 liu3 yao2 chun1 feng1 ， xiang3 ying4 mu4 song4 tian1 bian1 hong2 。
- hu2 tu4 zhong1 yuan2 xu1 jin4 sao3 ， gong1 cheng2 shen1 tui4 tian1 zhi1 dao4 。
- jiao3 jin1 gui1 lu4 yang2 qing1 zhou1 ， tong2 pu2 huan1 ying2 ren2 wei4 lao3 。

## 注释

## 译文

## 赏析
