---
id: zhang-fu-he-han-zhang-ji-ya-bo-da-ya-bing-jian-jian-yun
title: 和韩丈寄崖簿大雅并见简韵
titlePinyin: he2 han2 zhang4 ji4 ya2 bo2 da4 ya3 bing4 jian4 jian3 yun4
titleSlug: he-han-zhang-ji-ya-bo-da-ya-bing-jian-jian-yun
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故乡未可归，异县难久留。
- 海深蛟鳄怒，安得乘桴游。
- 贫贱岂天意，自不曲如钩。
- 吾道未全穷，三岁依贤侯。
- 小鸡随孔鸾，顾影良可羞。
- 所喜臭味同，洁己从清修。
- 迩来苦多病，颇厌淮南州。
- 援琴操土风，大类南冠囚。
- 今辰天气佳，和风吹敝裘。
- 桃李竞颜色，谁能分劣优。
- 空搅游予心，浩荡生春愁。
- 新诗忽到手，盛意知难酬。
- 材生天地间，小大固不侔。
- 词锋未易当，如以楚伐邹。
- 玉季更多文，情义还相投。
- 他年内集时，尚记野人不。

## 拼音
- gu4 xiang1 wei4 ke3 gui1 ， yi4 xian4 nan2 jiu3 liu2 。
- hai3 shen1 jiao1 e4 nu4 ， an1 de2 cheng2 fu2 you2 。
- pin2 jian4 qi3 tian1 yi4 ， zi4 bu4 qu3 ru2 gou1 。
- wu2 dao4 wei4 quan2 qiong2 ， san1 sui4 yi1 xian2 hou2 。
- xiao3 ji1 sui2 kong3 luan2 ， gu4 ying3 liang2 ke3 xiu1 。
- suo3 xi3 chou4 wei4 tong2 ， jie2 ji3 cong2 qing1 xiu1 。
- er3 lai2 ku3 duo1 bing4 ， po1 yan4 huai2 nan2 zhou1 。
- yuan2 qin2 cao1 tu3 feng1 ， da4 lei4 nan2 guan1 qiu2 。
- jin1 chen2 tian1 qi4 jia1 ， he2 feng1 chui1 bi4 qiu2 。
- tao2 li3 jing4 yan2 se4 ， shui2 neng2 fen1 lie4 you1 。
- kong1 jiao3 you2 yu3 xin1 ， hao4 dang4 sheng1 chun1 chou2 。
- xin1 shi1 hu1 dao4 shou3 ， sheng4 yi4 zhi1 nan2 chou2 。
- cai2 sheng1 tian1 di4 jian1 ， xiao3 da4 gu4 bu4 mou2 。
- ci2 feng1 wei4 yi4 dang1 ， ru2 yi3 chu3 fa2 zou1 。
- yu4 ji4 geng4 duo1 wen2 ， qing2 yi4 hai2 xiang1 tou2 。
- ta1 nian2 nei4 ji2 shi2 ， shang4 ji4 ye3 ren2 bu4 。

## 注释

## 译文

## 赏析
