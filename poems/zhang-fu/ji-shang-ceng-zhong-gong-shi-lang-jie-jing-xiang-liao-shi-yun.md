---
id: zhang-fu-ji-shang-ceng-zhong-gong-shi-lang-jie-jing-xiang-liao-shi-yun
title: 寄上曾仲恭侍郎借净香寮诗韵
titlePinyin: ji4 shang4 ceng2 zhong4 gong1 shi4 lang2 jie4 jing4 xiang1 liao2 shi1 yun4
titleSlug: ji-shang-ceng-zhong-gong-shi-lang-jie-jing-xiang-liao-shi-yun
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官酒味甚薄，客怀愁正浓。
- 节物苦催人，水叶鸣西风。
- 觅句了无得，寂寞谁与同。
- 凭高望京口，佳气何葱葱。
- 中有贤府主，莹然冰雪容。
- 家学传正派，政声摩秋空。
- 闲哦燕寝诗，香篆萦房栊。
- 别来未兼旬，频夜梦见公。
- 白沙距西津，片帆可即通。
- 会当涤场圃，还奉杖履从。
- 只恐趋召还，接武夔与龙。

## 拼音
- guan1 jiu3 wei4 shen4 bao2 ， ke4 huai2 chou2 zheng4 nong2 。
- jie2 wu4 ku3 cui1 ren2 ， shui3 ye4 ming2 xi1 feng1 。
- mi4 ju4 le0 wu2 de2 ， ji4 mo4 shui2 yu3 tong2 。
- ping2 gao1 wang4 jing1 kou3 ， jia1 qi4 he2 cong1 cong1 。
- zhong1 you3 xian2 fu3 zhu3 ， ying2 ran2 bing1 xue3 rong2 。
- jia1 xue2 chuan2 zheng4 pai4 ， zheng4 sheng1 mo2 qiu1 kong1 。
- xian2 o4 yan4 qin3 shi1 ， xiang1 zhuan4 ying2 fang2 long2 。
- bie2 lai2 wei4 jian1 xun2 ， pin2 ye4 meng4 jian4 gong1 。
- bai2 sha1 ju4 xi1 jin1 ， pian4 fan1 ke3 ji2 tong1 。
- hui4 dang1 di2 chang3 pu3 ， hai2 feng4 zhang4 lü3 cong2 。
- zhi1 kong3 qu1 zhao4 hai2 ， jie1 wu3 kui2 yu3 long2 。

## 注释

## 译文

## 赏析
