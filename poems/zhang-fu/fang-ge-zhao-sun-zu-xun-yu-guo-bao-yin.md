---
id: zhang-fu-fang-ge-zhao-sun-zu-xun-yu-guo-bao-yin
title: 放歌招孙祖训俞国宝饮
titlePinyin: fang4 ge1 zhao1 sun1 zu3 xun4 yu2 guo2 bao3 yin3
titleSlug: fang-ge-zhao-sun-zu-xun-yu-guo-bao-yin
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儿时望春春不来，春衣隔年催翦裁。
- 平明出游薄暮回，惟恐云气兴风雷。
- 岂知乐极还悲哀，十年黄尘涴青鞋。
- 管领鶑花已无意，感时念旧时伤怀。
- 去年寒食丹徒县，家寄毗陵不相见。
- 今年寒食江陵府，妻子相看泪如雨。
- 迂儒忧国更忧家，枉杀清明不见花。
- 无端柳絮搅愁思，一径漫漫春日斜。
- 主人知我坐憔悴，故遣斗酒来相慰。
- 呼妻安稳置床头，个是贫家一祥瑞。
- 床头三日未开尝，耿耿忧心自如醉。
- 朝来忽觉体中佳，吻角流涎已难制。
- 细君平日但濡唇，瓦盆对酌可无人。
- 招朋一饮舒清兴，要须脱畧任天真。
- 高邮孙夫子，相逢不作鬲上语。
- 临川俞先生，客里伤春作诗苦。
- 二公问学该今古，胸吞云梦轻阿堵。
- 我酒虽不多，酒行诗可歌。
- 杖藜乘兴速来过，不来吟醉奈春何。

## 拼音
- er2 shi2 wang4 chun1 chun1 bu4 lai2 ， chun1 yi1 ge2 nian2 cui1 jian3 cai2 。
- ping2 ming2 chu1 you2 bo2 mu4 hui2 ， wei2 kong3 yun2 qi4 xing1 feng1 lei2 。
- qi3 zhi1 le4 ji2 hai2 bei1 ai1 ， shi2 nian2 huang2 chen2 wo4 qing1 xie2 。
- guan3 ling3 ying1 hua1 yi3 wu2 yi4 ， gan3 shi2 nian4 jiu4 shi2 shang1 huai2 。
- qu4 nian2 han2 shi2 dan1 tu2 xian4 ， jia1 ji4 pi2 ling2 bu4 xiang1 jian4 。
- jin1 nian2 han2 shi2 jiang1 ling2 fu3 ， qi1 zi3 xiang1 kan4 lei4 ru2 yu3 。
- yu1 ru2 you1 guo2 geng4 you1 jia1 ， wang3 sha1 qing1 ming2 bu2 jian4 hua1 。
- wu2 duan1 liu3 xu4 jiao3 chou2 si1 ， yi2 jing4 man4 man4 chun1 ri4 xie2 。
- zhu3 ren2 zhi1 wo3 zuo4 qiao2 cui4 ， gu4 qian3 dou4 jiu3 lai2 xiang1 wei4 。
- hu1 qi1 an1 wen3 zhi4 chuang2 tou2 ， ge4 shi4 pin2 jia1 yi4 xiang2 rui4 。
- chuang2 tou2 san1 ri4 wei4 kai1 chang2 ， geng3 geng3 you1 xin1 zi4 ru2 zui4 。
- chao2 lai2 hu1 jue2 ti3 zhong1 jia1 ， wen3 jiao3 liu2 xian2 yi3 nan2 zhi4 。
- xi4 jun1 ping2 ri4 dan4 ru2 chun2 ， wa3 pen2 dui4 zhuo2 ke3 wu2 ren2 。
- zhao1 peng2 yi4 yin3 shu1 qing1 xing1 ， yao4 xu1 tuo1 lüe4 ren4 tian1 zhen1 。
- gao1 you2 sun1 fu1 zi3 ， xiang1 feng2 bu2 zuo4 ge2 shang4 yu3 。
- lin2 chuan1 yu2 xian1 sheng1 ， ke4 li3 shang1 chun1 zuo4 shi1 ku3 。
- er4 gong1 wen4 xue2 gai1 jin1 gu3 ， xiong1 tun1 yun2 meng4 qing1 a1 du3 。
- wo3 jiu3 sui1 bu4 duo1 ， jiu3 xing2 shi1 ke3 ge1 。
- zhang4 li2 cheng2 xing4 su4 lai2 guo4 ， bu4 lai2 yin2 zui4 nai4 chun1 he2 。

## 注释

## 译文

## 赏析
