---
id: zhang-fu-xue-zhong-zhang-zhong-xiang-hui-shi-shi-lao-lan-bu-neng-zhui-zhu-xi-da-g-563da1c6
title: 雪中张仲庠惠十诗老懒不能追逐戏答古风兼简陈伯茂
titlePinyin: xue3 zhong1 zhang1 zhong4 xiang2 hui4 shi2 shi1 lao3 lan3 bu4 neng2 zhui1 zhu2 xi4 da2 gu3 feng1 jian1 jian3 chen2 bo2 mao4
titleSlug: xue-zhong-zhang-zhong-xiang-hui-shi-shi-lao-lan-bu-neng-zhui-zhu-xi-da-g-563da1c6
author: 章甫
authorPinyin: zhang1 fu3
authorSlug: zhang-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 爱君诗好韵倔奇，快如天马不容羁。
- 惜君有钱不沽酒，尽日苦吟难疗饥。
- 我生真成错料事，陈子生涯畧相似。
- 敢持短兵与君接，笑我老来长退怯。
- 空山一夜雪盈阶，轩窗晃耀如瑶台。
- 尊中尚喜有余绿，红潮两颊心悠哉。
- 安得万里江，变作葡萄醅。
- 笑呼姮娥共起舞，夜阑更酌北斗杯。
- 一醉三千年，从教海水扬尘埃。
- 妻孥笑我言，此乐恐未谐，典衣且复沽茅柴。
- 淮南有薄田，与汝归去来。
- 愿身长健眉长开，好插梅花醉几回。

## 拼音
- ai4 jun1 shi1 hao3 yun4 jue4 qi2 ， kuai4 ru2 tian1 ma3 bu4 rong2 ji1 。
- xi1 jun1 you3 qian2 bu4 gu1 jiu3 ， jin4 ri4 ku3 yin2 nan2 liao2 ji1 。
- wo3 sheng1 zhen1 cheng2 cuo4 liao4 shi4 ， chen2 zi3 sheng1 ya2 lüe4 xiang1 si4 。
- gan3 chi2 duan3 bing1 yu3 jun1 jie1 ， xiao4 wo3 lao3 lai2 chang2 tui4 qie4 。
- kong1 shan1 yi2 ye4 xue3 ying2 jie1 ， xuan1 chuang1 huang4 yao4 ru2 yao2 tai2 。
- zun1 zhong1 shang4 xi3 you3 yu2 lü4 ， hong2 chao2 liang3 jia2 xin1 you1 zai1 。
- an1 de2 wan4 li3 jiang1 ， bian4 zuo4 pu2 tao2 pei1 。
- xiao4 hu1 heng2 e2 gong4 qi3 wu3 ， ye4 lan2 geng4 zhuo2 bei3 dou4 bei1 。
- yi2 zui4 san1 qian1 nian2 ， cong2 jiao4 hai3 shui3 yang2 chen2 ai1 。
- qi1 nu2 xiao4 wo3 yan2 ， ci3 le4 kong3 wei4 xie2 ， dian3 yi1 qie3 fu4 gu1 mao2 chai2 。
- huai2 nan2 you3 bao2 tian2 ， yu3 ru3 gui1 qu4 lai2 。
- yuan4 shen1 chang2 jian4 mei2 chang2 kai1 ， hao3 cha1 mei2 hua1 zui4 ji3 hui2 。

## 注释

## 译文

## 赏析
