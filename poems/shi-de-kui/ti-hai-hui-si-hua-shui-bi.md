---
id: shi-de-kui-ti-hai-hui-si-hua-shui-bi
title: 题海慧寺画水壁
titlePinyin: ti2 hai3 hui4 si4 hua4 shui3 bi4
titleSlug: ti-hai-hui-si-hua-shui-bi
author: 释德葵
authorPinyin: shi4 de2 kui2
authorSlug: shi-de-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见昔人十日画一水，摩挲漥窿随手起。
- 若非胸次吞江湖，安得波澜来笔底。
- 我来萧寺观奇踪，壁间隠隠腾蛟龙。
- 初疑乘风驭弱水，恍然坐我蓬莱宫。
- 又疑去年八月秋水溢，阴风袭人廊庑湿。
- 谁知画者巧通神，董羽至今羞死笔。
- 此水不是画，一水一水势相及。
- 对此融神坐终日，后人虽画画不出。
- 何如倒却毘陵华严壁，海慧北廊推第一。

## 拼音
- jun1 bu2 jian4 xi1 ren2 shi2 ri4 hua4 yi4 shui3 ， mo2 suo1 wa1 long2 sui2 shou3 qi3 。
- ruo4 fei1 xiong1 ci4 tun1 jiang1 hu2 ， an1 de2 bo1 lan2 lai2 bi3 di3 。
- wo3 lai2 xiao1 si4 guan4 qi2 zong1 ， bi4 jian1 yin3 yin3 teng2 jiao1 long2 。
- chu1 yi2 cheng2 feng1 yu4 ruo4 shui3 ， huang3 ran2 zuo4 wo3 peng2 lai2 gong1 。
- you4 yi2 qu4 nian2 ba1 yue4 qiu1 shui3 yi4 ， yin1 feng1 xi2 ren2 lang2 wu3 shi1 。
- shui2 zhi1 hua4 zhe3 qiao3 tong1 shen2 ， dong3 yu3 zhi4 jin1 xiu1 si3 bi3 。
- ci3 shui3 bu2 shi4 hua4 ， yi4 shui3 yi0 shui3 shi4 xiang1 ji2 。
- dui4 ci3 rong2 shen2 zuo4 zhong1 ri4 ， hou4 ren2 sui1 hua4 hua4 bu4 chu1 。
- he2 ru2 dao3 que4 pi2 ling2 hua2 yan2 bi4 ， hai3 hui4 bei3 lang2 tui1 di4 yi1 。

## 注释

## 译文

## 赏析
