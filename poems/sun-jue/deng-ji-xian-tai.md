---
id: sun-jue-deng-ji-xian-tai
title: 登集僊台
titlePinyin: deng1 ji2 xian1 tai2
titleSlug: deng-ji-xian-tai
author: 孙觉
authorPinyin: sun1 jue2
authorSlug: sun-jue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海风吹清秋，林叶飒已落。
- 山巅出高台，隠隠在寥廓。
- 宾从果幽期，层轩瞰郊郭。
- 鸣驺应崖谷，篮舆转林薄。
- 兹地已荒凉，兹人故冥寞。
- 文识都未磨，山川恍如昨。
- 画屏见群峰，浓淡正参错。
- 烟云下卷舒，欻若搴翠幕。
- 莲开碧扶疏，眉修清绰约。
- 长松不知年，拔起立旁礴。
- 群龙上空虚，奋怒争拏攫。
- 丛篁与延蔓，斤斧聊疏削。
- 深或翳虫蛇，暮唯栖鸟雀。
- 两楠最潇洒，前轩宜所托。
- 枝干晚青青，几冒风霜恶。
- 更怜山下人，偏得山中乐。
- 种田灌山谿，却老𣃁山药。
- 荣辱祇偶然，人生似蒲博。
- 蹉跎缪轩冕，志尚本丘壑。
- 欲学山前翁，收身及耕凿。

## 拼音
- hai3 feng1 chui1 qing1 qiu1 ， lin2 ye4 sa4 yi3 luo4 。
- shan1 dian1 chu1 gao1 tai2 ， yin3 yin3 zai4 liao2 kuo4 。
- bin1 cong2 guo3 you1 qi1 ， ceng2 xuan1 kan4 jiao1 guo1 。
- ming2 zou1 ying4 ya2 gu3 ， lan2 yu2 zhuan3 lin2 bao2 。
- zi1 di4 yi3 huang1 liang2 ， zi1 ren2 gu4 ming2 mo4 。
- wen2 shi2 dou1 wei4 mo2 ， shan1 chuan1 huang3 ru2 zuo2 。
- hua4 ping2 jian4 qun2 feng1 ， nong2 dan4 zheng4 can1 cuo4 。
- yan1 yun2 xia4 juan4 shu1 ， chua1 ruo4 qian1 cui4 mu4 。
- lian2 kai1 bi4 fu2 shu1 ， mei2 xiu1 qing1 chuo4 yue1 。
- chang2 song1 bu4 zhi1 nian2 ， ba2 qi3 li4 pang2 bo2 。
- qun2 long2 shang4 kong1 xu1 ， fen4 nu4 zheng1 na2 jue2 。
- cong2 huang2 yu3 yan2 man4 ， jin1 fu3 liao2 shu1 xiao1 。
- shen1 huo4 yi4 chong2 she2 ， mu4 wei2 qi1 niao3 que4 。
- liang3 nan2 zui4 xiao1 sa3 ， qian2 xuan1 yi2 suo3 tuo1 。
- zhi1 gan4 wan3 qing1 qing1 ， ji3 mao4 feng1 shuang1 e4 。
- geng4 lian2 shan1 xia4 ren2 ， pian1 de2 shan1 zhong1 le4 。
- zhong3 tian2 guan4 shan1 xi1 ， que4 lao3 𣃁 shan1 yao4 。
- rong2 ru3 qi2 ou3 ran2 ， ren2 sheng1 si4 pu2 bo2 。
- cuo1 tuo2 miu4 xuan1 mian3 ， zhi4 shang4 ben3 qiu1 he4 。
- yu4 xue2 shan1 qian2 weng1 ， shou1 shen1 ji2 geng1 zao2 。

## 注释

## 译文

## 赏析
