---
id: sun-jue-ti-fan-gong-tang
title: 题范公堂
titlePinyin: ti2 fan4 gong1 tang2
titleSlug: ti-fan-gong-tang
author: 孙觉
authorPinyin: sun1 jue2
authorSlug: sun-jue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧萧狱曹掾，有堂名范公。
- 岁月益已久，父老传清风。
- 维时狴牢下，枉直情毕通。
- 太守异趣舍，挺然不回从。
- 事事争救之，粉屏记其终。
- 殆公三年归，字满无所容。
- 官小俸禄薄，家居率穷空。
- 卖马以自给，徒行气弥充。
- 后公在朝廷，搢绅伏其忠。
- 三黜坐正谏，流离成老翁。
- 我欲绘公像，置祠狱官中。
- 公名塞天壤，文字未易工。
- 不若揭以榜，因之晓愚蒙。
- 后来仰高山，相与传无穷。

## 拼音
- xiao1 xiao1 yu4 cao2 yuan4 ， you3 tang2 ming2 fan4 gong1 。
- sui4 yue4 yi4 yi3 jiu3 ， fu4 lao3 chuan2 qing1 feng1 。
- wei2 shi2 bi4 lao2 xia4 ， wang3 zhi2 qing2 bi4 tong1 。
- tai4 shou3 yi4 qu4 she4 ， ting3 ran2 bu4 hui2 cong2 。
- shi4 shi4 zheng1 jiu4 zhi1 ， fen3 ping2 ji4 qi2 zhong1 。
- dai4 gong1 san1 nian2 gui1 ， zi4 man3 wu2 suo3 rong2 。
- guan1 xiao3 feng4 lu4 bao2 ， jia1 ju1 lü4 qiong2 kong1 。
- mai4 ma3 yi3 zi4 ji3 ， tu2 xing2 qi4 mi2 chong1 。
- hou4 gong1 zai4 chao2 ting2 ， jin4 shen1 fu2 qi2 zhong1 。
- san1 chu4 zuo4 zheng4 jian4 ， liu2 li2 cheng2 lao3 weng1 。
- wo3 yu4 hui4 gong1 xiang4 ， zhi4 ci2 yu4 guan1 zhong1 。
- gong1 ming2 sai1 tian1 rang3 ， wen2 zi4 wei4 yi4 gong1 。
- bu2 ruo4 jie1 yi3 bang3 ， yin1 zhi1 xiao3 yu2 meng2 。
- hou4 lai2 yang3 gao1 shan1 ， xiang1 yu3 chuan2 wu2 qiong2 。

## 注释

## 译文

## 赏析
