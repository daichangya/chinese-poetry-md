---
id: wu-yong-shou-an-xuan-xiang
title: 寿安宣相
titlePinyin: shou4 an1 xuan1 xiang1
titleSlug: shou-an-xuan-xiang
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 磊落堪舆气，峥嵘社稷身。
- 地倾曾镇静，天造要经纶。
- 仓首怀公辅，中原仗老臣。
- 纶扬申命宠，渥照午桥新。
- 司马还辞洛，汾阳再入秦。
- 乾坤重拆洗，宇县细缝纫。
- 汰击鲸波浊，风清虎穴尘。
- 绿林戡大盗，紫逻息罢民。
- 鲂尾喁喁活，龙骧帖帖驯。
- 按行光弼垒，斜岸武侯巾。
- 究宅歌鸿雁，参谋集凤麟。
- 星营罗粲粲，雷毂隠辚辚。
- 飞挽通关表，耕屯集渭滨。
- 军容俄再色，威令复重信。
- 烽火闲荆楚，尘沙卷剑岷。
- 马腾云陇月，士饱雪山春。
- 来石非无杰，平江亦有人。
- 誓功俱不再，方德信谁邻。
- 弓矢宜专晋，钩膺遂锡申。
- 鹘衔凌井钺，龙节压参神。
- 卫幙论功盛，韦门送喜频。
- 河阳分镇日，许国授弓辰。
- 勋业当如此，恩荣实迈伦。
- 一忠摩皜日，二节贯苍旻。
- 绩伟官难报，天高德最亲。
- 丹书名澣澣，黄色喜津津。
- 咸颂僖公柏，谁言庄氏椿。
- 永为民立命，长秉国之钧。
- 信作三朋寿，都由一字仁。
- 东归知不远，香信已浮银。

## 拼音
- lei3 luo4 kan1 yu2 qi4 ， zheng1 rong2 she4 ji4 shen1 。
- di4 qing1 ceng2 zhen4 jing4 ， tian1 zao4 yao4 jing1 lun2 。
- cang1 shou3 huai2 gong1 fu3 ， zhong1 yuan2 zhang4 lao3 chen2 。
- lun2 yang2 shen1 ming4 chong3 ， wo4 zhao4 wu3 qiao2 xin1 。
- si1 ma3 hai2 ci2 luo4 ， fen2 yang2 zai4 ru4 qin2 。
- qian2 kun1 zhong4 chai1 xi3 ， yu3 xian4 xi4 feng2 ren4 。
- tai4 ji1 jing1 bo1 zhuo2 ， feng1 qing1 hu3 xue2 chen2 。
- lu4 lin2 kan1 da4 dao4 ， zi3 luo2 xi1 ba4 min2 。
- fang2 wei3 yong2 yong2 huo2 ， long2 xiang1 tie1 tie1 xun4 。
- an4 xing2 guang1 bi4 lei3 ， xie2 an4 wu3 hou2 jin1 。
- jiu1 zhai2 ge1 hong2 yan4 ， can1 mou2 ji2 feng4 lin2 。
- xing1 ying2 luo2 can4 can4 ， lei2 gu1 yin3 lin2 lin2 。
- fei1 wan3 tong1 guan1 biao3 ， geng1 tun2 ji2 wei4 bin1 。
- jun1 rong2 e2 zai4 se4 ， wei1 ling4 fu4 zhong4 xin4 。
- feng1 huo3 xian2 jing1 chu3 ， chen2 sha1 juan4 jian4 min2 。
- ma3 teng2 yun2 long3 yue4 ， shi4 bao3 xue3 shan1 chun1 。
- lai2 shi2 fei1 wu2 jie2 ， ping2 jiang1 yi4 you3 ren2 。
- shi4 gong1 ju4 bu2 zai4 ， fang1 de2 xin4 shui2 lin2 。
- gong1 shi3 yi2 zhuan1 jin4 ， gou1 ying1 sui4 xi1 shen1 。
- hu2 xian2 ling2 jing3 yue4 ， long2 jie2 ya1 can1 shen2 。
- wei4 mu4 lun4 gong1 sheng4 ， wei2 men2 song4 xi3 pin2 。
- he2 yang2 fen1 zhen4 ri4 ， xu3 guo2 shou4 gong1 chen2 。
- xun1 ye4 dang1 ru2 ci3 ， en1 rong2 shi2 mai4 lun2 。
- yi4 zhong1 mo2 hao4 ri4 ， er4 jie2 guan4 cang1 min2 。
- ji4 wei3 guan1 nan2 bao4 ， tian1 gao1 de2 zui4 qin1 。
- dan1 shu1 ming2 huan4 huan4 ， huang2 se4 xi3 jin1 jin1 。
- xian2 song4 xi1 gong1 bai3 ， shui2 yan2 zhuang1 shi4 chun1 。
- yong3 wei4 min2 li4 ming4 ， chang2 bing3 guo2 zhi1 jun1 。
- xin4 zuo4 san1 peng2 shou4 ， dou1 you2 yi2 zi4 ren2 。
- dong1 gui1 zhi1 bu4 yuan3 ， xiang1 xin4 yi3 fu2 yin2 。

## 注释

## 译文

## 赏析
