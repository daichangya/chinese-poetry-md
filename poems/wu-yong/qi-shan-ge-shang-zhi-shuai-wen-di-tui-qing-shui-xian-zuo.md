---
id: wu-yong-qi-shan-ge-shang-zhi-shuai-wen-di-tui-qing-shui-xian-zuo
title: 祁山歌上制帅闻敌退清水县作
titlePinyin: qi2 shan1 ge1 shang4 zhi4 shuai4 wen2 di2 tui4 qing1 shui3 xian4 zuo4
titleSlug: qi-shan-ge-shang-zhi-shuai-wen-di-tui-qing-shui-xian-zuo
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祁山之西当太白，战士弯弓抱明月。
- 散烧烟火夜宿兵，遥见狼头一星灭。
- 明朝探骑前来报，为言敌死秦川道。
- 牌使前呼大队回，鹅车砲坐埋青草。
- 黄河口，清水头，水声呜咽河不流。
- 军中遗言更惨酷，灵夏名王亦屠戮。
- 中间被掠边丁苦，牧放牛羊食禾黍。
- 牛羊得食人转饥，日想南朝拜降去。
- 朝廷有道督府雄，三关之险风不通。
- 健儿长鎗及马腹，壮士劲弩当心胸。
- 帐犀前把石门隘，遥望红旗围尽解。
- 舆师等第喝银帛，三将同时赐金带。
- 凯还吹落桃花风，捷书屡奏甘泉宫。
- 纶巾萧然羽扇净，一字不说平夷功。
- 离鸿迤逦集中泽，鸦噪山田忙种麦。
- 七方新堡高插云，腐鼠何能更相吓。
- 书生每夕繙青史，争战场中看千古。
- 狸亡虎灭自有期，天道何尝厌中土。
- 夹城云赤戈剑明，通衢夜白钟鼓清，更待公归戮力就太平。

## 拼音
- qi2 shan1 zhi1 xi1 dang1 tai4 bai2 ， zhan4 shi4 wan1 gong1 bao4 ming2 yue4 。
- san4 shao1 yan1 huo3 ye4 su4 bing1 ， yao2 jian4 lang2 tou2 yi4 xing1 mie4 。
- ming2 chao2 tan4 qi2 qian2 lai2 bao4 ， wei4 yan2 di2 si3 qin2 chuan1 dao4 。
- pai2 shi3 qian2 hu1 da4 dui4 hui2 ， e2 che1 pao4 zuo4 mai2 qing1 cao3 。
- huang2 he2 kou3 ， qing1 shui3 tou2 ， shui3 sheng1 wu1 yan4 he2 bu4 liu2 。
- jun1 zhong1 yi2 yan2 geng4 can3 ku4 ， ling2 xia4 ming2 wang2 yi4 tu2 lu4 。
- zhong1 jian1 bei4 lüe4 bian1 ding1 ku3 ， mu4 fang4 niu2 yang2 shi2 he2 shu3 。
- niu2 yang2 de2 shi2 ren2 zhuan3 ji1 ， ri4 xiang3 nan2 chao2 bai4 jiang4 qu4 。
- chao2 ting2 you3 dao4 du1 fu3 xiong2 ， san1 guan1 zhi1 xian3 feng1 bu4 tong1 。
- jian4 er2 chang2 qiang1 ji2 ma3 fu4 ， zhuang4 shi4 jin4 nu3 dang1 xin1 xiong1 。
- zhang4 xi1 qian2 ba3 shi2 men2 ai4 ， yao2 wang4 hong2 qi2 wei2 jin4 jie3 。
- yu2 shi1 deng3 di4 he1 yin2 bo2 ， san1 jiang1 tong2 shi2 ci4 jin1 dai4 。
- kai3 hai2 chui1 luo4 tao2 hua1 feng1 ， jie2 shu1 lü3 zou4 gan1 quan2 gong1 。
- lun2 jin1 xiao1 ran2 yu3 shan4 jing4 ， yi2 zi4 bu4 shuo1 ping2 yi2 gong1 。
- li2 hong2 yi3 li3 ji2 zhong1 ze2 ， ya1 zao4 shan1 tian2 mang2 zhong3 mai4 。
- qi1 fang1 xin1 bao3 gao1 cha1 yun2 ， fu3 shu3 he2 neng2 geng4 xiang1 xia4 。
- shu1 sheng1 mei3 xi1 fan1 qing1 shi3 ， zheng1 zhan4 chang3 zhong1 kan4 qian1 gu3 。
- li2 wang2 hu3 mie4 zi4 you3 qi1 ， tian1 dao4 he2 chang2 yan4 zhong1 tu3 。
- jia2 cheng2 yun2 chi4 ge1 jian4 ming2 ， tong1 qu2 ye4 bai2 zhong1 gu3 qing1 ， geng4 dai4 gong1 gui1 lu4 li4 jiu4 tai4 ping2 。

## 注释

## 译文

## 赏析
