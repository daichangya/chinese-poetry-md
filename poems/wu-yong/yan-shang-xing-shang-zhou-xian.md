---
id: wu-yong-yan-shang-xing-shang-zhou-xian
title: 堰上行上周宪
titlePinyin: yan4 shang4 xing2 shang4 zhou1 xian4
titleSlug: yan-shang-xing-shang-zhou-xian
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堰上行，桃花灼灼春水生。
- 水才一石泥数斗，弥漫滮池浸渠口。
- 树以淇园竹，菑以汉堤石。
- 石填竹落知几丁，驾作青霓千百尺。
- 一夫搴茭前，一夫荷锸去。
- 旋烧香纸祭水庸，更酌村醪赛田祖。
- 鹿头北，海眼西，绵洛一带填淤肥。
- 苎麻沤池禾稻长，虽有旱暵无凶饥。
- 今年狼头窥井络，罗堰九星几缺角。
- 匪天十风五日雨，陆海将贫水维浊。
- 上帝悯下民，亲遣苍水使。
- 西门骖前白渠后，指画田塍若鳞次。
- 新堰举，旧堰修，野媪含笑谿童讴。
- 自言春种皆茁土，桔槹长闲卧畦圃。
- 明朝百役非所知，且乐丰年踏车舞。
- 燕泥新湿花雨斑，四牡趣向东郊还。
- 地平天成九功叙，今秋都筑沙堤路。

## 拼音
- yan4 shang4 xing2 ， tao2 hua1 zhuo2 zhuo2 chun1 shui3 sheng1 。
- shui3 cai2 yi4 shi2 ni2 shu4 dou4 ， mi2 man4 biao1 chi2 jin4 qu2 kou3 。
- shu4 yi3 qi2 yuan2 zhu2 ， zi1 yi3 han4 di1 shi2 。
- shi2 tian2 zhu2 luo4 zhi1 ji3 ding1 ， jia4 zuo4 qing1 ni2 qian1 bai3 chi3 。
- yi4 fu1 qian1 jiao1 qian2 ， yi4 fu1 he2 cha1 qu4 。
- xuan2 shao1 xiang1 zhi3 ji4 shui3 yong1 ， geng4 zhuo2 cun1 lao2 sai4 tian2 zu3 。
- lu4 tou2 bei3 ， hai3 yan3 xi1 ， mian2 luo4 yi2 dai4 tian2 yu1 fei2 。
- zhu4 ma2 ou1 chi2 he2 dao4 chang2 ， sui1 you3 han4 han4 wu2 xiong1 ji1 。
- jin1 nian2 lang2 tou2 kui1 jing3 luo4 ， luo2 yan4 jiu3 xing1 ji3 que1 jiao3 。
- fei3 tian1 shi2 feng1 wu3 ri4 yu3 ， lu4 hai3 jiang1 pin2 shui3 wei2 zhuo2 。
- shang4 di4 min3 xia4 min2 ， qin1 qian3 cang1 shui3 shi3 。
- xi1 men2 can1 qian2 bai2 qu2 hou4 ， zhi3 hua4 tian2 cheng2 ruo4 lin2 ci4 。
- xin1 yan4 ju3 ， jiu4 yan4 xiu1 ， ye3 ao3 han2 xiao4 xi1 tong2 ou1 。
- zi4 yan2 chun1 zhong3 jie1 zhuo2 tu3 ， ju2 gao1 chang2 xian2 wo4 qi2 pu3 。
- ming2 chao2 bai3 yi4 fei1 suo3 zhi1 ， qie3 le4 feng1 nian2 ta4 che1 wu3 。
- yan4 ni2 xin1 shi1 hua1 yu3 ban1 ， si4 mu3 qu4 xiang4 dong1 jiao1 hai2 。
- di4 ping2 tian1 cheng2 jiu3 gong1 xu4 ， jin1 qiu1 dou1 zhu4 sha1 di1 lu4 。

## 注释

## 译文

## 赏析
