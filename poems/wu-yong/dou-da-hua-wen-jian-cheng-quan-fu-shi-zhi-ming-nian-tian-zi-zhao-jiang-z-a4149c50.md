---
id: wu-yong-dou-da-hua-wen-jian-cheng-quan-fu-shi-zhi-ming-nian-tian-zi-zhao-jiang-z-a4149c50
title: 都大华文监丞权府事之明年天子诏将直禁近邦之人有以三瑞为献者曰双莲曰岐麦曰九穗禾皆斯世之上瑞而萃于一时人目之以为盛遂采民谣集成歌颂曲三首以纪其美
titlePinyin: dou1 da4 hua2 wen2 jian1 cheng2 quan2 fu3 shi4 zhi1 ming2 nian2 tian1 zi3 zhao4 jiang1 zhi2 jin4 jin4 bang1 zhi1 ren2 you3 yi3 san1 rui4 wei4 xian4 zhe3 yue1 shuang1 lian2 yue1 qi2 mai4 yue1 jiu3 sui4 he2 jie1 si1 shi4 zhi1 shang4 rui4 er2 cui4 yu2 yi4 shi2 ren2 mu4 zhi1 yi3 wei2 sheng4 sui4 cai3 min2 yao2 ji2 cheng2 ge1 song4 qu3 san1 shou3 yi3 ji4 qi2 mei3
titleSlug: dou-da-hua-wen-jian-cheng-quan-fu-shi-zhi-ming-nian-tian-zi-zhao-jiang-z-a4149c50
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 短短菰蒲洲，阴阴葭菼陂。
- 有斐嘉芙蓉，双蒂媚涟漪。
- 如龙舒两娥，如沅湘二妃。
- 岂伊玉池种，而乃生污泥。
- 斑然烂云锦，袭人芳菲菲。
- 两美谅必合，佳人制为衣。
- 下承朝露滋，上戴夕日辉。
- 驾言折芳馨，归以遗所思。

## 拼音
- duan3 duan3 gu1 pu2 zhou1 ， yin1 yin1 jia1 tan3 bei1 。
- you3 fei3 jia1 fu2 rong2 ， shuang1 di4 mei4 lian2 yi1 。
- ru2 long2 shu1 liang3 e2 ， ru2 yuan2 xiang1 er4 fei1 。
- qi3 yi1 yu4 chi2 zhong3 ， er2 nai3 sheng1 wu1 ni2 。
- ban1 ran2 lan4 yun2 jin3 ， xi2 ren2 fang1 fei1 fei1 。
- liang3 mei3 liang4 bi4 he2 ， jia1 ren2 zhi4 wei4 yi1 。
- xia4 cheng2 chao2 lu4 zi1 ， shang4 dai4 xi1 ri4 hui1 。
- jia4 yan2 zhe2 fang1 xin1 ， gui1 yi3 yi2 suo3 si1 。

## 注释

## 译文

## 赏析
