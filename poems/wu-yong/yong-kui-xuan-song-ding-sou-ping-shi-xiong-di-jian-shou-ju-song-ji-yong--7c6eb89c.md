---
id: wu-yong-yong-kui-xuan-song-ding-sou-ping-shi-xiong-di-jian-shou-ju-song-ji-yong--7c6eb89c
title: 用葵轩送定叟平时兄弟间首句送季永弟赴省
titlePinyin: yong4 kui2 xuan1 song4 ding4 sou3 ping2 shi2 xiong1 di4 jian1 shou3 ju4 song4 ji4 yong3 di4 fu4 sheng3
titleSlug: yong-kui-xuan-song-ding-sou-ping-shi-xiong-di-jian-shou-ju-song-ji-yong--7c6eb89c
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平时兄弟间，如友相箴规。
- 每于和顺中，切切而偲偲。
- 笔砚三十年，风雨无停披。
- 草衣而粝食，穴坯而败帷。
- 子文实胜仆，而我先子飞。
- 子不以脱获，便废锄与犁。
- 有文绩如丝，有锋利如锥。
- 拓开大规橅，不作小干枝。
- 果然升春官，粗惬心所期。
- 对床味可永，今又征行西。
- 此别固不惜，岂无深长思。
- 庭萱日就芜，门户一线微。
- 子若不努力，谁与相扶持。
- 文章但平易，毋以骄出之。
- 共登青云程，了此一段奇。
- 却归坐北窗，脱去名利羁。
- 于皇太极蕴，力与求真知。

## 拼音
- ping2 shi2 xiong1 di4 jian1 ， ru2 you3 xiang1 zhen1 gui1 。
- mei3 yu2 he2 shun4 zhong1 ， qie4 qie4 er2 cai1 cai1 。
- bi3 yan4 san1 shi2 nian2 ， feng1 yu3 wu2 ting2 pi1 。
- cao3 yi1 er2 li4 shi2 ， xue2 pi1 er2 bai4 wei2 。
- zi3 wen2 shi2 sheng4 pu2 ， er2 wo3 xian1 zi3 fei1 。
- zi3 bu4 yi3 tuo1 huo4 ， bian4 fei4 chu2 yu3 li2 。
- you3 wen2 ji4 ru2 si1 ， you3 feng1 li4 ru2 zhui1 。
- tuo4 kai1 da4 gui1 mo2 ， bu2 zuo4 xiao3 gan1 zhi1 。
- guo3 ran2 sheng1 chun1 guan1 ， cu1 qie4 xin1 suo3 qi1 。
- dui4 chuang2 wei4 ke3 yong3 ， jin1 you4 zheng1 xing2 xi1 。
- ci3 bie2 gu4 bu4 xi1 ， qi3 wu2 shen1 chang2 si1 。
- ting2 xuan1 ri4 jiu4 wu2 ， men2 hu4 yi2 xian4 wei1 。
- zi3 ruo4 bu4 nu3 li4 ， shui2 yu3 xiang1 fu2 chi2 。
- wen2 zhang1 dan4 ping2 yi4 ， wu2 yi3 jiao1 chu1 zhi1 。
- gong4 deng1 qing1 yun2 cheng2 ， liao3 ci3 yi2 duan4 qi2 。
- que4 gui1 zuo4 bei3 chuang1 ， tuo1 qu4 ming2 li4 ji1 。
- yu2 huang2 tai4 ji2 yun4 ， li4 yu3 qiu2 zhen1 zhi1 。

## 注释

## 译文

## 赏析
