---
id: wu-yong-shou-fan-weng
title: 寿范翁
titlePinyin: shou4 fan4 weng1
titleSlug: shou-fan-weng
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 辛夷如雪芳事阑，飞絮卷地春风酣。
- 连陂和云割青麦，隔坞趁日缲红蚕。
- 今年夏气清较早，雨后西山翠如扫。
- 女儿负笈男带锄，夸说皇华使家好。
- 使家天上一角麟，手握雨露呵星辰。
- 绿林无风草木静，紫塞有备烟尘靖。
- 鹿园镇日长徙倚，心事如平一池水。
- 荪兰不惜手种植，萧艾依前力锄薙。
- 槐龙影转花又黄，造化乃为诸生忙。
- 春闱法细靡罅缝，选吏亲校如秤量。
- 老僊自是文盟主，曾抱长蛟著繁露。
- 好将鼻祖三昧法，直向金华讲经去。
- 有香不炷旃林香，有酒不酌瑶池觞。
- 愿公岁岁常寿考，賸寄诗筒祝难老。

## 拼音
- xin1 yi2 ru2 xue3 fang1 shi4 lan2 ， fei1 xu4 juan4 di4 chun1 feng1 han1 。
- lian2 bei1 he2 yun2 ge1 qing1 mai4 ， ge2 wu4 chen4 ri4 qiao1 hong2 can2 。
- jin1 nian2 xia4 qi4 qing1 jiao4 zao3 ， yu3 hou4 xi1 shan1 cui4 ru2 sao3 。
- nü3 er2 fu4 ji2 nan2 dai4 chu2 ， kua1 shuo1 huang2 hua2 shi3 jia1 hao3 。
- shi3 jia1 tian1 shang4 yi4 jiao3 lin2 ， shou3 wo4 yu3 lu4 he1 xing1 chen2 。
- lu4 lin2 wu2 feng1 cao3 mu4 jing4 ， zi3 sai1 you3 bei4 yan1 chen2 jing4 。
- lu4 yuan2 zhen4 ri4 chang2 xi3 yi3 ， xin1 shi4 ru2 ping2 yi4 chi2 shui3 。
- sun1 lan2 bu4 xi1 shou3 zhong3 zhi2 ， xiao1 ai4 yi1 qian2 li4 chu2 ti4 。
- huai2 long2 ying3 zhuan3 hua1 you4 huang2 ， zao4 hua4 nai3 wei4 zhu1 sheng1 mang2 。
- chun1 wei2 fa3 xi4 mi2 xia4 feng4 ， xuan3 li4 qin1 xiao4 ru2 cheng4 liang2 。
- lao3 xian1 zi4 shi4 wen2 meng2 zhu3 ， ceng2 bao4 chang2 jiao1 zhu4 fan2 lu4 。
- hao3 jiang1 bi2 zu3 san1 mei4 fa3 ， zhi2 xiang4 jin1 hua2 jiang3 jing1 qu4 。
- you3 xiang1 bu2 zhu4 zhan1 lin2 xiang1 ， you3 jiu3 bu4 zhuo2 yao2 chi2 shang1 。
- yuan4 gong1 sui4 sui4 chang2 shou4 kao3 ， sheng4 ji4 shi1 tong3 zhu4 nan2 lao3 。

## 注释

## 译文

## 赏析
