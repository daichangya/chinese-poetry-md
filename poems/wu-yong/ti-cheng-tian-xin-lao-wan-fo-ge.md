---
id: wu-yong-ti-cheng-tian-xin-lao-wan-fo-ge
title: 题承天心老万佛阁
titlePinyin: ti2 cheng2 tian1 xin1 lao3 wan4 fo2 ge2
titleSlug: ti-cheng-tian-xin-lao-wan-fo-ge
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻谂禅师，断薪接绳床。
- 杨岐初住时，撒雪满屋堂。
- 庭松下法子，缾水注道浆。
- 看来古佛心，不为屋有亡。
- 心公自别宗，眼碧髭又霜。
- 更接十千众，建此新道场。
- 梯空插璇题，会海结宝方。
- 自营不住心，每唱无底囊。
- 如明珠走盘，如利刀截肪。
- 以兹众生故，苦为诸佛忙。
- 寥寥一贞境，渺渺万法航。
- 泥空竟成著，堕有终是盲。
- 青灯落簷花，吾道千丈光。

## 拼音
- wo3 wen2 shen3 chan2 shi1 ， duan4 xin1 jie1 sheng2 chuang2 。
- yang2 qi2 chu1 zhu4 shi2 ， sa1 xue3 man3 wu1 tang2 。
- ting2 song1 xia4 fa3 zi3 ， ping2 shui3 zhu4 dao4 jiang1 。
- kan4 lai2 gu3 fo2 xin1 ， bu2 wei4 wu1 you3 wang2 。
- xin1 gong1 zi4 bie2 zong1 ， yan3 bi4 zi1 you4 shuang1 。
- geng4 jie1 shi2 qian1 zhong4 ， jian4 ci3 xin1 dao4 chang3 。
- ti1 kong1 cha1 xuan2 ti2 ， hui4 hai3 jie2 bao3 fang1 。
- zi4 ying2 bu2 zhu4 xin1 ， mei3 chang4 wu2 di3 nang2 。
- ru2 ming2 zhu1 zou3 pan2 ， ru2 li4 dao1 jie2 fang2 。
- yi3 zi1 zhong4 sheng1 gu4 ， ku3 wei4 zhu1 fo2 mang2 。
- liao2 liao2 yi4 zhen1 jing4 ， miao3 miao3 wan4 fa3 hang2 。
- ni2 kong1 jing4 cheng2 zhu4 ， duo4 you3 zhong1 shi4 mang2 。
- qing1 deng1 luo4 yan2 hua1 ， wu2 dao4 qian1 zhang4 guang1 。

## 注释

## 译文

## 赏析
