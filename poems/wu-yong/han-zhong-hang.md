---
id: wu-yong-han-zhong-hang
title: 汉中行
titlePinyin: han4 zhong1 hang2
titleSlug: han-zhong-hang
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉中在昔称梁州，地腴壤沃人烟稠。
- 稻畦连陂翠相属，花树遶屋香不收。
- 年年二月春风尾，户户浇花压醪子。
- 长裙阔袖低盖头，首饰金翘竞奢侈。
- 自从铁骑落武休，胜事扫迹随江流。
- 道傍人荒鸟灭没，独有梨花伴寒食。
- 君不见当年劫火然，携老扶幼奔南山。
- 又不见拗项桥边事，七八千兵同日死。
- 死则义魄犹有归，存则偷生漫如此。
- 三人共，一椀灯，通夜纺绩衣鬅鬙。
- 八口同，半间屋，煮𥻰椎冰常不足。
- 家粮一石五券钱，一半入口一半官。
- 男担军装出边去，女荷畚锸填濠还。
- 官知民贫当爱惜，兵者卫民贫不恤。
- 且如今年春，又经征战苦。
- 风尘未动力已罢，殆以饥羊饲豺虎。
- 梁山奕奕水汤汤，知他见几玉节郎。
- 昨日汉川过，香气夹道花成行。
- 还挝青鼍鼓，复拥白鹊旗，帐犀殿后车悬鸱。
- 营中闻之暖挟纩，尽道节制吾父师。
- 东军本皆孝顺儿，好在良牧绥牧之。
- 太清鱼不蕃，太缓琴不理。
- 师中有吉当自求，度外无功更谁喜。
- 秋风淅淅吹芙蓉，山童唤我歌汉中。
- 中欲歌兮可奈何，为语前途胡秘阁，莫使兵贫复如昨。

## 拼音
- han4 zhong1 zai4 xi1 cheng1 liang2 zhou1 ， di4 yu2 rang3 wo4 ren2 yan1 chou2 。
- dao4 qi2 lian2 bei1 cui4 xiang1 shu3 ， hua1 shu4 rao4 wu1 xiang1 bu4 shou1 。
- nian2 nian2 er4 yue4 chun1 feng1 wei3 ， hu4 hu4 jiao1 hua1 ya1 lao2 zi3 。
- chang2 qun2 kuo4 xiu4 di1 gai4 tou0 ， shou3 shi4 jin1 qiao4 jing4 she1 chi3 。
- zi4 cong2 tie3 qi2 luo4 wu3 xiu1 ， sheng4 shi4 sao3 ji4 sui2 jiang1 liu2 。
- dao4 bang4 ren2 huang1 niao3 mie4 mei2 ， du2 you3 li2 hua1 ban4 han2 shi2 。
- jun1 bu2 jian4 dang1 nian2 jie2 huo3 ran2 ， xie2 lao3 fu2 you4 ben1 nan2 shan1 。
- you4 bu2 jian4 ao4 xiang4 qiao2 bian1 shi4 ， qi1 ba1 qian1 bing1 tong2 ri4 si3 。
- si3 ze2 yi4 po4 you2 you3 gui1 ， cun2 ze2 tou1 sheng1 man4 ru2 ci3 。
- san1 ren2 gong4 ， yi4 wan3 deng1 ， tong1 ye4 fang3 ji4 yi1 peng2 seng1 。
- ba1 kou3 tong2 ， ban4 jian1 wu1 ， zhu3 𥻰 zhui1 bing1 chang2 bu4 zu2 。
- jia1 liang2 yi4 shi2 wu3 quan4 qian2 ， yi2 ban4 ru4 kou3 yi2 ban4 guan1 。
- nan2 dan1 jun1 zhuang1 chu1 bian1 qu4 ， nü3 he2 ben3 cha1 tian2 hao2 hai2 。
- guan1 zhi1 min2 pin2 dang1 ai4 xi1 ， bing1 zhe3 wei4 min2 pin2 bu2 xu4 。
- qie3 ru2 jin1 nian2 chun1 ， you4 jing1 zheng1 zhan4 ku3 。
- feng1 chen2 wei4 dong4 li4 yi3 ba4 ， dai4 yi3 ji1 yang2 si4 chai2 hu3 。
- liang2 shan1 yi4 yi4 shui3 tang1 tang1 ， zhi1 ta1 jian4 ji3 yu4 jie2 lang2 。
- zuo2 ri4 han4 chuan1 guo4 ， xiang1 qi4 jia1 dao4 hua1 cheng2 xing2 。
- hai2 wo1 qing1 tuo2 gu3 ， fu4 yong1 bai2 que4 qi2 ， zhang4 xi1 dian4 hou4 che1 xuan2 chi1 。
- ying2 zhong1 wen2 zhi1 nuan3 xie2 kuang4 ， jin4 dao4 jie2 zhi4 wu2 fu4 shi1 。
- dong1 jun1 ben3 jie1 xiao4 shun4 er2 ， hao3 zai4 liang2 mu4 sui2 mu4 zhi1 。
- tai4 qing1 yu2 bu4 fan1 ， tai4 huan3 qin2 bu4 li3 。
- shi1 zhong1 you3 ji2 dang1 zi4 qiu2 ， du4 wai4 wu2 gong1 geng4 shui2 xi3 。
- qiu1 feng1 xi1 xi1 chui1 fu2 rong2 ， shan1 tong2 huan4 wo3 ge1 han4 zhong1 。
- zhong1 yu4 ge1 xi1 ke3 nai4 he2 ， wei4 yu3 qian2 tu2 hu2 mi4 ge2 ， mo4 shi3 bing1 pin2 fu4 ru2 zuo2 。

## 注释

## 译文

## 赏析
