---
id: wu-yong-he-yu-cang-jiang-jian-ji-yan-zuo-wen-qiu-xiang
title: 和虞沧江见寄宴坐闻秋香
titlePinyin: he2 yu2 cang1 jiang1 jian4 ji4 yan4 zuo4 wen2 qiu1 xiang1
titleSlug: he-yu-cang-jiang-jian-ji-yan-zuo-wen-qiu-xiang
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春芳如丽人，骄色不肯除。
- 秋芳如高士，一味甘恬虚。
- 我闼本洞然，香风来虚徐。
- 滋兰露承掌，延桂月满裾。
- 门巷柳濯濯，林塘竹疎疎。
- 真意俨分列，远心更庄舒。
- 庭前两好鹤，知几年岁余。
- 或睨立倚窗，或饮于清渠。
- 常恐缁尘染，回视根性初。
- 蹇余沧江人，人岂不鹤如。
- 起寻月中句，遥睇花外车。
- 八表方云昏，尚无返庄庐。

## 拼音
- chun1 fang1 ru2 li4 ren2 ， jiao1 se4 bu4 ken3 chu2 。
- qiu1 fang1 ru2 gao1 shi4 ， yi2 wei4 gan1 tian2 xu1 。
- wo3 ta4 ben3 dong4 ran2 ， xiang1 feng1 lai2 xu1 xu2 。
- zi1 lan2 lu4 cheng2 zhang3 ， yan2 gui4 yue4 man3 ju1 。
- men2 xiang4 liu3 zhuo2 zhuo2 ， lin2 tang2 zhu2 shu1 shu1 。
- zhen1 yi4 yan3 fen1 lie4 ， yuan3 xin1 geng4 zhuang1 shu1 。
- ting2 qian2 liang3 hao3 he4 ， zhi1 ji3 nian2 sui4 yu2 。
- huo4 ni4 li4 yi3 chuang1 ， huo4 yin3 yu2 qing1 qu2 。
- chang2 kong3 zi1 chen2 ran3 ， hui2 shi4 gen1 xing4 chu1 。
- jian3 yu2 cang1 jiang1 ren2 ， ren2 qi3 bu2 he4 ru2 。
- qi3 xun2 yue4 zhong1 ju4 ， yao2 di4 hua1 wai4 che1 。
- ba1 biao3 fang1 yun2 hun1 ， shang4 wu2 fan3 zhuang1 lu2 。

## 注释

## 译文

## 赏析
