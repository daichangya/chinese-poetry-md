---
id: wu-yong-song-yi-fu-zong-ling-huai-xi
title: 送毅夫总领淮西
titlePinyin: song4 yi4 fu1 zong3 ling3 huai2 xi1
titleSlug: song-yi-fu-zong-ling-huai-xi
author: 吴泳
authorPinyin: wu2 yong3
authorSlug: wu-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫沽金陵酒，莫折金城柳。
- 但观二十四桥月，夜夜凄凉照淮口。
- 孤墉不下兵转饥，河水浅狭红贼窥。
- 就今秋高不饮马，安得会有休兵时。
- 赤云烧空秋岸阔，雨少潮低运沟涸。
- 莫从局外鉴全胜，紧向棋心寻活著。
- 昨夜归来闻好语，大儿踏歌小儿舞。
- 喜言边敌归故巢，且省沿边转般苦。
- 边民之苦自古然，其媪荷锄翁戍边。
- 老翁无力助王国，但愿主圣群公贤。
- 上卿奉使亦奇事，肯为边氓劳抚字。
- 酒酣拂剑歌皇华，柂楼红湿汀蓼花。

## 拼音
- mo4 gu1 jin1 ling2 jiu3 ， mo4 zhe2 jin1 cheng2 liu3 。
- dan4 guan1 er4 shi2 si4 qiao2 yue4 ， ye4 ye4 qi1 liang2 zhao4 huai2 kou3 。
- gu1 yong1 bu2 xia4 bing1 zhuan3 ji1 ， he2 shui3 qian3 xia2 hong2 zei2 kui1 。
- jiu4 jin1 qiu1 gao1 bu4 yin3 ma3 ， an1 de2 hui4 you3 xiu1 bing1 shi2 。
- chi4 yun2 shao1 kong1 qiu1 an4 kuo4 ， yu3 shao3 chao2 di1 yun4 gou1 he2 。
- mo4 cong2 ju2 wai4 jian4 quan2 sheng4 ， jin3 xiang4 qi2 xin1 xun2 huo2 zhu4 。
- zuo2 ye4 gui1 lai2 wen2 hao3 yu3 ， da4 er2 ta4 ge1 xiao3 er2 wu3 。
- xi3 yan2 bian1 di2 gui1 gu4 chao2 ， qie3 sheng3 yan2 bian1 zhuan3 ban1 ku3 。
- bian1 min2 zhi1 ku3 zi4 gu3 ran2 ， qi2 ao3 he2 chu2 weng1 shu4 bian1 。
- lao3 weng1 wu2 li4 zhu4 wang2 guo2 ， dan4 yuan4 zhu3 sheng4 qun2 gong1 xian2 。
- shang4 qing1 feng4 shi3 yi4 qi2 shi4 ， ken3 wei4 bian1 mang2 lao2 fu3 zi4 。
- jiu3 han1 fu2 jian4 ge1 huang2 hua2 ， yi2 lou2 hong2 shi1 ting1 liao3 hua1 。

## 注释

## 译文

## 赏析
