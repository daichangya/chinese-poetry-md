---
id: zhang-zi-zhong-wu
title: 重午
titlePinyin: zhong4 wu3
titleSlug: zhong-wu
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 林间忘时节，今朝忽重午。
- 雨过天未昧，轻阴障初暑。
- 追思儿童日，争先缠彩缕。
- 葵榴映昌歜，梅李参角黍。
- 书堂给休假，欢呼屡跳舞。
- 但喜逢佳辰，那知岁如许。
- 遄经六六回，劳生竟何补。
- 幸早安静乐，飞潜伴鳞羽。
- 犹怜艾作人，狞瞠俨当户。
- 想其亦自畏，势险正骑虎。
- 孰若平地我，不随时仰俯。
- 门前鸥鹭波，宅畔花柳圃。
- 晨看一卷经，暮饮三杯醑。
- 诗成时落韵，格调任逾矩。
- 大胜汨罗人，独醒徒自苦。

## 拼音
- lin2 jian1 wang4 shi2 jie2 ， jin1 chao2 hu1 zhong4 wu3 。
- yu3 guo4 tian1 wei4 mei4 ， qing1 yin1 zhang4 chu1 shu3 。
- zhui1 si1 er2 tong2 ri4 ， zheng1 xian1 chan2 cai3 lü3 。
- kui2 liu2 ying4 chang1 chu4 ， mei2 li3 can1 jiao3 shu3 。
- shu1 tang2 gei3 xiu1 jia4 ， huan1 hu1 lü3 tiao4 wu3 。
- dan4 xi3 feng2 jia1 chen2 ， na4 zhi1 sui4 ru2 xu3 。
- chuan2 jing1 liu4 liu4 hui2 ， lao2 sheng1 jing4 he2 bu3 。
- xing4 zao3 an1 jing4 le4 ， fei1 qian2 ban4 lin2 yu3 。
- you2 lian2 ai4 zuo4 ren2 ， ning2 cheng1 yan3 dang1 hu4 。
- xiang3 qi2 yi4 zi4 wei4 ， shi4 xian3 zheng4 qi2 hu3 。
- shu2 ruo4 ping2 di4 wo3 ， bu4 sui2 shi2 yang3 fu3 。
- men2 qian2 ou1 lu4 bo1 ， zhai2 pan4 hua1 liu3 pu3 。
- chen2 kan4 yi2 juan4 jing1 ， mu4 yin3 san1 bei1 xu3 。
- shi1 cheng2 shi2 luo4 yun4 ， ge2 diao4 ren4 yu2 ju3 。
- da4 sheng4 mi4 luo2 ren2 ， du2 xing3 tu2 zi4 ku3 。

## 注释

## 译文

## 赏析
