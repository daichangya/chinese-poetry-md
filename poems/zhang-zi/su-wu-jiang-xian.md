---
id: zhang-zi-su-wu-jiang-xian
title: 宿吴江县
titlePinyin: su4 wu2 jiang1 xian4
titleSlug: su-wu-jiang-xian
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 既望月轮迟未上，更深阔港喧轻浪。
- 舟人惯夜自牵撑，却嫌炬火光摇晃。
- 长桥千柱过顷刻，良久阴辉弄云黑。
- 渔家裹鲊缚蟹来，波系松鲈取艰得。
- 堤平步散情初适，此去垂虹才咫尺。
- 登舆风力透衣绵，俯槛波声卷沙碛。
- 商船鱼贯昏烟隔，天水难分但空碧。
- 三贤远矣英爽存，来往频年定相识。
- 兴亡慨叹终何益，愚智俱为百年客。
- 划然长啸起蛟龙，共向吟牋飞霹雳。

## 拼音
- ji4 wang4 yue4 lun2 chi2 wei4 shang4 ， geng4 shen1 kuo4 gang3 xuan1 qing1 lang4 。
- zhou1 ren2 guan4 ye4 zi4 qian1 cheng1 ， que4 xian2 ju4 huo3 guang1 yao2 huang4 。
- chang2 qiao2 qian1 zhu4 guo4 qing3 ke4 ， liang2 jiu3 yin1 hui1 nong4 yun2 hei1 。
- yu2 jia1 guo3 zha3 fu4 xie4 lai2 ， bo1 xi4 song1 lu2 qu3 jian1 de2 。
- di1 ping2 bu4 san4 qing2 chu1 shi4 ， ci3 qu4 chui2 hong2 cai2 zhi3 chi3 。
- deng1 yu2 feng1 li4 tou4 yi1 mian2 ， fu3 kan3 bo1 sheng1 juan4 sha1 qi4 。
- shang1 chuan2 yu2 guan4 hun1 yan1 ge2 ， tian1 shui3 nan2 fen1 dan4 kong1 bi4 。
- san1 xian2 yuan3 yi3 ying1 shuang3 cun2 ， lai2 wang3 pin2 nian2 ding4 xiang1 shi2 。
- xing1 wang2 kai3 tan4 zhong1 he2 yi4 ， yu2 zhi4 ju4 wei4 bai3 nian2 ke4 。
- hua4 ran2 chang2 xiao4 qi3 jiao1 long2 ， gong4 xiang4 yin2 jian1 fei1 pi1 li4 。

## 注释

## 译文

## 赏析
