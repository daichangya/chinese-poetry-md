---
id: zhang-zi-zhuang-qi-zhi-xian-liang-ju-jing-hu-shang-zuo-wu-yi-ai-wu-lu-liu-shi-jia-4d3a2525
title: 庄器之贤良居镜湖上作吾亦爱吾庐六诗见寄因次韵述桂隠事报之兼呈同志  其三
titlePinyin: zhuang1 qi4 zhi1 xian2 liang2 ju1 jing4 hu2 shang4 zuo4 wu2 yi4 ai4 wu2 lu2 liu4 shi1 jian4 ji4 yin1 ci4 yun4 shu4 gui4 yin3 shi4 bao4 zhi1 jian1 cheng2 tong2 zhi4     qi2 san1
titleSlug: zhuang-qi-zhi-xian-liang-ju-jing-hu-shang-zuo-wu-yi-ai-wu-lu-liu-shi-jia-4d3a2525
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾亦爱吾庐，第一桂多种。
- 西香郁天地，不假风迎送。
- 花开与花落，真境未尝动。
- 群芳亦时有，幻巧云锦综。
- 廓然清浄观，岂复计疏壅。
- 红红白白处，政自见日用。
- 江山虽阻修，此乐朝暮共。
- 逢场任竿木，何许非戏弄。
- 一笑和君诗，是亦梦中梦。

## 拼音
- wu2 yi4 ai4 wu2 lu2 ， di4 yi1 gui4 duo1 zhong3 。
- xi1 xiang1 yu4 tian1 di4 ， bu4 jia3 feng1 ying2 song4 。
- hua1 kai1 yu3 hua1 luo4 ， zhen1 jing4 wei4 chang2 dong4 。
- qun2 fang1 yi4 shi2 you3 ， huan4 qiao3 yun2 jin3 zong1 。
- kuo4 ran2 qing1 jing4 guan1 ， qi3 fu4 ji4 shu1 yong1 。
- hong2 hong2 bai2 bai2 chu4 ， zheng4 zi4 jian4 ri4 yong4 。
- jiang1 shan1 sui1 zu3 xiu1 ， ci3 le4 chao2 mu4 gong4 。
- feng2 chang3 ren4 gan1 mu4 ， he2 xu3 fei1 xi4 nong4 。
- yi2 xiao4 he2 jun1 shi1 ， shi4 yi4 meng4 zhong1 meng4 。

## 注释

## 译文

## 赏析
