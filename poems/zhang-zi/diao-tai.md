---
id: zhang-zi-diao-tai
title: 钓台
titlePinyin: diao4 tai2
titleSlug: diao-tai
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绛衣骑日扶桑上，三精九县开灵贶。
- 赵梁雍代迹俱空，冯吴寇邓勋相望。
- 客星何处潜光芒，双台叠𪩘摩穹苍。
- 钓丝千丈卷烟雨，谁瞰一碧玻璃江。
- 羊裘坐稳无心动，蒲轮𫄸币知何用。
- 故人聊为小周旋，君房谬欲相推送。
- 寥寥岁月今几秋，山寒松吹多飕飗。
- 春来日暖花气发，极浦浪转鱼龙游。
- 先生有台人共高，虚庭忍见生蓬蒿。
- 断碑败壁蠹荒藓，灌木野鸟捐枯巢。
- 一朝钟梵交云际，簷楹改观辉杉桂。
- 非关好事取时名，此中耻但称能吏。
- 却经祠下罗清樽，试歌此诗当招魂。
- 先生出兮佩兰荪，明玑耀旗驾瑶璠，黄麟道前翠虬奔。
- 先生去兮山云屯，玉妃金童从缤纷。
- 吹箫鼓瑟声冥冥，目断暮霭栖遥林。

## 拼音
- jiang4 yi1 qi2 ri4 fu2 sang1 shang4 ， san1 jing1 jiu3 xian4 kai1 ling2 kuang4 。
- zhao4 liang2 yong1 dai4 ji4 ju4 kong1 ， feng2 wu2 kou4 deng4 xun1 xiang1 wang4 。
- ke4 xing1 he2 chu4 qian2 guang1 mang2 ， shuang1 tai2 die2 yan3 mo2 qiong2 cang1 。
- diao4 si1 qian1 zhang4 juan3 yan1 yu3 ， shui2 kan4 yi2 bi4 bo1 li2 jiang1 。
- yang2 qiu2 zuo4 wen3 wu2 xin1 dong4 ， pu2 lun2 xun1 bi4 zhi1 he2 yong4 。
- gu4 ren2 liao2 wei4 xiao3 zhou1 xuan2 ， jun1 fang2 miu4 yu4 xiang1 tui1 song4 。
- liao2 liao2 sui4 yue4 jin1 ji3 qiu1 ， shan1 han2 song1 chui1 duo1 sou1 liu2 。
- chun1 lai2 ri4 nuan3 hua1 qi4 fa1 ， ji2 pu3 lang4 zhuan3 yu2 long2 you2 。
- xian1 sheng1 you3 tai2 ren2 gong4 gao1 ， xu1 ting2 ren3 jian4 sheng1 peng2 hao1 。
- duan4 bei1 bai4 bi4 du4 huang1 xian3 ， guan4 mu4 ye3 niao3 juan1 ku1 chao2 。
- yi4 chao2 zhong1 fan4 jiao1 yun2 ji4 ， yan2 ying2 gai3 guan1 hui1 shan1 gui4 。
- fei1 guan1 hao3 shi4 qu3 shi2 ming2 ， ci3 zhong1 chi3 dan4 cheng1 neng2 li4 。
- que4 jing1 ci2 xia4 luo2 qing1 zun1 ， shi4 ge1 ci3 shi1 dang1 zhao1 hun2 。
- xian1 sheng1 chu1 xi1 pei4 lan2 sun1 ， ming2 ji1 yao4 qi2 jia4 yao2 fan2 ， huang2 lin2 dao4 qian2 cui4 qiu2 ben1 。
- xian1 sheng1 qu4 xi1 shan1 yun2 tun2 ， yu4 fei1 jin1 tong2 cong2 bin1 fen1 。
- chui1 xiao1 gu3 se4 sheng1 ming2 ming2 ， mu4 duan4 mu4 ai3 qi1 yao2 lin2 。

## 注释

## 译文

## 赏析
