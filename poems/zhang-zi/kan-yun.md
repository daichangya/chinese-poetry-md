---
id: zhang-zi-kan-yun
title: 看云
titlePinyin: kan4 yun2
titleSlug: kan-yun
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老夫自从归南湖，两眼用处不敢虚。
- 对人岂暇作青白，尚乃懒阅灯前书。
- 只将看山并看水，山爱烟晴水风起。
- 今朝所向更出奇，极目阴云满空里。
- 千千百百巨石堆，一一十十猛兽来。
- 春涛忽卷大海动，晓阵渐压孤城摧。
- 当中一抹如龙卧，头角深藏鳞鬣大。
- 蒙鸿杳渺却斜明，高乌争飞欲惊堕。
- 须臾变化疑有神，亿万里碧无点尘。
- 以知杰观我已得，模写讵肯烦他人。
- 归来为渠急挥扫，自笑粗狂乏新巧。
- 莫言云去没人知，处处是云云是诗。

## 拼音
- lao3 fu1 zi4 cong2 gui1 nan2 hu2 ， liang3 yan3 yong4 chu0 bu4 gan3 xu1 。
- dui4 ren2 qi3 xia2 zuo4 qing1 bai2 ， shang4 nai3 lan3 yue4 deng1 qian2 shu1 。
- zhi1 jiang1 kan4 shan1 bing4 kan4 shui3 ， shan1 ai4 yan1 qing2 shui3 feng1 qi3 。
- jin1 chao2 suo3 xiang4 geng4 chu1 qi2 ， ji2 mu4 yin1 yun2 man3 kong1 li3 。
- qian1 qian1 bai3 bai3 ju4 shi2 dui1 ， yi1 yi1 shi2 shi2 meng3 shou4 lai2 。
- chun1 tao1 hu1 juan4 da4 hai3 dong4 ， xiao3 zhen4 jian4 ya1 gu1 cheng2 cui1 。
- dang1 zhong1 yi4 mo3 ru2 long2 wo4 ， tou2 jiao3 shen1 cang2 lin2 lie4 da4 。
- meng2 hong2 yao3 miao3 que4 xie2 ming2 ， gao1 wu1 zheng1 fei1 yu4 jing1 duo4 。
- xu1 yu2 bian4 hua4 yi2 you3 shen2 ， yi4 wan4 li3 bi4 wu2 dian3 chen2 。
- yi3 zhi1 jie2 guan1 wo3 yi3 de2 ， mo2 xie3 ju4 ken3 fan2 ta1 ren2 。
- gui1 lai2 wei4 qu2 ji2 hui1 sao3 ， zi4 xiao4 cu1 kuang2 fa2 xin1 qiao3 。
- mo4 yan2 yun2 qu4 mei2 ren2 zhi1 ， chu4 chu4 shi4 yun2 yun2 shi4 shi1 。

## 注释

## 译文

## 赏析
