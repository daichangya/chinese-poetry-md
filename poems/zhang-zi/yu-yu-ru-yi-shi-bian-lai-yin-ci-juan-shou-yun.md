---
id: zhang-zi-yu-yu-ru-yi-shi-bian-lai-yin-ci-juan-shou-yun
title: 俞玉汝以诗编来因次卷首韵
titlePinyin: yu2 yu4 ru3 yi3 shi1 bian1 lai2 yin1 ci4 juan4 shou3 yun4
titleSlug: yu-yu-ru-yi-shi-bian-lai-yin-ci-juan-shou-yun
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生癖耽诗，极力参古意。
- 寥寥千百年，所取仅三四。
- 此言或是痴，的确有见地。
- 大雅既不作，少陵得深致。
- 楚骚久寂寞，太白重举似。
- 堂堂豫章伯，与世不妩媚。
- 峭峭后山老，深古复静丽。
- 长篇杂短章，末学敢睥睨。
- 傥非四公者，孰毕此能事。
- 俞君江南英，懒效决科计。
- 俗子造其庐，觅句独拥鼻。
- 雪风灞桥路，想见形梦寐。
- 贻我青云编，三读增畏愧。
- 未尝胶山林，亦复到城市。
- 石顽木钻透，悟处定不二。
- 清风濯炎暑，使我破芜秽。
- 情悰猥能同，外此谁臭味。
- 请加精进心，道远乌足喟。
- 骎骎不停规，今古本无异。
- 诗来我知往，因以当交质。

## 拼音
- wo3 sheng1 pi3 dan1 shi1 ， ji2 li4 can1 gu3 yi4 。
- liao2 liao2 qian1 bai3 nian2 ， suo3 qu3 jin3 san1 si4 。
- ci3 yan2 huo4 shi4 chi1 ， di2 que4 you3 jian4 di4 。
- da4 ya3 ji4 bu2 zuo4 ， shao3 ling2 de2 shen1 zhi4 。
- chu3 sao1 jiu3 ji4 mo4 ， tai4 bai2 zhong4 ju3 si4 。
- tang2 tang2 yu4 zhang1 bo2 ， yu3 shi4 bu4 wu3 mei4 。
- qiao4 qiao4 hou4 shan1 lao3 ， shen1 gu3 fu4 jing4 li4 。
- chang2 pian1 za2 duan3 zhang1 ， mo4 xue2 gan3 pi4 ni4 。
- tang3 fei1 si4 gong1 zhe3 ， shu2 bi4 ci3 neng2 shi4 。
- yu2 jun1 jiang1 nan2 ying1 ， lan3 xiao4 jue2 ke1 ji4 。
- su2 zi3 zao4 qi2 lu2 ， mi4 ju4 du2 yong1 bi2 。
- xue3 feng1 ba4 qiao2 lu4 ， xiang3 jian4 xing2 meng4 mei4 。
- yi2 wo3 qing1 yun2 bian1 ， san1 du2 zeng1 wei4 kui4 。
- wei4 chang2 jiao1 shan1 lin2 ， yi4 fu4 dao4 cheng2 shi4 。
- shi2 wan2 mu4 zuan4 tou4 ， wu4 chu4 ding4 bu2 er4 。
- qing1 feng1 zhuo2 yan2 shu3 ， shi3 wo3 po4 wu2 hui4 。
- qing2 cong2 wei3 neng2 tong2 ， wai4 ci3 shui2 chou4 wei4 。
- qing3 jia1 jing1 jin4 xin1 ， dao4 yuan3 wu1 zu2 kui4 。
- qin1 qin1 bu4 ting2 gui1 ， jin1 gu3 ben3 wu2 yi4 。
- shi1 lai2 wo3 zhi1 wang3 ， yin1 yi3 dang1 jiao1 zhi4 。

## 注释

## 译文

## 赏析
