---
id: zhang-zi-cheng-yao-zhong-yi-yang-mi-jian-suo-zeng-shi-jian-shi-yin-zou-bi-ci-yun--532055ff
title: 程尧仲以杨秘监所赠诗见示因走笔次韵约观园中桂花
titlePinyin: cheng2 yao2 zhong4 yi3 yang2 mi4 jian1 suo3 zeng4 shi1 jian4 shi4 yin1 zou3 bi3 ci4 yun4 yue1 guan1 yuan2 zhong1 gui4 hua1
titleSlug: cheng-yao-zhong-yi-yang-mi-jian-suo-zeng-shi-jian-shi-yin-zou-bi-ci-yun--532055ff
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家城中烟云乡，秋风晴日千桂香。
- 交游半是渔樵郎，门前水深通潮江。
- 和诗到此推砚牍，必不能教鬼神哭。
- 何如且向桂花中，快泻鹅黄入杯玉。
- 去年试君当夏初，知君直气非狂夫。
- 平生批龙编虎须，千言万言长短书。
- 诚斋许人以文字，须待其人有余味。
- 君今莫问且速来，不醉明朝花满地。

## 拼音
- wo3 jia1 cheng2 zhong1 yan1 yun2 xiang1 ， qiu1 feng1 qing2 ri4 qian1 gui4 xiang1 。
- jiao1 you2 ban4 shi4 yu2 qiao2 lang2 ， men2 qian2 shui3 shen1 tong1 chao2 jiang1 。
- he2 shi1 dao4 ci3 tui1 yan4 du2 ， bi4 bu4 neng2 jiao4 gui3 shen2 ku1 。
- he2 ru2 qie3 xiang4 gui4 hua1 zhong1 ， kuai4 xie4 e2 huang2 ru4 bei1 yu4 。
- qu4 nian2 shi4 jun1 dang1 xia4 chu1 ， zhi1 jun1 zhi2 qi4 fei1 kuang2 fu1 。
- ping2 sheng1 pi1 long2 bian1 hu3 xu1 ， qian1 yan2 wan4 yan2 chang2 duan3 shu1 。
- cheng2 zhai1 xu3 ren2 yi3 wen2 zi4 ， xu1 dai4 qi2 ren2 you3 yu2 wei4 。
- jun1 jin1 mo4 wen4 qie3 su4 lai2 ， bu2 zui4 ming2 chao2 hua1 man3 di4 。

## 注释

## 译文

## 赏析
