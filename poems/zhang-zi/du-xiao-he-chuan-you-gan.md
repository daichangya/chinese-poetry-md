---
id: zhang-zi-du-xiao-he-chuan-you-gan
title: 读萧何传有感
titlePinyin: du2 xiao1 he2 chuan2 you3 gan3
titleSlug: du-xiao-he-chuan-you-gan
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉祖肇炎图，三杰咸辅翼。
- 功成及酬赏，相国独第一。
- 发踪指示语，谁曰匪其实。
- 焉知英主心，方谨操纵术。
- 勋高疑益深，固异亭长日。
- 守关忠弗念，置卫防百出。
- 堂堂明且审，自计亦无失。
- 护军给饷馈，入秦收图籍。
- 用智既有余，保身岂难必。
- 逊封散宏财，非真召平力。
- 污名起田宅，犹愈受斧锧。
- 终加恭谨辞，贤哉史臣笔。

## 拼音
- han4 zu3 zhao4 yan2 tu2 ， san1 jie2 xian2 fu3 yi4 。
- gong1 cheng2 ji2 chou2 shang3 ， xiang4 guo2 du2 di4 yi1 。
- fa1 zong1 zhi3 shi4 yu3 ， shui2 yue1 fei3 qi2 shi2 。
- yan1 zhi1 ying1 zhu3 xin1 ， fang1 jin3 cao1 zong4 shu4 。
- xun1 gao1 yi2 yi4 shen1 ， gu4 yi4 ting2 chang2 ri4 。
- shou3 guan1 zhong1 fu2 nian4 ， zhi4 wei4 fang2 bai3 chu1 。
- tang2 tang2 ming2 qie3 shen3 ， zi4 ji4 yi4 wu2 shi1 。
- hu4 jun1 gei3 xiang3 kui4 ， ru4 qin2 shou1 tu2 ji2 。
- yong4 zhi4 ji4 you3 yu2 ， bao3 shen1 qi3 nan2 bi4 。
- xun4 feng1 san4 hong2 cai2 ， fei1 zhen1 zhao4 ping2 li4 。
- wu1 ming2 qi3 tian2 zhai2 ， you2 yu4 shou4 fu3 zhi4 。
- zhong1 jia1 gong1 jin3 ci2 ， xian2 zai1 shi3 chen2 bi3 。

## 注释

## 译文

## 赏析
