---
id: zhang-zi-ci-shu-zu-ge-xue-shu-zhong-guo-qing-han-tang-yun
title: 次叔祖阁学暑中过清寒堂韵
titlePinyin: ci4 shu1 zu3 ge2 xue2 shu3 zhong1 guo4 qing1 han2 tang2 yun4
titleSlug: ci-shu-zu-ge-xue-shu-zhong-guo-qing-han-tang-yun
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人材抡选何时停，高者栋负卑薪蒸。
- 我家忠烈定社稷，任大岂但惩与膺。
- 不毛夏渡泸潍水，裂面夜踏滹沱冰。
- 强敌坐致九顿首，和议姑随三折肱。
- 至今耆旧话曩昔，白发相对搔鬅鬙。
- 堂堂传业翁克绍，中宸委寄恩重仍。
- 禁林延阁望隆积，边琐辅镇才优胜。
- 知闲未数持烛照，神专端与承蜩凝。
- 会堂风云趣健步，人则父子功侪朋。
- 从容中的仰文翰，仁者如射弓须弸。
- 为山簷外六月冷，兴到不忍无诗登。
- 袖归镃得正法眼，此事肯许参禅僧。

## 拼音
- ren2 cai2 lun1 xuan3 he2 shi2 ting2 ， gao1 zhe3 dong4 fu4 bei1 xin1 zheng1 。
- wo3 jia1 zhong1 lie4 ding4 she4 ji4 ， ren4 da4 qi3 dan4 cheng2 yu3 ying1 。
- bu4 mao2 xia4 du4 lu2 wei2 shui3 ， lie4 mian4 ye4 ta4 hu1 tuo2 bing1 。
- qiang2 di2 zuo4 zhi4 jiu3 dun4 shou3 ， he2 yi4 gu1 sui2 san1 zhe2 gong1 。
- zhi4 jin1 qi2 jiu4 hua4 nang3 xi1 ， bai2 fa4 xiang1 dui4 sao1 peng2 seng1 。
- tang2 tang2 chuan2 ye4 weng1 ke4 shao4 ， zhong1 chen2 wei3 ji4 en1 zhong4 reng2 。
- jin4 lin2 yan2 ge2 wang4 long2 ji1 ， bian1 suo3 fu3 zhen4 cai2 you1 sheng4 。
- zhi1 xian2 wei4 shu4 chi2 zhu2 zhao4 ， shen2 zhuan1 duan1 yu3 cheng2 tiao2 ning2 。
- hui4 tang2 feng1 yun2 qu4 jian4 bu4 ， ren2 ze2 fu4 zi3 gong1 chai2 peng2 。
- cong2 rong2 zhong1 de0 yang3 wen2 han4 ， ren2 zhe3 ru2 she4 gong1 xu1 peng2 。
- wei4 shan1 yan2 wai4 liu4 yue4 leng3 ， xing1 dao4 bu4 ren3 wu2 shi1 deng1 。
- xiu4 gui1 zi1 de2 zheng4 fa3 yan3 ， ci3 shi4 ken3 xu3 can1 chan2 seng1 。

## 注释

## 译文

## 赏析
