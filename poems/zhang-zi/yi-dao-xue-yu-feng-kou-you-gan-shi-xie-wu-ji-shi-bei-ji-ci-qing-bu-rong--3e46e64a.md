---
id: zhang-zi-yi-dao-xue-yu-feng-kou-you-gan-shi-xie-wu-ji-shi-bei-ji-ci-qing-bu-rong--3e46e64a
title: 以道学谕凤口有感诗写物记事备极词情不容继和矣既辱珍示可无奉酬辄抒鄙怀次韵且名以溪妇吟末章反正不忘风人之义也
titlePinyin: yi3 dao4 xue2 yu4 feng4 kou3 you3 gan3 shi1 xie3 wu4 ji4 shi4 bei4 ji2 ci2 qing2 bu4 rong2 ji4 he2 yi3 ji4 ru3 zhen1 shi4 ke3 wu2 feng4 chou2 zhe2 shu1 bi3 huai2 ci4 yun4 qie3 ming2 yi3 xi1 fu4 yin2 mo4 zhang1 fan3 zheng4 bu2 wang4 feng1 ren2 zhi1 yi4 ye3
titleSlug: yi-dao-xue-yu-feng-kou-you-gan-shi-xie-wu-ji-shi-bei-ji-ci-qing-bu-rong--3e46e64a
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人间盛衰理甚明，势去有如汤沃冰。
- 听言一事足叹惋，恐君亦复伤中情。
- 行都赫奕名王第，列屋珠玑多秀慧。
- 主翁五十二本兵，宠冠诸家当盛世。
- 其间属意字以端，姿品高妍兼妙艺。
- 燕开云幄萃亲友，艳阵香藂尝窃睨。
- 转眼陈迹俱已休，西风叶飞东水流。
- 相逢应怪我鬓改，贪情省认俄惊羞。
- 波明藏泪尚剪月，山浅带恨犹横秋。
- 失身何心养儿女，啁啾耳厌山蛮语。
- 困居村店少人沽，饤饾腥咸污盘俎。
- 无言脉脉话最深，为君写作溪妇吟。
- 人生荣悴由分定，有夫不必萌他心。

## 拼音
- ren2 jian1 sheng4 shuai1 li3 shen4 ming2 ， shi4 qu4 you3 ru2 tang1 wo4 bing1 。
- ting1 yan2 yi2 shi4 zu2 tan4 wan3 ， kong3 jun1 yi4 fu4 shang1 zhong1 qing2 。
- xing2 dou1 he4 yi4 ming2 wang2 di4 ， lie4 wu1 zhu1 ji1 duo1 xiu4 hui4 。
- zhu3 weng1 wu3 shi2 er4 ben3 bing1 ， chong3 guan1 zhu1 jia1 dang4 sheng4 shi4 。
- qi2 jian1 shu3 yi4 zi4 yi3 duan1 ， zi1 pin3 gao1 yan2 jian1 miao4 yi4 。
- yan4 kai1 yun2 wo4 cui4 qin1 you3 ， yan4 zhen4 xiang1 cong2 chang2 qie4 ni4 。
- zhuan3 yan3 chen2 ji4 ju4 yi3 xiu1 ， xi1 feng1 ye4 fei1 dong1 shui3 liu2 。
- xiang1 feng2 ying4 guai4 wo3 bin4 gai3 ， tan1 qing2 sheng3 ren4 e2 jing1 xiu1 。
- bo1 ming2 cang2 lei4 shang4 jian3 yue4 ， shan1 qian3 dai4 hen4 you2 heng2 qiu1 。
- shi1 shen1 he2 xin1 yang3 er2 nü3 ， zhou1 jiu1 er3 yan4 shan1 man2 yu3 。
- kun4 ju1 cun1 dian4 shao3 ren2 gu1 ， ding4 dou4 xing1 xian2 wu1 pan2 zu3 。
- wu2 yan2 mo4 mo4 hua4 zui4 shen1 ， wei4 jun1 xie3 zuo4 xi1 fu4 yin2 。
- ren2 sheng1 rong2 cui4 you2 fen1 ding4 ， you3 fu1 bu2 bi4 meng2 ta1 xin1 。

## 注释

## 译文

## 赏析
