---
id: zhang-zi-xie-qi-an-xiang-cheng-fen-yuan-zi
title: 谢岂庵饷澄粉圆子
titlePinyin: xie4 qi3 an1 xiang3 cheng2 fen3 yuan2 zi3
titleSlug: xie-qi-an-xiang-cheng-fen-yuan-zi
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老蚌尝闻生合浦，射彩飞芒互吞吐。
- 都缘昼夜两跳丸，萦绕须弥照寰宇。
- 金鸦远逐银蟾蜍，传孕亿万皆成珠。
- 荒寒海际人罕见，第取服用充珍娱。
- 吾宗皎皎青云器，神餐玉方曾屡试。
- 细淘琼粉滴成泥，幻出匀圆乃无异。
- 开奁惊睨未敢倾，蔗霜作伴眼为明。
- 始知可助非时供，𫗠𫗮糜糗难争衡。
- 当年魏珠径寸照乘日，不闻堪鬻资人食。
- 汉臯所遇若鸡卵，解赠未竟佩亦失。
- 寒宵书窗黄叶鸣，焉有李白力士铛。
- 敲冰然竹唤沙釜，未喜蟹目先蝇声。
- 须臾汤沸投香颗，一颗光浮腻仍伙。
- 绝胜车载薏苡归，误与文犀遭谮祸。
- 但闻颇劳纤指功，慰饕塞馋那可穷。
- 从今休遣长须送，我自煨芋听松风。

## 拼音
- lao3 bang4 chang2 wen2 sheng1 he2 pu3 ， she4 cai3 fei1 mang2 hu4 tun1 tu3 。
- dou1 yuan2 zhou4 ye4 liang3 tiao4 wan2 ， ying2 rao4 xu1 mi2 zhao4 huan2 yu3 。
- jin1 ya1 yuan3 zhu2 yin2 chan2 chu2 ， chuan2 yun4 yi4 wan4 jie1 cheng2 zhu1 。
- huang1 han2 hai3 ji4 ren2 han3 jian4 ， di4 qu3 fu2 yong4 chong1 zhen1 yu2 。
- wu2 zong1 jiao3 jiao3 qing1 yun2 qi4 ， shen2 can1 yu4 fang1 ceng2 lü3 shi4 。
- xi4 tao2 qiong2 fen3 di1 cheng2 ni2 ， huan4 chu1 yun2 yuan2 nai3 wu2 yi4 。
- kai1 lian2 jing1 ni4 wei4 gan3 qing1 ， zhe4 shuang1 zuo4 ban4 yan3 wei4 ming2 。
- shi3 zhi1 ke3 zhu4 fei1 shi2 gong4 ， 𫗠 𫗮 mi2 qiu3 nan2 zheng1 heng2 。
- dang1 nian2 wei4 zhu1 jing4 cun4 zhao4 cheng2 ri4 ， bu4 wen2 kan1 yu4 zi1 ren2 shi2 。
- han4 gao1 suo3 yu4 ruo4 ji1 luan3 ， jie3 zeng4 wei4 jing4 pei4 yi4 shi1 。
- han2 xiao1 shu1 chuang1 huang2 ye4 ming2 ， yan1 you3 li3 bai2 li4 shi4 dang1 。
- qiao1 bing1 ran2 zhu2 huan4 sha1 fu3 ， wei4 xi3 xie4 mu4 xian1 ying2 sheng1 。
- xu1 yu2 tang1 fei4 tou2 xiang1 ke1 ， yi4 ke1 guang1 fu2 ni4 reng2 huo3 。
- jue2 sheng4 che1 zai4 yi4 yi3 gui1 ， wu4 yu3 wen2 xi1 zao1 zen4 huo4 。
- dan4 wen2 po1 lao2 xian1 zhi3 gong1 ， wei4 tao1 sai1 chan2 na4 ke3 qiong2 。
- cong2 jin1 xiu1 qian3 chang2 xu1 song4 ， wo3 zi4 wei1 yu4 ting1 song1 feng1 。

## 注释

## 译文

## 赏析
