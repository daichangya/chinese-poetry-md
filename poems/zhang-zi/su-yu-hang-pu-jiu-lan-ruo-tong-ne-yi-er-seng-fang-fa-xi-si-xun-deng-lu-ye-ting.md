---
id: zhang-zi-su-yu-hang-pu-jiu-lan-ruo-tong-ne-yi-er-seng-fang-fa-xi-si-xun-deng-lu-ye-ting
title: 宿余杭普救兰若同讷义二僧访法喜寺寻登绿野亭
titlePinyin: su4 yu2 hang2 pu3 jiu4 lan2 ruo4 tong2 ne4 yi4 er4 seng1 fang3 fa3 xi3 si4 xun2 deng1 lü4 ye3 ting2
titleSlug: su-yu-hang-pu-jiu-lan-ruo-tong-ne-yi-er-seng-fang-fa-xi-si-xun-deng-lu-ye-ting
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生乐游观，几欲遍区宇。
- 足力有限量，胜处空默数。
- 余杭旧名邑，相距才步武。
- 苏翁绿野咏，方册每欣睹。
- 朅来始经行，解担日蹉午。
- 招提略憇倦，𬬻熏散云缕。
- 上人别累年，省识但能祖。
- 应怜忧患迹，官路还踽踽。
- 将勤设瓜果，就荫指栅楰。
- 少焉汤浴罢，作意访奇古。
- 相从到邻寺，儒宫换堂庑。
- 揆昔列钟鱼，俄此登簋簠。
- 万法迭成坏，纷纷竞谁主。
- 旋陟陂上亭，倾摧几风雨。
- 老柳不复见，危阑试凭俯。
- 青山幸萦绕，宁暇问秦禹。
- 水流天接处，桑塍间蔬圃。
- 种莲止坳塘，炊烟莽村聚。
- 咨嗟杂慰快，拟去还眷怃。
- 一笑诗已成，驰奔遽忘苦。

## 拼音
- ping2 sheng1 le4 you2 guan1 ， ji3 yu4 bian4 qu1 yu3 。
- zu2 li4 you3 xian4 liang4 ， sheng4 chu4 kong1 mo4 shu4 。
- yu2 hang2 jiu4 ming2 yi4 ， xiang1 ju4 cai2 bu4 wu3 。
- su1 weng1 lü4 ye3 yong3 ， fang1 ce4 mei3 xin1 du3 。
- qie4 lai2 shi3 jing1 xing2 ， jie3 dan1 ri4 cuo1 wu3 。
- zhao1 ti2 lüe4 qi4 juan4 ， lu2 xun1 san4 yun2 lü3 。
- shang4 ren2 bie2 lei4 nian2 ， sheng3 shi2 dan4 neng2 zu3 。
- ying4 lian2 you1 huan4 ji4 ， guan1 lu4 hai2 ju3 ju3 。
- jiang1 qin2 she4 gua1 guo3 ， jiu4 yin4 zhi3 shan1 yu2 。
- shao3 yan1 tang1 yu4 ba4 ， zuo4 yi4 fang3 qi2 gu3 。
- xiang1 cong2 dao4 lin2 si4 ， ru2 gong1 huan4 tang2 wu3 。
- kui2 xi1 lie4 zhong1 yu2 ， e2 ci3 deng1 gui3 fu3 。
- wan4 fa3 die2 cheng2 huai4 ， fen1 fen1 jing4 shui2 zhu3 。
- xuan2 zhi4 bei1 shang4 ting2 ， qing1 cui1 ji3 feng1 yu3 。
- lao3 liu3 bu2 fu4 jian4 ， wei1 lan2 shi4 ping2 fu3 。
- qing1 shan1 xing4 ying2 rao4 ， ning2 xia2 wen4 qin2 yu3 。
- shui3 liu2 tian1 jie1 chu4 ， sang1 cheng2 jian1 shu1 pu3 。
- zhong3 lian2 zhi3 ao4 tang2 ， chui1 yan1 mang3 cun1 ju4 。
- zi1 jie1 za2 wei4 kuai4 ， ni3 qu4 hai2 juan4 wu3 。
- yi2 xiao4 shi1 yi3 cheng2 ， chi2 ben1 ju4 wang4 ku3 。

## 注释

## 译文

## 赏析
