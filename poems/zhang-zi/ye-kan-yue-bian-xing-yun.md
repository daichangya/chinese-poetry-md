---
id: zhang-zi-ye-kan-yue-bian-xing-yun
title: 夜看月边行云
titlePinyin: ye4 kan4 yue4 bian1 xing2 yun2
titleSlug: ye-kan-yue-bian-xing-yun
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众人看月爱月明，老夫看月爱云行。
- 青天澄霁月当夜，但有爽快无幽情。
- 今宵半月从西上，云向东移满虚旷。
- 初如玉镜插苍崖，次若银盘沉雪浪。
- 忽当浓处全收芒，星斗远近粲复藏。
- 须臾缺处还飞光，林宇高下且阴凉。
- 鲜飙飒飒吹我裳，恍然轻举凌空翔。
- 只缘中心无一事，始与世人看有异。
- 睡足闲居好滋味，投床径自齁齁地。
- 明夜月明来共醉，多情更看云装缀，纵使无云亦休睡。

## 拼音
- zhong4 ren2 kan4 yue4 ai4 yue4 ming2 ， lao3 fu1 kan4 yue4 ai4 yun2 xing2 。
- qing1 tian1 cheng2 ji4 yue4 dang1 ye4 ， dan4 you3 shuang3 kuai4 wu2 you1 qing2 。
- jin1 xiao1 ban4 yue4 cong2 xi1 shang4 ， yun2 xiang4 dong1 yi2 man3 xu1 kuang4 。
- chu1 ru2 yu4 jing4 cha1 cang1 ya2 ， ci4 ruo4 yin2 pan2 chen2 xue3 lang4 。
- hu1 dang1 nong2 chu4 quan2 shou1 mang2 ， xing1 dou4 yuan3 jin4 can4 fu4 cang2 。
- xu1 yu2 que1 chu4 hai2 fei1 guang1 ， lin2 yu3 gao1 xia4 qie3 yin1 liang2 。
- xian1 biao1 sa4 sa4 chui1 wo3 shang0 ， huang3 ran2 qing1 ju3 ling2 kong1 xiang2 。
- zhi1 yuan2 zhong1 xin1 wu2 yi2 shi4 ， shi3 yu3 shi4 ren2 kan4 you3 yi4 。
- shui4 zu2 xian2 ju1 hao3 zi1 wei4 ， tou2 chuang2 jing4 zi4 hou1 hou1 di4 。
- ming2 ye4 yue4 ming2 lai2 gong4 zui4 ， duo1 qing2 geng4 kan4 yun2 zhuang1 zhui4 ， zong4 shi3 wu2 yun2 yi4 xiu1 shui4 。

## 注释

## 译文

## 赏析
