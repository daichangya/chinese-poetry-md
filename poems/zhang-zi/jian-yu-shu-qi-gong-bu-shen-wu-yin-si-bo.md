---
id: zhang-zi-jian-yu-shu-qi-gong-bu-shen-wu-yin-si-bo
title: 简喻叔奇工部沈无隠寺簿
titlePinyin: jian3 yu4 shu1 qi2 gong1 bu4 shen3 wu2 yin3 si4 bo2
titleSlug: jian-yu-shu-qi-gong-bu-shen-wu-yin-si-bo
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 园居懒成癖，驾言何所之。
- 出门无妨看好雪，粉地玉天相范围。
- 气增坐车热，旋换白鹿骑。
- 不须携古囊，诗句随雪飞。
- 故人昨迁官，过我睡掩扉。
- 登堂谢不敏，款话俄移时。
- 咨询玉照三百树，纵未放花堪举巵。
- 当约香山翁，共了此段奇。
- 喜归步林曲，问梅梅有辞。
- 相看两经年，非无主人知。
- 去春偶晴多，昏晓无不宜。
- 静来藜杖横，笑去纶巾欹。
- 琉璃巨钟深数指，月底四弦惊鹊起。
- 兴浓何必断吟须，快写新词歌皓齿。
- 烛遥照路不照花，三更露压星斗斜。
- 明床毡稳半酣寝，头上最爱香云遮。
- 明朝再来看，亦复送落霞。
- 尤物到了奇，飘英覆泥沙。
- 非徒随步白锦茵，转首绿荫森交加。
- 于今雪见五六白，敛衽何辞让渠色。
- 但催佳客犯寒来，我自有花开顷刻。
- 言余试摇枝上冻，已觉欣欣芳萼动。
- 或如红豆或如椒，若说供诗尽禁用。
- 星郎农簿辞林凤，素有声名过屈宋。
- 访余必待巧乘闲，却恐梅花解嘲弄。

## 拼音
- yuan2 ju1 lan3 cheng2 pi3 ， jia4 yan2 he2 suo3 zhi1 。
- chu1 men2 wu2 fang2 kan4 hao3 xue3 ， fen3 di4 yu4 tian1 xiang1 fan4 wei2 。
- qi4 zeng1 zuo4 che1 re4 ， xuan2 huan4 bai2 lu4 qi2 。
- bu4 xu1 xie2 gu3 nang2 ， shi1 ju4 sui2 xue3 fei1 。
- gu4 ren2 zuo2 qian1 guan1 ， guo4 wo3 shui4 yan3 fei1 。
- deng1 tang2 xie4 bu4 min3 ， kuan3 hua4 e2 yi2 shi2 。
- zi1 xun2 yu4 zhao4 san1 bai3 shu4 ， zong4 wei4 fang4 hua1 kan1 ju3 zhi1 。
- dang1 yue1 xiang1 shan1 weng1 ， gong4 le0 ci3 duan4 qi2 。
- xi3 gui1 bu4 lin2 qu3 ， wen4 mei2 mei2 you3 ci2 。
- xiang1 kan4 liang3 jing1 nian2 ， fei1 wu2 zhu3 ren2 zhi1 。
- qu4 chun1 ou3 qing2 duo1 ， hun1 xiao3 wu2 bu4 yi2 。
- jing4 lai2 li2 zhang4 heng2 ， xiao4 qu4 lun2 jin1 qi1 。
- liu2 li2 ju4 zhong1 shen1 shu4 zhi3 ， yue4 di3 si4 xian2 jing1 que4 qi3 。
- xing1 nong2 he2 bi4 duan4 yin2 xu1 ， kuai4 xie3 xin1 ci2 ge1 hao4 chi3 。
- zhu2 yao2 zhao4 lu4 bu2 zhao4 hua1 ， san1 geng1 lu4 ya1 xing1 dou4 xie2 。
- ming2 chuang2 zhan1 wen3 ban4 han1 qin3 ， tou2 shang4 zui4 ai4 xiang1 yun2 zhe1 。
- ming2 chao2 zai4 lai2 kan4 ， yi4 fu4 song4 luo4 xia2 。
- you2 wu4 dao4 le0 qi2 ， piao1 ying1 fu4 ni2 sha1 。
- fei1 tu2 sui2 bu4 bai2 jin3 yin1 ， zhuan3 shou3 lü4 yin1 sen1 jiao1 jia1 。
- yu2 jin1 xue3 jian4 wu3 liu4 bai2 ， lian3 ren4 he2 ci2 rang4 qu2 se4 。
- dan4 cui1 jia1 ke4 fan4 han2 lai2 ， wo3 zi4 you3 hua1 kai1 qing3 ke4 。
- yan2 yu2 shi4 yao2 zhi1 shang4 dong4 ， yi3 jue2 xin1 xin1 fang1 e4 dong4 。
- huo4 ru2 hong2 dou4 huo4 ru2 jiao1 ， ruo4 shuo1 gong4 shi1 jin4 jin4 yong4 。
- xing1 lang2 nong2 bo2 ci2 lin2 feng4 ， su4 you3 sheng1 ming2 guo4 qu1 song4 。
- fang3 yu2 bi4 dai4 qiao3 cheng2 xian2 ， que4 kong3 mei2 hua1 jie3 chao2 nong4 。

## 注释

## 译文

## 赏析
