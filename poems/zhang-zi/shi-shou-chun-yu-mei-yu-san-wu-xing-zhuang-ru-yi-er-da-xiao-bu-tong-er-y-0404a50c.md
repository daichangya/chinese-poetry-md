---
id: zhang-zi-shi-shou-chun-yu-mei-yu-san-wu-xing-zhuang-ru-yi-er-da-xiao-bu-tong-er-y-0404a50c
title: 石首春鱼梅鱼三物形状如一而大小不同尔因赋长篇
titlePinyin: shi2 shou3 chun1 yu2 mei2 yu2 san1 wu4 xing2 zhuang4 ru2 yi1 er2 da4 xiao3 bu4 tong2 er3 yin1 fu4 chang2 pian1
titleSlug: shi-shou-chun-yu-mei-yu-san-wu-xing-zhuang-ru-yi-er-da-xiao-bu-tong-er-y-0404a50c
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遐陬编户居海滨，不但生涯仰虾蟹。
- 煮盐成雪雪成堆，清曝群鱼趋市卖。
- 其间石首最得名，随潮百万鼙鼓声。
- 长舻巨艑鬭截取，急逐风便来王城。
- 头中有物从何得，精卫含冤口抛石。
- 此鱼腹小不容舟，只把石吞那患迮。
- 错将转上泥丸宫，又疑当年潄石翁。
- 临流快咽透入脑，化作鳞鬣金巃嵷。
- 子孙诜诜仍亹亹，曰春曰梅俱可喜。
- 醉乡贪衒风味高，失身盘脍杯羹里。
- 先生趁晴携酒觞，柳色正似鹅儿黄。
- 与渠岂暇考族谱，便结保社南湖傍。
- 软炊玉饭乘燕艇，撑对柴门乱花径。
- 并呼三子伴渔童，食肉诸公自时政。

## 拼音
- xia2 zou1 bian1 hu4 ju1 hai3 bin1 ， bu2 dan4 sheng1 ya2 yang3 xia1 xie4 。
- zhu3 yan2 cheng2 xue3 xue3 cheng2 dui1 ， qing1 pu4 qun2 yu2 qu1 shi4 mai4 。
- qi2 jian1 shi2 shou3 zui4 de2 ming2 ， sui2 chao2 bai3 wan4 pi2 gu3 sheng1 。
- chang2 lu2 ju4 bian4 dou4 jie2 qu3 ， ji2 zhu2 feng1 bian4 lai2 wang2 cheng2 。
- tou2 zhong1 you3 wu4 cong2 he2 de2 ， jing1 wei4 han2 yuan1 kou3 pao1 shi2 。
- ci3 yu2 fu4 xiao3 bu4 rong2 zhou1 ， zhi1 ba3 shi2 tun1 na4 huan4 ze2 。
- cuo4 jiang1 zhuan3 shang4 ni2 wan2 gong1 ， you4 yi2 dang1 nian2 shu4 shi2 weng1 。
- lin2 liu2 kuai4 yan4 tou4 ru4 nao3 ， hua4 zuo4 lin2 lie4 jin1 long2 song3 。
- zi3 sun1 shen1 shen1 reng2 wei3 wei3 ， yue1 chun1 yue1 mei2 ju4 ke3 xi3 。
- zui4 xiang1 tan1 xuan4 feng1 wei4 gao1 ， shi1 shen1 pan2 kuai4 bei1 geng1 li3 。
- xian1 sheng1 chen4 qing2 xie2 jiu3 shang1 ， liu3 se4 zheng4 si4 e2 er2 huang2 。
- yu3 qu2 qi3 xia2 kao3 zu2 pu3 ， bian4 jie2 bao3 she4 nan2 hu2 bang4 。
- ruan3 chui1 yu4 fan4 cheng2 yan4 ting3 ， cheng1 dui4 chai2 men2 luan4 hua1 jing4 。
- bing4 hu1 san1 zi3 ban4 yu2 tong2 ， shi2 rou4 zhu1 gong1 zi4 shi2 zheng4 。

## 注释

## 译文

## 赏析
