---
id: zhang-zi-ji-chun-gao-jian-yu-he-tong-shu-jian-bo-yin-cheng-gu-ti
title: 寄春膏牋与何同叔监簿因成古体
titlePinyin: ji4 chun1 gao1 jian1 yu3 he2 tong2 shu1 jian1 bo2 yin1 cheng2 gu3 ti3
titleSlug: ji-chun-gao-jian-yu-he-tong-shu-jian-bo-yin-cheng-gu-ti
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苏州粉牋美如花，萍文霜粒古所夸。
- 近年专制浅蜡色，软玉莹腻无纤瑕。
- 盘门系缆高桥住，呼僮径访孙华铺。
- 雕锼红碧任成堆，春膏且问如何去。
- 乃知剡溪桃花黄，楮君同谱生殊乡。
- 买来论担不计数，直候东风花草香。
- 其时霡霂吹微雨，润物无声略胶土。
- 展开千幅向晓空，渍染都匀始轻杵，捣成一色坚且明。
- 幽具本岂钻公卿，要供海内觅句客。
- 觅句只今谁有名，月湖老仙居胄监。
- 诗好工夫到平淡，寄分聊当野人芹。
- 莫充谏藁恐被焚，便将演纶登北门。

## 拼音
- su1 zhou1 fen3 jian1 mei3 ru2 hua1 ， ping2 wen2 shuang1 li4 gu3 suo3 kua1 。
- jin4 nian2 zhuan1 zhi4 qian3 la4 se4 ， ruan3 yu4 ying2 ni4 wu2 xian1 xia2 。
- pan2 men2 xi4 lan3 gao1 qiao2 zhu4 ， hu1 tong2 jing4 fang3 sun1 hua2 pu4 。
- diao1 sou1 hong2 bi4 ren4 cheng2 dui1 ， chun1 gao1 qie3 wen4 ru2 he2 qu4 。
- nai3 zhi1 yan3 xi1 tao2 hua1 huang2 ， chu3 jun1 tong2 pu3 sheng1 shu1 xiang1 。
- mai3 lai2 lun4 dan1 bu2 ji4 shu4 ， zhi2 hou4 dong1 feng1 hua1 cao3 xiang1 。
- qi2 shi2 mai4 mu4 chui1 wei1 yu3 ， run4 wu4 wu2 sheng1 lüe4 jiao1 tu3 。
- zhan3 kai1 qian1 fu2 xiang4 xiao3 kong1 ， zi4 ran3 dou1 yun2 shi3 qing1 chu3 ， dao3 cheng2 yi2 se4 jian1 qie3 ming2 。
- you1 ju4 ben3 qi3 zuan4 gong1 qing1 ， yao4 gong4 hai3 nei4 mi4 ju4 ke4 。
- mi4 ju4 zhi1 jin1 shui2 you3 ming2 ， yue4 hu2 lao3 xian1 ju1 zhou4 jian1 。
- shi1 hao3 gong1 fu1 dao4 ping2 dan4 ， ji4 fen1 liao2 dang1 ye3 ren2 qin2 。
- mo4 chong1 jian4 gao3 kong3 bei4 fen2 ， bian4 jiang1 yan3 lun2 deng1 bei3 men2 。

## 注释

## 译文

## 赏析
