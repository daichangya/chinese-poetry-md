---
id: zhang-zi-lu-bian-xiu-song-yue-shi-yan-ping
title: 陆编修送月石砚屏
titlePinyin: lu4 bian1 xiu1 song4 yue4 shi2 yan4 ping2
titleSlug: lu-bian-xiu-song-yue-shi-yan-ping
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何年商颢澄中秋，中光列籍稀校雠。
- 冰轮充满不复玷，玉斧弃置无烦修。
- 虾蟇遁走兔老黠，历历可认浑银楼。
- 扬光厌倦落凡眼，臭黄涨雾纷蜉蝣。
- 收芒转彩向林壑，孕秀石腹非雕锼。
- 夜深辉怪想出没，肯混瓦砾埋荒幽。
- 地神竦踊竞持护，山鬼睥睨潜惊媮。
- 扶疎桧影亦透入，非假幻化人能不。
- 谁将作屏伴几砚，窗日互耀摇双眸。
- 三山放翁实赠我，镇纸恰称金犀牛。
- 翁今巨宋清庙器，咸钟韶磬铿鸣球。
- 所学况不负天子，报国岂暇官资谋。
- 子虚赋传赐科第，始计兵说裨宸旒。
- 倾城宠易妬亦速，巴蜀寄宦瓯闽游。
- 仙风侠气愈卓越，锦袍玉局当朋俦。
- 平生专车祗文藁，江汉万古词源流。
- 昆仑坱圠大巧在，乃欲绘画真堪羞。
- 精神闻道尚遒紧，恨未面觌肝肠投。
- 此屏远送有深意，绝胜龟甲围香篝。
- 用张舍避立必直，铭戒要我参李尤。
- 拙诗酬贶忘不韪，是亦一痴何从瘳。
- 菱租鱼市仰高咏，乘舆未果随子猷。
- 来春流水鳜肥好，看我坐钓书船头。

## 拼音
- he2 nian2 shang1 hao4 cheng2 zhong1 qiu1 ， zhong1 guang1 lie4 ji2 xi1 xiao4 chou2 。
- bing1 lun2 chong1 man3 bu2 fu4 dian4 ， yu4 fu3 qi4 zhi4 wu2 fan2 xiu1 。
- xia1 ma2 dun4 zou3 tu4 lao3 xia2 ， li4 li4 ke3 ren4 hun2 yin2 lou2 。
- yang2 guang1 yan4 juan4 luo4 fan2 yan3 ， chou4 huang2 zhang3 wu4 fen1 fu2 you2 。
- shou1 mang2 zhuan3 cai3 xiang4 lin2 he4 ， yun4 xiu4 shi2 fu4 fei1 diao1 sou1 。
- ye4 shen1 hui1 guai4 xiang3 chu1 mo4 ， ken3 hun4 wa3 li4 mai2 huang1 you1 。
- di4 shen2 song3 yong3 jing4 chi2 hu4 ， shan1 gui3 pi4 ni4 qian2 jing1 tou1 。
- fu2 shu1 gui4 ying3 yi4 tou4 ru4 ， fei1 jia3 huan4 hua4 ren2 neng2 bu4 。
- shui2 jiang1 zuo4 ping2 ban4 ji3 yan4 ， chuang1 ri4 hu4 yao4 yao2 shuang1 mou2 。
- san1 shan1 fang4 weng1 shi2 zeng4 wo3 ， zhen4 zhi3 qia4 cheng1 jin1 xi1 niu2 。
- weng1 jin1 ju4 song4 qing1 miao4 qi4 ， xian2 zhong1 shao2 qing4 keng1 ming2 qiu2 。
- suo3 xue2 kuang4 bu2 fu4 tian1 zi3 ， bao4 guo2 qi3 xia2 guan1 zi1 mou2 。
- zi3 xu1 fu4 chuan2 ci4 ke1 di4 ， shi3 ji4 bing1 shuo1 bi4 chen2 liu2 。
- qing1 cheng2 chong3 yi4 du4 yi4 su4 ， ba1 shu3 ji4 huan4 ou1 min3 you2 。
- xian1 feng1 xia2 qi4 yu4 zhuo2 yue4 ， jin3 pao2 yu4 ju2 dang1 peng2 chou2 。
- ping2 sheng1 zhuan1 che1 zhi1 wen2 gao3 ， jiang1 han4 wan4 gu3 ci2 yuan2 liu2 。
- kun1 lun2 yang3 ya4 da4 qiao3 zai4 ， nai3 yu4 hui4 hua4 zhen1 kan1 xiu1 。
- jing1 shen2 wen2 dao4 shang4 qiu2 jin3 ， hen4 wei4 mian4 di2 gan1 chang2 tou2 。
- ci3 ping2 yuan3 song4 you3 shen1 yi4 ， jue2 sheng4 gui1 jia3 wei2 xiang1 gou1 。
- yong4 zhang1 she4 bi4 li4 bi4 zhi2 ， ming2 jie4 yao4 wo3 can1 li3 you2 。
- zhuo1 shi1 chou2 kuang4 wang4 bu4 wei3 ， shi4 yi4 yi4 chi1 he2 cong2 chou1 。
- ling2 zu1 yu2 shi4 yang3 gao1 yong3 ， cheng2 yu2 wei4 guo3 sui2 zi3 you2 。
- lai2 chun1 liu2 shui3 jue2 fei2 hao3 ， kan4 wo3 zuo4 diao4 shu1 chuan2 tou2 。

## 注释

## 译文

## 赏析
