---
id: zhang-zi-ci-yun-ceng-shi-lang
title: 次韵曾侍郎
titlePinyin: ci4 yun4 ceng2 shi4 lang2
titleSlug: ci-yun-ceng-shi-lang
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世上曾谁歌白雪，慨叹风人声屡咽。
- 旋虫时叩岂无闻，尽发宫商方应节。
- 江西源正非旁流，文清诗名不易收。
- 师承吏业特余事，一门玉律夸中州。
- 了知著脚最高处，不局晚唐脂粉路。
- 涪翁时异屹相望，龙勺彝樽满堂聚。
- 昔人词赋上三都，未必献纳裨皇居。
- 且今司刑掌邦赋，羔羊化行无诈狙。
- 孤生奚贪刍豢说，一饭跏趺诸想灭。
- 案头何用宝传灯，自有公家论语说。

## 拼音
- shi4 shang4 ceng2 shui2 ge1 bai2 xue3 ， kai3 tan4 feng1 ren2 sheng1 lü3 yan4 。
- xuan2 chong2 shi2 kou4 qi3 wu2 wen2 ， jin4 fa1 gong1 shang1 fang1 ying4 jie2 。
- jiang1 xi1 yuan2 zheng4 fei1 pang2 liu2 ， wen2 qing1 shi1 ming2 bu2 yi4 shou1 。
- shi1 cheng2 li4 ye4 te4 yu2 shi4 ， yi4 men2 yu4 lü4 kua1 zhong1 zhou1 。
- liao3 zhi1 zhu4 jiao3 zui4 gao1 chu4 ， bu4 ju2 wan3 tang2 zhi1 fen3 lu4 。
- fu2 weng1 shi2 yi4 yi4 xiang1 wang4 ， long2 shao2 yi2 zun1 man3 tang2 ju4 。
- xi1 ren2 ci2 fu4 shang4 san1 dou1 ， wei4 bi4 xian4 na4 bi4 huang2 ju1 。
- qie3 jin1 si1 xing2 zhang3 bang1 fu4 ， gao1 yang2 hua4 xing2 wu2 zha4 ju1 。
- gu1 sheng1 xi1 tan1 chu2 huan4 shuo1 ， yi2 fan4 jia1 fu1 zhu1 xiang3 mie4 。
- an4 tou2 he2 yong4 bao3 chuan2 deng1 ， zi4 you3 gong1 jia0 lun2 yu3 shuo1 。

## 注释

## 译文

## 赏析
