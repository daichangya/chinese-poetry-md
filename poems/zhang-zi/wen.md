---
id: zhang-zi-wen
title: 蚊
titlePinyin: wen2
titleSlug: wen
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 连夜雨作污渠泥，枯茎蠹叶纷满蹊。
- 塘坳蠕蠕长科斗，罋腹攘攘翔醯鸡。
- 湿生别种蛆蛭类，倒掷横跳浮却坠。
- 晴风一旦略嘘吹，便解飞腾添足翅。
- 初即阳光缓缓游，鼓队趋群屋角头。
- 雪片有声飘作阵，杨花无树辊成毬。
- 尔自与人风马牛，缘何耳边鸣啾啾。
- 鸣啾啾，未尔罪，扑鬓噆肤驱不退。
- 有时深夜呵殿来，恼乱书灯犹作祟。
- 何人当年假尔名，曰蚊岂为文足称。
- 斓斑不过脚似豹，勇健未必拳如鹰。
- 蚊吾语汝汝切听，尔讵不闻大鹏举翼辞南溟，上九万里如云兴。
- 尔又不闻凤凰来仪虞帝庭，九章备体参四灵。
- 奚曾逐逐专嚣尘，固知比拟非其伦。
- 我园墙阴容尔停，自全且效腐草萤。
- 吸露大胜血肉腥，口业既免报渐轻。
- 不然薰燎灭尔形，吾言匪妄如日星。

## 拼音
- lian2 ye4 yu3 zuo4 wu1 qu2 ni2 ， ku1 jing1 du4 ye4 fen1 man3 qi1 。
- tang2 ao4 ru2 ru2 chang2 ke1 dou4 ， weng4 fu4 rang3 rang3 xiang2 xi1 ji1 。
- shi1 sheng1 bie2 zhong3 qu1 zhi4 lei4 ， dao3 zhi4 heng2 tiao4 fu2 que4 zhui4 。
- qing2 feng1 yi2 dan4 lüe4 xu1 chui1 ， bian4 jie3 fei1 teng2 tian1 zu2 chi4 。
- chu1 ji2 yang2 guang1 huan3 huan3 you2 ， gu3 dui4 qu1 qun2 wu1 jiao3 tou2 。
- xue3 pian4 you3 sheng1 piao1 zuo4 zhen4 ， yang2 hua1 wu2 shu4 gun3 cheng2 qiu2 。
- er3 zi4 yu3 ren2 feng1 ma3 niu2 ， yuan2 he2 er3 bian1 ming2 jiu1 jiu1 。
- ming2 jiu1 jiu1 ， wei4 er3 zui4 ， pu1 bin4 zan3 fu1 qu1 bu2 tui4 。
- you3 shi2 shen1 ye4 he1 dian4 lai2 ， nao3 luan4 shu1 deng1 you2 zuo4 sui4 。
- he2 ren2 dang1 nian2 jia3 er3 ming2 ， yue1 wen2 qi3 wei4 wen2 zu2 cheng1 。
- lan2 ban1 bu2 guo4 jiao3 si4 bao4 ， yong3 jian4 wei4 bi4 quan2 ru2 ying1 。
- wen2 wu2 yu3 ru3 ru3 qie4 ting1 ， er3 ju4 bu4 wen2 da4 peng2 ju3 yi4 ci2 nan2 ming2 ， shang4 jiu3 wan4 li3 ru2 yun2 xing1 。
- er3 you4 bu4 wen2 feng4 huang2 lai2 yi2 yu2 di4 ting2 ， jiu3 zhang1 bei4 ti3 can1 si4 ling2 。
- xi1 ceng2 zhu2 zhu2 zhuan1 ao2 chen2 ， gu4 zhi1 bi3 ni3 fei1 qi2 lun2 。
- wo3 yuan2 qiang2 yin1 rong2 er3 ting2 ， zi4 quan2 qie3 xiao4 fu3 cao3 ying2 。
- xi1 lu4 da4 sheng4 xue4 rou4 xing1 ， kou3 ye4 ji4 mian3 bao4 jian4 qing1 。
- bu4 ran2 xun1 liao2 mie4 er3 xing2 ， wu2 yan2 fei3 wang4 ru2 ri4 xing1 。

## 注释

## 译文

## 赏析
