---
id: zhang-zi-shuai-ji-ji-ban-yue-mei-shi-yi-kong-xing-hua-yi-lan-man-yi-hu-wang-yi-gu-19129c1f
title: 衰疾几半月梅事已空杏花亦烂熳矣忽往一观成古诗三十韵
titlePinyin: shuai1 ji2 ji3 ban4 yue4 mei2 shi4 yi3 kong1 xing4 hua1 yi4 lan4 man4 yi3 hu1 wang3 yi4 guan1 cheng2 gu3 shi1 san1 shi2 yun4
titleSlug: shuai-ji-ji-ban-yue-mei-shi-yi-kong-xing-hua-yi-lan-man-yi-hu-wang-yi-gu-19129c1f
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 年前约园梅，梅开主人病。
- 初英仅一窥，旋遭风雨横。
- 瑰奇耻浪设，收卷归尽浄。
- 追攀梦中事，讵复形啸咏。
- 连朝得暄晴，疾势顿除摒。
- 池西杏盈坡，芬菲想繁竞。
- 巾车试移辙，远睇已辉映。
- 披庄尺许足，领意岂烦更。
- 亭亭喜余顾，笑粲若相迎。
- 瑞锦围坐幛，晹晶满空镜。
- 畴知自心法，本匪生化柄。
- 实虚总一体，曾何有衰盛。
- 斯言忌轻拈，或能惹讥诤。
- 尪孱阻剧赏，得句漫枯硬。
- 非无恋胜交，仓卒费延请。
- 浮生只堪乐，疎慵矧天性。
- 能消屐几䩫，盍早谋究竟。
- 当年莘野叟，偶尔应三聘。
- 后人循自售，例投俗眼轻。
- 嗟予亦蒙愧，行矣关郡政。
- 零丁门户责，姑塞先世命。
- 随群画纸末，触目但痴𥋇。
- 事功畧何禆，趍进徒伺侦。
- 朴愚頼坚守，龊龊矜细行。
- 南湖水清兮，鱼鸟争戏泳。
- 相亲两逾载，情分犹季孟。
- 迩来似嫌浼，引退如避穽。
- 花边主林神，料亦捐爱敬。
- 偷闲两旬悭，酬应就忙并。
- 速拚醉眠休，人扶那用倩。

## 拼音
- nian2 qian2 yue1 yuan2 mei2 ， mei2 kai1 zhu3 ren2 bing4 。
- chu1 ying1 jin3 yi4 kui1 ， xuan2 zao1 feng1 yu3 heng2 。
- gui1 qi2 chi3 lang4 she4 ， shou1 juan4 gui1 jin4 jing4 。
- zhui1 pan1 meng4 zhong1 shi4 ， ju4 fu4 xing2 xiao4 yong3 。
- lian2 chao2 de2 xuan1 qing2 ， ji2 shi4 dun4 chu2 bing4 。
- chi2 xi1 xing4 ying2 po1 ， fen1 fei1 xiang3 fan2 jing4 。
- jin1 che1 shi4 yi2 zhe2 ， yuan3 di4 yi3 hui1 ying4 。
- pi1 zhuang1 chi3 xu3 zu2 ， ling3 yi4 qi3 fan2 geng4 。
- ting2 ting2 xi3 yu2 gu4 ， xiao4 can4 ruo4 xiang1 ying2 。
- rui4 jin3 wei2 zuo4 zhang4 ， yi4 jing1 man3 kong1 jing4 。
- chou2 zhi1 zi4 xin1 fa3 ， ben3 fei3 sheng1 hua4 bing3 。
- shi2 xu1 zong3 yi4 ti3 ， ceng2 he2 you3 shuai1 sheng4 。
- si1 yan2 ji4 qing1 nian1 ， huo4 neng2 re3 ji1 zheng4 。
- wang1 chan2 zu3 ju4 shang3 ， de2 ju4 man4 ku1 ying4 。
- fei1 wu2 lian4 sheng4 jiao1 ， cang1 cu4 fei4 yan2 qing3 。
- fu2 sheng1 zhi1 kan1 le4 ， shu1 yong1 shen3 tian1 xing4 。
- neng2 xiao1 ji1 ji3 䩫 ， he2 zao3 mou2 jiu1 jing4 。
- dang1 nian2 shen1 ye3 sou3 ， ou3 er3 ying4 san1 pin4 。
- hou4 ren2 xun2 zi4 shou4 ， li4 tou2 su2 yan3 qing1 。
- jie1 yu3 yi4 meng2 kui4 ， xing2 yi3 guan1 jun4 zheng4 。
- ling2 ding1 men2 hu4 ze2 ， gu1 sai1 xian1 shi4 ming4 。
- sui2 qun2 hua4 zhi3 mo4 ， chu4 mu4 dan4 chi1 𥋇 。
- shi4 gong1 lüe4 he2 bi4 ， qu1 jin4 tu2 si4 zhen1 。
- pu3 yu2 lai4 jian1 shou3 ， chuo4 chuo4 jin1 xi4 xing2 。
- nan2 hu2 shui3 qing1 xi1 ， yu2 niao3 zheng1 xi4 yong3 。
- xiang1 qin1 liang3 yu2 zai3 ， qing2 fen1 you2 ji4 meng4 。
- er3 lai2 si4 xian2 mei3 ， yin3 tui4 ru2 bi4 jing3 。
- hua1 bian1 zhu3 lin2 shen2 ， liao4 yi4 juan1 ai4 jing4 。
- tou1 xian2 liang3 xun2 qian1 ， chou2 ying4 jiu4 mang2 bing4 。
- su4 pin1 zui4 mian2 xiu1 ， ren2 fu2 na4 yong4 qian4 。

## 注释

## 译文

## 赏析
