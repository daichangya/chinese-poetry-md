---
id: zhang-zi-tong-wei-mao-xian-pan-mao-hong-fan-hu-zhong-ri
title: 同魏茂先潘茂洪泛湖终日
titlePinyin: tong2 wei4 mao4 xian1 pan1 mao4 hong2 fan4 hu2 zhong1 ri4
titleSlug: tong-wei-mao-xian-pan-mao-hong-fan-hu-zhong-ri
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天将奇观留东南，波织翡翠山堆蓝。
- 仙庐佛刹互入望，渔篷游舫遥相衔。
- 清愁闭户孤晴色，试逐薰风领佳客。
- 平生行处后杯盘，枯淡自甘先笔墨。
- 放船何处芙蓉开，绿幢翠葆从天来。
- 凌波生尘想遗珮，抚槛徙倚心悠哉。
- 秦关将种身九尺，须绕茶烟闲虎戟。
- 潘君高隠百不知，酒酣慷慨乾坤窄。
- 空蒙暮气收斜阳，柳色转岸参差香。
- 南漪杜鹃易桧海，公子爱客邀举觞。
- 毕逋栖乌噭城上，登车揽辔归相望。
- 乘闲结伴须数来，与往不烦拘定向。

## 拼音
- tian1 jiang1 qi2 guan1 liu2 dong1 nan2 ， bo1 zhi1 fei3 cui4 shan1 dui1 lan2 。
- xian1 lu2 fo2 cha4 hu4 ru4 wang4 ， yu2 peng2 you2 fang3 yao2 xiang1 xian2 。
- qing1 chou2 bi4 hu4 gu1 qing2 se4 ， shi4 zhu2 xun1 feng1 ling3 jia1 ke4 。
- ping2 sheng1 xing2 chu4 hou4 bei1 pan2 ， ku1 dan4 zi4 gan1 xian1 bi3 mo4 。
- fang4 chuan2 he2 chu4 fu2 rong2 kai1 ， lü4 zhuang4 cui4 bao3 cong2 tian1 lai2 。
- ling2 bo1 sheng1 chen2 xiang3 yi2 pei4 ， fu3 kan3 xi3 yi3 xin1 you1 zai1 。
- qin2 guan1 jiang1 zhong3 shen1 jiu3 chi3 ， xu1 rao4 cha2 yan1 xian2 hu3 ji3 。
- pan1 jun1 gao1 yin3 bai3 bu4 zhi1 ， jiu3 han1 kang1 kai3 qian2 kun1 zhai3 。
- kong1 meng2 mu4 qi4 shou1 xie2 yang2 ， liu3 se4 zhuan3 an4 cen1 ci1 xiang1 。
- nan2 yi1 du4 juan1 yi4 gui4 hai3 ， gong1 zi3 ai4 ke4 yao1 ju3 shang1 。
- bi4 bu1 qi1 wu1 jiao4 cheng2 shang4 ， deng1 che1 lan3 pei4 gui1 xiang1 wang4 。
- cheng2 xian2 jie2 ban4 xu1 shu4 lai2 ， yu3 wang3 bu4 fan2 ju1 ding4 xiang4 。

## 注释

## 译文

## 赏析
