---
id: zhang-zi-jin-shi-shu-shao-xian-xing-lu-yin-xia-xi-cheng-za-yan-yi-zi-mian-ji-ci-d-1c6bf38a
title: 近诗殊少闲行绿阴下喜成杂言以自勉继此当日课云
titlePinyin: jin4 shi1 shu1 shao3 xian2 xing2 lü4 yin1 xia4 xi3 cheng2 za2 yan2 yi3 zi4 mian3 ji4 ci3 dang1 ri4 ke4 yun2
titleSlug: jin-shi-shu-shao-xian-xing-lu-yin-xia-xi-cheng-za-yan-yi-zi-mian-ji-ci-d-1c6bf38a
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去冬诗绝稀，作意待好春。
- 春至病始苏，强赋情少真。
- 梅花到海棠，不过数十首。
- 其间岂无兴，有笔慵开口。
- 每逢风日美，心醉人不知。
- 林间行若狂，藉草或移时。
- 芳花倏扫踪，转作满园叶。
- 油然翠欲流，剪若阴初叠。
- 老夫爱深处，穿树开生路。
- 香不是风香，吹来复吹去。
- 扶筇仰面看，青子枝间团。
- 引客任摘尝，庸讵疑整冠。
- 闲来坐根石，远望浑无隙。
- 大似天女机，重重绿萝织。
- 黄蜂恐我嗔，拟住退逡巡。
- 向夏吟更懒，却防蜂笑人。
- 从今当健走，古囊勤抖擞。
- 莫作苍蝇鸣，常如狮子吼。

## 拼音
- qu4 dong1 shi1 jue2 xi1 ， zuo4 yi4 dai4 hao3 chun1 。
- chun1 zhi4 bing4 shi3 su1 ， qiang2 fu4 qing2 shao3 zhen1 。
- mei2 hua1 dao4 hai3 tang2 ， bu2 guo4 shu4 shi2 shou3 。
- qi2 jian1 qi3 wu2 xing1 ， you3 bi3 yong1 kai1 kou3 。
- mei3 feng2 feng1 ri4 mei3 ， xin1 zui4 ren2 bu4 zhi1 。
- lin2 jian1 xing2 ruo4 kuang2 ， jie4 cao3 huo4 yi2 shi2 。
- fang1 hua1 shu1 sao3 zong1 ， zhuan3 zuo4 man3 yuan2 ye4 。
- you2 ran2 cui4 yu4 liu2 ， jian3 ruo4 yin1 chu1 die2 。
- lao3 fu1 ai4 shen1 chu4 ， chuan1 shu4 kai1 sheng1 lu4 。
- xiang1 bu2 shi4 feng1 xiang1 ， chui1 lai2 fu4 chui1 qu4 。
- fu2 qiong2 yang3 mian4 kan4 ， qing1 zi3 zhi1 jian1 tuan2 。
- yin3 ke4 ren4 zhai1 chang2 ， yong1 ju4 yi2 zheng3 guan1 。
- xian2 lai2 zuo4 gen1 shi2 ， yuan3 wang4 hun2 wu2 xi4 。
- da4 si4 tian1 nü3 ji1 ， chong2 chong2 lü4 luo2 zhi1 。
- huang2 feng1 kong3 wo3 chen1 ， ni3 zhu4 tui4 qun1 xun2 。
- xiang4 xia4 yin2 geng4 lan3 ， que4 fang2 feng1 xiao4 ren2 。
- cong2 jin1 dang1 jian4 zou3 ， gu3 nang2 qin2 dou3 sou3 。
- mo4 zuo4 cang1 ying2 ming2 ， chang2 ru2 shi1 zi0 hou3 。

## 注释

## 译文

## 赏析
