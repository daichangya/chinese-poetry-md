---
id: zhang-zi-mao-yu-wang-yu-zhao-tang-guan-mei-xi-cheng-zhang-pian
title: 冒雨往玉照堂观梅戏成长篇
titlePinyin: mao4 yu3 wang3 yu4 zhao4 tang2 guan1 mei2 xi4 cheng2 zhang3 pian1
titleSlug: mao-yu-wang-yu-zhao-tang-guan-mei-xi-cheng-zhang-pian
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽人占断烟波景，不但春风翠红整。
- 绕堂交互玉崚嶒，月中日下光迷影。
- 连年勾引客来看，传得梅声满世间。
- 西湖处士英爽在，大叫称屈挝天关。
- 拜言臣生太清苦，孤山昏晓搜寒句。
- 水边篱畔识疎斜，若说栽梅臣实祖。
- 五湖散人张志和，读霓不中原夫科。
- 门前水擅南湖号，也种梅花数百窠。
- 贪吟岂悟无闲字，置之度外犹余事。
- 掩臣梅誉最难堪，荐菊泉荒空庙祀。
- 帝曰往哉女雨师，张园梅开正及时。
- 风标雾锁两旬日，今岁且使游行稀。
- 从来奇观偏宜罕，何妨别具看花眼。
- 不须缘木及守株，时来一釂玻瓈醆。
- 晴多每厌蜂蝶狂，妖浓不类南枝香。
- 未如就作水仙戏，水精缨珮鲛绡裳。
- 素鳞宫阙龙牙床，瑶麟琪凤森骞翔。
- 洗湔尘坌凝冰霜，是名清浄富贵乡。
- 举瓢无庸酌天浆，芳槽压酒银淋浪。
- 桃花流水名渐彰，一醉百榼嗤斗量。
- 和靖此乐恐未尝，大痴小黠声利场。
- 得失分定休自忙，诗成鲤鱼为传将。
- 一阅嗔妬俱已忘，却须信我计颇长。

## 拼音
- you1 ren2 zhan4 duan4 yan1 bo1 jing3 ， bu2 dan4 chun1 feng1 cui4 hong2 zheng3 。
- rao4 tang2 jiao1 hu4 yu4 ling2 ceng2 ， yue4 zhong1 ri4 xia4 guang1 mi2 ying3 。
- lian2 nian2 gou1 yin3 ke4 lai2 kan4 ， chuan2 de2 mei2 sheng1 man3 shi4 jian1 。
- xi1 hu2 chu3 shi4 ying1 shuang3 zai4 ， da4 jiao4 cheng1 qu1 wo1 tian1 guan1 。
- bai4 yan2 chen2 sheng1 tai4 qing1 ku3 ， gu1 shan1 hun1 xiao3 sou1 han2 ju4 。
- shui3 bian1 li2 pan4 shi2 shu1 xie2 ， ruo4 shuo1 zai1 mei2 chen2 shi2 zu3 。
- wu3 hu2 san4 ren2 zhang1 zhi4 he2 ， du2 ni2 bu4 zhong1 yuan2 fu1 ke1 。
- men2 qian2 shui3 shan4 nan2 hu2 hao4 ， ye3 zhong3 mei2 hua1 shu4 bai3 ke1 。
- tan1 yin2 qi3 wu4 wu2 xian2 zi4 ， zhi4 zhi1 du4 wai4 you2 yu2 shi4 。
- yan3 chen2 mei2 yu4 zui4 nan2 kan1 ， jian4 ju2 quan2 huang1 kong1 miao4 si4 。
- di4 yue1 wang3 zai1 nü3 yu3 shi1 ， zhang1 yuan2 mei2 kai1 zheng4 ji2 shi2 。
- feng1 biao1 wu4 suo3 liang3 xun2 ri4 ， jin1 sui4 qie3 shi3 you2 xing2 xi1 。
- cong2 lai2 qi2 guan1 pian1 yi2 han3 ， he2 fang2 bie2 ju4 kan4 hua1 yan3 。
- bu4 xu1 yuan2 mu4 ji2 shou3 zhu1 ， shi2 lai2 yi2 jiao4 bo1 li2 zhan3 。
- qing2 duo1 mei3 yan4 feng1 die2 kuang2 ， yao1 nong2 bu2 lei4 nan2 zhi1 xiang1 。
- wei4 ru2 jiu4 zuo4 shui3 xian1 xi4 ， shui3 jing1 ying1 pei4 jiao1 xiao1 shang0 。
- su4 lin2 gong1 que1 long2 ya2 chuang2 ， yao2 lin2 qi2 feng4 sen1 qian1 xiang2 。
- xi3 jian1 chen2 ben4 ning2 bing1 shuang1 ， shi4 ming2 qing1 jing4 fu4 gui4 xiang1 。
- ju3 piao2 wu2 yong1 zhuo2 tian1 jiang1 ， fang1 cao2 ya1 jiu3 yin2 lin2 lang4 。
- tao2 hua1 liu2 shui3 ming2 jian4 zhang1 ， yi2 zui4 bai3 ke1 chi1 dou4 liang2 。
- he2 jing4 ci3 le4 kong3 wei4 chang2 ， da4 chi1 xiao3 xia2 sheng1 li4 chang3 。
- de2 shi1 fen1 ding4 xiu1 zi4 mang2 ， shi1 cheng2 li3 yu2 wei4 chuan2 jiang1 。
- yi2 yue4 chen1 du4 ju4 yi3 wang4 ， que4 xu1 xin4 wo3 ji4 po1 chang2 。

## 注释

## 译文

## 赏析
