---
id: zhang-zi-ma-ben-yi-hua-hua-zhu-ming-zheng-xuan-jian-qi-sun-yuan-de-ben-yong-bi-yi-4ce3dc0b
title: 马贲以画花竹名政宣间其孙远得贲用笔意人物山水皆极其能余尝令图写林下景有感因赋以示远
titlePinyin: ma3 ben1 yi3 hua4 hua1 zhu2 ming2 zheng4 xuan1 jian1 qi2 sun1 yuan3 de2 ben1 yong4 bi3 yi4 ren2 wu4 shan1 shui3 jie1 ji2 qi2 neng2 yu2 chang2 ling4 tu2 xie3 lin2 xia4 jing3 you3 gan3 yin1 fu4 yi3 shi4 yuan3
titleSlug: ma-ben-yi-hua-hua-zhu-ming-zheng-xuan-jian-qi-sun-yuan-de-ben-yong-bi-yi-4ce3dc0b
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世间有真画，诗人干其初。
- 世间有真诗，画工掇其余。
- 飞潜与动植，模写极太虚。
- 造物恶泄机，艺成不可居。
- 争如俗子通身俗，到处堆钱助痴福。
- 断无神鬼泣篇章，岂识山川藏卷轴。
- 我因耽诗鬓如丝，尔缘耽画病欲羸。
- 投笔急须将绢裂，真画真诗未尝灭。

## 拼音
- shi4 jian1 you3 zhen1 hua4 ， shi1 ren2 gan1 qi2 chu1 。
- shi4 jian1 you3 zhen1 shi1 ， hua4 gong1 duo1 qi2 yu2 。
- fei1 qian2 yu3 dong4 zhi2 ， mo2 xie3 ji2 tai4 xu1 。
- zao4 wu4 e4 xie4 ji1 ， yi4 cheng2 bu4 ke3 ju1 。
- zheng1 ru2 su2 zi3 tong1 shen1 su2 ， dao4 chu4 dui1 qian2 zhu4 chi1 fu2 。
- duan4 wu2 shen2 gui3 qi4 pian1 zhang1 ， qi3 shi2 shan1 chuan1 cang2 juan4 zhou2 。
- wo3 yin1 dan1 shi1 bin4 ru2 si1 ， er3 yuan2 dan1 hua4 bing4 yu4 lei2 。
- tou2 bi3 ji2 xu1 jiang1 juan4 lie4 ， zhen1 hua4 zhen1 shi1 wei4 chang2 mie4 。

## 注释

## 译文

## 赏析
