---
id: zhang-zi-qian-ye-huang-mei-ge-cheng-wang-meng-de-zhang-yi-dao
title: 千叶黄梅歌呈王梦得张以道
titlePinyin: qian1 ye4 huang2 mei2 ge1 cheng2 wang2 meng4 de2 zhang1 yi3 dao4
titleSlug: qian-ye-huang-mei-ge-cheng-wang-meng-de-zhang-yi-dao
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笛声吹起南湖水，散作奇葩满园里。
- 被春收入玉照堂，不逐余芳弄红紫。
- 一春开霁能几时，江梅正多人来稀。
- 光风屈指已过半，頼有缃蕊森高枝。
- 今朝拄杖偏宜到，暖碧红烟染林草。
- 悠然试就花下行，便有疎英点乌帽。
- 细看宝靥轻金涂，密网粲缀万斛珠。
- 一香举处众香发，幻巧更吐冰霜须。
- 叵罗盛酒如春沼，不待东风自开了。
- 呼童撼作晴雪飞，雪飞争似花飞好。
- 上都赏玩争出城，日高三丈车马尘。
- 谁能摆脱热官与铜臭，肯学花底真闲人。
- 时平空山老壮士，不得灭秦报君死。
- 鸡鸣抚剑起相叹，梦领全师渡河水。
- 吾曹耻作儿女愁，何如且插花满头。
- 一盏一盏复一盏，坐到落梅无始休。
- 无梅有月尤堪饮，醉卧苍苔石为枕。
- 醒来明月别寻花，桃岸翻霞杏堆锦。

## 拼音
- di2 sheng1 chui1 qi3 nan2 hu2 shui3 ， san4 zuo4 qi2 pa1 man3 yuan2 li3 。
- bei4 chun1 shou1 ru4 yu4 zhao4 tang2 ， bu4 zhu2 yu2 fang1 nong4 hong2 zi3 。
- yi4 chun1 kai1 ji4 neng2 ji3 shi2 ， jiang1 mei2 zheng4 duo1 ren2 lai2 xi1 。
- guang1 feng1 qu1 zhi3 yi3 guo4 ban4 ， lai4 you3 xiang1 rui3 sen1 gao1 zhi1 。
- jin1 chao2 zhu3 zhang4 pian1 yi2 dao4 ， nuan3 bi4 hong2 yan1 ran3 lin2 cao3 。
- you1 ran2 shi4 jiu4 hua1 xia4 xing2 ， bian4 you3 shu1 ying1 dian3 wu1 mao4 。
- xi4 kan4 bao3 ye4 qing1 jin1 tu2 ， mi4 wang3 can4 zhui4 wan4 hu2 zhu1 。
- yi4 xiang1 ju3 chu4 zhong4 xiang1 fa1 ， huan4 qiao3 geng4 tu3 bing1 shuang1 xu1 。
- po3 luo2 sheng4 jiu3 ru2 chun1 zhao3 ， bu2 dai4 dong1 feng1 zi4 kai1 le0 。
- hu1 tong2 han4 zuo4 qing2 xue3 fei1 ， xue3 fei1 zheng1 si4 hua1 fei1 hao3 。
- shang4 dou1 shang3 wan2 zheng1 chu1 cheng2 ， ri4 gao1 san1 zhang4 che1 ma3 chen2 。
- shui2 neng2 bai3 tuo1 re4 guan1 yu3 tong2 chou4 ， ken3 xue2 hua1 di3 zhen1 xian2 ren2 。
- shi2 ping2 kong1 shan1 lao3 zhuang4 shi4 ， bu4 de2 mie4 qin2 bao4 jun1 si3 。
- ji1 ming2 fu3 jian4 qi3 xiang1 tan4 ， meng4 ling3 quan2 shi1 du4 he2 shui3 。
- wu2 cao2 chi3 zuo4 er2 nü3 chou2 ， he2 ru2 qie3 cha1 hua1 man3 tou2 。
- yi4 zhan3 yi0 zhan3 fu4 yi4 zhan3 ， zuo4 dao4 luo4 mei2 wu2 shi3 xiu1 。
- wu2 mei2 you3 yue4 you2 kan1 yin3 ， zui4 wo4 cang1 tai2 shi2 wei4 zhen3 。
- xing3 lai2 ming2 yue4 bie2 xun2 hua1 ， tao2 an4 fan1 xia2 xing4 dui1 jin3 。

## 注释

## 译文

## 赏析
