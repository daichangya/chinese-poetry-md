---
id: zhang-zi-ci-yun-lu-nan-gong-chen-qi-you-gan
title: 次韵陆南宫晨起有感
titlePinyin: ci4 yun4 lu4 nan2 gong1 chen2 qi3 you3 gan3
titleSlug: ci-yun-lu-nan-gong-chen-qi-you-gan
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骂坐非真豪，挂冠岂实高。
- 畸迹烟雨埋，客气利禄鏖。
- 曷若大丈夫，本志轻旗旄。
- 无择眼界平，芬馨等膻臊。
- 机息箭自空，讵复论弓櫜。
- 先生博达姿，阂世江河滔。
- 器吞子贡琏，才夺东方袍。
- 出处日两忘，居朝隠蓬蒿。
- 一代能几人，称提付郎曹。
- 饭熟菜亦香，但教齿牙牢。

## 拼音
- ma4 zuo4 fei1 zhen1 hao2 ， gua4 guan1 qi3 shi2 gao1 。
- ji1 ji4 yan1 yu3 mai2 ， ke4 qi4 li4 lu4 ao2 。
- he2 ruo4 da4 zhang4 fu0 ， ben3 zhi4 qing1 qi2 mao2 。
- wu2 ze2 yan3 jie4 ping2 ， fen1 xin1 deng3 shan1 sao4 。
- ji1 xi1 jian4 zi4 kong1 ， ju4 fu4 lun4 gong1 gao1 。
- xian1 sheng1 bo2 da2 zi1 ， he2 shi4 jiang1 he2 tao1 。
- qi4 tun1 zi3 gong4 lian3 ， cai2 duo2 dong1 fang1 pao2 。
- chu1 chu4 ri4 liang3 wang4 ， ju1 chao2 yin3 peng2 hao1 。
- yi2 dai4 neng2 ji3 ren2 ， cheng1 ti2 fu4 lang2 cao2 。
- fan4 shu2 cai4 yi4 xiang1 ， dan4 jiao4 chi3 ya2 lao2 。

## 注释

## 译文

## 赏析
