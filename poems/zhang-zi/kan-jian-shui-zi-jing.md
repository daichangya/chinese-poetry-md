---
id: zhang-zi-kan-jian-shui-zi-jing
title: 看涧水自警
titlePinyin: kan4 jian4 shui3 zi4 jing3
titleSlug: kan-jian-shui-zi-jing
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔往灵隠山，寺前贪看水。
- 木阴鉴晖彩，泓渟绝尘滓。
- 游鯈惯餠饵，敲栏聚如蚁。
- 坐玩岂不佳，直须波浪起。
- 开闸放三板，惊雷奔壑底。
- 如油石上苔，老淀光弥弥。
- 衣裳任溅洒，轻飚飒盈耳。
- 归来尚入梦，睡觉思未已。
- 累年罕游山，深居远廛市。
- 林卉渐丛茂，穷幽并余美。
- 疏涧弥百寻，萦纡带苹芷。
- 因风作微澜，绿皱偏可喜。
- 有时日向晚，湾处闲徙倚。
- 簟纹韡縠皴，风平一齐止。
- 瑠璃莹不动，最爱中间里。
- 拟将拄杖探，恐破难整理。
- 拟将瓦砾投，恐涴难揩洗。
- 夹岩桃树影，迎望青迤逦。
- 飞禽既归宿，独留老居士。
- 足痺未忍去，更欲置床几。
- 长绳系羲轮，不容落西汜。
- 倏思家中景，非同借来比。
- 已拚闲到老，从老闲至死。
- 自此晴便看，其看岂涯涘。
- 冥然心有语，功父吾戒尔。
- 操行益孤高，谨终当似始。
- 灵襟永虚洁，内外非二体。
- 行住坐卧处，泥渠亦清泚。
- 免令水有言，人污贻我耻。

## 拼音
- xi1 wang3 ling2 yin3 shan1 ， si4 qian2 tan1 kan4 shui3 。
- mu4 yin1 jian4 hui1 cai3 ， hong2 ting2 jue2 chen2 zi3 。
- you2 tiao2 guan4 bing3 er3 ， qiao1 lan2 ju4 ru2 yi3 。
- zuo4 wan2 qi3 bu4 jia1 ， zhi2 xu1 bo1 lang4 qi3 。
- kai1 zha2 fang4 san1 ban3 ， jing1 lei2 ben1 he4 di3 。
- ru2 you2 shi2 shang4 tai2 ， lao3 dian4 guang1 mi2 mi2 。
- yi1 shang0 ren4 jian4 sa3 ， qing1 biao1 sa4 ying2 er3 。
- gui1 lai2 shang4 ru4 meng4 ， shui4 jiao4 si1 wei4 yi3 。
- lei4 nian2 han3 you2 shan1 ， shen1 ju1 yuan3 chan2 shi4 。
- lin2 hui4 jian4 cong2 mao4 ， qiong2 you1 bing4 yu2 mei3 。
- shu1 jian4 mi2 bai3 xun2 ， ying2 yu1 dai4 ping2 zhi3 。
- yin1 feng1 zuo4 wei1 lan2 ， lü4 zhou4 pian1 ke3 xi3 。
- you3 shi2 ri4 xiang4 wan3 ， wan1 chu4 xian2 xi3 yi3 。
- dian4 wen2 wei3 hu2 cun1 ， feng1 ping2 yi4 qi2 zhi3 。
- liu2 li2 ying2 bu2 dong4 ， zui4 ai4 zhong1 jian1 li3 。
- ni3 jiang1 zhu3 zhang4 tan4 ， kong3 po4 nan2 zheng3 li3 。
- ni3 jiang1 wa3 li4 tou2 ， kong3 wo4 nan2 kai1 xi3 。
- jia2 yan2 tao2 shu4 ying3 ， ying2 wang4 qing1 yi3 li3 。
- fei1 qin2 ji4 gui1 su4 ， du2 liu2 lao3 ju1 shi4 。
- zu2 bi4 wei4 ren3 qu4 ， geng4 yu4 zhi4 chuang2 ji3 。
- chang2 sheng2 xi4 xi1 lun2 ， bu4 rong2 luo4 xi1 si4 。
- shu1 si1 jia1 zhong1 jing3 ， fei1 tong2 jie4 lai2 bi3 。
- yi3 pin1 xian2 dao4 lao3 ， cong2 lao3 xian2 zhi4 si3 。
- zi4 ci3 qing2 bian4 kan4 ， qi2 kan4 qi3 ya2 si4 。
- ming2 ran2 xin1 you3 yu3 ， gong1 fu4 wu2 jie4 er3 。
- cao1 xing2 yi4 gu1 gao1 ， jin3 zhong1 dang1 si4 shi3 。
- ling2 jin1 yong3 xu1 jie2 ， nei4 wai4 fei1 er4 ti3 。
- xing2 zhu4 zuo4 wo4 chu4 ， ni2 qu2 yi4 qing1 ci3 。
- mian3 ling4 shui3 you3 yan2 ， ren2 wu1 yi2 wo3 chi3 。

## 注释

## 译文

## 赏析
