---
id: zhang-zi-ye-zuo-fang-ge-shu-xing
title: 夜坐放歌书兴
titlePinyin: ye4 zuo4 fang4 ge1 shu1 xing1
titleSlug: ye-zuo-fang-ge-shu-xing
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 列星光芒远近同，天河横来压孤篷。
- 溪容一碧看未尽，转入客子诗筒中。
- 筒中满贮千张纸，一路山川供役使。
- 古来霅水足高人，吾宗首说玄真子。
- 都缘抱负经济才，有口挂壁常懒开。
- 樵青渔童与共载，大胜俗侣成群来。
- 可怜当时只名重，野鹤乘轩失威凤。
- 虽闻肖像登九重，收奖空言亦何用。
- 过五百年孙更痴，布裘椶𪨗骨格宜。
- 特来乃祖旧游处，三叫庶几亲见之。
- 见之不见俱莫问，人生只合将闲论。
- 倘来簪绂付儿嬉，圣贤用晦初未闷。
- 拍舷还望星与河，此身或是张志和。
- 一杯更醉投床睡，明日歌声犹震地。

## 拼音
- lie4 xing1 guang1 mang2 yuan3 jin4 tong2 ， tian1 he2 heng2 lai2 ya1 gu1 peng2 。
- xi1 rong2 yi2 bi4 kan4 wei4 jin4 ， zhuan3 ru4 ke4 zi3 shi1 tong3 zhong1 。
- tong3 zhong1 man3 zhu4 qian1 zhang1 zhi3 ， yi2 lu4 shan1 chuan1 gong4 yi4 shi3 。
- gu3 lai2 zha4 shui3 zu2 gao1 ren2 ， wu2 zong1 shou3 shuo1 xuan2 zhen1 zi3 。
- dou1 yuan2 bao4 fu4 jing1 ji4 cai2 ， you3 kou3 gua4 bi4 chang2 lan3 kai1 。
- qiao2 qing1 yu2 tong2 yu3 gong4 zai3 ， da4 sheng4 su2 lü3 cheng2 qun2 lai2 。
- ke3 lian2 dang1 shi2 zhi1 ming2 zhong4 ， ye3 he4 cheng2 xuan1 shi1 wei1 feng4 。
- sui1 wen2 xiao4 xiang4 deng1 jiu3 chong2 ， shou1 jiang3 kong1 yan2 yi4 he2 yong4 。
- guo4 wu3 bai3 nian2 sun1 geng4 chi1 ， bu4 qiu2 zong1 𪨗 gu3 ge2 yi2 。
- te4 lai2 nai3 zu3 jiu4 you2 chu4 ， san1 jiao4 shu4 ji1 qin1 jian4 zhi1 。
- jian4 zhi1 bu2 jian4 ju4 mo4 wen4 ， ren2 sheng1 zhi1 he2 jiang1 xian2 lun4 。
- tang3 lai2 zan1 fu2 fu4 er2 xi1 ， sheng4 xian2 yong4 hui4 chu1 wei4 men1 。
- pai1 xian2 hai2 wang4 xing1 yu3 he2 ， ci3 shen1 huo4 shi4 zhang1 zhi4 he2 。
- yi4 bei1 geng4 zui4 tou2 chuang2 shui4 ， ming2 ri4 ge1 sheng1 you2 zhen4 di4 。

## 注释

## 译文

## 赏析
