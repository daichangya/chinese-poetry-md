---
id: zhang-zi-jian-yu-zi-jian
title: 简虞子建
titlePinyin: jian3 yu2 zi3 jian4
titleSlug: jian-yu-zi-jian
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虞君借屋王城里，闭门端从穷经史。
- 游谒俱非射利徒，名公往往为知己。
- 年来清贫渐到骨，造命由天常自委。
- 属客虽悭北海樽，出街尚矜东郭履。
- 我交英彦固不少，易足如君诚鲜矣。
- 连朝雪片大似掌，平地未尺俄复止。
- 今晨旸光炙瓦垄，旋滴虚簷声不已。
- 竹间鸟雀快飞鸣，庭下儿童争跳喜。
- 叩关过我未及款，首问雪诗曾有几。
- 自云危楼开破牖，尽见山屏群玉倚。
- 远从台馆听笙箫，更煮鲑鱼倾浊醴。
- 呼儿诵我湖上句，聊当清歌摇醉耳。
- 初闻不觉忽自哂，过奖翻令增愧耻。
- 屡称非伪弗许辩，更爱无心真绝比。
- 纷纷驰谷跨深坑，苟禄贪荣颡流泚。
- 辛勤纵得席暂暖，争坐成群又催起。
- 岂若高蹈身不与，裹布羹蔬藉温美。
- 乘闲书纸本非诗，切勿多传召嗤鄙。

## 拼音
- yu2 jun1 jie4 wu1 wang2 cheng2 li3 ， bi4 men2 duan1 cong2 qiong2 jing1 shi3 。
- you2 ye4 ju4 fei1 she4 li4 tu2 ， ming2 gong1 wang3 wang3 wei4 zhi1 ji3 。
- nian2 lai2 qing1 pin2 jian4 dao4 gu3 ， zao4 ming4 you2 tian1 chang2 zi4 wei3 。
- shu3 ke4 sui1 qian1 bei3 hai3 zun1 ， chu1 jie1 shang4 jin1 dong1 guo1 lü3 。
- wo3 jiao1 ying1 yan4 gu4 bu4 shao3 ， yi4 zu2 ru2 jun1 cheng2 xian1 yi3 。
- lian2 chao2 xue3 pian4 da4 si4 zhang3 ， ping2 di4 wei4 chi3 e2 fu4 zhi3 。
- jin1 chen2 yang2 guang1 zhi4 wa3 long3 ， xuan2 di1 xu1 yan2 sheng1 bu4 yi3 。
- zhu2 jian1 niao3 que4 kuai4 fei1 ming2 ， ting2 xia4 er2 tong2 zheng1 tiao4 xi3 。
- kou4 guan1 guo4 wo3 wei4 ji2 kuan3 ， shou3 wen4 xue3 shi1 ceng2 you3 ji3 。
- zi4 yun2 wei1 lou2 kai1 po4 you3 ， jin4 jian4 shan1 ping2 qun2 yu4 yi3 。
- yuan3 cong2 tai2 guan3 ting1 sheng1 xiao1 ， geng4 zhu3 gui1 yu2 qing1 zhuo2 li3 。
- hu1 er2 song4 wo3 hu2 shang4 ju4 ， liao2 dang1 qing1 ge1 yao2 zui4 er3 。
- chu1 wen2 bu4 jue2 hu1 zi4 shen3 ， guo4 jiang3 fan1 ling4 zeng1 kui4 chi3 。
- lü3 cheng1 fei1 wei3 fu2 xu3 bian4 ， geng4 ai4 wu2 xin1 zhen1 jue2 bi3 。
- fen1 fen1 chi2 gu3 kua4 shen1 keng1 ， gou3 lu4 tan1 rong2 sang3 liu2 ci3 。
- xin1 qin2 zong4 de2 xi2 zan4 nuan3 ， zheng1 zuo4 cheng2 qun2 you4 cui1 qi3 。
- qi3 ruo4 gao1 dao3 shen1 bu4 yu3 ， guo3 bu4 geng1 shu1 jie4 wen1 mei3 。
- cheng2 xian2 shu1 zhi3 ben3 fei1 shi1 ， qie4 wu4 duo1 chuan2 zhao4 chi1 bi3 。

## 注释

## 译文

## 赏析
