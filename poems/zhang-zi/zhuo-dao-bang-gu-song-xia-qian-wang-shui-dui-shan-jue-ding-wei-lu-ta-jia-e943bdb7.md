---
id: zhang-zi-zhuo-dao-bang-gu-song-xia-qian-wang-shui-dui-shan-jue-ding-wei-lu-ta-jia-e943bdb7
title: 酌道傍古松下钱王水对山绝顶微露塔尖闻有僧院名益钱
titlePinyin: zhuo2 dao4 bang4 gu3 song1 xia4 qian2 wang2 shui3 dui4 shan1 jue2 ding3 wei1 lu4 ta3 jian1 wen2 you3 seng1 yuan4 ming2 yi4 qian2
titleSlug: zhuo-dao-bang-gu-song-xia-qian-wang-shui-dui-shan-jue-ding-wei-lu-ta-jia-e943bdb7
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山围当车巾，佳兴坌满前。
- 盘松俨如画，盖叠疎萝缠。
- 沙平恰席许，坐荫宜铺毡。
- 扶筇瞰根穴，湛碧泓寒泉。
- 霏空雨方来，众绿争欣然。
- 炎销道旁地，此倍凝阴烟。
- 摩挲复潄涤，毛骨俱澄鲜。
- 轮囷复清冷，肯受代谢迁。
- 何必绝尘世，高洁自永年。
- 钱王德民深，姓氏水为传。
- 遥瞻窣堵坡，背立苍峦巅。
- 人言有废寺，欲到愁攀缘。
- 诸天散香华，顾我应恻怜。
- 被役不为饥，凡质何繇僊。

## 拼音
- shan1 wei2 dang1 che1 jin1 ， jia1 xing1 ben4 man3 qian2 。
- pan2 song1 yan3 ru2 hua4 ， gai4 die2 shu1 luo2 chan2 。
- sha1 ping2 qia4 xi2 xu3 ， zuo4 yin4 yi2 pu4 zhan1 。
- fu2 qiong2 kan4 gen1 xue2 ， zhan4 bi4 hong2 han2 quan2 。
- fei1 kong1 yu3 fang1 lai2 ， zhong4 lü4 zheng1 xin1 ran2 。
- yan2 xiao1 dao4 pang2 di4 ， ci3 bei4 ning2 yin1 yan1 。
- mo2 suo1 fu4 shu4 di2 ， mao2 gu3 ju4 cheng2 xian1 。
- lun2 qun1 fu4 qing1 leng3 ， ken3 shou4 dai4 xie4 qian1 。
- he2 bi4 jue2 chen2 shi4 ， gao1 jie2 zi4 yong3 nian2 。
- qian2 wang2 de2 min2 shen1 ， xing4 shi4 shui3 wei4 chuan2 。
- yao2 zhan1 su1 du3 po1 ， bei4 li4 cang1 luan2 dian1 。
- ren2 yan2 you3 fei4 si4 ， yu4 dao4 chou2 pan1 yuan2 。
- zhu1 tian1 san4 xiang1 hua2 ， gu4 wo3 ying4 ce4 lian2 。
- bei4 yi4 bu2 wei4 ji1 ， fan2 zhi4 he2 yao2 xian1 。

## 注释

## 译文

## 赏析
