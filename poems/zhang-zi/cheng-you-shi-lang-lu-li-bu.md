---
id: zhang-zi-cheng-you-shi-lang-lu-li-bu
title: 呈尤侍郎陆礼部
titlePinyin: cheng2 you2 shi4 lang2 lu4 li3 bu4
titleSlug: cheng-you-shi-lang-lu-li-bu
author: 张镃
authorPinyin: zhang1 zi1
authorSlug: zhang-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今春少晴天，雨声常绵延。
- 晓来羲车展云出，射我屋瓦生苍烟。
- 忆昔既冠时，壮志平幽燕。
- 先王手扶太极起，余事未竟骑星躔。
- 誓将胆与肠，剖析帝座前。
- 出师先定董郭荐，此老妙处心默传。
- 甲庚子亥系宿业，古来局杀英与贤。
- 苍华萧萧药裹侧，不觉转盼霜满颠。
- 因念梦境中，此亦非小缘。
- 枉教心无片饷息，形气自贱欲火然。
- 一根返源六根了，如何不遣情勾牵。
- 今朝好春风，歌鸟如管弦。
- 花香舒锦机，次第铺我园。
- 柳柔曳金绳，高下拂我船。
- 伸臂揽六龙，莫过桑榆边。
- 披猖车尾霞，丹碧如旗旜。
- 幻作万石酒，烂醉三千年。
- 世间生死俱扫空，况复戏弄冕与轩。
- 江西扬子云，道院方昼眠。
- 来书拆半月，欲报懒欲忺。
- 许我诗五十，方得见六篇。
- 清腴似陶谢，尤觉词精便。
- 尤陆二丈人，和答尚未全。
- 贱子焉敢继，口诵心膂镌。
- 此月小筑成，南湖向西偏。
- 规模从简俭，门墙抵人肩。
- 池亭巧相通，万竹夹涧泉。
- 风月岂易量，肯换闲忧煎。
- 怀公不能休，语尽终难宣。

## 拼音
- jin1 chun1 shao3 qing2 tian1 ， yu3 sheng1 chang2 mian2 yan2 。
- xiao3 lai2 xi1 che1 zhan3 yun2 chu1 ， she4 wo3 wu1 wa3 sheng1 cang1 yan1 。
- yi4 xi1 ji4 guan1 shi2 ， zhuang4 zhi4 ping2 you1 yan4 。
- xian1 wang2 shou3 fu2 tai4 ji2 qi3 ， yu2 shi4 wei4 jing4 qi2 xing1 chan2 。
- shi4 jiang1 dan3 yu3 chang2 ， pou1 xi1 di4 zuo4 qian2 。
- chu1 shi1 xian1 ding4 dong3 guo1 jian4 ， ci3 lao3 miao4 chu4 xin1 mo4 chuan2 。
- jia3 geng1 zi3 hai4 xi4 su4 ye4 ， gu3 lai2 ju2 sha1 ying1 yu3 xian2 。
- cang1 hua2 xiao1 xiao1 yao4 guo3 ce4 ， bu4 jue2 zhuan3 pan4 shuang1 man3 dian1 。
- yin1 nian4 meng4 jing4 zhong1 ， ci3 yi4 fei1 xiao3 yuan2 。
- wang3 jiao4 xin1 wu2 pian4 xiang3 xi1 ， xing2 qi4 zi4 jian4 yu4 huo3 ran2 。
- yi4 gen1 fan3 yuan2 liu4 gen1 le0 ， ru2 he2 bu4 qian3 qing2 gou1 qian1 。
- jin1 chao2 hao3 chun1 feng1 ， ge1 niao3 ru2 guan3 xian2 。
- hua1 xiang1 shu1 jin3 ji1 ， ci4 di4 pu4 wo3 yuan2 。
- liu3 rou2 ye4 jin1 sheng2 ， gao1 xia4 fu2 wo3 chuan2 。
- shen1 bi4 lan3 liu4 long2 ， mo4 guo4 sang1 yu2 bian1 。
- pi1 chang1 che1 wei3 xia2 ， dan1 bi4 ru2 qi2 zhan1 。
- huan4 zuo4 wan4 shi2 jiu3 ， lan4 zui4 san1 qian1 nian2 。
- shi4 jian1 sheng1 si3 ju4 sao3 kong1 ， kuang4 fu4 xi4 nong4 mian3 yu3 xuan1 。
- jiang1 xi1 yang2 zi3 yun2 ， dao4 yuan4 fang1 zhou4 mian2 。
- lai2 shu1 chai1 ban4 yue4 ， yu4 bao4 lan3 yu4 xian1 。
- xu3 wo3 shi1 wu3 shi2 ， fang1 de2 jian4 liu4 pian1 。
- qing1 yu2 si4 tao2 xie4 ， you2 jue2 ci2 jing1 bian4 。
- you2 lu4 er4 zhang4 ren2 ， he2 da2 shang4 wei4 quan2 。
- jian4 zi3 yan1 gan3 ji4 ， kou3 song4 xin1 lü3 juan1 。
- ci3 yue4 xiao3 zhu4 cheng2 ， nan2 hu2 xiang4 xi1 pian1 。
- gui1 mo2 cong2 jian3 jian3 ， men2 qiang2 di3 ren2 jian1 。
- chi2 ting2 qiao3 xiang1 tong1 ， wan4 zhu2 jia2 jian4 quan2 。
- feng1 yue4 qi3 yi4 liang2 ， ken3 huan4 xian2 you1 jian1 。
- huai2 gong1 bu4 neng2 xiu1 ， yu3 jin4 zhong1 nan2 xuan1 。

## 注释

## 译文

## 赏析
