---
id: lu-yan-wu-yan
title: 五言
titlePinyin: wu3 yan2
titleSlug: wu-yan
author: 吕岩
authorPinyin: lü3 yan2
authorSlug: lu-yan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 悟了长生理，秋莲处处开。金童登锦帐，玉女下香阶。
- 虎啸天魂住，龙吟地魄来。有人明此道，立使返婴孩。
- 姹女住南方，身边产太阳。蟾宫烹玉液，坎户炼琼浆。
- 过去神仙饵，今来到我尝。一杯延万纪，物外任翱翔。
- 顿悟黄芽理，阴阳禀自然。乾坤炉里炼，日月鼎中煎。
- 木产长生汞，金烹续命铅。世人明此道，立便返童颜。
- 宇宙产黄芽，经炉煆作砂。阴阳烹五彩，水火炼三花。
- 鼎内龙降虎，壶中龟遣蛇。功成归物外，自在乐烟霞。
- 要觅长生路，除非认本元。都来一味药，刚道数千般。
- 丹鼎烹成汞，炉中炼就铅。依时服一粒，白日上冲天。
- 姹女住瑶台，仙花满地开。金苗从此出，玉蕊自天来。
- 凤舞长生曲，鸾歌续命杯。有人明此道，海变已千回。
- 古往诸仙子，根元占甲庚。水中闻虎啸，火里见龙行。
- 进退穷三候，相吞用八纮。冲天功行满，寒暑不能争。
- 我悟长生理，太阳伏太阴。离宫生白玉，坎户产黄金。
- 要主君臣义，须存子母心。九重神室内，虎啸与龙吟。
- 灵丹产太虚，九转入重炉。浴就红莲颗，烧成白玉珠。
- 水中铅一两，火内汞三铢。吃了瑶台宝，升天任海枯。
- 姹女住离宫，身边产雌雄。炉中七返毕，鼎内九还终。
- 悟了鱼投水，迷因鸟在笼。耄年服一粒，立地变冲童。
- 盗得乾坤祖，阴阳是本宗。天魂生白虎，地魄产青龙。
- 运宝泥丸在，搬精入上宫。有人明此法，万载貌如童。
- 要觅金丹理，根元不易逢。三才七返足，四象九还终。
- 浴就微微白，烧成渐渐红。一丸延万纪，物外去冲冲。
- 个个觅长生，根元不易寻。要贪天上宝，须去世间琛。
- 炼就水中火，烧成阳内阴。祖师亲有语，一味水中金。
- 万物皆生土，如人得本元。青龙精是汞，白虎水为铅。
- 悟者子投母，迷应地是天。将来物外客，个个补丹田。
- 二十四神清，三千功行成。寒云连地转，圣日满天明。
- 玉子偏宜种，金田岂在耕。此中真妙理，谁道不长生。
- 妙妙妙中妙，玄玄玄更玄。动言俱演道，语默尽神仙。
- 在掌如珠异，当空似月圆。他时功满后，直入大罗天。

## 拼音
- wu4 le0 chang2 sheng1 li3 ， qiu1 lian2 chu4 chu4 kai1 。 jin1 tong2 deng1 jin3 zhang4 ， yu4 nü3 xia4 xiang1 jie1 。
- hu3 xiao4 tian1 hun2 zhu4 ， long2 yin2 di4 po4 lai2 。 you3 ren2 ming2 ci3 dao4 ， li4 shi3 fan3 ying1 hai2 。
- cha4 nü3 zhu4 nan2 fang1 ， shen1 bian1 chan3 tai4 yang2 。 chan2 gong1 peng1 yu4 ye4 ， kan3 hu4 lian4 qiong2 jiang1 。
- guo4 qu4 shen2 xian1 er3 ， jin1 lai2 dao4 wo3 chang2 。 yi4 bei1 yan2 wan4 ji4 ， wu4 wai4 ren4 ao2 xiang2 。
- dun4 wu4 huang2 ya2 li3 ， yin1 yang2 bing3 zi4 ran2 。 qian2 kun1 lu2 li3 lian4 ， ri4 yue4 ding3 zhong1 jian1 。
- mu4 chan3 chang2 sheng1 gong3 ， jin1 peng1 xu4 ming4 qian1 。 shi4 ren2 ming2 ci3 dao4 ， li4 bian4 fan3 tong2 yan2 。
- yu3 zhou4 chan3 huang2 ya2 ， jing1 lu2 xia1 zuo4 sha1 。 yin1 yang2 peng1 wu3 cai3 ， shui3 huo3 lian4 san1 hua1 。
- ding3 nei4 long2 jiang4 hu3 ， hu2 zhong1 gui1 qian3 she2 。 gong1 cheng2 gui1 wu4 wai4 ， zi4 zai4 le4 yan1 xia2 。
- yao4 mi4 chang2 sheng1 lu4 ， chu2 fei1 ren4 ben3 yuan2 。 dou1 lai2 yi2 wei4 yao4 ， gang1 dao4 shu4 qian1 ban1 。
- dan1 ding3 peng1 cheng2 gong3 ， lu2 zhong1 lian4 jiu4 qian1 。 yi1 shi2 fu2 yi2 li4 ， bai2 ri4 shang4 chong1 tian1 。
- cha4 nü3 zhu4 yao2 tai2 ， xian1 hua1 man3 di4 kai1 。 jin1 miao2 cong2 ci3 chu1 ， yu4 rui3 zi4 tian1 lai2 。
- feng4 wu3 chang2 sheng1 qu3 ， luan2 ge1 xu4 ming4 bei1 。 you3 ren2 ming2 ci3 dao4 ， hai3 bian4 yi3 qian1 hui2 。
- gu3 wang3 zhu1 xian1 zi3 ， gen1 yuan2 zhan4 jia3 geng1 。 shui3 zhong1 wen2 hu3 xiao4 ， huo3 li3 jian4 long2 xing2 。
- jin4 tui4 qiong2 san1 hou4 ， xiang1 tun1 yong4 ba1 hong2 。 chong1 tian1 gong1 xing2 man3 ， han2 shu3 bu4 neng2 zheng1 。
- wo3 wu4 chang2 sheng1 li3 ， tai4 yang2 fu2 tai4 yin1 。 li2 gong1 sheng1 bai2 yu4 ， kan3 hu4 chan3 huang2 jin1 。
- yao4 zhu3 jun1 chen2 yi4 ， xu1 cun2 zi3 mu3 xin1 。 jiu3 chong2 shen2 shi4 nei4 ， hu3 xiao4 yu3 long2 yin2 。
- ling2 dan1 chan3 tai4 xu1 ， jiu3 zhuan3 ru4 zhong4 lu2 。 yu4 jiu4 hong2 lian2 ke1 ， shao1 cheng2 bai2 yu4 zhu1 。
- shui3 zhong1 qian1 yi4 liang3 ， huo3 nei4 gong3 san1 zhu1 。 chi1 le0 yao2 tai2 bao3 ， sheng1 tian1 ren4 hai3 ku1 。
- cha4 nü3 zhu4 li2 gong1 ， shen1 bian1 chan3 ci2 xiong2 。 lu2 zhong1 qi1 fan3 bi4 ， ding3 nei4 jiu3 hai2 zhong1 。
- wu4 le0 yu2 tou2 shui3 ， mi2 yin1 niao3 zai4 long2 。 mao4 nian2 fu2 yi2 li4 ， li4 di4 bian4 chong1 tong2 。
- dao4 de2 qian2 kun1 zu3 ， yin1 yang2 shi4 ben3 zong1 。 tian1 hun2 sheng1 bai2 hu3 ， di4 po4 chan3 qing1 long2 。
- yun4 bao3 ni2 wan2 zai4 ， ban1 jing1 ru4 shang4 gong1 。 you3 ren2 ming2 ci3 fa3 ， wan4 zai3 mao4 ru2 tong2 。
- yao4 mi4 jin1 dan1 li3 ， gen1 yuan2 bu2 yi4 feng2 。 san1 cai2 qi1 fan3 zu2 ， si4 xiang4 jiu3 hai2 zhong1 。
- yu4 jiu4 wei1 wei1 bai2 ， shao1 cheng2 jian4 jian4 hong2 。 yi4 wan2 yan2 wan4 ji4 ， wu4 wai4 qu4 chong1 chong1 。
- ge4 ge4 mi4 chang2 sheng1 ， gen1 yuan2 bu2 yi4 xun2 。 yao4 tan1 tian1 shang4 bao3 ， xu1 qu4 shi4 jian1 chen1 。
- lian4 jiu4 shui3 zhong1 huo3 ， shao1 cheng2 yang2 nei4 yin1 。 zu3 shi1 qin1 you3 yu3 ， yi2 wei4 shui3 zhong1 jin1 。
- wan4 wu4 jie1 sheng1 tu3 ， ru2 ren2 de2 ben3 yuan2 。 qing1 long2 jing1 shi4 gong3 ， bai2 hu3 shui3 wei4 qian1 。
- wu4 zhe3 zi3 tou2 mu3 ， mi2 ying4 di4 shi4 tian1 。 jiang1 lai2 wu4 wai4 ke4 ， ge4 ge4 bu3 dan1 tian2 。
- er4 shi2 si4 shen2 qing1 ， san1 qian1 gong1 xing2 cheng2 。 han2 yun2 lian2 di4 zhuan3 ， sheng4 ri4 man3 tian1 ming2 。
- yu4 zi3 pian1 yi2 zhong3 ， jin1 tian2 qi3 zai4 geng1 。 ci3 zhong1 zhen1 miao4 li3 ， shui2 dao4 bu4 chang2 sheng1 。
- miao4 miao4 miao4 zhong1 miao4 ， xuan2 xuan2 xuan2 geng4 xuan2 。 dong4 yan2 ju4 yan3 dao4 ， yu3 mo4 jin4 shen2 xian1 。
- zai4 zhang3 ru2 zhu1 yi4 ， dang1 kong1 si4 yue4 yuan2 。 ta1 shi2 gong1 man3 hou4 ， zhi2 ru4 da4 luo2 tian1 。

## 注释

## 译文

## 赏析
