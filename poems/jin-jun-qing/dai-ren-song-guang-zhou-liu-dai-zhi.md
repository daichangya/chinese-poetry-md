---
id: jin-jun-qing-dai-ren-song-guang-zhou-liu-dai-zhi
title: 代人送广州刘待制
titlePinyin: dai4 ren2 song4 guang3 zhou1 liu2 dai4 zhi4
titleSlug: dai-ren-song-guang-zhou-liu-dai-zhi
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元精生俊臣，其器疏以博。
- 浑玉谢雕镌，古乐镇浮薄。
- 文章发粹蕴，云汉相纷搏。
- 轩昂仕路间，独立群鸡鹤。
- 朝端耸风采，众听嘉蹇谔。
- 缘饰吏事余，中有名教乐。
- 按狱袪烦苛，餽粮得丰约。
- 邛蜀号险艰，静制犹扃钥。
- 归来奏成绩，高议凌霄鹗。
- 往厘东南计，讵足烦精畧。
- 中道发诏书，飞荣上天阁。
- 抗旌出五岭，广府开巨幕。
- 提封犬牙制，被海珠贝错。
- 况当蛮獠冲，尚苦蜂虿蠚。
- 日望公之来，坐见起民瘼。
- 先声百粤外，猾寇千里却。
- 行当静海隅，天步清且廓。
- 栖栖外台吏，正困缰鏁缚。
- 忻闻大旆过，一见如刮膜。
- 下坐听语言，渴引醇酎酌。
- 退嗟蝇虫痴，敢议骥尾托。
- 愿公南辕还，四海霖雨作。
- 嘻嘘和气行，瞬息群动跃。
- 及此分寸苗，庶几秋有获。

## 拼音
- yuan2 jing1 sheng1 jun4 chen2 ， qi2 qi4 shu1 yi3 bo2 。
- hun2 yu4 xie4 diao1 juan1 ， gu3 le4 zhen4 fu2 bao2 。
- wen2 zhang1 fa1 cui4 yun4 ， yun2 han4 xiang1 fen1 bo2 。
- xuan1 ang2 shi4 lu4 jian1 ， du2 li4 qun2 ji1 he4 。
- chao2 duan1 song3 feng1 cai3 ， zhong4 ting1 jia1 jian3 e4 。
- yuan2 shi4 li4 shi4 yu2 ， zhong1 you3 ming2 jiao4 le4 。
- an4 yu4 qu1 fan2 ke1 ， kui4 liang2 de2 feng1 yue1 。
- qiong2 shu3 hao4 xian3 jian1 ， jing4 zhi4 you2 jiong1 yao4 。
- gui1 lai2 zou4 cheng2 ji4 ， gao1 yi4 ling2 xiao1 e4 。
- wang3 li2 dong1 nan2 ji4 ， ju4 zu2 fan2 jing1 lüe4 。
- zhong1 dao4 fa1 zhao4 shu1 ， fei1 rong2 shang4 tian1 ge2 。
- kang4 jing1 chu1 wu3 ling3 ， guang3 fu3 kai1 ju4 mu4 。
- ti2 feng1 quan3 ya2 zhi4 ， bei4 hai3 zhu1 bei4 cuo4 。
- kuang4 dang1 man2 liao2 chong1 ， shang4 ku3 feng1 chai4 he1 。
- ri4 wang4 gong1 zhi1 lai2 ， zuo4 jian4 qi3 min2 mo4 。
- xian1 sheng1 bai3 yue4 wai4 ， hua2 kou4 qian1 li3 que4 。
- hang2 dang0 jing4 hai3 yu2 ， tian1 bu4 qing1 qie3 kuo4 。
- qi1 qi1 wai4 tai2 li4 ， zheng4 kun4 jiang1 suo3 fu4 。
- xin1 wen2 da4 pei4 guo4 ， yi2 jian4 ru2 gua1 mo2 。
- xia4 zuo4 ting1 yu3 yan2 ， ke3 yin3 chun2 zhou4 zhuo2 。
- tui4 jie1 ying2 chong2 chi1 ， gan3 yi4 ji4 wei3 tuo1 。
- yuan4 gong1 nan2 yuan2 hai2 ， si4 hai3 lin2 yu3 zuo4 。
- xi1 xu1 he2 qi4 xing2 ， shun4 xi1 qun2 dong4 yue4 。
- ji2 ci3 fen1 cun4 miao2 ， shu4 ji1 qiu1 you3 huo4 。

## 注释

## 译文

## 赏析
