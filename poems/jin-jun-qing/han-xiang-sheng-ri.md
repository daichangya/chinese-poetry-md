---
id: jin-jun-qing-han-xiang-sheng-ri
title: 韩相生日
titlePinyin: han2 xiang1 sheng1 ri4
titleSlug: han-xiang-sheng-ri
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 商飚迎素律，兑泽荐元精。
- 象顺奎钧烂，天钟义气清。
- 千龄将圣偶，冢辅为时生。
- 粹蕴森群玉，冲襟贮四瀛。
- 大方捐朴斵，淳辨复韶韺。
- 先帝龙飞日，朝阳凤一鸣。
- 振文齐木铎，保国敌金城。
- 旧德方图任，鸿钧正倚平。
- 具瞻归峻岳，众口说和羹。
- 固结君臣分，穷探礼乐情。
- 用人兼畎亩，得士尽豪英。
- 省罚蠲茶法，均徭审地征。
- 镇浮还美俗，恤隠起疲氓。
- 考古渊源博，含章气思宏。
- 太平论极至，坠典悉兴行。
- 文物期三代，规摹小二京。
- 纳忠高子孟，任重等阿衡。
- 国本重离正，身谋一羽轻。
- 殊方想风烈，曒日照功名。
- 嗣圣嘉深识，明神格至诚。
- 官仪端表宪，圭瑞竦桓楹。
- 邦揆车遵辖，时髦鹿在萍。
- 戍亭无警燧，廓庙有奇兵。
- 达节天须佑，真儒道始亨。
- 黄裳坤德静，玉铉鼎功成。
- 坐致唐虞旦，前无丙魏声。
- 昌期逢庆诞，睿宠极光荣。
- 烨烨台符应，诜诜喜气盈。
- 南岩同久固，西昴共晶明。
- 史克歌眉寿，芳风愿载赓。

## 拼音
- shang1 biao1 ying2 su4 lü4 ， dui4 ze2 jian4 yuan2 jing1 。
- xiang4 shun4 kui2 jun1 lan4 ， tian1 zhong1 yi4 qi4 qing1 。
- qian1 ling2 jiang1 sheng4 ou3 ， zhong3 fu3 wei4 shi2 sheng1 。
- cui4 yun4 sen1 qun2 yu4 ， chong1 jin1 zhu4 si4 ying2 。
- da4 fang1 juan1 pu3 zhuo2 ， chun2 bian4 fu4 shao2 ying1 。
- xian1 di4 long2 fei1 ri4 ， chao2 yang2 feng4 yi4 ming2 。
- zhen4 wen2 qi2 mu4 duo2 ， bao3 guo2 di2 jin1 cheng2 。
- jiu4 de2 fang1 tu2 ren4 ， hong2 jun1 zheng4 yi3 ping2 。
- ju4 zhan1 gui1 jun4 yue4 ， zhong4 kou3 shuo1 he2 geng1 。
- gu4 jie2 jun1 chen2 fen1 ， qiong2 tan4 li3 yue4 qing2 。
- yong4 ren2 jian1 quan3 mu3 ， de2 shi4 jin4 hao2 ying1 。
- sheng3 fa2 juan1 cha2 fa3 ， jun1 yao2 shen3 di4 zheng1 。
- zhen4 fu2 hai2 mei3 su2 ， xu4 yin3 qi3 pi2 mang2 。
- kao3 gu3 yuan1 yuan2 bo2 ， han2 zhang1 qi4 si1 hong2 。
- tai4 ping2 lun4 ji2 zhi4 ， zhui4 dian3 xi1 xing1 xing2 。
- wen2 wu4 qi1 san1 dai4 ， gui1 mo2 xiao3 er4 jing1 。
- na4 zhong1 gao1 zi3 meng4 ， ren4 zhong4 deng3 a1 heng2 。
- guo2 ben3 zhong4 li2 zheng4 ， shen1 mou2 yi4 yu3 qing1 。
- shu1 fang1 xiang3 feng1 lie4 ， jiao3 ri4 zhao4 gong1 ming2 。
- si4 sheng4 jia1 shen1 shi2 ， ming2 shen2 ge2 zhi4 cheng2 。
- guan1 yi2 duan1 biao3 xian4 ， gui1 rui4 song3 huan2 ying2 。
- bang1 kui2 che1 zun1 xia2 ， shi2 mao2 lu4 zai4 ping2 。
- shu4 ting2 wu2 jing3 sui4 ， kuo4 miao4 you3 qi2 bing1 。
- da2 jie2 tian1 xu1 you4 ， zhen1 ru2 dao4 shi3 heng1 。
- huang2 shang0 kun1 de2 jing4 ， yu4 xuan4 ding3 gong1 cheng2 。
- zuo4 zhi4 tang2 yu2 dan4 ， qian2 wu2 bing3 wei4 sheng1 。
- chang1 qi1 feng2 qing4 dan4 ， rui4 chong3 ji2 guang1 rong2 。
- ye4 ye4 tai2 fu2 ying4 ， shen1 shen1 xi3 qi4 ying2 。
- nan2 yan2 tong2 jiu3 gu4 ， xi1 mao3 gong4 jing1 ming2 。
- shi3 ke4 ge1 mei2 shou4 ， fang1 feng1 yuan4 zai3 geng1 。

## 注释

## 译文

## 赏析
