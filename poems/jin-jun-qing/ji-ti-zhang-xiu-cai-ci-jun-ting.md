---
id: jin-jun-qing-ji-ti-zhang-xiu-cai-ci-jun-ting
title: 寄题张秀才此君亭
titlePinyin: ji4 ti2 zhang1 xiu4 cai2 ci3 jun1 ting2
titleSlug: ji-ti-zhang-xiu-cai-ci-jun-ting
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群山四向盘青云，山足一径萦云根。
- 拂云截径敞轩槛，槛外百卉铺重茵。
- 矜春哆哆弄颜色，散漫红紫何纷纷。
- 主人养高不累俗，欲以清节遗子孙。
- 剪花芟草植修竹，半卷画箨含霜筠。
- 渐迎风露竟百亩，碧油黕地无纤尘。
- 对之气思自潇洒，行吟足以穷朝曛。
- 吾居接境未始到，手驰大笔胡能云。
- 劝子无渝岁寒操，惟日虚心比此君。

## 拼音
- qun2 shan1 si4 xiang4 pan2 qing1 yun2 ， shan1 zu2 yi2 jing4 ying2 yun2 gen1 。
- fu2 yun2 jie2 jing4 chang3 xuan1 kan3 ， kan3 wai4 bai3 hui4 pu4 zhong4 yin1 。
- jin1 chun1 duo1 duo1 nong4 yan2 se4 ， san3 man4 hong2 zi3 he2 fen1 fen1 。
- zhu3 ren2 yang3 gao1 bu2 lei4 su2 ， yu4 yi3 qing1 jie2 yi2 zi3 sun1 。
- jian3 hua1 shan1 cao3 zhi2 xiu1 zhu2 ， ban4 juan4 hua4 tuo4 han2 shuang1 yun2 。
- jian4 ying2 feng1 lu4 jing4 bai3 mu3 ， bi4 you2 dan3 di4 wu2 xian1 chen2 。
- dui4 zhi1 qi4 si1 zi4 xiao1 sa3 ， xing2 yin2 zu2 yi3 qiong2 chao2 xun1 。
- wu2 ju1 jie1 jing4 wei4 shi3 dao4 ， shou3 chi2 da4 bi3 hu2 neng2 yun2 。
- quan4 zi3 wu2 yu2 sui4 han2 cao1 ， wei2 ri4 xu1 xin1 bi3 ci3 jun1 。

## 注释

## 译文

## 赏析
