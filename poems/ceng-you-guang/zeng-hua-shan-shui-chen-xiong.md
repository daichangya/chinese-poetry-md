---
id: ceng-you-guang-zeng-hua-shan-shui-chen-xiong
title: 赠画山水陈兄
titlePinyin: zeng4 hua4 shan1 shui3 chen2 xiong1
titleSlug: zeng-hua-shan-shui-chen-xiong
author: 曾有光
authorPinyin: ceng2 you3 guang1
authorSlug: ceng-you-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眼前画士蚕样密，有如陈君万才一。
- 少年识高画愈精，胸蟠物象妙通神。
- 描尽江山归指点，寒林古嶂烟云歛。
- 若悬瀑布飞潺湲，樵人向晚归山巅。
- 幻出楼台景一簇，松钗堕落鸿金屋。
- 苔封石径绿茸茸，深藏古寺无声钟。
- 花落啼鸟四时好，绿阳系马迷芳草。
- 溪上桃花三月春，渔翁垂钓理丝纶。
- 夏日池亭避炎暑，荷花落岸香风度。
- 秋声飒飒芦苇寒，惊飞白鹭起前滩。
- 野梅冬杪香飘路，忽惊四面仝云布。
- 展开一轴指顾间，始知妙画归毫端。
- 谁云不复见摩诘，陈君自得如神笔。
- 石台一去不复来，陈君继芳诚奇哉。
- 形容聊述歌一首，行看声亚诸人右。

## 拼音
- yan3 qian2 hua4 shi4 can2 yang4 mi4 ， you3 ru2 chen2 jun1 wan4 cai2 yi1 。
- shao4 nian2 shi2 gao1 hua4 yu4 jing1 ， xiong1 pan2 wu4 xiang4 miao4 tong1 shen2 。
- miao2 jin4 jiang1 shan1 gui1 zhi3 dian3 ， han2 lin2 gu3 zhang4 yan1 yun2 lian3 。
- ruo4 xuan2 pu4 bu4 fei1 chan2 yuan2 ， qiao2 ren2 xiang4 wan3 gui1 shan1 dian1 。
- huan4 chu1 lou2 tai2 jing3 yi2 cu4 ， song1 chai1 duo4 luo4 hong2 jin1 wu1 。
- tai2 feng1 shi2 jing4 lü4 rong2 rong2 ， shen1 cang2 gu3 si4 wu2 sheng1 zhong1 。
- hua1 luo4 ti2 niao3 si4 shi2 hao3 ， lü4 yang2 xi4 ma3 mi2 fang1 cao3 。
- xi1 shang4 tao2 hua1 san1 yue4 chun1 ， yu2 weng1 chui2 diao4 li3 si1 lun2 。
- xia4 ri4 chi2 ting2 bi4 yan2 shu3 ， he2 hua1 luo4 an4 xiang1 feng1 du4 。
- qiu1 sheng1 sa4 sa4 lu2 wei3 han2 ， jing1 fei1 bai2 lu4 qi3 qian2 tan1 。
- ye3 mei2 dong1 miao3 xiang1 piao1 lu4 ， hu1 jing1 si4 mian4 tong2 yun2 bu4 。
- zhan3 kai1 yi4 zhou2 zhi3 gu4 jian1 ， shi3 zhi1 miao4 hua4 gui1 hao2 duan1 。
- shui2 yun2 bu2 fu4 jian4 mo2 jie2 ， chen2 jun1 zi4 de2 ru2 shen2 bi3 。
- shi2 tai2 yi2 qu4 bu2 fu4 lai2 ， chen2 jun1 ji4 fang1 cheng2 qi2 zai1 。
- xing2 rong2 liao2 shu4 ge1 yi4 shou3 ， xing2 kan4 sheng1 ya4 zhu1 ren2 you4 。

## 注释

## 译文

## 赏析
