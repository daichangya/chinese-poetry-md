---
id: lu-dian-yi-yun-he-li-zhi-gang-huang-an-jian-shi
title: 依韵和李知刚黄安见示
titlePinyin: yi1 yun4 he2 li3 zhi1 gang1 huang2 an1 jian4 shi4
titleSlug: yi-yun-he-li-zhi-gang-huang-an-jian-shi
author: 陆佃
authorPinyin: lu4 dian4
authorSlug: lu-dian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蒋山鳞鬣苍嵯峨，参伐可扪斗可摩。
- 建康开府占形胜，千樯万舳来江艖。
- 忆昨司空驻千骑，与人倾盖肠无他。
- 有时偃蹇枕书卧，忽地起走仍吟哦。
- 诸生横经饱余论，宛若茂草生陵阿。
- 发挥形声解奇字，岂但晚学池中鹅。
- 余初闻风裹粮走，愿就秦扁医沈疴。
- 登堂一见便称许，暴之秋阳濯江沱。
- 夜深归来学舍冷，鼓吹有蛙更闻鼍。
- 曾参捉襟肘屡见，回也箪食倾瓢蠡。
- 谁云寒儒偶遭遇，驰道马疾摇鸣珂。
- 因缘乞郡得金印，关吏虽识难谁何。
- 迩来二纪世已换，仙棋一局真烂柯。
- 孔林父子久同葬，谢安墩在空坡陀。
- 顾瞻思贤有仪象，挂壁未去聊随梭。
- 中年触绪易感慨，頼有二子相经过。
- 陇西家儿信奇伟，美玉在岩珠在波。
- 惭非冰清托之女，亭亭松柏垂茑萝。
- 黄生初来似蚕蠋，被丝缠裹今成蛾。
- 磨砻爪距擅场屋，拟与群俊争殊科。
- 惟黄与李岂易得，一二自抵三千多。
- 回思争雄六战国，竞致宾客寻干戈。
- 黄金筑台礼郭隗，玉盘进手延荆轲。
- 鸡鸣狗盗何足数，虽欲定霸终蹉跎。
- 大哉皇宋圣人出，日月双丽君臣和。
- 岁时金穰玉烛润，纪功泰山崖可磨。
- 平生慷慨慕荆国，自誓中立无邪颇。
- 异时与子共勋业，请效夔契赓尧歌。

## 拼音
- jiang3 shan1 lin2 lie4 cang1 cuo2 e2 ， can1 fa2 ke3 men2 dou4 ke3 mo2 。
- jian4 kang1 kai1 fu3 zhan4 xing2 sheng4 ， qian1 qiang2 wan4 zhu2 lai2 jiang1 cha1 。
- yi4 zuo2 si1 kong1 zhu4 qian1 qi2 ， yu3 ren2 qing1 gai4 chang2 wu2 ta1 。
- you3 shi2 yan3 jian3 zhen3 shu1 wo4 ， hu1 di4 qi3 zou3 reng2 yin2 e2 。
- zhu1 sheng1 heng2 jing1 bao3 yu2 lun4 ， wan3 ruo4 mao4 cao3 sheng1 ling2 a1 。
- fa1 hui1 xing2 sheng1 jie3 qi2 zi4 ， qi3 dan4 wan3 xue2 chi2 zhong1 e2 。
- yu2 chu1 wen2 feng1 guo3 liang2 zou3 ， yuan4 jiu4 qin2 bian3 yi1 shen3 ke1 。
- deng1 tang2 yi2 jian4 bian4 cheng1 xu3 ， bao4 zhi1 qiu1 yang2 zhuo2 jiang1 tuo2 。
- ye4 shen1 gui1 lai2 xue2 she4 leng3 ， gu3 chui1 you3 wa1 geng4 wen2 tuo2 。
- ceng2 can1 zhuo1 jin1 zhou3 lü3 jian4 ， hui2 ye3 dan1 shi2 qing1 piao2 li2 。
- shui2 yun2 han2 ru2 ou3 zao1 yu4 ， chi2 dao4 ma3 ji2 yao2 ming2 ke1 。
- yin1 yuan2 qi3 jun4 de2 jin1 yin4 ， guan1 li4 sui1 shi2 nan2 shui2 he2 。
- er3 lai2 er4 ji4 shi4 yi3 huan4 ， xian1 qi2 yi4 ju2 zhen1 lan4 ke1 。
- kong3 lin2 fu4 zi3 jiu3 tong2 zang4 ， xie4 an1 dun1 zai4 kong1 po1 tuo2 。
- gu4 zhan1 si1 xian2 you3 yi2 xiang4 ， gua4 bi4 wei4 qu4 liao2 sui2 suo1 。
- zhong1 nian2 chu4 xu4 yi4 gan3 kai3 ， lai4 you3 er4 zi3 xiang1 jing1 guo4 。
- long3 xi1 jia1 er2 xin4 qi2 wei3 ， mei3 yu4 zai4 yan2 zhu1 zai4 bo1 。
- can2 fei1 bing1 qing1 tuo1 zhi1 nü3 ， ting2 ting2 song1 bai3 chui2 niao3 luo2 。
- huang2 sheng1 chu1 lai2 si4 can2 zhu2 ， bei4 si1 chan2 guo3 jin1 cheng2 e2 。
- mo2 long2 zhua3 ju4 shan4 chang3 wu1 ， ni3 yu3 qun2 jun4 zheng1 shu1 ke1 。
- wei2 huang2 yu3 li3 qi3 yi4 de2 ， yi1 er4 zi4 di3 san1 qian1 duo1 。
- hui2 si1 zheng1 xiong2 liu4 zhan4 guo2 ， jing4 zhi4 bin1 ke4 xun2 gan1 ge1 。
- huang2 jin1 zhu4 tai2 li3 guo1 wei3 ， yu4 pan2 jin4 shou3 yan2 jing1 ke1 。
- ji1 ming2 gou3 dao4 he2 zu2 shu4 ， sui1 yu4 ding4 ba4 zhong1 cuo1 tuo2 。
- da4 zai1 huang2 song4 sheng4 ren2 chu1 ， ri4 yue4 shuang1 li4 jun1 chen2 he2 。
- sui4 shi2 jin1 rang2 yu4 zhu2 run4 ， ji4 gong1 tai4 shan1 ya2 ke3 mo2 。
- ping2 sheng1 kang1 kai3 mu4 jing1 guo2 ， zi4 shi4 zhong1 li4 wu2 xie2 po1 。
- yi4 shi2 yu3 zi3 gong4 xun1 ye4 ， qing3 xiao4 kui2 qi4 geng1 yao2 ge1 。

## 注释

## 译文

## 赏析
