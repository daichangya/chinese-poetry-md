---
id: lu-dian-zeng-wang-jun-yi
title: 赠王君仪
titlePinyin: zeng4 wang2 jun1 yi2
titleSlug: zeng-wang-jun-yi
author: 陆佃
authorPinyin: lu4 dian4
authorSlug: lu-dian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝思孔子昔在世，门生弟子三千人。
- 大哉卷舒圣人道，弦歌讲诵邹鲁滨。
- 立身非以利欲诱，至诚惟学义与仁。
- 雍容德艺愈磨厉，烜赫光辉弥日新。
- 追尘力行慕汲汲，忘疲善诱思循循。
- 外荣岂就卿相位，内乐惟知探道真。
- 所以万世作师法，望之仰之如北辰。
- 吾尝苦爱孟子语，渊源事业醇乎醇。
- 得君达欲善天下，陋巷穷惟周一身。
- 当时举世谓迂阔，进退何妨吾屈伸。
- 纷纷流俗何足托，以道优游能自遵。
- 瞥然顾彼万锺禄，有如聚散空中云。
- 乃知君子所为学，志将忧道不忧贫。
- 君仪建德一儒士，笃学沧溟陶粹纯。
- 年强有志辟邪说，气壮力苦锄荆榛。
- 放出森森梓杞材，秀枝烂漫敷青春。
- 读书侵暮即然烛，为文夜坐常达晨。
- 谁悯颜瓢啖藜藿，自怜范甑生埃尘。
- 每云外物未尝恤，披卷动能经累旬。
- 有时挥笔泻霖雨，但闻霹雳飞车轮。
- 云开雾散却晴霁，清风淅淅无纤尘。
- 佳花美木竞妍秀，高山远岫皆嶙峋。
- 有时高谈倾耳听，又如天马超昆仑。
- 回顾驽骀百千辈，疲筋竭力安可群。
- 我嗟才识顽且鄙，书斋日得相依亲。
- 勤勤顾子能如此，固宜使人长书绅。

## 拼音
- chang2 si1 kong3 zi3 xi1 zai4 shi4 ， men2 sheng1 di4 zi3 san1 qian1 ren2 。
- da4 zai1 juan4 shu1 sheng4 ren2 dao4 ， xian2 ge1 jiang3 song4 zou1 lu3 bin1 。
- li4 shen1 fei1 yi3 li4 yu4 you4 ， zhi4 cheng2 wei2 xue2 yi4 yu3 ren2 。
- yong1 rong2 de2 yi4 yu4 mo2 li4 ， xuan1 he4 guang1 hui1 mi2 ri4 xin1 。
- zhui1 chen2 li4 xing2 mu4 ji2 ji2 ， wang4 pi2 shan4 you4 si1 xun2 xun2 。
- wai4 rong2 qi3 jiu4 qing1 xiang4 wei4 ， nei4 le4 wei2 zhi1 tan4 dao4 zhen1 。
- suo3 yi3 wan4 shi4 zuo4 shi1 fa3 ， wang4 zhi1 yang3 zhi1 ru2 bei3 chen2 。
- wu2 chang2 ku3 ai4 meng4 zi3 yu3 ， yuan1 yuan2 shi4 ye4 chun2 hu1 chun2 。
- de2 jun1 da2 yu4 shan4 tian1 xia4 ， lou4 xiang4 qiong2 wei2 zhou1 yi1 shen1 。
- dang1 shi2 ju3 shi4 wei4 yu1 kuo4 ， jin4 tui4 he2 fang2 wu2 qu1 shen1 。
- fen1 fen1 liu2 su2 he2 zu2 tuo1 ， yi3 dao4 you1 you2 neng2 zi4 zun1 。
- pie1 ran2 gu4 bi3 wan4 zhong1 lu4 ， you3 ru2 ju4 san4 kong1 zhong1 yun2 。
- nai3 zhi1 jun1 zi3 suo3 wei4 xue2 ， zhi4 jiang1 you1 dao4 bu4 you1 pin2 。
- jun1 yi2 jian4 de2 yi4 ru2 shi4 ， du3 xue2 cang1 ming2 tao2 cui4 chun2 。
- nian2 qiang2 you3 zhi4 bi4 xie2 shuo1 ， qi4 zhuang4 li4 ku3 chu2 jing1 zhen1 。
- fang4 chu1 sen1 sen1 zi3 qi3 cai2 ， xiu4 zhi1 lan4 man4 fu1 qing1 chun1 。
- du2 shu1 qin1 mu4 ji2 ran2 zhu2 ， wei4 wen2 ye4 zuo4 chang2 da2 chen2 。
- shui2 min3 yan2 piao2 dan4 li2 huo4 ， zi4 lian2 fan4 zeng4 sheng1 ai1 chen2 。
- mei3 yun2 wai4 wu4 wei4 chang2 xu4 ， pi1 juan4 dong4 neng2 jing1 lei4 xun2 。
- you3 shi2 hui1 bi3 xie4 lin2 yu3 ， dan4 wen2 pi1 li4 fei1 che1 lun2 。
- yun2 kai1 wu4 san4 que4 qing2 ji4 ， qing1 feng1 xi1 xi1 wu2 xian1 chen2 。
- jia1 hua1 mei3 mu4 jing4 yan2 xiu4 ， gao1 shan1 yuan3 xiu4 jie1 lin2 xun2 。
- you3 shi2 gao1 tan2 qing1 er3 ting1 ， you4 ru2 tian1 ma3 chao1 kun1 lun2 。
- hui2 gu4 nu2 dai4 bai3 qian1 bei4 ， pi2 jin1 jie2 li4 an1 ke3 qun2 。
- wo3 jie1 cai2 shi2 wan2 qie3 bi3 ， shu1 zhai1 ri4 de2 xiang1 yi1 qin1 。
- qin2 qin2 gu4 zi3 neng2 ru2 ci3 ， gu4 yi2 shi3 ren2 chang2 shu1 shen1 。

## 注释

## 译文

## 赏析
