---
id: lu-dian-yi-yun-he-sun-mian-jiao-shou
title: 依韵和孙勉教授
titlePinyin: yi1 yun4 he2 sun1 mian3 jiao4 shou4
titleSlug: yi-yun-he-sun-mian-jiao-shou
author: 陆佃
authorPinyin: lu4 dian4
authorSlug: lu-dian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汝阴先生学虽兴，官职冷静真如冰。
- 门前鸟雀可罗网，甑中埃墨随炊蒸。
- 收拾人才妙长养，落笔虽误犹成蝇。
- 至于败群亦不受，画脂徒费知难凝。
- 从来说详富学海，发挥春秋破晻暧。
- 仲舒玉杯足瑕颣，中散珠船不光彩。
- 著书固知非一日，作诗又欲重千载。
- 公卿争迎为上客，信知淮楚文章伯。
- 应许曹参避正堂，未甘贾谊虚前席。
- 男儿富贵固有时，如何宦达微愆期。
- 衮衣绣裳毕竟在，祇是即今髭鬓改。
- 平生耿介性不容，凛凛劲节凌秋风。
- 金华中丞最称赏，惜也未老先龙钟。
- 去人阖棺命云促，浮生瞬息风中烛。
- 华萼飘零不得归，涕泪数行悲手足。
- 顾予未放雪满颠，乞得清颍如升仙。
- 喜闻故人在学校，宛若见面初开牋。
- 扬州骑鹤未足羡，便欲共醉花中间。
- 西湖风景事事好，不似吴越惟无山。
- 海棠方恨我来迟，君欲归去将何之。
- 期向圣时同尽瘁，况复交情淡如水。
- 他年若和傅说羹，免使盐梅鼎颠趾。

## 拼音
- ru3 yin1 xian1 sheng1 xue2 sui1 xing1 ， guan1 zhi2 leng3 jing4 zhen1 ru2 bing1 。
- men2 qian2 niao3 que4 ke3 luo2 wang3 ， zeng4 zhong1 ai1 mo4 sui2 chui1 zheng1 。
- shou1 shi2 ren2 cai2 miao4 chang2 yang3 ， luo4 bi3 sui1 wu4 you2 cheng2 ying2 。
- zhi4 yu2 bai4 qun2 yi4 bu2 shou4 ， hua4 zhi1 tu2 fei4 zhi1 nan2 ning2 。
- cong2 lai2 shuo1 xiang2 fu4 xue2 hai3 ， fa1 hui1 chun1 qiu1 po4 an3 ai4 。
- zhong4 shu1 yu4 bei1 zu2 xia2 lei4 ， zhong1 san4 zhu1 chuan2 bu4 guang1 cai3 。
- zhu4 shu1 gu4 zhi1 fei1 yi2 ri4 ， zuo4 shi1 you4 yu4 zhong4 qian1 zai3 。
- gong1 qing1 zheng1 ying2 wei4 shang4 ke4 ， xin4 zhi1 huai2 chu3 wen2 zhang1 bo2 。
- ying1 xu3 cao2 can1 bi4 zheng4 tang2 ， wei4 gan1 jia3 yi4 xu1 qian2 xi2 。
- nan2 er2 fu4 gui4 gu4 you3 shi2 ， ru2 he2 huan4 da2 wei1 qian1 qi1 。
- gun3 yi1 xiu4 shang0 bi4 jing4 zai4 ， qi2 shi4 ji2 jin1 zi1 bin4 gai3 。
- ping2 sheng1 geng3 jie4 xing4 bu4 rong2 ， lin3 lin3 jin4 jie2 ling2 qiu1 feng1 。
- jin1 hua2 zhong1 cheng2 zui4 cheng1 shang3 ， xi1 ye3 wei4 lao3 xian1 long2 zhong1 。
- qu4 ren2 he2 guan1 ming4 yun2 cu4 ， fu2 sheng1 shun4 xi1 feng1 zhong1 zhu2 。
- hua2 e4 piao1 ling2 bu4 de2 gui1 ， ti4 lei4 shu4 xing2 bei1 shou3 zu2 。
- gu4 yu3 wei4 fang4 xue3 man3 dian1 ， qi3 de2 qing1 ying3 ru2 sheng1 xian1 。
- xi3 wen2 gu4 ren2 zai4 xue2 xiao4 ， wan3 ruo4 jian4 mian4 chu1 kai1 jian1 。
- yang2 zhou1 qi2 he4 wei4 zu2 xian4 ， bian4 yu4 gong4 zui4 hua1 zhong1 jian1 。
- xi1 hu2 feng1 jing3 shi4 shi4 hao3 ， bu2 si4 wu2 yue4 wei2 wu2 shan1 。
- hai3 tang2 fang1 hen4 wo3 lai2 chi2 ， jun1 yu4 gui1 qu4 jiang1 he2 zhi1 。
- qi1 xiang4 sheng4 shi2 tong2 jin4 cui4 ， kuang4 fu4 jiao1 qing2 dan4 ru2 shui3 。
- ta1 nian2 ruo4 he2 fu4 shuo1 geng1 ， mian3 shi3 yan2 mei2 ding3 dian1 zhi3 。

## 注释

## 译文

## 赏析
