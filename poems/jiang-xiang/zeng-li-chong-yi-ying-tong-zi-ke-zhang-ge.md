---
id: jiang-xiang-zeng-li-chong-yi-ying-tong-zi-ke-zhang-ge
title: 赠李崇义应童子科长歌
titlePinyin: zeng4 li3 chong2 yi4 ying4 tong2 zi3 ke1 zhang3 ge1
titleSlug: zeng-li-chong-yi-ying-tong-zi-ke-zhang-ge
author: 江湘
authorPinyin: jiang1 xiang1
authorSlug: jiang-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 通经应童科，诗书尤所长。
- 生儿有如此，族党真有光。
- 五车举舌端，观者遶回廊。
- 崭然露头角，志气何坚刚。
- 七岁古所难，一目书五行。
- 毋乃天帝孙，为织云锦裳。
- 自觉我形秽，明珠在我傍。
- 麟经究终始，猿臂射艺场。
- 覆诵公堂上，时维十月阳。
- 同僚发嗟叹，喜子同举觞。
- 我非韩昌黎，坠绪寻茫茫。
- 犹拟作一序，如送童子张。
- 读书宜闭门，不迎亦不将。
- 六经漱芳润，暗然名日彰。
- 上书愿鬻汉，负鼎期干汤。
- 幼学欲壮行，少年非所当。
- 细字缀语言，漏声夜未央。
- 短檠提案前，帘幕风露堂。
- 博洽精经史，纵横骛皇王。
- 逢源欲深造，不息思自强。
- 上必希贤圣，下期为隽良。
- 时乎时不再，夜气毋牿亡。
- 缅想唐宗室，姓名今馨香。
- 长吉非凡流，劲词摩穹苍。
- 锦囊搜佳句，诗体轹齐梁。
- 长源有仙骨，𫖯笑余子忙。
- 鸣珂乃言志，宁忍驹服箱。
- 卓哉二君子，驰声翰墨场。
- 愿子勉未至，多歧戒亡羊。
- 举动思古人，远到胡可量。
- 召见金銮殿，承恩七宝床。
- 假直秘书阁，徧览万卷藏。
- 此是君家事，射策宜为郎。
- 万人吾往矣，所向俱披猖。
- 蝜蝂戒缘高，失手千丈强。
- 散仙戒追陪，埃𡏖惊劻勷。
- 顾我理一同，强颜补千疮。
- 催科政何拙，劝民务农桑。
- 戴星廑出入，艰险身备尝。
- 未寻三径盟，徒积九回肠。
- 为米耻折腰，卜居筑林塘。
- 我赋归去来，观子鹏路翔。
- 更尽一杯酒，富贵无相忘。

## 拼音
- tong1 jing1 ying4 tong2 ke1 ， shi1 shu1 you2 suo3 chang2 。
- sheng1 er2 you3 ru2 ci3 ， zu2 dang3 zhen1 you3 guang1 。
- wu3 che1 ju3 she2 duan1 ， guan1 zhe3 rao4 hui2 lang2 。
- zhan3 ran2 lu4 tou2 jiao3 ， zhi4 qi4 he2 jian1 gang1 。
- qi1 sui4 gu3 suo3 nan2 ， yi2 mu4 shu1 wu3 hang2 。
- wu2 nai3 tian1 di4 sun1 ， wei4 zhi1 yun2 jin3 shang0 。
- zi4 jue2 wo3 xing2 hui4 ， ming2 zhu1 zai4 wo3 bang4 。
- lin2 jing1 jiu1 zhong1 shi3 ， yuan2 bi4 she4 yi4 chang3 。
- fu4 song4 gong1 tang2 shang4 ， shi2 wei2 shi2 yue4 yang2 。
- tong2 liao2 fa1 jie1 tan4 ， xi3 zi3 tong2 ju3 shang1 。
- wo3 fei1 han2 chang1 li2 ， zhui4 xu4 xun2 mang2 mang2 。
- you2 ni3 zuo4 yi2 xu4 ， ru2 song4 tong2 zi3 zhang1 。
- du2 shu1 yi2 bi4 men2 ， bu4 ying2 yi4 bu4 jiang1 。
- liu4 jing1 shu4 fang1 run4 ， an4 ran2 ming2 ri4 zhang1 。
- shang4 shu1 yuan4 yu4 han4 ， fu4 ding3 qi1 gan1 tang1 。
- you4 xue2 yu4 zhuang4 xing2 ， shao4 nian2 fei1 suo3 dang1 。
- xi4 zi4 zhui4 yu3 yan2 ， lou4 sheng1 ye4 wei4 yang1 。
- duan3 qing2 ti2 an4 qian2 ， lian2 mu4 feng1 lu4 tang2 。
- bo2 qia4 jing1 jing1 shi3 ， zong4 heng2 wu4 huang2 wang2 。
- feng2 yuan2 yu4 shen1 zao4 ， bu4 xi1 si1 zi4 qiang2 。
- shang4 bi4 xi1 xian2 sheng4 ， xia4 qi1 wei4 jun4 liang2 。
- shi2 hu1 shi2 bu2 zai4 ， ye4 qi4 wu2 gu4 wang2 。
- mian3 xiang3 tang2 zong1 shi4 ， xing4 ming2 jin1 xin1 xiang1 。
- chang2 ji2 fei1 fan2 liu2 ， jin4 ci2 mo2 qiong2 cang1 。
- jin3 nang2 sou1 jia1 ju4 ， shi1 ti3 li4 qi2 liang2 。
- chang2 yuan2 you3 xian1 gu3 ， fu3 xiao4 yu2 zi3 mang2 。
- ming2 ke1 nai3 yan2 zhi4 ， ning2 ren3 ju1 fu2 xiang1 。
- zhuo2 zai1 er4 jun1 zi3 ， chi2 sheng1 han4 mo4 chang3 。
- yuan4 zi3 mian3 wei4 zhi4 ， duo1 qi2 jie4 wang2 yang2 。
- ju3 dong4 si1 gu3 ren2 ， yuan3 dao4 hu2 ke3 liang2 。
- zhao4 jian4 jin1 luan2 dian4 ， cheng2 en1 qi1 bao3 chuang2 。
- jia3 zhi2 mi4 shu1 ge2 ， bian4 lan3 wan4 juan4 cang2 。
- ci3 shi4 jun1 jia1 shi4 ， she4 ce4 yi2 wei4 lang2 。
- wan4 ren2 wu2 wang3 yi3 ， suo3 xiang4 ju4 pi1 chang1 。
- fu4 ban3 jie4 yuan2 gao1 ， shi1 shou3 qian1 zhang4 qiang2 。
- san4 xian1 jie4 zhui1 pei2 ， ai1 𡏖 jing1 kuang1 rang2 。
- gu4 wo3 li3 yi4 tong2 ， qiang2 yan2 bu3 qian1 chuang1 。
- cui1 ke1 zheng4 he2 zhuo1 ， quan4 min2 wu4 nong2 sang1 。
- dai4 xing1 jin3 chu1 ru4 ， jian1 xian3 shen1 bei4 chang2 。
- wei4 xun2 san1 jing4 meng2 ， tu2 ji1 jiu3 hui2 chang2 。
- wei4 mi3 chi3 zhe2 yao1 ， bu3 ju1 zhu4 lin2 tang2 。
- wo3 fu4 gui1 qu4 lai2 ， guan1 zi3 peng2 lu4 xiang2 。
- geng4 jin4 yi4 bei1 jiu3 ， fu4 gui4 wu2 xiang1 wang4 。

## 注释

## 译文

## 赏析
