---
id: li-shen-ti-fa-hua-si-wu-yan-er-shi-yun
title: 题法华寺五言二十韵
titlePinyin: ti2 fa3 hua2 si4 wu3 yan2 er4 shi2 yun4
titleSlug: ti-fa-hua-si-wu-yan-er-shi-yun
author: 李绅
authorPinyin: li3 shen1
authorSlug: li-shen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 花界无生地，慈宫有相天。化娥腾宝像，留影閟金仙。
- 殿涌全身塔，池开半月泉。十峰排碧落，双涧合清涟。
- 药草经行遍，香灯次第燃。戒珠高腊护，心印祖僧传。
- 瓶识先罗汉，衣存旧福田。幻身观火宅，昏眼照青莲。
- 住觉超真境，依游渡法船。化城珠百亿，灵迹冠三千。
- 萧壁将沈影，梁薪尚缀烟。色尘知有数，劫烬岂无年。
- 龙喷疑通海，鲸吞想漏川。磬疏闻启梵，钟息见安禅。
- 指喻三车觉，开迷五阴缠。教通方便入，心达是非诠。
- 贝叶千花藏，檀林万宝篇。坐严狮子迅，幢饰网珠悬。
- 极乐知无碍，分明应有缘。还将意功德，留偈法王前。

## 拼音
- hua1 jie4 wu2 sheng1 di4 ， ci2 gong1 you3 xiang1 tian1 。 hua4 e2 teng2 bao3 xiang4 ， liu2 ying3 bi4 jin1 xian1 。
- dian4 yong3 quan2 shen1 ta3 ， chi2 kai1 ban4 yue4 quan2 。 shi2 feng1 pai2 bi4 luo4 ， shuang1 jian4 he2 qing1 lian2 。
- yao4 cao3 jing1 xing2 bian4 ， xiang1 deng1 ci4 di4 ran2 。 jie4 zhu1 gao1 la4 hu4 ， xin1 yin4 zu3 seng1 chuan2 。
- ping2 shi2 xian1 luo2 han4 ， yi1 cun2 jiu4 fu2 tian2 。 huan4 shen1 guan1 huo3 zhai2 ， hun1 yan3 zhao4 qing1 lian2 。
- zhu4 jue2 chao1 zhen1 jing4 ， yi1 you2 du4 fa3 chuan2 。 hua4 cheng2 zhu1 bai3 yi4 ， ling2 ji4 guan1 san1 qian1 。
- xiao1 bi4 jiang1 shen3 ying3 ， liang2 xin1 shang4 zhui4 yan1 。 se4 chen2 zhi1 you3 shu4 ， jie2 jin4 qi3 wu2 nian2 。
- long2 pen1 yi2 tong1 hai3 ， jing1 tun1 xiang3 lou4 chuan1 。 qing4 shu1 wen2 qi3 fan4 ， zhong1 xi1 jian4 an1 chan2 。
- zhi3 yu4 san1 che1 jue2 ， kai1 mi2 wu3 yin1 chan2 。 jiao4 tong1 fang1 bian4 ru4 ， xin1 da2 shi4 fei1 quan2 。
- bei4 ye4 qian1 hua1 cang2 ， tan2 lin2 wan4 bao3 pian1 。 zuo4 yan2 shi1 zi0 xun4 ， zhuang4 shi4 wang3 zhu1 xuan2 。
- ji2 le4 zhi1 wu2 ai4 ， fen1 ming2 ying1 you3 yuan2 。 hai2 jiang1 yi4 gong1 de2 ， liu2 ji4 fa3 wang2 qian2 。

## 注释

## 译文

## 赏析
