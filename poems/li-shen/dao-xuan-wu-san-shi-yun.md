---
id: li-shen-dao-xuan-wu-san-shi-yun
title: 到宣武三十韵
titlePinyin: dao4 xuan1 wu3 san1 shi2 yun4
titleSlug: dao-xuan-wu-san-shi-yun
author: 李绅
authorPinyin: li3 shen1
authorSlug: li-shen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 七月趋梁苑，三年谢尹京。旧风除物蠹，新律奉师贞。
- 龙节双油重，蛇矛百练明。跃鱼连后旆，腾虎耀前旌。
- 路转金神并，川开铁马横。拥旄差白羽，分辔引红缨。
- 在浚风烟接，维嵩巩洛清。贯鱼奔骑疾，连雁卷行轻。
- 烟垒风调角，秋原雨洗兵。宿云看布甲，疏柳见分营。
- 鼓彻通宵警，和门候晓晴。虎符三校列，鱼胄万夫迎。
- 弄马猿猱健，奔车角抵呈。驾肩傍隘道，张幕内连楹。
- 森戟承三令，攒戈退一声。及郊知雨过，观俗辨风行。
- 望宋怜思女，游梁念客卿。义夫留感激，公子播英名。
- 泽广豚鱼洽，恩宣岂弟生。善师忘任智，中略在推诚。
- 式宴歌钟合，陈筵绮绣并。戏鼙千卒跃，均酒百壶倾。
- 乐与师徒共，欢从井邑盈。教通因渐染，人悦尚和平。
- 授钺惭分阃，登坛荷列城。虚裘朝独坐，雄剑夜孤鸣。
- 白发侵霜变，丹心捧日惊。卫青终保志，潘岳未忘情。
- 期月终迷化，三年讵有成。惟看波海动，天外斩长鲸。

## 拼音
- qi1 yue4 qu1 liang2 yuan4 ， san1 nian2 xie4 yin3 jing1 。 jiu4 feng1 chu2 wu4 du4 ， xin1 lü4 feng4 shi1 zhen1 。
- long2 jie2 shuang1 you2 zhong4 ， she2 mao2 bai3 lian4 ming2 。 yue4 yu2 lian2 hou4 pei4 ， teng2 hu3 yao4 qian2 jing1 。
- lu4 zhuan3 jin1 shen2 bing4 ， chuan1 kai1 tie3 ma3 heng2 。 yong1 mao2 cha4 bai2 yu3 ， fen1 pei4 yin3 hong2 ying1 。
- zai4 jun4 feng1 yan1 jie1 ， wei2 song1 gong3 luo4 qing1 。 guan4 yu2 ben1 qi2 ji2 ， lian2 yan4 juan4 xing2 qing1 。
- yan1 lei3 feng1 tiao2 jiao3 ， qiu1 yuan2 yu3 xi3 bing1 。 su4 yun2 kan4 bu4 jia3 ， shu1 liu3 jian4 fen1 ying2 。
- gu3 che4 tong1 xiao1 jing3 ， he2 men2 hou4 xiao3 qing2 。 hu3 fu2 san1 xiao4 lie4 ， yu2 zhou4 wan4 fu1 ying2 。
- nong4 ma3 yuan2 nao2 jian4 ， ben1 che1 jue2 di3 cheng2 。 jia4 jian1 bang4 ai4 dao4 ， zhang1 mu4 nei4 lian2 ying2 。
- sen1 ji3 cheng2 san1 ling4 ， zan3 ge1 tui4 yi4 sheng1 。 ji2 jiao1 zhi1 yu3 guo4 ， guan1 su2 bian4 feng1 xing2 。
- wang4 song4 lian2 si1 nü3 ， you2 liang2 nian4 ke4 qing1 。 yi4 fu1 liu2 gan3 ji1 ， gong1 zi3 bo1 ying1 ming2 。
- ze2 guang3 tun2 yu2 qia4 ， en1 xuan1 qi3 di4 sheng1 。 shan4 shi1 wang4 ren4 zhi4 ， zhong1 lüe4 zai4 tui1 cheng2 。
- shi4 yan4 ge1 zhong1 he2 ， chen2 yan2 qi3 xiu4 bing4 。 xi4 pi2 qian1 zu2 yue4 ， jun1 jiu3 bai3 hu2 qing1 。
- le4 yu3 shi1 tu2 gong4 ， huan1 cong2 jing3 yi4 ying2 。 jiao4 tong1 yin1 jian4 ran3 ， ren2 yue4 shang4 he2 ping2 。
- shou4 yue4 can2 fen1 kun3 ， deng1 tan2 he2 lie4 cheng2 。 xu1 qiu2 chao2 du2 zuo4 ， xiong2 jian4 ye4 gu1 ming2 。
- bai2 fa4 qin1 shuang1 bian4 ， dan1 xin1 peng3 ri4 jing1 。 wei4 qing1 zhong1 bao3 zhi4 ， pan1 yue4 wei4 wang4 qing2 。
- qi1 yue4 zhong1 mi2 hua4 ， san1 nian2 ju4 you3 cheng2 。 wei2 kan4 bo1 hai3 dong4 ， tian1 wai4 zhan3 chang2 jing1 。

## 注释

## 译文

## 赏析
