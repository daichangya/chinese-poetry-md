---
id: li-shen-deng-yu-miao-hui-jiang-xue-wu-yan-er-shi-yun
title: 登禹庙回降雪五言二十韵
titlePinyin: deng1 yu3 miao4 hui2 jiang4 xue3 wu3 yan2 er4 shi2 yun4
titleSlug: deng-yu-miao-hui-jiang-xue-wu-yan-er-shi-yun
author: 李绅
authorPinyin: li3 shen1
authorSlug: li-shen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 金奏云坛毕，同云拂雪来。玉田千亩合，琼室万家开。
- 湖暗冰封镜，山明树变梅。裂缯分井陌，连璧混楼台。
- 麻引诗人兴，盐牵谢女才。细疑歌响尽，旅作舞腰回。
- 著水鹅毛失，铺松鹤羽摧。半崖云掩映，当砌月裴回。
- 遇物纤能状，随方巧若裁。玉花全缀萼，珠蚌尽呈胎。
- 志士书频照，鲛人杼正催。妒妆凌粉匣，欺酒上琼杯。
- 海使迷奔辙，江涛认暗雷。疾飘风作驭，轻集霰为媒。
- 剑客休矜利，农师正念摧。瑞彰知有感，灵贶表无灾。
- 尧历占新庆，虞阶想旧陪。粉凝莺阁下，银结凤池隈。
- 鸡树花惊笑，龙池絮欲猜。劳歌会稽守，遥祝永康哉。

## 拼音
- jin1 zou4 yun2 tan2 bi4 ， tong2 yun2 fu2 xue3 lai2 。 yu4 tian2 qian1 mu3 he2 ， qiong2 shi4 wan4 jia1 kai1 。
- hu2 an4 bing1 feng1 jing4 ， shan1 ming2 shu4 bian4 mei2 。 lie4 zeng1 fen1 jing3 mo4 ， lian2 bi4 hun4 lou2 tai2 。
- ma2 yin3 shi1 ren2 xing1 ， yan2 qian1 xie4 nü3 cai2 。 xi4 yi2 ge1 xiang3 jin4 ， lü3 zuo4 wu3 yao1 hui2 。
- zhu4 shui3 e2 mao2 shi1 ， pu4 song1 he4 yu3 cui1 。 ban4 ya2 yun2 yan3 ying4 ， dang1 qi4 yue4 pei2 hui2 。
- yu4 wu4 xian1 neng2 zhuang4 ， sui2 fang1 qiao3 ruo4 cai2 。 yu4 hua1 quan2 zhui4 e4 ， zhu1 bang4 jin4 cheng2 tai1 。
- zhi4 shi4 shu1 pin2 zhao4 ， jiao1 ren2 zhu4 zheng4 cui1 。 du4 zhuang1 ling2 fen3 xia2 ， qi1 jiu3 shang4 qiong2 bei1 。
- hai3 shi3 mi2 ben1 zhe2 ， jiang1 tao1 ren4 an4 lei2 。 ji2 piao1 feng1 zuo4 yu4 ， qing1 ji2 xian4 wei4 mei2 。
- jian4 ke4 xiu1 jin1 li4 ， nong2 shi1 zheng4 nian4 cui1 。 rui4 zhang1 zhi1 you3 gan3 ， ling2 kuang4 biao3 wu2 zai1 。
- yao2 li4 zhan4 xin1 qing4 ， yu2 jie1 xiang3 jiu4 pei2 。 fen3 ning2 ying1 ge2 xia4 ， yin2 jie2 feng4 chi2 wei1 。
- ji1 shu4 hua1 jing1 xiao4 ， long2 chi2 xu4 yu4 cai1 。 lao2 ge1 hui4 ji1 shou3 ， yao2 zhu4 yong3 kang1 zai1 。

## 注释

## 译文

## 赏析
