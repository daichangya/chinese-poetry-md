---
id: li-shen-qu-han-yuan-zao-wu-gou-si-shi-liu-yun
title: 趋翰苑遭诬构四十六韵
titlePinyin: qu1 han4 yuan4 zao1 wu1 gou4 si4 shi2 liu4 yun4
titleSlug: qu-han-yuan-zao-wu-gou-si-shi-liu-yun
author: 李绅
authorPinyin: li3 shen1
authorSlug: li-shen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 九五当干德，三千应瑞符。纂尧昌圣历，宗禹盛丕图。
- 画象垂新令，消兵易旧谟。选贤方去智，招谏忽升愚。
- 大乐调元气，神功运化炉。脱鳞超沆瀣，翻翼集蓬壶。
- 捧日恩光别，抽毫顾问殊。凤形怜采笔，龙颔借骊珠。
- 掷地声名寡，摩天羽翮孤。洁身酬雨露，利口扇谗谀。
- 碧海同宸眷，鸿毛比贱躯。辨疑分黑白，举直抵朋徒。
- 庭兽方呈角，阶蓂始效莩。日倾乌掩魄，星落斗摧枢。
- 坠剑悲乔岳，号弓泣鼎湖。乱群逢害马，择肉纵狂䝙。
- 胆为隳肝竭，心因沥血枯。满帆摧骇浪，征棹折危途。
- 燕客书方诈，尧门信未孚。谤兴金就铄，毁极玉生愈。
- 砺吻矜先搏，张罗骋疾驱。地嫌稀魍魉，海恨止番禺。
- 瘴岭冲蛇入，蒸池蹑虺趋。望天收雪涕，看镜揽霜须。
- 草毒人惊剪，茅荒室未诛。火风晴处扇，山鬼雨中呼。
- 穷老乡关远，羁愁骨肉无。鹊灵窥牖户，龟瑞出泥途。
- 烟岛深千瘴，沧波淼四隅。海标传信使，江棹认妻孥。
- 到接三冬暮，来经六月徂。暗滩朝不怒，惊濑夜无虞。
- 俯首安羸业，齐眉慰病夫。涸鱼思雨润，僵燕望雷苏。
- 诏下因颁朔，恩移讵省辜。诳天犹指鹿，依社尚凭狐。
- 度岭瞻牛斗，浮江淬辘轳。未平人睚眦，谁惧鬼揶揄。
- 盆浦潮通楚，匡山地接吴。庾楼清桂满，远寺素莲敷。
- 仿佛皆停马，悲欢尽隙驹。旧交封宿草，衰鬓重生刍。
- 万戟分梁苑，双旌寄鲁儒。骎骎移岁月，冉冉近桑榆。
- 疲马愁千里，孤鸿念五湖。终当赋归去，那更学杨朱。

## 拼音
- jiu3 wu3 dang1 gan1 de2 ， san1 qian1 ying4 rui4 fu2 。 zuan3 yao2 chang1 sheng4 li4 ， zong1 yu3 sheng4 pi1 tu2 。
- hua4 xiang4 chui2 xin1 ling4 ， xiao1 bing1 yi4 jiu4 mo2 。 xuan3 xian2 fang1 qu4 zhi4 ， zhao1 jian4 hu1 sheng1 yu2 。
- da4 le4 tiao2 yuan2 qi4 ， shen2 gong1 yun4 hua4 lu2 。 tuo1 lin2 chao1 hang4 xie4 ， fan1 yi4 ji2 peng2 hu2 。
- peng3 ri4 en1 guang1 bie2 ， chou1 hao2 gu4 wen4 shu1 。 feng4 xing2 lian2 cai3 bi3 ， long2 han4 jie4 li2 zhu1 。
- zhi4 di4 sheng1 ming2 gua3 ， mo2 tian1 yu3 he2 gu1 。 jie2 shen1 chou2 yu3 lu4 ， li4 kou3 shan4 chan2 yu2 。
- bi4 hai3 tong2 chen2 juan4 ， hong2 mao2 bi3 jian4 qu1 。 bian4 yi2 fen1 hei1 bai2 ， ju3 zhi2 di3 peng2 tu2 。
- ting2 shou4 fang1 cheng2 jiao3 ， jie1 mi4 shi3 xiao4 piao3 。 ri4 qing1 wu1 yan3 po4 ， xing1 luo4 dou4 cui1 shu1 。
- zhui4 jian4 bei1 qiao2 yue4 ， hao4 gong1 qi4 ding3 hu2 。 luan4 qun2 feng2 hai4 ma3 ， ze2 rou4 zong4 kuang2 chu1 。
- dan3 wei4 hui1 gan1 jie2 ， xin1 yin1 li4 xue4 ku1 。 man3 fan1 cui1 hai4 lang4 ， zheng1 zhao4 zhe2 wei1 tu2 。
- yan4 ke4 shu1 fang1 zha4 ， yao2 men2 xin4 wei4 fu2 。 bang4 xing1 jin1 jiu4 shuo4 ， hui3 ji2 yu4 sheng1 yu4 。
- li4 wen3 jin1 xian1 bo2 ， zhang1 luo2 cheng3 ji2 qu1 。 di4 xian2 xi1 wang3 liang3 ， hai3 hen4 zhi3 pan1 yu2 。
- zhang4 ling3 chong1 she2 ru4 ， zheng1 chi2 nie4 hui1 qu1 。 wang4 tian1 shou1 xue3 ti4 ， kan4 jing4 lan3 shuang1 xu1 。
- cao3 du2 ren2 jing1 jian3 ， mao2 huang1 shi4 wei4 zhu1 。 huo3 feng1 qing2 chu4 shan4 ， shan1 gui3 yu3 zhong1 hu1 。
- qiong2 lao3 xiang1 guan1 yuan3 ， ji1 chou2 gu3 rou4 wu2 。 que4 ling2 kui1 you3 hu4 ， gui1 rui4 chu1 ni2 tu2 。
- yan1 dao3 shen1 qian1 zhang4 ， cang1 bo1 miao3 si4 yu2 。 hai3 biao1 chuan2 xin4 shi3 ， jiang1 zhao4 ren4 qi1 nu2 。
- dao4 jie1 san1 dong1 mu4 ， lai2 jing1 liu4 yue4 cu2 。 an4 tan1 chao2 bu2 nu4 ， jing1 lai4 ye4 wu2 yu2 。
- fu3 shou3 an1 lei2 ye4 ， qi2 mei2 wei4 bing4 fu1 。 he2 yu2 si1 yu3 run4 ， jiang1 yan4 wang4 lei2 su1 。
- zhao4 xia4 yin1 ban1 shuo4 ， en1 yi2 ju4 sheng3 gu1 。 kuang2 tian1 you2 zhi3 lu4 ， yi1 she4 shang4 ping2 hu2 。
- du4 ling3 zhan1 niu2 dou4 ， fu2 jiang1 cui4 lu4 lu2 。 wei4 ping2 ren2 ya2 zi4 ， shui2 ju4 gui3 ye2 yu2 。
- pen2 pu3 chao2 tong1 chu3 ， kuang1 shan1 di4 jie1 wu2 。 yu3 lou2 qing1 gui4 man3 ， yuan3 si4 su4 lian2 fu1 。
- fang3 fu2 jie1 ting2 ma3 ， bei1 huan1 jin4 xi4 ju1 。 jiu4 jiao1 feng1 su4 cao3 ， shuai1 bin4 chong2 sheng1 chu2 。
- wan4 ji3 fen1 liang2 yuan4 ， shuang1 jing1 ji4 lu3 ru2 。 qin1 qin1 yi2 sui4 yue4 ， ran3 ran3 jin4 sang1 yu2 。
- pi2 ma3 chou2 qian1 li3 ， gu1 hong2 nian4 wu3 hu2 。 zhong1 dang1 fu4 gui1 qu4 ， na4 geng4 xue2 yang2 zhu1 。

## 注释

## 译文

## 赏析
