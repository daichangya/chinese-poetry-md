---
id: qiang-zhi-song-chen-lang-zhong-si-zhou-de-ti
title: 送陈郎中泗州得替
titlePinyin: song4 chen2 lang2 zhong1 si4 zhou1 de2 ti4
titleSlug: song-chen-lang-zhong-si-zhou-de-ti
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 历选临淮守，多闻政术偏。
- 若柔非似水，即是急如弦。
- 下吏或弄法，属僚时窃权。
- 邀权沸钟鼓，市誉饰庖笾。
- 此弊岁月久，何人才业全。
- 我公来作郡，众口悉称贤。
- 宽猛履中道，勤劳经比年。
- 宪章难尔枉，纲纪自吾专。
- 间喜文字饮，懒开歌舞筵。
- 迎宾常倒屣，酌水每留钱。
- 无愧古循吏，岂同今备员。
- 频升功状最，宜待宠章甄。
- 上意深嘉乃，高怀遽撇然。
- 琳宫愿监董，铃阁厌拘牵。
- 帝惜惟良去，公逾所请坚。
- 俄闻拜俞诏，得往阅陈编。
- 未可谋真隠，行当被峻迁。
- 散材蒙剪拂，殊遇绝夤缘。
- 有立期他日，无望报二天。
- 聊将感知泪，洒送北归船。

## 拼音
- li4 xuan3 lin2 huai2 shou3 ， duo1 wen2 zheng4 shu4 pian1 。
- ruo4 rou2 fei1 si4 shui3 ， ji2 shi4 ji2 ru2 xian2 。
- xia4 li4 huo4 nong4 fa3 ， shu3 liao2 shi2 qie4 quan2 。
- yao1 quan2 fei4 zhong1 gu3 ， shi4 yu4 shi4 pao2 bian1 。
- ci3 bi4 sui4 yue4 jiu3 ， he2 ren2 cai2 ye4 quan2 。
- wo3 gong1 lai2 zuo4 jun4 ， zhong4 kou3 xi1 cheng1 xian2 。
- kuan1 meng3 lü3 zhong1 dao4 ， qin2 lao2 jing1 bi3 nian2 。
- xian4 zhang1 nan2 er3 wang3 ， gang1 ji4 zi4 wu2 zhuan1 。
- jian1 xi3 wen2 zi4 yin3 ， lan3 kai1 ge1 wu3 yan2 。
- ying2 bin1 chang2 dao3 xi3 ， zhuo2 shui3 mei3 liu2 qian2 。
- wu2 kui4 gu3 xun2 li4 ， qi3 tong2 jin1 bei4 yuan2 。
- pin2 sheng1 gong1 zhuang4 zui4 ， yi2 dai4 chong3 zhang1 zhen1 。
- shang4 yi4 shen1 jia1 nai3 ， gao1 huai2 ju4 pie3 ran2 。
- lin2 gong1 yuan4 jian1 dong3 ， ling2 ge2 yan4 ju1 qian1 。
- di4 xi1 wei2 liang2 qu4 ， gong1 yu2 suo3 qing3 jian1 。
- e2 wen2 bai4 yu2 zhao4 ， de2 wang3 yue4 chen2 bian1 。
- wei4 ke3 mou2 zhen1 yin3 ， hang2 dang0 bei4 jun4 qian1 。
- san4 cai2 meng2 jian3 fu2 ， shu1 yu4 jue2 yin2 yuan2 。
- you3 li4 qi1 ta1 ri4 ， wu2 wang4 bao4 er4 tian1 。
- liao2 jiang1 gan3 zhi1 lei4 ， sa3 song4 bei3 gui1 chuan2 。

## 注释

## 译文

## 赏析
