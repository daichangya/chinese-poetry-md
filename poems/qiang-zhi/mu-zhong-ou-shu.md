---
id: qiang-zhi-mu-zhong-ou-shu
title: 幕中偶书
titlePinyin: mu4 zhong1 ou3 shu1
titleSlug: mu-zhong-ou-shu
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘侯驱车东，幕府宾客稀。
- 凭几独萧然，真与万事违。
- 巢燕无世情，闲堂时一归。
- 东风忽怒号，辄来撼窗扉。
- 搅我静中趣，聒聒无停威。
- 尘沙亦侵人，犹喜势力微。
- 日暮风稍息，出户聊振衣。
- 行吟视庭木，枝空但花飞。
- 幽思感晚春，浩歌送斜晖。
- 翟公大书门，怨激恐已非。
- 俗物喜去眼，杜子吾庶几。

## 拼音
- liu2 hou2 qu1 che1 dong1 ， mu4 fu3 bin1 ke4 xi1 。
- ping2 ji3 du2 xiao1 ran2 ， zhen1 yu3 wan4 shi4 wei2 。
- chao2 yan4 wu2 shi4 qing2 ， xian2 tang2 shi2 yi4 gui1 。
- dong1 feng1 hu1 nu4 hao2 ， zhe2 lai2 han4 chuang1 fei1 。
- jiao3 wo3 jing4 zhong1 qu4 ， guo1 guo1 wu2 ting2 wei1 。
- chen2 sha1 yi4 qin1 ren2 ， you2 xi3 shi4 li4 wei1 。
- ri4 mu4 feng1 shao4 xi1 ， chu1 hu4 liao2 zhen4 yi1 。
- xing2 yin2 shi4 ting2 mu4 ， zhi1 kong1 dan4 hua1 fei1 。
- you1 si1 gan3 wan3 chun1 ， hao4 ge1 song4 xie2 hui1 。
- zhai2 gong1 da4 shu1 men2 ， yuan4 ji1 kong3 yi3 fei1 。
- su2 wu4 xi3 qu4 yan3 ， du4 zi3 wu2 shu4 ji1 。

## 注释

## 译文

## 赏析
