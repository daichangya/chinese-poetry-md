---
id: qiang-zhi-shang-zhi-fu-shao-qing
title: 上知府少卿
titlePinyin: shang4 zhi1 fu3 shao3 qing1
titleSlug: shang-zhi-fu-shao-qing
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近代东南守，何人与古同。
- 唯公临婺女，变俗似文翁。
- 流化陶编户，延儒萃泮宫。
- 栖粮农亩溢，鞠草讼囹空。
- 风月歌诗健，江山气象雄。
- 双溪今改观，八咏昔非工。
- 文酒高欢外，园林胜赏中。
- 妙年登白首，素节有清风。
- 嘉会千龄合，皇天五福融。
- 晚跻卿位棘，行觐帝宸枫。
- 卓马趋严诏，元龟简上聪。
- 谋猷一朝启，利泽万区通。
- 诸邑谁无状，孤生性最蒙。
- 简书循吏检，牒诉尽愚衷。
- 锐意锄奸蠹，推心活困穷。
- 不能防众口，止解洁微躬。
- 方托云垂荫，俄观岁改筩。
- 气寒期念黍，声在或知桐。
- 昔值民留寇，始闻书荐雄。
- 生成单贱迹，今日愿因公。

## 拼音
- jin4 dai4 dong1 nan2 shou3 ， he2 ren2 yu3 gu3 tong2 。
- wei2 gong1 lin2 wu4 nü3 ， bian4 su2 si4 wen2 weng1 。
- liu2 hua4 tao2 bian1 hu4 ， yan2 ru2 cui4 pan4 gong1 。
- qi1 liang2 nong2 mu3 yi4 ， ju1 cao3 song4 ling2 kong1 。
- feng1 yue4 ge1 shi1 jian4 ， jiang1 shan1 qi4 xiang4 xiong2 。
- shuang1 xi1 jin1 gai3 guan1 ， ba1 yong3 xi1 fei1 gong1 。
- wen2 jiu3 gao1 huan1 wai4 ， yuan2 lin2 sheng4 shang3 zhong1 。
- miao4 nian2 deng1 bai2 shou3 ， su4 jie2 you3 qing1 feng1 。
- jia1 hui4 qian1 ling2 he2 ， huang2 tian1 wu3 fu2 rong2 。
- wan3 ji1 qing1 wei4 ji2 ， xing2 jin4 di4 chen2 feng1 。
- zhuo2 ma3 qu1 yan2 zhao4 ， yuan2 gui1 jian3 shang4 cong1 。
- mou2 you2 yi4 chao2 qi3 ， li4 ze2 wan4 qu1 tong1 。
- zhu1 yi4 shui2 wu2 zhuang4 ， gu1 sheng1 xing4 zui4 meng2 。
- jian3 shu1 xun2 li4 jian3 ， die2 su4 jin4 yu2 zhong1 。
- rui4 yi4 chu2 jian1 du4 ， tui1 xin1 huo2 kun4 qiong2 。
- bu4 neng2 fang2 zhong4 kou3 ， zhi3 jie3 jie2 wei1 gong1 。
- fang1 tuo1 yun2 chui2 yin4 ， e2 guan1 sui4 gai3 tong3 。
- qi4 han2 qi1 nian4 shu3 ， sheng1 zai4 huo4 zhi1 tong2 。
- xi1 zhi2 min2 liu2 kou4 ， shi3 wen2 shu1 jian4 xiong2 。
- sheng1 cheng2 dan1 jian4 ji4 ， jin1 ri4 yuan4 yin1 gong1 。

## 注释

## 译文

## 赏析
