---
id: qiang-zhi-mu-zhong-shu-huai
title: 幕中书怀
titlePinyin: mu4 zhong1 shu1 huai2
titleSlug: mu-zhong-shu-huai
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宦游老岁月，春花渐空枝。
- 坐耗镜中颜，日饶鬓边丝。
- 流俗宜重轻，青云势参差。
- 刚肠寡所合，出门复何之。
- 趋向于今乖，考古聊自怡。
- 黄卷有圣贤，目览心与期。
- 君子顾万世，小人较一时。
- 不见九原骨，贵贱共狐狸。
- 惟有贤愚名，纵久亦两岐。
- 退之赋二鸟，无乃为物移。
- 信己一推天，孟子真吾师。
- 得丧付浊醪，身外非所知。

## 拼音
- huan4 you2 lao3 sui4 yue4 ， chun1 hua1 jian4 kong1 zhi1 。
- zuo4 hao4 jing4 zhong1 yan2 ， ri4 rao2 bin4 bian1 si1 。
- liu2 su2 yi2 zhong4 qing1 ， qing1 yun2 shi4 cen1 ci1 。
- gang1 chang2 gua3 suo3 he2 ， chu1 men2 fu4 he2 zhi1 。
- qu1 xiang4 yu2 jin1 guai1 ， kao3 gu3 liao2 zi4 yi2 。
- huang2 juan4 you3 sheng4 xian2 ， mu4 lan3 xin1 yu3 qi1 。
- jun1 zi3 gu4 wan4 shi4 ， xiao3 ren2 jiao4 yi4 shi2 。
- bu2 jian4 jiu3 yuan2 gu3 ， gui4 jian4 gong4 hu2 li0 。
- wei2 you3 xian2 yu2 ming2 ， zong4 jiu3 yi4 liang3 qi2 。
- tui4 zhi1 fu4 er4 niao3 ， wu2 nai3 wei4 wu4 yi2 。
- xin4 ji3 yi4 tui1 tian1 ， meng4 zi3 zhen1 wu2 shi1 。
- de2 sang4 fu4 zhuo2 lao2 ， shen1 wai4 fei1 suo3 zhi1 。

## 注释

## 译文

## 赏析
