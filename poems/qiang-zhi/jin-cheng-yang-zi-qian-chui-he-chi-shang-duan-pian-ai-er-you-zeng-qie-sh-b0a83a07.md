---
id: qiang-zhi-jin-cheng-yang-zi-qian-chui-he-chi-shang-duan-pian-ai-er-you-zeng-qie-sh-b0a83a07
title: 近承杨子遣垂和池上短篇爱而有赠且摅予怀
titlePinyin: jin4 cheng2 yang2 zi3 qian3 chui2 he2 chi2 shang4 duan3 pian1 ai4 er2 you3 zeng4 qie3 shu1 yu3 huai2
titleSlug: jin-cheng-yang-zi-qian-chui-he-chi-shang-duan-pian-ai-er-you-zeng-qie-sh-b0a83a07
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杨子文格少已遒，自关以西鲜此流。
- 逸兴一发不言休，诗吟千篇酒百瓯。
- 始谓富贵力可求，行年四十差厥谋。
- 相逢渭水初清秋，气俊秋隼辞长虬。
- 欢然一见分辄投，往来自尔月屡周。
- 忽闻屋角鸣春鸠，感时出门写我忧。
- 载酒兴庆荒池头，半酣系马聊登舟。
- 纷纷涉水惊眠鸥，晚阳欲落孤烟收。
- 开元盛事空林丘，流年数百如回眸。
- 陈迹随感来吟搜，偶作短句诒同游。
- 杨子既见遽和酬，笔落纸上不暂留，诗珍玉案书银钩。
- 诗人乃是天地雠，造化万物遭剜锼。
- 天公报之甚操矛，少使称遂多穷愁。
- 子尝两举试此州，病坐试席出则瘳。
- 笔力健可掣十牛，及与命斗力弗侔，翻被命屈岂自由。
- 嗟予所学浅以浮，不与造化为怨仇。
- 胡然天公亦我尤，刚肠劲貌寡媚柔。
- 触忤贵势在转喉。
- 苍颜常调祗自羞，使看平步趋公侯。
- 子来我语徒啾啾，天高听卑诚谬悠。
- 不若且默真良筹，有酒一醉春风楼。

## 拼音
- yang2 zi3 wen2 ge2 shao3 yi3 qiu2 ， zi4 guan1 yi3 xi1 xian1 ci3 liu2 。
- yi4 xing1 yi4 fa1 bu4 yan2 xiu1 ， shi1 yin2 qian1 pian1 jiu3 bai3 ou1 。
- shi3 wei4 fu4 gui4 li4 ke3 qiu2 ， xing2 nian2 si4 shi2 cha4 jue2 mou2 。
- xiang1 feng2 wei4 shui3 chu1 qing1 qiu1 ， qi4 jun4 qiu1 sun3 ci2 chang2 qiu2 。
- huan1 ran2 yi2 jian4 fen1 zhe2 tou2 ， wang3 lai2 zi4 er3 yue4 lü3 zhou1 。
- hu1 wen2 wu1 jiao3 ming2 chun1 jiu1 ， gan3 shi2 chu1 men2 xie3 wo3 you1 。
- zai3 jiu3 xing4 qing4 huang1 chi2 tou2 ， ban4 han1 xi4 ma3 liao2 deng1 zhou1 。
- fen1 fen1 she4 shui3 jing1 mian2 ou1 ， wan3 yang2 yu4 luo4 gu1 yan1 shou1 。
- kai1 yuan2 sheng4 shi4 kong1 lin2 qiu1 ， liu2 nian2 shu4 bai3 ru2 hui2 mou2 。
- chen2 ji4 sui2 gan3 lai2 yin2 sou1 ， ou3 zuo4 duan3 ju4 yi2 tong2 you2 。
- yang2 zi3 ji4 jian4 ju4 he2 chou2 ， bi3 luo4 zhi3 shang4 bu2 zan4 liu2 ， shi1 zhen1 yu4 an4 shu1 yin2 gou1 。
- shi1 ren2 nai3 shi4 tian1 di4 chou2 ， zao4 hua4 wan4 wu4 zao1 wan1 sou1 。
- tian1 gong1 bao4 zhi1 shen4 cao1 mao2 ， shao3 shi3 cheng1 sui4 duo1 qiong2 chou2 。
- zi3 chang2 liang3 ju3 shi4 ci3 zhou1 ， bing4 zuo4 shi4 xi2 chu1 ze2 chou1 。
- bi3 li4 jian4 ke3 che4 shi2 niu2 ， ji2 yu3 ming4 dou4 li4 fu2 mou2 ， fan1 bei4 ming4 qu1 qi3 zi4 you2 。
- jie1 yu3 suo3 xue2 qian3 yi3 fu2 ， bu4 yu3 zao4 hua4 wei2 yuan4 chou2 。
- hu2 ran2 tian1 gong1 yi4 wo3 you2 ， gang1 chang2 jin4 mao4 gua3 mei4 rou2 。
- chu4 wu3 gui4 shi4 zai4 zhuan3 hou2 。
- cang1 yan2 chang2 tiao2 zhi1 zi4 xiu1 ， shi3 kan4 ping2 bu4 qu1 gong1 hou2 。
- zi3 lai2 wo3 yu3 tu2 jiu1 jiu1 ， tian1 gao1 ting1 bei1 cheng2 miu4 you1 。
- bu2 ruo4 qie3 mo4 zhen1 liang2 chou2 ， you3 jiu3 yi2 zui4 chun1 feng1 lou2 。

## 注释

## 译文

## 赏析
