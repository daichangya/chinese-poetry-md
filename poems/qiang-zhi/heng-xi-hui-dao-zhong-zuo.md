---
id: qiang-zhi-heng-xi-hui-dao-zhong-zuo
title: 横溪回道中作
titlePinyin: heng2 xi1 hui2 dao4 zhong1 zuo4
titleSlug: heng-xi-hui-dao-zhong-zuo
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赤云蔽层霄，旱日作炎酷。
- 解带荫广厦，肤汗发如沐。
- 世无广寒宫，何地避蒸溽。
- 嗟嗟尚未已，里胥报甚速。
- 云有邑顽民，饮酒溢鼠腹。
- 半酣张空拳，中者致殒踣。
- 甲令著定宪，继踵当视覆。
- 驱车不敢缓，冒暑走山曲。
- 敝盖无丈阴，托庇何跼促。
- 因思古贤宰，民鲜犯鞭扑。
- 子贱弗下堂，政务自清肃。
- 顾予今何人，为治乃不淑。
- 民既冒重辟，己亦苦匍匐。
- 胡不树善治，泰然处华屋。

## 拼音
- chi4 yun2 bi4 ceng2 xiao1 ， han4 ri4 zuo4 yan2 ku4 。
- jie3 dai4 yin4 guang3 sha4 ， fu1 han4 fa1 ru2 mu4 。
- shi4 wu2 guang3 han2 gong1 ， he2 di4 bi4 zheng1 ru4 。
- jie1 jie1 shang4 wei4 yi3 ， li3 xu1 bao4 shen4 su4 。
- yun2 you3 yi4 wan2 min2 ， yin3 jiu3 yi4 shu3 fu4 。
- ban4 han1 zhang1 kong1 quan2 ， zhong1 zhe3 zhi4 yun3 bo2 。
- jia3 ling4 zhu4 ding4 xian4 ， ji4 zhong3 dang1 shi4 fu4 。
- qu1 che1 bu4 gan3 huan3 ， mao4 shu3 zou3 shan1 qu3 。
- bi4 gai4 wu2 zhang4 yin1 ， tuo1 bi4 he2 ju2 cu4 。
- yin1 si1 gu3 xian2 zai3 ， min2 xian1 fan4 bian1 pu1 。
- zi3 jian4 fu2 xia4 tang2 ， zheng4 wu4 zi4 qing1 su4 。
- gu4 yu3 jin1 he2 ren2 ， wei4 zhi4 nai3 bu4 shu1 。
- min2 ji4 mao4 zhong4 pi4 ， ji3 yi4 ku3 pu2 fu2 。
- hu2 bu2 shu4 shan4 zhi4 ， tai4 ran2 chu4 hua2 wu1 。

## 注释

## 译文

## 赏析
