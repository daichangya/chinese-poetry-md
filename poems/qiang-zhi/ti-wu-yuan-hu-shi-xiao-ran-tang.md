---
id: qiang-zhi-ti-wu-yuan-hu-shi-xiao-ran-tang
title: 题婺源胡氏翛然堂
titlePinyin: ti2 wu4 yuan2 hu2 shi4 xiao1 ran2 tang2
titleSlug: ti-wu-yuan-hu-shi-xiao-ran-tang
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 歙山碧参差，歙水绿演漾。
- 之子山水间，筑室傲天壤。
- 山空鸟飞鸣，水净鱼下上。
- 观鱼悟至乐，听鸟悦幽响。
- 一樽泯悲欢，万事齐俯仰。
- 人境两翛然，无复尘区想。
- 故人石渠英，缘以命堂榜。
- 作诗羡高怀，中服非外奖。
- 嗟今急名人，疾足投世网。
- 心挠迹固喧，求得道已枉。
- 兹理曾莫知，所趋岐已两。
- 予亦慕子徒，泉石久思往。
- 何当伴琴觞，一鼓东南桨。

## 拼音
- xi1 shan1 bi4 cen1 ci1 ， xi1 shui3 lü4 yan3 yang4 。
- zhi1 zi3 shan1 shui3 jian1 ， zhu4 shi4 ao4 tian1 rang3 。
- shan1 kong1 niao3 fei1 ming2 ， shui3 jing4 yu2 xia4 shang4 。
- guan1 yu2 wu4 zhi4 le4 ， ting1 niao3 yue4 you1 xiang3 。
- yi4 zun1 min3 bei1 huan1 ， wan4 shi4 qi2 fu3 yang3 。
- ren2 jing4 liang3 xiao1 ran2 ， wu2 fu4 chen2 qu1 xiang3 。
- gu4 ren2 shi2 qu2 ying1 ， yuan2 yi3 ming4 tang2 bang3 。
- zuo4 shi1 xian4 gao1 huai2 ， zhong1 fu2 fei1 wai4 jiang3 。
- jie1 jin1 ji2 ming2 ren2 ， ji2 zu2 tou2 shi4 wang3 。
- xin1 nao2 ji4 gu4 xuan1 ， qiu2 de2 dao4 yi3 wang3 。
- zi1 li3 ceng2 mo4 zhi1 ， suo3 qu1 qi2 yi3 liang3 。
- yu3 yi4 mu4 zi3 tu2 ， quan2 shi2 jiu3 si1 wang3 。
- he2 dang1 ban4 qin2 shang1 ， yi4 gu3 dong1 nan2 jiang3 。

## 注释

## 译文

## 赏析
