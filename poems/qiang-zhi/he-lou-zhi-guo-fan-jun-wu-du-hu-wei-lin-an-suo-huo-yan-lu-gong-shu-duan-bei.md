---
id: qiang-zhi-he-lou-zhi-guo-fan-jun-wu-du-hu-wei-lin-an-suo-huo-yan-lu-gong-shu-duan-bei
title: 和楼志国范君武读胡尉临安所获颜鲁公书断碑
titlePinyin: he2 lou2 zhi4 guo2 fan4 jun1 wu3 du2 hu2 wei4 lin2 an1 suo3 huo4 yan2 lu3 gong1 shu1 duan4 bei1
titleSlug: he-lou-zhi-guo-fan-jun-wu-du-hu-wei-lin-an-suo-huo-yan-lu-gong-shu-duan-bei
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书名唐世凡几人，鲁公运笔独有神。
- 当年一字百金直，异代傥获宜尔珍。
- 公尝道直不容内，江湖出走刺史轮。
- 东南挥翰落几郡，在处巨迹刊坚珉。
- 石坚字巨未应泐，旋复五代遗荒屯。
- 州镇寻兵寺观火，缺碑毁碣埋泥尘。
- 乾坤岂亦爱字宝，不使久屈卒不伸。
- 脗合阴假好事手，得此断石溪山垠。
- 苔封土蚀初莫省，一洗烂若开三辰。
- 不由名氏验体法，气质浑厚知颜筋。
- 点端屹如泰山立，画劲森似长戟陈。
- 宁同枣木浪传刻，少陵尤恶肥失真。
- 苍茫疑闻地灵泣，为失此石后土贫。
- 好事得之不自有，能广墨本遗其伦。
- 始从君武惬传玩，大句感发惊儒绅。
- 写公勋德无一欠，何必读史劳吾唇。
- 青衫志国继高唱，首论书法词逾新。
- 末言公忠死贼刃，不觉愤泪沾予巾。
- 昔人谓书乃心画，浮沉直挠皆相循。
- 公心远可此书鉴，体不姿媚一以淳。
- 严严古气自盘薄，宜汝希烈不得臣。
- 虽云笔力夺元化，济以忠谊重万钧。
- 后来忠谊弗公学，磨铅临帖虚终身。
- 李斯篆隶岂不好，彰彰奸迹流自秦。
- 乃知一艺不独善，所贵名节坚松筠。
- 鲁公之书以名贵，历代共宝无沉堙。

## 拼音
- shu1 ming2 tang2 shi4 fan2 ji3 ren2 ， lu3 gong1 yun4 bi3 du2 you3 shen2 。
- dang1 nian2 yi2 zi4 bai3 jin1 zhi2 ， yi4 dai4 tang3 huo4 yi2 er3 zhen1 。
- gong1 chang2 dao4 zhi2 bu4 rong2 nei4 ， jiang1 hu2 chu1 zou3 ci4 shi3 lun2 。
- dong1 nan2 hui1 han4 luo4 ji3 jun4 ， zai4 chu4 ju4 ji4 kan1 jian1 min2 。
- shi2 jian1 zi4 ju4 wei4 ying4 le4 ， xuan2 fu4 wu3 dai4 yi2 huang1 tun2 。
- zhou1 zhen4 xun2 bing1 si4 guan4 huo3 ， que1 bei1 hui3 jie2 mai2 ni2 chen2 。
- qian2 kun1 qi3 yi4 ai4 zi4 bao3 ， bu4 shi3 jiu3 qu1 zu2 bu4 shen1 。
- wen3 he2 yin1 jia3 hao3 shi4 shou3 ， de2 ci3 duan4 shi2 xi1 shan1 yin2 。
- tai2 feng1 tu3 shi2 chu1 mo4 sheng3 ， yi4 xi3 lan4 ruo4 kai1 san1 chen2 。
- bu4 you2 ming2 shi4 yan4 ti3 fa3 ， qi4 zhi4 hun2 hou4 zhi1 yan2 jin1 。
- dian3 duan1 yi4 ru2 tai4 shan1 li4 ， hua4 jin4 sen1 si4 chang2 ji3 chen2 。
- ning2 tong2 zao3 mu4 lang4 chuan2 ke4 ， shao3 ling2 you2 e4 fei2 shi1 zhen1 。
- cang1 mang2 yi2 wen2 di4 ling2 qi4 ， wei4 shi1 ci3 shi2 hou4 tu3 pin2 。
- hao3 shi4 de2 zhi1 bu2 zi4 you3 ， neng2 guang3 mo4 ben3 yi2 qi2 lun2 。
- shi3 cong2 jun1 wu3 qie4 chuan2 wan2 ， da4 ju4 gan3 fa1 jing1 ru2 shen1 。
- xie3 gong1 xun1 de2 wu2 yi2 qian4 ， he2 bi4 du2 shi3 lao2 wu2 chun2 。
- qing1 shan1 zhi4 guo2 ji4 gao1 chang4 ， shou3 lun4 shu1 fa3 ci2 yu2 xin1 。
- mo4 yan2 gong1 zhong1 si3 zei2 ren4 ， bu4 jue2 fen4 lei4 zhan1 yu3 jin1 。
- xi1 ren2 wei4 shu1 nai3 xin1 hua4 ， fu2 chen2 zhi2 nao2 jie1 xiang1 xun2 。
- gong1 xin1 yuan3 ke3 ci3 shu1 jian4 ， ti3 bu4 zi1 mei4 yi4 yi3 chun2 。
- yan2 yan2 gu3 qi4 zi4 pan2 bao2 ， yi2 ru3 xi1 lie4 bu4 de2 chen2 。
- sui1 yun2 bi3 li4 duo2 yuan2 hua4 ， ji4 yi3 zhong1 yi4 zhong4 wan4 jun1 。
- hou4 lai2 zhong1 yi4 fu2 gong1 xue2 ， mo2 qian1 lin2 tie4 xu1 zhong1 shen1 。
- li3 si1 zhuan4 li4 qi3 bu4 hao3 ， zhang1 zhang1 jian1 ji4 liu2 zi4 qin2 。
- nai3 zhi1 yi2 yi4 bu4 du2 shan4 ， suo3 gui4 ming2 jie2 jian1 song1 yun2 。
- lu3 gong1 zhi1 shu1 yi3 ming2 gui4 ， li4 dai4 gong4 bao3 wu2 chen2 yin1 。

## 注释

## 译文

## 赏析
