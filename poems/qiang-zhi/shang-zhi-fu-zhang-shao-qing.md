---
id: qiang-zhi-shang-zhi-fu-zhang-shao-qing
title: 上知府张少卿
titlePinyin: shang4 zhi1 fu3 zhang1 shao3 qing1
titleSlug: shang-zhi-fu-zhang-shao-qing
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邦君今刺史，光禄古名卿。
- 况是三台后，仍兼二事荣。
- 才猷希世出，议论一时倾。
- 文燄长千丈，诗锋锐五兵。
- 量形沧海狭，气与素秋横。
- 官路紫朱竞，公心绂冕轻。
- 金华推美郡，铜虎惬专城。
- 半岁开尊府，休风变细甿。
- 堂阴空昼讼，桑野劝春耕。
- 每布诏条暇，间携宾从行。
- 江山寻胜地，笳鼓拥游旌。
- 好景樽前挹，新篇席次成。
- 双溪兹壮观，八咏昔虚声。
- 治状称尤异，宸衷眷直清。
- 势应非久次，代岂俟终更。
- 卓马朝将近，元龟德素明。
- 丰功增阀阅，旧物取钧衡。
- 属吏谁堪恤，孤踪此最平。
- 下科逾十稔，薄况甚三生。
- 尚壮羞干没，虽驽愿使令。
- 斯辰如贲饰，吾道定蒙亨。
- 辄取盐车吭，聊逢伯乐鸣。

## 拼音
- bang1 jun1 jin1 ci4 shi3 ， guang1 lu4 gu3 ming2 qing1 。
- kuang4 shi4 san1 tai2 hou4 ， reng2 jian1 er4 shi4 rong2 。
- cai2 you2 xi1 shi4 chu1 ， yi4 lun4 yi4 shi2 qing1 。
- wen2 yan4 chang2 qian1 zhang4 ， shi1 feng1 rui4 wu3 bing1 。
- liang2 xing2 cang1 hai3 xia2 ， qi4 yu3 su4 qiu1 heng2 。
- guan1 lu4 zi3 zhu1 jing4 ， gong1 xin1 fu2 mian3 qing1 。
- jin1 hua2 tui1 mei3 jun4 ， tong2 hu3 qie4 zhuan1 cheng2 。
- ban4 sui4 kai1 zun1 fu3 ， xiu1 feng1 bian4 xi4 meng2 。
- tang2 yin1 kong1 zhou4 song4 ， sang1 ye3 quan4 chun1 geng1 。
- mei3 bu4 zhao4 tiao2 xia2 ， jian1 xie2 bin1 cong2 xing2 。
- jiang1 shan1 xun2 sheng4 di4 ， jia1 gu3 yong1 you2 jing1 。
- hao3 jing3 zun1 qian2 yi4 ， xin1 pian1 xi2 ci4 cheng2 。
- shuang1 xi1 zi1 zhuang4 guan1 ， ba1 yong3 xi1 xu1 sheng1 。
- zhi4 zhuang4 cheng1 you2 yi4 ， chen2 zhong1 juan4 zhi2 qing1 。
- shi4 ying4 fei1 jiu3 ci4 ， dai4 qi3 si4 zhong1 geng4 。
- zhuo2 ma3 chao2 jiang1 jin4 ， yuan2 gui1 de2 su4 ming2 。
- feng1 gong1 zeng1 fa2 yue4 ， jiu4 wu4 qu3 jun1 heng2 。
- shu3 li4 shui2 kan1 xu4 ， gu1 zong1 ci3 zui4 ping2 。
- xia4 ke1 yu2 shi2 ren3 ， bao2 kuang4 shen4 san1 sheng1 。
- shang4 zhuang4 xiu1 gan1 mei2 ， sui1 nu2 yuan4 shi3 ling4 。
- si1 chen2 ru2 ben1 shi4 ， wu2 dao4 ding4 meng2 heng1 。
- zhe2 qu3 yan2 che1 keng1 ， liao2 feng2 bo2 le4 ming2 。

## 注释

## 译文

## 赏析
