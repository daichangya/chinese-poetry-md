---
id: qiang-zhi-mou-jie-zhi-gua-he-wei-yi-wang-zhuang-er-du-xiong-yi-jian-guo-ai-zuo-shi-6f49eaf6
title: 某介直寡合为邑亡状而杜兄一见过爱作诗称许谨依来韵奉答
titlePinyin: mou3 jie4 zhi2 gua3 he2 wei4 yi4 wang2 zhuang4 er2 du4 xiong1 yi2 jian4 guo4 ai4 zuo4 shi1 cheng1 xu3 jin3 yi1 lai2 yun4 feng4 da2
titleSlug: mou-jie-zhi-gua-he-wei-yi-wang-zhuang-er-du-xiong-yi-jian-guo-ai-zuo-shi-6f49eaf6
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生怀古哲，所趣背时人。
- 饿死不巧宦，力行惟庇民。
- 风波方满眼，霄汉欲谋身。
- 山水得一县，松筠为四邻。
- 分安篱鷃悦，机少海鸥驯。
- 道义闻君久，襟怀类我淳。
- 盍簪何太速，倾盖似非新。
- 交向篇章定，情缘里闬亲。
- 胸中都绝介，席上竞夸珍。
- 他日摅长策，相携献紫宸。

## 拼音
- ping2 sheng1 huai2 gu3 zhe2 ， suo3 qu4 bei4 shi2 ren2 。
- e4 si3 bu4 qiao3 huan4 ， li4 xing2 wei2 bi4 min2 。
- feng1 bo1 fang1 man3 yan3 ， xiao1 han4 yu4 mou2 shen1 。
- shan1 shui3 de2 yi2 xian4 ， song1 yun2 wei4 si4 lin2 。
- fen1 an1 li2 yan4 yue4 ， ji1 shao3 hai3 ou1 xun4 。
- dao4 yi4 wen2 jun1 jiu3 ， jin1 huai2 lei4 wo3 chun2 。
- he2 zan1 he2 tai4 su4 ， qing1 gai4 si4 fei1 xin1 。
- jiao1 xiang4 pian1 zhang1 ding4 ， qing2 yuan2 li3 han4 qin1 。
- xiong1 zhong1 du1 jue2 jie4 ， xi2 shang4 jing4 kua1 zhen1 。
- ta1 ri4 shu1 chang2 ce4 ， xiang1 xie2 xian4 zi3 chen2 。

## 注释

## 译文

## 赏析
