---
id: qiang-zhi-han-shi-an-hou-qing-ju-jiu-zhuan-yao-shu-jun-zi-you-ya-sha-si-guan-li-hu-2f60094e
title: 寒食安厚卿具酒馔邀数君子游压沙寺观梨花独苏子由不至诗来命座客同赋予既次韵和之明日上巳安复置酒招予与苏又明日清明予屈二君为射饮之会而苏君仍用前韵作诗见及予亦复和
titlePinyin: han2 shi2 an1 hou4 qing1 ju4 jiu3 zhuan4 yao1 shu4 jun1 zi3 you2 ya1 sha1 si4 guan4 li2 hua1 du2 su1 zi3 you2 bu2 zhi4 shi1 lai2 ming4 zuo4 ke4 tong2 fu4 yu3 ji4 ci4 yun4 he2 zhi1 ming2 ri4 shang4 si4 an1 fu4 zhi4 jiu3 zhao1 yu3 yu3 su1 you4 ming2 ri4 qing1 ming2 yu3 qu1 er4 jun1 wei4 she4 yin3 zhi1 hui4 er2 su1 jun1 reng2 yong4 qian2 yun4 zuo4 shi1 jian4 ji2 yu3 yi4 fu4 he2
titleSlug: han-shi-an-hou-qing-ju-jiu-zhuan-yao-shu-jun-zi-you-ya-sha-si-guan-li-hu-2f60094e
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花前烂醉如泥淤，犹恐花过嗟空株。
- 压沙梨开百顷雪，春晚未赏计已疏。
- 厚卿置酒趁寒食，蜂喧蝶闹人意苏。
- 林间把盏谁我侑，鸟歌声滑如溜珠。
- 魏都风流重行乐，艳妆丽服明郊墟。
- 我初闻招便勇往，恨不插翼附骏驹。
- 峨眉夫子趣独异，静坐幕府烦邀呼。
- 车公不到座寂寞，大句落纸来须臾。
- 樽边弄笔辄强和，布鼓乃敢当雷车。
- 主人明朝复命客，是日禊事修祓除。
- 日涵花气暖不散，酒力易著起要扶。
- 清明予亦饮射圃，罚觯屡困辞不辜。
- 杯盘一饱藉脱粟，那有白饭余君奴。
- 梨花好在期共醉，功名身外终何如。

## 拼音
- hua1 qian2 lan4 zui4 ru2 ni2 yu1 ， you2 kong3 hua1 guo4 jie1 kong1 zhu1 。
- ya1 sha1 li2 kai1 bai3 qing3 xue3 ， chun1 wan3 wei4 shang3 ji4 yi3 shu1 。
- hou4 qing1 zhi4 jiu3 chen4 han2 shi2 ， feng1 xuan1 die2 nao4 ren2 yi4 su1 。
- lin2 jian1 ba3 zhan3 shui2 wo3 you4 ， niao3 ge1 sheng1 hua2 ru2 liu1 zhu1 。
- wei4 dou1 feng1 liu2 zhong4 xing2 le4 ， yan4 zhuang1 li4 fu2 ming2 jiao1 xu1 。
- wo3 chu1 wen2 zhao1 bian4 yong3 wang3 ， hen4 bu4 cha1 yi4 fu4 jun4 ju1 。
- e2 mei2 fu1 zi3 qu4 du2 yi4 ， jing4 zuo4 mu4 fu3 fan2 yao1 hu1 。
- che1 gong1 bu2 dao4 zuo4 ji4 mo4 ， da4 ju4 luo4 zhi3 lai2 xu1 yu2 。
- zun1 bian1 nong4 bi3 zhe2 qiang2 he2 ， bu4 gu3 nai3 gan3 dang1 lei2 che1 。
- zhu3 ren2 ming2 chao2 fu4 ming4 ke4 ， shi4 ri4 xi4 shi4 xiu1 fu2 chu2 。
- ri4 han2 hua1 qi4 nuan3 bu2 san4 ， jiu3 li4 yi4 zhu4 qi3 yao4 fu2 。
- qing1 ming2 yu3 yi4 yin3 she4 pu3 ， fa2 zhi4 lü3 kun4 ci2 bu4 gu1 。
- bei1 pan2 yi4 bao3 jie4 tuo1 su4 ， na4 you3 bai2 fan4 yu2 jun1 nu2 。
- li2 hua1 hao3 zai4 qi1 gong4 zui4 ， gong1 ming2 shen1 wai4 zhong1 he2 ru2 。

## 注释

## 译文

## 赏析
