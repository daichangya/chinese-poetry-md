---
id: qiang-zhi-song-sheng-jun-fang
title: 送盛君方
titlePinyin: song4 sheng4 jun1 fang1
titleSlug: song-sheng-jun-fang
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风木叶飞边徼，日暮铜台别杯釂。
- 燕姬一曲声未终，交臂方携忽南棹。
- 相公镇魏从辟书，玉帐三年奉谈笑。
- 密谋直道裨主人，饱食庸儿或阴诮。
- 君殊不顾但自若，烱烱诚心复谁照。
- 相公还朝数论荐，援手无人在廊庙。
- 荐章未报人事改，魏国门前客相吊。
- 圣贤尚觊后世知，万事那能目前料。
- 方今擢才不待次，道路纷纷走严召。
- 朝廷必欲收真才，岂有如君使常调。
- 读书适用非苟知，脱略空言直趋要。
- 有余利刃未一施，可惜青萍反居鞘。
- 谁能出力终提携，会看惊人露芒耀。
- 君如弗偶好言命，予亦徐当卜耕钓。

## 拼音
- qiu1 feng1 mu4 ye4 fei1 bian1 jiao3 ， ri4 mu4 tong2 tai2 bie2 bei1 jiao4 。
- yan4 ji1 yi4 qu3 sheng1 wei4 zhong1 ， jiao1 bi4 fang1 xie2 hu1 nan2 zhao4 。
- xiang4 gong0 zhen4 wei4 cong2 pi4 shu1 ， yu4 zhang4 san1 nian2 feng4 tan2 xiao4 。
- mi4 mou2 zhi2 dao4 bi4 zhu3 ren2 ， bao3 shi2 yong1 er2 huo4 yin1 qiao4 。
- jun1 shu1 bu2 gu4 dan4 zi4 ruo4 ， jiong3 jiong3 cheng2 xin1 fu4 shui2 zhao4 。
- xiang4 gong0 hai2 chao2 shu4 lun4 jian4 ， yuan2 shou3 wu2 ren2 zai4 lang2 miao4 。
- jian4 zhang1 wei4 bao4 ren2 shi4 gai3 ， wei4 guo2 men2 qian2 ke4 xiang1 diao4 。
- sheng4 xian2 shang4 ji4 hou4 shi4 zhi1 ， wan4 shi4 na4 neng2 mu4 qian2 liao4 。
- fang1 jin1 zhuo2 cai2 bu2 dai4 ci4 ， dao4 lu4 fen1 fen1 zou3 yan2 zhao4 。
- chao2 ting2 bi4 yu4 shou1 zhen1 cai2 ， qi3 you3 ru2 jun1 shi3 chang2 tiao2 。
- du2 shu1 shi4 yong4 fei1 gou3 zhi1 ， tuo1 lüe4 kong1 yan2 zhi2 qu1 yao4 。
- you3 yu2 li4 ren4 wei4 yi4 shi1 ， ke3 xi1 qing1 ping2 fan3 ju1 qiao4 。
- shui2 neng2 chu1 li4 zhong1 ti2 xie2 ， hui4 kan4 jing1 ren2 lu4 mang2 yao4 。
- jun1 ru2 fu2 ou3 hao3 yan2 ming4 ， yu3 yi4 xu2 dang1 bu3 geng1 diao4 。

## 注释

## 译文

## 赏析
