---
id: qiang-zhi-song-wu-pan-guan
title: 送吴判官
titlePinyin: song4 wu2 pan4 guan1
titleSlug: song-wu-pan-guan
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨干青活淮上山，君领善课趋帝关。
- 春风满路马足健，翩然征辔不可攀。
- 吁君登科越一纪，中又困踬罹苦艰。
- 苍虬垂髯猛虎卧，青衫四十鬓欲斑。
- 我疑君胸典籍府，千轴万卷罗其间。
- 圣经贤史及怪说，叩之不已如循环。
- 有时启口论时病，往往愤发涕欲潸。
- 位卑道屈志未就，姑以大笔诛雄奸。
- 就令君居太史局，犹足上下马与班。
- 刚然古胆贯白日，不为权贵柔正颜。
- 退之常患天地惠，偏向君子怀独悭。
- 高冠大笏尽知己，行矣得意东南还。

## 拼音
- yu3 gan1 qing1 huo2 huai2 shang4 shan1 ， jun1 ling3 shan4 ke4 qu1 di4 guan1 。
- chun1 feng1 man3 lu4 ma3 zu2 jian4 ， pian1 ran2 zheng1 pei4 bu4 ke3 pan1 。
- xu1 jun1 deng1 ke1 yue4 yi2 ji4 ， zhong1 you4 kun4 zhi4 li2 ku3 jian1 。
- cang1 qiu2 chui2 ran2 meng3 hu3 wo4 ， qing1 shan1 si4 shi2 bin4 yu4 ban1 。
- wo3 yi2 jun1 xiong1 dian3 ji2 fu3 ， qian1 zhou2 wan4 juan4 luo2 qi2 jian1 。
- sheng4 jing1 xian2 shi3 ji2 guai4 shuo1 ， kou4 zhi1 bu4 yi3 ru2 xun2 huan2 。
- you3 shi2 qi3 kou3 lun4 shi2 bing4 ， wang3 wang3 fen4 fa1 ti4 yu4 shan1 。
- wei4 bei1 dao4 qu1 zhi4 wei4 jiu4 ， gu1 yi3 da4 bi3 zhu1 xiong2 jian1 。
- jiu4 ling4 jun1 ju1 tai4 shi3 ju2 ， you2 zu2 shang4 xia4 ma3 yu3 ban1 。
- gang1 ran2 gu3 dan3 guan4 bai2 ri4 ， bu2 wei4 quan2 gui4 rou2 zheng4 yan2 。
- tui4 zhi1 chang2 huan4 tian1 di4 hui4 ， pian1 xiang4 jun1 zi3 huai2 du2 qian1 。
- gao1 guan1 da4 hu4 jin4 zhi1 ji3 ， xing2 yi3 de2 yi4 dong1 nan2 hai2 。

## 注释

## 译文

## 赏析
