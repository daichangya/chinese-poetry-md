---
id: qiang-zhi-song-yun-shi-li-gong-bu-zi-shan-xi-yi-yi-bu-shi-yun
title: 送运使李工部自陕西移益部十韵
titlePinyin: song4 yun4 shi3 li3 gong1 bu4 zi4 shan3 xi1 yi2 yi4 bu4 shi2 yun4
titleSlug: song-yun-shi-li-gong-bu-zi-shan-xi-yi-yi-bu-shi-yun
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近取河湟议出师，公才正合济今时。
- 朝廷好问平戎策，郡县无劳谕蜀辞。
- 萧相餽饷堪仰给，马卿建节忽西之。
- 未容岁课关中奏，即听风声剑外驰。
- 垅雪欲飞行路片，江花应发到官枝。
- 桑麻蔽野居民富，锦绣连甍雅俗熙。
- 万井讴歌饶乐事，百城财赋省文移。
- 就更使部虽云速，入用王朝固未迟。
- 绿发贵名由众论，青云旧物是台司。
- 东归马首须迎驾，为感新来国士知。

## 拼音
- jin4 qu3 he2 huang2 yi4 chu1 shi1 ， gong1 cai2 zheng4 he2 ji4 jin1 shi2 。
- chao2 ting2 hao3 wen4 ping2 rong2 ce4 ， jun4 xian4 wu2 lao2 yu4 shu3 ci2 。
- xiao1 xiang1 kui4 xiang3 kan1 yang3 gei3 ， ma3 qing1 jian4 jie2 hu1 xi1 zhi1 。
- wei4 rong2 sui4 ke4 guan1 zhong1 zou4 ， ji2 ting1 feng1 sheng1 jian4 wai4 chi2 。
- long3 xue3 yu4 fei1 xing2 lu4 pian4 ， jiang1 hua1 ying4 fa1 dao4 guan1 zhi1 。
- sang1 ma2 bi4 ye3 ju1 min2 fu4 ， jin3 xiu4 lian2 meng2 ya3 su2 xi1 。
- wan4 jing3 ou1 ge1 rao2 le4 shi4 ， bai3 cheng2 cai2 fu4 sheng3 wen2 yi2 。
- jiu4 geng4 shi3 bu4 sui1 yun2 su4 ， ru4 yong4 wang2 chao2 gu4 wei4 chi2 。
- lü4 fa1 gui4 ming2 you2 zhong4 lun4 ， qing1 yun2 jiu4 wu4 shi4 tai2 si1 。
- dong1 gui1 ma3 shou3 xu1 ying2 jia4 ， wei4 gan3 xin1 lai2 guo2 shi4 zhi1 。

## 注释

## 译文

## 赏析
