---
id: qiang-zhi-song-wu-ling-chang-fu-zhi-wu-ping
title: 送吴令常甫之武平
titlePinyin: song4 wu2 ling4 chang2 fu3 zhi1 wu3 ping2
titleSlug: song-wu-ling-chang-fu-zhi-wu-ping
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝廷重一邑，悼昔容备员。
- 自严荐举法，颇号近得贤。
- 仕者既择地，主恩那罄宣。
- 遐封暨恶壤，十必九弃捐。
- 武平杳何所，闽裔天南偏。
- 林密毒虺藏，吐瘴蟠长烟。
- 冬候气亦暖，里俗衣不绵。
- 旧令昨请代，阙榜张三铨。
- 无人议一往，常甫独不然。
- 丈夫志四海，岂安庐室边。
- 畏避属衰怯，我今幸壮年。
- 所寄有民社，勇去无山川。
- 吴天破新腊，雪片冲离筵。
- 阖坐劝别杯，情厚祷亦虔。
- 药饵慎勿疏，善保食与眠。
- 柂牙起惊涛，饯车散江壖。
- 吏民前涂奔，争迎上泷船。
- 到修府中谒，首低小侯前。
- 主人知才名，应以尘土怜。
- 下车转春首，讼未临婚田。
- 远人喜新君，有诉恐不先。
- 据案扫滞务，一决如流泉。
- 呼儿伴儿戏，邑事乐静便。
- 地宽人物稀，林实杂海鲜。
- 荔子委树旁，毛鱼不论钱。
- 饮食信云美，那肯事宴筵。
- 政休宁闲斋，空肠味陈编。
- 他人保无过，岁满犹自迁。
- 矧君资性好，进业补未全。
- 材长老松干，气强直弩弦。
- 坐养青云资，归著要路鞭。
- 君家新蔡后，清节能世传。
- 岂必因赏格，荐状期联翩。
- 鄙人忝末契，相识由童颠。
- 忧怀自足感，况复别绪缠。
- 君其慰我私，北鸿附新篇。

## 拼音
- chao2 ting2 zhong4 yi2 yi4 ， dao4 xi1 rong2 bei4 yuan2 。
- zi4 yan2 jian4 ju3 fa3 ， po1 hao4 jin4 de2 xian2 。
- shi4 zhe3 ji4 ze2 di4 ， zhu3 en1 na4 qing4 xuan1 。
- xia2 feng1 ji4 e4 rang3 ， shi2 bi4 jiu3 qi4 juan1 。
- wu3 ping2 yao3 he2 suo3 ， min3 yi4 tian1 nan2 pian1 。
- lin2 mi4 du2 hui1 cang2 ， tu3 zhang4 pan2 chang2 yan1 。
- dong1 hou4 qi4 yi4 nuan3 ， li3 su2 yi1 bu4 mian2 。
- jiu4 ling4 zuo2 qing3 dai4 ， que1 bang3 zhang1 san1 quan2 。
- wu2 ren2 yi4 yi4 wang3 ， chang2 fu3 du2 bu4 ran2 。
- zhang4 fu0 zhi4 si4 hai3 ， qi3 an1 lu2 shi4 bian1 。
- wei4 bi4 shu3 shuai1 qie4 ， wo3 jin1 xing4 zhuang4 nian2 。
- suo3 ji4 you3 min2 she4 ， yong3 qu4 wu2 shan1 chuan1 。
- wu2 tian1 po4 xin1 la4 ， xue3 pian4 chong1 li2 yan2 。
- he2 zuo4 quan4 bie2 bei1 ， qing2 hou4 dao3 yi4 qian2 。
- yao4 er3 shen4 wu4 shu1 ， shan4 bao3 shi2 yu3 mian2 。
- yi2 ya2 qi3 jing1 tao1 ， jian4 che1 san4 jiang1 ruan2 。
- li4 min2 qian2 tu2 ben1 ， zheng1 ying2 shang4 long2 chuan2 。
- dao4 xiu1 fu3 zhong1 ye4 ， shou3 di1 xiao3 hou2 qian2 。
- zhu3 ren2 zhi1 cai2 ming2 ， ying4 yi3 chen2 tu3 lian2 。
- xia4 che1 zhuan3 chun1 shou3 ， song4 wei4 lin2 hun1 tian2 。
- yuan3 ren2 xi3 xin1 jun1 ， you3 su4 kong3 bu4 xian1 。
- ju4 an4 sao3 zhi4 wu4 ， yi4 jue2 ru2 liu2 quan2 。
- hu1 er2 ban4 er2 xi4 ， yi4 shi4 le4 jing4 bian4 。
- di4 kuan1 ren2 wu4 xi1 ， lin2 shi2 za2 hai3 xian1 。
- li4 zi3 wei3 shu4 pang2 ， mao2 yu2 bu2 lun4 qian2 。
- yin3 shi2 xin4 yun2 mei3 ， na4 ken3 shi4 yan4 yan2 。
- zheng4 xiu1 ning2 xian2 zhai1 ， kong1 chang2 wei4 chen2 bian1 。
- ta1 ren2 bao3 wu2 guo4 ， sui4 man3 you2 zi4 qian1 。
- shen3 jun1 zi1 xing4 hao3 ， jin4 ye4 bu3 wei4 quan2 。
- cai2 zhang3 lao3 song1 gan1 ， qi4 qiang2 zhi2 nu3 xian2 。
- zuo4 yang3 qing1 yun2 zi1 ， gui1 zhu4 yao4 lu4 bian1 。
- jun1 jia1 xin1 cai4 hou4 ， qing1 jie2 neng2 shi4 chuan2 。
- qi3 bi4 yin1 shang3 ge2 ， jian4 zhuang4 qi1 lian2 pian1 。
- bi3 ren2 tian3 mo4 qi4 ， xiang1 shi2 you2 tong2 dian1 。
- you1 huai2 zi4 zu2 gan3 ， kuang4 fu4 bie2 xu4 chan2 。
- jun1 qi2 wei4 wo3 si1 ， bei3 hong2 fu4 xin1 pian1 。

## 注释

## 译文

## 赏析
