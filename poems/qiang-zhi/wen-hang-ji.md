---
id: qiang-zhi-wen-hang-ji
title: 闻杭饥
titlePinyin: wen2 hang2 ji1
titleSlug: wen-hang-ji
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客从吾乡来，告我岁大歉。
- 百金易斗粟，富者头屡撼。
- 饿殍相枕藉，亿口尽虚颔。
- 客言尚未竟，予泪已成点。
- 避席骇相问，予衷不能掩。
- 位卑俸给薄，用度抑难减。
- 是以之官日，尽室来未敢。
- 予行弟独留，居常动予慊。
- 岁凶吾产薄，虑其苦粗淡。
- 所以闻客言，私怀辄兴感。
- 客遽前止予，君言固足贬。
- 善自忧家为，微俸诚亦忝。
- 上有天子明，封章日可剡。
- 先陈劭耕稼，次述抑聚敛。
- 澄汰兵籍冗，惇尚土木俭。
- 坐侠四海富，宁患食不糁。
- 胡为所谋狭，而复自戚惨。
- 再拜起谢客，予言愧尘玷。

## 拼音
- ke4 cong2 wu2 xiang1 lai2 ， gao4 wo3 sui4 da4 qian4 。
- bai3 jin1 yi4 dou4 su4 ， fu4 zhe3 tou2 lü3 han4 。
- e4 piao3 xiang1 zhen3 jie4 ， yi4 kou3 jin4 xu1 han4 。
- ke4 yan2 shang4 wei4 jing4 ， yu3 lei4 yi3 cheng2 dian3 。
- bi4 xi2 hai4 xiang1 wen4 ， yu3 zhong1 bu4 neng2 yan3 。
- wei4 bei1 feng4 gei3 bao2 ， yong4 du4 yi4 nan2 jian3 。
- shi4 yi3 zhi1 guan1 ri4 ， jin4 shi4 lai2 wei4 gan3 。
- yu3 xing2 di4 du2 liu2 ， ju1 chang2 dong4 yu3 qie4 。
- sui4 xiong1 wu2 chan3 bao2 ， lü4 qi2 ku3 cu1 dan4 。
- suo3 yi3 wen2 ke4 yan2 ， si1 huai2 zhe2 xing1 gan3 。
- ke4 ju4 qian2 zhi3 yu3 ， jun1 yan2 gu4 zu2 bian3 。
- shan4 zi4 you1 jia1 wei4 ， wei1 feng4 cheng2 yi4 tian3 。
- shang4 you3 tian1 zi3 ming2 ， feng1 zhang1 ri4 ke3 yan3 。
- xian1 chen2 shao4 geng1 jia4 ， ci4 shu4 yi4 ju4 lian3 。
- cheng2 tai4 bing1 ji2 rong3 ， dun1 shang4 tu3 mu4 jian3 。
- zuo4 xia2 si4 hai3 fu4 ， ning2 huan4 shi2 bu4 shen1 。
- hu2 wei4 suo3 mou2 xia2 ， er2 fu4 zi4 qi1 can3 。
- zai4 bai4 qi3 xie4 ke4 ， yu3 yan2 kui4 chen2 dian4 。

## 注释

## 译文

## 赏析
