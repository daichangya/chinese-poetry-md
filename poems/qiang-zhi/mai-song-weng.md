---
id: qiang-zhi-mai-song-weng
title: 卖松翁
titlePinyin: mai4 song1 weng1
titleSlug: mai-song-weng
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷山老松干百尺，纵有爱者势难值。
- 小松耸擢未及丈，何亦冷落守岩石。
- 由来世眼习繁侈，竞事妖红与烂白。
- 往往破产聚名卉，未见有一号松癖。
- 城中有客卖桃李，美价高下随意得。
- 咄嗟彼叟何为者，浪负松本穷九陌。
- 行求善价吻欲燥，力弛还立朱门侧。
- 过之千百绝一顾，宁复肯许一钱直。
- 音声犹带涧风涩，颜色尚染岚烟黑。
- 松材虽良人未见，其奈桃李有春色。
- 嗟哉子计信疏矣，岂宜肩入芳菲域。
- 速培旧土养松干，待栋明堂柱帝宅。
- 予疑叟非鬻松者，无乃矫世为所特。
- 众趋时好逞秾艳，何独孑孑衒皴碧。
- 群雄驰骋尚谲诈，轲以仁义游六国。
- 时乎释老肆分籍，愈以原道破群惑。
- 叟乎叟乎予尔知，独行矫世难为力。

## 拼音
- qiong2 shan1 lao3 song1 gan1 bai3 chi3 ， zong4 you3 ai4 zhe3 shi4 nan2 zhi2 。
- xiao3 song1 song3 zhuo2 wei4 ji2 zhang4 ， he2 yi4 leng3 luo4 shou3 yan2 shi2 。
- you2 lai2 shi4 yan3 xi2 fan2 chi3 ， jing4 shi4 yao1 hong2 yu3 lan4 bai2 。
- wang3 wang3 po4 chan3 ju4 ming2 hui4 ， wei4 jian4 you3 yi1 hao4 song1 pi3 。
- cheng2 zhong1 you3 ke4 mai4 tao2 li3 ， mei3 jia4 gao1 xia4 sui2 yi4 de2 。
- duo1 jie1 bi3 sou3 he2 wei4 zhe3 ， lang4 fu4 song1 ben3 qiong2 jiu3 mo4 。
- xing2 qiu2 shan4 jia4 wen3 yu4 zao4 ， li4 chi2 hai2 li4 zhu1 men2 ce4 。
- guo4 zhi1 qian1 bai3 jue2 yi2 gu4 ， ning2 fu4 ken3 xu3 yi4 qian2 zhi2 。
- yin1 sheng1 you2 dai4 jian4 feng1 se4 ， yan2 se4 shang4 ran3 lan2 yan1 hei1 。
- song1 cai2 sui1 liang2 ren2 wei4 jian4 ， qi2 nai4 tao2 li3 you3 chun1 se4 。
- jie1 zai1 zi3 ji4 xin4 shu1 yi3 ， qi3 yi2 jian1 ru4 fang1 fei1 yu4 。
- su4 pei2 jiu4 tu3 yang3 song1 gan1 ， dai4 dong4 ming2 tang2 zhu4 di4 zhai2 。
- yu3 yi2 sou3 fei1 yu4 song1 zhe3 ， wu2 nai3 jiao3 shi4 wei4 suo3 te4 。
- zhong4 qu1 shi2 hao3 cheng3 nong2 yan4 ， he2 du2 jie2 jie2 xuan4 cun1 bi4 。
- qun2 xiong2 chi2 cheng3 shang4 jue2 zha4 ， ke1 yi3 ren2 yi4 you2 liu4 guo2 。
- shi2 hu1 shi4 lao3 si4 fen1 ji2 ， yu4 yi3 yuan2 dao4 po4 qun2 huo4 。
- sou3 hu1 sou3 hu1 yu3 er3 zhi1 ， du2 xing2 jiao3 shi4 nan2 wei2 li4 。

## 注释

## 译文

## 赏析
