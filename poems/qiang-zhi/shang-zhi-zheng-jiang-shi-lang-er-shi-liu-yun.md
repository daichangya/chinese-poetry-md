---
id: qiang-zhi-shang-zhi-zheng-jiang-shi-lang-er-shi-liu-yun
title: 上致政蒋侍郎二十六韵
titlePinyin: shang4 zhi4 zheng4 jiang3 shi4 lang2 er4 shi2 liu4 yun4
titleSlug: shang-zhi-zheng-jiang-shi-lang-er-shi-liu-yun
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔初登第，公时再镇杭。
- 诸生尽宾礼，贱子正亲丧。
- 顾在齐衰下，难瞻棨戟傍。
- 无依绕树鹊，欲进触藩羊。
- 岂谓二千石，容趋数仞墙。
- 襟怀一虚接，位貌两俱忘。
- 复坐蒙严诲，穷居庇末光。
- 寒踪深退省，感遇剧中藏。
- 俄解武林印，复怀吴郡章。
- 重经所憩杜，俯近必恭桑。
- 政续前遗爱，州存旧大纲。
- 风骚揖韦白，术业驾龚黄。
- 众有台衡议，朝推治状良。
- 栋材抡杞梓，庙器荐圭璋。
- 车马还非远，冥鸿趋莫量。
- 傥来轻弁冕，思去傲沧浪。
- 俞诏优贤降，安车就第康。
- 鸿枢辞密辅，碧落应文昌。
- 世外风波息，斋中日月长。
- 静怜诗酒地，回笑利名场。
- 愚也生无似，公乎惠未偿。
- 昨官从一掾，去德越三霜。
- 逖听解华绂，末由称贺偿。
- 旅巢今甚迩，恩馆密相望。
- 倾仰心摇旆，兢惭背负芒。
- 功成何以祝，五福具无疆。

## 拼音
- yi4 xi1 chu1 deng1 di4 ， gong1 shi2 zai4 zhen4 hang2 。
- zhu1 sheng1 jin4 bin1 li3 ， jian4 zi3 zheng4 qin1 sang4 。
- gu4 zai4 qi2 shuai1 xia4 ， nan2 zhan1 qi3 ji3 bang4 。
- wu2 yi1 rao4 shu4 que4 ， yu4 jin4 chu4 fan1 yang2 。
- qi3 wei4 er4 qian1 shi2 ， rong2 qu1 shu4 ren4 qiang2 。
- jin1 huai2 yi4 xu1 jie1 ， wei4 mao4 liang3 ju4 wang4 。
- fu4 zuo4 meng2 yan2 hui4 ， qiong2 ju1 bi4 mo4 guang1 。
- han2 zong1 shen1 tui4 sheng3 ， gan3 yu4 ju4 zhong1 cang2 。
- e2 jie3 wu3 lin2 yin4 ， fu4 huai2 wu2 jun4 zhang1 。
- zhong4 jing1 suo3 qi4 du4 ， fu3 jin4 bi4 gong1 sang1 。
- zheng4 xu4 qian2 yi2 ai4 ， zhou1 cun2 jiu4 da4 gang1 。
- feng1 sao1 yi1 wei2 bai2 ， shu4 ye4 jia4 gong1 huang2 。
- zhong4 you3 tai2 heng2 yi4 ， chao2 tui1 zhi4 zhuang4 liang2 。
- dong4 cai2 lun1 qi3 zi3 ， miao4 qi4 jian4 gui1 zhang1 。
- che1 ma3 hai2 fei1 yuan3 ， ming2 hong2 qu1 mo4 liang2 。
- tang3 lai2 qing1 bian4 mian3 ， si1 qu4 ao4 cang1 lang4 。
- yu2 zhao4 you1 xian2 jiang4 ， an1 che1 jiu4 di4 kang1 。
- hong2 shu1 ci2 mi4 fu3 ， bi4 luo4 ying4 wen2 chang1 。
- shi4 wai4 feng1 bo1 xi1 ， zhai1 zhong1 ri4 yue4 chang2 。
- jing4 lian2 shi1 jiu3 di4 ， hui2 xiao4 li4 ming2 chang3 。
- yu2 ye3 sheng1 wu2 si4 ， gong1 hu1 hui4 wei4 chang2 。
- zuo2 guan1 cong2 yi2 yuan4 ， qu4 de2 yue4 san1 shuang1 。
- ti4 ting1 jie3 hua2 fu2 ， mo4 you2 cheng1 he4 chang2 。
- lü3 chao2 jin1 shen4 er3 ， en1 guan3 mi4 xiang1 wang4 。
- qing1 yang3 xin1 yao2 pei4 ， jing1 can2 bei1 fu4 mang2 。
- gong1 cheng2 he2 yi3 zhu4 ， wu3 fu2 ju4 wu2 jiang1 。

## 注释

## 译文

## 赏析
