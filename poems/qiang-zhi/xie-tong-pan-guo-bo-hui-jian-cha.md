---
id: qiang-zhi-xie-tong-pan-guo-bo-hui-jian-cha
title: 谢通判国博惠建茶
titlePinyin: xie4 tong1 pan4 guo2 bo2 hui4 jian4 cha2
titleSlug: xie-tong-pan-guo-bo-hui-jian-cha
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建溪春早地未暖，建俗巧计催春阳。
- 茶傍万口噪地烈，惊破芽英不得藏。
- 犹嫌旗枪已老硬，独爱鸟嘴嫩未长。
- 撷而焙之一朝就，更范圭璧为圆方。
- 南州尚珍北固重，自非富贵宁预尝。
- 浦阳贱官性怯酒，素许茶味为最良。
- 日分牒诉费齿舌，口吻镇燥喉无浆。
- 建溪奇品远莫致，日夕梦想驰闽乡。
- 尘埃填心渴欲死，忽拜公赐喜可量。
- 拆封碾破苍玉片，云脚浮动瓯生光。
- 愚知公赐岂徒尔，欲俾下吏蠲俗肠。
- 涤除诗冗起清思，驱逐睡兴穷缣缃。
- 玉川不暇尽七碗，已觉两腋清风翔。

## 拼音
- jian4 xi1 chun1 zao3 di4 wei4 nuan3 ， jian4 su2 qiao3 ji4 cui1 chun1 yang2 。
- cha2 bang4 wan4 kou3 zao4 di4 lie4 ， jing1 po4 ya2 ying1 bu4 de2 cang2 。
- you2 xian2 qi2 qiang1 yi3 lao3 ying4 ， du2 ai4 niao3 zui3 nen4 wei4 chang2 。
- xie2 er2 bei4 zhi1 yi1 chao2 jiu4 ， geng4 fan4 gui1 bi4 wei4 yuan2 fang1 。
- nan2 zhou1 shang4 zhen1 bei3 gu4 zhong4 ， zi4 fei1 fu4 gui4 ning2 yu4 chang2 。
- pu3 yang2 jian4 guan1 xing4 qie4 jiu3 ， su4 xu3 cha2 wei4 wei4 zui4 liang2 。
- ri4 fen1 die2 su4 fei4 chi3 she2 ， kou3 wen3 zhen4 zao4 hou2 wu2 jiang1 。
- jian4 xi1 qi2 pin3 yuan3 mo4 zhi4 ， ri4 xi1 meng4 xiang3 chi2 min3 xiang1 。
- chen2 ai1 tian2 xin1 ke3 yu4 si3 ， hu1 bai4 gong1 ci4 xi3 ke3 liang2 。
- chai1 feng1 nian3 po4 cang1 yu4 pian4 ， yun2 jiao3 fu2 dong4 ou1 sheng1 guang1 。
- yu2 zhi1 gong1 ci4 qi3 tu2 er3 ， yu4 bi3 xia4 li4 juan1 su2 chang2 。
- di2 chu2 shi1 rong3 qi3 qing1 si1 ， qu1 zhu2 shui4 xing1 qiong2 jian1 xiang1 。
- yu4 chuan1 bu4 xia2 jin4 qi1 wan3 ， yi3 jue2 liang3 ye4 qing1 feng1 xiang2 。

## 注释

## 译文

## 赏析
