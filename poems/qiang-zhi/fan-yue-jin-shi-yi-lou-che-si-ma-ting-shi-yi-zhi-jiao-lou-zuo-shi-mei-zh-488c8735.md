---
id: qiang-zhi-fan-yue-jin-shi-yi-lou-che-si-ma-ting-shi-yi-zhi-jiao-lou-zuo-shi-mei-zh-488c8735
title: 范钺进士遗楼彻司马庭石以质交楼作诗美之因邀某同作
titlePinyin: fan4 yue4 jin4 shi4 yi2 lou2 che4 si1 ma3 ting2 shi2 yi3 zhi4 jiao1 lou2 zuo4 shi1 mei3 zhi1 yin1 yao1 mou3 tong2 zuo4
titleSlug: fan-yue-jin-shi-yi-lou-che-si-ma-ting-shi-yi-zhi-jiao-lou-zuo-shi-mei-zh-488c8735
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楼君仕涂杰，范子儒林选。
- 论交二人者，诚至不以勉。
- 范也车将西，楼也酒以饯。
- 胡然胶漆地，犹假外物显。
- 范子庭前石，千年立苍藓。
- 移入楼君圃，重可载十辇。
- 坚以示固交，此意岂云浅。
- 怪不涉剜刻，险不到崖𪩘。
- 坦然久要情，无向石间辩。
- 其坚竟有泐，其重尚可转。
- 不若照以心，两确乃吾善。
- 永结忘形游，嵌岩君勿羡。

## 拼音
- lou2 jun1 shi4 tu2 jie2 ， fan4 zi3 ru2 lin2 xuan3 。
- lun4 jiao1 er4 ren2 zhe3 ， cheng2 zhi4 bu4 yi3 mian3 。
- fan4 ye3 che1 jiang1 xi1 ， lou2 ye3 jiu3 yi3 jian4 。
- hu2 ran2 jiao1 qi1 di4 ， you2 jia3 wai4 wu4 xian3 。
- fan4 zi3 ting2 qian2 shi2 ， qian1 nian2 li4 cang1 xian3 。
- yi2 ru4 lou2 jun1 pu3 ， zhong4 ke3 zai3 shi2 nian3 。
- jian1 yi3 shi4 gu4 jiao1 ， ci3 yi4 qi3 yun2 qian3 。
- guai4 bu2 she4 wan1 ke4 ， xian3 bu2 dao4 ya2 yan3 。
- tan3 ran2 jiu3 yao4 qing2 ， wu2 xiang4 shi2 jian1 bian4 。
- qi2 jian1 jing4 you3 le4 ， qi2 zhong4 shang4 ke3 zhuan3 。
- bu2 ruo4 zhao4 yi3 xin1 ， liang3 que4 nai3 wu2 shan4 。
- yong3 jie2 wang4 xing2 you2 ， qian4 yan2 jun1 wu4 xian4 。

## 注释

## 译文

## 赏析
