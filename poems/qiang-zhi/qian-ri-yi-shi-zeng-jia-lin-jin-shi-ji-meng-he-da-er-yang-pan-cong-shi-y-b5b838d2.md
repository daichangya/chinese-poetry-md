---
id: qiang-zhi-qian-ri-yi-shi-zeng-jia-lin-jin-shi-ji-meng-he-da-er-yang-pan-cong-shi-y-b5b838d2
title: 前日以诗赠贾麟进士继蒙和答而杨蟠从事亦随次元韵鄙思不休辄复自和二篇  其一
titlePinyin: qian2 ri4 yi3 shi1 zeng4 jia3 lin2 jin4 shi4 ji4 meng2 he2 da2 er2 yang2 pan2 cong2 shi4 yi4 sui2 ci4 yuan2 yun4 bi3 si1 bu4 xiu1 zhe2 fu4 zi4 he2 er4 pian1     qi2 yi1
titleSlug: qian-ri-yi-shi-zeng-jia-lin-jin-shi-ji-meng-he-da-er-yang-pan-cong-shi-y-b5b838d2
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贾生俊辩凌诸老，二十汉廷冠插脑。
- 魁奇远裔空传家，惨淡壮年翻却扫。
- 巧心用过金几缗，愤泪顷干玉三抱。
- 五湖梦数归何时，四海形单生不造。
- 乡宴无心听鹿鸣，时平有口歌鱼藻。
- 每舒意气拂剑光，懒把穷通叩蓍草。
- 江河饮肺吞阮刘，风月吟肠笑郊岛。
- 君才慎勿恃晚成，俗态由来尊少好。
- 众人竞进皆揠苗，独子甘贫犹嗜枣。
- 囊装未抵一羽轻，笔力堪支泰山倒。
- 闲身自放垅上耕，愁面谁怜泽边槁。
- 幽寻骑马衫覆鞯，冷卧乏毡床露藁。
- 无劳儿女悯滞材，岂竟乾坤厄吾道。
- 从前平步封公侯，亦有逢辰出舆皂。
- 光华圣旦发可晞，涵泳儒流身已澡。
- 收还事业幸未迟，揖取功名须及早。
- 不然一世成虚生，虽曰百年如实夭。
- 公朝富贵弗汝悭，仕路高车似麻稻。

## 拼音
- jia3 sheng1 jun4 bian4 ling2 zhu1 lao3 ， er4 shi2 han4 ting2 guan1 cha1 nao3 。
- kui2 qi2 yuan3 yi4 kong1 chuan2 jia1 ， can3 dan4 zhuang4 nian2 fan1 que4 sao3 。
- qiao3 xin1 yong4 guo4 jin1 ji3 min2 ， fen4 lei4 qing3 gan1 yu4 san1 bao4 。
- wu3 hu2 meng4 shu4 gui1 he2 shi2 ， si4 hai3 xing2 dan1 sheng1 bu2 zao4 。
- xiang1 yan4 wu2 xin1 ting1 lu4 ming2 ， shi2 ping2 you3 kou3 ge1 yu2 zao3 。
- mei3 shu1 yi4 qi4 fu2 jian4 guang1 ， lan3 ba3 qiong2 tong1 kou4 shi1 cao3 。
- jiang1 he2 yin3 fei4 tun1 ruan3 liu2 ， feng1 yue4 yin2 chang2 xiao4 jiao1 dao3 。
- jun1 cai2 shen4 wu4 shi4 wan3 cheng2 ， su2 tai4 you2 lai2 zun1 shao3 hao3 。
- zhong4 ren2 jing4 jin4 jie1 ya4 miao2 ， du2 zi3 gan1 pin2 you2 shi4 zao3 。
- nang2 zhuang1 wei4 di3 yi4 yu3 qing1 ， bi3 li4 kan1 zhi1 tai4 shan1 dao3 。
- xian2 shen1 zi4 fang4 long3 shang4 geng1 ， chou2 mian4 shui2 lian2 ze2 bian1 gao3 。
- you1 xun2 qi2 ma3 shan1 fu4 jian1 ， leng3 wo4 fa2 zhan1 chuang2 lu4 gao3 。
- wu2 lao2 er2 nü3 min3 zhi4 cai2 ， qi3 jing4 qian2 kun1 e4 wu2 dao4 。
- cong2 qian2 ping2 bu4 feng1 gong1 hou2 ， yi4 you3 feng2 chen2 chu1 yu2 zao4 。
- guang1 hua2 sheng4 dan4 fa1 ke3 xi1 ， han2 yong3 ru2 liu2 shen1 yi3 zao3 。
- shou1 hai2 shi4 ye4 xing4 wei4 chi2 ， yi1 qu3 gong1 ming2 xu1 ji2 zao3 。
- bu4 ran2 yi2 shi4 cheng2 xu1 sheng1 ， sui1 yue1 bai3 nian2 ru2 shi2 yao1 。
- gong1 chao2 fu4 gui4 fu2 ru3 qian1 ， shi4 lu4 gao1 che1 si4 ma2 dao4 。

## 注释

## 译文

## 赏析
