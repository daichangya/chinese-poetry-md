---
id: qiang-zhi-qi-xi
title: 七夕
titlePinyin: qi1 xi1
titleSlug: qi-xi
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七月七日暑气徂，此夕何夕乐且娱。
- 世传牵牛会织女，雨洗云路迎霞车。
- 初因乌鹊致语错，经岁一会成阔疏。
- 牛女怒鹊置诸罪，拔毛髠脑如钳奴。
- 星精会合不可诘，我疑此说终诞虚。
- 又言星能遗人巧，罗列瓜果当庭除。
- 彩丝贯针望星拜，夜深乞巧劳僮愚。
- 吾闻朴散形器作，人夺天巧天无余。
- 匠心女手剧淫巧，工与造化分锱铢。
- 荐绅大夫一巧宦，坐取公相如指呼。
- 间乘巧言惑主听，能改荼蘗成甘腴。
- 纤辞丽曲骋文巧，剜刻圣道无完涂。
- 星如有巧更可乞，益恐薄俗难持扶。
- 我愿星精遗人拙，一变风化犹古初。

## 拼音
- qi1 yue4 qi1 ri4 shu3 qi4 cu2 ， ci3 xi1 he2 xi1 le4 qie3 yu2 。
- shi4 chuan2 qian1 niu2 hui4 zhi1 nü3 ， yu3 xi3 yun2 lu4 ying2 xia2 che1 。
- chu1 yin1 wu1 que4 zhi4 yu3 cuo4 ， jing1 sui4 yi2 hui4 cheng2 kuo4 shu1 。
- niu2 nü3 nu4 que4 zhi4 zhu1 zui4 ， ba2 mao2 kun1 nao3 ru2 qian2 nu2 。
- xing1 jing1 hui4 he2 bu4 ke3 jie2 ， wo3 yi2 ci3 shuo1 zhong1 dan4 xu1 。
- you4 yan2 xing1 neng2 yi2 ren2 qiao3 ， luo2 lie4 gua1 guo3 dang1 ting2 chu2 。
- cai3 si1 guan4 zhen1 wang4 xing1 bai4 ， ye4 shen1 qi3 qiao3 lao2 tong2 yu2 。
- wu2 wen2 pu3 san4 xing2 qi4 zuo4 ， ren2 duo2 tian1 qiao3 tian1 wu2 yu2 。
- jiang4 xin1 nü3 shou3 ju4 yin2 qiao3 ， gong1 yu3 zao4 hua4 fen1 zi1 zhu1 。
- jian4 shen1 dai4 fu0 yi4 qiao3 huan4 ， zuo4 qu3 gong1 xiang1 ru2 zhi3 hu1 。
- jian1 cheng2 qiao3 yan2 huo4 zhu3 ting1 ， neng2 gai3 tu2 bo4 cheng2 gan1 yu2 。
- xian1 ci2 li4 qu3 cheng3 wen2 qiao3 ， wan1 ke4 sheng4 dao4 wu2 wan2 tu2 。
- xing1 ru2 you3 qiao3 geng4 ke3 qi3 ， yi4 kong3 bao2 su2 nan2 chi2 fu2 。
- wo3 yuan4 xing1 jing1 yi2 ren2 zhuo1 ， yi2 bian4 feng1 hua4 you2 gu3 chu1 。

## 注释

## 译文

## 赏析
