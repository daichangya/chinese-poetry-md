---
id: qiang-zhi-song-wang-bin-yu
title: 送王宾玉
titlePinyin: song4 wang2 bin1 yu4
titleSlug: song-wang-bin-yu
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相如昔乘使者车，县令负弩当前驱。
- 颇矜意气夸里闾，檄词烂熳肆欺诬。
- 归来不说民饥臞，余佞更留封禅书。
- 江山清绝冠天区，岂甘久被斯人污。
- 迩来炳灵轶古初，耆俊相继驰亨衢。
- 堂堂御史今名儒，志节慷慨忠义俱。
- 才高识远器有余，不似文园浅丈夫。
- 一朝持节归成都，使星皎皎临坤隅。
- 辍从宪府恩意殊，霜威鹗击正所须。
- 奸胥所在察于荼，交券计斤良可吁。
- 锄凶芟秽忌踟蹰，元恶须行七日诛。
- 恶除惠泽益沾濡，顿使枯瘠都丰腴。
- 坐茵未暖毡氍毹，诏归还直承明庐。
- 朝廷急贤恢远图，碧鸡金马不用渠。
- 以人报国功难逾，诸生中有何武无。

## 拼音
- xiang1 ru2 xi1 cheng2 shi3 zhe3 che1 ， xian4 ling4 fu4 nu3 dang1 qian2 qu1 。
- po1 jin1 yi4 qi4 kua1 li3 lü2 ， xi2 ci2 lan4 man4 si4 qi1 wu1 。
- gui1 lai2 bu4 shuo1 min2 ji1 qu2 ， yu2 ning4 geng4 liu2 feng1 chan2 shu1 。
- jiang1 shan1 qing1 jue2 guan1 tian1 qu1 ， qi3 gan1 jiu3 bei4 si1 ren2 wu1 。
- er3 lai2 bing3 ling2 yi4 gu3 chu1 ， qi2 jun4 xiang1 ji4 chi2 heng1 qu2 。
- tang2 tang2 yu4 shi3 jin1 ming2 ru2 ， zhi4 jie2 kang1 kai3 zhong1 yi4 ju4 。
- cai2 gao1 shi2 yuan3 qi4 you3 yu2 ， bu2 si4 wen2 yuan2 qian3 zhang4 fu0 。
- yi4 chao2 chi2 jie2 gui1 cheng2 du1 ， shi3 xing1 jiao3 jiao3 lin2 kun1 yu2 。
- chuo4 cong2 xian4 fu3 en1 yi4 shu1 ， shuang1 wei1 e4 ji1 zheng4 suo3 xu1 。
- jian1 xu1 suo3 zai4 cha2 yu2 tu2 ， jiao1 quan4 ji4 jin1 liang2 ke3 xu1 。
- chu2 xiong1 shan1 hui4 ji4 chi2 chu2 ， yuan2 e4 xu1 xing2 qi1 ri4 zhu1 。
- e4 chu2 hui4 ze2 yi4 zhan1 ru2 ， dun4 shi3 ku1 ji2 dou1 feng1 yu2 。
- zuo4 yin1 wei4 nuan3 zhan1 qu2 shu1 ， zhao4 gui1 huan2 zhi2 cheng2 ming2 lu2 。
- chao2 ting2 ji2 xian2 hui1 yuan3 tu2 ， bi4 ji1 jin1 ma3 bu2 yong4 qu2 。
- yi3 ren2 bao4 guo2 gong1 nan2 yu2 ， zhu1 sheng1 zhong1 you3 he2 wu3 wu2 。

## 注释

## 译文

## 赏析
