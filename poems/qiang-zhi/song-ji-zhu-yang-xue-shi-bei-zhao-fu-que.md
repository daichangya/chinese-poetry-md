---
id: qiang-zhi-song-ji-zhu-yang-xue-shi-bei-zhao-fu-que
title: 送记注杨学士被诏赴阙
titlePinyin: song4 ji4 zhu4 yang2 xue2 shi4 bei4 zhao4 fu4 que1
titleSlug: song-ji-zhu-yang-xue-shi-bei-zhao-fu-que
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学士声先压并游，词源浩荡浸昆丘。
- 九重紫殿三题就，万里青云数刻收。
- 天子临轩名第二，春官奏卷等俱优。
- 翰林试笔寻挥写，册府譌文倏校雠。
- 京邑纷华非所好，乡邦偃宴得其求。
- 始看别酒倾同舍，早听欢谣载两州。
- 严诏飞来批凤尾，近班归去立螭头。
- 一年父老漫留寇，四世公台将至彪。
- 即日金銮开步武，往时驷马减风流。
- 蹉跎旧掾瞻行色，渐老从军祗自羞。

## 拼音
- xue2 shi4 sheng1 xian1 ya1 bing4 you2 ， ci2 yuan2 hao4 dang4 jin4 kun1 qiu1 。
- jiu3 chong2 zi3 dian4 san1 ti2 jiu4 ， wan4 li3 qing1 yun2 shu4 ke4 shou1 。
- tian1 zi3 lin2 xuan1 ming2 di4 er4 ， chun1 guan1 zou4 juan4 deng3 ju4 you1 。
- han4 lin2 shi4 bi3 xun2 hui1 xie3 ， ce4 fu3 e2 wen2 shu1 xiao4 chou2 。
- jing1 yi4 fen1 hua2 fei1 suo3 hao3 ， xiang1 bang1 yan3 yan4 de2 qi2 qiu2 。
- shi3 kan4 bie2 jiu3 qing1 tong2 she4 ， zao3 ting1 huan1 yao2 zai3 liang3 zhou1 。
- yan2 zhao4 fei1 lai2 pi1 feng4 wei3 ， jin4 ban1 gui1 qu4 li4 chi1 tou2 。
- yi4 nian2 fu4 lao3 man4 liu2 kou4 ， si4 shi4 gong1 tai2 jiang1 zhi4 biao1 。
- ji2 ri4 jin1 luan2 kai1 bu4 wu3 ， wang3 shi2 si4 ma3 jian3 feng1 liu2 。
- cuo1 tuo2 jiu4 yuan4 zhan1 xing2 se4 ， jian4 lao3 cong2 jun1 zhi1 zi4 xiu1 。

## 注释

## 译文

## 赏析
