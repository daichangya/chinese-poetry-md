---
id: qiang-zhi-bing-wu-han-shi-hou-qing-zhi-jiu-ya-sha-si-yao-zhu-jun-guan-li-hua-du-su-1f7c9038
title: 丙午寒食厚卿置酒压沙寺邀诸君观梨花独苏子由不至以诗来邀席客同作予走笔依韵和之
titlePinyin: bing3 wu3 han2 shi2 hou4 qing1 zhi4 jiu3 ya1 sha1 si4 yao1 zhu1 jun1 guan1 li2 hua1 du2 su1 zi3 you2 bu2 zhi4 yi3 shi1 lai2 yao1 xi2 ke4 tong2 zuo4 yu3 zou3 bi3 yi1 yun4 he2 zhi1
titleSlug: bing-wu-han-shi-hou-qing-zhi-jiu-ya-sha-si-yao-zhu-jun-guan-li-hua-du-su-1f7c9038
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 种梨易长地旧淤，春风一扫无枯株。
- 沙头古寺枕城角，楼殿自与人迹疏。
- 看花置酒三月破，点检座客惟欠苏。
- 酒酣花底不知处，恍若身世游蕊珠。
- 铜台割据古豪盛，乐事已去惟邱墟。
- 直须及时结胜赏，莫局官事同辕驹。
- 林僧迎我屡前揖，野鸟避客遥相呼。
- 咸阳有花远莫见，岂若此地来须臾。
- 风前嗅雪不宜缓，春芳过眼犹奔车。
- 繁枝向月合照映，乱片落地无扫除。
- 樽边酩酊不复计，马上倒载聊拚扶。
- 子由闭户自懒出，花与双眼知何辜。
- 天姿必欲贵纯白，红杏可婢桃可奴。
- 君诗险绝不容和，梁园骋思惭相如。

## 拼音
- zhong3 li2 yi4 chang2 di4 jiu4 yu1 ， chun1 feng1 yi4 sao3 wu2 ku1 zhu1 。
- sha1 tou2 gu3 si4 zhen3 cheng2 jiao3 ， lou2 dian4 zi4 yu3 ren2 ji4 shu1 。
- kan4 hua1 zhi4 jiu3 san1 yue4 po4 ， dian3 jian3 zuo4 ke4 wei2 qian4 su1 。
- jiu3 han1 hua1 di3 bu4 zhi1 chu4 ， huang3 ruo4 shen1 shi4 you2 rui3 zhu1 。
- tong2 tai2 ge1 ju4 gu3 hao2 sheng4 ， le4 shi4 yi3 qu4 wei2 qiu1 xu1 。
- zhi2 xu1 ji2 shi2 jie2 sheng4 shang3 ， mo4 ju2 guan1 shi4 tong2 yuan2 ju1 。
- lin2 seng1 ying2 wo3 lü3 qian2 yi1 ， ye3 niao3 bi4 ke4 yao2 xiang1 hu1 。
- xian2 yang2 you3 hua1 yuan3 mo4 jian4 ， qi3 ruo4 ci3 di4 lai2 xu1 yu2 。
- feng1 qian2 xiu4 xue3 bu4 yi2 huan3 ， chun1 fang1 guo4 yan3 you2 ben1 che1 。
- fan2 zhi1 xiang4 yue4 he2 zhao4 ying4 ， luan4 pian4 luo4 di4 wu2 sao3 chu2 。
- zun1 bian1 ming3 ding1 bu2 fu4 ji4 ， ma3 shang4 dao3 zai3 liao2 pin1 fu2 。
- zi3 you2 bi4 hu4 zi4 lan3 chu1 ， hua1 yu3 shuang1 yan3 zhi1 he2 gu1 。
- tian1 zi1 bi4 yu4 gui4 chun2 bai2 ， hong2 xing4 ke3 bi4 tao2 ke3 nu2 。
- jun1 shi1 xian3 jue2 bu4 rong2 he2 ， liang2 yuan2 cheng3 si1 can2 xiang1 ru2 。

## 注释

## 译文

## 赏析
