---
id: qiang-zhi-han-wei-gong-sheng-ri-san-shou-qi-er
title: 韩魏公生日三首  其二
titlePinyin: han2 wei4 gong1 sheng1 ri4 san1 shou3     qi2 er4
titleSlug: han-wei-gong-sheng-ri-san-shou-qi-er
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新秋再宿澂凉兆，间气生才历世稀。
- 绿发文章惊紫殿，青云事业照黄扉。
- 力陈社稷安危计，首斡乾坤造化机。
- 二相鸿图三圣倚，两扶龙德九天飞。
- 勋名屈指中阶少，富贵抽身北道归。
- 翁子乡邦才得请，邺王台观已增辉。
- 拥旄欲去观民政，仗钺俄来统将威。
- 信令指挥千帐帖，仁恩涵养百城肥。
- 西方几月留旌节，南面终朝待衮衣。
- 入幕最容孤迹早，捧觞尤抱寸心微。
- 初逢诞日称公寿，长愿台星辅帝晖。
- 考近汾阳功更似，德攀卫武道犹非。
- 洪𬬻物品常无滞，翘馆群英永有依。
- 拜赐韦贤车服盛，元城传诏到庭闱。

## 拼音
- xin1 qiu1 zai4 su4 cheng2 liang2 zhao4 ， jian1 qi4 sheng1 cai2 li4 shi4 xi1 。
- lü4 fa1 wen2 zhang1 jing1 zi3 dian4 ， qing1 yun2 shi4 ye4 zhao4 huang2 fei1 。
- li4 chen2 she4 ji4 an1 wei1 ji4 ， shou3 wo4 qian2 kun1 zao4 hua4 ji1 。
- er4 xiang1 hong2 tu2 san1 sheng4 yi3 ， liang3 fu2 long2 de2 jiu3 tian1 fei1 。
- xun1 ming2 qu1 zhi3 zhong1 jie1 shao3 ， fu4 gui4 chou1 shen1 bei3 dao4 gui1 。
- weng1 zi3 xiang1 bang1 cai2 de2 qing3 ， ye4 wang2 tai2 guan1 yi3 zeng1 hui1 。
- yong1 mao2 yu4 qu4 guan1 min2 zheng4 ， zhang4 yue4 e2 lai2 tong3 jiang1 wei1 。
- xin4 ling4 zhi3 hui1 qian1 zhang4 tie1 ， ren2 en1 han2 yang3 bai3 cheng2 fei2 。
- xi1 fang1 ji3 yue4 liu2 jing1 jie2 ， nan2 mian4 zhong1 chao2 dai4 gun3 yi1 。
- ru4 mu4 zui4 rong2 gu1 ji4 zao3 ， peng3 shang1 you2 bao4 cun4 xin1 wei1 。
- chu1 feng2 dan4 ri4 cheng1 gong1 shou4 ， chang2 yuan4 tai2 xing1 fu3 di4 hui1 。
- kao3 jin4 fen2 yang2 gong1 geng4 si4 ， de2 pan1 wei4 wu3 dao4 you2 fei1 。
- hong2 lu2 wu4 pin3 chang2 wu2 zhi4 ， qiao4 guan3 qun2 ying1 yong3 you3 yi1 。
- bai4 ci4 wei2 xian2 che1 fu2 sheng4 ， yuan2 cheng2 chuan2 zhao4 dao4 ting2 wei2 。

## 注释

## 译文

## 赏析
