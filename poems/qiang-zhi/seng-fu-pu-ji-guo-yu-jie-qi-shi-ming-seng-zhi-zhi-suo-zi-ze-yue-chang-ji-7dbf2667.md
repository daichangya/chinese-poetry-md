---
id: qiang-zhi-seng-fu-pu-ji-guo-yu-jie-qi-shi-ming-seng-zhi-zhi-suo-zi-ze-yue-chang-ji-7dbf2667
title: 僧副普济过予诘其师名僧职之所自则曰尝济活饥民百万朝廷论酬以得之钦叹不足继以诗云
titlePinyin: seng1 fu4 pu3 ji4 guo4 yu3 jie2 qi2 shi1 ming2 seng1 zhi2 zhi1 suo3 zi4 ze2 yue1 chang2 ji4 huo2 ji1 min2 bai3 wan4 chao2 ting2 lun4 chou2 yi3 de2 zhi1 qin1 tan4 bu4 zu2 ji4 yi3 shi1 yun2
titleSlug: seng-fu-pu-ji-guo-yu-jie-qi-shi-ming-seng-zhi-zhi-suo-zi-ze-yue-chang-ji-7dbf2667
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佛子苇麻众，槩能蚕食人。
- 庸奴买师名，纳赀不计缗。
- 普济释苑秀，类同行佛均。
- 往岁东阳饥，愁声聒苍旻。
- 天民坐欲死，谁肯发一囷。
- 师勇营𫗴糜，全活百万民。
- 外台上其事，朝廷嘉师仁。
- 相府议优赏，美号宠厥身。
- 汝往贰尔正，示劝出圣神。
- 今时士大夫，体虽具缨绅。
- 十九饱妻孥，何暇及困贫。
- 视师固有激，抑可警其伦。

## 拼音
- fo2 zi3 wei3 ma2 zhong4 ， gai4 neng2 can2 shi2 ren2 。
- yong1 nu2 mai3 shi1 ming2 ， na4 zi1 bu2 ji4 min2 。
- pu3 ji4 shi4 yuan4 xiu4 ， lei4 tong2 hang2 fo2 jun1 。
- wang3 sui4 dong1 yang2 ji1 ， chou2 sheng1 guo1 cang1 min2 。
- tian1 min2 zuo4 yu4 si3 ， shui2 ken3 fa1 yi4 qun1 。
- shi1 yong3 ying2 zhan1 mi2 ， quan2 huo2 bai3 wan4 min2 。
- wai4 tai2 shang4 qi2 shi4 ， chao2 ting2 jia1 shi1 ren2 。
- xiang1 fu3 yi4 you1 shang3 ， mei3 hao4 chong3 jue2 shen1 。
- ru3 wang3 er4 er3 zheng4 ， shi4 quan4 chu1 sheng4 shen2 。
- jin1 shi2 shi4 da4 fu1 ， ti3 sui1 ju4 ying1 shen1 。
- shi2 jiu3 bao3 qi1 nu2 ， he2 xia2 ji2 kun4 pin2 。
- shi4 shi1 gu4 you3 ji1 ， yi4 ke3 jing3 qi2 lun2 。

## 注释

## 译文

## 赏析
