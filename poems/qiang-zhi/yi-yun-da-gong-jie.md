---
id: qiang-zhi-yi-yun-da-gong-jie
title: 依韵答公节
titlePinyin: yi1 yun4 da2 gong1 jie2
titleSlug: yi-yun-da-gong-jie
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长髯踏昏鼓，诗卷置予怀。
- 屡读销兰炬，幽眠废竹斋。
- 雷陈叨契密，李杜愧名偕。
- 明月惊双目，清风畅百骸。
- 旧游今历纪，新句老逾佳。
- 笔力支倾岳，词源泻倒淮。
- 觅官犹博奕，贱赋甚优俳。
- 夫子心虽壮，群儿口更排。
- 谤讥从尔类，事业属吾侪。
- 他日材须用，平时照莫埋。
- 相期空有道，欲荐反无阶。
- 足跌那伤骥，角争堪笑蜗。
- 醉乡逃得丧，俗调外淫哇。
- 纵酒时遗帻，逢人或懒鞋。
- 闲乘太湖棹，静系洞庭涯。
- 梅雨开新霁，江天敛宿霾。
- 苦吟邀郢客，妙唱听吴娃。
- 顾我千忧集，陪兄一笑乖。
- 此行情分厚，枉道愿言谐。
- 策马关城远，深愁日坠崖。

## 拼音
- chang2 ran2 ta4 hun1 gu3 ， shi1 juan4 zhi4 yu3 huai2 。
- lü3 du2 xiao1 lan2 ju4 ， you1 mian2 fei4 zhu2 zhai1 。
- lei2 chen2 dao1 qi4 mi4 ， li3 du4 kui4 ming2 xie2 。
- ming2 yue4 jing1 shuang1 mu4 ， qing1 feng1 chang4 bai3 hai2 。
- jiu4 you2 jin1 li4 ji4 ， xin1 ju4 lao3 yu2 jia1 。
- bi3 li4 zhi1 qing1 yue4 ， ci2 yuan2 xie4 dao3 huai2 。
- mi4 guan1 you2 bo2 yi4 ， jian4 fu4 shen4 you1 pai2 。
- fu1 zi3 xin1 sui1 zhuang4 ， qun2 er2 kou3 geng4 pai2 。
- bang4 ji1 cong2 er3 lei4 ， shi4 ye4 shu3 wu2 chai2 。
- ta1 ri4 cai2 xu1 yong4 ， ping2 shi2 zhao4 mo4 mai2 。
- xiang1 qi1 kong1 you3 dao4 ， yu4 jian4 fan3 wu2 jie1 。
- zu2 die1 na4 shang1 ji4 ， jiao3 zheng1 kan1 xiao4 wo1 。
- zui4 xiang1 tao2 de2 sang4 ， su2 tiao2 wai4 yin2 wa1 。
- zong4 jiu3 shi2 yi2 ze2 ， feng2 ren2 huo4 lan3 xie2 。
- xian2 cheng2 tai4 hu2 zhao4 ， jing4 xi4 dong4 ting2 ya2 。
- mei2 yu3 kai1 xin1 ji4 ， jiang1 tian1 lian3 su4 mai2 。
- ku3 yin2 yao1 ying3 ke4 ， miao4 chang4 ting1 wu2 wa2 。
- gu4 wo3 qian1 you1 ji2 ， pei2 xiong1 yi2 xiao4 guai1 。
- ci3 hang2 qing2 fen1 hou4 ， wang3 dao4 yuan4 yan2 xie2 。
- ce4 ma3 guan1 cheng2 yuan3 ， shen1 chou2 ri4 zhui4 ya2 。

## 注释

## 译文

## 赏析
