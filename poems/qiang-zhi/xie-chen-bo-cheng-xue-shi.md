---
id: qiang-zhi-xie-chen-bo-cheng-xue-shi
title: 谢陈伯成学士
titlePinyin: xie4 chen2 bo2 cheng2 xue2 shi4
titleSlug: xie-chen-bo-cheng-xue-shi
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱仙人才伟英，三世实以文章称。
- 持杯玉虹汲涧壑，奋笔金虎虓丘陵。
- 开怀未尝有表暴，出语矧复无骄矜。
- 超然古人考是否，蔑尔时俗论爱憎。
- 识君始者两俱少，独我今也百不能。
- 半载沉疴类鹤瘦，终朝痴卧如冻蝇。
- 医工诊臂即司命，药债搅心逾恶朋。
- 烦君终日一问讯，使我多感常填膺。
- 感而有赠不须怪，近来交态犹春冰。

## 拼音
- peng2 lai2 xian1 ren2 cai2 wei3 ying1 ， san1 shi4 shi2 yi3 wen2 zhang1 cheng1 。
- chi2 bei1 yu4 hong2 ji2 jian4 he4 ， fen4 bi3 jin1 hu3 xiao1 qiu1 ling2 。
- kai1 huai2 wei4 chang2 you3 biao3 bao4 ， chu1 yu3 shen3 fu4 wu2 jiao1 jin1 。
- chao1 ran2 gu3 ren2 kao3 shi4 fou3 ， mie4 er3 shi2 su2 lun4 ai4 zeng1 。
- shi2 jun1 shi3 zhe3 liang3 ju4 shao3 ， du2 wo3 jin1 ye3 bai3 bu4 neng2 。
- ban4 zai3 chen2 ke1 lei4 he4 shou4 ， zhong1 chao2 chi1 wo4 ru2 dong4 ying2 。
- yi1 gong1 zhen3 bi4 ji2 si1 ming4 ， yao4 zhai4 jiao3 xin1 yu2 e4 peng2 。
- fan2 jun1 zhong1 ri4 yi2 wen4 xun4 ， shi3 wo3 duo1 gan3 chang2 tian2 ying1 。
- gan3 er2 you3 zeng4 bu4 xu1 guai4 ， jin4 lai2 jiao1 tai4 you2 chun1 bing1 。

## 注释

## 译文

## 赏析
