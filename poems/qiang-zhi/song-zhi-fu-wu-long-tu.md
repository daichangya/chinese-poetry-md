---
id: qiang-zhi-song-zhi-fu-wu-long-tu
title: 送知府吴龙图
titlePinyin: song4 zhi1 fu3 wu2 long2 tu2
titleSlug: song-zhi-fu-wu-long-tu
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 国初以来治蜀者，处置尽自乖崖公。
- 当时奏使便宜敕，不与天下州府同。
- 行之已及八十载，奸宄销伏谁之功。
- 因循至此渐抏敝，有未晓者时相攻。
- 鞭笞小罪亦检察，不许略出常科中。
- 下民知之颇不惧，州县往往藏群凶。
- 侧身敛足未动者，实以累朝恩泽隆。
- 公之初来蜀人喜，慈爱久著民情通。
- 众心欢然耻犯法，捄药浮薄归醇𬪩。
- 尽将约束付僚吏，兴起学校还文翁。
- 二年美化极沾洽，远近循服如偃风。
- 上将归公问谁代，当使间作如笙镛。
- 遂求元老得青社，其人廊庙之宗工。
- 往年镇抚有异绩，大旆再来遣于东。
- 公今与之合符去，到必奉诏参夔龙。
- 大资旧德固无虑，剖判自出其心胸。
- 所忧厥后嗣之者，忠定良法还如空。
- 养顽活狡作渊薮，不免剪殄烦兴戎。
- 蒙之愤懑久填臆，言贱不得通九重。
- 颂公上殿起居罢，第一用此闻宸聪。

## 拼音
- guo2 chu1 yi3 lai2 zhi4 shu3 zhe3 ， chu3 zhi4 jin4 zi4 guai1 ya2 gong1 。
- dang1 shi2 zou4 shi3 pian2 yi0 chi4 ， bu4 yu3 tian1 xia4 zhou1 fu3 tong2 。
- xing2 zhi1 yi3 ji2 ba1 shi2 zai3 ， jian1 gui3 xiao1 fu2 shui2 zhi1 gong1 。
- yin1 xun2 zhi4 ci3 jian4 wan2 bi4 ， you3 wei4 xiao3 zhe3 shi2 xiang1 gong1 。
- bian1 chi1 xiao3 zui4 yi4 jian3 cha2 ， bu4 xu3 lüe4 chu1 chang2 ke1 zhong1 。
- xia4 min2 zhi1 zhi1 po1 bu2 ju4 ， zhou1 xian4 wang3 wang3 cang2 qun2 xiong1 。
- ce4 shen1 lian3 zu2 wei4 dong4 zhe3 ， shi2 yi3 lei4 chao2 en1 ze2 long2 。
- gong1 zhi1 chu1 lai2 shu3 ren2 xi3 ， ci2 ai4 jiu3 zhu4 min2 qing2 tong1 。
- zhong4 xin1 huan1 ran2 chi3 fan4 fa3 ， jiu4 yao4 fu2 bao2 gui1 chun2 nong2 。
- jin4 jiang1 yue1 shu4 fu4 liao2 li4 ， xing1 qi3 xue2 xiao4 hai2 wen2 weng1 。
- er4 nian2 mei3 hua4 ji2 zhan1 qia4 ， yuan3 jin4 xun2 fu2 ru2 yan3 feng1 。
- shang4 jiang4 gui1 gong1 wen4 shui2 dai4 ， dang1 shi3 jian4 zuo4 ru2 sheng1 yong1 。
- sui4 qiu2 yuan2 lao3 de2 qing1 she4 ， qi2 ren2 lang2 miao4 zhi1 zong1 gong1 。
- wang3 nian2 zhen4 fu3 you3 yi4 ji4 ， da4 pei4 zai4 lai2 qian3 yu2 dong1 。
- gong1 jin1 yu3 zhi1 he2 fu2 qu4 ， dao4 bi4 feng4 zhao4 can1 kui2 long2 。
- da4 zi1 jiu4 de2 gu4 wu2 lü4 ， pou1 pan4 zi4 chu1 qi2 xin1 xiong1 。
- suo3 you1 jue2 hou4 si4 zhi1 zhe3 ， zhong1 ding4 liang2 fa3 hai2 ru2 kong1 。
- yang3 wan2 huo2 jiao3 zuo4 yuan1 sou3 ， bu4 mian3 jian3 tian3 fan2 xing1 rong2 。
- meng2 zhi1 fen4 men4 jiu3 tian2 yi4 ， yan2 jian4 bu4 de2 tong1 jiu3 chong2 。
- song4 gong1 shang4 dian4 qi3 ju1 ba4 ， di4 yi1 yong4 ci3 wen2 chen2 cong1 。

## 注释

## 译文

## 赏析
