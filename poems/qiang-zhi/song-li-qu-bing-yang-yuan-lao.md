---
id: qiang-zhi-song-li-qu-bing-yang-yuan-lao
title: 送李去病杨元老
titlePinyin: song4 li3 qu4 bing4 yang2 yuan2 lao3
titleSlug: song-li-qu-bing-yang-yuan-lao
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君王赫怒超前古，威令风驰奋皇武。
- 将士咸怀敌忾心，桓桓孰可当貔虎。
- 岷峨横抹西南坤，河池散关当北门。
- 坚城高寨碍飞鸟，天兵百万方云屯。
- 给军自古资巴蜀，接轸连樯转刍粟。
- 正须将漕得其人，赋役平均军食足。
- 三分才具超常伦，不独摛藻追渊云。
- 究宣德意可预见，抉剔奸蠹苏疲民。
- 使星入蜀今重应，芒寒色正相辉映。
- 川合东西几万家，伫瞻玉节交相庆。
- 行闻尽录平戎功，给饷正与提兵同。
- 紫泥封诏看西去，归来联骑朝王宫。

## 拼音
- jun1 wang2 he4 nu4 chao1 qian2 gu3 ， wei1 ling4 feng1 chi2 fen4 huang2 wu3 。
- jiang4 shi4 xian2 huai2 di2 kai4 xin1 ， huan2 huan2 shu2 ke3 dang1 pi2 hu3 。
- min2 e2 heng2 mo3 xi1 nan2 kun1 ， he2 chi2 san4 guan1 dang1 bei3 men2 。
- jian1 cheng2 gao1 zhai4 ai4 fei1 niao3 ， tian1 bing1 bai3 wan4 fang1 yun2 tun2 。
- gei3 jun1 zi4 gu3 zi1 ba1 shu3 ， jie1 zhen3 lian2 qiang2 zhuan3 chu2 su4 。
- zheng4 xu1 jiang1 cao2 de2 qi2 ren2 ， fu4 yi4 ping2 jun1 jun1 shi2 zu2 。
- san1 fen1 cai2 ju4 chao1 chang2 lun2 ， bu4 du2 chi1 zao3 zhui1 yuan1 yun2 。
- jiu1 xuan1 de2 yi4 ke3 yu4 jian4 ， jue2 ti1 jian1 du4 su1 pi2 min2 。
- shi3 xing1 ru4 shu3 jin1 zhong4 ying4 ， mang2 han2 se4 zheng4 xiang1 hui1 ying4 。
- chuan1 he2 dong1 xi1 ji3 wan4 jia1 ， zhu4 zhan1 yu4 jie2 jiao1 xiang1 qing4 。
- xing2 wen2 jin4 lu4 ping2 rong2 gong1 ， gei3 xiang3 zheng4 yu3 ti2 bing1 tong2 。
- zi3 ni2 feng1 zhao4 kan4 xi1 qu4 ， gui1 lai2 lian2 qi2 chao2 wang2 gong1 。

## 注释

## 译文

## 赏析
