---
id: qiang-zhi-zeng-xu-jun-qiang
title: 赠徐君强
titlePinyin: zeng4 xu2 jun1 qiang2
titleSlug: zeng-xu-jun-qiang
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浦阳穷僻山萦回，徐子匹马穷山来。
- 十年不见安否外，怪子面黝身红埃。
- 自言壮图醉无几，独有古胆刚不摧。
- 日于篇章遣孤愤，袖出巨轴为我开。
- 密行细书几千字，一一纸上皆琼瑰。
- 浑然天成有警句，直若未剖元气胚。
- 间工磨琢弄纤巧，真宰手把天葩裁。
- 诗人古亦少达者，非特徐子如寒灰。
- 孟郊老独张籍瞽，李杜落魄皆何哉。
- 剔抉幽秘夺造化，虽甚寒饿天弗哀。
- 又疑才命不俱得，既夺之命止与才。
- 子今所往但逢蹇，绊骥两足犹驽骀。
- 浦阳山深尚春浅，桃李才蕊花正梅。
- 子时过我值讼简，花下一饮将百杯。
- 酒酣慷慨起劝子，更厉头角需风雷。
- 纵令不偶竟穷死，犹愈空腹冠崔嵬。

## 拼音
- pu3 yang2 qiong2 pi4 shan1 ying2 hui2 ， xu2 zi3 pi3 ma3 qiong2 shan1 lai2 。
- shi2 nian2 bu2 jian4 an1 fou3 wai4 ， guai4 zi3 mian4 you3 shen1 hong2 ai1 。
- zi4 yan2 zhuang4 tu2 zui4 wu2 ji3 ， du2 you3 gu3 dan3 gang1 bu4 cui1 。
- ri4 yu2 pian1 zhang1 qian3 gu1 fen4 ， xiu4 chu1 ju4 zhou2 wei4 wo3 kai1 。
- mi4 xing2 xi4 shu1 ji3 qian1 zi4 ， yi1 yi1 zhi3 shang4 jie1 qiong2 gui1 。
- hun2 ran2 tian1 cheng2 you3 jing3 ju4 ， zhi2 ruo4 wei4 pou1 yuan2 qi4 pei1 。
- jian1 gong1 mo2 zhuo2 nong4 xian1 qiao3 ， zhen1 zai3 shou3 ba3 tian1 pa1 cai2 。
- shi1 ren2 gu3 yi4 shao3 da2 zhe3 ， fei1 te4 xu2 zi3 ru2 han2 hui1 。
- meng4 jiao1 lao3 du2 zhang1 ji2 gu3 ， li3 du4 luo4 po4 jie1 he2 zai1 。
- ti1 jue2 you1 mi4 duo2 zao4 hua4 ， sui1 shen4 han2 e4 tian1 fu2 ai1 。
- you4 yi2 cai2 ming4 bu2 ju4 de2 ， ji4 duo2 zhi1 ming4 zhi3 yu3 cai2 。
- zi3 jin1 suo3 wang3 dan4 feng2 jian3 ， ban4 ji4 liang3 zu2 you2 nu2 dai4 。
- pu3 yang2 shan1 shen1 shang4 chun1 qian3 ， tao2 li3 cai2 rui3 hua1 zheng4 mei2 。
- zi3 shi2 guo4 wo3 zhi2 song4 jian3 ， hua1 xia4 yi4 yin3 jiang1 bai3 bei1 。
- jiu3 han1 kang1 kai3 qi3 quan4 zi3 ， geng4 li4 tou2 jiao3 xu1 feng1 lei2 。
- zong4 ling4 bu4 ou3 jing4 qiong2 si3 ， you2 yu4 kong1 fu4 guan1 cui1 wei2 。

## 注释

## 译文

## 赏析
