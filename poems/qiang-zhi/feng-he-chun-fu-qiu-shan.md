---
id: qiang-zhi-feng-he-chun-fu-qiu-shan
title: 奉和纯甫秋扇
titlePinyin: feng4 he2 chun2 fu3 qiu1 shan4
titleSlug: feng-he-chun-fu-qiu-shan
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 粲粲机中练，作扇圆中规。
- 盛夏天无风，广宇犹蒸炊。
- 汗流既浃体，蚊齿仍毒肥。
- 团扇当尔日，功利两得施。
- 一入君掌握，汗却蚊攘披。
- 秋风刮地来，凉气袭空帷。
- 功竟势亦去，退藏乃其宜。
- 圣人制器用，用舍各有时。
- 弓所以在鸟，鸟尽弓胡为。
- 蹄所以在兔，兔获蹄何之。
- 葛屦乃履霜，刺讥见于诗。
- 作扇本御暑，暑退当弃遗。
- 奚必昧用舍，托怨班婕妤。

## 拼音
- can4 can4 ji1 zhong1 lian4 ， zuo4 shan4 yuan2 zhong1 gui1 。
- sheng4 xia4 tian1 wu2 feng1 ， guang3 yu3 you2 zheng1 chui1 。
- han4 liu2 ji4 jia1 ti3 ， wen2 chi3 reng2 du2 fei2 。
- tuan2 shan4 dang1 er3 ri4 ， gong1 li4 liang3 de2 shi1 。
- yi2 ru4 jun1 zhang3 wo4 ， han4 que4 wen2 rang3 pi1 。
- qiu1 feng1 gua1 di4 lai2 ， liang2 qi4 xi2 kong1 wei2 。
- gong1 jing4 shi4 yi4 qu4 ， tui4 cang2 nai3 qi2 yi2 。
- sheng4 ren2 zhi4 qi4 yong4 ， yong4 she4 ge4 you3 shi2 。
- gong1 suo3 yi3 zai4 niao3 ， niao3 jin4 gong1 hu2 wei4 。
- ti2 suo3 yi3 zai4 tu4 ， tu4 huo4 ti2 he2 zhi1 。
- ge3 ju4 nai3 lü3 shuang1 ， ci4 ji1 jian4 yu2 shi1 。
- zuo4 shan4 ben3 yu4 shu3 ， shu3 tui4 dang1 qi4 yi2 。
- xi1 bi4 mei4 yong4 she4 ， tuo1 yuan4 ban1 jie2 yu2 。

## 注释

## 译文

## 赏析
