---
id: qiang-zhi-yi-yun-da-guan-zhong-jian-yi
title: 依韵答贯中见贻
titlePinyin: yi1 yun4 da2 guan4 zhong1 jian4 yi2
titleSlug: yi-yun-da-guan-zhong-jian-yi
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鱼虾泳大海，龙困污池埋。
- 鸾凤气塞吭，百鸟鸣其喈。
- 犹吾吕夫子，短褐包壮怀。
- 举脚踏青云，失势寸步乖。
- 却视后来辈，厌己犹积柴。
- 否屯岂我独，升泰奚人皆。
- 一别春四归，聚首邈不谐。
- 前日忽踵门，谒与行李偕。
- 相迎把交臂，似合已擘钗。
- 于时节清明，花净无纤霾。
- 共引不算觞，倾泻犹长淮。
- 歌诗互挑战，舒惨出百骸。
- 愁吟惨春晖，乐咏舒寒荄。
- 男儿万里心，无作伏枥䯄。
- 天王下科诏，罗俊基泰阶。
- 盍行取好官，一为光同侪。

## 拼音
- yu2 xia1 yong3 da4 hai3 ， long2 kun4 wu1 chi2 mai2 。
- luan2 feng4 qi4 sai1 keng1 ， bai3 niao3 ming2 qi2 jie1 。
- you2 wu2 lü3 fu1 zi3 ， duan3 he4 bao1 zhuang4 huai2 。
- ju3 jiao3 ta4 qing1 yun2 ， shi1 shi4 cun4 bu4 guai1 。
- que4 shi4 hou4 lai2 bei4 ， yan4 ji3 you2 ji1 chai2 。
- fou3 tun2 qi3 wo3 du2 ， sheng1 tai4 xi1 ren2 jie1 。
- yi4 bie2 chun1 si4 gui1 ， ju4 shou3 miao3 bu4 xie2 。
- qian2 ri4 hu1 zhong3 men2 ， ye4 yu3 xing2 li0 xie2 。
- xiang1 ying2 ba3 jiao1 bi4 ， si4 he2 yi3 bo4 chai1 。
- yu2 shi2 jie2 qing1 ming2 ， hua1 jing4 wu2 xian1 mai2 。
- gong4 yin3 bu2 suan4 shang1 ， qing1 xie4 you2 chang2 huai2 。
- ge1 shi1 hu4 tiao3 zhan4 ， shu1 can3 chu1 bai3 hai2 。
- chou2 yin2 can3 chun1 hui1 ， le4 yong3 shu1 han2 gai1 。
- nan2 er2 wan4 li3 xin1 ， wu2 zuo4 fu2 li4 䯄 。
- tian1 wang2 xia4 ke1 zhao4 ， luo2 jun4 ji1 tai4 jie1 。
- he2 xing2 qu3 hao3 guan1 ， yi2 wei4 guang1 tong2 chai2 。

## 注释

## 译文

## 赏析
