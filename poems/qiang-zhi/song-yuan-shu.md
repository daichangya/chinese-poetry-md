---
id: qiang-zhi-song-yuan-shu
title: 送元恕
titlePinyin: song4 yuan2 shu4
titleSlug: song-yuan-shu
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我本生穷阎，才命两乖塞。
- 再试得一第，失足落铨格。
- 去年赴选集，摩肩杂隶役。
- 吏口骈名呼，摧沮气填臆。
- 僦居在闲坊，门巷少人迹。
- 于时苦病吟，谁肯顾越{血/与}。
- 高冠纵一临，车马有屈色。
- 平生青云志，跕跕若坠翼。
- 羡君富词才，时志复两得。
- 解褐拜初命，便缀审官籍。
- 秋高马足健，驾言往京国。
- 诸父列禁严，南北罗第宅。
- 往来伯叔间，此行稳栖息。
- 君家世儒林，图史况山积。
- 灯火今可亲，幽探勉余力。
- 京都号纷华，君志定非溺。
- 勿贻双亲念，此外慎眠食。

## 拼音
- wo3 ben3 sheng1 qiong2 yan2 ， cai2 ming4 liang3 guai1 sai1 。
- zai4 shi4 de2 yi2 di4 ， shi1 zu2 luo4 quan2 ge2 。
- qu4 nian2 fu4 xuan3 ji2 ， mo2 jian1 za2 li4 yi4 。
- li4 kou3 pian2 ming2 hu1 ， cui1 ju3 qi4 tian2 yi4 。
- jiu4 ju1 zai4 xian2 fang1 ， men2 xiang4 shao3 ren2 ji4 。
- yu2 shi2 ku3 bing4 yin2 ， shui2 ken3 gu4 yue4 { xue4 / yu3 } 。
- gao1 guan1 zong4 yi4 lin2 ， che1 ma3 you3 qu1 se4 。
- ping2 sheng1 qing1 yun2 zhi4 ， dian3 dian3 ruo4 zhui4 yi4 。
- xian4 jun1 fu4 ci2 cai2 ， shi2 zhi4 fu4 liang3 de2 。
- jie3 he4 bai4 chu1 ming4 ， bian4 zhui4 shen3 guan1 ji2 。
- qiu1 gao1 ma3 zu2 jian4 ， jia4 yan2 wang3 jing1 guo2 。
- zhu1 fu4 lie4 jin4 yan2 ， nan2 bei3 luo2 di4 zhai2 。
- wang3 lai2 bo2 shu1 jian1 ， ci3 xing2 wen3 qi1 xi1 。
- jun1 jia1 shi4 ru2 lin2 ， tu2 shi3 kuang4 shan1 ji1 。
- deng1 huo3 jin1 ke3 qin1 ， you1 tan4 mian3 yu2 li4 。
- jing1 dou1 hao4 fen1 hua2 ， jun1 zhi4 ding4 fei1 ni4 。
- wu4 yi2 shuang1 qin1 nian4 ， ci3 wai4 shen4 mian2 shi2 。

## 注释

## 译文

## 赏析
