---
id: qiang-zhi-shang-yun-shi-gong-bu
title: 上运使工部
titlePinyin: shang4 yun4 shi3 gong1 bu4
titleSlug: shang-yun-shi-gong-bu
author: 强至
authorPinyin: qiang2 zhi4
authorSlug: qiang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纲纪提诸郡，朝廷重外台。
- 举今持使柄，第一议公才。
- 心计笼寰宇，时名薄斗魁。
- 邦家经费足，山海利源开。
- 待哺充兵口，图丰积帑财。
- 酂侯惭首汉，唐室愧称裴。
- 干济谋无敌，澄清志不回。
- 谄言迎刃破，奸胆望风摧。
- 美课连优异，繁司久剸裁。
- 由来藏器业，所趣在公台。
- 岂俟更书满，当闻迅诏催。
- 帝前推惠泽，天下活枯荄。
- 贱子今州县，孤踪始草莱。
- 十年参绂冕，再命尚尘埃。
- 驭吏犹防盗，怜民甚抚孩。
- 官箴诚自勗，士毂复谁推。
- 近幸穷山侧，亲瞻大旆来。
- 霁威宽跼蹐，赐坐许徘徊。
- 短效时令献，微躬或见哀。
- 光华生裸壤，飞燄发寒灰。
- 古亦伸知己，愚宁愧自媒。
- 铸颜惟此尔，舍鲁更何哉。
- 巨野容顽矿，良工取散材。
- 愿由恩馆出，毕力策驽骀。

## 拼音
- gang1 ji4 ti2 zhu1 jun4 ， chao2 ting2 zhong4 wai4 tai2 。
- ju3 jin1 chi2 shi3 bing3 ， di4 yi1 yi4 gong1 cai2 。
- xin1 ji4 long2 huan2 yu3 ， shi2 ming2 bao2 dou4 kui2 。
- bang1 jia1 jing1 fei4 zu2 ， shan1 hai3 li4 yuan2 kai1 。
- dai4 bu3 chong1 bing1 kou3 ， tu2 feng1 ji1 tang3 cai2 。
- zan4 hou2 can2 shou3 han4 ， tang2 shi4 kui4 cheng1 pei2 。
- gan1 ji4 mou2 wu2 di2 ， cheng2 qing1 zhi4 bu4 hui2 。
- chan3 yan2 ying2 ren4 po4 ， jian1 dan3 wang4 feng1 cui1 。
- mei3 ke4 lian2 you1 yi4 ， fan2 si1 jiu3 tuan2 cai2 。
- you2 lai2 cang2 qi4 ye4 ， suo3 qu4 zai4 gong1 tai2 。
- qi3 si4 geng4 shu1 man3 ， dang1 wen2 xun4 zhao4 cui1 。
- di4 qian2 tui1 hui4 ze2 ， tian1 xia4 huo2 ku1 gai1 。
- jian4 zi3 jin1 zhou1 xian4 ， gu1 zong1 shi3 cao3 lai2 。
- shi2 nian2 can1 fu2 mian3 ， zai4 ming4 shang4 chen2 ai1 。
- yu4 li4 you2 fang2 dao4 ， lian2 min2 shen4 fu3 hai2 。
- guan1 zhen1 cheng2 zi4 xu4 ， shi4 gu1 fu4 shui2 tui1 。
- jin4 xing4 qiong2 shan1 ce4 ， qin1 zhan1 da4 pei4 lai2 。
- ji4 wei1 kuan1 ju2 ji2 ， ci4 zuo4 xu3 pai2 huai2 。
- duan3 xiao4 shi2 ling4 xian4 ， wei1 gong1 huo4 jian4 ai1 。
- guang1 hua2 sheng1 luo3 rang3 ， fei1 yan4 fa1 han2 hui1 。
- gu3 yi4 shen1 zhi1 ji3 ， yu2 ning2 kui4 zi4 mei2 。
- zhu4 yan2 wei2 ci3 er3 ， she4 lu3 geng4 he2 zai1 。
- ju4 ye3 rong2 wan2 kuang4 ， liang2 gong1 qu3 san4 cai2 。
- yuan4 you2 en1 guan3 chu1 ， bi4 li4 ce4 nu2 dai4 。

## 注释

## 译文

## 赏析
