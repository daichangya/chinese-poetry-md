---
id: zhang-xian-zhi-shan
title: 雉山
titlePinyin: zhi4 shan1
titleSlug: zhi-shan
author: 章岘
authorPinyin: zhang1 xian4
authorSlug: zhang-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 营邱水墨师，不识桂林山。
- 半世阅渠画，今始陋坚顽。
- 岭边千奇峰，浓绀梳云鬓。
- 肩舆兀醉梦，所窥才一斑。
- 偶投雉岩宿，洞穴穷孱颜。
- 旁通赤明天，南极地所寰。
- 更登云外顶，下视江湾湾。
- 群仙无我笑，畏汝碧玉环。
- 我久堕尘网，岁晚嗟良难。
- 往来等幻化，南北俱乡关。
- 却怜雪花儿，三生此山闲。
- 愿力不汝无，永悟无所还。

## 拼音
- ying2 qiu1 shui3 mo4 shi1 ， bu4 shi2 gui4 lin2 shan1 。
- ban4 shi4 yue4 qu2 hua4 ， jin1 shi3 lou4 jian1 wan2 。
- ling3 bian1 qian1 qi2 feng1 ， nong2 gan4 shu1 yun2 bin4 。
- jian1 yu2 wu4 zui4 meng4 ， suo3 kui1 cai2 yi4 ban1 。
- ou3 tou2 zhi4 yan2 su4 ， dong4 xue2 qiong2 chan2 yan2 。
- pang2 tong1 chi4 ming2 tian1 ， nan2 ji2 di4 suo3 huan2 。
- geng4 deng1 yun2 wai4 ding3 ， xia4 shi4 jiang1 wan1 wan1 。
- qun2 xian1 wu2 wo3 xiao4 ， wei4 ru3 bi4 yu4 huan2 。
- wo3 jiu3 duo4 chen2 wang3 ， sui4 wan3 jie1 liang2 nan2 。
- wang3 lai2 deng3 huan4 hua4 ， nan2 bei3 ju4 xiang1 guan1 。
- que4 lian2 xue3 hua1 er2 ， san1 sheng1 ci3 shan1 xian2 。
- yuan4 li4 bu4 ru3 wu2 ， yong3 wu4 wu2 suo3 hai2 。

## 注释

## 译文

## 赏析
