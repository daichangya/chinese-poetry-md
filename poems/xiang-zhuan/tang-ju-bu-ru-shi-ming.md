---
id: xiang-zhuan-tang-ju-bu-ru-shi-ming
title: '唐雎不辱使命 '
titlePinyin: tang2 ju1 bu4 ru3 shi3 ming4
titleSlug: tang-ju-bu-ru-shi-ming
author: 向 撰
authorPinyin: xiang4   zhuan4
authorSlug: xiang-zhuan
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 秦王使人谓安陵君曰：“寡人欲以五百里之地易安陵，安陵君其许寡人！”安陵君曰：“大王加惠，以大易小，甚善；虽然，受地于先王，愿终守之，弗敢易！”秦王不说。安陵君因使唐雎使于秦。(说 通：悦)
- 秦王谓唐雎曰：“寡人以五百里之地易安陵，安陵君不听寡人，何也？且秦灭韩亡魏，而君以五十里之地存者，以君为长者，故不错意也。今吾以十倍之地，请广于君，而君逆寡人者，轻寡人与？”唐雎对曰：“否，非若是也。安陵君受地于先王而守之，虽千里不敢易也，岂直五百里哉？”
- 秦王怫然怒，谓唐雎曰：“公亦尝闻天子之怒乎？”唐雎对曰：“臣未尝闻也。”秦王曰：“天子之怒，伏尸百万，流血千里。”唐雎曰：“大王尝闻布衣之怒乎？”秦王曰：“布衣之怒，亦免冠徒跣，以头抢地耳。”唐雎曰：“此庸夫之怒也，非士之怒也。夫专诸之刺王僚也，彗星袭月；聂政之刺韩傀也，白虹贯日；要离之刺庆忌也，仓鹰击于殿上。此三子者，皆布衣之士也，怀怒未发，休祲降于天，与臣而将四矣。若士必怒，伏尸二人，流血五步，天下缟素，今日是也。”挺剑而起。
- 秦王色挠，长跪而谢之曰：“先生坐！何至于此！寡人谕矣：夫韩、魏灭亡，而安陵以五十里之地存者，徒以有先生也。”

## 拼音
- qin2 wang2 shi3 ren2 wei4 an1 ling2 jun1 yue1 ： “ gua3 ren2 yu4 yi3 wu3 bai3 li3 zhi1 di4 yi4 an1 ling2 ， an1 ling2 jun1 qi2 xu3 gua3 ren2 ！ ” an1 ling2 jun1 yue1 ： “ da4 wang2 jia1 hui4 ， yi3 da4 yi4 xiao3 ， shen4 shan4 ； sui1 ran2 ， shou4 di4 yu2 xian1 wang2 ， yuan4 zhong1 shou3 zhi1 ， fu2 gan3 yi4 ！ ” qin2 wang2 bu4 shuo1 。 an1 ling2 jun1 yin1 shi3 tang2 ju1 shi3 yu2 qin2 。 ( shuo1   tong1 ： yue4 )
- qin2 wang2 wei4 tang2 ju1 yue1 ： “ gua3 ren2 yi3 wu3 bai3 li3 zhi1 di4 yi4 an1 ling2 ， an1 ling2 jun1 bu4 ting1 gua3 ren2 ， he2 ye3 ？ qie3 qin2 mie4 han2 wang2 wei4 ， er2 jun1 yi3 wu3 shi2 li3 zhi1 di4 cun2 zhe3 ， yi3 jun1 wei4 zhang3 zhe3 ， gu4 bu2 cuo4 yi4 ye3 。 jin1 wu2 yi3 shi2 bei4 zhi1 di4 ， qing3 guang3 yu2 jun1 ， er2 jun1 ni4 gua3 ren2 zhe3 ， qing1 gua3 ren2 yu3 ？ ” tang2 ju1 dui4 yue1 ： “ fou3 ， fei1 ruo4 shi4 ye3 。 an1 ling2 jun1 shou4 di4 yu2 xian1 wang2 er2 shou3 zhi1 ， sui1 qian1 li3 bu4 gan3 yi4 ye3 ， qi3 zhi2 wu3 bai3 li3 zai1 ？ ”
- qin2 wang2 fu2 ran2 nu4 ， wei4 tang2 ju1 yue1 ： “ gong1 yi4 chang2 wen2 tian1 zi3 zhi1 nu4 hu1 ？ ” tang2 ju1 dui4 yue1 ： “ chen2 wei4 chang2 wen2 ye3 。 ” qin2 wang2 yue1 ： “ tian1 zi3 zhi1 nu4 ， fu2 shi1 bai3 wan4 ， liu2 xue4 qian1 li3 。 ” tang2 ju1 yue1 ： “ da4 wang2 chang2 wen2 bu4 yi1 zhi1 nu4 hu1 ？ ” qin2 wang2 yue1 ： “ bu4 yi1 zhi1 nu4 ， yi4 mian3 guan1 tu2 xian3 ， yi3 tou2 qiang3 di4 er3 。 ” tang2 ju1 yue1 ： “ ci3 yong1 fu1 zhi1 nu4 ye3 ， fei1 shi4 zhi1 nu4 ye3 。 fu1 zhuan1 zhu1 zhi1 ci4 wang2 liao2 ye3 ， hui4 xing1 xi2 yue4 ； nie4 zheng4 zhi1 ci4 han2 kui3 ye3 ， bai2 hong2 guan4 ri4 ； yao4 li2 zhi1 ci4 qing4 ji4 ye3 ， cang1 ying1 ji1 yu2 dian4 shang4 。 ci3 san1 zi3 zhe3 ， jie1 bu4 yi1 zhi1 shi4 ye3 ， huai2 nu4 wei4 fa1 ， xiu1 jin4 jiang4 yu2 tian1 ， yu3 chen2 er2 jiang1 si4 yi3 。 ruo4 shi4 bi4 nu4 ， fu2 shi1 er4 ren2 ， liu2 xue4 wu3 bu4 ， tian1 xia4 gao3 su4 ， jin1 ri4 shi4 ye3 。 ” ting3 jian4 er2 qi3 。
- qin2 wang2 se4 nao2 ， chang2 gui4 er2 xie4 zhi1 yue1 ： “ xian1 sheng1 zuo4 ！ he2 zhi4 yu2 ci3 ！ gua3 ren2 yu4 yi3 ： fu1 han2 、 wei4 mie4 wang2 ， er2 an1 ling2 yi3 wu3 shi2 li3 zhi1 di4 cun2 zhe3 ， tu2 yi3 you3 xian1 sheng1 ye3 。 ”

## 注释

## 译文

## 赏析
