---
id: xiang-zhuan-zou-ji-feng-qi-wang-na-jian
title: 邹忌讽齐王纳谏
titlePinyin: zou1 ji4 feng3 qi2 wang2 na4 jian4
titleSlug: zou-ji-feng-qi-wang-na-jian
author: 向 撰
authorPinyin: xiang4   zhuan4
authorSlug: xiang-zhuan
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷四・战国文
---
## 正文
- 邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也！”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也！”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”
- 于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”
- 王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐.此所谓战胜于朝廷。(谤讥 一作：谤议)

## 拼音
- zou1 ji4 xiu1 ba1 chi3 you3 yu2 ， er2 xing2 mao4 yi4 li4 。 chao2 fu2 yi1 guan1 ， kui1 jing4 ， wei4 qi2 qi1 yue1 ： “ wo3 shu2 yu3 cheng2 bei3 xu2 gong1 mei3 ？ ” qi2 qi1 yue1 ： “ jun1 mei3 shen4 ， xu2 gong1 he2 neng2 ji2 jun1 ye3 ！ ” cheng2 bei3 xu2 gong1 ， qi2 guo2 zhi1 mei3 li4 zhe3 ye3 。 ji4 bu2 zi4 xin4 ， er2 fu4 wen4 qi2 qie4 yue1 ： “ wu2 shu2 yu3 xu2 gong1 mei3 ？ ” qie4 yue1 ： “ xu2 gong1 he2 neng2 ji2 jun1 ye3 ！ ” dan4 ri4 ， ke4 cong2 wai4 lai2 ， yu3 zuo4 tan2 ， wen4 zhi1 ke4 yue1 ： “ wu2 yu3 xu2 gong1 shu2 mei3 ？ ” ke4 yue1 ： “ xu2 gong1 bu2 ruo4 jun1 zhi1 mei3 ye3 。 ” ming2 ri4 xu2 gong1 lai2 ， shu2 shi4 zhi1 ， zi4 yi3 wei2 bu4 ru2 ； kui1 jing4 er2 zi4 shi4 ， you4 fu2 ru2 yuan3 shen4 。 mu4 qin3 er2 si1 zhi1 ， yue1 ： “ wu2 qi1 zhi1 mei3 wo3 zhe3 ， si1 wo3 ye3 ； qie4 zhi1 mei3 wo3 zhe3 ， wei4 wo3 ye3 ； ke4 zhi1 mei3 wo3 zhe3 ， yu4 you3 qiu2 yu2 wo3 ye3 。 ”
- yu2 shi4 ru4 chao2 jian4 wei1 wang2 ， yue1 ： “ chen2 cheng2 zhi1 bu4 ru2 xu2 gong1 mei3 。 chen2 zhi1 qi1 si1 chen2 ， chen2 zhi1 qie4 wei4 chen2 ， chen2 zhi1 ke4 yu4 you3 qiu2 yu2 chen2 ， jie1 yi3 mei3 yu2 xu2 gong1 。 jin1 qi2 di4 fang1 qian1 li3 ， bai3 er4 shi2 cheng2 ， gong1 fu4 zuo3 you4 mo4 bu4 si1 wang2 ， chao2 ting2 zhi1 chen2 mo4 bu2 wei4 wang2 ， si4 jing4 zhi1 nei4 mo4 bu4 you3 qiu2 yu2 wang2 ： you2 ci3 guan1 zhi1 ， wang2 zhi1 bi4 shen4 yi3 。 ”
- wang2 yue1 ： “ shan4 。 ” nai3 xia4 ling4 ： “ qun2 chen2 li4 min2 neng2 mian4 ci4 gua3 ren2 zhi1 guo4 zhe3 ， shou4 shang4 shang3 ； shang4 shu1 jian4 gua3 ren2 zhe3 ， shou4 zhong1 shang3 ； neng2 bang4 ji1 yu2 shi4 chao2 ， wen2 gua3 ren2 zhi1 er3 zhe3 ， shou4 xia4 shang3 。 ” ling4 chu1 xia4 ， qun2 chen2 jin4 jian4 ， men2 ting2 ruo4 shi4 ； shu4 yue4 zhi1 hou4 ， shi2 shi2 er2 jian1 jin4 ； qi1 nian2 zhi1 hou4 ， sui1 yu4 yan2 ， wu2 ke3 jin4 zhe3 。 yan4 、 zhao4 、 han2 、 wei4 wen2 zhi1 ， jie1 chao2 yu2 qi2 . ci3 suo3 wei4 zhan4 sheng4 yu2 chao2 ting2 。 ( bang4 ji1   yi2 zuo4 ： bang4 yi4 )

## 注释

## 译文

## 赏析
