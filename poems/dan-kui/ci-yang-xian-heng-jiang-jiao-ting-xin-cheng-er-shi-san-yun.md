---
id: dan-kui-ci-yang-xian-heng-jiang-jiao-ting-xin-cheng-er-shi-san-yun
title: 次杨咸亨江郊亭新成二十三韵
titlePinyin: ci4 yang2 xian2 heng1 jiang1 jiao1 ting2 xin1 cheng2 er4 shi2 san1 yun4
titleSlug: ci-yang-xian-heng-jiang-jiao-ting-xin-cheng-er-shi-san-yun
author: 单夔
authorPinyin: dan1 kui2
authorSlug: dan-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瞿塘一门江水倾，群趋激射随奔鲸。
- 舟车冠盖凑蜀道，孰问张丈联殷兄。
- 相逢来往问地主，太守讵敢忘将迎。
- 白崖候馆久茅𫈵，近即野处披榛荆。
- 屏修启剔作庐舍，夙戒里旅迟留行。
- 有如绶馆及郊劳，举国定制谁先鸣。
- 钱塘鄙人何所似，抵掌自视鸿毛轻。
- 食焉抑畏堕偷懦，泛观彼己同虚盈。
- 山溪水浒肆登赏，靡识杰阁夸峥嵘。
- 朋从簪盍得众隽，麈谭冰释欣初晴。
- 鼎新赞我筑斯馆，栋宇不贵朱连甍。
- 入门便足庇风雨，揭榜却借江郊名。
- 时哉莲幕有嘉客，落笔能令风雨惊。
- 联篇累牍溢我目，粲花丽藻舒我情。
- 人生悟合良快意，胡为四美嗟难并。
- 日光天际发丰蔀，此去可并依离明。
- 直排阊阖出滟滪，肃肃东首歌宵征。
- 循崖履坦竟无阻，为君留取能诗声。
- 此榜与诗傥不朽，此馆想同江水清。
- 我来岁月媿销缩，整缨辑屦图归程。
- 遗名肯复计身后，谨愿第虞槃水擎。
- 始终感慨遇僚友，遂事且喜相须成。
- 勉旃功业早期就，发轫自是天衢亨。

## 拼音
- qu2 tang2 yi4 men2 jiang1 shui3 qing1 ， qun2 qu1 ji1 she4 sui2 ben1 jing1 。
- zhou1 che1 guan1 gai4 cou4 shu3 dao4 ， shu2 wen4 zhang1 zhang4 lian2 yin1 xiong1 。
- xiang1 feng2 lai2 wang3 wen4 di4 zhu3 ， tai4 shou3 ju4 gan3 wang4 jiang1 ying2 。
- bai2 ya2 hou4 guan3 jiu3 mao2 𫈵 ， jin4 ji2 ye3 chu4 pi1 zhen1 jing1 。
- ping2 xiu1 qi3 ti1 zuo4 lu2 she4 ， su4 jie4 li3 lü3 chi2 liu2 xing2 。
- you3 ru2 shou4 guan3 ji2 jiao1 lao2 ， ju3 guo2 ding4 zhi4 shui2 xian1 ming2 。
- qian2 tang2 bi3 ren2 he2 suo3 si4 ， di3 zhang3 zi4 shi4 hong2 mao2 qing1 。
- shi2 yan1 yi4 wei4 duo4 tou1 nuo4 ， fan4 guan1 bi3 ji3 tong2 xu1 ying2 。
- shan1 xi1 shui3 hu3 si4 deng1 shang3 ， mi2 shi2 jie2 ge2 kua1 zheng1 rong2 。
- peng2 cong2 zan1 he2 de2 zhong4 jun4 ， zhu3 tan2 bing1 shi4 xin1 chu1 qing2 。
- ding3 xin1 zan4 wo3 zhu4 si1 guan3 ， dong4 yu3 bu2 gui4 zhu1 lian2 meng2 。
- ru4 men2 bian4 zu2 bi4 feng1 yu3 ， jie1 bang3 que4 jie4 jiang1 jiao1 ming2 。
- shi2 zai1 lian2 mu4 you3 jia1 ke4 ， luo4 bi3 neng2 ling4 feng1 yu3 jing1 。
- lian2 pian1 lei4 du2 yi4 wo3 mu4 ， can4 hua1 li4 zao3 shu1 wo3 qing2 。
- ren2 sheng1 wu4 he2 liang2 kuai4 yi4 ， hu2 wei4 si4 mei3 jie1 nan2 bing4 。
- ri4 guang1 tian1 ji4 fa1 feng1 bu4 ， ci3 qu4 ke3 bing4 yi1 li2 ming2 。
- zhi2 pai2 chang1 he2 chu1 yan4 yu4 ， su4 su4 dong1 shou3 ge1 xiao1 zheng1 。
- xun2 ya2 lü3 tan3 jing4 wu2 zu3 ， wei4 jun1 liu2 qu3 neng2 shi1 sheng1 。
- ci3 bang3 yu3 shi1 tang3 bu4 xiu3 ， ci3 guan3 xiang3 tong2 jiang1 shui3 qing1 。
- wo3 lai2 sui4 yue4 kui4 xiao1 suo1 ， zheng3 ying1 ji2 ju4 tu2 gui1 cheng2 。
- yi2 ming2 ken3 fu4 ji4 shen1 hou4 ， jin3 yuan4 di4 yu2 pan2 shui3 qing2 。
- shi3 zhong1 gan3 kai3 yu4 liao2 you3 ， sui4 shi4 qie3 xi3 xiang1 xu1 cheng2 。
- mian3 zhan1 gong1 ye4 zao3 qi1 jiu4 ， fa1 ren4 zi4 shi4 tian1 qu2 heng1 。

## 注释

## 译文

## 赏析
