---
id: shi-yin-su-ti-bao-ta
title: 题宝塔
titlePinyin: ti2 bao3 ta3
titleSlug: ti-bao-ta
author: 释印肃
authorPinyin: shi4 yin4 su4
authorSlug: shi-yin-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 塔本无缝，真如不动。
- 说此经处，涌出虚空。
- 释迦多宝，听说如梦。
- 东西无二，见见不同。
- 无刹不收，无色不融。
- 层层落落，光影重重。
- 恒河沙劫，尽入其中。
- 三世诸佛，一法身通。
- 针劄不入，寿量无穷。
- 目连舍利，常隐于中。
- 阿育王像，妙色金容。
- 天龙八部，万亿灵通。
- 擎山持杵，遍满虚空。
- 护持礼塔，摧灭魔踪。
- 显正宝塔，八面玲珑。
- 水火不坏，障毗岚风。
- 众生见者，永脱樊笼。
- 信者施者，功德不空。
- 无住布施，福德无穷。
- 住相布施，犹滞途中。
- 诸佛子等，无功之功。
- 成如是塔，标指宗风。
- 空劫坏时，此塔不镕。
- 劫火洞然，体若虚空。
- 究竟涅槃，应时体用。
- 逗机应化，无法不同。
- 皇图永固，舜雨尧风。
- 郡邑宰僚，禄位高崇。
- 万民快乐，五谷盈丰。
- 狼烟自息，瑞气和浓。
- 性相平等，含灵体同。
- 世出世间，色不异空。
- 稽首和南，礼塔事终。
- 乾道四年，戊子季冬。
- 南泉慈化，肃老遗风。
- 法界有情，一切珍重。

## 拼音
- ta3 ben3 wu2 feng4 ， zhen1 ru2 bu2 dong4 。
- shuo1 ci3 jing1 chu4 ， yong3 chu1 xu1 kong1 。
- shi4 jia1 duo1 bao3 ， ting1 shuo1 ru2 meng4 。
- dong1 xi1 wu2 er4 ， jian4 jian4 bu4 tong2 。
- wu2 cha4 bu4 shou1 ， wu2 se4 bu4 rong2 。
- ceng2 ceng2 luo4 luo4 ， guang1 ying3 chong2 chong2 。
- heng2 he2 sha1 jie2 ， jin4 ru4 qi2 zhong1 。
- san1 shi4 zhu1 fo2 ， yi4 fa3 shen1 tong1 。
- zhen1 zha1 bu2 ru4 ， shou4 liang2 wu2 qiong2 。
- mu4 lian2 she4 li4 ， chang2 yin3 yu2 zhong1 。
- a1 yu4 wang2 xiang4 ， miao4 se4 jin1 rong2 。
- tian1 long2 ba1 bu4 ， wan4 yi4 ling2 tong1 。
- qing2 shan1 chi2 chu3 ， bian4 man3 xu1 kong1 。
- hu4 chi2 li3 ta3 ， cui1 mie4 mo2 zong1 。
- xian3 zheng4 bao3 ta3 ， ba1 mian4 ling2 long2 。
- shui3 huo3 bu2 huai4 ， zhang4 pi2 lan2 feng1 。
- zhong4 sheng1 jian4 zhe3 ， yong3 tuo1 fan2 long2 。
- xin4 zhe3 shi1 zhe3 ， gong1 de2 bu4 kong1 。
- wu2 zhu4 bu4 shi1 ， fu2 de2 wu2 qiong2 。
- zhu4 xiang1 bu4 shi1 ， you2 zhi4 tu2 zhong1 。
- zhu1 fo2 zi3 deng3 ， wu2 gong1 zhi1 gong1 。
- cheng2 ru2 shi4 ta3 ， biao1 zhi3 zong1 feng1 。
- kong1 jie2 huai4 shi2 ， ci3 ta3 bu4 rong2 。
- jie2 huo3 dong4 ran2 ， ti3 ruo4 xu1 kong1 。
- jiu1 jing4 nie4 pan2 ， ying4 shi2 ti3 yong4 。
- dou4 ji1 ying4 hua4 ， wu2 fa3 bu4 tong2 。
- huang2 tu2 yong3 gu4 ， shun4 yu3 yao2 feng1 。
- jun4 yi4 zai3 liao2 ， lu4 wei4 gao1 chong2 。
- wan4 min2 kuai4 le4 ， wu3 gu3 ying2 feng1 。
- lang2 yan1 zi4 xi1 ， rui4 qi4 he2 nong2 。
- xing4 xiang1 ping2 deng3 ， han2 ling2 ti3 tong2 。
- shi4 chu1 shi4 jian1 ， se4 bu2 yi4 kong1 。
- qi3 shou3 he2 nan2 ， li3 ta3 shi4 zhong1 。
- qian2 dao4 si4 nian2 ， wu4 zi3 ji4 dong1 。
- nan2 quan2 ci2 hua4 ， su4 lao3 yi2 feng1 。
- fa3 jie4 you3 qing2 ， yi2 qie4 zhen1 zhong4 。

## 注释

## 译文

## 赏析
