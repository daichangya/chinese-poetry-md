---
id: shi-yin-su-hong-zhong-ge
title: 洪钟歌
titlePinyin: hong2 zhong1 ge1
titleSlug: hong-zhong-ge
author: 释印肃
authorPinyin: shi4 yin4 su4
authorSlug: shi-yin-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昭文昭文施一钟，悬空随叩警盲聋。
- 圆音不断周沙界，纯体金刚空不空。
- 虽含响，击即通，十方诸佛应声中。
- 天龙八部生忻悦，外道魔军失却踪。
- 此圆器，大神功，上祝皇王寿不穷。
- 日月长辉邦国静，臣忠子孝续尧风。
- 昏者醒，愚者聪，民歌鼓腹意和浓。
- 地水火风同一性，刹尘无间体含融。
- 包声印顽空，鸟树岩峦风月同。
- 秦时何必驱山铎，大振金铃总脱空。
- 时节至，自相逢，肯信无心达本宗。
- 和同一族输金玉，回向南泉铸此钟。
- 黄昏里，五更中，下下无空彻底通。
- 近祖远宗迷识解，闻归浄土礼金容。
- 涅槃侣，契心同，个个全音赞此功。
- 显理扬真无二听，含灵蠢动一时通。
- 受者法，施者空，且无地狱与洋铜。
- 孝子顺孙光远庆，昭文千古振家风。

## 拼音
- zhao1 wen2 zhao1 wen2 shi1 yi4 zhong1 ， xuan2 kong1 sui2 kou4 jing3 mang2 long2 。
- yuan2 yin1 bu2 duan4 zhou1 sha1 jie4 ， chun2 ti3 jin1 gang1 kong1 bu0 kong1 。
- sui1 han2 xiang3 ， ji1 ji2 tong1 ， shi2 fang1 zhu1 fo2 ying4 sheng1 zhong1 。
- tian1 long2 ba1 bu4 sheng1 xin1 yue4 ， wai4 dao4 mo2 jun1 shi1 que4 zong1 。
- ci3 yuan2 qi4 ， da4 shen2 gong1 ， shang4 zhu4 huang2 wang2 shou4 bu4 qiong2 。
- ri4 yue4 chang2 hui1 bang1 guo2 jing4 ， chen2 zhong1 zi3 xiao4 xu4 yao2 feng1 。
- hun1 zhe3 xing3 ， yu2 zhe3 cong1 ， min2 ge1 gu3 fu4 yi4 he2 nong2 。
- di4 shui3 huo3 feng1 tong2 yi2 xing4 ， cha4 chen2 wu2 jian4 ti3 han2 rong2 。
- bao1 sheng1 yin4 wan2 kong1 ， niao3 shu4 yan2 luan2 feng1 yue4 tong2 。
- qin2 shi2 he2 bi4 qu1 shan1 duo2 ， da4 zhen4 jin1 ling2 zong3 tuo1 kong1 。
- shi2 jie2 zhi4 ， zi4 xiang1 feng2 ， ken3 xin4 wu2 xin1 da2 ben3 zong1 。
- he2 tong2 yi4 zu2 shu1 jin1 yu4 ， hui2 xiang4 nan2 quan2 zhu4 ci3 zhong1 。
- huang2 hun1 li3 ， wu3 geng1 zhong1 ， xia4 xia4 wu2 kong1 che4 di3 tong1 。
- jin4 zu3 yuan3 zong1 mi2 shi2 jie3 ， wen2 gui1 jing4 tu3 li3 jin1 rong2 。
- nie4 pan2 lü3 ， qi4 xin1 tong2 ， ge4 ge4 quan2 yin1 zan4 ci3 gong1 。
- xian3 li3 yang2 zhen1 wu2 er4 ting1 ， han2 ling2 chun3 dong4 yi4 shi2 tong1 。
- shou4 zhe3 fa3 ， shi1 zhe3 kong1 ， qie3 wu2 di4 yu4 yu3 yang2 tong2 。
- xiao4 zi3 shun4 sun1 guang1 yuan3 qing4 ， zhao1 wen2 qian1 gu3 zhen4 jia1 feng1 。

## 注释

## 译文

## 赏析
