---
id: shi-yin-su-pu-an-ge
title: 普庵歌
titlePinyin: pu3 an1 ge1
titleSlug: pu-an-ge
author: 释印肃
authorPinyin: shi4 yin4 su4
authorSlug: shi-yin-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祇个普庵纯宝贝，妙慧庄严真畅快。
- 无门为户到人稀，万里神光圆顶盖。
- 非相身，无不在，体露堂堂声色外。
- 世间梦幻曷能随，超出世间那肯爱。
- 绝意识，无眼界，浄名卧疾瞿昙解。
- 指权就实度众生，勿谓古贤来捏怪。
- 悟普庵，本无坏，空劫有穷渠自在。
- 四生六道岂相干，物我兼忘心唯最。
- 无有无，内非内，海印发光谁敢对。
- 森罗万象普庵收，绝待灵明全体会。
- 忘能所，勿知解，瓦砾真金谁敢买。
- 若还不是老胡来，觌面难逢轮劫肯。
- 雪齐腰，求教诲，得旨忘言转不退。
- 百炼金刚无孔锤，要断龟毛兔角罪。
- 如意珠，我今解，刹刹尘尘铺障昧。
- 一毫端量大千辉，烁破无明生死袋。

## 拼音
- qi2 ge4 pu3 an1 chun2 bao3 bei4 ， miao4 hui4 zhuang1 yan2 zhen1 chang4 kuai4 。
- wu2 men2 wei4 hu4 dao4 ren2 xi1 ， wan4 li3 shen2 guang1 yuan2 ding3 gai4 。
- fei1 xiang1 shen1 ， wu2 bu2 zai4 ， ti3 lu4 tang2 tang2 sheng1 se4 wai4 。
- shi4 jian1 meng4 huan4 he2 neng2 sui2 ， chao1 chu1 shi4 jian1 na4 ken3 ai4 。
- jue2 yi4 shi2 ， wu2 yan3 jie4 ， jing4 ming2 wo4 ji2 qu2 tan2 jie3 。
- zhi3 quan2 jiu4 shi2 du4 zhong4 sheng1 ， wu4 wei4 gu3 xian2 lai2 nie1 guai4 。
- wu4 pu3 an1 ， ben3 wu2 huai4 ， kong1 jie2 you3 qiong2 qu2 zi4 zai4 。
- si4 sheng1 liu4 dao4 qi3 xiang1 gan1 ， wu4 wo3 jian1 wang4 xin1 wei2 zui4 。
- wu2 you3 wu2 ， nei4 fei1 nei4 ， hai3 yin4 fa1 guang1 shui2 gan3 dui4 。
- sen1 luo2 wan4 xiang4 pu3 an1 shou1 ， jue2 dai4 ling2 ming2 quan2 ti3 hui4 。
- wang4 neng2 suo3 ， wu4 zhi1 jie3 ， wa3 li4 zhen1 jin1 shui2 gan3 mai3 。
- ruo4 hai2 bu2 shi4 lao3 hu2 lai2 ， di2 mian4 nan2 feng2 lun2 jie2 ken3 。
- xue3 qi2 yao1 ， qiu2 jiao4 hui4 ， de2 zhi3 wang4 yan2 zhuan3 bu2 tui4 。
- bai3 lian4 jin1 gang1 wu2 kong3 chui2 ， yao4 duan4 gui1 mao2 tu4 jiao3 zui4 。
- ru2 yi4 zhu1 ， wo3 jin1 jie3 ， cha4 cha4 chen2 chen2 pu4 zhang4 mei4 。
- yi4 hao2 duan1 liang2 da4 qian1 hui1 ， shuo4 po4 wu2 ming2 sheng1 si3 dai4 。

## 注释

## 译文

## 赏析
