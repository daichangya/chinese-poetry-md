---
id: chao-gong-su-xian-yu-da-ren-zi-wu-xia-lai-bi-yu-zhi-yin-da-ren-zi-qu-pi-ling-hui-shan-cb67664e
title: 鲜于大任自吴下来比与之饮大任自取毗陵惠山泉酌之色清而味胜蜀无有也喜赋诗
titlePinyin: xian1 yu2 da4 ren4 zi4 wu2 xia4 lai2 bi3 yu3 zhi1 yin3 da4 ren4 zi4 qu3 pi2 ling2 hui4 shan1 quan2 zhuo2 zhi1 se4 qing1 er2 wei4 sheng4 shu3 wu2 you3 ye3 xi3 fu4 shi1
titleSlug: xian-yu-da-ren-zi-wu-xia-lai-bi-yu-zhi-yin-da-ren-zi-qu-pi-ling-hui-shan-cb67664e
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君从毗陵来，载酒与偕行。
- 酿以陆子泉，可使伧父惊。
- 香味橄榄严，颜色蒲萄清。
- 得非续玉浆，无乃挹金茎。
- 固应压白堕，亦未数乌程。
- 老夫家巴蜀，华发思南烹。
- 饮此惟恐尽，酌之且徐倾。
- 君如建吴樯，再见毗陵城。
- 相烦送一车，救我枯肠鸣。

## 拼音
- jun1 cong2 pi2 ling2 lai2 ， zai3 jiu3 yu3 xie2 xing2 。
- niang4 yi3 lu4 zi3 quan2 ， ke3 shi3 chen0 fu4 jing1 。
- xiang1 wei4 gan3 lan3 yan2 ， yan2 se4 pu2 tao2 qing1 。
- de2 fei1 xu4 yu4 jiang1 ， wu2 nai3 yi4 jin1 jing1 。
- gu4 ying4 ya1 bai2 duo4 ， yi4 wei4 shu4 wu1 cheng2 。
- lao3 fu1 jia1 ba1 shu3 ， hua2 fa4 si1 nan2 peng1 。
- yin3 ci3 wei2 kong3 jin4 ， zhuo2 zhi1 qie3 xu2 qing1 。
- jun1 ru2 jian4 wu2 qiang2 ， zai4 jian4 pi2 ling2 cheng2 。
- xiang1 fan2 song4 yi4 che1 ， jiu4 wo3 ku1 chang2 ming2 。

## 注释

## 译文

## 赏析
