---
id: chao-gong-su-jin-sui-shi-shi-jing-zhi-jiu-qi-wen-tang-yan-zhu-si-qie-zuo-shi-song-zhi
title: 今岁试士竟置酒起文堂延主司且作诗送之
titlePinyin: jin1 sui4 shi4 shi4 jing4 zhi4 jiu3 qi3 wen2 tang2 yan2 zhu3 si1 qie3 zuo4 shi1 song4 zhi1
titleSlug: jin-sui-shi-shi-jing-zhi-jiu-qi-wen-tang-yan-zhu-si-qie-zuo-shi-song-zhi
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾州俗近古，他邦那得如。
- 饮食犹俎豆，佣贩皆诗书。
- 今年属宾兴，诏下喧里闾。
- 白袍五千人，崛起塞路衢。
- 入门坐试席，正冠曳长裾。
- 谈经慕康成，对策拟仲舒。
- 吟诗必二雅，作赋规三都。
- 传闻选主司，考阅须鸿儒。
- 果然提权衡，未尝谬锱铢。
- 得者固惊喜，失者亦欢呼。
- 乡党为叹息，是事盖久无。
- 老守蒙此声，增重西南隅。
- 何以为子谢，举觞挽行车。
- 少留尽一醉，归驾且勿驱。

## 拼音
- wu2 zhou1 su2 jin4 gu3 ， ta1 bang1 na4 de2 ru2 。
- yin3 shi2 you2 zu3 dou4 ， yong1 fan4 jie1 shi1 shu1 。
- jin1 nian2 shu3 bin1 xing1 ， zhao4 xia4 xuan1 li3 lü2 。
- bai2 pao2 wu3 qian1 ren2 ， jue2 qi3 sai1 lu4 qu2 。
- ru4 men2 zuo4 shi4 xi2 ， zheng4 guan1 ye4 chang2 ju1 。
- tan2 jing1 mu4 kang1 cheng2 ， dui4 ce4 ni3 zhong4 shu1 。
- yin2 shi1 bi4 er4 ya3 ， zuo4 fu4 gui1 san1 dou1 。
- chuan2 wen2 xuan3 zhu3 si1 ， kao3 yue4 xu1 hong2 ru2 。
- guo3 ran2 ti2 quan2 heng2 ， wei4 chang2 miu4 zi1 zhu1 。
- de2 zhe3 gu4 jing1 xi3 ， shi1 zhe3 yi4 huan1 hu1 。
- xiang1 dang3 wei4 tan4 xi1 ， shi4 shi4 gai4 jiu3 wu2 。
- lao3 shou3 meng2 ci3 sheng1 ， zeng1 zhong4 xi1 nan2 yu2 。
- he2 yi3 wei2 zi3 xie4 ， ju3 shang1 wan3 xing2 che1 。
- shao3 liu2 jin4 yi2 zui4 ， gui1 jia4 qie3 wu4 qu1 。

## 注释

## 译文

## 赏析
