---
id: chao-gong-su-xian-yu-da-ren-zi-dong-nan-gui-tang-an-yi-yu-zhang-an-guo-suo-zuo-shui-t-58f85be7
title: 鲜于大任自东南归唐安遗予张安国所作水调歌墨本一轴且云明年复往吴下喜简作此
titlePinyin: xian1 yu2 da4 ren4 zi4 dong1 nan2 gui1 tang2 an1 yi2 yu3 zhang1 an1 guo2 suo3 zuo4 shui3 tiao2 ge1 mo4 ben3 yi4 zhou2 qie3 yun2 ming2 nian2 fu4 wang3 wu2 xia4 xi3 jian3 zuo4 ci3
titleSlug: xian-yu-da-ren-zi-dong-nan-gui-tang-an-yi-yu-zhang-an-guo-suo-zuo-shui-t-58f85be7
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去蜀游东吴，举头望赤霄。
- 君之门九重，觚棱鬰岧嶤。
- 是中盛文物，簪笔立汉朝。
- 规摹觉地雄，气象知天高。
- 计其所从客，皆是夔与皋。
- 平生闻张公，磊落一世豪。
- 示我水调歌，奴仆可命骚。
- 尚想挥翰时，淋漓宫锦袍。
- 问子何归来，远指万里桥。
- 答云怀乔木，聊复访衡茅。
- 未嗟功名忤，非惮道路劳。
- 不见廊庙具，乃对簿领曹。
- 明年买扁舟，鼓枻出下牢。
- 西府有故人，亦应遣弓招。

## 拼音
- qu4 shu3 you2 dong1 wu2 ， ju3 tou2 wang4 chi4 xiao1 。
- jun1 zhi1 men2 jiu3 chong2 ， gu1 leng2 yu4 tiao2 yao2 。
- shi4 zhong1 sheng4 wen2 wu4 ， zan1 bi3 li4 han4 chao2 。
- gui1 mo2 jue2 di4 xiong2 ， qi4 xiang4 zhi1 tian1 gao1 。
- ji4 qi2 suo3 cong2 ke4 ， jie1 shi4 kui2 yu3 gao1 。
- ping2 sheng1 wen2 zhang1 gong1 ， lei3 luo4 yi2 shi4 hao2 。
- shi4 wo3 shui3 tiao2 ge1 ， nu2 pu2 ke3 ming4 sao1 。
- shang4 xiang3 hui1 han4 shi2 ， lin2 li2 gong1 jin3 pao2 。
- wen4 zi3 he2 gui1 lai2 ， yuan3 zhi3 wan4 li3 qiao2 。
- da2 yun2 huai2 qiao2 mu4 ， liao2 fu4 fang3 heng2 mao2 。
- wei4 jie1 gong1 ming2 wu3 ， fei1 dan4 dao4 lu4 lao2 。
- bu2 jian4 lang2 miao4 ju4 ， nai3 dui4 bo2 ling3 cao2 。
- ming2 nian2 mai3 pian1 zhou1 ， gu3 yi4 chu1 xia4 lao2 。
- xi1 fu3 you3 gu4 ren2 ， yi4 ying4 qian3 gong1 zhao1 。

## 注释

## 译文

## 赏析
