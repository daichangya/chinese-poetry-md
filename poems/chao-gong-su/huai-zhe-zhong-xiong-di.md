---
id: chao-gong-su-huai-zhe-zhong-xiong-di
title: 怀浙中兄弟
titlePinyin: huai2 zhe4 zhong1 xiong1 di4
titleSlug: huai-zhe-zhong-xiong-di
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔游楚泽窥衡湘，飘然欲返川无梁。
- 途穷问津西入蜀，十年一过如风狂。
- 欲知滞留视草木，来时尺许今人长。
- 石龟尚有怀海心，苟非达者宁无情。
- 倦游于此岂不厌，况乃州县徒劳人。
- 官如敝屣端可捐，投劾径去真欣然。
- 只忧口纹有从理，一簪不著死道边。
- 近闻有客自吴至，试问龙化今何年。
- 属车南游今尚尔，翠华停停照江水。
- 会稽久阙神禹朝，再喜吴儿识天子。
- 径山苕溪两奇绝，凤舞龙飞临观阙。
- 宫中又起白玉城，丹楼如霞高𫶇嵲。
- 潮声浩浩江风急，越水吴山动秋碧。
- 霓旌玉弭有光辉，西湖蒲柳生颜色。
- 气象不与巴山同，年来闻此益欲东。
- 但期生见翔凤阙，岂敢望到明光宫。
- 举头试望长安日，遥想乌衣泪沾臆。
- 逢人寄书往问讯，流落犹为帝城客。
- 山川虽异风景同，勿作楚囚相对泣。

## 拼音
- xi1 you2 chu3 ze2 kui1 heng2 xiang1 ， piao1 ran2 yu4 fan3 chuan1 wu2 liang2 。
- tu2 qiong2 wen4 jin1 xi1 ru4 shu3 ， shi2 nian2 yi2 guo4 ru2 feng1 kuang2 。
- yu4 zhi1 zhi4 liu2 shi4 cao3 mu4 ， lai2 shi2 chi3 xu3 jin1 ren2 chang2 。
- shi2 gui1 shang4 you3 huai2 hai3 xin1 ， gou3 fei1 da2 zhe3 ning2 wu2 qing2 。
- juan4 you2 yu2 ci3 qi3 bu2 yan4 ， kuang4 nai3 zhou1 xian4 tu2 lao2 ren2 。
- guan1 ru2 bi4 xi3 duan1 ke3 juan1 ， tou2 he2 jing4 qu4 zhen1 xin1 ran2 。
- zhi1 you1 kou3 wen2 you3 cong2 li3 ， yi4 zan1 bu2 zhu4 si3 dao4 bian1 。
- jin4 wen2 you3 ke4 zi4 wu2 zhi4 ， shi4 wen4 long2 hua4 jin1 he2 nian2 。
- shu3 che1 nan2 you2 jin1 shang4 er3 ， cui4 hua2 ting2 ting2 zhao4 jiang1 shui3 。
- hui4 ji1 jiu3 que1 shen2 yu3 chao2 ， zai4 xi3 wu2 er2 shi2 tian1 zi3 。
- jing4 shan1 tiao2 xi1 liang3 qi2 jue2 ， feng4 wu3 long2 fei1 lin2 guan1 que1 。
- gong1 zhong1 you4 qi3 bai2 yu4 cheng2 ， dan1 lou2 ru2 xia2 gao1 die2 nie4 。
- chao2 sheng1 hao4 hao4 jiang1 feng1 ji2 ， yue4 shui3 wu2 shan1 dong4 qiu1 bi4 。
- ni2 jing1 yu4 mi3 you3 guang1 hui1 ， xi1 hu2 pu2 liu3 sheng1 yan2 se4 。
- qi4 xiang4 bu4 yu3 ba1 shan1 tong2 ， nian2 lai2 wen2 ci3 yi4 yu4 dong1 。
- dan4 qi1 sheng1 jian4 xiang2 feng4 que1 ， qi3 gan3 wang4 dao4 ming2 guang1 gong1 。
- ju3 tou2 shi4 wang4 chang2 an1 ri4 ， yao2 xiang3 wu1 yi1 lei4 zhan1 yi4 。
- feng2 ren2 ji4 shu1 wang3 wen4 xun4 ， liu2 luo4 you2 wei4 di4 cheng2 ke4 。
- shan1 chuan1 sui1 yi4 feng1 jing3 tong2 ， wu4 zuo4 chu3 qiu2 xiang1 dui4 qi4 。

## 注释

## 译文

## 赏析
