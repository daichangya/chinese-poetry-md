---
id: chao-gong-su-song-tan-ting-shuo-si-hu-gui-yu-fu
title: 送谭廷硕司户归鱼复
titlePinyin: song4 tan2 ting2 shuo4 si1 hu4 gui1 yu2 fu4
titleSlug: song-tan-ting-shuo-si-hu-gui-yu-fu
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生惜芳辰，每负止酒诗。
- 不量井楣缾，安得如鸱夷。
- 果中曲糵毒，抱病悔可追。
- 虽无腐肠忧，乃有摏喉危。
- 晚闻仓曹掾，巾车欲东归。
- 此君吾畏友，议论可质疑。
- 相从未云久，白首已可期。
- 莫陪诸公后，往听阳关词。
- 羸然卧空舍，不得一语离。
- 心旌无终薄，日夕风中飞。
- 户外雨连昼，水声已鸣溪。
- 行云候归盖，花尘涨春泥。
- 人知乡闾近，自忘车马疲。
- 似闻五亩宅，止居瀼东西。
- 倾倒稷下学，欢呼里中儿。
- 嗟予久去国，流落天一涯。
- 因君返枌榆，惨然起遐思。
- 不惟消魂苦，益增游子悲。

## 拼音
- ping2 sheng1 xi1 fang1 chen2 ， mei3 fu4 zhi3 jiu3 shi1 。
- bu4 liang2 jing3 mei2 ping2 ， an1 de2 ru2 chi1 yi2 。
- guo3 zhong1 qu3 nie4 du2 ， bao4 bing4 hui3 ke3 zhui1 。
- sui1 wu2 fu3 chang2 you1 ， nai3 you3 chong1 hou2 wei1 。
- wan3 wen2 cang1 cao2 yuan4 ， jin1 che1 yu4 dong1 gui1 。
- ci3 jun1 wu2 wei4 you3 ， yi4 lun4 ke3 zhi4 yi2 。
- xiang1 cong2 wei4 yun2 jiu3 ， bai2 shou3 yi3 ke3 qi1 。
- mo4 pei2 zhu1 gong1 hou4 ， wang3 ting1 yang2 guan1 ci2 。
- lei2 ran2 wo4 kong1 she4 ， bu4 de2 yi4 yu3 li2 。
- xin1 jing1 wu2 zhong1 bao2 ， ri4 xi1 feng1 zhong1 fei1 。
- hu4 wai4 yu3 lian2 zhou4 ， shui3 sheng1 yi3 ming2 xi1 。
- xing2 yun2 hou4 gui1 gai4 ， hua1 chen2 zhang3 chun1 ni2 。
- ren2 zhi1 xiang1 lü2 jin4 ， zi4 wang4 che1 ma3 pi2 。
- si4 wen2 wu3 mu3 zhai2 ， zhi3 ju1 rang2 dong1 xi1 。
- qing1 dao3 ji4 xia4 xue2 ， huan1 hu1 li3 zhong1 er2 。
- jie1 yu3 jiu3 qu4 guo2 ， liu2 luo4 tian1 yi4 ya2 。
- yin1 jun1 fan3 fen2 yu2 ， can3 ran2 qi3 xia2 si1 。
- bu4 wei2 xiao1 hun2 ku3 ， yi4 zeng1 you2 zi3 bei1 。

## 注释

## 译文

## 赏析
