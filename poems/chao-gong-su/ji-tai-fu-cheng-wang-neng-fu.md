---
id: chao-gong-su-ji-tai-fu-cheng-wang-neng-fu
title: 寄太府丞王能甫
titlePinyin: ji4 tai4 fu3 cheng2 wang2 neng2 fu3
titleSlug: ji-tai-fu-cheng-wang-neng-fu
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君才雄万夫，少也备文武。
- 前年有疆事，假守在淮浦。
- 小试三里城，已可因吾圉。
- 诸公职献纳，见贤自当举。
- 虽闻对延英，尚屈丞太府。
- 近往行芍陂，四顾多旷土。
- 区区张全义，此老安足数。
- 河南十八县，髑髅相撑拄。
- 犹能披荆棘，著手为摩抚。
- 朞年如承平，何但兴百堵。
- 封内我得为，幸梁为之主。
- 况今天子圣，锐意思复古。
- 若人果尽用，功利非小补。
- 吾将以是卜，日望来告语。

## 拼音
- jun1 cai2 xiong2 wan4 fu1 ， shao3 ye3 bei4 wen2 wu3 。
- qian2 nian2 you3 jiang1 shi4 ， jia3 shou3 zai4 huai2 pu3 。
- xiao3 shi4 san1 li3 cheng2 ， yi3 ke3 yin1 wu2 yu3 。
- zhu1 gong1 zhi2 xian4 na4 ， jian4 xian2 zi4 dang1 ju3 。
- sui1 wen2 dui4 yan2 ying1 ， shang4 qu1 cheng2 tai4 fu3 。
- jin4 wang3 xing2 shao2 bei1 ， si4 gu4 duo1 kuang4 tu3 。
- qu1 qu1 zhang1 quan2 yi4 ， ci3 lao3 an1 zu2 shu4 。
- he2 nan2 shi2 ba1 xian4 ， du2 lou2 xiang1 cheng1 zhu3 。
- you2 neng2 pi1 jing1 ji2 ， zhu4 shou3 wei4 mo2 fu3 。
- ji1 nian2 ru2 cheng2 ping2 ， he2 dan4 xing1 bai3 du3 。
- feng1 nei4 wo3 de2 wei4 ， xing4 liang2 wei4 zhi1 zhu3 。
- kuang4 jin1 tian1 zi3 sheng4 ， rui4 yi4 si1 fu4 gu3 。
- ruo4 ren2 guo3 jin4 yong4 ， gong1 li4 fei1 xiao3 bu3 。
- wu2 jiang1 yi3 shi4 bu3 ， ri4 wang4 lai2 gao4 yu3 。

## 注释

## 译文

## 赏析
