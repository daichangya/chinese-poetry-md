---
id: chao-gong-su-zi-tan
title: 自叹
titlePinyin: zi4 tan4
titleSlug: zi-tan
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巴蜀久雕敝，伤哉远朝廷。
- 大道舞狐狸，嘉谷困蝗螟。
- 我尝行其野，所在闻惟腥。
- 叹息莫能救，熟视涕泪零。
- 今年不自意，属当按邦刑。
- 平时语云何，敢遽忘生灵。
- 拟于万仞渊，挠以一寸筳。
- 贤者相告戒，安坐看空囹。
- 愚者顾之笑，谓我不自宁。
- 我非恶静乐，独行苦伶仃。
- 糜费廪中粟，奔走合前铃。
- 恐如执金椎，而诵麦青青。
- 果欲中世用，诸公乃仪型。

## 拼音
- ba1 shu3 jiu3 diao1 bi4 ， shang1 zai1 yuan3 chao2 ting2 。
- da4 dao4 wu3 hu2 li0 ， jia1 gu3 kun4 huang2 ming2 。
- wo3 chang2 xing2 qi2 ye3 ， suo3 zai4 wen2 wei2 xing1 。
- tan4 xi1 mo4 neng2 jiu4 ， shu2 shi4 ti4 lei4 ling2 。
- jin1 nian2 bu2 zi4 yi4 ， shu3 dang1 an4 bang1 xing2 。
- ping2 shi2 yu3 yun2 he2 ， gan3 ju4 wang4 sheng1 ling2 。
- ni3 yu2 wan4 ren4 yuan1 ， nao2 yi3 yi2 cun4 ting2 。
- xian2 zhe3 xiang1 gao4 jie4 ， an1 zuo4 kan4 kong1 ling2 。
- yu2 zhe3 gu4 zhi1 xiao4 ， wei4 wo3 bu2 zi4 ning2 。
- wo3 fei1 e4 jing4 le4 ， du2 xing2 ku3 ling2 ding1 。
- mi2 fei4 lin3 zhong1 su4 ， ben1 zou3 he2 qian2 ling2 。
- kong3 ru2 zhi2 jin1 zhui1 ， er2 song4 mai4 qing1 qing1 。
- guo3 yu4 zhong1 shi4 yong4 ， zhu1 gong1 nai3 yi2 xing2 。

## 注释

## 译文

## 赏析
