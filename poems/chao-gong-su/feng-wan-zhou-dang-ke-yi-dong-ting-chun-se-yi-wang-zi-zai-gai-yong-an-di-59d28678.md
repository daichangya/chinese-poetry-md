---
id: chao-gong-su-feng-wan-zhou-dang-ke-yi-dong-ting-chun-se-yi-wang-zi-zai-gai-yong-an-di-59d28678
title: 冯万州当可以洞庭春色遗王子载盖用安定郡王遗法也子载招予饮为赋之
titlePinyin: feng2 wan4 zhou1 dang1 ke3 yi3 dong4 ting2 chun1 se4 yi2 wang2 zi3 zai3 gai4 yong4 an1 ding4 jun4 wang2 yi2 fa3 ye3 zi3 zai3 zhao1 yu3 yin3 wei4 fu4 zhi1
titleSlug: feng-wan-zhou-dang-ke-yi-dong-ting-chun-se-yi-wang-zi-zai-gai-yong-an-di-59d28678
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风洞庭波，霜落洲渚出。
- 黄芦半倾倒，江树无复色。
- 独余千木奴，后皇所嘉植。
- 芳辛有余味，不减玉斚沥。
- 可令披黄苞，以甘授欢伯。
- 酿成无边春，吞此云梦泽。
- 犹持陶家轮，断取李衡宅。
- 纳之瓮盎中，未觉宇宙窄。
- 方当玉腴熟，溜溜糟床滴。
- 尚带含霜容，未饮香满室。
- 味夺桑落醇，色轻蒲萄碧。
- 夷考无前闻，畴能妙仪狄。
- 流传自王家，遗法后世得。
- 不宜博凉州，时可饷宾客。
- 辍餐茗战罢，持用解水厄。

## 拼音
- qiu1 feng1 dong4 ting2 bo1 ， shuang1 luo4 zhou1 zhu3 chu1 。
- huang2 lu2 ban4 qing1 dao3 ， jiang1 shu4 wu2 fu4 se4 。
- du2 yu2 qian1 mu4 nu2 ， hou4 huang2 suo3 jia1 zhi2 。
- fang1 xin1 you3 yu2 wei4 ， bu4 jian3 yu4 jia3 li4 。
- ke3 ling4 pi1 huang2 bao1 ， yi3 gan1 shou4 huan1 bo2 。
- niang4 cheng2 wu2 bian1 chun1 ， tun1 ci3 yun2 meng4 ze2 。
- you2 chi2 tao2 jia1 lun2 ， duan4 qu3 li3 heng2 zhai2 。
- na4 zhi1 weng4 ang4 zhong1 ， wei4 jue2 yu3 zhou4 zhai3 。
- fang1 dang1 yu4 yu2 shu2 ， liu1 liu1 zao1 chuang2 di1 。
- shang4 dai4 han2 shuang1 rong2 ， wei4 yin3 xiang1 man3 shi4 。
- wei4 duo2 sang1 luo4 chun2 ， se4 qing1 pu2 tao2 bi4 。
- yi2 kao3 wu2 qian2 wen2 ， chou2 neng2 miao4 yi2 di2 。
- liu2 chuan2 zi4 wang2 jia1 ， yi2 fa3 hou4 shi4 de2 。
- bu4 yi2 bo2 liang2 zhou1 ， shi2 ke3 xiang3 bin1 ke4 。
- chuo4 can1 ming2 zhan4 ba4 ， chi2 yong4 jie3 shui3 e4 。

## 注释

## 译文

## 赏析
