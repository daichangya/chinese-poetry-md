---
id: chao-gong-su-shi-ji-ye-xian-cheng-jian-shi-xi-yu-shi-ci-yun-wei-xie
title: 石季野县丞见示喜雨诗次韵为谢
titlePinyin: shi2 ji4 ye3 xian4 cheng2 jian4 shi4 xi3 yu3 shi1 ci4 yun4 wei4 xie4
titleSlug: shi-ji-ye-xian-cheng-jian-shi-xi-yu-shi-ci-yun-wei-xie
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骄阳裂厚地，沃壤变焦土。
- 野老呼苍天，吁嗟击雩鼓。
- 三时农甚劳，一饱天宜与。
- 自慙为刺史，封内当镇抚。
- 有灾累其人，无德及所部。
- 是邦喜讥切，相语闻俦侣。
- 不作傅说霖，空闵僖公雨。
- 敢欺二三子，难长数百户。
- 徒知祷神祇，庶望救疾苦。
- 如起乖龙卧，便觉商羊舞。
- 坐令郡两堰，岂减渠六辅。
- 兹晨理衣冠，未暇挂神武。
- 伤心念疲氓，稽首谢明主。
- 丰年必可期，甘泽常顺序。
- 与君俱何幸，彼此德施普。

## 拼音
- jiao1 yang2 lie4 hou4 di4 ， wo4 rang3 bian4 jiao1 tu3 。
- ye3 lao3 hu1 cang1 tian1 ， xu1 jie1 ji1 yu2 gu3 。
- san1 shi2 nong2 shen4 lao2 ， yi4 bao3 tian1 yi2 yu3 。
- zi4 can2 wei4 ci4 shi3 ， feng1 nei4 dang1 zhen4 fu3 。
- you3 zai1 lei4 qi2 ren2 ， wu2 de2 ji2 suo3 bu4 。
- shi4 bang1 xi3 ji1 qie4 ， xiang1 yu3 wen2 chou2 lü3 。
- bu2 zuo4 fu4 shuo1 lin2 ， kong1 min3 xi1 gong1 yu3 。
- gan3 qi1 er4 san1 zi3 ， nan2 chang2 shu4 bai3 hu4 。
- tu2 zhi1 dao3 shen2 qi2 ， shu4 wang4 jiu4 ji2 ku3 。
- ru2 qi3 guai1 long2 wo4 ， bian4 jue2 shang1 yang2 wu3 。
- zuo4 ling4 jun4 liang3 yan4 ， qi3 jian3 qu2 liu4 fu3 。
- zi1 chen2 li3 yi1 guan1 ， wei4 xia2 gua4 shen2 wu3 。
- shang1 xin1 nian4 pi2 mang2 ， qi3 shou3 xie4 ming2 zhu3 。
- feng1 nian2 bi4 ke3 qi1 ， gan1 ze2 chang2 shun4 xu4 。
- yu3 jun1 ju4 he2 xing4 ， bi3 ci3 de2 shi1 pu3 。

## 注释

## 译文

## 赏析
