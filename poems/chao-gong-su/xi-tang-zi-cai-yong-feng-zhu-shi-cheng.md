---
id: chao-gong-su-xi-tang-zi-cai-yong-feng-zhu-shi-cheng
title: 喜汤子才永丰筑室成
titlePinyin: xi3 tang1 zi3 cai2 yong3 feng1 zhu4 shi4 cheng2
titleSlug: xi-tang-zi-cai-yong-feng-zhu-shi-cheng
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颜子在陋巷，端居亦何难。
- 家有郭外田，足以给一箪。
- 今我客四方，衣食于县官。
- 罢则无所归，奔走殊未安。
- 闻君筑室成，内热自长叹。
- 近村争相助，老幼常聚观。
- 斵者来运斤，圬者来持镘。
- 经始曾几时，烂然皆雘丹。
- 更须蓻嘉木，竹已青檀栾。
- 藩篱护封植，勿令牛鬭残。

## 拼音
- yan2 zi3 zai4 lou4 xiang4 ， duan1 ju1 yi4 he2 nan2 。
- jia1 you3 guo1 wai4 tian2 ， zu2 yi3 gei3 yi4 dan1 。
- jin1 wo3 ke4 si4 fang1 ， yi1 shi2 yu2 xian4 guan1 。
- ba4 ze2 wu2 suo3 gui1 ， ben1 zou3 shu1 wei4 an1 。
- wen2 jun1 zhu4 shi4 cheng2 ， nei4 re4 zi4 chang2 tan4 。
- jin4 cun1 zheng1 xiang1 zhu4 ， lao3 you4 chang2 ju4 guan1 。
- zhuo2 zhe3 lai2 yun4 jin1 ， wu1 zhe3 lai2 chi2 man4 。
- jing1 shi3 ceng2 ji3 shi2 ， lan4 ran2 jie1 huo4 dan1 。
- geng4 xu1 zi2 jia1 mu4 ， zhu2 yi3 qing1 tan2 luan2 。
- fan1 li2 hu4 feng1 zhi2 ， wu4 ling4 niu2 dou4 can2 。

## 注释

## 译文

## 赏析
