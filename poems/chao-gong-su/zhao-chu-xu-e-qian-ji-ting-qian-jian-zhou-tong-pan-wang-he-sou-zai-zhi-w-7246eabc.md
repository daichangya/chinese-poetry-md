---
id: chao-gong-su-zhao-chu-xu-e-qian-ji-ting-qian-jian-zhou-tong-pan-wang-he-sou-zai-zhi-w-7246eabc
title: 诏除虚额钱计庭遣简州通判王和叟再至谓考实未然也人日赠和叟一首
titlePinyin: zhao4 chu2 xu1 e2 qian2 ji4 ting2 qian3 jian3 zhou1 tong1 pan4 wang2 he2 sou3 zai4 zhi4 wei4 kao3 shi2 wei4 ran2 ye3 ren2 ri4 zeng4 he2 sou3 yi4 shou3
titleSlug: zhao-chu-xu-e-qian-ji-ting-qian-jian-zhou-tong-pan-wang-he-sou-zai-zhi-w-7246eabc
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天王念远民，哀此西南隅。
- 主者按其籍，取之尽锱铢。
- 扫地皆赤立，名独存版图。
- 竭泽傥未已，来年恐无鱼。
- 明诏甚宽大，宿负当蠲除。
- 主者惨不乐，何以充挽输。
- 刺史讵可信，殆将有为无。
- 遣官视故府，姑往考簿书。
- 簿书亦难凭，缘绝或欺予。
- 不如持明诏，却还桑大夫。
- 跋涉君徒劳，两驾泥轼车。
- 所幸得一欢，莫辞留斯须。
- 今晨属挑菜，啗我园中蔬。
- 蔬食君莫笑，郡县诚空虚。

## 拼音
- tian1 wang2 nian4 yuan3 min2 ， ai1 ci3 xi1 nan2 yu2 。
- zhu3 zhe3 an4 qi2 ji2 ， qu3 zhi1 jin4 zi1 zhu1 。
- sao3 di4 jie1 chi4 li4 ， ming2 du2 cun2 ban3 tu2 。
- jie2 ze2 tang3 wei4 yi3 ， lai2 nian2 kong3 wu2 yu2 。
- ming2 zhao4 shen4 kuan1 da4 ， su4 fu4 dang1 juan1 chu2 。
- zhu3 zhe3 can3 bu2 le4 ， he2 yi3 chong1 wan3 shu1 。
- ci4 shi3 ju4 ke3 xin4 ， dai4 jiang1 you3 wei4 wu2 。
- qian3 guan1 shi4 gu4 fu3 ， gu1 wang3 kao3 bo2 shu1 。
- bo2 shu1 yi4 nan2 ping2 ， yuan2 jue2 huo4 qi1 yu3 。
- bu4 ru2 chi2 ming2 zhao4 ， que4 hai2 sang1 dai4 fu0 。
- ba2 she4 jun1 tu2 lao2 ， liang3 jia4 ni2 shi4 che1 。
- suo3 xing4 de2 yi4 huan1 ， mo4 ci2 liu2 si1 xu1 。
- jin1 chen2 shu3 tiao1 cai4 ， dan4 wo3 yuan2 zhong1 shu1 。
- shu1 shi2 jun1 mo4 xiao4 ， jun4 xian4 cheng2 kong1 xu1 。

## 注释

## 译文

## 赏析
