---
id: chao-gong-su-ji-song-si-zong
title: 寄宋嗣宗
titlePinyin: ji4 song4 si4 zong1
titleSlug: ji-song-si-zong
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀江自嶓冢，流恶及丘原。
- 宁止数斗泥，乃有千丈浑。
- 帝选高才郎，远来乘𬨎轩。
- 凄然在川上，会思澄其源。
- 重部今何如，想无风水昏。
- 激浊使之清，未觉禹功尊。
- 我戚闾丘生，短衣方服辕。
- 得为经途尉，可致薄夫敦。
- 何须读刑书，顾欲多平反。
- 但令吏不污，信是民无冤。

## 拼音
- shu3 jiang1 zi4 bo1 zhong3 ， liu2 e4 ji2 qiu1 yuan2 。
- ning2 zhi3 shu4 dou4 ni2 ， nai3 you3 qian1 zhang4 hun2 。
- di4 xuan3 gao1 cai2 lang2 ， yuan3 lai2 cheng2 you2 xuan1 。
- qi1 ran2 zai4 chuan1 shang4 ， hui4 si1 cheng2 qi2 yuan2 。
- zhong4 bu4 jin1 he2 ru2 ， xiang3 wu2 feng1 shui3 hun1 。
- ji1 zhuo2 shi3 zhi1 qing1 ， wei4 jue2 yu3 gong1 zun1 。
- wo3 qi1 lü2 qiu1 sheng1 ， duan3 yi1 fang1 fu2 yuan2 。
- de2 wei4 jing1 tu2 wei4 ， ke3 zhi4 bao2 fu1 dun1 。
- he2 xu1 du2 xing2 shu1 ， gu4 yu4 duo1 ping2 fan3 。
- dan4 ling4 li4 bu4 wu1 ， xin4 shi4 min2 wu2 yuan1 。

## 注释

## 译文

## 赏析
