---
id: chao-gong-su-shi-an-fu-sheng-ri
title: 师安抚生日
titlePinyin: shi1 an1 fu3 sheng1 ri4
titleSlug: shi-an-fu-sheng-ri
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鼻祖贻谋远，承家积庆长。
- 青箱元不坠，玉树久逾芳。
- 气验三嵎秀，祥占五世昌。
- 向来蜀父老，久忆汉文章。
- 试问风骚将，谁登翰墨场。
- 浮云玉垒变，秋草墨池荒。
- 大雅沦金石，斯文厌秕穅。
- 九成方命舜，三变必兴唐。
- 东壁初观象，南箕果降光。
- 终当荐清庙，始验出昆冈。
- 世喜韶音在，人皆肉味忘。
- 遥闻望帝国，重立郑公乡。
- 议论看前辈，春秋守素王。
- 谈经追服杜，下笔逼班扬。
- 价重连城璧，功高治水航。
- 词源倾滟滪，才刃剧干将。
- 思涌辞穿月，文成字挟霜。
- 高明齐日观，豪健敌风樯。
- 不但垂金薤，方期兆玉璜。
- 径宜排稷下，不用奏阿房。
- 退草三千牍，深窥数仞墙。
- 多闻正科斗，博识辨商羊。
- 乡党尊王烈，交游说郑庄。
- 弦歌化邹鲁，文物见成康。
- 壮岁观周乐，昭时笑楚狂。
- 风尘天下辙，日月魏中梁。
- 星列桥门外，霜寒璧水傍。
- 应书随汉传，鼓箧上虞庠。
- 大策先多士，高谈兀老苍。
- 诸儒甘折角，宗伯许升堂。
- 擢秀联龙虎，凌霄翳凤凰。
- 西黉聊偃息，北海暂徊翔。
- 绛帐师儒室，青衿弟子行。
- 至音消郑卫，俗学起膏肓。
- 德业方天纵，才名故日彰。
- 筑岩宜梦说，负鼎可干汤。
- 宪古兴华旦，搜儒列奉常。
- 鲁宫传礼乐，赵铎应宫商。
- 金纳诸侯酎，郊崇上帝觞。
- 朝仪修草具，庙乐纪芝房。
- 方刺封中制，将分岱岳祊。
- 守邦严典礼，范俗正隄防。
- 恩赐尚书舄，班齐骑省郎。
- 明光联执戟，建礼入含香。
- 鸣玉趋文陛，垂绅拱御床。
- 天临豸冠动，风凛兽樽凉。
- 禁省吟红药，朝廷少皂囊。
- 忧时惟贾傅，疾恶甚张纲。
- 伏阁曾留谏，埋轮讵畏强。
- 忠言深慷慨，直气欻飞扬。
- 屡乞开宣室，常思请尚方。
- 马皆贪立仗，凤独见朝阳。
- 直道难容黯，群臣惜渡湘。
- 虚心忘宠辱，知命信行藏。
- 徼道森长乐，周庐肃未央。
- 赘衣重入侍，交戟俨开张。
- 地有长城固，时无宝瑟僵。
- 鸣銮思禹穴，飞旆入雷塘。
- 仗狩崆峒远，旌垂少海黄。
- 方资清宿卫，乃遽释轩裳。
- 负郭俄回驾，专城再耀铓。
- 化移江北枳，讼决召南棠。
- 已去浮江虎，潜躯避境蝗。
- 使车更刺举，夷路看腾骧。
- 未即归前席，还闻出护羌。
- 不通五尺道，坐富十年粮。
- 念昔东南帝，多兴楚越疆。
- 聚星占晋国，厌气走秦皇。
- 往者何劳继，今王未易量。
- 布书垂象魏，仄席在岩廊。
- 大业虽中偾，神谋正外攘。
- 会须擒颉利，方拟殄烧当。
- 宇宙依秦树，山河接汶篁。
- 再令宫禁肃，必頼股肱良。
- 岂久留乘塞，行看入奉璋。
- 无安都护府，亟趣舍人装。
- 有客弹长铗，终年窃太仓。
- 乘龙安敢望，飞凤果为祥。
- 贪禄难投帻，登堂阻奉觞。
- 遥期千岁寿，坐见海生桑。

## 拼音
- bi2 zu3 yi2 mou2 yuan3 ， cheng2 jia1 ji1 qing4 chang2 。
- qing1 xiang1 yuan2 bu2 zhui4 ， yu4 shu4 jiu3 yu2 fang1 。
- qi4 yan4 san1 yu2 xiu4 ， xiang2 zhan4 wu3 shi4 chang1 。
- xiang4 lai2 shu3 fu4 lao3 ， jiu3 yi4 han4 wen2 zhang1 。
- shi4 wen4 feng1 sao1 jiang1 ， shui2 deng1 han4 mo4 chang3 。
- fu2 yun2 yu4 lei3 bian4 ， qiu1 cao3 mo4 chi2 huang1 。
- da4 ya3 lun2 jin1 shi2 ， si1 wen2 yan4 bi3 kang1 。
- jiu3 cheng2 fang1 ming4 shun4 ， san1 bian4 bi4 xing1 tang2 。
- dong1 bi4 chu1 guan1 xiang4 ， nan2 ji1 guo3 jiang4 guang1 。
- zhong1 dang1 jian4 qing1 miao4 ， shi3 yan4 chu1 kun1 gang1 。
- shi4 xi3 shao2 yin1 zai4 ， ren2 jie1 rou4 wei4 wang4 。
- yao2 wen2 wang4 di4 guo2 ， zhong4 li4 zheng4 gong1 xiang1 。
- yi4 lun4 kan4 qian2 bei4 ， chun1 qiu1 shou3 su4 wang2 。
- tan2 jing1 zhui1 fu2 du4 ， xia4 bi3 bi1 ban1 yang2 。
- jia4 zhong4 lian2 cheng2 bi4 ， gong1 gao1 zhi4 shui3 hang2 。
- ci2 yuan2 qing1 yan4 yu4 ， cai2 ren4 ju4 gan1 jiang1 。
- si1 yong3 ci2 chuan1 yue4 ， wen2 cheng2 zi4 xie2 shuang1 。
- gao1 ming2 qi2 ri4 guan1 ， hao2 jian4 di2 feng1 qiang2 。
- bu2 dan4 chui2 jin1 xie4 ， fang1 qi1 zhao4 yu4 huang2 。
- jing4 yi2 pai2 ji4 xia4 ， bu2 yong4 zou4 a1 fang2 。
- tui4 cao3 san1 qian1 du2 ， shen1 kui1 shu4 ren4 qiang2 。
- duo1 wen2 zheng4 ke1 dou4 ， bo2 shi2 bian4 shang1 yang2 。
- xiang1 dang3 zun1 wang2 lie4 ， jiao1 you2 shui4 zheng4 zhuang1 。
- xian2 ge1 hua4 zou1 lu3 ， wen2 wu4 jian4 cheng2 kang1 。
- zhuang4 sui4 guan1 zhou1 le4 ， zhao1 shi2 xiao4 chu3 kuang2 。
- feng1 chen2 tian1 xia4 zhe2 ， ri4 yue4 wei4 zhong1 liang2 。
- xing1 lie4 qiao2 men2 wai4 ， shuang1 han2 bi4 shui3 bang4 。
- ying4 shu1 sui2 han4 chuan2 ， gu3 qie4 shang4 yu2 xiang2 。
- da4 ce4 xian1 duo1 shi4 ， gao1 tan2 wu4 lao3 cang1 。
- zhu1 ru2 gan1 zhe2 jiao3 ， zong1 bo2 xu3 sheng1 tang2 。
- zhuo2 xiu4 lian2 long2 hu3 ， ling2 xiao1 yi4 feng4 huang2 。
- xi1 hong2 liao2 yan3 xi1 ， bei3 hai3 zan4 huai2 xiang2 。
- jiang4 zhang4 shi1 ru2 shi4 ， qing1 jin1 di4 zi3 xing2 。
- zhi4 yin1 xiao1 zheng4 wei4 ， su2 xue2 qi3 gao1 huang1 。
- de2 ye4 fang1 tian1 zong4 ， cai2 ming2 gu4 ri4 zhang1 。
- zhu4 yan2 yi2 meng4 shuo1 ， fu4 ding3 ke3 gan1 tang1 。
- xian4 gu3 xing1 hua2 dan4 ， sou1 ru2 lie4 feng4 chang2 。
- lu3 gong1 chuan2 li3 yue4 ， zhao4 duo2 ying4 gong1 shang1 。
- jin1 na4 zhu1 hou2 zhou4 ， jiao1 chong2 shang4 di4 shang1 。
- chao2 yi2 xiu1 cao3 ju4 ， miao4 le4 ji4 zhi1 fang2 。
- fang1 ci4 feng1 zhong1 zhi4 ， jiang1 fen1 dai4 yue4 beng1 。
- shou3 bang1 yan2 dian3 li3 ， fan4 su2 zheng4 di1 fang2 。
- en1 ci4 shang4 shu1 xi4 ， ban1 qi2 qi2 sheng3 lang2 。
- ming2 guang1 lian2 zhi2 ji3 ， jian4 li3 ru4 han2 xiang1 。
- ming2 yu4 qu1 wen2 bi4 ， chui2 shen1 gong3 yu4 chuang2 。
- tian1 lin2 zhi4 guan1 dong4 ， feng1 lin3 shou4 zun1 liang2 。
- jin4 sheng3 yin2 hong2 yao4 ， chao2 ting2 shao3 zao4 nang2 。
- you1 shi2 wei2 jia3 fu4 ， ji2 e4 shen4 zhang1 gang1 。
- fu2 ge2 ceng2 liu2 jian4 ， mai2 lun2 ju4 wei4 qiang2 。
- zhong1 yan2 shen1 kang1 kai3 ， zhi2 qi4 chua1 fei1 yang2 。
- lü3 qi3 kai1 xuan1 shi4 ， chang2 si1 qing3 shang4 fang1 。
- ma3 jie1 tan1 li4 zhang4 ， feng4 du2 jian4 chao2 yang2 。
- zhi2 dao4 nan2 rong2 an4 ， qun2 chen2 xi1 du4 xiang1 。
- xu1 xin1 wang4 chong3 ru3 ， zhi1 ming4 xin4 xing2 cang2 。
- jiao3 dao4 sen1 chang2 le4 ， zhou1 lu2 su4 wei4 yang1 。
- zhui4 yi1 zhong4 ru4 shi4 ， jiao1 ji3 yan3 kai1 zhang1 。
- di4 you3 chang2 cheng2 gu4 ， shi2 wu2 bao3 se4 jiang1 。
- ming2 luan2 si1 yu3 xue2 ， fei1 pei4 ru4 lei2 tang2 。
- zhang4 shou4 kong1 tong2 yuan3 ， jing1 chui2 shao3 hai3 huang2 。
- fang1 zi1 qing1 su4 wei4 ， nai3 ju4 shi4 xuan1 shang0 。
- fu4 guo1 e2 hui2 jia4 ， zhuan1 cheng2 zai4 yao4 mang2 。
- hua4 yi2 jiang1 bei3 zhi3 ， song4 jue2 zhao4 nan2 tang2 。
- yi3 qu4 fu2 jiang1 hu3 ， qian2 qu1 bi4 jing4 huang2 。
- shi3 che1 geng4 ci4 ju3 ， yi2 lu4 kan4 teng2 xiang1 。
- wei4 ji2 gui1 qian2 xi2 ， hai2 wen2 chu1 hu4 qiang1 。
- bu4 tong1 wu3 chi3 dao4 ， zuo4 fu4 shi2 nian2 liang2 。
- nian4 xi1 dong1 nan2 di4 ， duo1 xing1 chu3 yue4 jiang1 。
- ju4 xing1 zhan4 jin4 guo2 ， yan4 qi4 zou3 qin2 huang2 。
- wang3 zhe3 he2 lao2 ji4 ， jin1 wang2 wei4 yi4 liang2 。
- bu4 shu1 chui2 xiang4 wei4 ， ze4 xi2 zai4 yan2 lang2 。
- da4 ye4 sui1 zhong1 fen4 ， shen2 mou2 zheng4 wai4 rang3 。
- hui4 xu1 qin2 jie2 li4 ， fang1 ni3 tian3 shao1 dang1 。
- yu3 zhou4 yi1 qin2 shu4 ， shan1 he2 jie1 wen4 huang2 。
- zai4 ling4 gong1 jin4 su4 ， bi4 lai4 gu3 gong1 liang2 。
- qi3 jiu3 liu2 cheng2 sai1 ， xing2 kan4 ru4 feng4 zhang1 。
- wu2 an1 du1 hu4 fu3 ， ji2 qu4 she4 ren2 zhuang1 。
- you3 ke4 tan2 chang2 jia2 ， zhong1 nian2 qie4 tai4 cang1 。
- cheng2 long2 an1 gan3 wang4 ， fei1 feng4 guo3 wei4 xiang2 。
- tan1 lu4 nan2 tou2 ze2 ， deng1 tang2 zu3 feng4 shang1 。
- yao2 qi1 qian1 sui4 shou4 ， zuo4 jian4 hai3 sheng1 sang1 。

## 注释

## 译文

## 赏析
