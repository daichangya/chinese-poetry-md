---
id: chao-gong-su-ning-jiang-qiao-ren-liu-sheng-hui-zong-shi-yi-hua-gong-feng-han-lin-zhon-b8c0fb7a
title: 宁江侨人刘生徽宗时以画供奉翰林中近过元汝功见其画甚多皆刘生笔也
titlePinyin: ning2 jiang1 qiao2 ren2 liu2 sheng1 hui1 zong1 shi2 yi3 hua4 gong4 feng4 han4 lin2 zhong1 jin4 guo4 yuan2 ru3 gong1 jian4 qi2 hua4 shen4 duo1 jie1 liu2 sheng1 bi3 ye3
titleSlug: ning-jiang-qiao-ren-liu-sheng-hui-zong-shi-yi-hua-gong-feng-han-lin-zhon-b8c0fb7a
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘生待诏蓬莱宫，和铅舐墨称良工。
- 自从八骏狩西极，万里流落巴山中。
- 老来摹写益神妙，指麾草木回春风。
- 时将一幅换斗米，千金旧价无由逢。
- 漫郎手筑江上宅，水鸟山麋森满壁。
- 问君致此何其多，答云嗜好今成癖。
- 野人未尝完袴襦，安得绢素充我娱。
- 孰知世间皆画囿，北尽汧泷南衡庐。
- 平生长啸桓将军，客持寒具辄怒嗔。
- 细看粉绘托形似，岂若海岱开精神。
- 我今丘壑随所向，崖谷波涛入图障。
- 云罗雾縠虽可怜，幻化纷纷徒自诳。
- 请君闲暇来相从，翩然共跨高飞鸿。
- 当使真形识五岳，老眼一洗丹青空。

## 拼音
- liu2 sheng1 dai4 zhao4 peng2 lai2 gong1 ， he2 qian1 shi4 mo4 cheng1 liang2 gong1 。
- zi4 cong2 ba1 jun4 shou4 xi1 ji2 ， wan4 li3 liu2 luo4 ba1 shan1 zhong1 。
- lao3 lai2 mo2 xie3 yi4 shen2 miao4 ， zhi3 hui1 cao3 mu4 hui2 chun1 feng1 。
- shi2 jiang1 yi4 fu2 huan4 dou4 mi3 ， qian1 jin1 jiu4 jia4 wu2 you2 feng2 。
- man4 lang2 shou3 zhu4 jiang1 shang4 zhai2 ， shui3 niao3 shan1 mi2 sen1 man3 bi4 。
- wen4 jun1 zhi4 ci3 he2 qi2 duo1 ， da2 yun2 shi4 hao4 jin1 cheng2 pi3 。
- ye3 ren2 wei4 chang2 wan2 ku4 ru2 ， an1 de2 juan4 su4 chong1 wo3 yu2 。
- shu2 zhi1 shi4 jian1 jie1 hua4 you4 ， bei3 jin4 qian1 long2 nan2 heng2 lu2 。
- ping2 sheng1 zhang3 xiao4 huan2 jiang1 jun1 ， ke4 chi2 han2 ju4 zhe2 nu4 chen1 。
- xi4 kan4 fen3 hui4 tuo1 xing2 si4 ， qi3 ruo4 hai3 dai4 kai1 jing1 shen2 。
- wo3 jin1 qiu1 he4 sui2 suo3 xiang4 ， ya2 gu3 bo1 tao1 ru4 tu2 zhang4 。
- yun2 luo2 wu4 hu2 sui1 ke3 lian2 ， huan4 hua4 fen1 fen1 tu2 zi4 kuang2 。
- qing3 jun1 xian2 xia2 lai2 xiang1 cong2 ， pian1 ran2 gong4 kua4 gao1 fei1 hong2 。
- dang1 shi3 zhen1 xing2 shi2 wu3 yue4 ， lao3 yan3 yi4 xi3 dan1 qing1 kong1 。

## 注释

## 译文

## 赏析
