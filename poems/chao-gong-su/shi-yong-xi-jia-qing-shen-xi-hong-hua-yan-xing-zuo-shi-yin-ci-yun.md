---
id: chao-gong-su-shi-yong-xi-jia-qing-shen-xi-hong-hua-yan-xing-zuo-shi-yin-ci-yun
title: 师永锡家青神喜红花堰兴作诗因次韵
titlePinyin: shi1 yong3 xi1 jia1 qing1 shen2 xi3 hong2 hua1 yan4 xing1 zuo4 shi1 yin1 ci4 yun4
titleSlug: shi-yong-xi-jia-qing-shen-xi-hong-hua-yan-xing-zuo-shi-yin-ci-yun
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 终岁辛勤农在野，边头亦闻军茇舍。
- 指挥郡县催挽输，兼伐苇蒲收檿柘。
- 诸将但思弧矢利，教我力耕谁暇议。
- 兵多食少将奈何，请君往问司徒锐。
- 秦人凿渠开陌阡，坐临关东常晏然。
- 当时列国岂知此，楚王内府藏三钱。
- 何须飞来黄鹄语，吾已得于褐之父。
- 红花堰废今百年，不复秋成颂多稌。
- 君看初未作此陂，夏无暑雨民怨咨。
- 锸声殆合桑林舞，千夫𣃁荒汗如雨。
- 道旁笑指堰复兴，他日饱食勿忘今。

## 拼音
- zhong1 sui4 xin1 qin2 nong2 zai4 ye3 ， bian1 tou2 yi4 wen2 jun1 ba2 she4 。
- zhi3 hui1 jun4 xian4 cui1 wan3 shu1 ， jian1 fa2 wei3 pu2 shou1 yan3 zhe4 。
- zhu1 jiang1 dan4 si1 hu2 shi3 li4 ， jiao4 wo3 li4 geng1 shui2 xia2 yi4 。
- bing1 duo1 shi2 shao4 jiang4 nai4 he2 ， qing3 jun1 wang3 wen4 si1 tu2 rui4 。
- qin2 ren2 zao2 qu2 kai1 mo4 qian1 ， zuo4 lin2 guan1 dong1 chang2 yan4 ran2 。
- dang1 shi2 lie4 guo2 qi3 zhi1 ci3 ， chu3 wang2 nei4 fu3 cang2 san1 qian2 。
- he2 xu1 fei1 lai2 huang2 hu2 yu3 ， wu2 yi3 de2 yu2 he4 zhi1 fu4 。
- hong2 hua1 yan4 fei4 jin1 bai3 nian2 ， bu2 fu4 qiu1 cheng2 song4 duo1 tu2 。
- jun1 kan4 chu1 wei4 zuo4 ci3 bei1 ， xia4 wu2 shu3 yu3 min2 yuan4 zi1 。
- cha1 sheng1 dai4 he2 sang1 lin2 wu3 ， qian1 fu1 𣃁 huang1 han4 ru2 yu3 。
- dao4 pang2 xiao4 zhi3 yan4 fu4 xing1 ， ta1 ri4 bao3 shi2 wu4 wang4 jin1 。

## 注释

## 译文

## 赏析
