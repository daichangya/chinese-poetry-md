---
id: chao-gong-su-xiang-ren-yu-kai-jiu-jiang-xiang-mian-yi-shi
title: 乡人欲开旧江相勉以诗
titlePinyin: xiang1 ren2 yu4 kai1 jiu4 jiang1 xiang1 mian3 yi3 shi1
titleSlug: xiang-ren-yu-kai-jiu-jiang-xiang-mian-yi-shi
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乡人填然来，亦有双眉厖。
- 讙言我东堤，夏潦所桩撞。
- 旧时水流处，沙砾可手扛。
- 请开百步洪，障以千石矼。
- 不令近城郭，庶即回涛泷。
- 坐闻南堰民，籍籍口语咙。
- 深忧堰或坏，他日病此邦。
- 二论坚相持，谁者肯屈降。
- 老夫莫能决，君其问语江。

## 拼音
- xiang1 ren2 tian2 ran2 lai2 ， yi4 you3 shuang1 mei2 mang2 。
- huan1 yan2 wo3 dong1 di1 ， xia4 liao2 suo3 zhuang1 zhuang4 。
- jiu4 shi2 shui3 liu2 chu4 ， sha1 li4 ke3 shou3 kang2 。
- qing3 kai1 bai3 bu4 hong2 ， zhang4 yi3 qian1 shi2 gang1 。
- bu2 ling4 jin4 cheng2 guo1 ， shu4 ji2 hui2 tao1 long2 。
- zuo4 wen2 nan2 yan4 min2 ， ji2 ji2 kou3 yu3 long2 。
- shen1 you1 yan4 huo4 huai4 ， ta1 ri4 bing4 ci3 bang1 。
- er4 lun4 jian1 xiang1 chi2 ， shui2 zhe3 ken3 qu1 jiang4 。
- lao3 fu1 mo4 neng2 jue2 ， jun1 qi2 wen4 yu3 jiang1 。

## 注释

## 译文

## 赏析
