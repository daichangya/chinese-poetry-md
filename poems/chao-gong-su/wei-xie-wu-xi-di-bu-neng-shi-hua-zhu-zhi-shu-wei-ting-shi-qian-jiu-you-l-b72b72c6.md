---
id: chao-gong-su-wei-xie-wu-xi-di-bu-neng-shi-hua-zhu-zhi-shu-wei-ting-shi-qian-jiu-you-l-b72b72c6
title: 尉廨无隙地不能莳花竹之属惟厅事前旧有柳一株予怜其独也增植其七焉暮春之月大有生意可喜为赋此
titlePinyin: wei4 xie4 wu2 xi4 di4 bu4 neng2 shi4 hua1 zhu2 zhi1 shu3 wei2 ting1 shi4 qian2 jiu4 you3 liu3 yi4 zhu1 yu3 lian2 qi2 du2 ye3 zeng1 zhi2 qi2 qi1 yan1 mu4 chun1 zhi1 yue4 da4 you3 sheng1 yi4 ke3 xi3 wei4 fu4 ci3
titleSlug: wei-xie-wu-xi-di-bu-neng-shi-hua-zhu-zhi-shu-wei-ting-shi-qian-jiu-you-l-b72b72c6
author: 晁公溯
authorPinyin: chao2 gong1 su4
authorSlug: chao-gong-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千林春入花梢红，空庭无树来东风。
- 手栽杨柳三尺许，芳意已在萌芽中。
- 官居难期十年木，聊尔移根伴幽独。
- 雨催细叶相续生，眉峰为谁出修绿。
- 君不见美人梦中春日长，翠帘风开卷春光。
- 饥寒病叟宁有此，苍苔破封对作行。
- 游丝飞空日停午，乳燕巢成寂无语。
- 柔条作阴未覆庭，影立东风不能舞。
- 明年我亦未成归，会见袅袅生新枝。
- 清阴渐满摇落日，度曲无力弓蛮垂。
- 人生于世无定著，身与杨花共飘泊。
- 他年莫忘桓将军，汉南重来看摇落。

## 拼音
- qian1 lin2 chun1 ru4 hua1 shao1 hong2 ， kong1 ting2 wu2 shu4 lai2 dong1 feng1 。
- shou3 zai1 yang2 liu3 san1 chi3 xu3 ， fang1 yi4 yi3 zai4 meng2 ya2 zhong1 。
- guan1 ju1 nan2 qi1 shi2 nian2 mu4 ， liao2 er3 yi2 gen1 ban4 you1 du2 。
- yu3 cui1 xi4 ye4 xiang1 xu4 sheng1 ， mei2 feng1 wei4 shui2 chu1 xiu1 lü4 。
- jun1 bu2 jian4 mei3 ren2 meng4 zhong1 chun1 ri4 chang2 ， cui4 lian2 feng1 kai1 juan4 chun1 guang1 。
- ji1 han2 bing4 sou3 ning2 you3 ci3 ， cang1 tai2 po4 feng1 dui4 zuo4 xing2 。
- you2 si1 fei1 kong1 ri4 ting2 wu3 ， ru3 yan4 chao2 cheng2 ji4 wu2 yu3 。
- rou2 tiao2 zuo4 yin1 wei4 fu4 ting2 ， ying3 li4 dong1 feng1 bu4 neng2 wu3 。
- ming2 nian2 wo3 yi4 wei4 cheng2 gui1 ， hui4 jian4 niao3 niao3 sheng1 xin1 zhi1 。
- qing1 yin1 jian4 man3 yao2 luo4 ri4 ， du4 qu3 wu2 li4 gong1 man2 chui2 。
- ren2 sheng1 yu2 shi4 wu2 ding4 zhu4 ， shen1 yu3 yang2 hua1 gong4 piao1 bo2 。
- ta1 nian2 mo4 wang4 huan2 jiang1 jun1 ， han4 nan2 chong2 lai2 kan4 yao2 luo4 。

## 注释

## 译文

## 赏析
