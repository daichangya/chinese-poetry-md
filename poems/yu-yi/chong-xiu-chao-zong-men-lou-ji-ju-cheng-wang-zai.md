---
id: yu-yi-chong-xiu-chao-zong-men-lou-ji-ju-cheng-wang-zai
title: 重修朝宗门楼集句呈王宰
titlePinyin: chong2 xiu1 chao2 zong1 men2 lou2 ji2 ju4 cheng2 wang2 zai3
titleSlug: chong-xiu-chao-zong-men-lou-ji-ju-cheng-wang-zai
author: 余壹
authorPinyin: yu2 yi1
authorSlug: yu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兹城实佳丽，上与浮云齐。
- 回望川之阴，津途去不迷。
- 一旦起楼高百尺，城高跨楼满金碧。
- 朱门峨峨临九衢，一片彩霞迎晓日。
- 好奇赏俊实难逢，看此宁避雨与风。
- 仍夸县尹风骚客，与人一心成大功。
- 应喜中原正无事，出为苍生作仙吏。
- 大贤为政即多闻，不独文章推国器。
- 立驱𪩘崿压波澜，千古烟霞一望间。
- 江上晚来堪画处，丹青画出是君山。
- 况乃烹鲜会嘉客，楼上重重歌吹发。
- 艳歌一曲酒一杯，华筵有戏呈初彻。
- 楼中美人夺神仙，轻身起舞红烛前。
- 须臾宴罢日将夕，断烬遗香袅翠烟。
- 四座少年君听取，太平时节难身遇。
- 先生事业不可量，此中岂是久留处。
- 且饮美酒登高楼，高视乾坤又何愁。
- 早晚北门下征诏，珮声归去凤池头。

## 拼音
- zi1 cheng2 shi2 jia1 li4 ， shang4 yu3 fu2 yun2 qi2 。
- hui2 wang4 chuan1 zhi1 yin1 ， jin1 tu2 qu4 bu4 mi2 。
- yi2 dan4 qi3 lou2 gao1 bai3 chi3 ， cheng2 gao1 kua4 lou2 man3 jin1 bi4 。
- zhu1 men2 e2 e2 lin2 jiu3 qu2 ， yi2 pian4 cai3 xia2 ying2 xiao3 ri4 。
- hao4 qi2 shang3 jun4 shi2 nan2 feng2 ， kan4 ci3 ning2 bi4 yu3 yu3 feng1 。
- reng2 kua1 xian4 yin3 feng1 sao1 ke4 ， yu3 ren2 yi4 xin1 cheng2 da4 gong1 。
- ying4 xi3 zhong1 yuan2 zheng4 wu2 shi4 ， chu1 wei4 cang1 sheng1 zuo4 xian1 li4 。
- da4 xian2 wei2 zheng4 ji2 duo1 wen2 ， bu4 du2 wen2 zhang1 tui1 guo2 qi4 。
- li4 qu1 yan3 e4 ya1 bo1 lan2 ， qian1 gu3 yan1 xia2 yi2 wang4 jian1 。
- jiang1 shang4 wan3 lai2 kan1 hua4 chu4 ， dan1 qing1 hua4 chu1 shi4 jun1 shan1 。
- kuang4 nai3 peng1 xian1 hui4 jia1 ke4 ， lou2 shang4 chong2 chong2 ge1 chui1 fa1 。
- yan4 ge1 yi4 qu3 jiu3 yi4 bei1 ， hua2 yan2 you3 xi4 cheng2 chu1 che4 。
- lou2 zhong1 mei3 ren2 duo2 shen2 xian1 ， qing1 shen1 qi3 wu3 hong2 zhu2 qian2 。
- xu1 yu2 yan4 ba4 ri4 jiang1 xi1 ， duan4 jin4 yi2 xiang1 niao3 cui4 yan1 。
- si4 zuo4 shao4 nian2 jun1 ting1 qu3 ， tai4 ping2 shi2 jie2 nan2 shen1 yu4 。
- xian1 sheng1 shi4 ye4 bu4 ke3 liang2 ， ci3 zhong1 qi3 shi4 jiu3 liu2 chu4 。
- qie3 yin3 mei3 jiu3 deng1 gao1 lou2 ， gao1 shi4 qian2 kun1 you4 he2 chou2 。
- zao3 wan3 bei3 men2 xia4 zheng1 zhao4 ， pei4 sheng1 gui1 qu4 feng4 chi2 tou2 。

## 注释

## 译文

## 赏析
