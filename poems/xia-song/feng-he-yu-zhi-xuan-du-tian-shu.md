---
id: xia-song-feng-he-yu-zhi-xuan-du-tian-shu
title: 奉和御制宣读天书
titlePinyin: feng4 he2 yu4 zhi4 xuan1 du2 tian1 shu1
titleSlug: feng-he-yu-zhi-xuan-du-tian-shu
author: 夏竦
authorPinyin: xia4 song3
authorSlug: xia-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赫赫穹符迪庆基，巍巍真绪拥繁禧。
- 控飚灵御传天意，候日珍文告帝期。
- 奉诣乔丘彰锡祉，胙壤濑乡修茂礼。
- 宸闱薰祓款云舆，戎候耕耘櫜象弭。
- 纪号惟新岁历呈，三元初吉协休辰。
- 徽册奉天熙事蒇，丕名尊祖皇仪展。
- 太宫荐鬯孝思伸，阳位升烟鸿庆远。
- 瑞应纷纶百福同，寅威宝命务尊崇。
- 布宣精意诚明显，申饬攸司宪度隆。
- 将披秘蕴昭灵契，欲使万方知帝意。
- 肆眚端门诏毕旋，灵场预启百枝燃。
- 夙陈路寝敷瑶席，躬荐真香奏瑞烟。
- 三辰淳耀居斋室，阶满祥蓂当望日。
- 大裘陟降既登歌，群后延登皆上笏。
- 元辅披縢圣训扬，枢臣援翰宝文彰。
- 有虞出洛龟休跃，唐氏衘图鳯罢翔。
- 辞若洞章皆擿句，字如龙篆宛分行。
- 森沉虎斾严真卫，肃穆珠旒增洁志。
- 敬受丹书岂易侔，式旌玉刻诚难继。
- 修修羽帐降星辰，杳杳飚斿驻圣真。
- 庭际烟霞辉晔晔，天中鸾鹤羽兟兟。
- 微密妙言爰备举，庞鸿盛则已宣臻。
- 一一嘉猷保元后，谆谆深旨为含生。
- 写成别笈缄藏密，荐献礼周弥袭吉。
- 恍恍真心显道枢，穰穰景佑归宸历。
- 升闻璇宙洽神欢，昭纪琅函为睿式。
- 万灵潜卫极寅威，九序相趋皆励翼。
- 绵宇弥隆清浄风，虚晨益鍳馨香德。
- 岂独飞英冠百王，祗延道荫永欢康。
- 薰弦濬发南风咏，丕显清衷报彼苍。

## 拼音
- he4 he4 qiong2 fu2 di2 qing4 ji1 ， wei1 wei1 zhen1 xu4 yong1 fan2 xi3 。
- kong4 biao1 ling2 yu4 chuan2 tian1 yi4 ， hou4 ri4 zhen1 wen2 gao4 di4 qi1 。
- feng4 yi4 qiao2 qiu1 zhang1 xi1 zhi3 ， zuo4 rang3 lai4 xiang1 xiu1 mao4 li3 。
- chen2 wei2 xun1 fu2 kuan3 yun2 yu2 ， rong2 hou4 geng1 yun2 gao1 xiang4 mi3 。
- ji4 hao4 wei2 xin1 sui4 li4 cheng2 ， san1 yuan2 chu1 ji2 xie2 xiu1 chen2 。
- hui1 ce4 feng4 tian1 xi1 shi4 chan3 ， pi1 ming2 zun1 zu3 huang2 yi2 zhan3 。
- tai4 gong1 jian4 chang4 xiao4 si1 shen1 ， yang2 wei4 sheng1 yan1 hong2 qing4 yuan3 。
- rui4 ying4 fen1 lun2 bai3 fu2 tong2 ， yin2 wei1 bao3 ming4 wu4 zun1 chong2 。
- bu4 xuan1 jing1 yi4 cheng2 ming2 xian3 ， shen1 chi4 you1 si1 xian4 du4 long2 。
- jiang1 pi1 mi4 yun4 zhao1 ling2 qi4 ， yu4 shi3 wan4 fang1 zhi1 di4 yi4 。
- si4 sheng3 duan1 men2 zhao4 bi4 xuan2 ， ling2 chang3 yu4 qi3 bai3 zhi1 ran2 。
- su4 chen2 lu4 qin3 fu1 yao2 xi2 ， gong1 jian4 zhen1 xiang1 zou4 rui4 yan1 。
- san1 chen2 chun2 yao4 ju1 zhai1 shi4 ， jie1 man3 xiang2 mi4 dang1 wang4 ri4 。
- da4 qiu2 zhi4 jiang4 ji4 deng1 ge1 ， qun2 hou4 yan2 deng1 jie1 shang4 hu4 。
- yuan2 fu3 pi1 teng2 sheng4 xun4 yang2 ， shu1 chen2 yuan2 han4 bao3 wen2 zhang1 。
- you3 yu2 chu1 luo4 gui1 xiu1 yue4 ， tang2 shi4 xian2 tu2 feng4 ba4 xiang2 。
- ci2 ruo4 dong4 zhang1 jie1 ti1 ju4 ， zi4 ru2 long2 zhuan4 wan3 fen1 xing2 。
- sen1 chen2 hu3 pei4 yan2 zhen1 wei4 ， su4 mu4 zhu1 liu2 zeng1 jie2 zhi4 。
- jing4 shou4 dan1 shu1 qi3 yi4 mou2 ， shi4 jing1 yu4 ke4 cheng2 nan2 ji4 。
- xiu1 xiu1 yu3 zhang4 jiang4 xing1 chen2 ， yao3 yao3 biao1 you2 zhu4 sheng4 zhen1 。
- ting2 ji4 yan1 xia2 hui1 ye4 ye4 ， tian1 zhong1 luan2 he4 yu3 shen1 shen1 。
- wei1 mi4 miao4 yan2 yuan2 bei4 ju3 ， pang2 hong2 sheng4 ze2 yi3 xuan1 zhen1 。
- yi1 yi1 jia1 you2 bao3 yuan2 hou4 ， zhun1 zhun1 shen1 zhi3 wei4 han2 sheng1 。
- xie3 cheng2 bie2 ji2 jian1 cang2 mi4 ， jian4 xian4 li3 zhou1 mi2 xi2 ji2 。
- huang3 huang3 zhen1 xin1 xian3 dao4 shu1 ， rang2 rang2 jing3 you4 gui1 chen2 li4 。
- sheng1 wen2 xuan2 zhou4 qia4 shen2 huan1 ， zhao1 ji4 lang2 han2 wei4 rui4 shi4 。
- wan4 ling2 qian2 wei4 ji2 yin2 wei1 ， jiu3 xu4 xiang1 qu1 jie1 li4 yi4 。
- mian2 yu3 mi2 long2 qing1 jing4 feng1 ， xu1 chen2 yi4 jian4 xin1 xiang1 de2 。
- qi3 du2 fei1 ying1 guan1 bai3 wang2 ， zhi1 yan2 dao4 yin4 yong3 huan1 kang1 。
- xun1 xian2 jun4 fa1 nan2 feng1 yong3 ， pi1 xian3 qing1 zhong1 bao4 bi3 cang1 。

## 注释

## 译文

## 赏析
