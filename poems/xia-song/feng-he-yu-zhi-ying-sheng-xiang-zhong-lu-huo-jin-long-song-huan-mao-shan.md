---
id: xia-song-feng-he-yu-zhi-ying-sheng-xiang-zhong-lu-huo-jin-long-song-huan-mao-shan
title: 奉和御制迎圣像中路获金龙送还茅山
titlePinyin: feng4 he2 yu4 zhi4 ying2 sheng4 xiang4 zhong1 lu4 huo4 jin1 long2 song4 huan2 mao2 shan1
titleSlug: feng-he-yu-zhi-ying-sheng-xiang-zhong-lu-huo-jin-long-song-huan-mao-shan
author: 夏竦
authorPinyin: xia4 song3
authorSlug: xia-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巍巍真像范金成，瑞节棠舟远导迎。
- 精衷励翼符神贶，藻卫葳蕤率礼经。
- 兰隄晓景涟猗静，神龙报降祥云映。
- 双上琼干采质明，旁临旌栧灵辉盛。
- 台臣祗肃荐华芗，承贺凝贞拜露章。
- 羲氏官名高可拟，汉家年纪远难方。
- 鳯盖分阴腾九色，蜿蜒共戯云裳侧。
- 御天飞跃世空闻，瑞德萦盘今始识。
- 骙骙矫首仰中宸，丹扆深嘉美应臻。
- 纾礼既能畴圣日，为霖当使福蒸人。
- 华阳翠壑贞灵地，星使送还彰睿志。
- 更播云章入管弦，昭昭亿载传金匮。

## 拼音
- wei1 wei1 zhen1 xiang4 fan4 jin1 cheng2 ， rui4 jie2 tang2 zhou1 yuan3 dao3 ying2 。
- jing1 zhong1 li4 yi4 fu2 shen2 kuang4 ， zao3 wei4 wei1 rui2 lü4 li3 jing1 。
- lan2 di1 xiao3 jing3 lian2 yi1 jing4 ， shen2 long2 bao4 jiang4 xiang2 yun2 ying4 。
- shuang1 shang4 qiong2 gan1 cai3 zhi4 ming2 ， pang2 lin2 jing1 yi4 ling2 hui1 sheng4 。
- tai2 chen2 zhi1 su4 jian4 hua2 xiang1 ， cheng2 he4 ning2 zhen1 bai4 lu4 zhang1 。
- xi1 shi4 guan1 ming2 gao1 ke3 ni3 ， han4 jia1 nian2 ji4 yuan3 nan2 fang1 。
- feng4 gai4 fen1 yin1 teng2 jiu3 se4 ， wan1 yan2 gong4 xi4 yun2 shang0 ce4 。
- yu4 tian1 fei1 yue4 shi4 kong1 wen2 ， rui4 de2 ying2 pan2 jin1 shi3 shi2 。
- kui2 kui2 jiao3 shou3 yang3 zhong1 chen2 ， dan1 yi3 shen1 jia1 mei3 ying4 zhen1 。
- shu1 li3 ji4 neng2 chou2 sheng4 ri4 ， wei4 lin2 dang1 shi3 fu2 zheng1 ren2 。
- hua2 yang2 cui4 he4 zhen1 ling2 di4 ， xing1 shi3 song4 huan2 zhang1 rui4 zhi4 。
- geng4 bo1 yun2 zhang1 ru4 guan3 xian2 ， zhao1 zhao1 yi4 zai3 chuan2 jin1 kui4 。

## 注释

## 译文

## 赏析
