---
title: 李防
---
李防，字智周，大名内黄（今属河南）人。举进士，为莫州军事推官。改通判潞州，擢开封府推官。出为峡路转运副使，徙梓州路转运使，累迁尚书工部员外郎、三司户部判官。徙知应天、兴元二府，宿、延、亳三州。真宗天禧间为利州路转运使（《续资治通鉴长编》卷九五）。累迁兵部郎中、纠察刑狱。擢右谏议大夫，知永兴军，进给事中，复知延州，更耀、潞二州，卒。《宋史》卷三○三有传。
