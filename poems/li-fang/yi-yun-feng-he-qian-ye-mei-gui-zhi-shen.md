---
id: li-fang-yi-yun-feng-he-qian-ye-mei-gui-zhi-shen
title: 依韵奉和千叶玫瑰之什
titlePinyin: yi1 yun4 feng4 he2 qian1 ye4 mei2 gui1 zhi1 shen2
titleSlug: yi-yun-feng-he-qian-ye-mei-gui-zhi-shen
author: 李昉
authorPinyin: li3 fang3
authorSlug: li-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 满槛妖饶甚，皆因暖律催。
- 好凭鶑说意，不假蝶为媒。
- 带露羞容歛，随风笑脸回。
- 去年观始种，今日见齐开。
- 熠熠灯千炷，荧荧火一堆。
- 浓香盖天与，碎叶是谁裁。
- 旋为除芳草，惟愁落绿苔。
- 最宜含细雨，肯使扑轻埃。
- 易赋诗盈轴，难辞酒满杯。
- 汲泉频灌溉，买土更封培。
- 销得邀宾赏，堪教选地栽。
- 醉吟翻怅望，行遶重徘徊。
- 谩对鲜妍色，惭无绮丽才。
- 自怜垂白叟，扶病看花来。

## 拼音
- man3 kan3 yao1 rao2 shen4 ， jie1 yin1 nuan3 lü4 cui1 。
- hao3 ping2 ying1 shuo1 yi4 ， bu4 jia3 die2 wei4 mei2 。
- dai4 lu4 xiu1 rong2 lian3 ， sui2 feng1 xiao4 lian3 hui2 。
- qu4 nian2 guan1 shi3 zhong3 ， jin1 ri4 jian4 qi2 kai1 。
- yi4 yi4 deng1 qian1 zhu4 ， ying2 ying2 huo3 yi4 dui1 。
- nong2 xiang1 gai4 tian1 yu3 ， sui4 ye4 shi4 shui2 cai2 。
- xuan2 wei4 chu2 fang1 cao3 ， wei2 chou2 luo4 lü4 tai2 。
- zui4 yi2 han2 xi4 yu3 ， ken3 shi3 pu1 qing1 ai1 。
- yi4 fu4 shi1 ying2 zhou2 ， nan2 ci2 jiu3 man3 bei1 。
- ji2 quan2 pin2 guan4 gai4 ， mai3 tu3 geng4 feng1 pei2 。
- xiao1 de2 yao1 bin1 shang3 ， kan1 jiao4 xuan3 di4 zai1 。
- zui4 yin2 fan1 chang4 wang4 ， xing2 rao4 zhong4 pai2 huai2 。
- man4 dui4 xian1 yan2 se4 ， can2 wu2 qi3 li4 cai2 。
- zi4 lian2 chui2 bai2 sou3 ， fu2 bing4 kan4 hua1 lai2 。

## 注释

## 译文

## 赏析
