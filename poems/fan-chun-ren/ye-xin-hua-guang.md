---
id: fan-chun-ren-ye-xin-hua-guang
title: 谒辛化光
titlePinyin: ye4 xin1 hua4 guang1
titleSlug: ye-xin-hua-guang
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浓阴结秋意，疏林啸松声。
- 时节感壮怀，挈酒慰友生。
- 友生冰玉士，节行映古清。
- 十五簪儒冠，四十无华缨。
- 家贫道弥富，身困誉益荣。
- 殷勤数宾侣，足趋颜巷轻。
- 高斋面幽圃，修筠拥轩楹。
- 班班寒露丛，竟吐篱下英。
- 食具简且洁，盘蔬亦晶明。
- 饮适言笑和，至乐不乱情。
- 郁然兰芷芬，薰灼通心诚。
- 因嗟朝市间，利欲空自兵。

## 拼音
- nong2 yin1 jie2 qiu1 yi4 ， shu1 lin2 xiao4 song1 sheng1 。
- shi2 jie2 gan3 zhuang4 huai2 ， qie4 jiu3 wei4 you3 sheng1 。
- you3 sheng1 bing1 yu4 shi4 ， jie2 xing2 ying4 gu3 qing1 。
- shi2 wu3 zan1 ru2 guan1 ， si4 shi2 wu2 hua2 ying1 。
- jia1 pin2 dao4 mi2 fu4 ， shen1 kun4 yu4 yi4 rong2 。
- yin1 qin2 shu4 bin1 lü3 ， zu2 qu1 yan2 xiang4 qing1 。
- gao1 zhai1 mian4 you1 pu3 ， xiu1 yun2 yong1 xuan1 ying2 。
- ban1 ban1 han2 lu4 cong2 ， jing4 tu3 li2 xia4 ying1 。
- shi2 ju4 jian3 qie3 jie2 ， pan2 shu1 yi4 jing1 ming2 。
- yin3 shi4 yan2 xiao4 he2 ， zhi4 le4 bu2 luan4 qing2 。
- yu4 ran2 lan2 zhi3 fen1 ， xun1 zhuo2 tong1 xin1 cheng2 。
- yin1 jie1 chao2 shi4 jian1 ， li4 yu4 kong1 zi4 bing1 。

## 注释

## 译文

## 赏析
