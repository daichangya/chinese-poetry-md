---
id: fan-chun-ren-li-yang-peng-wei-zi-ming-wei-qi-guan-yang-mu-zhu-tang-ming-yue-shou-yan--47d4e0f8
title: 历阳彭卫字明微弃官养母筑堂名曰寿燕取寿老燕安之义得古人养志之道作诗以纪实
titlePinyin: li4 yang2 peng2 wei4 zi4 ming2 wei1 qi4 guan1 yang3 mu3 zhu4 tang2 ming2 yue1 shou4 yan4 qu3 shou4 lao3 yan4 an1 zhi1 yi4 de2 gu3 ren2 yang3 zhi4 zhi1 dao4 zuo4 shi1 yi3 ji4 shi2
titleSlug: li-yang-peng-wei-zi-ming-wei-qi-guan-yang-mu-zhu-tang-ming-yue-shou-yan--47d4e0f8
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 养亲不择禄，昔有仕为贫。
- 唯有席先畴，足以供昏晨。
- 超然舍禄位，一志亲耕耘。
- 既无王事盬，亦免贾用勤。
- 鸡豚畜以时，粱稻盈仓囷。
- 处身但清约，甘旨极鲜珍。
- 堂上垂素发，含饴弄儿孙。
- 彩服不离膝，终日常欣欣。
- 园中复构室，花竹围四邻。
- 窗户俨罗列，开阖随寒温。
- 慈颜纵游适，日涉不为频。
- 雅当寿燕名，安康保灵椿。
- 门多长者车，间可延嘉宾。
- 讲道资朋友，德誉日以新。
- 孝诚动金石，岂独化乡枌。
- 显扬久益大，圣世求忠臣。

## 拼音
- yang3 qin1 bu4 ze2 lu4 ， xi1 you3 shi4 wei4 pin2 。
- wei2 you3 xi2 xian1 chou2 ， zu2 yi3 gong4 hun1 chen2 。
- chao1 ran2 she4 lu4 wei4 ， yi2 zhi4 qin1 geng1 yun2 。
- ji4 wu2 wang2 shi4 gu3 ， yi4 mian3 jia3 yong4 qin2 。
- ji1 tun2 chu4 yi3 shi2 ， liang2 dao4 ying2 cang1 qun1 。
- chu3 shen1 dan4 qing1 yue1 ， gan1 zhi3 ji2 xian1 zhen1 。
- tang2 shang4 chui2 su4 fa1 ， han2 yi2 nong4 er2 sun1 。
- cai3 fu2 bu4 li2 xi1 ， zhong1 ri4 chang2 xin1 xin1 。
- yuan2 zhong1 fu4 gou4 shi4 ， hua1 zhu2 wei2 si4 lin2 。
- chuang1 hu4 yan3 luo2 lie4 ， kai1 he2 sui2 han2 wen1 。
- ci2 yan2 zong4 you2 shi4 ， ri4 she4 bu2 wei4 pin2 。
- ya3 dang1 shou4 yan4 ming2 ， an1 kang1 bao3 ling2 chun1 。
- men2 duo1 zhang3 zhe3 che1 ， jian1 ke3 yan2 jia1 bin1 。
- jiang3 dao4 zi1 peng2 you3 ， de2 yu4 ri4 yi3 xin1 。
- xiao4 cheng2 dong4 jin1 shi2 ， qi3 du2 hua4 xiang1 fen2 。
- xian3 yang2 jiu3 yi4 da4 ， sheng4 shi4 qiu2 zhong1 chen2 。

## 注释

## 译文

## 赏析
