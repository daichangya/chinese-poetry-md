---
id: fan-chun-ren-long-men-xing
title: 龙门行
titlePinyin: long2 men2 xing2
titleSlug: long-men-xing
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇图经野临中天，北有大河南陆浑。
- 陆浑之下伊之源，直走关塞侵山根。
- 此山不断亘坤轴，逆为汝海波涛翻。
- 忽焉天意有不测，疈开峡口流如吞。
- 长波万练卷空过，贯都会洛风霆奔。
- 崖岸相嵚竦天阙，此号凿龙为禹门。
- 石道盘纡入幽邃，杉松隠映皆祇园。
- 下窥朝市但尘土，不与人世同嚣喧。
- 天章阁老真相嗣，诏委北陲严国藩。
- 前驺驱弩聊盘桓，凭高置酒临岩轩。
- 是月嘉平腊将尽，春风料峭烟霾昏。
- 圭阴表日景渐正，玉沙透水波先温。
- 杳杳端闱照宸极，壮以崤函周轘辕。
- 超然宴览动咨叹，坐预国论惭冥烦。
- 乃知公旦卜洛意，根本系时亡与存。
- 法宫在今宜有制，上宪太微尊至尊。
- 乘杓布政朝万玉，莫如洛宅当乾坤。
- 三陵气象贯星野，庆云祚百云来孙。
- 岂唯设险御诸夏，亦以捍患安元元。
- 为于可为事乃济，器大重迁咸有言。
- 贱臣幽退冒及此，愿对上前图籍论。

## 拼音
- huang2 tu2 jing1 ye3 lin2 zhong1 tian1 ， bei3 you3 da4 he2 nan2 lu4 hun2 。
- lu4 hun2 zhi1 xia4 yi1 zhi1 yuan2 ， zhi2 zou3 guan1 sai1 qin1 shan1 gen1 。
- ci3 shan1 bu2 duan4 gen4 kun1 zhou2 ， ni4 wei4 ru3 hai3 bo1 tao1 fan1 。
- hu1 yan1 tian1 yi4 you3 bu2 ce4 ， pi4 kai1 xia2 kou3 liu2 ru2 tun1 。
- chang2 bo1 wan4 lian4 juan4 kong1 guo4 ， guan4 dou1 hui4 luo4 feng1 ting2 ben1 。
- ya2 an4 xiang1 qin1 song3 tian1 que1 ， ci3 hao4 zao2 long2 wei4 yu3 men2 。
- shi2 dao4 pan2 yu1 ru4 you1 sui4 ， shan1 song1 yin3 ying4 jie1 qi2 yuan2 。
- xia4 kui1 chao2 shi4 dan4 chen2 tu3 ， bu4 yu3 ren2 shi4 tong2 ao2 xuan1 。
- tian1 zhang1 ge2 lao3 zhen1 xiang4 si4 ， zhao4 wei3 bei3 chui2 yan2 guo2 fan1 。
- qian2 zou1 qu1 nu3 liao2 pan2 huan2 ， ping2 gao1 zhi4 jiu3 lin2 yan2 xuan1 。
- shi4 yue4 jia1 ping2 la4 jiang1 jin4 ， chun1 feng1 liao4 qiao4 yan1 mai2 hun1 。
- gui1 yin1 biao3 ri4 jing3 jian4 zheng4 ， yu4 sha1 tou4 shui3 bo1 xian1 wen1 。
- yao3 yao3 duan1 wei2 zhao4 chen2 ji2 ， zhuang4 yi3 xiao2 han2 zhou1 huan4 yuan2 。
- chao1 ran2 yan4 lan3 dong4 zi1 tan4 ， zuo4 yu4 guo2 lun4 can2 ming2 fan2 。
- nai3 zhi1 gong1 dan4 bu3 luo4 yi4 ， gen1 ben3 xi4 shi2 wang2 yu3 cun2 。
- fa3 gong1 zai4 jin1 yi2 you3 zhi4 ， shang4 xian4 tai4 wei1 zun1 zhi4 zun1 。
- cheng2 shao2 bu4 zheng4 chao2 wan4 yu4 ， mo4 ru2 luo4 zhai2 dang1 qian2 kun1 。
- san1 ling2 qi4 xiang4 guan4 xing1 ye3 ， qing4 yun2 zuo4 bai3 yun2 lai2 sun1 。
- qi3 wei2 she4 xian3 yu4 zhu1 xia4 ， yi4 yi3 han4 huan4 an1 yuan2 yuan2 。
- wei4 yu2 ke3 wei4 shi4 nai3 ji4 ， qi4 da4 zhong4 qian1 xian2 you3 yan2 。
- jian4 chen2 you1 tui4 mao4 ji2 ci3 ， yuan4 dui4 shang4 qian2 tu2 ji2 lun4 。

## 注释

## 译文

## 赏析
