---
id: fan-chun-ren-jiu-yu
title: 久雨
titlePinyin: jiu3 yu3
titleSlug: jiu-yu
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 季夏德阳盛，炎赫恢洪𬬻。
- 俄然积阴来，直掩造化枢。
- 蒸云满乾坤，澍雨倾江湖。
- 昼夜不停洒，动植宁得苏。
- 深虞垫地轴，遂恐沈日车。
- 火官弛权纲，朱鸟忧沾濡。
- 薰风阜民物，反逢怒飚驱。
- 川盈浩无津，龙卧埋深淤。
- 晦雾拥城门，惊澜起康衢。
- 虽经禹力勤，尚畏赤子鱼。
- 丛兰委泥滓，祥木掩蒿芜。
- 罅漏生广厦，浸淫矧吾庐。
- 涩藓上明镜，蠹腐盈缣书。
- 墙茨渐衣绣，网虫竞缨珠。
- 螺蚓恣缘绕，蛙黾争讙呼。
- 幽人志自苦，阴处情难舒。
- 忧颓讵安席，避溺思乘桴。
- 安得赤帝悟，却使政令敷。
- 尽屏沴祲昏，大明升震隅。
- 六合仰清光，九州免沦胥。
- 四序各有主，一物长欢娱。

## 拼音
- ji4 xia4 de2 yang2 sheng4 ， yan2 he4 hui1 hong2 lu2 。
- e2 ran2 ji1 yin1 lai2 ， zhi2 yan3 zao4 hua4 shu1 。
- zheng1 yun2 man3 qian2 kun1 ， shu4 yu3 qing1 jiang1 hu2 。
- zhou4 ye4 bu4 ting2 sa3 ， dong4 zhi2 ning2 de2 su1 。
- shen1 yu2 dian4 di4 zhou2 ， sui4 kong3 shen3 ri4 che1 。
- huo3 guan1 chi2 quan2 gang1 ， zhu1 niao3 you1 zhan1 ru2 。
- xun1 feng1 fu4 min2 wu4 ， fan3 feng2 nu4 biao1 qu1 。
- chuan1 ying2 hao4 wu2 jin1 ， long2 wo4 mai2 shen1 yu1 。
- hui4 wu4 yong1 cheng2 men2 ， jing1 lan2 qi3 kang1 qu2 。
- sui1 jing1 yu3 li4 qin2 ， shang4 wei4 chi4 zi3 yu2 。
- cong2 lan2 wei3 ni2 zi3 ， xiang2 mu4 yan3 hao1 wu2 。
- xia4 lou4 sheng1 guang3 sha4 ， jin4 yin2 shen3 wu2 lu2 。
- se4 xian3 shang4 ming2 jing4 ， du4 fu3 ying2 jian1 shu1 。
- qiang2 ci2 jian4 yi1 xiu4 ， wang3 chong2 jing4 ying1 zhu1 。
- luo2 yin3 zi4 yuan2 rao4 ， wa1 mian3 zheng1 huan1 hu1 。
- you1 ren2 zhi4 zi4 ku3 ， yin1 chu4 qing2 nan2 shu1 。
- you1 tui2 ju4 an1 xi2 ， bi4 ni4 si1 cheng2 fu2 。
- an1 de2 chi4 di4 wu4 ， que4 shi3 zheng4 ling4 fu1 。
- jin4 ping2 li4 jin4 hun1 ， da4 ming2 sheng1 zhen4 yu2 。
- liu4 he2 yang3 qing1 guang1 ， jiu3 zhou1 mian3 lun2 xu1 。
- si4 xu4 ge4 you3 zhu3 ， yi2 wu4 chang2 huan1 yu2 。

## 注释

## 译文

## 赏析
