---
id: fan-chun-ren-zi-jing
title: 自警
titlePinyin: zi4 jing3
titleSlug: zi-jing
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔为小官，位卑职易营。
- 朋知喜其勤，民口亦见称。
- 中间忝台谏，已觉言难行。
- 然頼识者恕，尚谓无欹倾。
- 数年忽遭遇，用大过其能。
- 名虚称不实，任重力难胜。
- 具瞻不可欺，举动招讥评。
- 士论固不与，自知亦甚明。
- 禄厚难报答，徒滋骄侈萌。
- 子孙忘艰难，服用饶夸矜。
- 清白素风减，冗长浮费增。
- 亲旧多责望，厚薄贻怨憎。
- 贫贱胜富贵，古语信可凭。
- 请病蒙罢免，方幸忧责轻。
- 俄复统一道，抚民帅边兵。
- 寇狂适偃蹇，民疲未苏醒。
- 胜负系司命，休戚及群民。
- 细务委将佐，大事禀朝廷。
- 所禀有违从，委择有不精。
- 差失虽毫厘，致败或丘陵。
- 殒身何足道，误国玷家声。
- 可不常惕惧，临渊履春冰。
- 庶几免危溢，书此为心铭。

## 拼音
- yi4 xi1 wei4 xiao3 guan1 ， wei4 bei1 zhi2 yi4 ying2 。
- peng2 zhi1 xi3 qi2 qin2 ， min2 kou3 yi4 jian4 cheng1 。
- zhong1 jian1 tian3 tai2 jian4 ， yi3 jue2 yan2 nan2 xing2 。
- ran2 lai4 shi2 zhe3 shu4 ， shang4 wei4 wu2 qi1 qing1 。
- shu4 nian2 hu1 zao1 yu4 ， yong4 da4 guo4 qi2 neng2 。
- ming2 xu1 cheng1 bu4 shi2 ， ren4 zhong4 li4 nan2 sheng4 。
- ju4 zhan1 bu4 ke3 qi1 ， ju3 dong4 zhao1 ji1 ping2 。
- shi4 lun4 gu4 bu4 yu3 ， zi4 zhi1 yi4 shen4 ming2 。
- lu4 hou4 nan2 bao4 da2 ， tu2 zi1 jiao1 chi3 meng2 。
- zi3 sun1 wang4 jian1 nan2 ， fu2 yong4 rao2 kua1 jin1 。
- qing1 bai2 su4 feng1 jian3 ， rong3 chang2 fu2 fei4 zeng1 。
- qin1 jiu4 duo1 ze2 wang4 ， hou4 bao2 yi2 yuan4 zeng1 。
- pin2 jian4 sheng4 fu4 gui4 ， gu3 yu3 xin4 ke3 ping2 。
- qing3 bing4 meng2 ba4 mian3 ， fang1 xing4 you1 ze2 qing1 。
- e2 fu4 tong3 yi1 dao4 ， fu3 min2 shuai4 bian1 bing1 。
- kou4 kuang2 shi4 yan3 jian3 ， min2 pi2 wei4 su1 xing3 。
- sheng4 fu4 xi4 si1 ming4 ， xiu1 qi1 ji2 qun2 min2 。
- xi4 wu4 wei3 jiang1 zuo3 ， da4 shi4 bing3 chao2 ting2 。
- suo3 bing3 you3 wei2 cong2 ， wei3 ze2 you3 bu4 jing1 。
- cha4 shi1 sui1 hao2 li2 ， zhi4 bai4 huo4 qiu1 ling2 。
- yun3 shen1 he2 zu2 dao4 ， wu4 guo2 dian4 jia1 sheng1 。
- ke3 bu4 chang2 ti4 ju4 ， lin2 yuan1 lü3 chun1 bing1 。
- shu4 ji1 mian3 wei1 yi4 ， shu1 ci3 wei4 xin1 ming2 。

## 注释

## 译文

## 赏析
