---
id: fan-chun-ren-liang-kuang-zhi-hui-jiu-fen-xiang-zhang-bo-chang-chao-yi
title: 梁贶之惠酒分饷张伯常朝议
titlePinyin: liang2 kuang4 zhi1 hui4 jiu3 fen1 xiang3 zhang1 bo2 chang2 chao2 yi4
titleSlug: liang-kuang-zhi-hui-jiu-fen-xiang-zhang-bo-chang-chao-yi
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄衣健卒肩乘壶，口传好语无缄书。
- 为言八使致新酿，赤泥翠笼来兵厨。
- 轸予官冷乏斟酌，补助不足均赢余。
- 殷勤拜贶兴不浅，对月开縢露华满。
- 金波泻出紫玉瓶，珠光飞入琉璃醆。
- 独酌虽甘少遗味，怀友思贤动深意。
- 走送城西诗酒家，珠玉琅琅发清思。
- 李白一斗诗百篇，刘伶一石高七贤。
- 吏部兴来卧瓮边，贺公眼花井底眠。
- 乃知醉乡路安稳，华胥有国无圻畛。
- 愿君恺乐游其间，千秋万岁欢难泯。

## 拼音
- huang2 yi1 jian4 zu2 jian1 cheng2 hu2 ， kou3 chuan2 hao3 yu3 wu2 jian1 shu1 。
- wei4 yan2 ba1 shi3 zhi4 xin1 niang4 ， chi4 ni2 cui4 long2 lai2 bing1 chu2 。
- zhen3 yu3 guan1 leng3 fa2 zhen1 zhuo2 ， bu3 zhu4 bu4 zu2 jun1 ying2 yu2 。
- yin1 qin2 bai4 kuang4 xing1 bu4 qian3 ， dui4 yue4 kai1 teng2 lu4 hua2 man3 。
- jin1 bo1 xie4 chu1 zi3 yu4 ping2 ， zhu1 guang1 fei1 ru4 liu2 li2 zhan3 。
- du2 zhuo2 sui1 gan1 shao3 yi2 wei4 ， huai2 you3 si1 xian2 dong4 shen1 yi4 。
- zou3 song4 cheng2 xi1 shi1 jiu3 jia1 ， zhu1 yu4 lang2 lang2 fa1 qing1 si1 。
- li3 bai2 yi4 dou3 shi1 bai3 pian1 ， liu2 ling2 yi4 shi2 gao1 qi1 xian2 。
- li4 bu4 xing1 lai2 wo4 weng4 bian1 ， he4 gong1 yan3 hua1 jing3 di3 mian2 。
- nai3 zhi1 zui4 xiang1 lu4 an1 wen3 ， hua2 xu1 you3 guo2 wu2 qi2 zhen3 。
- yuan4 jun1 kai3 le4 you2 qi2 jian1 ， qian1 qiu1 wan4 sui4 huan1 nan2 min3 。

## 注释

## 译文

## 赏析
