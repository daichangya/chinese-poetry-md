---
id: fan-chun-ren-xiu-xin-ting
title: 休心亭
titlePinyin: xiu1 xin1 ting2
titleSlug: xiu-xin-ting
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾友明知士，结庐汝水边。
- 名亭号休心，休心师昔贤。
- 将期一寸诚，悠久如青天。
- 我闻人最灵，至性初纯全。
- 吉凶以情变，善恶缘习迁。
- 湍水决其防，放荡无由还。
- 所以古圣师，三绝穷韦编。
- 曾子善守约，孟轲养浩然。
- 皆能保诚明，千载光华传。
- 夫君真其徒，坟史尤精研。
- 恬然安粹灵，外虑何由牵。
- 进退固有道，用舍岂必专。
- 丘疾不俟祷，颜乐无穷年。
- 宁同避俗者，身迹空拘挛。

## 拼音
- wu2 you3 ming2 zhi1 shi4 ， jie2 lu2 ru3 shui3 bian1 。
- ming2 ting2 hao4 xiu1 xin1 ， xiu1 xin1 shi1 xi1 xian2 。
- jiang1 qi1 yi2 cun4 cheng2 ， you1 jiu3 ru2 qing1 tian1 。
- wo3 wen2 ren2 zui4 ling2 ， zhi4 xing4 chu1 chun2 quan2 。
- ji2 xiong1 yi3 qing2 bian4 ， shan4 e4 yuan2 xi2 qian1 。
- tuan1 shui3 jue2 qi2 fang2 ， fang4 dang4 wu2 you2 hai2 。
- suo3 yi3 gu3 sheng4 shi1 ， san1 jue2 qiong2 wei2 bian1 。
- ceng2 zi3 shan4 shou3 yue1 ， meng4 ke1 yang3 hao4 ran2 。
- jie1 neng2 bao3 cheng2 ming2 ， qian1 zai3 guang1 hua2 chuan2 。
- fu1 jun1 zhen1 qi2 tu2 ， fen2 shi3 you2 jing1 yan2 。
- tian2 ran2 an1 cui4 ling2 ， wai4 lü4 he2 you2 qian1 。
- jin4 tui4 gu4 you3 dao4 ， yong4 she4 qi3 bi4 zhuan1 。
- qiu1 ji2 bu2 si4 dao3 ， yan2 le4 wu2 qiong2 nian2 。
- ning2 tong2 bi4 su2 zhe3 ， shen1 ji4 kong1 ju1 luan2 。

## 注释

## 译文

## 赏析
