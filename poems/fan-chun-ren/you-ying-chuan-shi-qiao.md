---
id: fan-chun-ren-you-ying-chuan-shi-qiao
title: 游渶川石桥
titlePinyin: you2 ying1 chuan1 shi2 qiao2
titleSlug: you-ying-chuan-shi-qiao
author: 范纯仁
authorPinyin: fan4 chun2 ren2
authorSlug: fan-chun-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英山富泉石，翠岩映清涟。
- 近可杖屦及，寂无市井喧。
- 良辰惜虚过，幽寻忍空还。
- 幸接鸿雁序，愧在骅骝前。
- 一径入岚霭，遍野皆兰荃。
- 洗耳慕颍曲，散发非伊川。
- 芳意动宿楚，暖脉通幽泉。
- 遥源发何所，积流浩成渊。
- 断岸矗苍壁，澄瀛印晴天。
- 人稀石有彴，村远鱼无筌。
- 初开腊瓮酒，乍减春衣绵。
- 风光入雩咏，暄和临禁烟。
- 柔莎当茵席，轻漪泛觥船。
- 天日正清润，水云共澄鲜。
- 灵苗恣采撷，古迹皆穷研。
- 高会屏纷杂，野具无荤膻。
- 繁英落如糁，幽禽语如弦。
- 嫩香小杏肥，深碧新荷圆。
- 游鯈忽上下，戏蝶时翩翾。
- 芳树荫坐钓，平石醒醉眠。
- 共得真隠趣，勿为豪华传。
- 满目是图画，在处皆潺湲。
- 春风拂归袂，暮景生吟鞭。
- 恨不见山月，月晓山南边。

## 拼音
- ying1 shan1 fu4 quan2 shi2 ， cui4 yan2 ying4 qing1 lian2 。
- jin4 ke3 zhang4 ju4 ji2 ， ji4 wu2 shi4 jing3 xuan1 。
- liang2 chen2 xi1 xu1 guo4 ， you1 xun2 ren3 kong1 hai2 。
- xing4 jie1 hong2 yan4 xu4 ， kui4 zai4 hua2 liu2 qian2 。
- yi2 jing4 ru4 lan2 ai3 ， bian4 ye3 jie1 lan2 quan2 。
- xi3 er3 mu4 ying3 qu3 ， san4 fa1 fei1 yi1 chuan1 。
- fang1 yi4 dong4 su4 chu3 ， nuan3 mai4 tong1 you1 quan2 。
- yao2 yuan2 fa1 he2 suo3 ， ji1 liu2 hao4 cheng2 yuan1 。
- duan4 an4 chu4 cang1 bi4 ， cheng2 ying2 yin4 qing2 tian1 。
- ren2 xi1 shi2 you3 zhuo2 ， cun1 yuan3 yu2 wu2 quan2 。
- chu1 kai1 la4 weng4 jiu3 ， zha4 jian3 chun1 yi1 mian2 。
- feng1 guang1 ru4 yu2 yong3 ， xuan1 he2 lin2 jin4 yan1 。
- rou2 sha1 dang1 yin1 xi2 ， qing1 yi1 fan4 gong1 chuan2 。
- tian1 ri4 zheng4 qing1 run4 ， shui3 yun2 gong4 cheng2 xian1 。
- ling2 miao2 zi4 cai3 xie2 ， gu3 ji4 jie1 qiong2 yan2 。
- gao1 hui4 ping2 fen1 za2 ， ye3 ju4 wu2 hun1 shan1 。
- fan2 ying1 luo4 ru2 shen1 ， you1 qin2 yu3 ru2 xian2 。
- nen4 xiang1 xiao3 xing4 fei2 ， shen1 bi4 xin1 he2 yuan2 。
- you2 tiao2 hu1 shang4 xia4 ， xi4 die2 shi2 pian1 xuan1 。
- fang1 shu4 yin1 zuo4 diao4 ， ping2 shi2 xing3 zui4 mian2 。
- gong4 de2 zhen1 yin3 qu4 ， wu4 wei4 hao2 hua2 chuan2 。
- man3 mu4 shi4 tu2 hua4 ， zai4 chu4 jie1 chan2 yuan2 。
- chun1 feng1 fu2 gui1 mei4 ， mu4 jing3 sheng1 yin2 bian1 。
- hen4 bu2 jian4 shan1 yue4 ， yue4 xiao3 shan1 nan2 bian1 。

## 注释

## 译文

## 赏析
