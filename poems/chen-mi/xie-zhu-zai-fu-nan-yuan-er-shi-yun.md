---
id: chen-mi-xie-zhu-zai-fu-nan-yuan-er-shi-yun
title: 谢朱宰赋南园二十韵
titlePinyin: xie4 zhu1 zai3 fu4 nan2 yuan2 er4 shi2 yun4
titleSlug: xie-zhu-zai-fu-nan-yuan-er-shi-yun
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先君昔归老，手自植六梅。
- 结亭在人境，尺地阳春回。
- 岂无林塘胜，可以榭与台。
- 自云饱世味，一室足欢咍。
- 朝诗坐亭上，暮月行徘徊。
- 旁观笑不足，独酌兴攸哉。
- 清风去倏远，湫隘成鹿埃。
- 经营五亩地，得此城南隈。
- 凿池寿水遶，开堂壶山来。
- 修竹翠成幄，低花锦繁堆。
- 虽无亭馆巧，颇适疎散怀。
- 尽日避车马，一迳荒莓苔。
- 有惭邑大夫，政成此衔杯。
- 落叶风扫溉，山禽喜毰毸。
- 哦诗动深谷，草木声喧豗。
- 此邦渐惠泽，耆艾到提孩。
- 独此小园植，秋芳迟君开。
- 唯梅最辱爱，有句高崔嵬。
- 青玉不足报，愿公坐中台。
- 桃李满天下，绿野追唐裴。

## 拼音
- xian1 jun1 xi1 gui1 lao3 ， shou3 zi4 zhi2 liu4 mei2 。
- jie2 ting2 zai4 ren2 jing4 ， chi3 di4 yang2 chun1 hui2 。
- qi3 wu2 lin2 tang2 sheng4 ， ke3 yi3 xie4 yu3 tai2 。
- zi4 yun2 bao3 shi4 wei4 ， yi2 shi4 zu2 huan1 hai1 。
- chao2 shi1 zuo4 ting2 shang4 ， mu4 yue4 xing2 pai2 huai2 。
- pang2 guan1 xiao4 bu4 zu2 ， du2 zhuo2 xing1 you1 zai1 。
- qing1 feng1 qu4 shu1 yuan3 ， qiu1 ai4 cheng2 lu4 ai1 。
- jing1 ying2 wu3 mu3 di4 ， de2 ci3 cheng2 nan2 wei1 。
- zao2 chi2 shou4 shui3 rao4 ， kai1 tang2 hu2 shan1 lai2 。
- xiu1 zhu2 cui4 cheng2 wo4 ， di1 hua1 jin3 fan2 dui1 。
- sui1 wu2 ting2 guan3 qiao3 ， po1 shi4 shu1 san4 huai2 。
- jin4 ri4 bi4 che1 ma3 ， yi2 jing4 huang1 mei2 tai2 。
- you3 can2 yi4 dai4 fu0 ， zheng4 cheng2 ci3 xian2 bei1 。
- luo4 ye4 feng1 sao3 gai4 ， shan1 qin2 xi3 pei2 sai1 。
- o4 shi1 dong4 shen1 gu3 ， cao3 mu4 sheng1 xuan1 hui1 。
- ci3 bang1 jian4 hui4 ze2 ， qi2 ai4 dao4 ti2 hai2 。
- du2 ci3 xiao3 yuan2 zhi2 ， qiu1 fang1 chi2 jun1 kai1 。
- wei2 mei2 zui4 ru3 ai4 ， you3 ju4 gao1 cui1 wei2 。
- qing1 yu4 bu4 zu2 bao4 ， yuan4 gong1 zuo4 zhong1 tai2 。
- tao2 li3 man3 tian1 xia4 ， lü4 ye3 zhui1 tang2 pei2 。

## 注释

## 译文

## 赏析
