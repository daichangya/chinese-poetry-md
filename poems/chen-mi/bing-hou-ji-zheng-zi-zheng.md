---
id: chen-mi-bing-hou-ji-zheng-zi-zheng
title: 病后寄郑自正
titlePinyin: bing4 hou4 ji4 zheng4 zi4 zheng4
titleSlug: bing-hou-ji-zheng-zi-zheng
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卧病六十朝，尪羸欲颠踬。
- 中虚苦暴下，外怯因多涕。
- 风邪动感触，寒热肆留滞。
- 百病果难堪，未免趣医至。
- 携持篚与箧，众药要尽试。
- 㕮咀和参术，煎煮杂姜桂。
- 了无铢寸功，徒有千百累。
- 金丹号起死，入腹作鼎沸。
- 服之不能瘳，束手信无计。
- 嗟余有天命，未许药石治。
- 再拜谢群医，云病且平易。
- 堆床屏丸散，养体亲滋味。
- 曾不数阅日，颇能安寝寐。
- 昨朝偶寻镜，自喜有瘥意。
- 俄惊一目赤，灸灼如頳尾。
- 薰疗技已穷，赤势殊未既。
- 平旦涩难开，未晚痛先闭。
- 于何我久病，复有此兢悸。
- 当时呻吟余，犹解阅文字。
- 兹焉眼如瞽，把卷直欲弃。
- 旧书满窗几，日读不省记。
- 赋性已不灵，此疾胡可被。
- 悲来祇头低，坐处每酸鼻。
- 何时双眼明，一览经满笥。
- 行谊颜孟俦，文辞典坟媲。
- 和顺积厥躬，膏泽施当世。
- 今为辕下驹，横空但有气。
- 又似笼中鹤，束缚剪两翅。
- 会当有时节，飞骛历万里。

## 拼音
- wo4 bing4 liu4 shi2 chao2 ， wang1 lei2 yu4 dian1 zhi4 。
- zhong1 xu1 ku3 bao4 xia4 ， wai4 qie4 yin1 duo1 ti4 。
- feng1 xie2 dong4 gan3 chu4 ， han2 re4 si4 liu2 zhi4 。
- bai3 bing4 guo3 nan2 kan1 ， wei4 mian3 qu4 yi1 zhi4 。
- xie2 chi2 fei3 yu3 qie4 ， zhong4 yao4 yao4 jin4 shi4 。
- fu3 zui3 he2 can1 shu4 ， jian1 zhu3 za2 jiang1 gui4 。
- liao3 wu2 zhu1 cun4 gong1 ， tu2 you3 qian1 bai3 lei4 。
- jin1 dan1 hao4 qi3 si3 ， ru4 fu4 zuo4 ding3 fei4 。
- fu2 zhi1 bu4 neng2 chou1 ， shu4 shou3 xin4 wu2 ji4 。
- jie1 yu2 you3 tian1 ming4 ， wei4 xu3 yao4 shi2 zhi4 。
- zai4 bai4 xie4 qun2 yi1 ， yun2 bing4 qie3 ping2 yi4 。
- dui1 chuang2 ping2 wan2 san4 ， yang3 ti3 qin1 zi1 wei4 。
- ceng2 bu2 shu4 yue4 ri4 ， po1 neng2 an1 qin3 mei4 。
- zuo2 chao2 ou3 xun2 jing4 ， zi4 xi3 you3 chai4 yi4 。
- e2 jing1 yi2 mu4 chi4 ， jiu3 zhuo2 ru2 cheng1 wei3 。
- xun1 liao2 ji4 yi3 qiong2 ， chi4 shi4 shu1 wei4 ji4 。
- ping2 dan4 se4 nan2 kai1 ， wei4 wan3 tong4 xian1 bi4 。
- yu2 he2 wo3 jiu3 bing4 ， fu4 you3 ci3 jing1 ji4 。
- dang1 shi2 shen1 yin2 yu2 ， you2 jie3 yue4 wen2 zi4 。
- zi1 yan1 yan3 ru2 gu3 ， ba3 juan4 zhi2 yu4 qi4 。
- jiu4 shu1 man3 chuang1 ji3 ， ri4 du2 bu4 sheng3 ji4 。
- fu4 xing4 yi3 bu4 ling2 ， ci3 ji2 hu2 ke3 bei4 。
- bei1 lai2 qi2 tou2 di1 ， zuo4 chu4 mei3 suan1 bi2 。
- he2 shi2 shuang1 yan3 ming2 ， yi4 lan3 jing1 man3 si4 。
- xing2 yi4 yan2 meng4 chou2 ， wen2 ci2 dian3 fen2 pi4 。
- he2 shun4 ji1 jue2 gong1 ， gao1 ze2 shi1 dang1 shi4 。
- jin1 wei4 yuan2 xia4 ju1 ， heng2 kong1 dan4 you3 qi4 。
- you4 si4 long2 zhong1 he4 ， shu4 fu4 jian3 liang3 chi4 。
- hui4 dang1 you3 shi2 jie2 ， fei1 wu4 li4 wan4 li3 。

## 注释

## 译文

## 赏析
