---
id: chen-mi-da-li-wu-bo
title: 答李武伯
titlePinyin: da2 li3 wu3 bo2
titleSlug: da-li-wu-bo
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李郎江西彦，杰出天与才。
- 勉斋恨得晚，垂绝倾所怀。
- 朅来复入闽，吾道叹已乖。
- 延平有书社，四儒孔门侪。
- 地势得爽垲，山川似天开。
- 群贤为一至，君至亦少谐。
- 所读唯圣经，坦然疑无猜。
- 藜藿足可饱，窗几无余埃。
- 乐天复安土，何有羁旅哉。
- 所望讲究精，南山赋台来。
- 如何苦吟僻，却与长吉偕。
- 昔人三百篇，词达谢剪裁。
- 那用愁肝肾，推敲费安排。
- 请寻颜氏乐，兀兀坐书斋。

## 拼音
- li3 lang2 jiang1 xi1 yan4 ， jie2 chu1 tian1 yu3 cai2 。
- mian3 zhai1 hen4 de2 wan3 ， chui2 jue2 qing1 suo3 huai2 。
- qie4 lai2 fu4 ru4 min3 ， wu2 dao4 tan4 yi3 guai1 。
- yan2 ping2 you3 shu1 she4 ， si4 ru2 kong3 men2 chai2 。
- di4 shi4 de2 shuang3 kai3 ， shan1 chuan1 si4 tian1 kai1 。
- qun2 xian2 wei4 yi2 zhi4 ， jun1 zhi4 yi4 shao3 xie2 。
- suo3 du2 wei2 sheng4 jing1 ， tan3 ran2 yi2 wu2 cai1 。
- li2 huo4 zu2 ke3 bao3 ， chuang1 ji3 wu2 yu2 ai1 。
- le4 tian1 fu4 an1 tu3 ， he2 you3 ji1 lü3 zai1 。
- suo3 wang4 jiang3 jiu1 jing1 ， nan2 shan1 fu4 tai2 lai2 。
- ru2 he2 ku3 yin2 pi4 ， que4 yu3 chang2 ji2 xie2 。
- xi1 ren2 san1 bai3 pian1 ， ci2 da2 xie4 jian3 cai2 。
- na4 yong4 chou2 gan1 shen4 ， tui1 qiao1 fei4 an1 pai2 。
- qing3 xun2 yan2 shi4 le4 ， wu4 wu4 zuo4 shu1 zhai1 。

## 注释

## 译文

## 赏析
