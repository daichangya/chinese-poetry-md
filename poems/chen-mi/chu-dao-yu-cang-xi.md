---
id: chen-mi-chu-dao-yu-cang-xi
title: 初到渔沧溪
titlePinyin: chu1 dao4 yu2 cang1 xi1
titleSlug: chu-dao-yu-cang-xi
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生不到沧渔溪，邂逅相逢如有约。
- 远观已得环岫奇，俯瞰未识游鱼乐。
- 倚栏初试一铢饵，便有纤鳞最先觉。
- 须臾蚁杂复蜂屯，短鬣轻鬐恣腾跃。
- 小鱼拙谋谩狂肆，大鱼侧睨无能若。
- 饵浮未下众所争，百鸟终难胜一鹗。
- 昔日鲁侯思往棠，高情反被轩裳缚。
- 安得如吾闲暇身，尽日相欢无适莫。
- 阴春寒生尚可爱，想见六月清风濯。
- 要须更待明月归，霜雪喧豗应不恶。

## 拼音
- ping2 sheng1 bu2 dao4 cang1 yu2 xi1 ， xie4 hou4 xiang1 feng2 ru2 you3 yue1 。
- yuan3 guan1 yi3 de2 huan2 xiu4 qi2 ， fu3 kan4 wei4 shi2 you2 yu2 le4 。
- yi3 lan2 chu1 shi4 yi4 zhu1 er3 ， bian4 you3 xian1 lin2 zui4 xian1 jue2 。
- xu1 yu2 yi3 za2 fu4 feng1 tun2 ， duan3 lie4 qing1 qi2 zi4 teng2 yue4 。
- xiao3 yu2 zhuo1 mou2 man4 kuang2 si4 ， da4 yu2 ce4 ni4 wu2 neng2 ruo4 。
- er3 fu2 wei4 xia4 zhong4 suo3 zheng1 ， bai3 niao3 zhong1 nan2 sheng4 yi2 e4 。
- xi1 ri4 lu3 hou2 si1 wang3 tang2 ， gao1 qing2 fan3 bei4 xuan1 shang0 fu4 。
- an1 de2 ru2 wu2 xian2 xia2 shen1 ， jin4 ri4 xiang1 huan1 wu2 shi4 mo4 。
- yin1 chun1 han2 sheng1 shang4 ke3 ai4 ， xiang3 jian4 liu4 yue4 qing1 feng1 zhuo2 。
- yao4 xu1 geng4 dai4 ming2 yue4 gui1 ， shuang1 xue3 xuan1 hui1 ying4 bu2 e4 。

## 注释

## 译文

## 赏析
