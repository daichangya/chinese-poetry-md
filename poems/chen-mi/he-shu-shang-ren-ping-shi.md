---
id: chen-mi-he-shu-shang-ren-ping-shi
title: 和枢上人评诗
titlePinyin: he2 shu1 shang4 ren2 ping2 shi1
titleSlug: he-shu-shang-ren-ping-shi
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赠我古锦囊，诗卷若笋束。
- 吟头久不掉，邂逅适我欲。
- 刺眼讶龙蛇，远意追鸿鹄。
- 陋语固自媿，高词敢虚辱。
- 大雅久矣亡，三叹对遗牍。
- 不有靖节篇，何以悦我目。
- 谪仙句无敌，有口不食粟。
- 遂令后世儒，拳拳仰高躅。
- 杜陵到圣处，正始顿牵复。
- 挥毫动风雨，咳唾惊流俗。
- 其余閙鼃蚓，谁屑与类族。
- 亡国悦郑音，俚耳习胡曲。
- 勃兴出韩柳，一洗陋学独。
- 变化云在天，鲜妍锦来蜀。
- 骅骝就夷路，造父为之仆。
- 方扬秋月辉，忽散春花馥。
- 洪钧运不停，常窘苦见逐。
- 我宋得欧苏，妙语起山谷。
- 后山又角立，作者复陆续。
- 流派自天河，巨浪翻平陆。
- 和风扇寰宇，弦诵兴庠塾。
- 搏虎寝其皮，屠龙食其肉。
- 掷简海蜃浮，举手天浆掬。
- 会当三月初，论文约吾属。
- 引杯送残红，分坐占新绿。
- 笑语剧鹅鴈，酬倡交金玉。
- 庶呈待聘珍，无以藏诸椟。

## 拼音
- zeng4 wo3 gu3 jin3 nang2 ， shi1 juan4 ruo4 sun3 shu4 。
- yin2 tou2 jiu3 bu2 diao4 ， xie4 hou4 shi4 wo3 yu4 。
- ci4 yan3 ya4 long2 she2 ， yuan3 yi4 zhui1 hong2 hu2 。
- lou4 yu3 gu4 zi4 kui4 ， gao1 ci2 gan3 xu1 ru3 。
- da4 ya3 jiu3 yi3 wang2 ， san1 tan4 dui4 yi2 du2 。
- bu4 you3 jing4 jie2 pian1 ， he2 yi3 yue4 wo3 mu4 。
- zhe2 xian1 ju4 wu2 di2 ， you3 kou3 bu4 shi2 su4 。
- sui4 ling4 hou4 shi4 ru2 ， quan2 quan2 yang3 gao1 zhu2 。
- du4 ling2 dao4 sheng4 chu4 ， zheng4 shi3 dun4 qian1 fu4 。
- hui1 hao2 dong4 feng1 yu3 ， hai1 tuo4 jing1 liu2 su2 。
- qi2 yu2 nao4 wa1 yin3 ， shui2 xie4 yu3 lei4 zu2 。
- wang2 guo2 yue4 zheng4 yin1 ， li3 er3 xi2 hu2 qu3 。
- bo2 xing1 chu1 han2 liu3 ， yi4 xi3 lou4 xue2 du2 。
- bian4 hua4 yun2 zai4 tian1 ， xian1 yan2 jin3 lai2 shu3 。
- hua2 liu2 jiu4 yi2 lu4 ， zao4 fu4 wei4 zhi1 pu2 。
- fang1 yang2 qiu1 yue4 hui1 ， hu1 san4 chun1 hua1 fu4 。
- hong2 jun1 yun4 bu4 ting2 ， chang2 jiong3 ku3 jian4 zhu2 。
- wo3 song4 de2 ou1 su1 ， miao4 yu3 qi3 shan1 gu3 。
- hou4 shan1 you4 jiao3 li4 ， zuo4 zhe3 fu4 lu4 xu4 。
- liu2 pai4 zi4 tian1 he2 ， ju4 lang4 fan1 ping2 lu4 。
- he2 feng1 shan4 huan2 yu3 ， xian2 song4 xing1 xiang2 shu2 。
- bo2 hu3 qin3 qi2 pi2 ， tu2 long2 shi2 qi2 rou4 。
- zhi4 jian3 hai3 shen4 fu2 ， ju3 shou3 tian1 jiang1 ju1 。
- hui4 dang1 san1 yue4 chu1 ， lun4 wen2 yue1 wu2 shu3 。
- yin3 bei1 song4 can2 hong2 ， fen1 zuo4 zhan4 xin1 lü4 。
- xiao4 yu3 ju4 e2 yan4 ， chou2 chang4 jiao1 jin1 yu4 。
- shu4 cheng2 dai4 pin4 zhen1 ， wu2 yi3 cang2 zhu1 du2 。

## 注释

## 译文

## 赏析
