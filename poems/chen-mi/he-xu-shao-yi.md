---
id: chen-mi-he-xu-shao-yi
title: 和徐绍奕
titlePinyin: he2 xu2 shao4 yi4
titleSlug: he-xu-shao-yi
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将军承天宠，建此油幢碧。
- 喑呜指顾间，匈奴期伏锧。
- 堂堂帷幄算，暨暨貔貅力。
- 填填画鼓鸣，烁烁红旗植。
- 风高战场古，万里快驱轹。
- 轩昂国士知，痛愤平城厄。
- 兵求结发战，马作腾槽踯。
- 英声陵鬼方，义气殚禹迹。
- 书驰羽檄忙，阵布鱼丽戢。
- 漫天尘雾黄，照夜戈鋋白。
- 羌胡那敢鬭，枕籍多于箦。
- 骈颈亟卖降，析骸仍乞食。
- 君文比武事，雄伟世共识。
- 顾我敢言勇，殆类殿奔策。
- 它年后从车，万一效寸尺。
- 声名蛮貊间，难避江湖僻。
- 冥心进取地，高节空介特。
- 囊锥不可隠，颖脱在朝夕。
- 丽词工锦绣，妙语珍渠珀。
- 何时驱俗氛，相会不旬隔。

## 拼音
- jiang1 jun1 cheng2 tian1 chong3 ， jian4 ci3 you2 zhuang4 bi4 。
- yin1 wu1 zhi3 gu4 jian1 ， xiong1 nu2 qi1 fu2 zhi4 。
- tang2 tang2 wei2 wo4 suan4 ， ji4 ji4 pi2 xiu1 li4 。
- tian2 tian2 hua4 gu3 ming2 ， shuo4 shuo4 hong2 qi2 zhi2 。
- feng1 gao1 zhan4 chang3 gu3 ， wan4 li3 kuai4 qu1 li4 。
- xuan1 ang2 guo2 shi4 zhi1 ， tong4 fen4 ping2 cheng2 e4 。
- bing1 qiu2 jie2 fa4 zhan4 ， ma3 zuo4 teng2 cao2 zhi2 。
- ying1 sheng1 ling2 gui3 fang1 ， yi4 qi4 dan1 yu3 ji4 。
- shu1 chi2 yu3 xi2 mang2 ， zhen4 bu4 yu2 li4 ji2 。
- man4 tian1 chen2 wu4 huang2 ， zhao4 ye4 ge1 chan2 bai2 。
- qiang1 hu2 na4 gan3 dou4 ， zhen3 ji2 duo1 yu2 ze2 。
- pian2 jing3 ji2 mai4 jiang4 ， xi1 hai2 reng2 qi3 shi2 。
- jun1 wen2 bi3 wu3 shi4 ， xiong2 wei3 shi4 gong4 shi2 。
- gu4 wo3 gan3 yan2 yong3 ， dai4 lei4 dian4 ben1 ce4 。
- ta1 nian2 hou4 cong2 che1 ， wan4 yi1 xiao4 cun4 chi3 。
- sheng1 ming2 man2 mo4 jian1 ， nan2 bi4 jiang1 hu2 pi4 。
- ming2 xin1 jin4 qu3 di4 ， gao1 jie2 kong1 jie4 te4 。
- nang2 zhui1 bu4 ke3 yin3 ， ying3 tuo1 zai4 zhao1 xi1 。
- li4 ci2 gong1 jin3 xiu4 ， miao4 yu3 zhen1 qu2 po4 。
- he2 shi2 qu1 su2 fen1 ， xiang1 hui4 bu4 xun2 ge2 。

## 注释

## 译文

## 赏析
