---
id: chen-mi-he-xu-shao-yi-zhao-jun-tu
title: 和徐绍奕昭君图
titlePinyin: he2 xu2 shao4 yi4 zhao1 jun1 tu2
titleSlug: he-xu-shao-yi-zhao-jun-tu
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家无计饵单于，掖庭为出千金姝。
- 秀色妍姿玉不如，天子一见先嗟吁。
- 三千粉黛尔殊绝，谋身独拙何蠢愚。
- 梨花带雨辞殿隅，遗恨画工犹可诛。
- 世人重色多欷歔，不思婉娈同戈殳。
- 君王蚤识应耽娱，皇天为遣投穹庐。
- 乃知汉计自不疎，画工忧国非奸谀。
- 君不见后世佳人号太真，坐令九鼎污胡尘。
- 当时早解挥妖丽，长作开元一圣君。

## 拼音
- han4 jia1 wu2 ji4 er3 chan2 yu2 ， ye4 ting2 wei4 chu1 qian1 jin1 shu1 。
- xiu4 se4 yan2 zi1 yu4 bu4 ru2 ， tian1 zi3 yi2 jian4 xian1 jie1 xu1 。
- san1 qian1 fen3 dai4 er3 shu1 jue2 ， mou2 shen1 du2 zhuo1 he2 chun3 yu2 。
- li2 hua1 dai4 yu3 ci2 dian4 yu2 ， yi2 hen4 hua4 gong1 you2 ke3 zhu1 。
- shi4 ren2 zhong4 se4 duo1 xi1 xu1 ， bu4 si1 wan3 luan2 tong2 ge1 shu1 。
- jun1 wang2 zao3 shi2 ying4 dan1 yu2 ， huang2 tian1 wei4 qian3 tou2 qiong2 lu2 。
- nai3 zhi1 han4 ji4 zi4 bu4 shu1 ， hua4 gong1 you1 guo2 fei1 jian1 yu2 。
- jun1 bu2 jian4 hou4 shi4 jia1 ren2 hao4 tai4 zhen1 ， zuo4 ling4 jiu3 ding3 wu1 hu2 chen2 。
- dang1 shi2 zao3 jie3 hui1 yao1 li4 ， chang2 zuo4 kai1 yuan2 yi2 sheng4 jun1 。

## 注释

## 译文

## 赏析
