---
id: chen-mi-yan-ping-ci-zheng-cui-da-tian-fu-ci-yun
title: 延平次郑倅答田父词韵
titlePinyin: yan2 ping2 ci4 zheng4 cui4 da2 tian2 fu4 ci2 yun4
titleSlug: yan-ping-ci-zheng-cui-da-tian-fu-ci-yun
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儿饥谁与哺，衣破谁与补。
- 田家安乐时，尚有饥寒苦。
- 况值久旱余，十须逾缺五。
- 加以疟鬼威，空庐倍贫窭。
- 我适丁此时，期以报君父。
- 人言灾害深，未知嗟近古。
- 里闾十家聚，往往半理土。
- 伊予忝刍牧，上恐负仁主。
- 或妇失其夫，或子失其母。
- 累累日就尽，公私窘捐瘠。
- 此是政令乖，伊谁所自取。
- 尝乞减十算，苍穹未蒙许。
- 遂使强惭颜，缪称事摩抚。
- 日冀天色寒，旧恙或可瘉。
- 如何腊已至，未有雪花舞。
- 明当自投劾，待罪听官府。
- 頼有贤二车，殚心能活汝。
- 万一得归田，终焉与樵侣。
- 躬耕可足食，为酒祀考祖。
- 庶几樗栎材，没齿远斤斧。

## 拼音
- er2 ji1 shui2 yu3 bu3 ， yi1 po4 shui2 yu3 bu3 。
- tian2 jia1 an1 le4 shi2 ， shang4 you3 ji1 han2 ku3 。
- kuang4 zhi2 jiu3 han4 yu2 ， shi2 xu1 yu2 que1 wu3 。
- jia1 yi3 nüe4 gui3 wei1 ， kong1 lu2 bei4 pin2 ju4 。
- wo3 shi4 ding1 ci3 shi2 ， qi1 yi3 bao4 jun1 fu4 。
- ren2 yan2 zai1 hai4 shen1 ， wei4 zhi1 jie1 jin4 gu3 。
- li3 lü2 shi2 jia1 ju4 ， wang3 wang3 ban4 li3 tu3 。
- yi1 yu3 tian3 chu2 mu4 ， shang4 kong3 fu4 ren2 zhu3 。
- huo4 fu4 shi1 qi2 fu1 ， huo4 zi3 shi1 qi2 mu3 。
- lei4 lei4 ri4 jiu4 jin4 ， gong1 si1 jiong3 juan1 ji2 。
- ci3 shi4 zheng4 ling4 guai1 ， yi1 shui2 suo3 zi4 qu3 。
- chang2 qi3 jian3 shi2 suan4 ， cang1 qiong2 wei4 meng2 xu3 。
- sui4 shi3 qiang2 can2 yan2 ， miu4 cheng1 shi4 mo2 fu3 。
- ri4 ji4 tian1 se4 han2 ， jiu4 yang4 huo4 ke3 yu4 。
- ru2 he2 la4 yi3 zhi4 ， wei4 you3 xue3 hua1 wu3 。
- ming2 dang1 zi4 tou2 he2 ， dai4 zui4 ting1 guan1 fu3 。
- lai4 you3 xian2 er4 che1 ， dan1 xin1 neng2 huo2 ru3 。
- wan4 yi1 de2 gui1 tian2 ， zhong1 yan1 yu3 qiao2 lü3 。
- gong1 geng1 ke3 zu2 shi2 ， wei4 jiu3 si4 kao3 zu3 。
- shu4 ji1 chu1 li4 cai2 ， mei2 chi3 yuan3 jin1 fu3 。

## 注释

## 译文

## 赏析
