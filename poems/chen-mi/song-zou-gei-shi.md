---
id: chen-mi-song-zou-gei-shi
title: 送邹给事
titlePinyin: song4 zou1 gei3 shi4
titleSlug: song-zou-gei-shi
author: 陈宓
authorPinyin: chen2 mi4
authorSlug: chen-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇天祐我宋，衮衮生巨人。
- 正学迈贾董，彤庭亲选抡。
- 声名喧宇宙，勋业见寅亮。
- 伟哉吕与李，王陈踵经纶。
- 文章特余事，德行金玉纯。
- 文靖有雅量，风云际熙辰。
- 所以到圣治，唐虞俗再淳。
- 先生轶前驾，学力欺孟荀。
- 平生事靖退，墨头自要津。
- 群小竞狐媚，佳兵媒其身。
- 挺然出正论，玉色垂大绅。
- 银台凛风驳，世仰凤与麟。
- 直道志丘壑，通涂辍枢钧。
- 岂为一己计，宁牧千里民。
- 泉山号大郡，氓贾甲七闽。
- 以宽则容奸，急则鳏寡颦。
- 先生得其道，三年政和均。
- 孰疾不得医，孰屈不得伸。
- 餐药置左右，砂芹不再陈。
- 建阁储六籍，凿井膏城𬮱。
- 巍巍百雉堞，楼橹俄一新。
- 海壖亦有学，穷邑增廪囷。
- 百废已具举，一毫不惊尘。
- 此特以迹言，孰识襟怀春。
- 下士有一善，不啻连城珍。
- 斯民有一隠，不啻闻频呻。
- 遂令无远迩，士民尽归仁。
- 四海望霖雨，行当趋紫宸。
- 臯夔踵高躅，岂特诸子伦。
- 某也未闻道，一官尝苦辛。
- 蹉跎二纪余，抱志几鬰湮。
- 得宰山水县，低头抚凋贫。
- 连岁田少收，输殿不见嗔。
- 顷年有疑狱，口讷愧訚訚。
- 高明一垂照，三囚脱死濒。
- 缪政了无术，教条每知遵。
- 罪戾惧不免，荐扬果何因。
- 感恩方激切，归辕遽攀轮。
- 焦桐既蒙盼，寿或柏与椿。
- 敢不自奋励，冀陪东阁宾。

## 拼音
- huang2 tian1 you4 wo3 song4 ， gun3 gun3 sheng1 ju4 ren2 。
- zheng4 xue2 mai4 jia3 dong3 ， tong2 ting2 qin1 xuan3 lun1 。
- sheng1 ming2 xuan1 yu3 zhou4 ， xun1 ye4 jian4 yin2 liang4 。
- wei3 zai1 lü3 yu3 li3 ， wang2 chen2 zhong3 jing1 lun2 。
- wen2 zhang1 te4 yu2 shi4 ， de2 xing2 jin1 yu4 chun2 。
- wen2 jing4 you3 ya3 liang4 ， feng1 yun2 ji4 xi1 chen2 。
- suo3 yi3 dao4 sheng4 zhi4 ， tang2 yu2 su2 zai4 chun2 。
- xian1 sheng1 yi4 qian2 jia4 ， xue2 li4 qi1 meng4 xun2 。
- ping2 sheng1 shi4 jing4 tui4 ， mo4 tou2 zi4 yao4 jin1 。
- qun2 xiao3 jing4 hu2 mei4 ， jia1 bing1 mei2 qi2 shen1 。
- ting3 ran2 chu1 zheng4 lun4 ， yu4 se4 chui2 da4 shen1 。
- yin2 tai2 lin3 feng1 bo2 ， shi4 yang3 feng4 yu3 lin2 。
- zhi2 dao4 zhi4 qiu1 he4 ， tong1 tu2 chuo4 shu1 jun1 。
- qi3 wei4 yi4 ji3 ji4 ， ning2 mu4 qian1 li3 min2 。
- quan2 shan1 hao4 da4 jun4 ， mang2 jia3 jia3 qi1 min3 。
- yi3 kuan1 ze2 rong2 jian1 ， ji2 ze2 guan1 gua3 pin2 。
- xian1 sheng1 de2 qi2 dao4 ， san1 nian2 zheng4 he2 jun1 。
- shu2 ji2 bu4 de2 yi1 ， shu2 qu1 bu4 de2 shen1 。
- can1 yao4 zhi4 zuo3 you4 ， sha1 qin2 bu2 zai4 chen2 。
- jian4 ge2 chu3 liu4 ji2 ， zao2 jing3 gao1 cheng2 yin1 。
- wei1 wei1 bai3 zhi4 die2 ， lou2 lu3 e2 yi4 xin1 。
- hai3 ruan2 yi4 you3 xue2 ， qiong2 yi4 zeng1 lin3 qun1 。
- bai3 fei4 yi3 ju4 ju3 ， yi4 hao2 bu4 jing1 chen2 。
- ci3 te4 yi3 ji4 yan2 ， shu2 shi2 jin1 huai2 chun1 。
- xia4 shi4 you3 yi2 shan4 ， bu2 chi4 lian2 cheng2 zhen1 。
- si1 min2 you3 yi4 yin3 ， bu2 chi4 wen2 pin2 shen1 。
- sui4 ling4 wu2 yuan3 er3 ， shi4 min2 jin4 gui1 ren2 。
- si4 hai3 wang4 lin2 yu3 ， hang2 dang0 qu1 zi3 chen2 。
- gao1 kui2 zhong3 gao1 zhu2 ， qi3 te4 zhu1 zi3 lun2 。
- mou3 ye3 wei4 wen2 dao4 ， yi4 guan1 chang2 ku3 xin1 。
- cuo1 tuo2 er4 ji4 yu2 ， bao4 zhi4 ji3 yu4 yan1 。
- de2 zai3 shan1 shui3 xian4 ， di1 tou2 fu3 diao1 pin2 。
- lian2 sui4 tian2 shao3 shou1 ， shu1 dian4 bu2 jian4 chen1 。
- qing3 nian2 you3 yi2 yu4 ， kou3 ne4 kui4 yin2 yin2 。
- gao1 ming2 yi4 chui2 zhao4 ， san1 qiu2 tuo1 si3 bin1 。
- miu4 zheng4 le0 wu2 shu4 ， jiao4 tiao2 mei3 zhi1 zun1 。
- zui4 li4 ju4 bu4 mian3 ， jian4 yang2 guo3 he2 yin1 。
- gan3 en1 fang1 ji1 qie4 ， gui1 yuan2 ju4 pan1 lun2 。
- jiao1 tong2 ji4 meng2 pan4 ， shou4 huo4 bai3 yu3 chun1 。
- gan3 bu2 zi4 fen4 li4 ， ji4 pei2 dong1 ge2 bin1 。

## 注释

## 译文

## 赏析
