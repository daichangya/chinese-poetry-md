---
id: li-jing-yu-yue-ma-quan
title: 跃马泉
titlePinyin: yue4 ma3 quan2
titleSlug: yue-ma-quan
author: 李景遹
authorPinyin: li3 jing3 yu4
authorSlug: li-jing-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山突兀横青空，鹿豕禽鱼得所宫。
- 修鳞于此亦养德，光怪夜发山川红。
- 风云变化事已矣，独有崖峤留余雄。
- 至今山泉脉四溢，喷薄声撼枯枬枫。
- 填然下与石壁会，万斛一窍投云中。
- 跳珠散玉虎须怒，烈日不照霜雪融。
- 前贤作亭久已废，后俗为弊词相蒙。
- 匡庐老禅来立锡，摄衣思见前贤风。
- 乃将炉峰三峡眼，坎井聊视海若同。
- 搜奇剔怪勇兴创，我为一洗学古胸。
- 叱开万状伏草兽，飞出百尺经天虹。
- 桃花乱流春态度，明月净写秋形容。
- 岂无白蛟尚蟠蛰，灵犀不毁无由通。
- 平生赤手揽鲸鳄，长铗自笑遗崆峒。
- 迩来但余观水志，每到胜处难藏锋。
- 欲借天瓢添半水，醉骑赤𩽼访龙公。

## 拼音
- nan2 shan1 tu1 wu4 heng2 qing1 kong1 ， lu4 shi3 qin2 yu2 de2 suo3 gong1 。
- xiu1 lin2 yu2 ci3 yi4 yang3 de2 ， guang1 guai4 ye4 fa1 shan1 chuan1 hong2 。
- feng1 yun2 bian4 hua4 shi4 yi3 yi3 ， du2 you3 ya2 qiao2 liu2 yu2 xiong2 。
- zhi4 jin1 shan1 quan2 mai4 si4 yi4 ， pen1 bao2 sheng1 han4 ku1 zhan1 feng1 。
- tian2 ran2 xia4 yu3 shi2 bi4 hui4 ， wan4 hu2 yi2 qiao4 tou2 yun2 zhong1 。
- tiao4 zhu1 san4 yu4 hu3 xu1 nu4 ， lie4 ri4 bu2 zhao4 shuang1 xue3 rong2 。
- qian2 xian2 zuo4 ting2 jiu3 yi3 fei4 ， hou4 su2 wei4 bi4 ci2 xiang1 meng2 。
- kuang1 lu2 lao3 chan2 lai2 li4 xi1 ， she4 yi1 si1 jian4 qian2 xian2 feng1 。
- nai3 jiang1 lu2 feng1 san1 xia2 yan3 ， kan3 jing3 liao2 shi4 hai3 ruo4 tong2 。
- sou1 qi2 ti1 guai4 yong3 xing1 chuang4 ， wo3 wei4 yi4 xi3 xue2 gu3 xiong1 。
- chi4 kai1 wan4 zhuang4 fu2 cao3 shou4 ， fei1 chu1 bai3 chi3 jing1 tian1 hong2 。
- tao2 hua1 luan4 liu2 chun1 tai4 du4 ， ming2 yue4 jing4 xie3 qiu1 xing2 rong2 。
- qi3 wu2 bai2 jiao1 shang4 pan2 zhe2 ， ling2 xi1 bu4 hui3 wu2 you2 tong1 。
- ping2 sheng1 chi4 shou3 lan3 jing1 e4 ， chang2 jia2 zi4 xiao4 yi2 kong1 tong2 。
- er3 lai2 dan4 yu2 guan1 shui3 zhi4 ， mei3 dao4 sheng4 chu4 nan2 cang2 feng1 。
- yu4 jie4 tian1 piao2 tian1 ban4 shui3 ， zui4 qi2 chi4 𩽼 fang3 long2 gong1 。

## 注释

## 译文

## 赏析
