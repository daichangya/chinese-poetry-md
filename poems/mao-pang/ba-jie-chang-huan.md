---
id: mao-pang-ba-jie-chang-huan
title: 八节长欢
titlePinyin: ba1 jie2 chang2 huan1
titleSlug: ba-jie-chang-huan
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 八节长欢
---
## 正文
- 泽国秋深。
- 绣楹天近，坐久魂清。
- 溪山绕尊酒，云雾浥衣襟。
- 馀霞孤雁送愁眼，寄寒闺、一点离心。
- 杜老两峰秀处，短发疏巾。
- 佳人为折寒英。
- 罗袖湿、真珠露冷钿金。
- 幽艳为谁妍，东篱下、却教醉倒渊明。
- 君但饮，莫觑他、落日芜城。
- 从教夜、龙山清月，端的便解留人。

## 拼音
- ze2 guo2 qiu1 shen1 。
- xiu4 ying2 tian1 jin4 ， zuo4 jiu3 hun2 qing1 。
- xi1 shan1 rao4 zun1 jiu3 ， yun2 wu4 yi4 yi1 jin1 。
- yu2 xia2 gu1 yan4 song4 chou2 yan3 ， ji4 han2 gui1 、 yi4 dian3 li2 xin1 。
- du4 lao3 liang3 feng1 xiu4 chu4 ， duan3 fa4 shu1 jin1 。
- jia1 ren2 wei2 zhe2 han2 ying1 。
- luo2 xiu4 shi1 、 zhen1 zhu1 lu4 leng3 dian4 jin1 。
- you1 yan4 wei4 shui2 yan2 ， dong1 li2 xia4 、 que4 jiao4 zui4 dao3 yuan1 ming2 。
- jun1 dan4 yin3 ， mo4 qu4 ta1 、 luo4 ri4 wu2 cheng2 。
- cong2 jiao4 ye4 、 long2 shan1 qing1 yue4 ， duan1 de0 bian4 jie3 liu2 ren2 。

## 注释

## 译文

## 赏析
