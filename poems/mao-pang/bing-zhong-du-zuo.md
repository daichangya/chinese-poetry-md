---
id: mao-pang-bing-zhong-du-zuo
title: 病中独坐
titlePinyin: bing4 zhong1 du2 zuo4
titleSlug: bing-zhong-du-zuo
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千秋桥畔桑麻村，槐阴覆砌绿映门。
- 关门谁觅病居士，掩书不读愔不言。
- 明窗养石作幽伴，苍骨孤痩栖秋痕。
- 潇湘洞庭入眼界，念随鱼鸟芦花根。
- 端知此想无是处，聊遣幻变驱昏烦。
- 请言居士往少壮，烹羊炰羔酒拍盆。
- 离骚百过亦径醉，万事形影如空尊。
- 襄阳老孟识此意，数凭楚些招其魂。
- 秖今流落口吻燥，病乃乘间排吾阍。
- 病多诸念反衰冷，念冷却觉丹田温。
- 此田不应供喜怒，外物稂莠那可存。
- 诛稂去莠要及早，俗虑可吐不可吞。
- 鸡犬相闻太古末，居士中有五亩园。
- 舒迟不称子男服，要须结佩纫芳荪。

## 拼音
- qian1 qiu1 qiao2 pan4 sang1 ma2 cun1 ， huai2 yin1 fu4 qi4 lü4 ying4 men2 。
- guan1 men2 shui2 mi4 bing4 ju1 shi4 ， yan3 shu1 bu4 du2 yin1 bu4 yan2 。
- ming2 chuang1 yang3 shi2 zuo4 you1 ban4 ， cang1 gu3 gu1 shou4 qi1 qiu1 hen2 。
- xiao1 xiang1 dong4 ting2 ru4 yan3 jie4 ， nian4 sui2 yu2 niao3 lu2 hua1 gen1 。
- duan1 zhi1 ci3 xiang3 wu2 shi4 chu4 ， liao2 qian3 huan4 bian4 qu1 hun1 fan2 。
- qing3 yan2 ju1 shi4 wang3 shao4 zhuang4 ， peng1 yang2 pao2 gao1 jiu3 pai1 pen2 。
- li2 sao1 bai3 guo4 yi4 jing4 zui4 ， wan4 shi4 xing2 ying3 ru2 kong1 zun1 。
- xiang1 yang2 lao3 meng4 shi2 ci3 yi4 ， shu4 ping2 chu3 xie1 zhao1 qi2 hun2 。
- zhi3 jin1 liu2 luo4 kou3 wen3 zao4 ， bing4 nai3 cheng2 jian1 pai2 wu2 hun1 。
- bing4 duo1 zhu1 nian4 fan3 shuai1 leng3 ， nian4 leng3 que4 jue2 dan1 tian2 wen1 。
- ci3 tian2 bu2 ying4 gong4 xi3 nu4 ， wai4 wu4 lang2 you3 na4 ke3 cun2 。
- zhu1 lang2 qu4 you3 yao4 ji2 zao3 ， su2 lü4 ke3 tu3 bu4 ke3 tun1 。
- ji1 quan3 xiang1 wen2 tai4 gu3 mo4 ， ju1 shi4 zhong1 you3 wu3 mu3 yuan2 。
- shu1 chi2 bu4 cheng1 zi3 nan2 fu2 ， yao4 xu1 jie2 pei4 ren4 fang1 sun1 。

## 注释

## 译文

## 赏析
