---
id: mao-pang-pu-xing-lan-man-xi-shui-er-li-shi-yi-zao-xiu-yin-de-sui-qi-yu-lin-lao-sh-701957b8
title: 仆性懒慢喜睡而吏事亦早休因得遂其欲琳老数语仆曰当屈伸步趋以散欎滞乃以诗送白术或云饵术能长生绝谷致神仙苟未至尚能耐寒暑其骨健轻难老傥然则仆异时芒屦布裘步寻此老于径山之上尔
titlePinyin: pu2 xing4 lan3 man4 xi3 shui4 er2 li4 shi4 yi4 zao3 xiu1 yin1 de2 sui4 qi2 yu4 lin2 lao3 shu4 yu3 pu2 yue1 dang1 qu1 shen1 bu4 qu1 yi3 san4 yu4 zhi4 nai3 yi3 shi1 song4 bai2 zhu2 huo4 yun2 er3 shu4 neng2 chang2 sheng1 jue2 gu3 zhi4 shen2 xian1 gou3 wei4 zhi4 shang4 neng2 nai4 han2 shu3 qi2 gu3 jian4 qing1 nan2 lao3 tang3 ran2 ze2 pu2 yi4 shi2 mang2 ju4 bu4 qiu2 bu4 xun2 ci3 lao3 yu2 jing4 shan1 zhi1 shang4 er3
titleSlug: pu-xing-lan-man-xi-shui-er-li-shi-yi-zao-xiu-yin-de-sui-qi-yu-lin-lao-sh-701957b8
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生晓开城旦书，坐与老农相嗫嚅。
- 槐阴翠圆吏已散，归来下帘手撚须。
- 胸中百纸无处使，静看穷达如呼卢。
- 身闲睡饱亦不恶，何用一跃惊骀驽。
- 去年凿池筑潜玉，清夜明月挂碧芦。
- 先生独吟亦径醉，谁见露鹤寒相呼。
- 径山老人笑疏懒，云当运动如户枢。
- 朝来此老意不已，溪寺破雨遗天苏。
- 紫房鴈觜擢烟缕，细根蚯蚓蟠苔肤。
- 茯苓虽老避芳液，团参已贵惭云珠。
- 先生领意手自植，衣袂馥馥侵蘼芜。
- 从今抱瓮十日往，欲将后健酬前劬。
- 何时一饱翳鳯凰，缑山月夜听笙竽。
- 长吟往觅五色麟，翩然那复烦双凫。
- 坐看白驹变古今，浮沤流电皆须臾。
- 此语险怪傥未然，引年聊与昌阳俱。
- 不须仙人九节杖，他年要与猱争途。
- 凌霄峰头觅此老，登山过水安用扶。

## 拼音
- xian1 sheng1 xiao3 kai1 cheng2 dan4 shu1 ， zuo4 yu3 lao3 nong2 xiang1 nie4 ru2 。
- huai2 yin1 cui4 yuan2 li4 yi3 san4 ， gui1 lai2 xia4 lian2 shou3 nian3 xu1 。
- xiong1 zhong1 bai3 zhi3 wu2 chu4 shi3 ， jing4 kan4 qiong2 da2 ru2 hu1 lu2 。
- shen1 xian2 shui4 bao3 yi4 bu2 e4 ， he2 yong4 yi2 yue4 jing1 dai4 nu2 。
- qu4 nian2 zao2 chi2 zhu4 qian2 yu4 ， qing1 ye4 ming2 yue4 gua4 bi4 lu2 。
- xian1 sheng1 du2 yin2 yi4 jing4 zui4 ， shui2 jian4 lu4 he4 han2 xiang1 hu1 。
- jing4 shan1 lao3 ren2 xiao4 shu1 lan3 ， yun2 dang1 yun4 dong4 ru2 hu4 shu1 。
- chao2 lai2 ci3 lao3 yi4 bu4 yi3 ， xi1 si4 po4 yu3 yi2 tian1 su1 。
- zi3 fang2 yan4 zi1 zhuo2 yan1 lü3 ， xi4 gen1 qiu1 yin3 pan2 tai2 fu1 。
- fu2 ling2 sui1 lao3 bi4 fang1 ye4 ， tuan2 can1 yi3 gui4 can2 yun2 zhu1 。
- xian1 sheng1 ling3 yi4 shou3 zi4 zhi2 ， yi1 mei4 fu4 fu4 qin1 mi2 wu2 。
- cong2 jin1 bao4 weng4 shi2 ri4 wang3 ， yu4 jiang1 hou4 jian4 chou2 qian2 qu2 。
- he2 shi2 yi4 bao3 yi4 feng4 huang2 ， gou1 shan1 yue4 ye4 ting1 sheng1 yu2 。
- chang2 yin2 wang3 mi4 wu3 se4 lin2 ， pian1 ran2 na4 fu4 fan2 shuang1 fu2 。
- zuo4 kan4 bai2 ju1 bian4 gu3 jin1 ， fu2 ou1 liu2 dian4 jie1 xu1 yu2 。
- ci3 yu3 xian3 guai4 tang3 wei4 ran2 ， yin3 nian2 liao2 yu3 chang1 yang2 ju4 。
- bu4 xu1 xian1 ren2 jiu3 jie2 zhang4 ， ta1 nian2 yao4 yu3 nao2 zheng1 tu2 。
- ling2 xiao1 feng1 tou2 mi4 ci3 lao3 ， deng1 shan1 guo4 shui3 an1 yong4 fu2 。

## 注释

## 译文

## 赏析
