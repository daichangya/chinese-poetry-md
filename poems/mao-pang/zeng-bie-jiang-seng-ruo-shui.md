---
id: mao-pang-zeng-bie-jiang-seng-ruo-shui
title: 赠别讲僧若水
titlePinyin: zeng4 bie2 jiang3 seng1 ruo4 shui3
titleSlug: zeng-bie-jiang-seng-ruo-shui
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人永嘉老，口作智者语。
- 坐挥铁如意，宝藏发深贮。
- 行住自如如，当亦无住所。
- 踏雪来东山，了不惮修阻。
- 孤云亦何心，东风复吹去。
- 索诗赞行色，我敢靳不与。
- 道人已得道，逢魔犹龃龉。
- 古气生面目，清流见幽屿。
- 泠泠微妙音，松风杂寒雨。
- 九旬谈妙用，况乃超佛祖。
- 东归花木繁，啾唧鸟雀聚。
- 道人具眼目，要当反聋瞽。
- 万事付一笑，钵饭饱亭午。
- 聊以答道人，缾巾过水浒。

## 拼音
- dao4 ren2 yong3 jia1 lao3 ， kou3 zuo4 zhi4 zhe3 yu3 。
- zuo4 hui1 tie3 ru2 yi4 ， bao3 zang4 fa1 shen1 zhu4 。
- xing2 zhu4 zi4 ru2 ru2 ， dang1 yi4 wu2 zhu4 suo3 。
- ta4 xue3 lai2 dong1 shan1 ， liao3 bu2 dan4 xiu1 zu3 。
- gu1 yun2 yi4 he2 xin1 ， dong1 feng1 fu4 chui1 qu4 。
- suo3 shi1 zan4 xing2 se4 ， wo3 gan3 jin4 bu4 yu3 。
- dao4 ren2 yi3 de2 dao4 ， feng2 mo2 you2 ju3 yu3 。
- gu3 qi4 sheng1 mian4 mu4 ， qing1 liu2 jian4 you1 yu3 。
- ling2 ling2 wei1 miao4 yin1 ， song1 feng1 za2 han2 yu3 。
- jiu3 xun2 tan2 miao4 yong4 ， kuang4 nai3 chao1 fo2 zu3 。
- dong1 gui1 hua1 mu4 fan2 ， jiu1 ji1 niao3 que4 ju4 。
- dao4 ren2 ju4 yan3 mu4 ， yao4 dang1 fan3 long2 gu3 。
- wan4 shi4 fu4 yi2 xiao4 ， bo1 fan4 bao3 ting2 wu3 。
- liao2 yi3 da2 dao4 ren2 ， ping2 jin1 guo4 shui3 hu3 。

## 注释

## 译文

## 赏析
