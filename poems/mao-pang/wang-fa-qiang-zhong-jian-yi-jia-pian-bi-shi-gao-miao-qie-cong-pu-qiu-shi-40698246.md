---
id: mao-pang-wang-fa-qiang-zhong-jian-yi-jia-pian-bi-shi-gao-miao-qie-cong-pu-qiu-shi-40698246
title: 汪发彊中见遗佳篇笔势高妙且从仆求诗以归輙为此数句
titlePinyin: wang1 fa1 qiang2 zhong1 jian4 yi2 jia1 pian1 bi3 shi4 gao1 miao4 qie3 cong2 pu2 qiu2 shi1 yi3 gui1 zhe2 wei4 ci3 shu4 ju4
titleSlug: wang-fa-qiang-zhong-jian-yi-jia-pian-bi-shi-gao-miao-qie-cong-pu-qiu-shi-40698246
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落落湖边松，浏浏松下风。
- 泠然入君怀，萧飒诗脾中。
- 清露泻笔端，一扫浮埃空。
- 以遗愚参军，仅免按剑凶。
- 三年耳目昏，此语岂易逢。
- 亦岂务炳烺，邂逅乃自工。
- 归囊一钱尽，足用仍三冬。
- 他年太羮熟，宁俟盐酪供。

## 拼音
- luo4 luo4 hu2 bian1 song1 ， liu2 liu2 song1 xia4 feng1 。
- ling2 ran2 ru4 jun1 huai2 ， xiao1 sa4 shi1 pi2 zhong1 。
- qing1 lu4 xie4 bi3 duan1 ， yi4 sao3 fu2 ai1 kong1 。
- yi3 yi2 yu2 can1 jun1 ， jin3 mian3 an4 jian4 xiong1 。
- san1 nian2 er3 mu4 hun1 ， ci3 yu3 qi3 yi4 feng2 。
- yi4 qi3 wu4 bing3 lang3 ， xie4 hou4 nai3 zi4 gong1 。
- gui1 nang2 yi4 qian2 jin4 ， zu2 yong4 reng2 san1 dong1 。
- ta1 nian2 tai4 geng1 shu2 ， ning2 si4 yan2 lao4 gong4 。

## 注释

## 译文

## 赏析
