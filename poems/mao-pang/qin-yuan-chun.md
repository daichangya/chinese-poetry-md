---
id: mao-pang-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 沁园春
---
## 正文
- 秀禀元精，灵锺崧岳，命世大贤。
- 自飞英任路，承流百里，郎官星彩，辉映经躔。
- 劲柏凌霜，香梅娇雪，珪月弯弯新上弦。
- 垂弧节庆，麒麟古梦，此夜初圆。
- 罗川。
- 父老欣然。
- 算善政、古来谁与肩。
- 念桃阴浓密，瓜期咫尺，双凫难驻，便欲朝天。
- 争把丹青，绘成芝宇，立作生祠千载传。
- 仍知道，看它时画像，别有凌烟。

## 拼音
- xiu4 bing3 yuan2 jing1 ， ling2 zhong1 song1 yue4 ， ming4 shi4 da4 xian2 。
- zi4 fei1 ying1 ren4 lu4 ， cheng2 liu2 bai3 li3 ， lang2 guan1 xing1 cai3 ， hui1 ying4 jing1 chan2 。
- jin4 bai3 ling2 shuang1 ， xiang1 mei2 jiao1 xue3 ， gui1 yue4 wan1 wan1 xin1 shang4 xian2 。
- chui2 hu2 jie2 qing4 ， qi2 lin2 gu3 meng4 ， ci3 ye4 chu1 yuan2 。
- luo2 chuan1 。
- fu4 lao3 xin1 ran2 。
- suan4 shan4 zheng4 、 gu3 lai2 shui2 yu3 jian1 。
- nian4 tao2 yin1 nong2 mi4 ， gua1 qi1 zhi3 chi3 ， shuang1 fu2 nan2 zhu4 ， bian4 yu4 chao2 tian1 。
- zheng1 ba3 dan1 qing1 ， hui4 cheng2 zhi1 yu3 ， li4 zuo4 sheng1 ci2 qian1 zai3 chuan2 。
- reng2 zhi1 dao4 ， kan4 ta1 shi2 hua4 xiang4 ， bie2 you3 ling2 yan1 。

## 注释

## 译文

## 赏析
