---
id: mao-pang-shi-er-yue-shi-er-ri-xue-qing-cheng-yun-cai-jun-pian-zhou-xie-shi-jian-l-3a01f2dc
title: 十二月十二日雪晴成允蔡君扁舟携诗见临次韵奉答
titlePinyin: shi2 er4 yue4 shi2 er4 ri4 xue3 qing2 cheng2 yun3 cai4 jun1 pian1 zhou1 xie2 shi1 jian4 lin2 ci4 yun4 feng4 da2
titleSlug: shi-er-yue-shi-er-ri-xue-qing-cheng-yun-cai-jun-pian-zhou-xie-shi-jian-l-3a01f2dc
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蔡子下笔生涛澜，少时往往思涌泉。
- 便当自作五鳯楼，画楹刻桷皆蛮牋。
- 昨日千秋桥畔雪，杨花蝴蝶相联翩。
- 径唤红粧弄春色，千壶快倒万锦纒。
- 那知蔡子足践地，柳车送客已复延。
- 摇竿孤唱颇自得，闭门高卧初谁贤。
- 幸来饷子小楼日，共看簷影移残年。
- 东堂夜寒剑有气，北窗昼静琴无弦。
- 高门悬薄固疏矣，所忧饿虎犹须鞭。
- 齿摇目眵懒自荐，岂复珠贝如悬编。
- 仙人玉树傥相待，只拟醉拍洪崖肩。
- 尧舜之事不足惊，肯为儿女痴自怜。
- 故山鹤帐久不往，白云封户端应全。
- 吏卒无令守叔夜，弟子何妨嘲孝先。
- 伯伦天地席幕尔，何处六翮犹争前。
- 平生小吏轻子美，未害故人疏浩然。
- 子今风霰动短褐，岂乏锦绣裁长篇。
- 东堂那记城旦语，唯有诗律曾家传。
- 墨香纸滑霜兔劲，明窗妙意常空圆。
- 客来指似宁信此，自知食蜜甜中边。

## 拼音
- cai4 zi3 xia4 bi3 sheng1 tao1 lan2 ， shao3 shi2 wang3 wang3 si1 yong3 quan2 。
- bian4 dang1 zi4 zuo4 wu3 feng4 lou2 ， hua4 ying2 ke4 jue2 jie1 man2 jian1 。
- zuo2 ri4 qian1 qiu1 qiao2 pan4 xue3 ， yang2 hua1 hu2 die2 xiang1 lian2 pian1 。
- jing4 huan4 hong2 zhuang1 nong4 chun1 se4 ， qian1 hu2 kuai4 dao3 wan4 jin3 chan2 。
- na4 zhi1 cai4 zi3 zu2 jian4 di4 ， liu3 che1 song4 ke4 yi3 fu4 yan2 。
- yao2 gan1 gu1 chang4 po1 zi4 de2 ， bi4 men2 gao1 wo4 chu1 shui2 xian2 。
- xing4 lai2 xiang3 zi3 xiao3 lou2 ri4 ， gong4 kan4 yan2 ying3 yi2 can2 nian2 。
- dong1 tang2 ye4 han2 jian4 you3 qi4 ， bei3 chuang1 zhou4 jing4 qin2 wu2 xian2 。
- gao1 men2 xuan2 bao2 gu4 shu1 yi3 ， suo3 you1 e4 hu3 you2 xu1 bian1 。
- chi3 yao2 mu4 chi1 lan3 zi4 jian4 ， qi3 fu4 zhu1 bei4 ru2 xuan2 bian1 。
- xian1 ren2 yu4 shu4 tang3 xiang1 dai4 ， zhi1 ni3 zui4 pai1 hong2 ya2 jian1 。
- yao2 shun4 zhi1 shi4 bu4 zu2 jing1 ， ken3 wei4 er2 nü3 chi1 zi4 lian2 。
- gu4 shan1 he4 zhang4 jiu3 bu4 wang3 ， bai2 yun2 feng1 hu4 duan1 ying4 quan2 。
- li4 zu2 wu2 ling4 shou3 shu1 ye4 ， di4 zi3 he2 fang2 chao2 xiao4 xian1 。
- bo2 lun2 tian1 di4 xi2 mu4 er3 ， he2 chu4 liu4 he2 you2 zheng1 qian2 。
- ping2 sheng1 xiao3 li4 qing1 zi3 mei3 ， wei4 hai4 gu4 ren2 shu1 hao4 ran2 。
- zi3 jin1 feng1 xian4 dong4 duan3 he4 ， qi3 fa2 jin3 xiu4 cai2 chang2 pian1 。
- dong1 tang2 na4 ji4 cheng2 dan4 yu3 ， wei2 you3 shi1 lü4 ceng2 jia1 chuan2 。
- mo4 xiang1 zhi3 hua2 shuang1 tu4 jin4 ， ming2 chuang1 miao4 yi4 chang2 kong1 yuan2 。
- ke4 lai2 zhi3 si4 ning2 xin4 ci3 ， zi4 zhi1 shi2 mi4 tian2 zhong1 bian1 。

## 注释

## 译文

## 赏析
