---
id: mao-pang-dong-feng-ci
title: 东风辞
titlePinyin: dong1 feng1 ci2
titleSlug: dong-feng-ci
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冻云不凝层冰活，阿香推车上空阔。
- 龙蛇梦惊鳞甲暖，霰雪影断清光夺。
- 玉帝手持发生机，驰召东风俾回斡。
- 东风驾言正月头，先驱持律吹九州。
- 劳苦万物抱憔悴，嘘呵太和如汗流。
- 草根暖回土膏动，僵冷尽起寒威收。
- 习习熙熙远相属，原隰龙鳞吹小绿。
- 韶光渐深人不知，但见新新自相续。
- 珠玑零露日缤纷，要助东风力作春。
- 向使不来慰枯槁，正应合抱皆樵薪。
- 眼明初破玄冥黑，咄嗟万物回颜色。
- 何但桃李著荣华，未遗兔葵并燕麦。
- 万物之命悬东风，谁云兰台敢争雄。
- 披襟受之不容易，群公不有归我公。
- 我公人英国尚父，代天与天通肺腑。
- 夔龙土苴直唾弃，有作自令物鼓舞。
- 为时生公岂非天，身任重大宁偶然。
- 气压千官山不动，德行四海春无边。
- 东风功成看万汇，雨露涵濡宁惜费。
- 我公经纶亦如春，惠养元元作元气。
- 万口祝公如一辞，愿公颜朱髪常黟。
- 那知东风共无边，年年会与青春期。

## 拼音
- dong4 yun2 bu4 ning2 ceng2 bing1 huo2 ， a1 xiang1 tui1 che1 shang4 kong1 kuo4 。
- long2 she2 meng4 jing1 lin2 jia3 nuan3 ， xian4 xue3 ying3 duan4 qing1 guang1 duo2 。
- yu4 di4 shou3 chi2 fa1 sheng1 ji1 ， chi2 zhao4 dong1 feng1 bi3 hui2 wo4 。
- dong1 feng1 jia4 yan2 zheng1 yue4 tou2 ， xian1 qu1 chi2 lü4 chui1 jiu3 zhou1 。
- lao2 ku3 wan4 wu4 bao4 qiao2 cui4 ， xu1 he1 tai4 he2 ru2 han4 liu2 。
- cao3 gen1 nuan3 hui2 tu3 gao1 dong4 ， jiang1 leng3 jin4 qi3 han2 wei1 shou1 。
- xi2 xi2 xi1 xi1 yuan3 xiang1 shu3 ， yuan2 xi2 long2 lin2 chui1 xiao3 lü4 。
- shao2 guang1 jian4 shen1 ren2 bu4 zhi1 ， dan4 jian4 xin1 xin1 zi4 xiang1 xu4 。
- zhu1 ji1 ling2 lu4 ri4 bin1 fen1 ， yao4 zhu4 dong1 feng1 li4 zuo4 chun1 。
- xiang4 shi3 bu4 lai2 wei4 ku1 gao3 ， zheng4 ying4 he2 bao4 jie1 qiao2 xin1 。
- yan3 ming2 chu1 po4 xuan2 ming2 hei1 ， duo1 jie1 wan4 wu4 hui2 yan2 se4 。
- he2 dan4 tao2 li3 zhu4 rong2 hua2 ， wei4 yi2 tu4 kui2 bing4 yan4 mai4 。
- wan4 wu4 zhi1 ming4 xuan2 dong1 feng1 ， shui2 yun2 lan2 tai2 gan3 zheng1 xiong2 。
- pi1 jin1 shou4 zhi1 bu4 rong2 yi4 ， qun2 gong1 bu4 you3 gui1 wo3 gong1 。
- wo3 gong1 ren2 ying1 guo2 shang4 fu4 ， dai4 tian1 yu3 tian1 tong1 fei4 fu3 。
- kui2 long2 tu3 ju1 zhi2 tuo4 qi4 ， you3 zuo4 zi4 ling4 wu4 gu3 wu3 。
- wei4 shi2 sheng1 gong1 qi3 fei1 tian1 ， shen1 ren4 zhong4 da4 ning2 ou3 ran2 。
- qi4 ya1 qian1 guan1 shan1 bu2 dong4 ， de2 xing2 si4 hai3 chun1 wu2 bian1 。
- dong1 feng1 gong1 cheng2 kan4 wan4 hui4 ， yu3 lu4 han2 ru2 ning2 xi1 fei4 。
- wo3 gong1 jing1 lun2 yi4 ru2 chun1 ， hui4 yang3 yuan2 yuan2 zuo4 yuan2 qi4 。
- wan4 kou3 zhu4 gong1 ru2 yi1 ci2 ， yuan4 gong1 yan2 zhu1 fa4 chang2 yi1 。
- na4 zhi1 dong1 feng1 gong4 wu2 bian1 ， nian2 nian2 hui4 yu3 qing1 chun1 qi1 。

## 注释

## 译文

## 赏析
