---
id: mao-pang-bi-de-li-yi-mei-suo-guo-zhe-fu-ran-you-xiang-shi-shi-yi-lan-cong-xia-er--fafc98c4
title: 比得貍一枚所过輙馥然有香时时翳兰丛下而引其鼻若能自择其所处貍之族最多独牛尾食之可口江西亦呼为玉面然彼以甘肥遭烹而此独以能香为人所贵非众貍可望也为作此诗一首
titlePinyin: bi3 de2 li2 yi4 mei2 suo3 guo4 zhe2 fu4 ran2 you3 xiang1 shi2 shi2 yi4 lan2 cong2 xia4 er2 yin3 qi2 bi2 ruo4 neng2 zi4 ze2 qi2 suo3 chu4 li2 zhi1 zu2 zui4 duo1 du2 niu2 wei3 shi2 zhi1 ke3 kou3 jiang1 xi1 yi4 hu1 wei4 yu4 mian4 ran2 bi3 yi3 gan1 fei2 zao1 peng1 er2 ci3 du2 yi3 neng2 xiang1 wei4 ren2 suo3 gui4 fei1 zhong4 li2 ke3 wang4 ye3 wei4 zuo4 ci3 shi1 yi4 shou3
titleSlug: bi-de-li-yi-mei-suo-guo-zhe-fu-ran-you-xiang-shi-shi-yi-lan-cong-xia-er--fafc98c4
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春山得貍躯胁细，苍头抱携香着袂。
- 丛兰密处曲庇身，狐鼠何疑相睥睨。
- 定非青丘阿紫家，恐是中台餐柏裔。
- 太真妃子紫绣囊，一生长伴瑞龙香。
- 石竹花开浴殿暖，何时馨郁栖珠珰。
- 秖今弭耳空山内，时下山腰出云背。
- 弄香浅草已袭人，试杂江蓠为君佩。
- 儿童手摩初不恶，狐貍貎似安能辈。
- 糟中玉面甘人颐，何食而肥蒸不悔。
- 东堂老子有香缘，百和烟间回盻睐。
- 相从真亦得所哉，便呼铜鸭为尔配。

## 拼音
- chun1 shan1 de2 li2 qu1 xie2 xi4 ， cang1 tou2 bao4 xie2 xiang1 zhe0 mei4 。
- cong2 lan2 mi4 chu4 qu3 bi4 shen1 ， hu2 shu3 he2 yi2 xiang1 pi4 ni4 。
- ding4 fei1 qing1 qiu1 a1 zi3 jia1 ， kong3 shi4 zhong1 tai2 can1 bai3 yi4 。
- tai4 zhen1 fei1 zi0 zi3 xiu4 nang2 ， yi4 sheng1 zhang3 ban4 rui4 long2 xiang1 。
- shi2 zhu2 hua1 kai1 yu4 dian4 nuan3 ， he2 shi2 xin1 yu4 qi1 zhu1 dang1 。
- zhi3 jin1 mi3 er3 kong1 shan1 nei4 ， shi2 xia4 shan1 yao1 chu1 yun2 bei4 。
- nong4 xiang1 qian3 cao3 yi3 xi2 ren2 ， shi4 za2 jiang1 li2 wei4 jun1 pei4 。
- er2 tong2 shou3 mo2 chu1 bu2 e4 ， hu2 li2 ni2 si4 an1 neng2 bei4 。
- zao1 zhong1 yu4 mian4 gan1 ren2 yi2 ， he2 shi2 er2 fei2 zheng1 bu4 hui3 。
- dong1 tang2 lao3 zi3 you3 xiang1 yuan2 ， bai3 he2 yan1 jian1 hui2 xi4 lai4 。
- xiang1 cong2 zhen1 yi4 de2 suo3 zai1 ， bian4 hu1 tong2 ya1 wei4 er3 pei4 。

## 注释

## 译文

## 赏析
