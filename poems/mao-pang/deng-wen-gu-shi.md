---
id: mao-pang-deng-wen-gu-shi
title: 登闻鼓诗
titlePinyin: deng1 wen2 gu3 shi1
titleSlug: deng-wen-gu-shi
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九重赤涂高如天，四海黔首纷于蝝。
- 众蝝望天若无路，区区有意常能宣。
- 乃知听卑四聪达，万里呻笑如邮传。
- 朝阳门外登闻鼓，鼓下章飞如急雨。
- 一声直堕勾陈中，谁言天门严九虎。
- 江南小吏无技能，鼓间糊口何云补。
- 仆饥马瘦晓徐行，官曹下马初无营。
- 解衣小睡须臾散，鼓亦十日无一声。
- 疑非官家设鼓意，细问乃复知人情。
- 文昌相公眼如月，坐见万里分毫髪。
- 苍生痛痒吾一身，与汝一家无楚越。
- 有求径投家丈人，鼓面蛛尘寄萧兀。
- 亦何道业冠臯夔，民得由之初不知。
- 平生胸中医国法，尽变黄馘为秀眉。
- 力进唐虞作元气，酲𬪩病酒何劳治。
- 端知听讼破症尔，洞见五藏聊决之。
- 造化升平唯一笔，弼成尧舜垂衣日。
- 墨客诗人慕响来，朱草嘉禾时一出。
- 登闻终日何所闻，但听清风颂声溢。
- 江南小吏未归山，乞与居山相似闲。
- 半饥终未免索米，饱饭亦复胜抱关。
- 鼓稀有声吏窃食，愧此无用毛髪斑。

## 拼音
- jiu3 chong2 chi4 tu2 gao1 ru2 tian1 ， si4 hai3 qian2 shou3 fen1 yu2 yuan2 。
- zhong4 yuan2 wang4 tian1 ruo4 wu2 lu4 ， qu1 qu1 you3 yi4 chang2 neng2 xuan1 。
- nai3 zhi1 ting1 bei1 si4 cong1 da2 ， wan4 li3 shen1 xiao4 ru2 you2 chuan2 。
- chao2 yang2 men2 wai4 deng1 wen2 gu3 ， gu3 xia4 zhang1 fei1 ru2 ji2 yu3 。
- yi4 sheng1 zhi2 duo4 gou1 chen2 zhong1 ， shui2 yan2 tian1 men2 yan2 jiu3 hu3 。
- jiang1 nan2 xiao3 li4 wu2 ji4 neng2 ， gu3 jian1 hu2 kou3 he2 yun2 bu3 。
- pu2 ji1 ma3 shou4 xiao3 xu2 xing2 ， guan1 cao2 xia4 ma3 chu1 wu2 ying2 。
- jie3 yi1 xiao3 shui4 xu1 yu2 san4 ， gu3 yi4 shi2 ri4 wu2 yi4 sheng1 。
- yi2 fei1 guan1 jia1 she4 gu3 yi4 ， xi4 wen4 nai3 fu4 zhi1 ren2 qing2 。
- wen2 chang1 xiang4 gong0 yan3 ru2 yue4 ， zuo4 jian4 wan4 li3 fen1 hao2 fa4 。
- cang1 sheng1 tong4 yang3 wu2 yi4 shen1 ， yu3 ru3 yi4 jia1 wu2 chu3 yue4 。
- you3 qiu2 jing4 tou2 jia1 zhang4 ren2 ， gu3 mian4 zhu1 chen2 ji4 xiao1 wu4 。
- yi4 he2 dao4 ye4 guan1 gao1 kui2 ， min2 de2 you2 zhi1 chu1 bu4 zhi1 。
- ping2 sheng1 xiong1 zhong1 yi1 guo2 fa3 ， jin4 bian4 huang2 guo2 wei4 xiu4 mei2 。
- li4 jin4 tang2 yu2 zuo4 yuan2 qi4 ， cheng2 nong2 bing4 jiu3 he2 lao2 zhi4 。
- duan1 zhi1 ting1 song4 po4 zheng4 er3 ， dong4 jian4 wu3 cang2 liao2 jue2 zhi1 。
- zao4 hua4 sheng1 ping2 wei2 yi1 bi3 ， bi4 cheng2 yao2 shun4 chui2 yi1 ri4 。
- mo4 ke4 shi1 ren2 mu4 xiang3 lai2 ， zhu1 cao3 jia1 he2 shi2 yi4 chu1 。
- deng1 wen2 zhong1 ri4 he2 suo3 wen2 ， dan4 ting1 qing1 feng1 song4 sheng1 yi4 。
- jiang1 nan2 xiao3 li4 wei4 gui1 shan1 ， qi3 yu3 ju1 shan1 xiang1 si4 xian2 。
- ban4 ji1 zhong1 wei4 mian3 suo3 mi3 ， bao3 fan4 yi4 fu4 sheng4 bao4 guan1 。
- gu3 xi1 you3 sheng1 li4 qie4 shi2 ， kui4 ci3 wu2 yong4 mao2 fa4 ban1 。

## 注释

## 译文

## 赏析
