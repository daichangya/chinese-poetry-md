---
id: mao-pang-xiang-ying-dao-yu-ji-su-wen-zhong-gong
title: 响应祷雨寄苏文忠公
titlePinyin: xiang3 ying4 dao3 yu3 ji4 su1 wen2 zhong1 gong1
titleSlug: xiang-ying-dao-yu-ji-su-wen-zhong-gong
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪意不肯休，垂垂阁云端。
- 余煖蒸衣裘，势作堕指寒。
- 曛黄阴雨来，俄忽急雨𩆓。
- 空阶答簷语，跳珠上阑干。
- 世尊俨无说，冻坐谁为欢。
- 萧条僧舍影，痴兀依蒲团。
- 相照怜短檠，坐恐膏油干。
- 劳生竟何如，岁月如走丸。
- 七星在长剑，细事何足弹。
- 尚想丘园人，惭颊时一丹。
- 徘徊经屠门，饱意只自谩。
- 顾惟淬牛刀，庶足厌一餐。
- 不然学农圃，趁此筋力完。
- 年丰得饱饭，日晏眠茅莞。
- 咄嗟万里空，俯仰百岁殚。
- 行止信流坎，所遇随足安。
- 勋名片纸薄，天地如瓢箪。
- 离骚幸相逢，浊酒聊自宽。
- 谁与谈此心，夜气方漫漫。
- 绝墙过饥鼠，翻倒争余残。

## 拼音
- xue3 yi4 bu4 ken3 xiu1 ， chui2 chui2 ge2 yun2 duan1 。
- yu2 xuan1 zheng1 yi1 qiu2 ， shi4 zuo4 duo4 zhi3 han2 。
- xun1 huang2 yin1 yu3 lai2 ， e2 hu1 ji2 yu3 𩆓 。
- kong1 jie1 da2 yan2 yu3 ， tiao4 zhu1 shang4 lan2 gan1 。
- shi4 zun1 yan3 wu2 shuo1 ， dong4 zuo4 shui2 wei4 huan1 。
- xiao1 tiao2 seng1 she4 ying3 ， chi1 wu4 yi1 pu2 tuan2 。
- xiang1 zhao4 lian2 duan3 qing2 ， zuo4 kong3 gao1 you2 gan1 。
- lao2 sheng1 jing4 he2 ru2 ， sui4 yue4 ru2 zou3 wan2 。
- qi1 xing1 zai4 chang2 jian4 ， xi4 shi4 he2 zu2 tan2 。
- shang4 xiang3 qiu1 yuan2 ren2 ， can2 jia2 shi2 yi4 dan1 。
- pai2 huai2 jing1 tu2 men2 ， bao3 yi4 zhi1 zi4 man4 。
- gu4 wei2 cui4 niu2 dao1 ， shu4 zu2 yan4 yi4 can1 。
- bu4 ran2 xue2 nong2 pu3 ， chen4 ci3 jin1 li4 wan2 。
- nian2 feng1 de2 bao3 fan4 ， ri4 yan4 mian2 mao2 wan3 。
- duo1 jie1 wan4 li3 kong1 ， fu3 yang3 bai3 sui4 dan1 。
- xing2 zhi3 xin4 liu2 kan3 ， suo3 yu4 sui2 zu2 an1 。
- xun1 ming2 pian4 zhi3 bao2 ， tian1 di4 ru2 piao2 dan1 。
- li2 sao1 xing4 xiang1 feng2 ， zhuo2 jiu3 liao2 zi4 kuan1 。
- shui2 yu3 tan2 ci3 xin1 ， ye4 qi4 fang1 man4 man4 。
- jue2 qiang2 guo4 ji1 shu3 ， fan1 dao3 zheng1 yu2 can2 。

## 注释

## 译文

## 赏析
