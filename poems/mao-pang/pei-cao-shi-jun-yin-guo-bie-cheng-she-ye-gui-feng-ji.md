---
id: mao-pang-pei-cao-shi-jun-yin-guo-bie-cheng-she-ye-gui-feng-ji
title: 陪曹使君饮郭别乘舍夜归奉寄
titlePinyin: pei2 cao2 shi3 jun1 yin3 guo1 bie2 cheng2 she4 ye4 gui1 feng4 ji4
titleSlug: pei-cao-shi-jun-yin-guo-bie-cheng-she-ye-gui-feng-ji
author: 毛滂
authorPinyin: mao2 pang1
authorSlug: mao-pang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金波灔灔梨花玉，春色两枝娇映肉。
- 夜堂莺燕落梁尘，秋帘风露昏银烛。
- 倦客归来半白头，旧约参差两黄菊。
- 新年斗酒亦径醉，道旧驩然能五六。
- 御史家儿反温克，风前玉树何由俗。
- 上客凛凛八尺身，秀在两眉诗在腹。
- 醒狂司隶醉奈何，猛雨澜翻无软热。
- 不嫌呼酒反劝君，要看春空云郁郁。
- 明朝宁辞一日病，清时未可三闾独。
- 倒冠落佩郭南门，长庚晱晱山簇簇。
- 回头一笑堕渺茫，卧听桐鱼唤僧粥。

## 拼音
- jin1 bo1 yan4 yan4 li2 hua1 yu4 ， chun1 se4 liang3 zhi1 jiao1 ying4 rou4 。
- ye4 tang2 ying1 yan4 luo4 liang2 chen2 ， qiu1 lian2 feng1 lu4 hun1 yin2 zhu2 。
- juan4 ke4 gui1 lai2 ban4 bai2 tou2 ， jiu4 yue1 cen1 ci1 liang3 huang2 ju2 。
- xin1 nian2 dou4 jiu3 yi4 jing4 zui4 ， dao4 jiu4 huan1 ran2 neng2 wu3 liu4 。
- yu4 shi3 jia1 er2 fan3 wen1 ke4 ， feng1 qian2 yu4 shu4 he2 you2 su2 。
- shang4 ke4 lin3 lin3 ba1 chi3 shen1 ， xiu4 zai4 liang3 mei2 shi1 zai4 fu4 。
- xing3 kuang2 si1 li4 zui4 nai4 he2 ， meng3 yu3 lan2 fan1 wu2 ruan3 re4 。
- bu4 xian2 hu1 jiu3 fan3 quan4 jun1 ， yao4 kan4 chun1 kong1 yun2 yu4 yu4 。
- ming2 chao2 ning2 ci2 yi2 ri4 bing4 ， qing1 shi2 wei4 ke3 san1 lü2 du2 。
- dao3 guan1 luo4 pei4 guo1 nan2 men2 ， chang2 geng1 shan3 shan3 shan1 cu4 cu4 。
- hui2 tou2 yi2 xiao4 duo4 miao3 mang2 ， wo4 ting1 tong2 yu2 huan4 seng1 zhou1 。

## 注释

## 译文

## 赏析
