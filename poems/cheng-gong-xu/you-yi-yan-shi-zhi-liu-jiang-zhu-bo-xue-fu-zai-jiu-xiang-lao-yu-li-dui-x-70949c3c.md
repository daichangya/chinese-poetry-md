---
id: cheng-gong-xu-you-yi-yan-shi-zhi-liu-jiang-zhu-bo-xue-fu-zai-jiu-xiang-lao-yu-li-dui-x-70949c3c
title: 又以堰事滞留姜主簿学父载酒相劳于离堆新繁宰鲜于子清永康理曹季德夫导江士鲜于才卿同会
titlePinyin: you4 yi3 yan4 shi4 zhi4 liu2 jiang1 zhu3 bo2 xue2 fu4 zai3 jiu3 xiang1 lao2 yu2 li2 dui1 xin1 fan2 zai3 xian1 yu2 zi3 qing1 yong3 kang1 li3 cao2 ji4 de2 fu1 dao3 jiang1 shi4 xian1 yu2 cai2 qing1 tong2 hui4
titleSlug: you-yi-yan-shi-zhi-liu-jiang-zhu-bo-xue-fu-zai-jiu-xiang-lao-yu-li-dui-x-70949c3c
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穿江慨秦守，瞻岷怀子长。
- 成书著不刊，明德益难忘。
- 千载志尚友，百里职劝相。
- 每负伐檀耻，欲期尽心偿。
- 笼石饱冬霁，云车喧春阳。
- 经始愧前哲，悯劳得仇香。
- 选胜山水窟，浣我冰雪肠。
- 飞幰集诸彦，引睇周八荒。
- 暖翠凝黛面，晴云抹川梁。
- 清歌劝引满，佳趣殊未央。
- 举头万仞雪，中有千斯仓。
- 采薇亦劳止，薄敛恐未遑。
- 何当洗甲兵，无以累庙堂。
- 文移宽郡邑，靴鞭却藩方。
- 源清流乃浚，叶瘁根必伤。
- 念此意惝怳，凭高歌慨慷。
- 不如邀飞仙，更与釂一觞。

## 拼音
- chuan1 jiang1 kai3 qin2 shou3 ， zhan1 min2 huai2 zi3 chang2 。
- cheng2 shu1 zhu4 bu4 kan1 ， ming2 de2 yi4 nan2 wang4 。
- qian1 zai3 zhi4 shang4 you3 ， bai3 li3 zhi2 quan4 xiang1 。
- mei3 fu4 fa2 tan2 chi3 ， yu4 qi1 jin4 xin1 chang2 。
- long2 shi2 bao3 dong1 ji4 ， yun2 che1 xuan1 chun1 yang2 。
- jing1 shi3 kui4 qian2 zhe2 ， min3 lao2 de2 chou2 xiang1 。
- xuan3 sheng4 shan1 shui3 ku1 ， huan4 wo3 bing1 xue3 chang2 。
- fei1 xian3 ji2 zhu1 yan4 ， yin3 di4 zhou1 ba1 huang1 。
- nuan3 cui4 ning2 dai4 mian4 ， qing2 yun2 mo3 chuan1 liang2 。
- qing1 ge1 quan4 yin3 man3 ， jia1 qu4 shu1 wei4 yang1 。
- ju3 tou2 wan4 ren4 xue3 ， zhong1 you3 qian1 si1 cang1 。
- cai3 wei1 yi4 lao2 zhi3 ， bao2 lian3 kong3 wei4 huang2 。
- he2 dang1 xi3 jia3 bing1 ， wu2 yi3 lei4 miao4 tang2 。
- wen2 yi2 kuan1 jun4 yi4 ， xue1 bian1 que4 fan1 fang1 。
- yuan2 qing1 liu2 nai3 jun4 ， ye4 cui4 gen1 bi4 shang1 。
- nian4 ci3 yi4 chang3 huang3 ， ping2 gao1 ge1 kai3 kang1 。
- bu4 ru2 yao1 fei1 xian1 ， geng4 yu3 jiao4 yi4 shang1 。

## 注释

## 译文

## 赏析
