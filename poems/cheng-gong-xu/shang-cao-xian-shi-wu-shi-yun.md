---
id: cheng-gong-xu-shang-cao-xian-shi-wu-shi-yun
title: 上曹宪使五十韵
titlePinyin: shang4 cao2 xian4 shi3 wu3 shi2 yun4
titleSlug: shang-cao-xian-shi-wu-shi-yun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骥不称其力，文当与德兼。
- 褊能多悻悻，小器或惉惉。
- 行世吾谁与，窥公意自厌。
- 秉心温以恪，植操静而廉。
- 信矣天资媺，加之学力渐。
- 岩岩疑壁立，滟滟乃渊潜。
- 李杜波澜阔，黄陈律令严。
- 铿鈜谐律吕，璀璨溢缃缣。
- 振采贤关辟，疏荣物议佥。
- 董帷终日下，戴席几重添。
- 江汉荆之望，龟蒙鲁所瞻。
- 鹢飞俄引却，蝶梦一何恬。
- 万里纡朱绂，孤峰对白盐。
- 清吟凭月槛，长啸倚风簷。
- 偶过伊川洞，高褰刺史襜。
- 简宽疏讼缿，恻怛到穷阎。
- 治行流江海，除书降陛廉。
- 六条颁属部，五听察苍黔。
- 紫塞尘方暗，红巾党未歼。
- 人情弥震汹，邻境倍危阽。
- 所恃福星照，能令妖焰熸。
- 民皆欣抃手，公亦笑掀髯。
- 凤綍搜才切，骊珠信手拈。
- 春雷掀旧蛰，秋月吐新蟾。
- 平似衡加石，明如镜出奁。
- 荐贤应受赏，端策不须占。
- 世路吁犹梗，宸衷祇自惔。
- 飞书星较速，多垒日相觇。
- 曀雾中原惨，何时圣化沾。
- 庙谋须谨密，人意恶猜嫌。
- 裘葛如无定，膏肓岂易砭。
- 内须和鼎铉，外亦倚珠钤。
- 顷者益谋帅，胡然心执谦。
- 有才空置散，蓄愤可能忺。
- 人物何其眇，公朝忌者𪫺。
- 几曾明察察，竞作息奄奄。
- 我自刍荛侣，情酣笋蕨甜。
- 辍耕怜觳觫，贪饵强喁𪡋。
- 昔恋龟头缩，今愁马口箝。
- 何阶群玉府，入手万牙签。
- 憔悴投林翼，蹒跚上竹鲇。
- 自窥谈屑璨，屡诧笔锋铦。
- 愧甚享金帚，慙如倚玉蒹。
- 素怀长北阙，流景恐西崦。
- 天久思平治，公当赞景炎。
- 入应扶紫极，出则拥朱綅。
- 谋必先康济，才宜拔滞淹。
- 岂闻春发育，而间物洪纤。
- 执御心无斁，题诗笔欠尖。
- 清波一引手，浊水脱胶粘。

## 拼音
- ji4 bu4 cheng1 qi2 li4 ， wen2 dang1 yu3 de2 jian1 。
- bian3 neng2 duo1 xing4 xing4 ， xiao3 qi4 huo4 zhan1 zhan1 。
- xing2 shi4 wu2 shui2 yu3 ， kui1 gong1 yi4 zi4 yan4 。
- bing3 xin1 wen1 yi3 ke4 ， zhi2 cao1 jing4 er2 lian2 。
- xin4 yi3 tian1 zi1 mei3 ， jia1 zhi1 xue2 li4 jian4 。
- yan2 yan2 yi2 bi4 li4 ， yan4 yan4 nai3 yuan1 qian2 。
- li3 du4 bo1 lan2 kuo4 ， huang2 chen2 lü4 ling4 yan2 。
- keng1 hong2 xie2 lü4 lü3 ， cui3 can4 yi4 xiang1 jian1 。
- zhen4 cai3 xian2 guan1 pi4 ， shu1 rong2 wu4 yi4 qian1 。
- dong3 wei2 zhong1 ri4 xia4 ， dai4 xi2 ji3 chong2 tian1 。
- jiang1 han4 jing1 zhi1 wang4 ， gui1 meng2 lu3 suo3 zhan1 。
- yi4 fei1 e2 yin3 que4 ， die2 meng4 yi4 he2 tian2 。
- wan4 li3 yu1 zhu1 fu2 ， gu1 feng1 dui4 bai2 yan2 。
- qing1 yin2 ping2 yue4 kan3 ， chang2 xiao4 yi3 feng1 yan2 。
- ou3 guo4 yi1 chuan1 dong4 ， gao1 qian1 ci4 shi3 chan1 。
- jian3 kuan1 shu1 song4 xiang4 ， ce4 da2 dao4 qiong2 yan2 。
- zhi4 xing2 liu2 jiang1 hai3 ， chu2 shu1 jiang4 bi4 lian2 。
- liu4 tiao2 ban1 shu3 bu4 ， wu3 ting1 cha2 cang1 qian2 。
- zi3 sai1 chen2 fang1 an4 ， hong2 jin1 dang3 wei4 jian1 。
- ren2 qing2 mi2 zhen4 xiong1 ， lin2 jing4 bei4 wei1 yan2 。
- suo3 shi4 fu2 xing1 zhao4 ， neng2 ling4 yao1 yan4 jian1 。
- min2 jie1 xin1 bian4 shou3 ， gong1 yi4 xiao4 xian1 ran2 。
- feng4 fu2 sou1 cai2 qie4 ， li2 zhu1 xin4 shou3 nian1 。
- chun1 lei2 xian1 jiu4 zhe2 ， qiu1 yue4 tu3 xin1 chan2 。
- ping2 si4 heng2 jia1 shi2 ， ming2 ru2 jing4 chu1 lian2 。
- jian4 xian2 ying4 shou4 shang3 ， duan1 ce4 bu4 xu1 zhan4 。
- shi4 lu4 xu1 you2 geng3 ， chen2 zhong1 qi2 zi4 dan4 。
- fei1 shu1 xing1 jiao4 su4 ， duo1 lei3 ri4 xiang1 chan1 。
- yi4 wu4 zhong1 yuan2 can3 ， he2 shi2 sheng4 hua4 zhan1 。
- miao4 mou2 xu1 jin3 mi4 ， ren2 yi4 e4 cai1 xian2 。
- qiu2 ge3 ru2 wu2 ding4 ， gao1 huang1 qi3 yi4 bian1 。
- nei4 xu1 he2 ding3 xuan4 ， wai4 yi4 yi3 zhu1 qian2 。
- qing3 zhe3 yi4 mou2 shuai4 ， hu2 ran2 xin1 zhi2 qian1 。
- you3 cai2 kong1 zhi4 san4 ， xu4 fen4 ke3 neng2 xian1 。
- ren2 wu4 he2 qi2 miao3 ， gong1 chao2 ji4 zhe3 𪫺 。
- ji3 ceng2 ming2 cha2 cha2 ， jing4 zuo4 xi1 yan3 yan3 。
- wo3 zi4 chu2 rao2 lü3 ， qing2 han1 sun3 jue2 tian2 。
- chuo4 geng1 lian2 hu2 su4 ， tan1 er3 qiang2 yong2 𪡋 。
- xi1 lian4 gui1 tou2 suo1 ， jin1 chou2 ma3 kou3 qian2 。
- he2 jie1 qun2 yu4 fu3 ， ru4 shou3 wan4 ya2 qian1 。
- qiao2 cui4 tou2 lin2 yi4 ， pan2 shan1 shang4 zhu2 nian2 。
- zi4 kui1 tan2 xie4 can4 ， lü3 cha4 bi3 feng1 xian1 。
- kui4 shen4 xiang3 jin1 zhou3 ， can2 ru2 yi3 yu4 jian1 。
- su4 huai2 chang2 bei3 que1 ， liu2 jing3 kong3 xi1 yan1 。
- tian1 jiu3 si1 ping2 zhi4 ， gong1 dang1 zan4 jing3 yan2 。
- ru4 ying4 fu2 zi3 ji2 ， chu1 ze2 yong1 zhu1 qin1 。
- mou2 bi4 xian1 kang1 ji4 ， cai2 yi2 ba2 zhi4 yan1 。
- qi3 wen2 chun1 fa1 yu4 ， er2 jian1 wu4 hong2 xian1 。
- zhi2 yu4 xin1 wu2 yi4 ， ti2 shi1 bi3 qian4 jian1 。
- qing1 bo1 yi4 yin3 shou3 ， zhuo2 shui3 tuo1 jiao1 nian2 。

## 注释

## 译文

## 赏析
