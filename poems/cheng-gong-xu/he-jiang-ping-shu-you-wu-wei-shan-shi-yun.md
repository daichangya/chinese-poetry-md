---
id: cheng-gong-xu-he-jiang-ping-shu-you-wu-wei-shan-shi-yun
title: 和江平叔游无为山诗韵
titlePinyin: he2 jiang1 ping2 shu1 you2 wu2 wei2 shan1 shi1 yun4
titleSlug: he-jiang-ping-shu-you-wu-wei-shan-shi-yun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夙嗜一邱壑，誓言苦难践。
- 梦踏西山云，陟降原复𪩘。
- 世纷不可耐，道根日以浅。
- 永愧龛中定，三叹涕如霰。
- 君从柯山来，行尽蜀山险。
- 不惮屐齿蜡，恣襞兰亭茧。
- 毫端花五色，优昙时一现。
- 翛翛尘外趣，历历眼中见。
- 人生欢会少，抟沙随手散。
- 何以慰瞻思，英词展黄绢。

## 拼音
- su4 shi4 yi4 qiu1 he4 ， shi4 yan2 ku3 nan4 jian4 。
- meng4 ta4 xi1 shan1 yun2 ， zhi4 jiang4 yuan2 fu4 yan3 。
- shi4 fen1 bu4 ke3 nai4 ， dao4 gen1 ri4 yi3 qian3 。
- yong3 kui4 kan1 zhong1 ding4 ， san1 tan4 ti4 ru2 xian4 。
- jun1 cong2 ke1 shan1 lai2 ， xing2 jin4 shu3 shan1 xian3 。
- bu2 dan4 ji1 chi3 la4 ， zi4 bi4 lan2 ting2 jian3 。
- hao2 duan1 hua1 wu3 se4 ， you1 tan2 shi2 yi2 xian4 。
- xiao1 xiao1 chen2 wai4 qu4 ， li4 li4 yan3 zhong1 jian4 。
- ren2 sheng1 huan1 hui4 shao3 ， tuan2 sha1 sui2 shou3 san4 。
- he2 yi3 wei4 zhan1 si1 ， ying1 ci2 zhan3 huang2 juan4 。

## 注释

## 译文

## 赏析
