---
id: cheng-gong-xu-song-bie-zhi-zhi-dong-shi-lang-dong-gui
title: 送别制置董侍郎东归
titlePinyin: song4 bie2 zhi4 zhi4 dong3 shi4 lang2 dong1 gui1
titleSlug: song-bie-zhi-zhi-dong-shi-lang-dong-gui
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荷囊晓趁紫宸朝，玉立堂堂侍冕旒。
- 帝为蚕丛精择帅，诏颁虎节往分忧。
- 旌幢云合三千乘，锦绣春浓六十州。
- 仪凤雅应为国瑞，烹鲜何忍与民仇。
- 阳和嘘暖松州雪，膏泽长随锦水流。
- 酒贱途歌喧夜市，彘肥社鼓响春畴。
- 教条宽简难轻犯，鉴戒高明不暗投。
- 建学文翁先美俗，雄边德裕有良筹。
- 若为殿角频忧顾，何恨天涯久逗遛。
- 几度玺书颁北阙，四时朱履簇西楼。
- 神全削垩无机露，德厚如山镇俗浮。
- 边骑谁令轻犯塞，羽书忽讶急飞邮。
- 祃牙往度重关险，建旐那容一刻留。
- 明月三更悲鼓角，晴烟万灶宿貔貅。
- 乘墉妄意窥吾境，奠枕何由奈敌讐。
- 忠孝全军齐缟素，嫖姚列校奋戈矛。
- 金牌不与全腰膂，铁胄安能芘髑髅。
- 战胜游魂惊铤鹿，凯旋享士趣椎牛。
- 三秦席卷非难事，偏将星奔怅寡谋。
- 坐屈戎昭亲跋履，申严师律戢奸偷。
- 人知福德如中令，谁省恩威似武侯。
- 过眼七年劳节制，焦心九陛渴才猷。
- 赐环笑拆封泥诏，叠鼓催装下峡舟。
- 织锦何伤谗口捷，憩棠翻作去思愁。
- 雅怀纳纳湖千顷，外物区区海一沤。
- 书怪无心疑咄咄，委怀何事不悠悠。
- 纷纭归梦寻猿鹤，浩荡诗盟狎鹭鸥。
- 世事未知何日定，才难莫若旧人求。
- 病深根本宜加护，脉在参苓或未瘳。
- 德望定须歌赤舄，姓名伫见启金瓯。
- 蹇余政自臞山泽，漫仕都缘迫釜区。
- 彩棒乏材供击断，镂冰无技苦雕锼。
- 岂期吏责宽三尺，误辱儒宗放一头。
- 袖有神鞭驱款段，意令蹇步逐骅骝。
- 生遭名德为知己，誓企清尘力好修。
- 桂檝稳飞三峡浪，蒲帆归赴五湖秋。
- 百年几见轻成别，万斛清愁黯莫收。
- 倚俟泰阶明紫极，未愁弱水限瀛洲。
- 槐庭何日堤沙筑，玉食须渠鼎铉调。
- 议有异同宜审择，人无近远要旁搜。
- 非才忍负知音遇，引臂追随万里游。

## 拼音
- he2 nang2 xiao3 chen4 zi3 chen2 chao2 ， yu4 li4 tang2 tang2 shi4 mian3 liu2 。
- di4 wei4 can2 cong2 jing1 ze2 shuai4 ， zhao4 ban1 hu3 jie2 wang3 fen1 you1 。
- jing1 zhuang4 yun2 he2 san1 qian1 cheng2 ， jin3 xiu4 chun1 nong2 liu4 shi2 zhou1 。
- yi2 feng4 ya3 ying4 wei4 guo2 rui4 ， peng1 xian1 he2 ren3 yu3 min2 chou2 。
- yang2 he2 xu1 nuan3 song1 zhou1 xue3 ， gao1 ze2 chang2 sui2 jin3 shui3 liu2 。
- jiu3 jian4 tu2 ge1 xuan1 ye4 shi4 ， zhi4 fei2 she4 gu3 xiang3 chun1 chou2 。
- jiao4 tiao2 kuan1 jian3 nan2 qing1 fan4 ， jian4 jie4 gao1 ming2 bu2 an4 tou2 。
- jian4 xue2 wen2 weng1 xian1 mei3 su2 ， xiong2 bian1 de2 yu4 you3 liang2 chou2 。
- ruo4 wei4 dian4 jiao3 pin2 you1 gu4 ， he2 hen4 tian1 ya2 jiu3 dou4 liu2 。
- ji3 du4 xi3 shu1 ban1 bei3 que1 ， si4 shi2 zhu1 lü3 cu4 xi1 lou2 。
- shen2 quan2 xiao1 e4 wu2 ji1 lu4 ， de2 hou4 ru2 shan1 zhen4 su2 fu2 。
- bian1 qi2 shui2 ling4 qing1 fan4 sai1 ， yu3 shu1 hu1 ya4 ji2 fei1 you2 。
- ma4 ya2 wang3 du4 zhong4 guan1 xian3 ， jian4 zhao4 na4 rong2 yi2 ke4 liu2 。
- ming2 yue4 san1 geng1 bei1 gu3 jiao3 ， qing2 yan1 wan4 zao4 su4 pi2 xiu1 。
- cheng2 yong1 wang4 yi4 kui1 wu2 jing4 ， dian4 zhen3 he2 you2 nai4 di2 chou2 。
- zhong1 xiao4 quan2 jun1 qi2 gao3 su4 ， piao2 yao2 lie4 xiao4 fen4 ge1 mao2 。
- jin1 pai2 bu4 yu3 quan2 yao1 lü3 ， tie3 zhou4 an1 neng2 pi2 du2 lou2 。
- zhan4 sheng4 you2 hun2 jing1 ting3 lu4 ， kai3 xuan2 xiang3 shi4 qu4 zhui1 niu2 。
- san1 qin2 xi2 juan3 fei1 nan2 shi4 ， pian1 jiang1 xing1 ben1 chang4 gua3 mou2 。
- zuo4 qu1 rong2 zhao1 qin1 ba2 lü3 ， shen1 yan2 shi1 lü4 ji2 jian1 tou1 。
- ren2 zhi1 fu2 de2 ru2 zhong1 ling4 ， shui2 sheng3 en1 wei1 si4 wu3 hou2 。
- guo4 yan3 qi1 nian2 lao2 jie2 zhi4 ， jiao1 xin1 jiu3 bi4 ke3 cai2 you2 。
- ci4 huan2 xiao4 chai1 feng1 ni2 zhao4 ， die2 gu3 cui1 zhuang1 xia4 xia2 zhou1 。
- zhi1 jin3 he2 shang1 chan2 kou3 jie2 ， qi4 tang2 fan1 zuo4 qu4 si1 chou2 。
- ya3 huai2 na4 na4 hu2 qian1 qing3 ， wai4 wu4 qu1 qu1 hai3 yi4 ou1 。
- shu1 guai4 wu2 xin1 yi2 duo1 duo1 ， wei3 huai2 he2 shi4 bu4 you1 you1 。
- fen1 yun2 gui1 meng4 xun2 yuan2 he4 ， hao4 dang4 shi1 meng2 xia2 lu4 ou1 。
- shi4 shi4 wei4 zhi1 he2 ri4 ding4 ， cai2 nan2 mo4 ruo4 jiu4 ren2 qiu2 。
- bing4 shen1 gen1 ben3 yi2 jia1 hu4 ， mai4 zai4 can1 ling2 huo4 wei4 chou1 。
- de2 wang4 ding4 xu1 ge1 chi4 xi4 ， xing4 ming2 zhu4 jian4 qi3 jin1 ou1 。
- jian3 yu2 zheng4 zi4 qu2 shan1 ze2 ， man4 shi4 dou1 yuan2 po4 fu3 qu1 。
- cai3 bang4 fa2 cai2 gong4 ji1 duan4 ， lou4 bing1 wu2 ji4 ku3 diao1 sou1 。
- qi3 qi1 li4 ze2 kuan1 san1 chi3 ， wu4 ru3 ru2 zong1 fang4 yi4 tou2 。
- xiu4 you3 shen2 bian1 qu1 kuan3 duan4 ， yi4 ling4 jian3 bu4 zhu2 hua2 liu2 。
- sheng1 zao1 ming2 de2 wei4 zhi1 ji3 ， shi4 qi3 qing1 chen2 li4 hao3 xiu1 。
- gui4 ji2 wen3 fei1 san1 xia2 lang4 ， pu2 fan1 gui1 fu4 wu3 hu2 qiu1 。
- bai3 nian2 ji3 jian4 qing1 cheng2 bie2 ， wan4 hu2 qing1 chou2 an4 mo4 shou1 。
- yi3 si4 tai4 jie1 ming2 zi3 ji2 ， wei4 chou2 ruo4 shui3 xian4 ying2 zhou1 。
- huai2 ting2 he2 ri4 di1 sha1 zhu4 ， yu4 shi2 xu1 qu2 ding3 xuan4 tiao2 。
- yi4 you3 yi4 tong2 yi2 shen3 ze2 ， ren2 wu2 jin4 yuan3 yao4 pang2 sou1 。
- fei1 cai2 ren3 fu4 zhi1 yin1 yu4 ， yin3 bi4 zhui1 sui2 wan4 li3 you2 。

## 注释

## 译文

## 赏析
