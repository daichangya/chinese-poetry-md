---
id: cheng-gong-xu-song-cui-ji-fu-wai-ci-an-kang-fen-yun-de-ke-zi
title: 送崔吉甫外刺安康分韵得客字
titlePinyin: song4 cui1 ji2 fu3 wai4 ci4 an1 kang1 fen1 yun4 de2 ke4 zi4
titleSlug: song-cui-ji-fu-wai-ci-an-kang-fen-yun-de-ke-zi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崔郎神骏如天马兮来西极，霜蹄蹴踏汗流赤。
- 不令长楸嘶风扈属车，亦合交河涉冰摧敌魄。
- 世无善御如王良，可能帖耳受鞭策。
- 栈云嵯峩汉江碧，一眼长淮天不隔。
- 风寒几处索调护，我有奇谋同药石。
- 囊书行万里，三载京华客。
- 浮云黯黮一扫空，归来双剑翔凫舄。
- 行台岌嶪立分鼎，叱咤风霆人辟易。
- 文书晓夜来急急，吏衙事牍看山积。
- 那知退食清心堂，万卷敷床客满席。
- 落落一世谁怜才，令我推枕三太息。
- 翺翔半刺头欲雪，袖长奈何地褊迫。
- 我闻安康坦途走洛师，内与荆襄梁益通血脉。
- 军兴生聚计萧条，嗷嗷悲鸿尚中泽。
- 鼓鼙何日当罢警，济时孰是良筹划。
- 薰风催熟崆峒麦，本根须人为爱惜。
- 志士惨淡意则同，掺袪况复念行役。
- 君看老骥久伏枥，一蹴千里如咫尺。
- 醉归为君慨慷击唾壶，天鸡三叫东方白。

## 拼音
- cui1 lang2 shen2 jun4 ru2 tian1 ma3 xi1 lai2 xi1 ji2 ， shuang1 ti2 cu4 ta4 han4 liu2 chi4 。
- bu2 ling4 chang2 qiu1 si1 feng1 hu4 shu3 che1 ， yi4 he2 jiao1 he2 she4 bing1 cui1 di2 po4 。
- shi4 wu2 shan4 yu4 ru2 wang2 liang2 ， ke3 neng2 tie1 er3 shou4 bian1 ce4 。
- zhan4 yun2 cuo2 e2 han4 jiang1 bi4 ， yi4 yan3 chang2 huai2 tian1 bu4 ge2 。
- feng1 han2 ji3 chu4 suo3 tiao2 hu4 ， wo3 you3 qi2 mou2 tong2 yao4 shi2 。
- nang2 shu1 xing2 wan4 li3 ， san1 zai3 jing1 hua2 ke4 。
- fu2 yun2 an4 dan4 yi4 sao3 kong1 ， gui1 lai2 shuang1 jian4 xiang2 fu2 xi4 。
- xing2 tai2 ji2 ye4 li4 fen1 ding3 ， chi4 zha4 feng1 ting2 ren2 pi4 yi4 。
- wen2 shu1 xiao3 ye4 lai2 ji2 ji2 ， li4 ya2 shi4 du2 kan4 shan1 ji1 。
- na4 zhi1 tui4 shi2 qing1 xin1 tang2 ， wan4 juan4 fu1 chuang2 ke4 man3 xi2 。
- luo4 luo4 yi2 shi4 shui2 lian2 cai2 ， ling4 wo3 tui1 zhen3 san1 tai4 xi1 。
- ao2 xiang2 ban4 ci4 tou2 yu4 xue3 ， xiu4 chang2 nai4 he2 di4 bian3 po4 。
- wo3 wen2 an1 kang1 tan3 tu2 zou3 luo4 shi1 ， nei4 yu3 jing1 xiang1 liang2 yi4 tong1 xue4 mai4 。
- jun1 xing1 sheng1 ju4 ji4 xiao1 tiao2 ， ao2 ao2 bei1 hong2 shang4 zhong1 ze2 。
- gu3 pi2 he2 ri4 dang1 ba4 jing3 ， ji4 shi2 shu2 shi4 liang2 chou2 hua4 。
- xun1 feng1 cui1 shu2 kong1 tong2 mai4 ， ben3 gen1 xu1 ren2 wei2 ai4 xi1 。
- zhi4 shi4 can3 dan4 yi4 ze2 tong2 ， chan1 qu1 kuang4 fu4 nian4 xing2 yi4 。
- jun1 kan4 lao3 ji4 jiu3 fu2 li4 ， yi2 cu4 qian1 li3 ru2 zhi3 chi3 。
- zui4 gui1 wei4 jun1 kai3 kang1 ji1 tuo4 hu2 ， tian1 ji1 san1 jiao4 dong1 fang1 bai2 。

## 注释

## 译文

## 赏析
