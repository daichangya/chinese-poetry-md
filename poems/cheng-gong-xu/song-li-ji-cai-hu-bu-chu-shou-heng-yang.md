---
id: cheng-gong-xu-song-li-ji-cai-hu-bu-chu-shou-heng-yang
title: 送李季才户部出守衡阳
titlePinyin: song4 li3 ji4 cai2 hu4 bu4 chu1 shou3 heng2 yang2
titleSlug: song-li-ji-cai-hu-bu-chu-shou-heng-yang
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君来我去国，我还君得州。
- 世事巧违人，参辰不同谋。
- 庚午蜀贡琛，君名亚龙头。
- 回翔三十年，班序晚见收。
- 边声震宇县，枢筦须良筹。
- 心期白粉闱，晋扈翠云裘。
- 忽以外庸请，高轩拥前驺。
- 展也清庙器，若为南国侯。
- 事会转𫐖轕，材难费搜求。
- 似闻石廪峰，琼佩鬰飞浮。
- 其下维清湘，杜兰满汀洲。
- 官闲足娱玩，聊以宽隠忧。
- 良会当有期，玉泉来蹇修。
- 芳声保不沫，岁晏终绸缪。
- 我迂谅无补，行世况鲜俦。
- 言归承明直，尘容祇含羞。
- 思土重纡轸，风埃苦淹留。
- 伫君建名业，同理溯峡舟。
- 白首三间茅，相依岷峨陬。

## 拼音
- jun1 lai2 wo3 qu4 guo2 ， wo3 hai2 jun1 de2 zhou1 。
- shi4 shi4 qiao3 wei2 ren2 ， can1 chen2 bu4 tong2 mou2 。
- geng1 wu3 shu3 gong4 chen1 ， jun1 ming2 ya4 long2 tou2 。
- hui2 xiang2 san1 shi2 nian2 ， ban1 xu4 wan3 jian4 shou1 。
- bian1 sheng1 zhen4 yu3 xian4 ， shu1 guan3 xu1 liang2 chou2 。
- xin1 qi1 bai2 fen3 wei2 ， jin4 hu4 cui4 yun2 qiu2 。
- hu1 yi3 wai4 yong1 qing3 ， gao1 xuan1 yong1 qian2 zou1 。
- zhan3 ye3 qing1 miao4 qi4 ， ruo4 wei4 nan2 guo2 hou2 。
- shi4 hui4 zhuan3 𫐖 ge2 ， cai2 nan2 fei4 sou1 qiu2 。
- si4 wen2 shi2 lin3 feng1 ， qiong2 pei4 yu4 fei1 fu2 。
- qi2 xia4 wei2 qing1 xiang1 ， du4 lan2 man3 ting1 zhou1 。
- guan1 xian2 zu2 yu2 wan2 ， liao2 yi3 kuan1 yin3 you1 。
- liang2 hui4 dang1 you3 qi1 ， yu4 quan2 lai2 jian3 xiu1 。
- fang1 sheng1 bao3 bu2 mo4 ， sui4 yan4 zhong1 chou2 mou2 。
- wo3 yu1 liang4 wu2 bu3 ， xing2 shi4 kuang4 xian1 chou2 。
- yan2 gui1 cheng2 ming2 zhi2 ， chen2 rong2 qi2 han2 xiu1 。
- si1 tu3 zhong4 yu1 zhen3 ， feng1 ai1 ku3 yan1 liu2 。
- zhu4 jun1 jian4 ming2 ye4 ， tong2 li3 su4 xia2 zhou1 。
- bai2 shou3 san1 jian1 mao2 ， xiang1 yi1 min2 e2 zou1 。

## 注释

## 译文

## 赏析
