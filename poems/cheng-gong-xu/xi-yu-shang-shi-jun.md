---
id: cheng-gong-xu-xi-yu-shang-shi-jun
title: 喜雨上使君
titlePinyin: xi3 yu3 shang4 shi3 jun1
titleSlug: xi-yu-shang-shi-jun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 塞垣昏昏缠杀气，春阳暵旱惨如毁。
- 老蛟熟睡呼不起，暴尪鞭巫徒为耳。
- 云将族兮俄披靡，飞廉之怒谁或使。
- 绵州刺史亦劳止，寝不遑安食不旨。
- 沥胆濡毫肝作纸，封章夜诉天尺咫。
- 电帜簸红雷虺虺，一筛时有万丝委。
- 旬浃频占垤封蚁，半夜流膏活千里。
- 瓦沟佳声密飘洒，箫韶九奏未堪拟。
- 焦卷一朝有生意，梦鱼之占立可俟。
- 中原格鬭何时已，军储急须问庚癸。
- 剥肤骎骎几及髓，国脉所寄将奚恃。
- 腐儒流浪半环水，月蠹太仓三斛米。
- 干时无策颡有泚，况忍懒书酣昼寐。
- 知元道州汉良吏，可无长歌为志喜。
- 北风涨尘目易瞇，安得天河一湔洗。
- 丰年高廪万亿秭，重见周道平如砥。

## 拼音
- sai1 yuan2 hun1 hun1 chan2 sha1 qi4 ， chun1 yang2 han4 han4 can3 ru2 hui3 。
- lao3 jiao1 shu2 shui4 hu1 bu4 qi3 ， bao4 wang1 bian1 wu1 tu2 wei4 er3 。
- yun2 jiang1 zu2 xi1 e2 pi1 mi3 ， fei1 lian2 zhi1 nu4 shui2 huo4 shi3 。
- mian2 zhou1 ci4 shi3 yi4 lao2 zhi3 ， qin3 bu4 huang2 an1 shi2 bu4 zhi3 。
- li4 dan3 ru2 hao2 gan1 zuo4 zhi3 ， feng1 zhang1 ye4 su4 tian1 chi3 zhi3 。
- dian4 zhi4 bo4 hong2 lei2 hui1 hui1 ， yi4 shai1 shi2 you3 wan4 si1 wei3 。
- xun2 jia1 pin2 zhan4 die2 feng1 yi3 ， ban4 ye4 liu2 gao1 huo2 qian1 li3 。
- wa3 gou1 jia1 sheng1 mi4 piao1 sa3 ， xiao1 shao2 jiu3 zou4 wei4 kan1 ni3 。
- jiao1 juan4 yi4 chao2 you3 sheng1 yi4 ， meng4 yu2 zhi1 zhan4 li4 ke3 si4 。
- zhong1 yuan2 ge2 dou4 he2 shi2 yi3 ， jun1 chu3 ji2 xu1 wen4 geng1 gui3 。
- bao1 fu1 qin1 qin1 ji3 ji2 sui3 ， guo2 mai4 suo3 ji4 jiang1 xi1 shi4 。
- fu3 ru2 liu2 lang4 ban4 huan2 shui3 ， yue4 du4 tai4 cang1 san1 hu2 mi3 。
- gan1 shi2 wu2 ce4 sang3 you3 ci3 ， kuang4 ren3 lan3 shu1 han1 zhou4 mei4 。
- zhi1 yuan2 dao4 zhou1 han4 liang2 li4 ， ke3 wu2 chang2 ge1 wei4 zhi4 xi3 。
- bei3 feng1 zhang3 chen2 mu4 yi4 mi1 ， an1 de2 tian1 he2 yi4 jian1 xi3 。
- feng1 nian2 gao1 lin3 wan4 yi4 zi3 ， zhong4 jian4 zhou1 dao4 ping2 ru2 di3 。

## 注释

## 译文

## 赏析
