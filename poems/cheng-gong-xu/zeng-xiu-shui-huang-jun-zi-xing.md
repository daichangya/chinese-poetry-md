---
id: cheng-gong-xu-zeng-xiu-shui-huang-jun-zi-xing
title: 赠修水黄君子行
titlePinyin: zeng4 xiu1 shui3 huang2 jun1 zi3 xing2
titleSlug: zeng-xiu-shui-huang-jun-zi-xing
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨润莘野犁，水给汉阴瓮。
- 一为大烹鼎，玉食此焉供。
- 一如朽木偶，肯受关索弄。
- 显晦势则然，达观等一梦。
- 可怜蓬瓮生，万卷皆成诵。
- 静退一何勇，本不借怂慂。
- 使孔孟复起，必能与折衷。
- 世道日以隘，古心谁与共。
- 君家太史公，以文瑞吾宋。
- 崛奇庄骚语，雅淡商周颂。
- 学力探窅深，天巧妙机综。
- 风流被诸孙，璆琳富包贡。
- 若若绶满朝，傱傱清燕奉。
- 那知一亩宫，有士苦吟讽。
- 寐语甘自怡，经纶付时栋。
- 伊余曩在列，窃自耻阴拱。
- 斥去职蕃宣，玩愒糜廪俸。
- 何阶缪推激，为我破愚憃。
- 由唐及国朝，作者亦已众。
- 元气所融会，谅亦劳艺种。
- 苦心欲其工，何者适于用。
- 当知正始音，若睹治世凤。
- 览辉千仞冈，一洗群目瞢。
- 谀闻我自知，可能相引重。
- 乞闲会得请，敢觊百钱送。
- 假道愿款门，单车屏徒从。
- 不妨蒿藋迳，容我于二仲。
- 秋风来有期，心旌转飞动。

## 拼音
- yu3 run4 shen1 ye3 li2 ， shui3 gei3 han4 yin1 weng4 。
- yi2 wei4 da4 peng1 ding3 ， yu4 shi2 ci3 yan1 gong4 。
- yi4 ru2 xiu3 mu4 ou3 ， ken3 shou4 guan1 suo3 nong4 。
- xian3 hui4 shi4 ze2 ran2 ， da2 guan1 deng3 yi2 meng4 。
- ke3 lian2 peng2 weng4 sheng1 ， wan4 juan4 jie1 cheng2 song4 。
- jing4 tui4 yi4 he2 yong3 ， ben3 bu2 jie4 song3 yong3 。
- shi3 kong3 meng4 fu4 qi3 ， bi4 neng2 yu3 zhe2 zhong1 。
- shi4 dao4 ri4 yi3 ai4 ， gu3 xin1 shui2 yu3 gong4 。
- jun1 jia1 tai4 shi3 gong1 ， yi3 wen2 rui4 wu2 song4 。
- jue2 qi2 zhuang1 sao1 yu3 ， ya3 dan4 shang1 zhou1 song4 。
- xue2 li4 tan4 yao3 shen1 ， tian1 qiao3 miao4 ji1 zong1 。
- feng1 liu2 bei4 zhu1 sun1 ， qiu2 lin2 fu4 bao1 gong4 。
- ruo4 ruo4 shou4 man3 chao2 ， song3 song3 qing1 yan4 feng4 。
- na4 zhi1 yi4 mu3 gong1 ， you3 shi4 ku3 yin2 feng3 。
- mei4 yu3 gan1 zi4 yi2 ， jing1 lun2 fu4 shi2 dong4 。
- yi1 yu2 nang3 zai4 lie4 ， qie4 zi4 chi3 yin1 gong3 。
- chi4 qu4 zhi2 fan1 xuan1 ， wan2 kai4 mi2 lin3 feng4 。
- he2 jie1 miu4 tui1 ji1 ， wei4 wo3 po4 yu2 chong1 。
- you2 tang2 ji2 guo2 chao2 ， zuo4 zhe3 yi4 yi3 zhong4 。
- yuan2 qi4 suo3 rong2 hui4 ， liang4 yi4 lao2 yi4 zhong3 。
- ku3 xin1 yu4 qi2 gong1 ， he2 zhe3 shi4 yu2 yong4 。
- dang1 zhi1 zheng4 shi3 yin1 ， ruo4 du3 zhi4 shi4 feng4 。
- lan3 hui1 qian1 ren4 gang1 ， yi4 xi3 qun2 mu4 meng2 。
- yu2 wen2 wo3 zi4 zhi1 ， ke3 neng2 xiang1 yin3 zhong4 。
- qi3 xian2 hui4 de2 qing3 ， gan3 ji4 bai3 qian2 song4 。
- jia3 dao4 yuan4 kuan3 men2 ， dan1 che1 ping2 tu2 cong2 。
- bu4 fang2 hao1 diao4 jing4 ， rong2 wo3 yu2 er4 zhong4 。
- qiu1 feng1 lai2 you3 qi1 ， xin1 jing1 zhuan3 fei1 dong4 。

## 注释

## 译文

## 赏析
