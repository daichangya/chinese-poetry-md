---
id: cheng-gong-xu-dai-shou-an-xuan-xiang
title: 代寿安宣相
titlePinyin: dai4 shou4 an1 xuan1 xiang1
titleSlug: dai-shou-an-xuan-xiang
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝祐炎图合中兴，风云嘉会契千龄。
- 石田旱暵须膏泽，蛰户阴凝耸震霆。
- 审象岩间同说命，绝韦圣处见羲经。
- 立谈解使枭羹烂，余事能空兔窟腥。
- 岌岌危机还奠枕，恢恢游刃发新硎。
- 坐令含哺娱黄耈，忍使供徭困白丁。
- 河带已知申汉誓，云和聊复访湘灵。
- 归来旌节华仁里，寄傲壶觞等大庭。
- 天厌游氛侵上国，风传飞羽警边亭。
- 汗颜何限指空血，胶柱谁云瑟可听。
- 斧钺重开都督府，緌绅盛集小朝廷。
- 白波坐压风涛汹，黄纸恩浓雨露泠。
- 重与蜀民司命脉，定知天陛渴仪形。
- 着高何病棋难活，事定端如醉得醒。
- 万里车书宁久隔，三边鼙鼓几时停。
- 西南屹立擎天柱，子午长驱建屋瓴。
- 会见舆图恢故境，便纡公衮坐头厅。
- 无穷寿福由忠赤，不朽功名付汗青。
- 自笑此生同塞马，若为有幸列侯鲭。
- 诵诗起为苍生贺，南极星环帝座星。

## 拼音
- di4 you4 yan2 tu2 he2 zhong1 xing1 ， feng1 yun2 jia1 hui4 qi4 qian1 ling2 。
- shi2 tian2 han4 han4 xu1 gao1 ze2 ， zhe2 hu4 yin1 ning2 song3 zhen4 ting2 。
- shen3 xiang4 yan2 jian1 tong2 shuo1 ming4 ， jue2 wei2 sheng4 chu4 jian4 xi1 jing1 。
- li4 tan2 jie3 shi3 xiao1 geng1 lan4 ， yu2 shi4 neng2 kong1 tu4 ku1 xing1 。
- ji2 ji2 wei1 ji1 hai2 dian4 zhen3 ， hui1 hui1 you2 ren4 fa1 xin1 xing2 。
- zuo4 ling4 han2 bu3 yu2 huang2 gou3 ， ren3 shi3 gong4 yao2 kun4 bai2 ding1 。
- he2 dai4 yi3 zhi1 shen1 han4 shi4 ， yun2 he2 liao2 fu4 fang3 xiang1 ling2 。
- gui1 lai2 jing1 jie2 hua2 ren2 li3 ， ji4 ao4 hu2 shang1 deng3 da4 ting2 。
- tian1 yan4 you2 fen1 qin1 shang4 guo2 ， feng1 chuan2 fei1 yu3 jing3 bian1 ting2 。
- han4 yan2 he2 xian4 zhi3 kong1 xue4 ， jiao1 zhu4 shui2 yun2 se4 ke3 ting1 。
- fu3 yue4 zhong4 kai1 du1 du0 fu3 ， rui2 shen1 sheng4 ji2 xiao3 chao2 ting2 。
- bai2 bo1 zuo4 ya1 feng1 tao1 xiong1 ， huang2 zhi3 en1 nong2 yu3 lu4 ling2 。
- zhong4 yu3 shu3 min2 si1 ming4 mai4 ， ding4 zhi1 tian1 bi4 ke3 yi2 xing2 。
- zhe0 gao1 he2 bing4 qi2 nan2 huo2 ， shi4 ding4 duan1 ru2 zui4 de2 xing3 。
- wan4 li3 che1 shu1 ning2 jiu3 ge2 ， san1 bian1 pi2 gu3 ji3 shi2 ting2 。
- xi1 nan2 yi4 li4 qing2 tian1 zhu4 ， zi3 wu3 chang2 qu1 jian4 wu1 ling2 。
- hui4 jian4 yu2 tu2 hui1 gu4 jing4 ， bian4 yu1 gong1 gun3 zuo4 tou2 ting1 。
- wu2 qiong2 shou4 fu2 you2 zhong1 chi4 ， bu4 xiu3 gong1 ming2 fu4 han4 qing1 。
- zi4 xiao4 ci3 sheng1 tong2 sai1 ma3 ， ruo4 wei4 you3 xing4 lie4 hou2 qing1 。
- song4 shi1 qi3 wei4 cang1 sheng1 he4 ， nan2 ji2 xing1 huan2 di4 zuo4 xing1 。

## 注释

## 译文

## 赏析
