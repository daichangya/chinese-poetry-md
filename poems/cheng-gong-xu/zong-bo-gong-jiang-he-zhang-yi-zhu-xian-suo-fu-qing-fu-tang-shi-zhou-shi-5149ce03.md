---
id: cheng-gong-xu-zong-bo-gong-jiang-he-zhang-yi-zhu-xian-suo-fu-qing-fu-tang-shi-zhou-shi-5149ce03
title: 宗博宫讲何丈以诸贤所赋清赋堂诗轴示教借和元韵附轴尾
titlePinyin: zong1 bo2 gong1 jiang3 he2 zhang4 yi3 zhu1 xian2 suo3 fu4 qing1 fu4 tang2 shi1 zhou2 shi4 jiao4 jie4 he2 yuan2 yun4 fu4 zhou2 wei3
titleSlug: zong-bo-gong-jiang-he-zhang-yi-zhu-xian-suo-fu-qing-fu-tang-shi-zhou-shi-5149ce03
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避影恶木阴，忍渴贪泉水。
- 君看象渡河，步步须彻底。
- 士当秉特操，盛行贵知止。
- 佳境著蔗根，苦或起瓜蔕。
- 上尊锡方进，万事咨伯始。
- 孰能超然观，贯之以一理。
- 瓢饮有余乐，我自味无味。
- 忆登君子堂，积雪几没趾。
- 双鹤舞前除，穟烟萦素几。
- 叠石肖崄崿，俯槛鉴清泚。
- 旌招还此来，归梦曷能已。
- 红尘交辔语，新律吐琼蕊。
- 千载友元亮，顾未忍违世。
- 将坛建鼓旗，许我陪末至。
- 政恐如浊泾，难以汩清渭。
- 俗氛日𫐖轕，菉茨乱荪芷。
- 为君歌停云，倦翮思决起。
- 念归怅无家，素食心所耻。
- 安得三间茅，托身安稳地。
- 一编岫云吟，枯肠或能拟。

## 拼音
- bi4 ying3 e4 mu4 yin1 ， ren3 ke3 tan1 quan2 shui3 。
- jun1 kan4 xiang4 du4 he2 ， bu4 bu4 xu1 che4 di3 。
- shi4 dang1 bing3 te4 cao1 ， sheng4 xing2 gui4 zhi1 zhi3 。
- jia1 jing4 zhu4 zhe4 gen1 ， ku3 huo4 qi3 gua1 di4 。
- shang4 zun1 xi1 fang1 jin4 ， wan4 shi4 zi1 bo2 shi3 。
- shu2 neng2 chao1 ran2 guan1 ， guan4 zhi1 yi3 yi4 li3 。
- piao2 yin3 you3 yu2 le4 ， wo3 zi4 wei4 wu2 wei4 。
- yi4 deng1 jun1 zi3 tang2 ， ji1 xue3 ji3 mei2 zhi3 。
- shuang1 he4 wu3 qian2 chu2 ， sui4 yan1 ying2 su4 ji3 。
- die2 shi2 xiao4 xian3 e4 ， fu3 kan3 jian4 qing1 ci3 。
- jing1 zhao1 hai2 ci3 lai2 ， gui1 meng4 he2 neng2 yi3 。
- hong2 chen2 jiao1 pei4 yu3 ， xin1 lü4 tu3 qiong2 rui3 。
- qian1 zai3 you3 yuan2 liang4 ， gu4 wei4 ren3 wei2 shi4 。
- jiang1 tan2 jian4 gu3 qi2 ， xu3 wo3 pei2 mo4 zhi4 。
- zheng4 kong3 ru2 zhuo2 jing1 ， nan2 yi3 gu3 qing1 wei4 。
- su2 fen1 ri4 𫐖 ge2 ， lu4 ci2 luan4 sun1 zhi3 。
- wei4 jun1 ge1 ting2 yun2 ， juan4 he2 si1 jue2 qi3 。
- nian4 gui1 chang4 wu2 jia1 ， su4 shi2 xin1 suo3 chi3 。
- an1 de2 san1 jian1 mao2 ， tuo1 shen1 an1 wen3 di4 。
- yi4 bian1 xiu4 yun2 yin2 ， ku1 chang2 huo4 neng2 ni3 。

## 注释

## 译文

## 赏析
