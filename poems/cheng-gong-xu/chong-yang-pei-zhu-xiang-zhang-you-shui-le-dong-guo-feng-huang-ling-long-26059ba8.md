---
id: cheng-gong-xu-chong-yang-pei-zhu-xiang-zhang-you-shui-le-dong-guo-feng-huang-ling-long-26059ba8
title: 重阳陪诸乡丈游水乐洞过风篁岭龙井张饮观两苏仙辩才法师像晚憩杨家梅园归路小雨
titlePinyin: chong2 yang2 pei2 zhu1 xiang1 zhang4 you2 shui3 le4 dong4 guo4 feng1 huang2 ling3 long2 jing3 zhang1 yin3 guan1 liang3 su1 xian1 bian4 cai2 fa3 shi1 xiang4 wan3 qi4 yang2 jia1 mei2 yuan2 gui1 lu4 xiao3 yu3
titleSlug: chong-yang-pei-zhu-xiang-zhang-you-shui-le-dong-guo-feng-huang-ling-long-26059ba8
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凛秋天气佳，令节天赐沐。
- 客居意莫展，胜赏诺已宿。
- 风澹湖不波，雾敛山更簇。
- 画舫厌嚣喧，笋舆恣追逐。
- 闲寻水乐洞，嵌空韵琴筑。
- 烟云互吞吐，台馆适凉燠。
- 非无人力胜，亦自天巧足。
- 侧步滑青苔，醉面爽飞瀑。
- 风篁转幽径，龙井鉴寒玉。
- 默堂定未起，清风谁与续。
- 四海两仙翁，三生缘契熟。
- 定知明月夜，屐响答空谷。
- 归路取名园，移尊屡更仆。
- 冻雨不成泥，驺骑未须趣。
- 峨岷渺何在，万里劳远目。
- 安得天瓢翻，尽把边尘沃。
- 文昌德宏毅，承旨气肃穆。
- 温雅奉常卿，忠愤胶庠博。
- 宫讲静有仪，正字竭忠告。
- 而我赘其间，自省羞朴樕。
- 明堂索桴栋，底用采卷曲。
- 平生邱壑姿，本不耐羁束。
- 抚事长鬰陶，临觞转颦𫖹。
- 故园俯大江，绕屋艺嘉木。
- 何以娱岁晚，篱落森杞菊。
- 糗粮幸有储，那不返耕筑。

## 拼音
- lin3 qiu1 tian1 qi4 jia1 ， ling4 jie2 tian1 ci4 mu4 。
- ke4 ju1 yi4 mo4 zhan3 ， sheng4 shang3 nuo4 yi3 su4 。
- feng1 dan4 hu2 bu4 bo1 ， wu4 lian3 shan1 geng4 cu4 。
- hua4 fang3 yan4 ao2 xuan1 ， sun3 yu2 zi4 zhui1 zhu2 。
- xian2 xun2 shui3 le4 dong4 ， qian4 kong1 yun4 qin2 zhu4 。
- yan1 yun2 hu4 tun1 tu3 ， tai2 guan3 shi4 liang2 yu4 。
- fei1 wu2 ren2 li4 sheng4 ， yi4 zi4 tian1 qiao3 zu2 。
- ce4 bu4 hua2 qing1 tai2 ， zui4 mian4 shuang3 fei1 pu4 。
- feng1 huang2 zhuan3 you1 jing4 ， long2 jing3 jian4 han2 yu4 。
- mo4 tang2 ding4 wei4 qi3 ， qing1 feng1 shui2 yu3 xu4 。
- si4 hai3 liang3 xian1 weng1 ， san1 sheng1 yuan2 qi4 shu2 。
- ding4 zhi1 ming2 yue4 ye4 ， ji1 xiang3 da2 kong1 gu3 。
- gui1 lu4 qu3 ming2 yuan2 ， yi2 zun1 lü3 geng4 pu2 。
- dong4 yu3 bu4 cheng2 ni2 ， zou1 qi2 wei4 xu1 qu4 。
- e2 min2 miao3 he2 zai4 ， wan4 li3 lao2 yuan3 mu4 。
- an1 de2 tian1 piao2 fan1 ， jin4 ba3 bian1 chen2 wo4 。
- wen2 chang1 de2 hong2 yi4 ， cheng2 zhi3 qi4 su4 mu4 。
- wen1 ya3 feng4 chang2 qing1 ， zhong1 fen4 jiao1 xiang2 bo2 。
- gong1 jiang3 jing4 you3 yi2 ， zheng4 zi4 jie2 zhong1 gao4 。
- er2 wo3 zhui4 qi2 jian1 ， zi4 xing3 xiu1 pu3 su4 。
- ming2 tang2 suo3 fu2 dong4 ， di3 yong4 cai3 juan3 qu1 。
- ping2 sheng1 qiu1 he4 zi1 ， ben3 bu2 nai4 ji1 shu4 。
- fu3 shi4 chang2 yu4 tao2 ， lin2 shang1 zhuan3 pin2 𫖹 。
- gu4 yuan2 fu3 da4 jiang1 ， rao4 wu1 yi4 jia1 mu4 。
- he2 yi3 yu2 sui4 wan3 ， li2 luo4 sen1 qi3 ju2 。
- qiu3 liang2 xing4 you3 chu3 ， na4 bu4 fan3 geng1 zhu4 。

## 注释

## 译文

## 赏析
