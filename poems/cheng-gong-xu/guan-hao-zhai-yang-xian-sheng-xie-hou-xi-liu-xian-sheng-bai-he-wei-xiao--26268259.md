---
id: cheng-gong-xu-guan-hao-zhai-yang-xian-sheng-xie-hou-xi-liu-xian-sheng-bai-he-wei-xiao--26268259
title: 观浩斋杨先生偕后溪刘先生白鹤魏校书潼川南楼唱酬三复叹仰驰介询问以古篆体书西铭为寿，并和元韵
titlePinyin: guan1 hao4 zhai1 yang2 xian1 sheng1 xie2 hou4 xi1 liu2 xian1 sheng1 bai2 he4 wei4 xiao4 shu1 tong2 chuan1 nan2 lou2 chang4 chou2 san1 fu4 tan4 yang3 chi2 jie4 xun2 wen4 yi3 gu3 zhuan4 ti3 shu1 xi1 ming2 wei4 shou4 ， bing4 he2 yuan2 yun4
titleSlug: guan-hao-zhai-yang-xian-sheng-xie-hou-xi-liu-xian-sheng-bai-he-wei-xiao--26268259
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一日不见如三秋，人如湘浦春风楼。
- 危途崔嵬坂九折，万事变灭水一沤。
- 我公方寸湛古井，砥柱四海之颓流。
- 艺兰九畹媚幽处，公暇独立谁为俦。
- 畏虎一悟真知说，亡羊不向诸子搜。
- 默参邹轲论直养，长与潜圣同四忧。
- 绣衣方看霄汉立，青云忽赋泛滥浮。
- 平生得趣稽古乐，如水赴海无时休。
- 考槃栖我书万卷，有意晚岁专一丘。
- 时无子西赋招隠，贪伴渔翁归钓涪。
- 涧瀍脉络元不断，洙泗气象端可侔。
- 身縻简书去无繇，夜梦策蹇霜满裘。
- 悠悠底是归宿处，愿闻一语归而求。
- 勇撤臯比谁复见，订顽之训万古留。
- 篆书为公揭素壁，千里持寄宽离愁。
- 玄关道秘杳莫授，玉钥为我一启不。

## 拼音
- yi2 ri4 bu2 jian4 ru2 san1 qiu1 ， ren2 ru2 xiang1 pu3 chun1 feng1 lou2 。
- wei1 tu2 cui1 wei2 ban3 jiu3 zhe2 ， wan4 shi4 bian4 mie4 shui3 yi4 ou1 。
- wo3 gong1 fang1 cun4 zhan4 gu3 jing3 ， di3 zhu4 si4 hai3 zhi1 tui2 liu2 。
- yi4 lan2 jiu3 wan3 mei4 you1 chu4 ， gong1 xia2 du2 li4 shui2 wei4 chou2 。
- wei4 hu3 yi2 wu4 zhen1 zhi1 shuo1 ， wang2 yang2 bu2 xiang4 zhu1 zi3 sou1 。
- mo4 can1 zou1 ke1 lun4 zhi2 yang3 ， chang2 yu3 qian2 sheng4 tong2 si4 you1 。
- xiu4 yi1 fang1 kan4 xiao1 han4 li4 ， qing1 yun2 hu1 fu4 fan4 lan4 fu2 。
- ping2 sheng1 de2 qu4 ji1 gu3 le4 ， ru2 shui3 fu4 hai3 wu2 shi2 xiu1 。
- kao3 pan2 qi1 wo3 shu1 wan4 juan4 ， you3 yi4 wan3 sui4 zhuan1 yi1 qiu1 。
- shi2 wu2 zi3 xi1 fu4 zhao1 yin3 ， tan1 ban4 yu2 weng1 gui1 diao4 fu2 。
- jian4 chan2 mai4 luo4 yuan2 bu2 duan4 ， zhu1 si4 qi4 xiang4 duan1 ke3 mou2 。
- shen1 mi2 jian3 shu1 qu4 wu2 yao2 ， ye4 meng4 ce4 jian3 shuang1 man3 qiu2 。
- you1 you1 di3 shi4 gui1 su4 chu4 ， yuan4 wen2 yi1 yu3 gui1 er2 qiu2 。
- yong3 che4 gao1 bi3 shui2 fu4 jian4 ， ding4 wan2 zhi1 xun4 wan4 gu3 liu2 。
- zhuan4 shu1 wei4 gong1 jie1 su4 bi4 ， qian1 li3 chi2 ji4 kuan1 li2 chou2 。
- xuan2 guan1 dao4 mi4 yao3 mo4 shou4 ， yu4 yao4 wei4 wo3 yi4 qi3 bu4 。

## 注释

## 译文

## 赏析
