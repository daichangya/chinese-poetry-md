---
id: cheng-gong-xu-shou-li-zi-xian
title: 寿李子先
titlePinyin: shou4 li3 zi3 xian1
titleSlug: shou-li-zi-xian
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 正阳用事月初吉，骑鲸之孙生此日。
- 滴露能将三画吞，积风少忍六月息。
- 平生最耐反复看，其文炳彪心地直。
- 骨肉十年长眼青，今年差觉丛谈密。
- 一尊称处薰风晓，红药丫头香露湿。
- 谁令绝艳殿光景，群葩敛避表独立。
- 洗尽人间丹粉妍，倾国倾城须正色。
- 文章瑞世宁论晚，时来造物能借力。
- 为君折花起长歌，请君满引无余沥。
- 丹霄一武不难梯，更看飞阶弄吟笔。

## 拼音
- zheng4 yang2 yong4 shi4 yue4 chu1 ji2 ， qi2 jing1 zhi1 sun1 sheng1 ci3 ri4 。
- di1 lu4 neng2 jiang1 san1 hua4 tun1 ， ji1 feng1 shao3 ren3 liu4 yue4 xi1 。
- ping2 sheng1 zui4 nai4 fan3 fu4 kan4 ， qi2 wen2 bing3 biao1 xin1 di4 zhi2 。
- gu3 rou4 shi2 nian2 zhang3 yan3 qing1 ， jin1 nian2 cha4 jue2 cong2 tan2 mi4 。
- yi4 zun1 cheng1 chu4 xun1 feng1 xiao3 ， hong2 yao4 ya1 tou0 xiang1 lu4 shi1 。
- shui2 ling4 jue2 yan4 dian4 guang1 jing3 ， qun2 pa1 lian3 bi4 biao3 du2 li4 。
- xi3 jin4 ren2 jian1 dan1 fen3 yan2 ， qing1 guo2 qing1 cheng2 xu1 zheng4 se4 。
- wen2 zhang1 rui4 shi4 ning2 lun4 wan3 ， shi2 lai2 zao4 wu4 neng2 jie4 li4 。
- wei4 jun1 zhe2 hua1 qi3 chang2 ge1 ， qing3 jun1 man3 yin3 wu2 yu2 li4 。
- dan1 xiao1 yi4 wu3 bu4 nan2 ti1 ， geng4 kan4 fei1 jie1 nong4 yin2 bi3 。

## 注释

## 译文

## 赏析
