---
id: cheng-gong-xu-zeng-wu-jun-zhu-ju-shi
title: 赠吴郡诸居士
titlePinyin: zeng4 wu2 jun4 zhu1 ju1 shi4
titleSlug: zeng-wu-jun-zhu-ju-shi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 终南径甚捷，结茆邻帝乡。
- 朝为谷口翁，暮为省中郎。
- 先生独何事，寄傲临沧浪。
- 才高世莫染，德薰名自香。
- 青黄分谁数，膏火竟堪伤。
- 游心圣贤域，脱身忧患场。
- 世路虽龃龉，天衢自腾骧。
- 扪虱竟谁见，卧龙兴何长。
- 借居仲奄里，未升公德堂。
- 十年逐流摈，千里坐相忘。
- 颓龄或可借，辟谷岂无方。
- 终期继青莲，摇笔颂紫阳。

## 拼音
- zhong1 nan2 jing4 shen4 jie2 ， jie2 mao2 lin2 di4 xiang1 。
- chao2 wei4 gu3 kou3 weng1 ， mu4 wei4 sheng3 zhong1 lang2 。
- xian1 sheng1 du2 he2 shi4 ， ji4 ao4 lin2 cang1 lang4 。
- cai2 gao1 shi4 mo4 ran3 ， de2 xun1 ming2 zi4 xiang1 。
- qing1 huang2 fen1 shui2 shu4 ， gao1 huo3 jing4 kan1 shang1 。
- you2 xin1 sheng4 xian2 yu4 ， tuo1 shen1 you1 huan4 chang3 。
- shi4 lu4 sui1 ju3 yu3 ， tian1 qu2 zi4 teng2 xiang1 。
- men2 shi1 jing4 shui2 jian4 ， wo4 long2 xing1 he2 chang2 。
- jie4 ju1 zhong4 yan3 li3 ， wei4 sheng1 gong1 de2 tang2 。
- shi2 nian2 zhu2 liu2 bin4 ， qian1 li3 zuo4 xiang1 wang4 。
- tui2 ling2 huo4 ke3 jie4 ， bi4 gu3 qi3 wu2 fang1 。
- zhong1 qi1 ji4 qing1 lian2 ， yao2 bi3 song4 zi3 yang2 。

## 注释

## 译文

## 赏析
