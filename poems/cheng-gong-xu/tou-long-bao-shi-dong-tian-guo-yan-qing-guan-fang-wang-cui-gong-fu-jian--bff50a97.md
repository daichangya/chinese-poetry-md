---
id: cheng-gong-xu-tou-long-bao-shi-dong-tian-guo-yan-qing-guan-fang-wang-cui-gong-fu-jian--bff50a97
title: 投龙宝室洞天过延庆观访王倅共父剑峰精舍
titlePinyin: tou2 long2 bao3 shi4 dong4 tian1 guo4 yan2 qing4 guan1 fang3 wang2 cui4 gong4 fu4 jian4 feng1 jing1 she4
titleSlug: tou-long-bao-shi-dong-tian-guo-yan-qing-guan-fang-wang-cui-gong-fu-jian--bff50a97
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 璧简荐宝室，襟裾馥旃檀。
- 眷言石交旧，可惮脚力酸。
- 层崖一剑裂，阴壑千古寒。
- 数椽栖泬寥，小楼面巑岏。
- 风穴激虎啸，石洞掀龙蟠。
- 是日朔吹惨，舞空雪花漫。
- 开尊聊暖热，芼蔬劝加餐。
- 心事喜我同，晤言蔼清欢。
- 欲去有余恋，小驻搜奇观。
- 评画过神品，誓鬼犹故坛。
- 君家古丛城，甲第十亩宽。
- 胡独嗜幽寂，而乐兹考槃。
- 戍邱渐相迫，住山殊未安。
- 春风动倅马，云霄插双翰。
- 傥念猿鹤怨，无多贪热官。

## 拼音
- bi4 jian3 jian4 bao3 shi4 ， jin1 ju1 fu4 zhan1 tan2 。
- juan4 yan2 shi2 jiao1 jiu4 ， ke3 dan4 jiao3 li4 suan1 。
- ceng2 ya2 yi2 jian4 lie4 ， yin1 he4 qian1 gu3 han2 。
- shu4 chuan2 qi1 jue2 liao2 ， xiao3 lou2 mian4 cuan2 wan2 。
- feng1 xue2 ji1 hu3 xiao4 ， shi2 dong4 xian1 long2 pan2 。
- shi4 ri4 shuo4 chui1 can3 ， wu3 kong1 xue3 hua1 man4 。
- kai1 zun1 liao2 nuan3 re4 ， mao4 shu1 quan4 jia1 can1 。
- xin1 shi4 xi3 wo3 tong2 ， wu4 yan2 ai3 qing1 huan1 。
- yu4 qu4 you3 yu2 lian4 ， xiao3 zhu4 sou1 qi2 guan1 。
- ping2 hua4 guo4 shen2 pin3 ， shi4 gui3 you2 gu4 tan2 。
- jun1 jia1 gu3 cong2 cheng2 ， jia3 di4 shi2 mu3 kuan1 。
- hu2 du2 shi4 you1 ji4 ， er2 le4 zi1 kao3 pan2 。
- shu4 qiu1 jian4 xiang1 po4 ， zhu4 shan1 shu1 wei4 an1 。
- chun1 feng1 dong4 cui4 ma3 ， yun2 xiao1 cha1 shuang1 han4 。
- tang3 nian4 yuan2 he4 yuan4 ， wu2 duo1 tan1 re4 guan1 。

## 注释

## 译文

## 赏析
