---
id: cheng-gong-xu-li-zhou-ru-feng-da-dui-lin-fa-you-fu
title: 理舟入奉大对临发有赋
titlePinyin: li3 zhou1 ru4 feng4 da4 dui4 lin2 fa1 you3 fu4
titleSlug: li-zhou-ru-feng-da-dui-lin-fa-you-fu
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弱龄诵书史，所慕在经世。
- 腼颜科目中，颇恨愆素志。
- 天府两贡书，耻逐时粧媚。
- 诸公误赏音，偶玷春官第。
- 王明渴畴咨，临轩有故事。
- 明当鼓枻下，陛对去天咫。
- 采兰有常供，胡为轻万里。
- 趋庭愿有闻，丁宁汝其识。
- 谨无曲学阿，恐作儒冠耻。
- 士当志远大，富贵余事耳。
- 百拜请书绅，誓言其敢替。
- 万古洙泗传，岂为青紫计。

## 拼音
- ruo4 ling2 song4 shu1 shi3 ， suo3 mu4 zai4 jing1 shi4 。
- mian3 yan2 ke1 mu4 zhong1 ， po1 hen4 qian1 su4 zhi4 。
- tian1 fu3 liang3 gong4 shu1 ， chi3 zhu2 shi2 zhuang1 mei4 。
- zhu1 gong1 wu4 shang3 yin1 ， ou3 dian4 chun1 guan1 di4 。
- wang2 ming2 ke3 chou2 zi1 ， lin2 xuan1 you3 gu4 shi4 。
- ming2 dang1 gu3 yi4 xia4 ， bi4 dui4 qu4 tian1 zhi3 。
- cai3 lan2 you3 chang2 gong4 ， hu2 wei4 qing1 wan4 li3 。
- qu1 ting2 yuan4 you3 wen2 ， ding1 ning2 ru3 qi2 shi2 。
- jin3 wu2 qu3 xue2 a1 ， kong3 zuo4 ru2 guan1 chi3 。
- shi4 dang1 zhi4 yuan3 da4 ， fu4 gui4 yu2 shi4 er3 。
- bai3 bai4 qing3 shu1 shen1 ， shi4 yan2 qi2 gan3 ti4 。
- wan4 gu3 zhu1 si4 chuan2 ， qi3 wei4 qing1 zi3 ji4 。

## 注释

## 译文

## 赏析
