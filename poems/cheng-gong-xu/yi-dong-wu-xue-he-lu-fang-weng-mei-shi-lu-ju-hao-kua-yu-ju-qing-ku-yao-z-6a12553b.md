---
id: cheng-gong-xu-yi-dong-wu-xue-he-lu-fang-weng-mei-shi-lu-ju-hao-kua-yu-ju-qing-ku-yao-z-6a12553b
title: 一冬无雪和陆放翁梅诗陆句豪夸余句清苦要自不失梅兄本分家风也
titlePinyin: yi4 dong1 wu2 xue3 he2 lu4 fang4 weng1 mei2 shi1 lu4 ju4 hao2 kua1 yu2 ju4 qing1 ku3 yao4 zi4 bu4 shi1 mei2 xiong1 ben3 fen4 jia1 feng1 ye3
titleSlug: yi-dong-wu-xue-he-lu-fang-weng-mei-shi-lu-ju-hao-kua-yu-ju-qing-ku-yao-z-6a12553b
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清羸怯问黄昏月，呵手寒窗寄幽绝。
- 一枝幽艳枨触人，花与诗人皆本色。
- 孤山飞鹤舞空去，诗家何曾绝正脉。
- 经营惨澹空亡奇，不如倚笔珊瑚格。
- 滕六冬来偏放惰，暖日暄风浑坼破。
- 便拟飞章上诉天，怕主林神合连坐。
- 我昔与梅同谪堕，随分世尘聊赎过。
- 薰天肉食休问渠，万古清芬首阳饿。

## 拼音
- qing1 lei2 qie4 wen4 huang2 hun1 yue4 ， he1 shou3 han2 chuang1 ji4 you1 jue2 。
- yi4 zhi1 you1 yan4 cheng2 chu4 ren2 ， hua1 yu3 shi1 ren2 jie1 ben3 se4 。
- gu1 shan1 fei1 he4 wu3 kong1 qu4 ， shi1 jia1 he2 ceng2 jue2 zheng4 mai4 。
- jing1 ying2 can3 dan4 kong1 wang2 qi2 ， bu4 ru2 yi3 bi3 shan1 hu2 ge2 。
- teng2 liu4 dong1 lai2 pian1 fang4 duo4 ， nuan3 ri4 xuan1 feng1 hun2 che4 po4 。
- bian4 ni3 fei1 zhang1 shang4 su4 tian1 ， pa4 zhu3 lin2 shen2 he2 lian2 zuo4 。
- wo3 xi1 yu3 mei2 tong2 zhe2 duo4 ， sui2 fen1 shi4 chen2 liao2 shu2 guo4 。
- xun1 tian1 rou4 shi2 xiu1 wen4 qu2 ， wan4 gu3 qing1 fen1 shou3 yang2 e4 。

## 注释

## 译文

## 赏析
