---
id: cheng-gong-xu-ping-ju-bei-jiao-zi-qiu-she-dong-jue-sheng-ren-shi-chu-xu-you-gan-tuo-zh-a871b8f2
title: 屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其七
titlePinyin: ping2 ju1 bei3 jiao1 zi4 qiu1 she4 dong1 jue2 sheng3 ren2 shi4 chu4 xu4 you3 gan3 tuo1 zhi1 feng3 yin2 shu1 yun2 qian2 yi2 ri4 ji1 cheng2 ba1 zhang1 yu4 xing1 shu1 qing2 fei1 yi3 yan2 shi1 ye3     qi2 qi1
titleSlug: ping-ju-bei-jiao-zi-qiu-she-dong-jue-sheng-ren-shi-chu-xu-you-gan-tuo-zh-a871b8f2
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坤维以文瑞，民俗本柔淑。
- 何代无战争，冤哉今尔酷。
- 戎马塞里墟，劫钞遍林谷。
- 平生金石交，屈指半鬼录。
- 从子尤可哀，别归奉水菽。
- 伯姪并戕殒，荼毒复荼毒。
- 探囊数幅书，吞声不忍读。
- 昆岗焮烈焰，宁辨石与玉。
- 叩首一炉香，请为遗黎赎。

## 拼音
- kun1 wei2 yi3 wen2 rui4 ， min2 su2 ben3 rou2 shu1 。
- he2 dai4 wu2 zhan4 zheng1 ， yuan1 zai1 jin1 er3 ku4 。
- rong2 ma3 sai1 li3 xu1 ， jie2 chao1 bian4 lin2 gu3 。
- ping2 sheng1 jin1 shi2 jiao1 ， qu1 zhi3 ban4 gui3 lu4 。
- cong2 zi3 you2 ke3 ai1 ， bie2 gui1 feng4 shui3 shu1 。
- bo2 zhi2 bing4 qiang1 yun3 ， tu2 du2 fu4 tu2 du2 。
- tan4 nang2 shu4 fu2 shu1 ， tun1 sheng1 bu4 ren3 du2 。
- kun1 gang3 xin4 lie4 yan4 ， ning2 bian4 shi2 yu3 yu4 。
- kou4 shou3 yi4 lu2 xiang1 ， qing3 wei4 yi2 li2 shu2 。

## 注释

## 译文

## 赏析
