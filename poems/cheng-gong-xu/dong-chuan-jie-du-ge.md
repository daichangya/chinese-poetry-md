---
id: cheng-gong-xu-dong-chuan-jie-du-ge
title: 东川节度歌
titlePinyin: dong1 chuan1 jie2 du4 ge1
titleSlug: dong-chuan-jie-du-ge
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东川节度兵马雄，我尝闻之浣溪翁。
- 五百年间人事纷变灭，惟有青山衮衮今古同。
- 春官侍郎李太史，沃丝昔日来观风。
- 八年俛仰一炊黍，蔚蓝台上烟雨愁溟蒙。
- 棠郊蔽芾公所憩，还有竹骑驰儿童。
- 是时北尘转骚屑，绿林之寇纷内讧。
- 洛波殷雷跃双龙，遂也长公潼少公。
- 少公赴镇先十日，千夫煌煌飞旆红。
- 金城一面森戌削，贼戈自此不复锋。
- 三灾之劫偶参会，天岂薄于遂而私于潼。
- 屹然洚波之砥柱，艰哉安宅之集鸿。
- 险夷一节贯金石，玉山对峙双玲珑。
- 春风送客来，束书一短篷。
- 恨无春色浮山之杰句，空有帝乡愁绪之孤忠。
- 举头山城新百雉，缭绕下与州城通。
- 高如石首矗万仞，坚并铁瓮盘层穹。
- 楼棚丹霞未为丽，形势墨守何可攻。
- 向来牛头著亭处，晴烟万井历历明双瞳。
- 彻桑未雨宁过计，路旁筑屋难为功。
- 侍郎忧国秉卓识，始谋肯使轻伤农。
- 登登之筑纷百堵，一朝𡽱嶪如金墉。
- 初疑化城为佛幻，又恐鬼役非人工。
- 浣溪曩赋冬狩行，恨不回辔擒四戎。
- 向令眼前见此事，奇伟大篇当复加舂容。
- 腐儒自嗟才力窘，安得唤起诗老为我细琢砻。
- 紫皇坐朝甘泉宫，四明不隔天九重。
- 慨怀豹尾旧持橐，长安日远身孤蓬。
- 起家小屈东川牧，骥足折旋萦蚁封。
- 三年厌听鞞鼓噪，甲兵何时一洗空。
- 事不为难亦非易，所病滔滔皆发蒙。
- 明堂只须一柱力，杗桷渠可令乏供。
- 更须度外广物色，纳纳万顷云梦胸。
- 我歌东川节度兵马雄，歌声激烈轰丰隆。
- 先一州兮后天下，风云呼吸龙虎从。
- 画图麒麟铭鼎钟，牛头之城万古长穹窿。

## 拼音
- dong1 chuan1 jie2 du4 bing1 ma3 xiong2 ， wo3 chang2 wen2 zhi1 huan4 xi1 weng1 。
- wu3 bai3 nian2 jian1 ren2 shi4 fen1 bian4 mie4 ， wei2 you3 qing1 shan1 gun3 gun3 jin1 gu3 tong2 。
- chun1 guan1 shi4 lang2 li3 tai4 shi3 ， wo4 si1 xi1 ri4 lai2 guan1 feng1 。
- ba1 nian2 fu3 yang3 yi4 chui1 shu3 ， wei4 lan2 tai2 shang4 yan1 yu3 chou2 ming2 meng2 。
- tang2 jiao1 bi4 fei4 gong1 suo3 qi4 ， hai2 you3 zhu2 qi2 chi2 er2 tong2 。
- shi4 shi2 bei3 chen2 zhuan3 sao1 xie4 ， lu4 lin2 zhi1 kou4 fen1 nei4 hong4 。
- luo4 bo1 yin1 lei2 yue4 shuang1 long2 ， sui4 ye3 chang2 gong1 tong2 shao3 gong1 。
- shao3 gong1 fu4 zhen4 xian1 shi2 ri4 ， qian1 fu1 huang2 huang2 fei1 pei4 hong2 。
- jin1 cheng2 yi2 mian4 sen1 xu1 xiao1 ， zei2 ge1 zi4 ci3 bu2 fu4 feng1 。
- san1 zai1 zhi1 jie2 ou3 can1 hui4 ， tian1 qi3 bao2 yu2 sui4 er2 si1 yu2 tong2 。
- yi4 ran2 jiang4 bo1 zhi1 di3 zhu4 ， jian1 zai1 an1 zhai2 zhi1 ji2 hong2 。
- xian3 yi2 yi4 jie2 guan4 jin1 shi2 ， yu4 shan1 dui4 zhi4 shuang1 ling2 long2 。
- chun1 feng1 song4 ke4 lai2 ， shu4 shu1 yi4 duan3 peng2 。
- hen4 wu2 chun1 se4 fu2 shan1 zhi1 jie2 ju4 ， kong1 you3 di4 xiang1 chou2 xu4 zhi1 gu1 zhong1 。
- ju3 tou2 shan1 cheng2 xin1 bai3 zhi4 ， liao2 rao4 xia4 yu3 zhou1 cheng2 tong1 。
- gao1 ru2 shi2 shou3 chu4 wan4 ren4 ， jian1 bing4 tie3 weng4 pan2 ceng2 qiong2 。
- lou2 peng2 dan1 xia2 wei4 wei4 li4 ， xing2 shi4 mo4 shou3 he2 ke3 gong1 。
- xiang4 lai2 niu2 tou2 zhu4 ting2 chu4 ， qing2 yan1 wan4 jing3 li4 li4 ming2 shuang1 tong2 。
- che4 sang1 wei4 yu3 ning2 guo4 ji4 ， lu4 pang2 zhu4 wu1 nan2 wei2 gong1 。
- shi4 lang2 you1 guo2 bing3 zhuo2 shi2 ， shi3 mou2 ken3 shi3 qing1 shang1 nong2 。
- deng1 deng1 zhi1 zhu4 fen1 bai3 du3 ， yi4 chao2 𡽱 ye4 ru2 jin1 yong1 。
- chu1 yi2 hua4 cheng2 wei4 fo2 huan4 ， you4 kong3 gui3 yi4 fei1 ren2 gong1 。
- huan4 xi1 nang3 fu4 dong1 shou4 xing2 ， hen4 bu4 hui2 pei4 qin2 si4 rong2 。
- xiang4 ling4 yan3 qian2 jian4 ci3 shi4 ， qi2 wei3 da4 pian1 dang1 fu4 jia1 chong1 rong2 。
- fu3 ru2 zi4 jie1 cai2 li4 jiong3 ， an1 de2 huan4 qi3 shi1 lao3 wei4 wo3 xi4 zhuo2 long2 。
- zi3 huang2 zuo4 chao2 gan1 quan2 gong1 ， si4 ming2 bu4 ge2 tian1 jiu3 chong2 。
- kai3 huai2 bao4 wei3 jiu4 chi2 tuo2 ， chang2 an1 ri4 yuan3 shen1 gu1 peng2 。
- qi3 jia1 xiao3 qu1 dong1 chuan1 mu4 ， ji4 zu2 zhe2 xuan2 ying2 yi3 feng1 。
- san1 nian2 yan4 ting1 pi2 gu3 zao4 ， jia3 bing1 he2 shi2 yi4 xi3 kong1 。
- shi4 bu2 wei2 nan2 yi4 fei1 yi4 ， suo3 bing4 tao1 tao1 jie1 fa1 meng2 。
- ming2 tang2 zhi1 xu1 yi2 zhu4 li4 ， mang2 jue2 qu2 ke3 ling4 fa2 gong4 。
- geng4 xu1 du4 wai4 guang3 wu4 se4 ， na4 na4 wan4 qing3 yun2 meng4 xiong1 。
- wo3 ge1 dong1 chuan1 jie2 du4 bing1 ma3 xiong2 ， ge1 sheng1 ji1 lie4 hong1 feng1 long2 。
- xian1 yi4 zhou1 xi1 hou4 tian1 xia4 ， feng1 yun2 hu1 xi1 long2 hu3 cong2 。
- hua4 tu2 qi2 lin2 ming2 ding3 zhong1 ， niu2 tou2 zhi1 cheng2 wan4 gu3 chang2 qiong2 long2 。

## 注释

## 译文

## 赏析
