---
id: cheng-gong-xu-xie-xin-xu-kou-jian-zheng-zhao-li-zhi
title: 谢新胥口监征赵立之
titlePinyin: xie4 xin1 xu1 kou3 jian1 zheng1 zhao4 li4 zhi1
titleSlug: xie-xin-xu-kou-jian-zheng-zhao-li-zhi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲁壁峄碑远莫覩，艰哉河汉讯鼗鼓。
- 披荒摸搭不厌多，繙阅端能助稽古。
- 向来四壁风雨秋，谁遣彯缨群玉府。
- 终年肮脏甘谪堕，采采蒿菁不盈筥。
- 岂无蠹简供咀味，竟恨白石费烹煮。
- 有来剥啄契襟期，明诚无乃同而祖。
- 千金凑买不知惜，倾囊要我细摩抚。
- 评书已愧老萧翁，作歌况拟昌黎愈。
- 临池强自学点𪑮，效颦宁容避讥侮。
- 隶画聊从祖逖窥，篆体那与阳冰侣。
- 拜嘉深恐伤廉甚，赠诗想更用心苦。
- 担夫争道大娘舞，精思神悟失寒暑。
- 铦锋未易画锥沙，拱璧暗投等黄土。
- 羊枣共嗜能几何，圆规宁免龃方矩。
- 岷峨之阳一茅宇，门无杂宾况市贾。
- 圆书悔不偕载行，瞻伫崇朝不能俯。
- 遥怜兵火暗跌荡，守护童仆何不武。
- 辱君珍赠补阙亡，金薤龙梭粲可数。
- 我不能舍我灵龟观朶颐，炊烟不动睡味恰与破衲宜。
- 殷盘周鼎愧君古人以相期，瓠壶呺然问字无一奇。
- 试烹苦茗能来与我共商略，功名儿戏可须千字淮西碑。

## 拼音
- lu3 bi4 yi4 bei1 yuan3 mo4 du3 ， jian1 zai1 he2 han4 xun4 tao2 gu3 。
- pi1 huang1 mo1 da1 bu2 yan4 duo1 ， fan1 yue4 duan1 neng2 zhu4 ji1 gu3 。
- xiang4 lai2 si4 bi4 feng1 yu3 qiu1 ， shui2 qian3 piao1 ying1 qun2 yu4 fu3 。
- zhong1 nian2 ang1 zang1 gan1 zhe2 duo4 ， cai3 cai3 hao1 jing1 bu4 ying2 ju3 。
- qi3 wu2 du4 jian3 gong4 zui3 wei4 ， jing4 hen4 bai2 shi2 fei4 peng1 zhu3 。
- you3 lai2 bao1 zhuo2 qi4 jin1 qi1 ， ming2 cheng2 wu2 nai3 tong2 er2 zu3 。
- qian1 jin1 cou4 mai3 bu4 zhi1 xi1 ， qing1 nang2 yao4 wo3 xi4 mo2 fu3 。
- ping2 shu1 yi3 kui4 lao3 xiao1 weng1 ， zuo4 ge1 kuang4 ni3 chang1 li2 yu4 。
- lin2 chi2 qiang2 zi4 xue2 dian3 𪑮 ， xiao4 pin2 ning2 rong2 bi4 ji1 wu3 。
- li4 hua4 liao2 cong2 zu3 ti4 kui1 ， zhuan4 ti3 na4 yu3 yang2 bing1 lü3 。
- bai4 jia1 shen1 kong3 shang1 lian2 shen4 ， zeng4 shi1 xiang3 geng4 yong4 xin1 ku3 。
- dan1 fu1 zheng1 dao4 da4 niang2 wu3 ， jing1 si1 shen2 wu4 shi1 han2 shu3 。
- xian1 feng1 wei4 yi4 hua4 zhui1 sha1 ， gong3 bi4 an4 tou2 deng3 huang2 tu3 。
- yang2 zao3 gong4 shi4 neng2 ji3 he2 ， yuan2 gui1 ning2 mian3 ju3 fang1 ju3 。
- min2 e2 zhi1 yang2 yi4 mao2 yu3 ， men2 wu2 za2 bin1 kuang4 shi4 jia3 。
- yuan2 shu1 hui3 bu4 xie2 zai3 xing2 ， zhan1 zhu4 chong2 chao2 bu4 neng2 fu3 。
- yao2 lian2 bing1 huo3 an4 die1 dang4 ， shou3 hu4 tong2 pu2 he2 bu4 wu3 。
- ru3 jun1 zhen1 zeng4 bu3 que1 wang2 ， jin1 xie4 long2 suo1 can4 ke3 shu4 。
- wo3 bu4 neng2 she4 wo3 ling2 gui1 guan1 duo3 yi2 ， chui1 yan1 bu2 dong4 shui4 wei4 qia4 yu3 po4 na4 yi2 。
- yin1 pan2 zhou1 ding3 kui4 jun1 gu3 ren2 yi3 xiang1 qi1 ， hu4 hu2 hao2 ran2 wen4 zi4 wu2 yi4 qi2 。
- shi4 peng1 ku3 ming2 neng2 lai2 yu3 wo3 gong4 shang1 lüe4 ， gong1 ming2 er2 xi4 ke3 xu1 qian1 zi4 huai2 xi1 bei1 。

## 注释

## 译文

## 赏析
