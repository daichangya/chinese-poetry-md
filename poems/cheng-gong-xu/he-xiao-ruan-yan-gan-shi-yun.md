---
id: cheng-gong-xu-he-xiao-ruan-yan-gan-shi-yun
title: 和小阮沇感时韵
titlePinyin: he2 xiao3 ruan3 yan3 gan3 shi2 yun4
titleSlug: he-xiao-ruan-yan-gan-shi-yun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豆笾列炙凌丘垤，有酒如渑旨且洌。
- 得似年丰世小康，渔樵结社谈蜚屑。
- 畏途羊肠徧宇县，二十年间行未彻。
- 忧时无力为支撑，问计商颜未能决。
- 频年水旱酿灾眚，况复刀兵值空劫。
- 剜疮补肉不遑恤，椎肤沥髓供一切。
- 诗歌硕鼠想乐郊，泽自无鱼可堪竭。
- 何时天狼陨芒焰，尽驱狐兔絷故穴。
- 危机欲济重坎陷，暴征须戢猛火烈。
- 所期世路静风尘，甘隠瓜畴耘露瓞。
- 阿咸年少知激昂，勉法前修立功业。

## 拼音
- dou4 bian1 lie4 zhi4 ling2 qiu1 die2 ， you3 jiu3 ru2 mian3 zhi3 qie3 lie4 。
- de2 si4 nian2 feng1 shi4 xiao3 kang1 ， yu2 qiao2 jie2 she4 tan2 fei1 xie4 。
- wei4 tu2 yang2 chang2 bian4 yu3 xian4 ， er4 shi2 nian2 jian1 xing2 wei4 che4 。
- you1 shi2 wu2 li4 wei4 zhi1 cheng1 ， wen4 ji4 shang1 yan2 wei4 neng2 jue2 。
- pin2 nian2 shui3 han4 niang4 zai1 sheng3 ， kuang4 fu4 dao1 bing1 zhi2 kong1 jie2 。
- wan1 chuang1 bu3 rou4 bu4 huang2 xu4 ， zhui1 fu1 li4 sui3 gong4 yi2 qie4 。
- shi1 ge1 shuo4 shu3 xiang3 le4 jiao1 ， ze2 zi4 wu2 yu2 ke3 kan1 jie2 。
- he2 shi2 tian1 lang2 yun3 mang2 yan4 ， jin4 qu1 hu2 tu4 zhi2 gu4 xue2 。
- wei1 ji1 yu4 ji4 zhong4 kan3 xian4 ， bao4 zheng1 xu1 ji2 meng3 huo3 lie4 。
- suo3 qi1 shi4 lu4 jing4 feng1 chen2 ， gan1 yin3 gua1 chou2 yun2 lu4 die2 。
- a1 xian2 nian2 shao4 zhi1 ji1 ang2 ， mian3 fa3 qian2 xiu1 li4 gong1 ye4 。

## 注释

## 译文

## 赏析
