---
id: cheng-gong-xu-shou-ting-mai-shu-zu
title: 寿廷迈叔祖
titlePinyin: shou4 ting2 mai4 shu1 zu3
titleSlug: shou-ting-mai-shu-zu
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾宗谱牒祖通义，蝉联到公十五世。
- 五派之分同一源，如木有本瓜有蔕。
- 公家门户最赫奕，簪绂相承真鲜俪。
- 堂堂铁面渠州牧，能以方寸永来裔。
- 用之不尽地自宽，信有诗书为可继。
- 龙驹堕地汗流赭，修途万里自迢递。
- 箭锋巧中由基的，桂香悭与春官第。
- 谁知风雨短檠灯，惯作儒生穷活计。
- 彤檐问俗历三州，和平敛退锋芒锐。
- 羹藜任笑庖烟冷，嚼蜡倦亲歌舌脆。
- 似闻皇华催遣送，斗城未必能留滞。
- 广平传绪五百年，凛凛千钧若旒缀。
- 藉公一力为挽回，澡刷家声旧芳桂。
- 平生况耐反复看，穮蔉悬知多敛穧。
- 鼎来富贵正黑头，粲粲芝兰满庭砌。
- 周盟有幸联肺腑，鲁泮居然觉疣赘。
- 所愿宗风振寂寥，敢将末路窃声势。
- 雾雨蒙蒙梅子黄，廉泉堂上薰风细。
- 千金称寿意何如，自倚情亲为新制。

## 拼音
- wu2 zong1 pu3 die2 zu3 tong1 yi4 ， chan2 lian2 dao4 gong1 shi2 wu3 shi4 。
- wu3 pai4 zhi1 fen1 tong2 yi4 yuan2 ， ru2 mu4 you3 ben3 gua1 you3 di4 。
- gong1 jia0 men2 hu4 zui4 he4 yi4 ， zan1 fu2 xiang1 cheng2 zhen1 xian1 li4 。
- tang2 tang2 tie3 mian4 qu2 zhou1 mu4 ， neng2 yi3 fang1 cun4 yong3 lai2 yi4 。
- yong4 zhi1 bu2 jin4 di4 zi4 kuan1 ， xin4 you3 shi1 shu1 wei4 ke3 ji4 。
- long2 ju1 duo4 di4 han4 liu2 zhe3 ， xiu1 tu2 wan4 li3 zi4 tiao2 di4 。
- jian4 feng1 qiao3 zhong1 you2 ji1 de0 ， gui4 xiang1 qian1 yu3 chun1 guan1 di4 。
- shui2 zhi1 feng1 yu3 duan3 qing2 deng1 ， guan4 zuo4 ru2 sheng1 qiong2 huo2 ji4 。
- tong2 yan2 wen4 su2 li4 san1 zhou1 ， he2 ping2 lian3 tui4 feng1 mang2 rui4 。
- geng1 li2 ren4 xiao4 pao2 yan1 leng3 ， jiao2 la4 juan4 qin1 ge1 she2 cui4 。
- si4 wen2 huang2 hua2 cui1 qian3 song4 ， dou4 cheng2 wei4 bi4 neng2 liu2 zhi4 。
- guang3 ping2 chuan2 xu4 wu3 bai3 nian2 ， lin3 lin3 qian1 jun1 ruo4 liu2 zhui4 。
- jie4 gong1 yi2 li4 wei4 wan3 hui2 ， zao3 shua1 jia1 sheng1 jiu4 fang1 gui4 。
- ping2 sheng1 kuang4 nai4 fan3 fu4 kan4 ， biao1 gun3 xuan2 zhi1 duo1 lian3 ji4 。
- ding3 lai2 fu4 gui4 zheng4 hei1 tou2 ， can4 can4 zhi1 lan2 man3 ting2 qi4 。
- zhou1 meng2 you3 xing4 lian2 fei4 fu3 ， lu3 pan4 ju1 ran2 jue2 you2 zhui4 。
- suo3 yuan4 zong1 feng1 zhen4 ji4 liao2 ， gan3 jiang1 mo4 lu4 qie4 sheng1 shi4 。
- wu4 yu3 meng2 meng2 mei2 zi3 huang2 ， lian2 quan2 tang2 shang4 xun1 feng1 xi4 。
- qian1 jin1 cheng1 shou4 yi4 he2 ru2 ， zi4 yi3 qing2 qin1 wei4 xin1 zhi4 。

## 注释

## 译文

## 赏析
