---
id: cheng-gong-xu-ni-jiu-song-qi-yi
title: 拟九颂  其一
titlePinyin: ni3 jiu3 song4     qi2 yi1
titleSlug: ni-jiu-song-qi-yi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙吟兮九渊，鹤唳兮九天。
- 飞僊兮下寥阔，鹤可驭兮龙可鞭。
- 白云兮坌谷，飞泉兮鸣筑。
- 掇瑶草兮帝庭，搴琼林兮木末。
- 问老僊兮何为，珠庭宴兮悦怡。
- 启琼笈兮探道帙，盼灵童兮往授之。
- 粲僊李兮芳奕叶，主斯文兮千岁期。
- 维嵩岳兮峻极，繄甫申兮孕质。
- 彼圩顶兮尼丘，非毓圣兮何述。
- 伟兹山兮万仞，独载英兮一家。
- 下培𪣻兮何有，上帝阍兮可排。
- 龙奋髯兮翔骞，鹤整翮兮褊褼。
- 洒瓢滴兮泽苗槁，何蕙帐兮吾久淹。

## 拼音
- long2 yin2 xi1 jiu3 yuan1 ， he4 li4 xi1 jiu3 tian1 。
- fei1 xian1 xi1 xia4 liao2 kuo4 ， he4 ke3 yu4 xi1 long2 ke3 bian1 。
- bai2 yun2 xi1 ben4 gu3 ， fei1 quan2 xi1 ming2 zhu4 。
- duo1 yao2 cao3 xi1 di4 ting2 ， qian1 qiong2 lin2 xi1 mu4 mo4 。
- wen4 lao3 xian1 xi1 he2 wei4 ， zhu1 ting2 yan4 xi1 yue4 yi2 。
- qi3 qiong2 ji2 xi1 tan4 dao4 zhi4 ， pan4 ling2 tong2 xi1 wang3 shou4 zhi1 。
- can4 xian1 li3 xi1 fang1 yi4 ye4 ， zhu3 si1 wen2 xi1 qian1 sui4 qi1 。
- wei2 song1 yue4 xi1 jun4 ji2 ， yi1 fu3 shen1 xi1 yun4 zhi4 。
- bi3 xu1 ding3 xi1 ni2 qiu1 ， fei1 yu4 sheng4 xi1 he2 shu4 。
- wei3 zi1 shan1 xi1 wan4 ren4 ， du2 zai3 ying1 xi1 yi4 jia1 。
- xia4 pei2 lou2 xi1 he2 you3 ， shang4 di4 hun1 xi1 ke3 pai2 。
- long2 fen4 ran2 xi1 xiang2 qian1 ， he4 zheng3 he2 xi1 bian3 xian1 。
- sa3 piao2 di1 xi1 ze2 miao2 gao3 ， he2 hui4 zhang4 xi1 wu2 jiu3 yan1 。

## 注释

## 译文

## 赏析
