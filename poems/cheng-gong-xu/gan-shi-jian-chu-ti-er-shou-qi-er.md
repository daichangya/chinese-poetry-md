---
id: cheng-gong-xu-gan-shi-jian-chu-ti-er-shou-qi-er
title: 感事建除体二首  其二
titlePinyin: gan3 shi4 jian4 chu2 ti3 er4 shou3     qi2 er4
titleSlug: gan-shi-jian-chu-ti-er-shou-qi-er
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建大将旗鼓，遴选兹维艰。
- 除授得其人，国势维泰山。
- 满朝绶若若，熟谋须万全。
- 平生想卫霍，摧枯无留难。
- 定论真黩武，亦足激懦孱。
- 执爵酹太宫，感慨清泪潸。
- 破敌岂无策，百年祇长叹。
- 危机屡反复，地险失故关。
- 成败虽运数，人谋忌𫍙谩。
- 收民心第一，根本无创残。
- 开纳智与勇，及时护风寒。
- 闭口勿多言，天道谅好还。

## 拼音
- jian4 da4 jiang4 qi2 gu3 ， lin2 xuan3 zi1 wei2 jian1 。
- chu2 shou4 de2 qi2 ren2 ， guo2 shi4 wei2 tai4 shan1 。
- man3 chao2 shou4 ruo4 ruo4 ， shu2 mou2 xu1 wan4 quan2 。
- ping2 sheng1 xiang3 wei4 huo4 ， cui1 ku1 wu2 liu2 nan2 。
- ding4 lun4 zhen1 du2 wu3 ， yi4 zu2 ji1 nuo4 chan2 。
- zhi2 jue2 lei4 tai4 gong1 ， gan3 kai3 qing1 lei4 shan1 。
- po4 di2 qi3 wu2 ce4 ， bai3 nian2 qi2 chang2 tan4 。
- wei1 ji1 lü3 fan3 fu4 ， di4 xian3 shi1 gu4 guan1 。
- cheng2 bai4 sui1 yun4 shu4 ， ren2 mou2 ji4 𫍙 man4 。
- shou1 min2 xin1 di4 yi1 ， gen1 ben3 wu2 chuang4 can2 。
- kai1 na4 zhi4 yu3 yong3 ， ji2 shi2 hu4 feng1 han2 。
- bi4 kou3 wu4 duo1 yan2 ， tian1 dao4 liang4 hao3 hai2 。

## 注释

## 译文

## 赏析
