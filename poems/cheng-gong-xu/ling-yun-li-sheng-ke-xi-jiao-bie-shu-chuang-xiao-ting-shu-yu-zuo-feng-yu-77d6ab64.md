---
id: cheng-gong-xu-ling-yun-li-sheng-ke-xi-jiao-bie-shu-chuang-xiao-ting-shu-yu-zuo-feng-yu-77d6ab64
title: 凌云李圣可西郊别墅创小亭属余作风月无边古篆四字为扁颜平冈冯炳仲赋诗和者盈轴因赋此
titlePinyin: ling2 yun2 li3 sheng4 ke3 xi1 jiao1 bie2 shu4 chuang4 xiao3 ting2 shu3 yu2 zuo4 feng1 yue4 wu2 bian1 gu3 zhuan4 si4 zi4 wei4 bian3 yan2 ping2 gang1 feng2 bing3 zhong4 fu4 shi1 he2 zhe3 ying2 zhou2 yin1 fu4 ci3
titleSlug: ling-yun-li-sheng-ke-xi-jiao-bie-shu-chuang-xiao-ting-shu-yu-zuo-feng-yu-77d6ab64
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我不愿筑受降城朔方职总管，又不愿金狨系马西池万人看。
- 只愿宽闲寂寞滨，倚醉高吟青玉案。
- 秋霜斫蟹草泥滑，春浪叉鱼杨柳贯。
- 江湖长恐寸心违，世界饶君左手断。
- 水寒轩槛碧万顷，山扫巫娥云一段。
- 鹤唳那愁蕙帐空，羊裘未让严陵岸。
- 是家太白孕英精，待诏銮坡摛藻翰。
- 藕船驾得玉井来，荔支腰重金章焕。
- 至今人物说淳熙，可并成周歌伴奂。
- 谁令七叶侍中貂，风月无边奉娱玩。
- 牺尊屡唤𣂏玉液，科斗何能体先汉。
- 相期云路早骞翔，分明世泽流波漫。

## 拼音
- wo3 bu2 yuan4 zhu4 shou4 xiang2 cheng2 shuo4 fang1 zhi2 zong3 guan3 ， you4 bu2 yuan4 jin1 rong2 xi4 ma3 xi1 chi2 wan4 ren2 kan4 。
- zhi1 yuan4 kuan1 xian2 ji4 mo4 bin1 ， yi3 zui4 gao1 yin2 qing1 yu4 an4 。
- qiu1 shuang1 zhuo2 xie4 cao3 ni2 hua2 ， chun1 lang4 cha1 yu2 yang2 liu3 guan4 。
- jiang1 hu2 chang2 kong3 cun4 xin1 wei2 ， shi4 jie4 rao2 jun1 zuo3 shou3 duan4 。
- shui3 han2 xuan1 kan3 bi4 wan4 qing3 ， shan1 sao3 wu1 e2 yun2 yi2 duan4 。
- he4 li4 na4 chou2 hui4 zhang4 kong1 ， yang2 qiu2 wei4 rang4 yan2 ling2 an4 。
- shi4 jia1 tai4 bai2 yun4 ying1 jing1 ， dai4 zhao4 luan2 po1 chi1 zao3 han4 。
- ou3 chuan2 jia4 de2 yu4 jing3 lai2 ， li4 zhi1 yao1 zhong4 jin1 zhang1 huan4 。
- zhi4 jin1 ren2 wu4 shuo1 chun2 xi1 ， ke3 bing4 cheng2 zhou1 ge1 ban4 huan4 。
- shui2 ling4 qi1 ye4 shi4 zhong1 diao1 ， feng1 yue4 wu2 bian1 feng4 yu2 wan2 。
- xi1 zun1 lü3 huan4 𣂏 yu4 ye4 ， ke1 dou4 he2 neng2 ti3 xian1 han4 。
- xiang1 qi1 yun2 lu4 zao3 qian1 xiang2 ， fen1 ming2 shi4 ze2 liu2 bo1 man4 。

## 注释

## 译文

## 赏析
