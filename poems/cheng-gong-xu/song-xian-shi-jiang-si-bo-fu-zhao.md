---
id: cheng-gong-xu-song-xian-shi-jiang-si-bo-fu-zhao
title: 送宪使江寺簿赴召
titlePinyin: song4 xian4 shi3 jiang1 si4 bo2 fu4 zhao4
titleSlug: song-xian-shi-jiang-si-bo-fu-zhao
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沃野三千里，春风十六城。
- 顾忧宁易释，遣送定非轻。
- 忆昔光华赋，随轩老稚迎。
- 根株探吏蠹，疴痒察人情。
- 汉网宁疏漏，周原数按行。
- 堰渠丰𫁂䅉，犴户绝笞榜。
- 六诏寂无警，三农容杂耕。
- 与民为父母，敛惠到孤惸。
- 江汉今犹昔，人才世载英。
- 颓流无砥柱，公道莽榛荆。
- 能使薰莸别，端由藻鉴明。
- 纲条虽整肃，襟度乃恢宏。
- 行路无思犯，濡丝已载赓。
- 前旒应渴见，方底趣终更。
- 岂有坳堂水，能容碧海鲸。
- 伫翔幽谷羽，入啭上林鶑。
- 闻道宗风媺，推高月旦评。
- 荣非同象笏，爱亦异金籯。
- 博士尤姱节，端公更直声。
- 流芳镌琬琰，仍世盛簪缨。
- 早并胶庠彦，同为馆下生。
- 诗书勤澡濯，声誉响铿鍧。
- 棘路仙班近，麻坛守绂荣。
- 徒劳将使指，未足展修名。
- 王事犹多难，朝阳待一鸣。
- 吾君元盛德，庙算岂佳兵。
- 鹬蚌牢相守，貔貅滞远征。
- 秋砧霜满户，晓角月连营。
- 纵幸齐疆复，难轻海上盟。
- 所忧新鬼大，何日泰阶平。
- 世论难撑拄，天时会扩清。
- 狼心宁易厌，鲂尾恐加赪。
- 椎剥无余算，丝何忍取赢。
- 急须元气护，可使内忧并。
- 否极当逢泰，屯余合遇亨。
- 丝纶九天下，羽翼一朝成。
- 已卜皇图永，宁忧敌势勍。
- 公归瞻负扆，朝罢谒阿衡。
- 勿吝谋猷告，频将底里倾。
- 致身须豹尾，平武即鹏程。
- 有客青衫陋，逢人白眼瞠。
- 愧无长袖舞，愁对短灯檠。
- 天悯龙钟极，身遭鉴赏精。
- 盐车华锦绣，土鼓发韺䪫。
- 披豁叨深眷，暌违耿素诚。
- 谁云鸳序远，忍欠鲤鱼烹。
- 愿效鹰鹯击，生憎虎豹狞。
- 送公腾召驾，撩我动心旌。
- 湔祓慙褒衮，凄凉乏报琼。
- 松筠青不落，看取岁峥嵘。

## 拼音
- wo4 ye3 san1 qian1 li3 ， chun1 feng1 shi2 liu4 cheng2 。
- gu4 you1 ning2 yi4 shi4 ， qian3 song4 ding4 fei1 qing1 。
- yi4 xi1 guang1 hua2 fu4 ， sui2 xuan1 lao3 zhi4 ying2 。
- gen1 zhu1 tan4 li4 du4 ， ke1 yang3 cha2 ren2 qing2 。
- han4 wang3 ning2 shu1 lou4 ， zhou1 yuan2 shu4 an4 xing2 。
- yan4 qu2 feng1 𫁂 䅉 ， an4 hu4 jue2 chi1 bang3 。
- liu4 zhao4 ji4 wu2 jing3 ， san1 nong2 rong2 za2 geng1 。
- yu3 min2 wei4 fu4 mu3 ， lian3 hui4 dao4 gu1 qiong2 。
- jiang1 han4 jin1 you2 xi1 ， ren2 cai2 shi4 zai3 ying1 。
- tui2 liu2 wu2 di3 zhu4 ， gong1 dao4 mang3 zhen1 jing1 。
- neng2 shi3 xun1 you2 bie2 ， duan1 you2 zao3 jian4 ming2 。
- gang1 tiao2 sui1 zheng3 su4 ， jin1 du4 nai3 hui1 hong2 。
- xing2 lu4 wu2 si1 fan4 ， ru2 si1 yi3 zai3 geng1 。
- qian2 liu2 ying4 ke3 jian4 ， fang1 di3 qu4 zhong1 geng4 。
- qi3 you3 ao4 tang2 shui3 ， neng2 rong2 bi4 hai3 jing1 。
- zhu4 xiang2 you1 gu3 yu3 ， ru4 zhuan4 shang4 lin2 ying1 。
- wen2 dao4 zong1 feng1 mei3 ， tui1 gao1 yue4 dan4 ping2 。
- rong2 fei1 tong2 xiang4 hu4 ， ai4 yi4 yi4 jin1 ying2 。
- bo2 shi4 you2 kua1 jie2 ， duan1 gong1 geng4 zhi2 sheng1 。
- liu2 fang1 juan1 wan3 yan3 ， reng2 shi4 sheng4 zan1 ying1 。
- zao3 bing4 jiao1 xiang2 yan4 ， tong2 wei4 guan3 xia4 sheng1 。
- shi1 shu1 qin2 zao3 zhuo2 ， sheng1 yu4 xiang3 keng1 hong1 。
- ji2 lu4 xian1 ban1 jin4 ， ma2 tan2 shou3 fu2 rong2 。
- tu2 lao2 jiang1 shi3 zhi3 ， wei4 zu2 zhan3 xiu1 ming2 。
- wang2 shi4 you2 duo1 nan2 ， chao2 yang2 dai4 yi4 ming2 。
- wu2 jun1 yuan2 sheng4 de2 ， miao4 suan4 qi3 jia1 bing1 。
- yu4 bang4 lao2 xiang1 shou3 ， pi2 xiu1 zhi4 yuan3 zheng1 。
- qiu1 zhen1 shuang1 man3 hu4 ， xiao3 jiao3 yue4 lian2 ying2 。
- zong4 xing4 qi2 jiang1 fu4 ， nan2 qing1 hai3 shang4 meng2 。
- suo3 you1 xin1 gui3 da4 ， he2 ri4 tai4 jie1 ping2 。
- shi4 lun4 nan2 cheng1 zhu3 ， tian1 shi2 hui4 kuo4 qing1 。
- lang2 xin1 ning2 yi4 yan4 ， fang2 wei3 kong3 jia1 cheng1 。
- zhui1 bao1 wu2 yu2 suan4 ， si1 he2 ren3 qu3 ying2 。
- ji2 xu1 yuan2 qi4 hu4 ， ke3 shi3 nei4 you1 bing4 。
- fou3 ji2 dang1 feng2 tai4 ， tun2 yu2 he2 yu4 heng1 。
- si1 lun2 jiu3 tian1 xia4 ， yu3 yi4 yi4 chao2 cheng2 。
- yi3 bu3 huang2 tu2 yong3 ， ning2 you1 di2 shi4 qing2 。
- gong1 gui1 zhan1 fu4 yi3 ， chao2 ba4 ye4 a1 heng2 。
- wu4 lin4 mou2 you2 gao4 ， pin2 jiang1 di3 li3 qing1 。
- zhi4 shen1 xu1 bao4 wei3 ， ping2 wu3 ji2 peng2 cheng2 。
- you3 ke4 qing1 shan1 lou4 ， feng2 ren2 bai2 yan3 cheng1 。
- kui4 wu2 chang2 xiu4 wu3 ， chou2 dui4 duan3 deng1 qing2 。
- tian1 min3 long2 zhong1 ji2 ， shen1 zao1 jian4 shang3 jing1 。
- yan2 che1 hua2 jin3 xiu4 ， tu3 gu3 fa1 ying1 䪫 。
- pi1 huo1 dao1 shen1 juan4 ， kui2 wei2 geng3 su4 cheng2 。
- shui2 yun2 yuan1 xu4 yuan3 ， ren3 qian4 li3 yu2 peng1 。
- yuan4 xiao4 ying1 zhan1 ji1 ， sheng1 zeng1 hu3 bao4 ning2 。
- song4 gong1 teng2 zhao4 jia4 ， liao2 wo3 dong4 xin1 jing1 。
- jian1 fu2 can2 bao1 gun3 ， qi1 liang2 fa2 bao4 qiong2 。
- song1 yun2 qing1 bu2 luo4 ， kan4 qu3 sui4 zheng1 rong2 。

## 注释

## 译文

## 赏析
