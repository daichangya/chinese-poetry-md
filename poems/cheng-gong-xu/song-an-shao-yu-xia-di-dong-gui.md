---
id: cheng-gong-xu-song-an-shao-yu-xia-di-dong-gui
title: 送安少愚下第东归
titlePinyin: song4 an1 shao3 yu2 xia4 di4 dong1 gui1
titleSlug: song-an-shao-yu-xia-di-dong-gui
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年游凌云，传观一篇书。
- 问客谁所作，作者安少愚。
- 少愚宾城人，万里走东吴。
- 悯俗日抢攘，正途欲荒芜。
- 磊块不能平，忧愤何当摅。
- 推枕一长叹，落笔万字余。
- 才难缪取舍，政棼费爬梳。
- 国雠不可忘，储德要力扶。
- 肝膈无留藏，首末详绎铺。
- 吾岂贪狥名，致主于唐虞。
- 书成诣匦投，甘心斧钺诛。
- 九天隔云雨，万目争睢盱。
- 圣恩不忍杀，放使归田庐。
- 我心日起敬，未见长欷歔。
- 今年科诏颁，君来试成都。
- 邂逅忽倾盖，名下信不虚。
- 貌不逾中人，若为胆满躯。
- 革囊三尺剑，束书一蹇馿。
- 蹙頞谈世事，抵掌嗤俗儒。
- 慨慷三策陈，傲睨众口谀。
- 诸公眼如月，谁遣紫夺朱。
- 少愚冁然笑，得失毫发如。
- 行止谅由天，通塞何关渠。
- 归欤三间茅，搜我万卷储。
- 抱膝梁父吟，曲肱味道腴。
- 雅志期古人，昂昂千里驹。
- 安能徇众兆，泛泛水中凫。
- 今晨忽叩门，谒我掺执袪。
- 剧谈重激昂，欲去仍踟蹰。
- 时俗竞佻巧，捷径争驰趋。
- 悦耳或为忠，仕道宁免迂。
- 啗以鼎食味，诱以蛾眉姝。
- 煌煌万钉饶，翼翼潭府居。
- 众醉日以酣，独立谁为徒。
- 世岂有巢由，甘受泥滓污。
- 或俛首州县，或遁迹樵渔。
- 顾谓今乏材，毋乃几厚诬。
- 失计如我辈，苟为五斗驱。
- 有志困风尘，浮沉非故吾。
- 思昔新法行，士有郑介夫。
- 斥监安上门，愤世胆气粗。
- 一朝勾驿传，奏疏列画图。
- 天子恻然感，民力几少苏。
- 九原凛如生，千载足起予。
- 荆舒最护短，植党盘要途。
- 如何职冗贱，九关许叫呼。
- 偪仄复偪仄，视今良可吁。
- 喧然众楚咻，甘作嬴秦拘。
- 所以见君子，羞汗如陨珠。
- 牛骥不同皂，鸡凤宁同笯。
- 要当操此心，圣贤为范模。
- 借问兰玉弃，如何萧艾敷。
- 诗成为君歌，临风怳喑呜。
- 向来清庙瑟，忍滥齐门竽。

## 拼音
- qu4 nian2 you2 ling2 yun2 ， chuan2 guan1 yi4 pian1 shu1 。
- wen4 ke4 shui2 suo3 zuo4 ， zuo4 zhe3 an1 shao3 yu2 。
- shao3 yu2 bin1 cheng2 ren2 ， wan4 li3 zou3 dong1 wu2 。
- min3 su2 ri4 qiang3 rang3 ， zheng4 tu2 yu4 huang1 wu2 。
- lei3 kuai4 bu4 neng2 ping2 ， you1 fen4 he2 dang1 shu1 。
- tui1 zhen3 yi4 chang2 tan4 ， luo4 bi3 wan4 zi4 yu2 。
- cai2 nan2 miu4 qu3 she3 ， zheng4 fen2 fei4 pa2 shu1 。
- guo2 chou2 bu4 ke3 wang4 ， chu3 de2 yao4 li4 fu2 。
- gan1 ge2 wu2 liu2 cang2 ， shou3 mo4 xiang2 yi4 pu4 。
- wu2 qi3 tan1 xun4 ming2 ， zhi4 zhu3 yu2 tang2 yu2 。
- shu1 cheng2 yi4 gui3 tou2 ， gan1 xin1 fu3 yue4 zhu1 。
- jiu3 tian1 ge2 yun2 yu3 ， wan4 mu4 zheng1 sui1 xu1 。
- sheng4 en1 bu4 ren3 sha1 ， fang4 shi3 gui1 tian2 lu2 。
- wo3 xin1 ri4 qi3 jing4 ， wei4 jian4 chang2 xi1 xu1 。
- jin1 nian2 ke1 zhao4 ban1 ， jun1 lai2 shi4 cheng2 du1 。
- xie4 hou4 hu1 qing1 gai4 ， ming2 xia4 xin4 bu4 xu1 。
- mao4 bu4 yu2 zhong1 ren2 ， ruo4 wei4 dan3 man3 qu1 。
- ge2 nang2 san1 chi3 jian4 ， shu4 shu1 yi4 jian3 lu2 。
- cu4 e4 tan2 shi4 shi4 ， di3 zhang3 chi1 su2 ru2 。
- kai3 kang1 san1 ce4 chen2 ， ao4 ni4 zhong4 kou3 yu2 。
- zhu1 gong1 yan3 ru2 yue4 ， shui2 qian3 zi3 duo2 zhu1 。
- shao3 yu2 chan3 ran2 xiao4 ， de2 shi1 hao2 fa1 ru2 。
- xing2 zhi3 liang4 you2 tian1 ， tong1 sai1 he2 guan1 qu2 。
- gui1 yu2 san1 jian1 mao2 ， sou1 wo3 wan4 juan4 chu3 。
- bao4 xi1 liang2 fu4 yin2 ， qu1 gong1 wei4 dao4 yu2 。
- ya3 zhi4 qi1 gu3 ren2 ， ang2 ang2 qian1 li3 ju1 。
- an1 neng2 xun4 zhong4 zhao4 ， fan4 fan4 shui3 zhong1 fu2 。
- jin1 chen2 hu1 kou4 men2 ， ye4 wo3 chan1 zhi2 qu1 。
- ju4 tan2 zhong4 ji1 ang2 ， yu4 qu4 reng2 chi2 chu2 。
- shi2 su2 jing4 tiao1 qiao3 ， jie2 jing4 zheng1 chi2 qu1 。
- yue4 er3 huo4 wei4 zhong1 ， shi4 dao4 ning2 mian3 yu1 。
- dan4 yi3 ding3 shi2 wei4 ， you4 yi3 e2 mei2 shu1 。
- huang2 huang2 wan4 ding1 rao2 ， yi4 yi4 tan2 fu3 ju1 。
- zhong4 zui4 ri4 yi3 han1 ， du2 li4 shui2 wei4 tu2 。
- shi4 qi3 you3 chao2 you2 ， gan1 shou4 ni2 zi3 wu1 。
- huo4 fu3 shou3 zhou1 xian4 ， huo4 dun4 ji4 qiao2 yu2 。
- gu4 wei4 jin1 fa2 cai2 ， wu2 nai3 ji3 hou4 wu1 。
- shi1 ji4 ru2 wo3 bei4 ， gou3 wei4 wu3 dou3 qu1 。
- you3 zhi4 kun4 feng1 chen2 ， fu2 chen2 fei1 gu4 wu2 。
- si1 xi1 xin1 fa3 xing2 ， shi4 you3 zheng4 jie4 fu1 。
- chi4 jian1 an1 shang4 men2 ， fen4 shi4 dan3 qi4 cu1 。
- yi4 chao2 gou1 yi4 chuan2 ， zou4 shu1 lie4 hua4 tu2 。
- tian1 zi3 ce4 ran2 gan3 ， min2 li4 ji3 shao3 su1 。
- jiu3 yuan2 lin3 ru2 sheng1 ， qian1 zai3 zu2 qi3 yu3 。
- jing1 shu1 zui4 hu4 duan3 ， zhi2 dang3 pan2 yao4 tu2 。
- ru2 he2 zhi2 rong3 jian4 ， jiu3 guan1 xu3 jiao4 hu1 。
- bi1 ze4 fu4 bi1 ze4 ， shi4 jin1 liang2 ke3 xu1 。
- xuan1 ran2 zhong4 chu3 xiu1 ， gan1 zuo4 ying2 qin2 ju1 。
- suo3 yi3 jian4 jun1 zi3 ， xiu1 han4 ru2 yun3 zhu1 。
- niu2 ji4 bu4 tong2 zao4 ， ji1 feng4 ning2 tong2 nu2 。
- yao4 dang1 cao1 ci3 xin1 ， sheng4 xian2 wei4 fan4 mo2 。
- jie4 wen4 lan2 yu4 qi4 ， ru2 he2 xiao1 ai4 fu1 。
- shi1 cheng2 wei2 jun1 ge1 ， lin2 feng1 huang3 yin1 wu1 。
- xiang4 lai2 qing1 miao4 se4 ， ren3 lan4 qi2 men2 yu2 。

## 注释

## 译文

## 赏析
