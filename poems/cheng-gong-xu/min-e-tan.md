---
id: cheng-gong-xu-min-e-tan
title: 岷峨叹
titlePinyin: min2 e2 tan4
titleSlug: min-e-tan
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出门厌氛嚣，归卧集万感。
- 凭高一以眺，忽觉岷峨惨。
- 岷峨山色千古同，非烟非雾愁溟蒙。
- 杜陵昔叹珠玉走，彼犹有幸天府供。
- 人才何但珠玉贵，不得与尔包贡同上明光宫。
- 山灵对我有慙色，兹事如何专汝责。
- 非关地气有衰旺，直恐峡山之流日夜荡潏伤土脉。
- 不然君相造命天地同其公，车书万里文轨通。
- 南金东箭输不竭，岷峨之产何独穷。
- 沉思夜继日，叹息复叹息。
- 忽梦神官自天下，手持山灵一尺檄。
- 鸿蒙昔剖分，帝命作镇主坤文。
- 石纽之禹为帝平水土，周家创业系我彭濮人。
- 纪信忠汉世，甘受黄屋焚。
- 何武仗剑起，义不屈莽新。
- 费贻任永耻为井蛙辱，张纲李固义烈排秋旻。
- 炎精焰冷国鼎峙，惟我全蜀倔强为汉臣。
- 人人名节九鼎重，余事文章兼隠沦。
- 子云相如王子渊，康山之李金华陈。
- 涪江钓叟卜君平，千载犹能想清尘。
- 皇皇艺祖得天统，北辰中天众星拱。
- 蜀远只在殿西头，一言撤尽藩墙壅。
- 陈苏范氏奋孤寒，事业词华两推重。
- 渡江勋绩张与虞，太史之李如晋董。
- 江汉炳灵世载英，摭之前牒如丹青。
- 昔何烜兮今昧昧，山灵未必真忘情。
- 富贵由来多捷径，强聒最为蜀人病。
- 君不见山泽之臞宋郎中，奏篇语泄经远屏。
- 经明行修李兵部，陛对万言伤骨鲠。
- 气豪最说薛秘书，去国七年惟日饮。
- 陛下何曾讐谠言，睢盱万目宁汝捐。
- 伤哉三君皆九原，抵玉于地那得全。
- 幸今耆旧满岩穴，一一无非爽邦哲。
- 柱史德望国蓍龟，开府忠丹老弥烈。
- 参政未起东山卧，李也立螭著名节。
- 少卿仙谷勤著书，渡泸归钓二江雪。
- 侍郎斥还病少瘳，校书执丧愤尤切。
- 庙堂何忍蜀才弃，渠自方头触人忌。
- 岷峨为渠方含羞，渠不知悔尚我尤。
- 汝行为我丁宁说与诸贤道，二府荣途岂难到。
- 九重天上列仙班，厚禄高官清且要。
- 凿方何能入枘圆，使少贬之宁不然。
- 我闻斯言意戃怳，梦觉披衣独惆怅。
- 穷达其如天命何，为士当先识趣向。
- 诸贤等是儒中英，秉心那知有得丧。
- 凭谁为我谢山灵，彼达观兮宁可诳。
- 呜呼参井之躔五十有六州，文风自古能与齐鲁侔。
- 三光气全爱护犹如心与腹，今半天下视之乃若赘与疣。
- 恋刍伏下姑汝留，不然朝奏暮斥急理溯峡之扁舟。
- 君看两三使节晨星犹，下此六六州县皆依流。
- 纵有志士能姱修，长安日远可想不可游。
- 立贤无方自古训，谁能叩阍上诉十二之冕旒。
- 才生于世养之艰而折之易，譬诸豫章杞梓仓猝宁可求。
- 风尘澒洞暗宇县，不有烝徒谁与谋。
- 白驹空谷长逍遥，可能絷之永今朝。
- 我歌慷慨兮岂独私为岷峨愁，劳心悄悄兮实与天地先其忧。

## 拼音
- chu1 men2 yan4 fen1 ao2 ， gui1 wo4 ji2 wan4 gan3 。
- ping2 gao1 yi4 yi3 tiao4 ， hu1 jue2 min2 e2 can3 。
- min2 e2 shan1 se4 qian1 gu3 tong2 ， fei1 yan1 fei1 wu4 chou2 ming2 meng2 。
- du4 ling2 xi1 tan4 zhu1 yu4 zou3 ， bi3 you2 you3 xing4 tian1 fu3 gong4 。
- ren2 cai2 he2 dan4 zhu1 yu4 gui4 ， bu4 de2 yu3 er3 bao1 gong4 tong2 shang4 ming2 guang1 gong1 。
- shan1 ling2 dui4 wo3 you3 can2 se4 ， zi1 shi4 ru2 he2 zhuan1 ru3 ze2 。
- fei1 guan1 di4 qi4 you3 shuai1 wang4 ， zhi2 kong3 xia2 shan1 zhi1 liu2 ri4 ye4 dang4 yu4 shang1 tu3 mai4 。
- bu4 ran2 jun1 xiang1 zao4 ming4 tian1 di4 tong2 qi2 gong1 ， che1 shu1 wan4 li3 wen2 gui3 tong1 。
- nan2 jin1 dong1 jian4 shu1 bu4 jie2 ， min2 e2 zhi1 chan3 he2 du2 qiong2 。
- chen2 si1 ye4 ji4 ri4 ， tan4 xi1 fu4 tan4 xi1 。
- hu1 meng4 shen2 guan1 zi4 tian1 xia4 ， shou3 chi2 shan1 ling2 yi4 chi3 xi2 。
- hong2 meng2 xi1 pou1 fen1 ， di4 ming4 zuo4 zhen4 zhu3 kun1 wen2 。
- shi2 niu3 zhi1 yu3 wei4 di4 ping2 shui3 tu3 ， zhou1 jia1 chuang4 ye4 xi4 wo3 peng2 pu2 ren2 。
- ji4 xin4 zhong1 han4 shi4 ， gan1 shou4 huang2 wu1 fen2 。
- he2 wu3 zhang4 jian4 qi3 ， yi4 bu4 qu1 mang3 xin1 。
- fei4 yi2 ren4 yong3 chi3 wei4 jing3 wa1 ru3 ， zhang1 gang1 li3 gu4 yi4 lie4 pai2 qiu1 min2 。
- yan2 jing1 yan4 leng3 guo2 ding3 zhi4 ， wei2 wo3 quan2 shu3 jue2 jiang4 wei4 han4 chen2 。
- ren2 ren2 ming2 jie2 jiu3 ding3 zhong4 ， yu2 shi4 wen2 zhang1 jian1 yin3 lun2 。
- zi3 yun2 xiang1 ru2 wang2 zi3 yuan1 ， kang1 shan1 zhi1 li3 jin1 hua2 chen2 。
- fu2 jiang1 diao4 sou3 bu3 jun1 ping2 ， qian1 zai3 you2 neng2 xiang3 qing1 chen2 。
- huang2 huang2 yi4 zu3 de2 tian1 tong3 ， bei3 chen2 zhong1 tian1 zhong4 xing1 gong3 。
- shu3 yuan3 zhi1 zai4 dian4 xi1 tou2 ， yi4 yan2 che4 jin4 fan1 qiang2 yong1 。
- chen2 su1 fan4 shi4 fen4 gu1 han2 ， shi4 ye4 ci2 hua2 liang3 tui1 zhong4 。
- du4 jiang1 xun1 ji4 zhang1 yu3 yu2 ， tai4 shi3 zhi1 li3 ru2 jin4 dong3 。
- jiang1 han4 bing3 ling2 shi4 zai3 ying1 ， zhi2 zhi1 qian2 die2 ru2 dan1 qing1 。
- xi1 he2 xuan1 xi1 jin1 mei4 mei4 ， shan1 ling2 wei4 bi4 zhen1 wang4 qing2 。
- fu4 gui4 you2 lai2 duo1 jie2 jing4 ， qiang2 guo1 zui4 wei4 shu3 ren2 bing4 。
- jun1 bu2 jian4 shan1 ze2 zhi1 qu2 song4 lang2 zhong1 ， zou4 pian1 yu3 xie4 jing1 yuan3 ping2 。
- jing1 ming2 xing2 xiu1 li3 bing1 bu4 ， bi4 dui4 wan4 yan2 shang1 gu3 geng3 。
- qi4 hao2 zui4 shuo1 xue1 mi4 shu1 ， qu4 guo2 qi1 nian2 wei2 ri4 yin3 。
- bi4 xia4 he2 ceng2 chou2 dang3 yan2 ， sui1 xu1 wan4 mu4 ning2 ru3 juan1 。
- shang1 zai1 san1 jun1 jie1 jiu3 yuan2 ， di3 yu4 yu2 di4 na4 de2 quan2 。
- xing4 jin1 qi2 jiu4 man3 yan2 xue2 ， yi1 yi1 wu2 fei1 shuang3 bang1 zhe2 。
- zhu4 shi3 de2 wang4 guo2 shi1 gui1 ， kai1 fu3 zhong1 dan1 lao3 mi2 lie4 。
- can1 zheng4 wei4 qi3 dong1 shan1 wo4 ， li3 ye3 li4 chi1 zhu4 ming2 jie2 。
- shao3 qing1 xian1 gu3 qin2 zhu4 shu1 ， du4 lu2 gui1 diao4 er4 jiang1 xue3 。
- shi4 lang2 chi4 hai2 bing4 shao3 chou1 ， xiao4 shu1 zhi2 sang4 fen4 you2 qie4 。
- miao4 tang2 he2 ren3 shu3 cai2 qi4 ， qu2 zi4 fang1 tou2 chu4 ren2 ji4 。
- min2 e2 wei4 qu2 fang1 han2 xiu1 ， qu2 bu4 zhi1 hui3 shang4 wo3 you2 。
- ru3 xing2 wei2 wo3 ding1 ning2 shuo1 yu3 zhu1 xian2 dao4 ， er4 fu3 rong2 tu2 qi3 nan2 dao4 。
- jiu3 chong2 tian1 shang4 lie4 xian1 ban1 ， hou4 lu4 gao1 guan1 qing1 qie3 yao4 。
- zao2 fang1 he2 neng2 ru4 rui4 yuan2 ， shi3 shao3 bian3 zhi1 ning2 bu4 ran2 。
- wo3 wen2 si1 yan2 yi4 tang3 huang3 ， meng4 jue2 pi1 yi1 du2 chou2 chang4 。
- qiong2 da2 qi2 ru2 tian1 ming4 he2 ， wei4 shi4 dang1 xian1 shi2 qu4 xiang4 。
- zhu1 xian2 deng3 shi4 ru2 zhong1 ying1 ， bing3 xin1 na4 zhi1 you3 de2 sang4 。
- ping2 shui2 wei4 wo3 xie4 shan1 ling2 ， bi3 da2 guan1 xi1 ning4 ke3 kuang2 。
- wu1 hu1 can1 jing3 zhi1 chan2 wu3 shi2 you3 liu4 zhou1 ， wen2 feng1 zi4 gu3 neng2 yu3 qi2 lu3 mou2 。
- san1 guang1 qi4 quan2 ai4 hu4 you2 ru2 xin1 yu3 fu4 ， jin1 ban4 tian1 xia4 shi4 zhi1 nai3 ruo4 zhui4 yu3 you2 。
- lian4 chu2 fu2 xia4 gu1 ru3 liu2 ， bu4 ran2 chao2 zou4 mu4 chi4 ji2 li3 su4 xia2 zhi1 pian1 zhou1 。
- jun1 kan4 liang3 san1 shi3 jie2 chen2 xing1 you2 ， xia4 ci3 liu4 liu4 zhou1 xian4 jie1 yi1 liu2 。
- zong4 you3 zhi4 shi4 neng2 kua1 xiu1 ， chang2 an1 ri4 yuan3 ke3 xiang3 bu4 ke3 you2 。
- li4 xian2 wu2 fang1 zi4 gu3 xun4 ， shui2 neng2 kou4 hun1 shang4 su4 shi2 er4 zhi1 mian3 liu2 。
- cai2 sheng1 yu2 shi4 yang3 zhi1 jian1 er2 zhe2 zhi1 yi4 ， pi4 zhu1 yu4 zhang1 qi3 zi3 cang1 cu4 ning4 ke3 qiu2 。
- feng1 chen2 hong4 dong4 an4 yu3 xian4 ， bu4 you3 zheng1 tu2 shui2 yu3 mou2 。
- bai2 ju1 kong1 gu3 chang2 xiao1 yao2 ， ke3 neng2 zhi2 zhi1 yong3 jin1 chao2 。
- wo3 ge1 kang1 kai3 xi1 qi3 du2 si1 wei4 min2 e2 chou2 ， lao2 xin1 qiao1 qiao1 xi1 shi2 yu3 tian1 di4 xian1 qi2 you1 。

## 注释

## 译文

## 赏析
