---
id: cheng-gong-xu-shang-lu-zhou-yang-shang-shu-si-shi-yun
title: 上泸州杨尚书四十韵
titlePinyin: shang4 lu2 zhou1 yang2 shang4 shu1 si4 shi2 yun4
titleSlug: shang-lu-zhou-yang-shang-shu-si-shi-yun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清莹玻璃水，巉岩石笋峰。
- 孕才供世用，有道致时雍。
- 阀阅宋清节，源流唐靖恭。
- 异时先太史，司匦事光宗。
- 忠愤排黄闼，忧危溢皂封。
- 扶颠重立极，涉笔但司农。
- 余地勤菑获，连城荐璧琮。
- 羽毛参薛凤，头角半荀龙。
- 赫奕夸分鼎，铿鍧响大镛。
- 云霄才直上，时运快遭逢。
- 袖馥麋丸赐，芸繙蠹简重。
- 亨衢无龃龉，按辔独从容。
- 监寺虽平进，班行叹乏供。
- 赐茶经幄暝，濡笔殿坳彤。
- 晓陛荷囊拥，春墀革履跫。
- 时来如邂逅，虑远妙弥缝。
- 霖雨睿思渴，云山归兴浓。
- 入辞亲黼座，宣劝滟金钟。
- 可使安耕稼，无劳访枸筇。
- 锦衣华故里，茸纛拂遐冲。
- 龙驾攀无及，乌号涕莫从。
- 嗣皇初访落，达孝极思庸。
- 故老尤纡眷，庭臣孰比踪。
- 威名震滇僰，治体嗣黄龚。
- 白羽闲春燕，黄埃歛夕烽。
- 官刑惩纵暴，民气化醇𬪩。
- 北定风簷敞，西来雪浪舂。
- 凭栏聊放目，忧国若为悰。
- 褒诏烦因任，真祠未许慵。
- 定知频侧席，胡不趣追锋。
- 念昔联瓜葛，游谈及菲葑。
- 驽骀劳剪拂，矿质费陶镕。
- 冰谷窘寒冻，石田加蕴爞。
- 摄斋时缓缓，衔感志忪忪。
- 世论方胶柱，人情谨护痈。
- 迟公归燮理，为国扫蒙茸。
- 溯日孤忠炯，飞霜两鬓松。
- 欲酬青玉案，何有色丝胸。
- 自笑疎顽甚，犹须砭剂攻。
- 兔丝虽小草，千丈托长松。

## 拼音
- qing1 ying2 bo1 li2 shui3 ， chan2 yan2 shi2 sun3 feng1 。
- yun4 cai2 gong4 shi4 yong4 ， you3 dao4 zhi4 shi2 yong1 。
- fa2 yue4 song4 qing1 jie2 ， yuan2 liu2 tang2 jing4 gong1 。
- yi4 shi2 xian1 tai4 shi3 ， si1 gui3 shi4 guang1 zong1 。
- zhong1 fen4 pai2 huang2 ta4 ， you1 wei1 yi4 zao4 feng1 。
- fu2 dian1 zhong4 li4 ji2 ， she4 bi3 dan4 si1 nong2 。
- yu2 di4 qin2 zi1 huo4 ， lian2 cheng2 jian4 bi4 cong2 。
- yu3 mao2 can1 xue1 feng4 ， tou2 jiao3 ban4 xun2 long2 。
- he4 yi4 kua1 fen1 ding3 ， keng1 hong1 xiang3 da4 yong1 。
- yun2 xiao1 cai2 zhi2 shang4 ， shi2 yun4 kuai4 zao1 feng2 。
- xiu4 fu4 mi2 wan2 ci4 ， yun2 fan1 du4 jian3 zhong4 。
- heng1 qu2 wu2 ju3 yu3 ， an4 pei4 du2 cong2 rong2 。
- jian1 si4 sui1 ping2 jin4 ， ban1 xing2 tan4 fa2 gong4 。
- ci4 cha2 jing1 wo4 ming2 ， ru2 bi3 dian4 ao4 tong2 。
- xiao3 bi4 he2 nang2 yong1 ， chun1 chi2 ge2 lü3 qiong2 。
- shi2 lai2 ru2 xie4 hou4 ， lü4 yuan3 miao4 mi2 feng2 。
- lin2 yu3 rui4 si1 ke3 ， yun2 shan1 gui1 xing1 nong2 。
- ru4 ci2 qin1 fu3 zuo4 ， xuan1 quan4 yan4 jin1 zhong1 。
- ke3 shi3 an1 geng1 jia4 ， wu2 lao2 fang3 gou3 qiong2 。
- jin3 yi1 hua2 gu4 li3 ， rong2 dao4 fu2 xia2 chong1 。
- long2 jia4 pan1 wu2 ji2 ， wu1 hao4 ti4 mo4 cong2 。
- si4 huang2 chu1 fang3 luo4 ， da2 xiao4 ji2 si1 yong1 。
- gu4 lao3 you2 yu1 juan4 ， ting2 chen2 shu2 bi3 zong1 。
- wei1 ming2 zhen4 dian1 bo2 ， zhi4 ti3 si4 huang2 gong1 。
- bai2 yu3 xian2 chun1 yan4 ， huang2 ai1 lian3 xi1 feng1 。
- guan1 xing2 cheng2 zong4 bao4 ， min2 qi4 hua4 chun2 nong2 。
- bei3 ding4 feng1 yan2 chang3 ， xi1 lai2 xue3 lang4 chong1 。
- ping2 lan2 liao2 fang4 mu4 ， you1 guo2 ruo4 wei4 cong2 。
- bao1 zhao4 fan2 yin1 ren4 ， zhen1 ci2 wei4 xu3 yong1 。
- ding4 zhi1 pin2 ce4 xi2 ， hu2 bu2 qu4 zhui1 feng1 。
- nian4 xi1 lian2 gua1 ge2 ， you2 tan2 ji2 fei1 feng1 。
- nu2 dai4 lao2 jian3 fu2 ， kuang4 zhi4 fei4 tao2 rong2 。
- bing1 gu3 jiong3 han2 dong4 ， shi2 tian2 jia1 yun4 chong2 。
- she4 zhai1 shi2 huan3 huan3 ， xian2 gan3 zhi4 song1 song1 。
- shi4 lun4 fang1 jiao1 zhu4 ， ren2 qing2 jin3 hu4 yong1 。
- chi2 gong1 gui1 xie4 li3 ， wei4 guo2 sao3 meng2 rong2 。
- su4 ri4 gu1 zhong1 jiong3 ， fei1 shuang1 liang3 bin4 song1 。
- yu4 chou2 qing1 yu4 an4 ， he2 you3 se4 si1 xiong1 。
- zi4 xiao4 shu1 wan2 shen4 ， you2 xu1 bian1 ji4 gong1 。
- tu4 si1 sui1 xiao3 cao3 ， qian1 zhang4 tuo1 chang2 song1 。

## 注释

## 译文

## 赏析
