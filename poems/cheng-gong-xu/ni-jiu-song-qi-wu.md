---
id: cheng-gong-xu-ni-jiu-song-qi-wu
title: 拟九颂  其五
titlePinyin: ni3 jiu3 song4     qi2 wu3
titleSlug: ni-jiu-song-qi-wu
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 貌棱层兮心洁贞，玉韫质兮金作声。
- 芙蓉冠兮独立，佩宝璐兮缤纷。
- 胡拳拳兮石友，期岁晚兮相守。
- 瞠俗眼兮老丑，自心知兮坚久。
- 彼平泉兮森离立，纷品第兮罗甲乙。
- 吾何嗜兮狷介，宁与汝兮同癖。
- 琴书兮左右，龟鹤兮前后。
- 觌面兮峥嵘，忘言兮一笑。
- 泰山兮非大，拳石兮非小。
- 体无不具兮，性何不有。
- 喦喦兮层霄，蔼肤寸兮泽九州。
- 时卷舒兮为世，亘古今兮独超。

## 拼音
- mao4 leng2 ceng2 xi1 xin1 jie2 zhen1 ， yu4 yun4 zhi4 xi1 jin1 zuo4 sheng1 。
- fu2 rong2 guan1 xi1 du2 li4 ， pei4 bao3 lu4 xi1 bin1 fen1 。
- hu2 quan2 quan2 xi1 shi2 you3 ， qi1 sui4 wan3 xi1 xiang1 shou3 。
- cheng1 su2 yan3 xi1 lao3 chou3 ， zi4 xin1 zhi1 xi1 jian1 jiu3 。
- bi3 ping2 quan2 xi1 sen1 li2 li4 ， fen1 pin3 di4 xi1 luo2 jia3 yi3 。
- wu2 he2 shi4 xi1 juan4 jie4 ， ning2 yu3 ru3 xi1 tong2 pi3 。
- qin2 shu1 xi1 zuo3 you4 ， gui1 he4 xi1 qian2 hou4 。
- di2 mian4 xi1 zheng1 rong2 ， wang4 yan2 xi1 yi2 xiao4 。
- tai4 shan1 xi1 fei1 da4 ， quan2 shi2 xi1 fei1 xiao3 。
- ti3 wu2 bu2 ju4 xi1 ， xing4 he2 bu4 you3 。
- yan2 yan2 xi1 ceng2 xiao1 ， ai3 fu1 cun4 xi1 ze2 jiu3 zhou1 。
- shi2 juan4 shu1 xi1 wei4 shi4 ， gen4 gu3 jin1 xi1 du2 chao1 。

## 注释

## 译文

## 赏析
