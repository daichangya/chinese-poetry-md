---
id: cheng-gong-xu-mu-pi-kou-ji-shi-wei-gu-mian-rong-shuai-he-jin-fu-ye
title: 木皮口纪事为故沔戎帅何进赋也
titlePinyin: mu4 pi2 kou3 ji4 shi4 wei4 gu4 mian3 rong2 shuai4 he2 jin4 fu4 ye3
titleSlug: mu-pi-kou-ji-shi-wei-gu-mian-rong-shuai-he-jin-fu-ye
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驱车木皮口，地接嘉陵市。
- 山川鬰盘纡，草木惨憔悴。
- 昔在岁辛卯，大将何憨子。
- 行营与贼遇，力战遂死此。
- 道逢田舍翁，款曲问所以。
- 耳目亲见闻，朴忠今无比。
- 沉鸷老不衰，甘苦同战士。
- 以此得士心，急难不相弃。
- 阃制力主和，岂虞敌情诡。
- 币篚方交驰，羽书俄狎至。
- 初冬二十五，坌入我内地。
- 或渡河而驰，或截路以伺。
- 俄然斡腹来，陡若自天坠。
- 诸军抽摘余，精锐能有几。
- 千兵仅乌合，转鬭殊未已。
- 可忍负将军，同生亦同死。
- 落日尘土昏，鼓寒声不起。
- 至今堆阜间，白骨犹纷委。
- 语罢声凄哽，相顾潜洒泪。
- 念昔佐戎轩，世屯未云弭。
- 主公极仁明，惨恻念此事。
- 露章求恤典，爵子严庙祀。
- 意将劝忠臣，为国当尽瘁。
- 儒守陈西和，武将田与李。
- 后先被褒录，名姓编国史。
- 敌知吾有人，心宁不畏忌。
- 自古重徂征，司命在主帅。
- 委托或非人，险阻那可恃。
- 呜呼数君子，一死甘若荠。
- 推原其本心，死奚益于世。
- 事大缪不然，舍生而取义。
- 乃知丈人吉，易自有深旨。
- 往辙忍复云，方来那得讳。
- 长谣激凄风，呜咽嘉陵水。

## 拼音
- qu1 che1 mu4 pi2 kou3 ， di4 jie1 jia1 ling2 shi4 。
- shan1 chuan1 yu4 pan2 yu1 ， cao3 mu4 can3 qiao2 cui4 。
- xi1 zai4 sui4 xin1 mao3 ， da4 jiang4 he2 han1 zi3 。
- xing2 ying2 yu3 zei2 yu4 ， li4 zhan4 sui4 si3 ci3 。
- dao4 feng2 tian2 she4 weng1 ， kuan3 qu3 wen4 suo3 yi3 。
- er3 mu4 qin1 jian4 wen2 ， pu3 zhong1 jin1 wu2 bi3 。
- chen2 zhi4 lao3 bu4 shuai1 ， gan1 ku3 tong2 zhan4 shi4 。
- yi3 ci3 de2 shi4 xin1 ， ji2 nan2 bu4 xiang1 qi4 。
- kun3 zhi4 li4 zhu3 he2 ， qi3 yu2 di2 qing2 gui3 。
- bi4 fei3 fang1 jiao1 chi2 ， yu3 shu1 e2 xia2 zhi4 。
- chu1 dong1 er4 shi2 wu3 ， ben4 ru4 wo3 nei4 di4 。
- huo4 du4 he2 er2 chi2 ， huo4 jie2 lu4 yi3 si4 。
- e2 ran2 wo4 fu4 lai2 ， dou3 ruo4 zi4 tian1 zhui4 。
- zhu1 jun1 chou1 zhai1 yu2 ， jing1 rui4 neng2 you3 ji3 。
- qian1 bing1 jin3 wu1 he2 ， zhuan3 dou4 shu1 wei4 yi3 。
- ke3 ren3 fu4 jiang1 jun1 ， tong2 sheng1 yi4 tong2 si3 。
- luo4 ri4 chen2 tu3 hun1 ， gu3 han2 sheng1 bu4 qi3 。
- zhi4 jin1 dui1 fu4 jian1 ， bai2 gu3 you2 fen1 wei3 。
- yu3 ba4 sheng1 qi1 geng3 ， xiang1 gu4 qian2 sa3 lei4 。
- nian4 xi1 zuo3 rong2 xuan1 ， shi4 tun2 wei4 yun2 mi3 。
- zhu3 gong1 ji2 ren2 ming2 ， can3 ce4 nian4 ci3 shi4 。
- lu4 zhang1 qiu2 xu4 dian3 ， jue2 zi3 yan2 miao4 si4 。
- yi4 jiang1 quan4 zhong1 chen2 ， wei4 guo2 dang1 jin4 cui4 。
- ru2 shou3 chen2 xi1 he2 ， wu3 jiang4 tian2 yu3 li3 。
- hou4 xian1 bei4 bao1 lu4 ， ming2 xing4 bian1 guo2 shi3 。
- di2 zhi1 wu2 you3 ren2 ， xin1 ning2 bu2 wei4 ji4 。
- zi4 gu3 zhong4 cu2 zheng1 ， si1 ming4 zai4 zhu3 shuai4 。
- wei3 tuo1 huo4 fei1 ren2 ， xian3 zu3 na4 ke3 shi4 。
- wu1 hu1 shu4 jun1 zi3 ， yi4 si3 gan1 ruo4 qi2 。
- tui1 yuan2 qi2 ben3 xin1 ， si3 xi1 yi4 yu2 shi4 。
- shi4 da4 miu4 bu4 ran2 ， she4 sheng1 er2 qu3 yi4 。
- nai3 zhi1 zhang4 ren2 ji2 ， yi4 zi4 you3 shen1 zhi3 。
- wang3 zhe2 ren3 fu4 yun2 ， fang1 lai2 na4 de2 hui4 。
- chang2 yao2 ji1 qi1 feng1 ， wu1 yan4 jia1 ling2 shui3 。

## 注释

## 译文

## 赏析
