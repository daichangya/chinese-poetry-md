---
id: cheng-gong-xu-shu-jiu-song-qi-san
title: 述九颂  其三
titlePinyin: shu4 jiu3 song4     qi2 san1
titleSlug: shu-jiu-song-qi-san
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天不椓兮斯文，寄命脉兮哲人。
- 烂咸阳兮焰虐，不可毁兮六经。
- 苟日月兮可晦，何天地兮长存。
- 言不文兮行不远，义欲正兮词欲赡。
- 学之荒兮气之浮，匪艰深兮必蹇浅。
- 公昔来兮帝旁，佩琼蕤兮云锦裳。
- 六龙兮伏轸，从之兮彩凰。
- 愍世兮溷浊，下扫兮不祥。
- 屈宋兮导前，卿云兮翼后。
- 韩柳兮并驰，杜李兮齐骤。
- 建安七子兮随行，江左诸谢兮罗左右。
- 抗吾旃兮典籍场，轶吾毂兮风雅囿。
- 探金匮兮秘图，掞国华兮册书。
- 范金石兮扬律吕，散人世兮犹绪余。
- 民之生兮有司命，彼指南兮亦有车。
- 秉斯印兮千万寿，后有觉兮余楷模。

## 拼音
- tian1 bu4 zhuo2 xi1 si1 wen2 ， ji4 ming4 mai4 xi1 zhe2 ren2 。
- lan4 xian2 yang2 xi1 yan4 nüe4 ， bu4 ke3 hui3 xi1 liu4 jing1 。
- gou3 ri4 yue4 xi1 ke3 hui4 ， he2 tian1 di4 xi1 chang2 cun2 。
- yan2 bu4 wen2 xi1 xing2 bu4 yuan3 ， yi4 yu4 zheng4 xi1 ci2 yu4 shan4 。
- xue2 zhi1 huang1 xi1 qi4 zhi1 fu2 ， fei3 jian1 shen1 xi1 bi4 jian3 qian3 。
- gong1 xi1 lai2 xi1 di4 pang2 ， pei4 qiong2 rui2 xi1 yun2 jin3 shang0 。
- liu4 long2 xi1 fu2 zhen3 ， cong2 zhi1 xi1 cai3 huang2 。
- min3 shi4 xi1 hun4 zhuo2 ， xia4 sao3 xi1 bu4 xiang2 。
- qu1 song4 xi1 dao3 qian2 ， qing1 yun2 xi1 yi4 hou4 。
- han2 liu3 xi1 bing4 chi2 ， du4 li3 xi1 qi2 zhou4 。
- jian4 an1 qi1 zi3 xi1 sui2 xing2 ， jiang1 zuo3 zhu1 xie4 xi1 luo2 zuo3 you4 。
- kang4 wu2 zhan1 xi1 dian3 ji2 chang3 ， yi4 wu2 gu1 xi1 feng1 ya3 you4 。
- tan4 jin1 kui4 xi1 mi4 tu2 ， yan4 guo2 hua2 xi1 ce4 shu1 。
- fan4 jin1 shi2 xi1 yang2 lü4 lü3 ， san4 ren2 shi4 xi1 you2 xu4 yu2 。
- min2 zhi1 sheng1 xi1 you3 si1 ming4 ， bi3 zhi3 nan2 xi1 yi4 you3 che1 。
- bing3 si1 yin4 xi1 qian1 wan4 shou4 ， hou4 you3 jue2 xi1 yu2 kai3 mo2 。

## 注释

## 译文

## 赏析
