---
id: cheng-gong-xu-ni-gu-er-zhang-qi-er
title: 拟古二章  其二
titlePinyin: ni3 gu3 er4 zhang1     qi2 er4
titleSlug: ni-gu-er-zhang-qi-er
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜英滤云母，月华吐幽魄。
- 濬房锁葳蕤，弄杼夜咿轧。
- 天寒日苦短，箧不贮寸帛。
- 婵娟空自妍，襟袖无乃窄。
- 停机掩孤嚬，欲歌心已咽。
- 积此万缕工，织成苎罗白。
- 蹇修来何时，复关滞涂辙。
- 女无终不嫁，谨勿昧所择。
- 忍寒青琐窗，熏麝翠罗幙。
- 粲粲双明珰，团团双白璧。
- 稚齿昔所娱，玩之不能斁。
- 春风荡繁囿，触眼会良匹。
- 撷芳索幽占，两美斯有合。
- 及兹岁未晏，为君媚芳泽。

## 拼音
- shuang1 ying1 lü4 yun2 mu3 ， yue4 hua2 tu3 you1 po4 。
- jun4 fang2 suo3 wei1 rui2 ， nong4 zhu4 ye4 yi1 ya4 。
- tian1 han2 ri4 ku3 duan3 ， qie4 bu2 zhu4 cun4 bo2 。
- chan2 juan1 kong1 zi4 yan2 ， jin1 xiu4 wu2 nai3 zhai3 。
- ting2 ji1 yan3 gu1 pin2 ， yu4 ge1 xin1 yi3 yan4 。
- ji1 ci3 wan4 lü3 gong1 ， zhi1 cheng2 zhu4 luo2 bai2 。
- jian3 xiu1 lai2 he2 shi2 ， fu4 guan1 zhi4 tu2 zhe2 。
- nü3 wu2 zhong1 bu2 jia4 ， jin3 wu4 mei4 suo3 ze2 。
- ren3 han2 qing1 suo3 chuang1 ， xun1 she4 cui4 luo2 mu4 。
- can4 can4 shuang1 ming2 dang1 ， tuan2 tuan2 shuang1 bai2 bi4 。
- zhi4 chi3 xi1 suo3 yu2 ， wan2 zhi1 bu4 neng2 yi4 。
- chun1 feng1 dang4 fan2 you4 ， chu4 yan3 hui4 liang2 pi3 。
- xie2 fang1 suo3 you1 zhan4 ， liang3 mei3 si1 you3 he2 。
- ji2 zi1 sui4 wei4 yan4 ， wei4 jun1 mei4 fang1 ze2 。

## 注释

## 译文

## 赏析
