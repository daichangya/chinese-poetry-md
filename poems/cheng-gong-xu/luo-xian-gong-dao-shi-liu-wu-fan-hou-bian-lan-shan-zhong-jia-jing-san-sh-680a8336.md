---
id: cheng-gong-xu-luo-xian-gong-dao-shi-liu-wu-fan-hou-bian-lan-shan-zhong-jia-jing-san-sh-680a8336
title: 罗仙宫道士留午饭后遍览山中佳景三十六峰罗列几席夜雨达旦客枕甚清
titlePinyin: luo2 xian1 gong1 dao4 shi4 liu2 wu3 fan4 hou4 bian4 lan3 shan1 zhong1 jia1 jing3 san1 shi2 liu4 feng1 luo2 lie4 ji3 xi2 ye4 yu3 da2 dan4 ke4 zhen3 shen4 qing1
titleSlug: luo-xian-gong-dao-shi-liu-wu-fan-hou-bian-lan-shan-zhong-jia-jing-san-sh-680a8336
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老树万安驿，古井罗真山。
- 玉虬五云车，仙翁此往还。
- 云踪久不刓，泛景疑可攀。
- 忆昔摛藻頖，题诗揭松关。
- 抱琴唐昌来，快晴春物妍。
- 截竹倚伶俜，引袂飞褊褼。
- 历阶一稽首，为我展笑颜。
- 善救无弃物，广度随有缘。
- 殊庭遥相望，异关非浪传。
- 道士多野朴，山肴亲洁蠲。
- 披榛为前导，𣂏酒勤款延。
- 墨池鉴寒藻，书台滃非烟。
- 所著何隠帙，乃忍悭不传。
- 空余六六峰，可想格笔椽。
- 最怜复盂亭，秀出层峦颠。
- 周遭碧霞嶂，莽苍云海连。
- 酒囤拟泂酌，花坪夐连娟。
- 暝色阻穷探，夜雨得佳眠。
- 尘缘一相误，凡骨何当仙。
- 云霞岂不恋，简书当趣旋。
- 神丹夜涧火，青藜洞中天。
- 仙翁如点头，未忍甘弃捐。

## 拼音
- lao3 shu4 wan4 an1 yi4 ， gu3 jing3 luo2 zhen1 shan1 。
- yu4 qiu2 wu3 yun2 che1 ， xian1 weng1 ci3 wang3 hai2 。
- yun2 zong1 jiu3 bu4 wan2 ， fan4 jing3 yi2 ke3 pan1 。
- yi4 xi1 chi1 zao3 pan4 ， ti2 shi1 jie1 song1 guan1 。
- bao4 qin2 tang2 chang1 lai2 ， kuai4 qing2 chun1 wu4 yan2 。
- jie2 zhu2 yi3 ling2 ping1 ， yin3 mei4 fei1 bian3 xian1 。
- li4 jie1 yi4 qi3 shou3 ， wei4 wo3 zhan3 xiao4 yan2 。
- shan4 jiu4 wu2 qi4 wu4 ， guang3 du4 sui2 you3 yuan2 。
- shu1 ting2 yao2 xiang1 wang4 ， yi4 guan1 fei1 lang4 chuan2 。
- dao4 shi4 duo1 ye3 pu3 ， shan1 yao2 qin1 jie2 juan1 。
- pi1 zhen1 wei4 qian2 dao3 ， 𣂏 jiu3 qin2 kuan3 yan2 。
- mo4 chi2 jian4 han2 zao3 ， shu1 tai2 weng3 fei1 yan1 。
- suo3 zhu4 he2 yin3 zhi4 ， nai3 ren3 qian1 bu4 chuan2 。
- kong4 yu2 liu4 liu4 feng1 ， ke3 xiang3 ge2 bi3 chuan2 。
- zui4 lian2 fu4 yu2 ting2 ， xiu4 chu1 ceng2 luan2 dian1 。
- zhou1 zao1 bi4 xia2 zhang4 ， mang3 cang1 yun2 hai3 lian2 。
- jiu3 tun2 ni3 jiong3 zhuo2 ， hua1 ping2 xuan4 lian2 juan1 。
- ming2 se4 zu3 qiong2 tan4 ， ye4 yu3 de2 jia1 mian2 。
- chen2 yuan2 yi4 xiang1 wu4 ， fan2 gu3 he2 dang1 xian1 。
- yun2 xia2 qi3 bu2 lian4 ， jian3 shu1 dang1 qu4 xuan2 。
- shen2 dan1 ye4 jian4 huo3 ， qing1 li2 dong4 zhong1 tian1 。
- xian1 weng1 ru2 dian3 tou2 ， wei4 ren3 gan1 qi4 juan1 。

## 注释

## 译文

## 赏析
