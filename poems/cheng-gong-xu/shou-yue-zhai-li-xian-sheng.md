---
id: cheng-gong-xu-shou-yue-zhai-li-xian-sheng
title: 寿悦斋李先生
titlePinyin: shou4 yue4 zhai1 li3 xian1 sheng1
titleSlug: shou-yue-zhai-li-xian-sheng
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见温公崇福十五年，上下千载书法严。
- 又不见蜀公静退不待耄，钟律制成天一笑。
- 乐则行之忧则违，出处无非圣之时。
- 一朝都人拥马首，留相天子不得辞。
- 颍昌胡为屹不动，各以就去揭矩仪。
- 悦斋先生天下士，琬琰琮璜国镇瑞。
- 盛名姱节耀古今，岁晚松阶犹候对。
- 时台剧谈锯蜚屑，志堂析疑{𥫗氐}启钥。
- 夜归风雨一龛灯，目电窥书光烁烁。
- 禹贡山川如指掌，漆园之解无郭象。
- 更将次五订箕畴，不妨后觉勤钻仰。
- 年来岷峨殊怆凄，公与洁斋名德齐。
- 长庚磊磊配晓月，士有司命国蔡蓍。
- 卧架诗书差足乐，凭高忍见楚氛恶。
- 岂不望公勇拂衣，正恐百姓须公活。
- 愿公相业追元祐，以一至诚服雄狡。
- 愿公眉寿如东轩，黄发皤皤国元老。
- 云蒸雨族霈作霖，贤以类聚治乃兴。
- 卷舒在公亦何心，四海矫首西山岑。
- 薰风自南一披襟，起舞称寿千黄金。
- 洗耳五弦虞氏琴，为公缓轸歌嗣音。

## 拼音
- jun1 bu2 jian4 wen1 gong1 chong2 fu2 shi2 wu3 nian2 ， shang4 xia4 qian1 zai3 shu1 fa3 yan2 。
- you4 bu2 jian4 shu3 gong1 jing4 tui4 bu2 dai4 mao4 ， zhong1 lü4 zhi4 cheng2 tian1 yi2 xiao4 。
- le4 ze2 xing2 zhi1 you1 ze2 wei2 ， chu1 chu4 wu2 fei1 sheng4 zhi1 shi2 。
- yi4 chao2 dou1 ren2 yong1 ma3 shou3 ， liu2 xiang1 tian1 zi3 bu4 de2 ci2 。
- ying3 chang1 hu2 wei4 yi4 bu2 dong4 ， ge4 yi3 jiu4 qu4 jie1 ju3 yi2 。
- yue4 zhai1 xian1 sheng1 tian1 xia4 shi4 ， wan3 yan3 cong2 huang2 guo2 zhen4 rui4 。
- sheng4 ming2 kua1 jie2 yao4 gu3 jin1 ， sui4 wan3 song1 jie1 you2 hou4 dui4 。
- shi2 tai2 ju4 tan2 ju4 fei1 xie4 ， zhi4 tang2 xi1 yi2 { 𥫗 di1 } qi3 yao4 。
- ye4 gui1 feng1 yu3 yi4 kan1 deng1 ， mu4 dian4 kui1 shu1 guang1 shuo4 shuo4 。
- yu3 gong4 shan1 chuan1 ru2 zhi3 zhang3 ， qi1 yuan2 zhi1 jie3 wu2 guo1 xiang4 。
- geng4 jiang1 ci4 wu3 ding4 ji1 chou2 ， bu4 fang2 hou4 jue2 qin2 zuan4 yang3 。
- nian2 lai2 min2 e2 shu1 chuang4 qi1 ， gong1 yu3 jie2 zhai1 ming2 de2 qi2 。
- chang2 geng1 lei3 lei3 pei4 xiao3 yue4 ， shi4 you3 si1 ming4 guo2 cai4 shi1 。
- wo4 jia4 shi1 shu1 cha4 zu2 le4 ， ping2 gao1 ren3 jian4 chu3 fen1 e4 。
- qi3 bu2 wang4 gong1 yong3 fu2 yi1 ， zheng4 kong3 bai3 xing4 xu1 gong1 huo2 。
- yuan4 gong1 xiang1 ye4 zhui1 yuan2 you4 ， yi3 yi2 zhi4 cheng2 fu2 xiong2 jiao3 。
- yuan4 gong1 mei2 shou4 ru2 dong1 xuan1 ， huang2 fa1 po2 po2 guo2 yuan2 lao3 。
- yun2 zheng1 yu3 zu2 pei4 zuo4 lin2 ， xian2 yi3 lei4 ju4 zhi4 nai3 xing1 。
- juan4 shu1 zai4 gong1 yi4 he2 xin1 ， si4 hai3 jiao3 shou3 xi1 shan1 cen2 。
- xun1 feng1 zi4 nan2 yi4 pi1 jin1 ， qi3 wu3 cheng1 shou4 qian1 huang2 jin1 。
- xi3 er3 wu3 xian2 yu2 shi4 qin2 ， wei4 gong1 huan3 zhen3 ge1 si4 yin1 。

## 注释

## 译文

## 赏析
