---
id: cheng-gong-xu-shou-cao-shi-zhe-quan-shuai-huang-da-jian
title: 寿漕使者权帅黄大监
titlePinyin: shou4 cao2 shi3 zhe3 quan2 shuai4 huang2 da4 jian1
titleSlug: shou-cao-shi-zhe-quan-shuai-huang-da-jian
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金华仙人紫绮裘，朝戏三山暮十洲。
- 偶经剑浦弭节留，浪花喷雪跃两虬。
- 海若禠气冯夷愁，精英为公一日收。
- 义理之窟探鲁邹，词章之工迫韩欧。
- 荣途砥平不停辀，盛名何自彻冕旒。
- 粉省赐香馥衣裯，万里持节宽顾忧。
- 更烦幕府开碧油，文书堆案如陵丘。
- 焦心靡惮勤咨诹，宾朋遝进奚所求。
- 否臧吾岂无阳秋，吏奸胆破民病瘳。
- 肯綮可见才刃优，孰知学富用力周，取之不穷茧丝抽。
- 宝书移监交置邮，斗水那能局吞舟。
- 事机鼎来宁易投，紫清侧席渴告犹。
- 东风破冷初和柔，皇览揆度当孟陬。
- 矞云我亦分余庥，无阶称寿𣂏玉瓯。
- 眼明西南百尺楼，绣天锦地十六州。
- 雅拜何以祈宠休，早征环召飞鹄头。
- 颍川归趣鼎铉调，伟业定自追前修。
- 承家有子文炳彪，灯灯之传天与谋。
- 殿前峩冠进鸿畴，杏园亦复联俊游。
- 斯文寿脉江汉流，何羡韦平世通侯。

## 拼音
- jin1 hua2 xian1 ren2 zi3 qi3 qiu2 ， chao2 xi4 san1 shan1 mu4 shi2 zhou1 。
- ou3 jing1 jian4 pu3 mi3 jie2 liu2 ， lang4 hua1 pen1 xue3 yue4 liang3 qiu2 。
- hai3 ruo4 si1 qi4 feng2 yi2 chou2 ， jing1 ying1 wei4 gong1 yi2 ri4 shou1 。
- yi4 li3 zhi1 ku1 tan4 lu3 zou1 ， ci2 zhang1 zhi1 gong1 po4 han2 ou1 。
- rong2 tu2 di3 ping2 bu4 ting2 zhou1 ， sheng4 ming2 he2 zi4 che4 mian3 liu2 。
- fen3 sheng3 ci4 xiang1 fu4 yi1 dao1 ， wan4 li3 chi2 jie2 kuan1 gu4 you1 。
- geng4 fan2 mu4 fu3 kai1 bi4 you2 ， wen2 shu1 dui1 an4 ru2 ling2 qiu1 。
- jiao1 xin1 mi2 dan4 qin2 zi1 zou1 ， bin1 peng2 ta4 jin4 xi1 suo3 qiu2 。
- fou3 zang1 wu2 qi3 wu2 yang2 qiu1 ， li4 jian1 dan3 po4 min2 bing4 chou1 。
- ken3 qing4 ke3 jian4 cai2 ren4 you1 ， shu2 zhi1 xue2 fu4 yong4 li4 zhou1 ， qu3 zhi1 bu4 qiong2 jian3 si1 chou1 。
- bao3 shu1 yi2 jian1 jiao1 zhi4 you2 ， dou4 shui3 na4 neng2 ju2 tun1 zhou1 。
- shi4 ji1 ding3 lai2 ning2 yi4 tou2 ， zi3 qing1 ce4 xi2 ke3 gao4 you2 。
- dong1 feng1 po4 leng3 chu1 he2 rou2 ， huang2 lan3 kui2 du4 dang1 meng4 zou1 。
- yu4 yun2 wo3 yi4 fen1 yu2 xiu1 ， wu2 jie1 cheng1 shou4 𣂏 yu4 ou1 。
- yan3 ming2 xi1 nan2 bai3 chi3 lou2 ， xiu4 tian1 jin3 di4 shi2 liu4 zhou1 。
- ya3 bai4 he2 yi3 qi2 chong3 xiu1 ， zao3 zheng1 huan2 zhao4 fei1 hu2 tou2 。
- ying3 chuan1 gui1 qu4 ding3 xuan4 tiao2 ， wei3 ye4 ding4 zi4 zhui1 qian2 xiu1 。
- cheng2 jia1 you3 zi3 wen2 bing3 biao1 ， deng1 deng1 zhi1 chuan2 tian1 yu3 mou2 。
- dian4 qian2 e2 guan1 jin4 hong2 chou2 ， xing4 yuan2 yi4 fu4 lian2 jun4 you2 。
- si1 wen2 shou4 mai4 jiang1 han4 liu2 ， he2 xian4 wei2 ping2 shi4 tong1 hou2 。

## 注释

## 译文

## 赏析
