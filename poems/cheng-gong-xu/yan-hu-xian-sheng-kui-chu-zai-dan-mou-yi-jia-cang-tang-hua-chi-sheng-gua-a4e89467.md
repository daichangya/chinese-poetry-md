---
id: cheng-gong-xu-yan-hu-xian-sheng-kui-chu-zai-dan-mou-yi-jia-cang-tang-hua-chi-sheng-gua-a4e89467
title: 鴈湖先生揆初在旦某以家藏唐画炽盛光如来像一轴祝先生寿稽首说偈云
titlePinyin: yan4 hu2 xian1 sheng1 kui2 chu1 zai4 dan4 mou3 yi3 jia1 cang2 tang2 hua4 chi4 sheng4 guang1 ru2 lai2 xiang4 yi4 zhou2 zhu4 xian1 sheng1 shou4 qi3 shou3 shuo1 ji4 yun2
titleSlug: yan-hu-xian-sheng-kui-chu-zai-dan-mou-yi-jia-cang-tang-hua-chi-sheng-gua-a4e89467
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十方世界香水海，如微尘数无边亿。
- 诸佛各以本誓愿，遍坐道场作饶益。
- 稽首两足炽盛光，具有广大神通力。
- 刚风其上罗诸天，日月星宿与梵释。
- 手持宫殿充妙供，雨香花云作严饰。
- 慈悲为车众宝聚，载以万行波罗蜜。
- 周游三界一弹指，善行何曾有辙迹。
- 我曾礼足持秘呪，宝绘偶得唐人笔。
- 素缣一幅几断烂，丹青惨澹古颜色。
- 巍巍趺坐宝莲台，冠佩环趋星拱极。
- 未论画手入何品，成坏难以有相诘。
- 龙天守护敢不戒，一会灵山俨如昔。
- 恭惟鴈湖老尊宿，佛地位人人不识。
- 偶年与世作依怙，意倦还归弄泉石。
- 愿持画本祝修龄，往与浄名分半席。
- 刀兵之劫遍大地，三界同聚一火宅。
- 要须开士运悲心，立大津梁拯群溺。
- 岂同小乘专利己，块守空山缚禅寂。
- 金轮慈光耀今古，愿与我公占寿籍。
- 向来摩顶经授记，坚拂许令亲入室。
- 夜深急雪欲齐腰，不室岩前好消息。

## 拼音
- shi2 fang1 shi4 jie4 xiang1 shui3 hai3 ， ru2 wei1 chen2 shu4 wu2 bian1 yi4 。
- zhu1 fo2 ge4 yi3 ben3 shi4 yuan4 ， bian4 zuo4 dao4 chang3 zuo4 rao2 yi4 。
- qi3 shou3 liang3 zu2 chi4 sheng4 guang1 ， ju4 you3 guang3 da4 shen2 tong1 li4 。
- gang1 feng1 qi2 shang4 luo2 zhu1 tian1 ， ri4 yue4 xing1 xiu4 yu3 fan4 shi4 。
- shou3 chi2 gong1 dian4 chong1 miao4 gong4 ， yu3 xiang1 hua1 yun2 zuo4 yan2 shi4 。
- ci2 bei1 wei4 che1 zhong4 bao3 ju4 ， zai3 yi3 wan4 hang2 bo1 luo2 mi4 。
- zhou1 you2 san1 jie4 yi4 tan2 zhi3 ， shan4 xing2 he2 ceng2 you3 zhe2 ji4 。
- wo3 ceng2 li3 zu2 chi2 mi4 zhou4 ， bao3 hui4 ou3 de2 tang2 ren2 bi3 。
- su4 jian1 yi4 fu2 ji3 duan4 lan4 ， dan1 qing1 can3 dan4 gu3 yan2 se4 。
- wei1 wei1 fu1 zuo4 bao3 lian2 tai2 ， guan1 pei4 huan2 qu1 xing1 gong3 ji2 。
- wei4 lun4 hua4 shou3 ru4 he2 pin3 ， cheng2 huai4 nan2 yi3 you3 xiang1 jie2 。
- long2 tian1 shou3 hu4 gan3 bu2 jie4 ， yi2 hui4 ling2 shan1 yan3 ru2 xi1 。
- gong1 wei2 yan4 hu2 lao3 zun1 su4 ， fo2 di4 wei4 ren2 ren2 bu4 shi2 。
- ou3 nian2 yu3 shi4 zuo4 yi1 hu4 ， yi4 juan4 hai2 gui1 nong4 quan2 shi2 。
- yuan4 chi2 hua4 ben3 zhu4 xiu1 ling2 ， wang3 yu3 jing4 ming2 fen1 ban4 xi2 。
- dao1 bing1 zhi1 jie2 bian4 da4 di4 ， san1 jie4 tong2 ju4 yi4 huo3 zhai2 。
- yao4 xu1 kai1 shi4 yun4 bei1 xin1 ， li4 da4 jin1 liang2 zheng3 qun2 ni4 。
- qi3 tong2 xiao3 cheng2 zhuan1 li4 ji3 ， kuai4 shou3 kong1 shan1 fu4 chan2 ji4 。
- jin1 lun2 ci2 guang1 yao4 jin1 gu3 ， yuan4 yu3 wo3 gong1 zhan4 shou4 ji2 。
- xiang4 lai2 mo2 ding3 jing1 shou4 ji4 ， jian1 fu2 xu3 ling4 qin1 ru4 shi4 。
- ye4 shen1 ji2 xue3 yu4 qi2 yao1 ， bu2 shi4 yan2 qian2 hao3 xiao1 xi1 。

## 注释

## 译文

## 赏析
