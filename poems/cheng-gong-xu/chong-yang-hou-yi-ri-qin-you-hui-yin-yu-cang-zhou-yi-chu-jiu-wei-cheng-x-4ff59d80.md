---
id: cheng-gong-xu-chong-yang-hou-yi-ri-qin-you-hui-yin-yu-cang-zhou-yi-chu-jiu-wei-cheng-x-4ff59d80
title: 重阳后一日亲友会饮于沧洲以初九未成旬重阳即此辰探韵得初未二字  其二
titlePinyin: chong2 yang2 hou4 yi2 ri4 qin1 you3 hui4 yin3 yu2 cang1 zhou1 yi3 chu1 jiu3 wei4 cheng2 xun2 chong2 yang2 ji2 ci3 chen2 tan4 yun4 de2 chu1 wei4 er4 zi4     qi2 er4
titleSlug: chong-yang-hou-yi-ri-qin-you-hui-yin-yu-cang-zhou-yi-chu-jiu-wei-cheng-x-4ff59d80
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风露澹秋容，汀洲肃秋气。
- 吾庐倚高寒，游目周品汇。
- 既空买山资，恨欠除堂费。
- 醪觞漾篱菊，浅酌殊有味。
- 蜜饵杂园蔬，何妨食之既。
- 兴酣一凭眺，情感怱累忾。
- 裔夷恃天骄，边关犹鼎沸。
- 杀气缠惨澹，将材乏沈毅。
- 吁嗟楚芡荒，遑恤顷筐暨。
- 腐儒拙料事，积忧漫如猬。
- 伊昔贤哲人，用智奔流未。
- 驷隙讵容追，蚁溃可不畏。
- 索裘已较晚，寒机密经纬。

## 拼音
- feng1 lu4 dan4 qiu1 rong2 ， ting1 zhou1 su4 qiu1 qi4 。
- wu2 lu2 yi3 gao1 han2 ， you2 mu4 zhou1 pin3 hui4 。
- ji4 kong1 mai3 shan1 zi1 ， hen4 qian4 chu2 tang2 fei4 。
- lao2 shang1 yang4 li2 ju2 ， qian3 zhuo2 shu1 you3 wei4 。
- mi4 er3 za2 yuan2 shu1 ， he2 fang2 shi2 zhi1 ji4 。
- xing1 han1 yi4 ping2 tiao4 ， qing2 gan3 cong1 lei4 kai4 。
- yi4 yi2 shi4 tian1 jiao1 ， bian1 guan1 you2 ding3 fei4 。
- sha1 qi4 chan2 can3 dan4 ， jiang1 cai2 fa2 shen3 yi4 。
- xu1 jie1 chu3 qian4 huang1 ， huang2 xu4 qing3 kuang1 ji4 。
- fu3 ru2 zhuo1 liao4 shi4 ， ji1 you1 man4 ru2 wei4 。
- yi1 xi1 xian2 zhe2 ren2 ， yong4 zhi4 ben1 liu2 wei4 。
- si4 xi4 ju4 rong2 zhui1 ， yi3 kui4 ke3 bu2 wei4 。
- suo3 qiu2 yi3 jiao4 wan3 ， han2 ji1 mi4 jing1 wei3 。

## 注释

## 译文

## 赏析
