---
id: cheng-gong-xu-guo-jin-tang-yu-lu-deng-san-xue-shan-li-ba-bai-xian-ren-dao-chang
title: 过金堂迂路登三学山李八百仙人道场
titlePinyin: guo4 jin1 tang2 yu1 lu4 deng1 san1 xue2 shan1 li3 ba1 bai3 xian1 ren2 dao4 chang3
titleSlug: guo-jin-tang-yu-lu-deng-san-xue-shan-li-ba-bai-xian-ren-dao-chang
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 失脚尘土窄，谒归旬朔暂。
- 迂径款名山，攀险得幽玩。
- 平川开霭杳，长江远疏散。
- 驱车松柏阴，闯户风日淡。
- 楼居规制古，殿壁丹青暗。
- 仙翁李八百，曾举陟霄汉。
- 遗迹古未陈，见我若笑粲。
- 灵液喷幽喦，枯楠茁新干。
- 黄冠肃延劳，绿茗劝浇灌。
- 饥肠殷雷蛰，尘虑忽冰泮。
- 碑阅唐隶遒，诗为处士叹。
- 三生学精苦，一日升汗漫。
- 我岂无宿缘，心犹悯世难。
- 思见甲兵洗，永息毡毳悍。
- 王度式金玉，民劳拔涂炭。
- 翛然一儒腐，不自省疏缓。
- 强令事驰驱，终觉窘羁绊。
- 何当脱屣去，托迹烟霞伴。
- 宫洞吟步虚，丹经严静观。
- 太初以为邻，巧历那可算。
- 松风天末来，为我发永叹。

## 拼音
- shi1 jiao3 chen2 tu3 zhai3 ， ye4 gui1 xun2 shuo4 zan4 。
- yu1 jing4 kuan3 ming2 shan1 ， pan1 xian3 de2 you1 wan2 。
- ping2 chuan1 kai1 ai3 yao3 ， chang2 jiang1 yuan3 shu1 san4 。
- qu1 che1 song1 bai3 yin1 ， chuang3 hu4 feng1 ri4 dan4 。
- lou2 ju1 gui1 zhi4 gu3 ， dian4 bi4 dan1 qing1 an4 。
- xian1 weng1 li3 ba1 bai3 ， ceng2 ju3 zhi4 xiao1 han4 。
- yi2 ji4 gu3 wei4 chen2 ， jian4 wo3 ruo4 xiao4 can4 。
- ling2 ye4 pen1 you1 yan2 ， ku1 nan2 zhuo2 xin1 gan1 。
- huang2 guan1 su4 yan2 lao2 ， lü4 ming2 quan4 jiao1 guan4 。
- ji1 chang2 yin1 lei2 zhe2 ， chen2 lü4 hu1 bing1 pan4 。
- bei1 yue4 tang2 li4 qiu2 ， shi1 wei4 chu3 shi4 tan4 。
- san1 sheng1 xue2 jing1 ku3 ， yi2 ri4 sheng1 han4 man4 。
- wo3 qi3 wu2 su4 yuan2 ， xin1 you2 min3 shi4 nan2 。
- si1 jian4 jia3 bing1 xi3 ， yong3 xi1 zhan1 cui4 han4 。
- wang2 du4 shi4 jin1 yu4 ， min2 lao2 ba2 tu2 tan4 。
- xiao1 ran2 yi4 ru2 fu3 ， bu2 zi4 xing3 shu1 huan3 。
- qiang2 ling4 shi4 chi2 qu1 ， zhong1 jue2 jiong3 ji1 ban4 。
- he2 dang1 tuo1 xi3 qu4 ， tuo1 ji4 yan1 xia2 ban4 。
- gong1 dong4 yin2 bu4 xu1 ， dan1 jing1 yan2 jing4 guan1 。
- tai4 chu1 yi3 wei2 lin2 ， qiao3 li4 na4 ke3 suan4 。
- song1 feng1 tian1 mo4 lai2 ， wei4 wo3 fa1 yong3 tan4 。

## 注释

## 译文

## 赏析
