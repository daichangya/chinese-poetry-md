---
id: cheng-gong-xu-jian-ji-an-ju-shi-gong-yan-zhi
title: 饯寄庵居士龚彦质
titlePinyin: jian4 ji4 an1 ju1 shi4 gong1 yan4 zhi4
titleSlug: jian-ji-an-ju-shi-gong-yan-zhi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 煌煌帝王都，列第喧丝竹。
- 林园竞选胜，四匝湖山曲。
- 谁知南屏下，老叟甘幽独。
- 忆从古栝来，红颊鬓鬓绿。
- 王侯争倒屣，交友为属目。
- 引觞百壶倒，授简千颖秃。
- 功名良误人，日月如转毂。
- 侵寻四十年，一往不可复。
- 浮云玩身世，投老寄僧屋。
- 坚忍不苟求，趺坐淡无欲。
- 人生固幻梦，要须有归宿。
- 买山岂不念，探囊一捧腹。
- 旧交上连璧，情未忘伐木。
- 苏台香正凝，宝婺驾已夙。
- 谈笑百金挥，拮据三间足。
- 何妨山水窟，就讯高燥卜。
- 行矣不可迟，片帆浪花蹙。
- 归来督工师，涓选亟营筑。
- 开轩纳云水，绕槛艺松菊。
- 身闲心自平，长把黄庭读。

## 拼音
- huang2 huang2 di4 wang2 du1 ， lie4 di4 xuan1 si1 zhu2 。
- lin2 yuan2 jing4 xuan3 sheng4 ， si4 za1 hu2 shan1 qu3 。
- shui2 zhi1 nan2 ping2 xia4 ， lao3 sou3 gan1 you1 du2 。
- yi4 cong2 gu3 gua1 lai2 ， hong2 jia2 bin4 bin4 lü4 。
- wang2 hou2 zheng1 dao3 xi3 ， jiao1 you3 wei4 shu3 mu4 。
- yin3 shang1 bai3 hu2 dao3 ， shou4 jian3 qian1 ying3 tu1 。
- gong1 ming2 liang2 wu4 ren2 ， ri4 yue4 ru2 zhuan3 gu1 。
- qin1 xun2 si4 shi2 nian2 ， yi4 wang3 bu4 ke3 fu4 。
- fu2 yun2 wan2 shen1 shi4 ， tou2 lao3 ji4 seng1 wu1 。
- jian1 ren3 bu4 gou3 qiu2 ， fu1 zuo4 dan4 wu2 yu4 。
- ren2 sheng1 gu4 huan4 meng4 ， yao4 xu1 you3 gui1 su4 。
- mai3 shan1 qi3 bu2 nian4 ， tan4 nang2 yi4 peng3 fu4 。
- jiu4 jiao1 shang4 lian2 bi4 ， qing2 wei4 wang4 fa2 mu4 。
- su1 tai2 xiang1 zheng4 ning2 ， bao3 wu4 jia4 yi3 su4 。
- tan2 xiao4 bai3 jin1 hui1 ， jie2 ju1 san1 jian1 zu2 。
- he2 fang2 shan1 shui3 ku1 ， jiu4 xun4 gao1 zao4 bu3 。
- xing2 yi3 bu4 ke3 chi2 ， pian4 fan1 lang4 hua1 cu4 。
- gui1 lai2 du1 gong1 shi1 ， juan1 xuan3 ji2 ying2 zhu4 。
- kai1 xuan1 na4 yun2 shui3 ， rao4 kan3 yi4 song1 ju2 。
- shen1 xian2 xin1 zi4 ping2 ， chang2 ba3 huang2 ting2 du2 。

## 注释

## 译文

## 赏析
