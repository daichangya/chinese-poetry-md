---
id: cheng-gong-xu-shu-zhi
title: 述志
titlePinyin: shu4 zhi4
titleSlug: shu-zhi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙曹寄江干，吏隠适吾愿。
- 西轩馆梅友，屋老狸鼠觇。
- 坐令高世姿，不耐尘网罥。
- 殷勤数问讯，余力稍营缮。
- 八窗敞虚明，孤标对老健。
- 伫立惨澹中，恍觉容采绚。
- 天风发奇芬，霜月泼冷艳。
- 官卑苟逃责，交淡日相见。
- 冻摇哦诗吻，坚作忍饥面。
- 痴顽信可怜，无取复奚羡。
- 村醪未必佳，苦味且耐咽。
- 洗醆寿亲尊，春和元不欠。
- 勿竞桃李场，恐为吾友玷。

## 拼音
- xian1 cao2 ji4 jiang1 gan1 ， li4 yin3 shi4 wu2 yuan4 。
- xi1 xuan1 guan3 mei2 you3 ， wu1 lao3 li2 shu3 chan1 。
- zuo4 ling4 gao1 shi4 zi1 ， bu2 nai4 chen2 wang3 juan4 。
- yin1 qin2 shu4 wen4 xun4 ， yu2 li4 shao1 ying2 shan4 。
- ba1 chuang1 chang3 xu1 ming2 ， gu1 biao1 dui4 lao3 jian4 。
- zhu4 li4 can3 dan4 zhong1 ， huang3 jue2 rong2 cai3 xuan4 。
- tian1 feng1 fa1 qi2 fen1 ， shuang1 yue4 po1 leng3 yan4 。
- guan1 bei1 gou3 tao2 ze2 ， jiao1 dan4 ri4 xiang1 jian4 。
- dong4 yao2 o4 shi1 wen3 ， jian1 zuo4 ren3 ji1 mian4 。
- chi1 wan2 xin4 ke3 lian2 ， wu2 qu3 fu4 xi1 xian4 。
- cun1 lao2 wei4 bi4 jia1 ， ku3 wei4 qie3 nai4 yan4 。
- xi3 zhan3 shou4 qin1 zun1 ， chun1 he2 yuan2 bu2 qian4 。
- wu4 jing4 tao2 li3 chang3 ， kong3 wei4 wu2 you3 dian4 。

## 注释

## 译文

## 赏析
