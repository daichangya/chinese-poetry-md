---
id: cheng-gong-xu-qu-sui-chong-yang-ri-de-yan-wei-xin-fu-liu-yue-jian-er-xiao-zhi-ji-cong--b9afdfb2
title: 去岁重阳日得彦威信附六月间二小姪及从弟姪所寄书自蜀阃递中附至历言去冬今春所遭兵祸及有司督迫科调之苦喜其存全哀其窘蹙洒涕如霰寄讯邀其下峡而边事又告急未知其达与否也会杪冬见邸报宣谕使者余公侍郎改命授钺尽护蜀师意欲以此事归控骨肉会聚兹事其谐矣喜极涕零遂成长篇
titlePinyin: qu4 sui4 chong2 yang2 ri4 de2 yan4 wei1 xin4 fu4 liu4 yue4 jian1 er4 xiao3 zhi2 ji2 cong2 di4 zhi2 suo3 ji4 shu1 zi4 shu3 kun3 di4 zhong1 fu4 zhi4 li4 yan2 qu4 dong1 jin1 chun1 suo3 zao1 bing1 huo4 ji2 you3 si1 du1 po4 ke1 tiao2 zhi1 ku3 xi3 qi2 cun2 quan2 ai1 qi2 jiong3 cu4 sa3 ti4 ru2 xian4 ji4 xun4 yao1 qi2 xia4 xia2 er2 bian1 shi4 you4 gao4 ji2 wei4 zhi1 qi2 da2 yu3 fou3 ye3 hui4 miao3 dong1 jian4 di3 bao4 xuan1 yu4 shi3 zhe3 yu2 gong1 shi4 lang2 gai3 ming4 shou4 yue4 jin4 hu4 shu3 shi1 yi4 yu4 yi3 ci3 shi4 gui1 kong4 gu3 rou4 hui4 ju4 zi1 shi4 qi2 xie2 yi3 xi3 ji2 ti4 ling2 sui4 cheng2 zhang3 pian1
titleSlug: qu-sui-chong-yang-ri-de-yan-wei-xin-fu-liu-yue-jian-er-xiao-zhi-ji-cong--b9afdfb2
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 令节恩赐沐，把菊开清尊。
- 天涯信音来，拆缄为一欣。
- 展视未竟幅，泪雨溢帨帉。
- 辞家甫八年，边尘覆全坤。
- 平生几亲故，半为兵死魂。
- 纵脱虎口涎，亦复马鬣坟。
- 所幸二犹子，从弟偕诸孙。
- 崎岖矛戟中，偶得性命存。
- 意欲守丘垅，死不去榆枌。
- 是时陈理卿，受命开帅垣。
- 奋身艰危际，勉图戡济勋。
- 铲壕峙城壁，锄荒列营屯。
- 敌至誓固守，为力良艰勤。
- 变故起肘腋，辕帐塞轒辒。
- 一死事则已，万恨谁与论。
- 遗氓能几何，天未许贷原。
- 貔虎𫏐敛退，寇盗还纷纷。
- 哀我数子者，挈孥竞惊奔。
- 亦不免维絷，恐迫甚溺焚。
- 掠夺幸得脱，归来匿空村。
- 生涯荡无余，暴敛何寡恩。
- 万里远诉我，重我忧心熏。
- 尔苦我得知，尔创我得扪。
- 岂不忆松槚，岁时荐炮燔。
- 永惟宗祀计，忍自遏其源。
- 威也托我久，尚以穷愁言。
- 宁不思尔曹，命危豺虎群。
- 安得田二顷，有屋休寒暄。
- 顺风招之来，相与共饔餐。
- 皇后职生化，蛰蛰庶且蕃。
- 胡忍趣其毙，狝割如羔豚。
- 夙传老上殒，国乱犹丝棼。
- 若为秋风高，已复群吠狺。
- 呼童具黑沈，襞纸当前轩。
- 万一邮传通，庶几信息闻。
- 严装理航棹，及春下荆门。
- 余公新受钺，尚义气薄云。
- 感我骨肉念，不难只手援。
- 兹计不早决，噬脐何复云。
- 愤极思一吐，声出辄复吞。
- 长谣欲上诉，九穹隔重阍。
- 劫运极必复，玉石可不分。

## 拼音
- ling4 jie2 en1 ci4 mu4 ， ba3 ju2 kai1 qing1 zun1 。
- tian1 ya2 xin4 yin1 lai2 ， chai1 jian1 wei4 yi4 xin1 。
- zhan3 shi4 wei4 jing4 fu2 ， lei4 yu3 yi4 shui4 fen1 。
- ci2 jia1 fu3 ba1 nian2 ， bian1 chen2 fu4 quan2 kun1 。
- ping2 sheng1 ji3 qin1 gu4 ， ban4 wei4 bing1 si3 hun2 。
- zong4 tuo1 hu3 kou3 xian2 ， yi4 fu4 ma3 lie4 fen2 。
- suo3 xing4 er4 you2 zi3 ， cong2 di4 xie2 zhu1 sun1 。
- qi2 qu1 mao2 ji3 zhong1 ， ou3 de2 xing4 ming4 cun2 。
- yi4 yu4 shou3 qiu1 long3 ， si3 bu2 qu4 yu2 fen2 。
- shi4 shi2 chen2 li3 qing1 ， shou4 ming4 kai1 shuai4 yuan2 。
- fen4 shen1 jian1 wei1 ji4 ， mian3 tu2 kan1 ji4 xun1 。
- chan3 hao2 zhi4 cheng2 bi4 ， chu2 huang1 lie4 ying2 tun2 。
- di2 zhi4 shi4 gu4 shou3 ， wei4 li4 liang2 jian1 qin2 。
- bian4 gu4 qi3 zhou3 ye4 ， yuan2 zhang4 sai1 fen2 wen1 。
- yi4 si3 shi4 ze2 yi3 ， wan4 hen4 shui2 yu3 lun4 。
- yi2 mang2 neng2 ji3 he2 ， tian1 wei4 xu3 dai4 yuan2 。
- pi2 hu3 𫏐 lian3 tui4 ， kou4 dao4 hai2 fen1 fen1 。
- ai1 wo3 shu4 zi3 zhe3 ， qie4 nu2 jing4 jing1 ben1 。
- yi4 bu4 mian3 wei2 zhi2 ， kong3 po4 shen4 ni4 fen2 。
- lüe4 duo2 xing4 de2 tuo1 ， gui1 lai2 ni4 kong1 cun1 。
- sheng1 ya2 dang4 wu2 yu2 ， bao4 lian3 he2 gua3 en1 。
- wan4 li3 yuan3 su4 wo3 ， zhong4 wo3 you1 xin1 xun1 。
- er3 ku3 wo3 de2 zhi1 ， er3 chuang4 wo3 de2 men2 。
- qi3 bu2 yi4 song1 jia3 ， sui4 shi2 jian4 pao4 fan2 。
- yong3 wei2 zong1 si4 ji4 ， ren3 zi4 e4 qi2 yuan2 。
- wei1 ye3 tuo1 wo3 jiu3 ， shang4 yi3 qiong2 chou2 yan2 。
- ning2 bu4 si1 er3 cao2 ， ming4 wei1 chai2 hu3 qun2 。
- an1 de2 tian2 er4 qing3 ， you3 wu1 xiu1 han2 xuan1 。
- shun4 feng1 zhao1 zhi1 lai2 ， xiang1 yu3 gong4 yong1 can1 。
- huang2 hou4 zhi2 sheng1 hua4 ， zhe2 zhe2 shu4 qie3 fan1 。
- hu2 ren3 qu4 qi2 bi4 ， xian3 ge1 ru2 gao1 tun2 。
- su4 chuan2 lao3 shang4 yun3 ， guo2 luan4 you2 si1 fen2 。
- ruo4 wei4 qiu1 feng1 gao1 ， yi3 fu4 qun2 fei4 yin2 。
- hu1 tong2 ju4 hei1 shen3 ， bi4 zhi3 dang1 qian2 xuan1 。
- wan4 yi1 you2 chuan2 tong1 ， shu4 ji1 xin4 xi1 wen2 。
- yan2 zhuang1 li3 hang2 zhao4 ， ji2 chun1 xia4 jing1 men2 。
- yu2 gong1 xin1 shou4 yue4 ， shang4 yi4 qi4 bao2 yun2 。
- gan3 wo3 gu3 rou4 nian4 ， bu4 nan2 zhi1 shou3 yuan2 。
- zi1 ji4 bu4 zao3 jue2 ， shi4 qi2 he2 fu4 yun2 。
- fen4 ji2 si1 yi4 tu3 ， sheng1 chu1 zhe2 fu4 tun1 。
- chang2 yao2 yu4 shang4 su4 ， jiu3 qiong2 ge2 zhong4 hun1 。
- jie2 yun4 ji2 bi4 fu4 ， yu4 shi2 ke3 bu4 fen1 。

## 注释

## 译文

## 赏析
