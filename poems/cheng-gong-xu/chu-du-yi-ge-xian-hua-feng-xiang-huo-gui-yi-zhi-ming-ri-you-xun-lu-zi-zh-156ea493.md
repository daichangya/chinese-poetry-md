---
id: cheng-gong-xu-chu-du-yi-ge-xian-hua-feng-xiang-huo-gui-yi-zhi-ming-ri-you-xun-lu-zi-zh-156ea493
title: 初度诣葛仙化奉香火归邑之明日有驯鹿自中径入县庭士友异其事赋诗相庆用张权父韵
titlePinyin: chu1 du4 yi4 ge3 xian1 hua4 feng4 xiang1 huo3 gui1 yi4 zhi1 ming2 ri4 you3 xun4 lu4 zi4 zhong1 jing4 ru4 xian4 ting2 shi4 you3 yi4 qi2 shi4 fu4 shi1 xiang1 qing4 yong4 zhang1 quan2 fu4 yun4
titleSlug: chu-du-yi-ge-xian-hua-feng-xiang-huo-gui-yi-zhi-ming-ri-you-xun-lu-zi-zh-156ea493
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阆风觞九酝，脍鲸羞玉麟。
- 宿命忆往劫，隠诀闻至人。
- 失脚五浊海，未泯一念仁。
- 就盈纪良月，揆度逢佳辰。
- 深恩感顾复，瓣香谒仙真。
- 同来山中吏，得非我同伦。
- 岩泉千仞雪，涧草四时春。
- 雅嗜自幽闲，胡为此逡巡。
- 怜我久埃𡏖，为记三生因。
- 野性欣得友，不待呼孔宾。
- 鼓瑟趣升歌，明当下温沦。
- 嘉燕属君等，努力语去陈。
- 灵囿岂予慕，愿交惟梓椿。
- 方寸有玄感，清都宁隔尘。

## 拼音
- lang2 feng1 shang1 jiu3 yun4 ， kuai4 jing1 xiu1 yu4 lin2 。
- su4 ming4 yi4 wang3 jie2 ， yin3 jue2 wen2 zhi4 ren2 。
- shi1 jiao3 wu3 zhuo2 hai3 ， wei4 min3 yi2 nian4 ren2 。
- jiu4 ying2 ji4 liang2 yue4 ， kui2 du4 feng2 jia1 chen2 。
- shen1 en1 gan3 gu4 fu4 ， ban4 xiang1 ye4 xian1 zhen1 。
- tong2 lai2 shan1 zhong1 li4 ， de2 fei1 wo3 tong2 lun2 。
- yan2 quan2 qian1 ren4 xue3 ， jian4 cao3 si4 shi2 chun1 。
- ya3 shi4 zi4 you1 xian2 ， hu2 wei4 ci3 qun1 xun2 。
- lian2 wo3 jiu3 ai1 𡏖 ， wei4 ji4 san1 sheng1 yin1 。
- ye3 xing4 xin1 de2 you3 ， bu2 dai4 hu1 kong3 bin1 。
- gu3 se4 qu4 sheng1 ge1 ， ming2 dang1 xia4 wen1 lun2 。
- jia1 yan4 shu3 jun1 deng3 ， nu3 li4 yu3 qu4 chen2 。
- ling2 you4 qi3 yu3 mu4 ， yuan4 jiao1 wei2 zi3 chun1 。
- fang1 cun4 you3 xuan2 gan3 ， qing1 dou1 ning2 ge2 chen2 。

## 注释

## 译文

## 赏析
