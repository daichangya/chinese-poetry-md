---
id: cheng-gong-xu-ti-hui-qing-jian-fu-gong-chang-ge
title: 题会庆建福宫长歌
titlePinyin: ti2 hui4 qing4 jian4 fu2 gong1 chang2 ge1
titleSlug: ti-hui-qing-jian-fu-gong-chang-ge
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赤城峩峩五岳尊，帝命作镇西南坤。
- 崇冈远自太白分，旁骞三峩下荆门。
- 黛面负扆如帝宸，群峰翼趋候临轩。
- 眈眈千柱楼云根，黍禾之福此骏奔。
- 丛霄其上为昆仑，上帝宫阙森五云。
- 统御三界庀列真，精庐福地周八垠。
- 稽首丈人希夷君，鼎峙潜庐犹弟昆。
- 仙班峻极何司存，事严迹秘谁得闻。
- 我亦三生师玄元，失脚世网如笼樊。
- 雨泪忏洗一炷熏，琅函蘂笈披灵文。
- 龙𫏋无路寻轩辕，洪崖何处避俗喧。
- 上皇罗家插青旻，麻姑公远相为邻。
- 欲往从之蹑飚轮，凡骨未蜕空逡巡。
- 白云英爽恐未泯，似闻樵叟犹花坪。
- 高尚无为默不言，遗世独立非不仁。
- 世自迫隘污我清，一杯聊共云端论。
- 松风忽作天籁鸣，浮云富贵何足云。
- 度世可不保此身，寸田荆棘当锄耘。
- 鬰仪结璘时吐吞，不愿泛海寻蓬瀛。
- 不愿驾鹤朝玉京，只愿餐霞饵黄精。
- 闭息默坐持洞经，长与玉皇为外臣。

## 拼音
- chi4 cheng2 e2 e2 wu3 yue4 zun1 ， di4 ming4 zuo4 zhen4 xi1 nan2 kun1 。
- chong2 gang1 yuan3 zi4 tai4 bai2 fen1 ， pang2 qian1 san1 e2 xia4 jing1 men2 。
- dai4 mian4 fu4 yi3 ru2 di4 chen2 ， qun2 feng1 yi4 qu1 hou4 lin2 xuan1 。
- dan1 dan1 qian1 zhu4 lou2 yun2 gen1 ， shu3 he2 zhi1 fu2 ci3 jun4 ben1 。
- cong2 xiao1 qi2 shang4 wei4 kun1 lun2 ， shang4 di4 gong1 que1 sen1 wu3 yun2 。
- tong3 yu4 san1 jie4 pi3 lie4 zhen1 ， jing1 lu2 fu2 di4 zhou1 ba1 yin2 。
- qi3 shou3 zhang4 ren2 xi1 yi2 jun1 ， ding3 zhi4 qian2 lu2 you2 di4 kun1 。
- xian1 ban1 jun4 ji2 he2 si1 cun2 ， shi4 yan2 ji4 mi4 shui2 de2 wen2 。
- wo3 yi4 san1 sheng1 shi1 xuan2 yuan2 ， shi1 jiao3 shi4 wang3 ru2 long2 fan2 。
- yu3 lei4 chan4 xi3 yi2 zhu4 xun1 ， lang2 han2 rui3 ji2 pi1 ling2 wen2 。
- long2 𫏋 wu2 lu4 xun2 xuan1 yuan2 ， hong2 ya2 he2 chu4 bi4 su2 xuan1 。
- shang4 huang2 luo2 jia1 cha1 qing1 min2 ， ma2 gu1 gong1 yuan3 xiang1 wei4 lin2 。
- yu4 wang3 cong2 zhi1 nie4 biao1 lun2 ， fan2 gu3 wei4 tui4 kong1 qun1 xun2 。
- bai2 yun2 ying1 shuang3 kong3 wei4 min3 ， si4 wen2 qiao2 sou3 you2 hua1 ping2 。
- gao1 shang4 wu2 wei2 mo4 bu4 yan2 ， yi2 shi4 du2 li4 fei1 bu4 ren2 。
- shi4 zi4 po4 ai4 wu1 wo3 qing1 ， yi4 bei1 liao2 gong4 yun2 duan1 lun4 。
- song1 feng1 hu1 zuo4 tian1 lai4 ming2 ， fu2 yun2 fu4 gui4 he2 zu2 yun2 。
- du4 shi4 ke3 bu4 bao3 ci3 shen1 ， cun4 tian2 jing1 ji2 dang1 chu2 yun2 。
- yu4 yi2 jie2 lin2 shi2 tu3 tun1 ， bu2 yuan4 fan4 hai3 xun2 peng2 ying2 。
- bu2 yuan4 jia4 he4 chao2 yu4 jing1 ， zhi1 yuan4 can1 xia2 er3 huang2 jing1 。
- bi4 xi1 mo4 zuo4 chi2 dong4 jing1 ， chang2 yu3 yu4 huang2 wei4 wai4 chen2 。

## 注释

## 译文

## 赏析
