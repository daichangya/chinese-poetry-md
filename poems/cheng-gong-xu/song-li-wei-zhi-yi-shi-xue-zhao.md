---
id: cheng-gong-xu-song-li-wei-zhi-yi-shi-xue-zhao
title: 送李微之以史学召
titlePinyin: song4 li3 wei1 zhi1 yi3 shi3 xue2 zhao4
titleSlug: song-li-wei-zhi-yi-shi-xue-zhao
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸿蜚冥冥天宇空，谁令矫翮修门羾。
- 承平在昔朝多贤，犹念丘园天爵共。
- 泰山豹林来复去，河南白云坚不动。
- 斯文程伊嗣兴起，露门日日峨冠诵。
- 虽然去就迹参差，高风等是光吾宋。
- 秀岩素心非少室，万卷本期供世用。
- 当家幸有二仲贤，不妨老子琴三弄。
- 纷披竹素勤日课，萧索松风酣午梦。
- 有来虞旌贲空谷，例与蜀珍入包贡。
- 中兴巨典未杀青，千古传疑须折衷。
- 文孙嗣服渴延伫，太史泚笔待错综。
- 奸谀已死不难诛，古今一辙犹聚讼。
- 缁衣信能心爱士，白驹谁复语含讽。
- 丈夫出处亦何常，毫芒难博丘山重。
- 勿学退之忧史祸，勿似子长夸雍从。
- 孤骞终不吓腐鼠，览辉未易来翔凤。
- 平生我亦煎百忧，四月长江远追送。
- 丁宁寄语季成甫，东华冠盖真一哄。
- 时撑小舫漾湖光，莫遣红尘扑飞鞚。
- 扶持姱节早归来，世故纷纷付时栋。

## 拼音
- hong2 fei1 ming2 ming2 tian1 yu3 kong1 ， shui2 ling4 jiao3 he2 xiu1 men2 hong2 。
- cheng2 ping2 zai4 xi1 chao2 duo1 xian2 ， you2 nian4 qiu1 yuan2 tian1 jue2 gong4 。
- tai4 shan1 bao4 lin2 lai2 fu4 qu4 ， he2 nan2 bai2 yun2 jian1 bu2 dong4 。
- si1 wen2 cheng2 yi1 si4 xing1 qi3 ， lu4 men2 ri4 ri4 e2 guan1 song4 。
- sui1 ran2 qu4 jiu4 ji4 cen1 ci1 ， gao1 feng1 deng3 shi4 guang1 wu2 song4 。
- xiu4 yan2 su4 xin1 fei1 shao3 shi4 ， wan4 juan4 ben3 qi1 gong4 shi4 yong4 。
- dang1 jia1 xing4 you3 er4 zhong4 xian2 ， bu4 fang2 lao3 zi3 qin2 san1 nong4 。
- fen1 pi1 zhu2 su4 qin2 ri4 ke4 ， xiao1 suo3 song1 feng1 han1 wu3 meng4 。
- you3 lai2 yu2 jing1 ben1 kong1 gu3 ， li4 yu3 shu3 zhen1 ru4 bao1 gong4 。
- zhong1 xing1 ju4 dian3 wei4 sha1 qing1 ， qian1 gu3 chuan2 yi2 xu1 zhe2 zhong1 。
- wen2 sun1 si4 fu2 ke3 yan2 zhu4 ， tai4 shi3 ci3 bi3 dai4 cuo4 zong1 。
- jian1 yu2 yi3 si3 bu4 nan2 zhu1 ， gu3 jin1 yi4 zhe2 you2 ju4 song4 。
- zi1 yi1 xin4 neng2 xin1 ai4 shi4 ， bai2 ju1 shui2 fu4 yu3 han2 feng3 。
- zhang4 fu0 chu1 chu4 yi4 he2 chang2 ， hao2 mang2 nan2 bo2 qiu1 shan1 zhong4 。
- wu4 xue2 tui4 zhi1 you1 shi3 huo4 ， wu4 si4 zi3 chang2 kua1 yong1 cong2 。
- gu1 qian1 zhong1 bu2 xia4 fu3 shu3 ， lan3 hui1 wei4 yi4 lai2 xiang2 feng4 。
- ping2 sheng1 wo3 yi4 jian1 bai3 you1 ， si4 yue4 chang2 jiang1 yuan3 zhui1 song4 。
- ding1 ning2 ji4 yu3 ji4 cheng2 fu3 ， dong1 hua2 guan1 gai4 zhen1 yi4 hong3 。
- shi2 cheng1 xiao3 fang3 yang4 hu2 guang1 ， mo4 qian3 hong2 chen2 pu1 fei1 kong4 。
- fu2 chi2 kua1 jie2 zao3 gui1 lai2 ， shi4 gu4 fen1 fen1 fu4 shi2 dong4 。

## 注释

## 译文

## 赏析
