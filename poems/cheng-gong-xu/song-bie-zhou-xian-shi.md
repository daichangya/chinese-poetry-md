---
id: cheng-gong-xu-song-bie-zhou-xian-shi
title: 送别周宪使
titlePinyin: song4 bie2 zhou1 xian4 shi3
titleSlug: song-bie-zhou-xian-shi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风浩荡龙泓口，逢逢船鼓惊雷吼。
- 皇华使者捧征书，万里飞帆上南斗。
- 岷峨上下十六城，后先持节知几人。
- 公来非争赫赫名，止水何曾风浪生。
- 腕里权衡一丹笔，与天通处惟钦恤。
- 孰知疾恶有刚肠，乃似霜空鹰隼击。
- 挠之不浊澄不清，渠自好丑吾何心。
- 蔽以一言仁者勇，嗜欲浅者天机深。
- 畴昔声华塞穹壤，旰食遥知渴忠谠。
- 纷纷鳅鳝困掇拾，纵壑之鳞多漏网。
- 公归便合横南床，或袖谏纸朝明光。
- 好将外台督奸手，锄却廿年荆棘荒。
- 功名时来宁我贷，不朽之传轩冕外。
- 揽辔埋轮自一时，至今日月炳前载。
- 才踈意广一腐儒，青冥倚公借吹嘘。
- 病卧锦江八十日，出门搔首空踟蹰。
- 西南望远长安日，寒隽陆沉几千百。
- 乞与开陈政事堂，更把夹囊细收拾。
- 军兴料须色目繁，师老力屈民烦冤。
- 养疽一朝思溃裂，庙谋得不忧本根。
- 三年福星耀参井，爱士如渴民如命。
- 只今归觐太微庭，勿忘棠郊日延颈。
- 腐儒州县甘浮沉，肮脏羞作附骥蝇。
- 伫公入和南风琴，磨崖大书颂中兴。

## 拼音
- chun1 feng1 hao4 dang4 long2 hong2 kou3 ， feng2 feng2 chuan2 gu3 jing1 lei2 hou3 。
- huang2 hua2 shi3 zhe3 peng3 zheng1 shu1 ， wan4 li3 fei1 fan1 shang4 nan2 dou4 。
- min2 e2 shang4 xia4 shi2 liu4 cheng2 ， hou4 xian1 chi2 jie2 zhi1 ji3 ren2 。
- gong1 lai2 fei1 zheng1 he4 he4 ming2 ， zhi3 shui3 he2 ceng2 feng1 lang4 sheng1 。
- wan4 li3 quan2 heng2 yi4 dan1 bi3 ， yu3 tian1 tong1 chu4 wei2 qin1 xu4 。
- shu2 zhi1 ji2 e4 you3 gang1 chang2 ， nai3 si4 shuang1 kong1 ying1 sun3 ji1 。
- nao2 zhi1 bu4 zhuo2 cheng2 bu4 qing1 ， qu2 zi4 hao3 chou3 wu2 he2 xin1 。
- bi4 yi3 yi4 yan2 ren2 zhe3 yong3 ， shi4 yu4 qian3 zhe3 tian1 ji1 shen1 。
- chou2 xi1 sheng1 hua2 sai1 qiong2 rang3 ， gan4 shi2 yao2 zhi1 ke3 zhong1 dang3 。
- fen1 fen1 qiu1 shan4 kun4 duo1 shi2 ， zong4 he4 zhi1 lin2 duo1 lou4 wang3 。
- gong1 gui1 bian4 he2 heng2 nan2 chuang2 ， huo4 xiu4 jian4 zhi3 chao2 ming2 guang1 。
- hao3 jiang1 wai4 tai2 du1 jian1 shou3 ， chu2 que4 nian4 nian2 jing1 ji2 huang1 。
- gong1 ming2 shi2 lai2 ning2 wo3 dai4 ， bu4 xiu3 zhi1 chuan2 xuan1 mian3 wai4 。
- lan3 pei4 mai2 lun2 zi4 yi4 shi2 ， zhi4 jin1 ri4 yue4 bing3 qian2 zai3 。
- cai2 shu1 yi4 guang3 yi4 fu3 ru2 ， qing1 ming2 yi3 gong1 jie4 chui1 xu1 。
- bing4 wo4 jin3 jiang1 ba1 shi2 ri4 ， chu1 men2 sao1 shou3 kong1 chi2 chu2 。
- xi1 nan2 wang4 yuan3 chang2 an1 ri4 ， han2 jun4 lu4 chen2 ji3 qian1 bai3 。
- qi3 yu3 kai1 chen2 zheng4 shi4 tang2 ， geng4 ba3 jia2 nang2 xi4 shou1 shi2 。
- jun1 xing1 liao4 xu1 se4 mu4 fan2 ， shi1 lao3 li4 qu1 min2 fan2 yuan1 。
- yang3 ju1 yi4 chao2 si1 kui4 lie4 ， miao4 mou2 de2 bu4 you1 ben3 gen1 。
- san1 nian2 fu2 xing1 yao4 can1 jing3 ， ai4 shi4 ru2 ke3 min2 ru2 ming4 。
- zhi1 jin1 gui1 jin4 tai4 wei1 ting2 ， wu4 wang4 tang2 jiao1 ri4 yan2 jing3 。
- fu3 ru2 zhou1 xian4 gan1 fu2 chen2 ， ang1 zang1 xiu1 zuo4 fu4 ji4 ying2 。
- zhu4 gong1 ru4 he2 nan2 feng1 qin2 ， mo2 ya2 da4 shu1 song4 zhong1 xing1 。

## 注释

## 译文

## 赏析
