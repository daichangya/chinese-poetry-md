---
id: cheng-gong-xu-shou-cheng-shi-jun-he-huo-bai-yan-shi-yun
title: 寿程使君和获白鴈诗韵
titlePinyin: shou4 cheng2 shi3 jun1 he2 huo4 bai2 yan4 shi1 yun4
titleSlug: shou-cheng-shi-jun-he-huo-bai-yan-shi-yun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 流膏千里喧笑声，祥心万丈南极星。
- 祈年未了香火债，馔客肯污刀镬腥。
- 此心与民同疴痒，出令可忍奔风霆。
- 仙人飞来丹枫阙，俗眼诧见白鹤翎。
- 蚁封萦策屈良御，牛軱辍刃烦庖丁。
- 立谈千仗环铁瓮，倾耳千行颁紫冥。
- 雅知方寸厚培殖，未觉双鬓轻飘零。
- 马蹄去踏东华尘，猿吟恐辜北山灵。
- 賸将石田沃雨露，更为嘉谷除蟊螟。
- 寥寥宗风特扶起，恳恳善颂何丁宁。
- 长生秘箓启云笈，紫府丹台元不扃。

## 拼音
- liu2 gao1 qian1 li3 xuan1 xiao4 sheng1 ， xiang2 xin1 wan4 zhang4 nan2 ji2 xing1 。
- qi2 nian2 wei4 liao3 xiang1 huo3 zhai4 ， zhuan4 ke4 ken3 wu1 dao1 huo4 xing1 。
- ci3 xin1 yu3 min2 tong2 ke1 yang3 ， chu1 ling4 ke3 ren3 ben1 feng1 ting2 。
- xian1 ren2 fei1 lai2 dan1 feng1 que1 ， su2 yan3 cha4 jian4 bai2 he4 ling2 。
- yi3 feng1 ying2 ce4 qu1 liang2 yu4 ， niu2 gu1 chuo4 ren4 fan2 pao2 ding1 。
- li4 tan2 qian1 zhang4 huan2 tie3 weng4 ， qing1 er3 qian1 hang2 ban1 zi3 ming2 。
- ya3 zhi1 fang1 cun4 hou4 pei2 zhi2 ， wei4 jue2 shuang1 bin4 qing1 piao1 ling2 。
- ma3 ti2 qu4 ta4 dong1 hua2 chen2 ， yuan2 yin2 kong3 gu1 bei3 shan1 ling2 。
- sheng4 jiang1 shi2 tian2 wo4 yu3 lu4 ， geng4 wei2 jia1 gu3 chu2 mao2 ming2 。
- liao2 liao2 zong1 feng1 te4 fu2 qi3 ， ken3 ken3 shan4 song4 he2 ding1 ning2 。
- chang2 sheng1 mi4 lu4 qi3 yun2 ji2 ， zi3 fu3 dan1 tai2 yuan2 bu4 jiong1 。

## 注释

## 译文

## 赏析
