---
id: cheng-gong-xu-liang-yue-shi-liu-ri-yi-qi-qing-su-zhai-jiao-tan-si-seng-la-deng-mei-yan-3335d288
title: 良月十六日以祈晴宿斋郊坛寺僧拉登梅岩读高孝两朝宸翰记事
titlePinyin: liang2 yue4 shi2 liu4 ri4 yi3 qi2 qing2 su4 zhai1 jiao1 tan2 si4 seng1 la1 deng1 mei2 yan2 du2 gao1 xiao4 liang3 chao2 chen2 han4 ji4 shi4
titleSlug: liang-yue-shi-liu-ri-yi-qi-qing-su-zhai-jiao-tan-si-seng-la-deng-mei-yan-3335d288
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祝册颁九重，郊丘以晴祷。
- 小臣职骏奔，单车倦涂潦。
- 崇阜逾𪩘崿，层坛敷秸藁。
- 中兴念经始，面势若天造。
- 涛云日两潮，幄雾山四抱。
- 袍毳亦可人，杖藜共幽讨。
- 枯梅傲岩晚，阴壑得寒早。
- 勋华昔同来，奎文绚丽藻。
- 山灵沐高泽，虹彩轶晴昊。
- 苔蹊几窘步，椶干撑健倒。
- 嵌窦咽泉流，金石韵击考。
- 斋庐耿灯青，簷花垂带缟。
- 苦怜风力痴，未快霾阴扫。
- 排云出乌轮，测景进黄道。
- 六合还清明，烟霞愿投老。

## 拼音
- zhu4 ce4 ban1 jiu3 chong2 ， jiao1 qiu1 yi3 qing2 dao3 。
- xiao3 chen2 zhi2 jun4 ben1 ， dan1 che1 juan4 tu2 liao2 。
- chong2 fu4 yu2 yan3 e4 ， ceng2 tan2 fu1 jie1 gao3 。
- zhong1 xing1 nian4 jing1 shi3 ， mian4 shi4 ruo4 tian1 zao4 。
- tao1 yun2 ri4 liang3 chao2 ， wo4 wu4 shan1 si4 bao4 。
- pao2 cui4 yi4 ke3 ren2 ， zhang4 li2 gong4 you1 tao3 。
- ku1 mei2 ao4 yan2 wan3 ， yin1 he4 de2 han2 zao3 。
- xun1 hua2 xi1 tong2 lai2 ， kui2 wen2 xuan4 li4 zao3 。
- shan1 ling2 mu4 gao1 ze2 ， hong2 cai3 yi4 qing2 hao4 。
- tai2 qi1 ji3 jiong3 bu4 ， zong1 gan1 cheng1 jian4 dao3 。
- qian4 dou4 yan4 quan2 liu2 ， jin1 shi2 yun4 ji1 kao3 。
- zhai1 lu2 geng3 deng1 qing1 ， yan2 hua1 chui2 dai4 gao3 。
- ku3 lian2 feng1 li4 chi1 ， wei4 kuai4 mai2 yin1 sao3 。
- pai2 yun2 chu1 wu1 lun2 ， ce4 jing3 jin4 huang2 dao4 。
- liu4 he2 huan2 qing1 ming2 ， yan1 xia2 yuan4 tou2 lao3 。

## 注释

## 译文

## 赏析
