---
id: cheng-gong-xu-lian-ri-kuai-qing-deng-jin-hua-an-guan-da-mian-zhu-feng
title: 连日快晴登金华庵观大面诸峰
titlePinyin: lian2 ri4 kuai4 qing2 deng1 jin1 hua2 an1 guan1 da4 mian4 zhu1 feng1
titleSlug: lian-ri-kuai-qing-deng-jin-hua-an-guan-da-mian-zhu-feng
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斋心谒殊庭，异境目力眩。
- 积阴疑漏天，娲石谁与炼。
- 列仙喜我至，一笑晴景现。
- 絮云敛太空，螺翠敞大面。
- 正位俨宸极，群峰拱星弁。
- 烟云互吐吞，草木鬰葱蒨。
- 错磨金碧丽，襞积霞绮绚。
- 平生饫看山，及兹颇创见。
- 常闻西城君，承诏通明殿。
- 玉虬层空来，宝室仙境擅。
- 真侣万五千，朝夕侍游燕。
- 凝神杳渺间，稽首瓣香荐。
- 倏看碧瑶岑，坌起白云片。
- 溟涬含一气，瞬息阅千变。
- 意恐大隗迷，或作巨鼇抃。
- 仙者奚异人，岂忍为独善。
- 利欲膏火熬，是非蛮触战。
- 持是以求仙，何异沙作膳。
- 吾身信浮沤，世事如掣电。
- 本来一晶明，初不假方便。
- 随缘聊尔耳，可使为物转。
- 寸田须锄耘，老屋亟营缮。
- 行迷及未远，补过以无倦。
- 飚游如有闻，印我本誓愿。
- 他年童初馆，或可备精选。

## 拼音
- zhai1 xin1 ye4 shu1 ting2 ， yi4 jing4 mu4 li4 xuan4 。
- ji1 yin1 yi2 lou4 tian1 ， wa1 shi2 shui2 yu3 lian4 。
- lie4 xian1 xi3 wo3 zhi4 ， yi2 xiao4 qing2 jing3 xian4 。
- xu4 yun2 lian3 tai4 kong1 ， luo2 cui4 chang3 da4 mian4 。
- zheng4 wei4 yan3 chen2 ji2 ， qun2 feng1 gong3 xing1 bian4 。
- yan1 yun2 hu4 tu3 tun1 ， cao3 mu4 yu4 cong1 qian4 。
- cuo4 mo2 jin1 bi4 li4 ， bi4 ji1 xia2 qi3 xuan4 。
- ping2 sheng1 yu4 kan4 shan1 ， ji2 zi1 po1 chuang4 jian4 。
- chang2 wen2 xi1 cheng2 jun1 ， cheng2 zhao4 tong1 ming2 dian4 。
- yu4 qiu2 ceng2 kong1 lai2 ， bao3 shi4 xian1 jing4 shan4 。
- zhen1 lü3 wan4 wu3 qian1 ， zhao1 xi1 shi4 you2 yan4 。
- ning2 shen2 yao3 miao3 jian1 ， qi3 shou3 ban4 xiang1 jian4 。
- shu1 kan4 bi4 yao2 cen2 ， ben4 qi3 bai2 yun2 pian4 。
- ming2 xing4 han2 yi2 qi4 ， shun4 xi1 yue4 qian1 bian4 。
- yi4 kong3 da4 wei3 mi2 ， huo4 zuo4 ju4 ao2 bian4 。
- xian1 zhe3 xi1 yi4 ren2 ， qi3 ren3 wei4 du2 shan4 。
- li4 yu4 gao1 huo3 ao2 ， shi4 fei1 man2 chu4 zhan4 。
- chi2 shi4 yi3 qiu2 xian1 ， he2 yi4 sha1 zuo4 shan4 。
- wu2 shen1 xin4 fu2 ou1 ， shi4 shi4 ru2 che4 dian4 。
- ben3 lai2 yi4 jing1 ming2 ， chu1 bu4 jia3 fang1 bian4 。
- sui2 yuan2 liao2 er3 er3 ， ke3 shi3 wei4 wu4 zhuan3 。
- cun4 tian2 xu1 chu2 yun2 ， lao3 wu1 ji2 ying2 shan4 。
- xing2 mi2 ji2 wei4 yuan3 ， bu3 guo4 yi3 wu2 juan4 。
- biao1 you2 ru2 you3 wen2 ， yin4 wo3 ben3 shi4 yuan4 。
- ta1 nian2 tong2 chu1 guan3 ， huo4 ke3 bei4 jing1 xuan3 。

## 注释

## 译文

## 赏析
