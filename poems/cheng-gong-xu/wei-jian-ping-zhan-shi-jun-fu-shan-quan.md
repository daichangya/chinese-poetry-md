---
id: cheng-gong-xu-wei-jian-ping-zhan-shi-jun-fu-shan-quan
title: 为建平詹使君赋山泉
titlePinyin: wei4 jian4 ping2 zhan1 shi3 jun1 fu4 shan1 quan2
titleSlug: wei-jian-ping-zhan-shi-jun-fu-shan-quan
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风栗憀宋玉宅，湍波磕涌三闾祠。
- 行人莫蚩我邦陋，离骚千古芳菲菲。
- 使君玉立笋班上，得州如斗不薄之。
- 冠峨切云佩陆离，欲与二子论襟期。
- 官居髣髴蓬岛似，翠雾白云山四围。
- 向来专情在岩壑，爱此线溜来逶迤。
- 搜岩剔薮作幽事，便有一派银河垂。
- 酿泉为酒旨且冽，环滁之乐同一时。
- 有时痛饮挟骚读，声和泉石含余凄。
- 天涯有客倦行李，云间小队来追随。
- 窥公心源莹澄彻，亦如此水涅不缁。
- 里无追胥关薄征，峡山今是春台熙。
- 邦人恐公日边在，谁恤我老字我蚩。
- 何人勒铭泉上石，后千万年甘棠诗。

## 拼音
- qiu1 feng1 li4 liao2 song4 yu4 zhai2 ， tuan1 bo1 ke1 yong3 san1 lü2 ci2 。
- xing2 ren2 mo4 chi1 wo3 bang1 lou4 ， li2 sao1 qian1 gu3 fang1 fei1 fei1 。
- shi3 jun1 yu4 li4 sun3 ban1 shang4 ， de2 zhou1 ru2 dou4 bu4 bao2 zhi1 。
- guan1 e2 qie4 yun2 pei4 lu4 li2 ， yu4 yu3 er4 zi3 lun4 jin1 qi1 。
- guan1 ju1 fang3 fu2 peng2 dao3 si4 ， cui4 wu4 bai2 yun2 shan1 si4 wei2 。
- xiang4 lai2 zhuan1 qing2 zai4 yan2 he4 ， ai4 ci3 xian4 liu1 lai2 wei1 yi2 。
- sou1 yan2 ti1 sou3 zuo4 you1 shi4 ， bian4 you3 yi2 pai4 yin2 he2 chui2 。
- niang4 quan2 wei4 jiu3 zhi3 qie3 lie4 ， huan2 chu2 zhi1 le4 tong2 yi4 shi2 。
- you3 shi2 tong4 yin3 xie2 sao1 du2 ， sheng1 he2 quan2 shi2 han2 yu2 qi1 。
- tian1 ya2 you3 ke4 juan4 xing2 li0 ， yun2 jian1 xiao3 dui4 lai2 zhui1 sui2 。
- kui1 gong1 xin1 yuan2 ying2 cheng2 che4 ， yi4 ru2 ci3 shui3 nie4 bu4 zi1 。
- li3 wu2 zhui1 xu1 guan1 bao2 zheng1 ， xia2 shan1 jin1 shi4 chun1 tai2 xi1 。
- bang1 ren2 kong3 gong1 ri4 bian1 zai4 ， shui2 xu4 wo3 lao3 zi4 wo3 chi1 。
- he2 ren2 le4 ming2 quan2 shang4 shi2 ， hou4 qian1 wan4 nian2 gan1 tang2 shi1 。

## 注释

## 译文

## 赏析
