---
id: cheng-gong-xu-ni-gu-er-zhang-qi-yi
title: 拟古二章  其一
titlePinyin: ni3 gu3 er4 zhang1     qi2 yi1
titleSlug: ni-gu-er-zhang-qi-yi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刚风轶飞浮，丛霄隠寥阔。
- 其上仙者家，俯世尘漠漠。
- 慨我志远游，幽思无与豁。
- 披云一长啸，曾举骑𫐖轕。
- 整袂谒灵君，授我一丸药。
- 侍宴旬始宫，从游紫虚阁。
- 琅函閟道帙，许我抽玉钥。
- 玄期记三生，广度有夙诺。
- 世氛日澒洞，帝念惨不乐。
- 愿借万里风，从君驾鸾鹤。
- 鞭雷挥斗柄，夔罔并絷缚。
- 扫清六合尘，景象囘阊阖。
- 帝命不可稽，侍晨司校录。
- 永劫保澄明，何问痴仙愕。

## 拼音
- gang1 feng1 yi4 fei1 fu2 ， cong2 xiao1 yin3 liao2 kuo4 。
- qi2 shang4 xian1 zhe3 jia1 ， fu3 shi4 chen2 mo4 mo4 。
- kai3 wo3 zhi4 yuan3 you2 ， you1 si1 wu2 yu3 huo1 。
- pi1 yun2 yi4 chang2 xiao4 ， ceng2 ju3 qi2 𫐖 ge2 。
- zheng3 mei4 ye4 ling2 jun1 ， shou4 wo3 yi4 wan2 yao4 。
- shi4 yan4 xun2 shi3 gong1 ， cong2 you2 zi3 xu1 ge2 。
- lang2 han2 bi4 dao4 zhi4 ， xu3 wo3 chou1 yu4 yao4 。
- xuan2 qi1 ji4 san1 sheng1 ， guang3 du4 you3 su4 nuo4 。
- shi4 fen1 ri4 hong4 dong4 ， di4 nian4 can3 bu2 le4 。
- yuan4 jie4 wan4 li3 feng1 ， cong2 jun1 jia4 luan2 he4 。
- bian1 lei2 hui1 dou4 bing3 ， kui2 wang3 bing4 zhi2 fu4 。
- sao3 qing1 liu4 he2 chen2 ， jing3 xiang4 hui2 chang1 he2 。
- di4 ming4 bu4 ke3 ji1 ， shi4 chen2 si1 xiao4 lu4 。
- yong3 jie2 bao3 cheng2 ming2 ， he2 wen4 chi1 xian1 e4 。

## 注释

## 译文

## 赏析
