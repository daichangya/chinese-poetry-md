---
id: cheng-gong-xu-bu-xu-rui-zhu-qi-yan
title: 步虚蕊珠七言
titlePinyin: bu4 xu1 rui3 zhu1 qi1 yan2
titleSlug: bu-xu-rui-zhu-qi-yan
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玄盖之天高崒嵂，自两天眼支一脉。
- 嶙峋四面森翠壁，中有瑶柱倚天立。
- 窈窈鬰鬰仙者宅，涵云蓄雾九锁隔。
- 石扉谁遣玉{𥫗氐}擘，通行岂虞虎豹搤。
- 云台散吏青城客，掉头三岛风烟窄。
- 南薰驾我来散策，晴天万里展笑色。
- 祖龙驱山山辟易，仙人抵住如刻划。
- 武皇情念膏火迫，宫坛经营竞奚益。
- 惟我章圣荐简璧，心与天同绵宝历。
- 高皇中天定都邑，脱屣大位驻清跸。
- 至今仙馆閟奎画，跪拜缔眎涕沾臆。
- 大涤栖真转石室，幽岩邃窦杳莫测。
- 似闻句曲通咫尺，飚游何曾有辙迹。
- 天坛可望不可陟，翠箬闪闪丹气溢。
- 我名何自标洞额，得非三生托真籍。
- 一念之差甘堕谪，拊心静虑深咎责。
- 羽衣窥我惨不怿，为我洗琖酌琥珀。
- 沈沈古井龙嗜蛰，谁令怒吼卷飞帛。
- 夜凉健倒风雨急，醒悟乃是岩溜滴。
- 西瞻氛祲羌堛塞，玉华故栖归未得。
- 文举远游记夙昔，借一庵地䌷隠帙。
- 百六行度运会厄，列真校录晓继夕。
- 恫悯含生沛德泽，罢征宽敛戢锋镝。
- 名山是处可栖逸，不材我自安社栎。
- 勋业振古名揭日，邂逅要知非尔力。
- 蛮触扰扰鏖得失，岂容汩我室虚白。
- 流铃掷火九穹碧，泰初为邻寿无极。

## 拼音
- xuan2 gai4 zhi1 tian1 gao1 zu2 lü4 ， zi4 liang3 tian1 yan3 zhi1 yi2 mai4 。
- lin2 xun2 si4 mian4 sen1 cui4 bi4 ， zhong1 you3 yao2 zhu4 yi3 tian1 li4 。
- yao3 yao3 yu4 yu4 xian1 zhe3 zhai2 ， han2 yun2 xu4 wu4 jiu3 suo3 ge2 。
- shi2 fei1 shui2 qian3 yu4 { 𥫗 di1 } bo4 ， tong1 xing2 qi3 yu2 hu3 bao4 e4 。
- yun2 tai2 san4 li4 qing1 cheng2 ke4 ， diao4 tou2 san1 dao3 feng1 yan1 zhai3 。
- nan2 xun1 jia4 wo3 lai2 san4 ce4 ， qing2 tian1 wan4 li3 zhan3 xiao4 se4 。
- zu3 long2 qu1 shan1 shan1 pi4 yi4 ， xian1 ren2 di3 zhu4 ru2 ke4 hua4 。
- wu3 huang2 qing2 nian4 gao1 huo3 po4 ， gong1 tan2 jing1 ying2 jing4 xi1 yi4 。
- wei2 wo3 zhang1 sheng4 jian4 jian3 bi4 ， xin1 yu3 tian1 tong2 mian2 bao3 li4 。
- gao1 huang2 zhong1 tian1 ding4 du1 yi4 ， tuo1 xi3 da4 wei4 zhu4 qing1 bi4 。
- zhi4 jin1 xian1 guan3 bi4 kui2 hua4 ， gui4 bai4 di4 shi4 ti4 zhan1 yi4 。
- da4 di2 qi1 zhen1 zhuan3 shi2 shi4 ， you1 yan2 sui4 dou4 yao3 mo4 ce4 。
- si4 wen2 ju4 qu3 tong1 zhi3 chi3 ， biao1 you2 he2 ceng2 you3 zhe2 ji4 。
- tian1 tan2 ke3 wang4 bu4 ke3 zhi4 ， cui4 ruo4 shan3 shan3 dan1 qi4 yi4 。
- wo3 ming2 he2 zi4 biao1 dong4 e2 ， de2 fei1 san1 sheng1 tuo1 zhen1 ji2 。
- yi2 nian4 zhi1 cha1 gan1 duo4 zhe2 ， fu3 xin1 jing4 lü4 shen1 jiu4 ze2 。
- yu3 yi1 kui1 wo3 can3 bu2 yi4 ， wei4 wo3 xi3 zhan3 zhuo2 hu3 po4 。
- shen3 shen3 gu3 jing3 long2 shi4 zhe2 ， shui2 ling4 nu4 hou3 juan4 fei1 bo2 。
- ye4 liang2 jian4 dao3 feng1 yu3 ji2 ， xing3 wu4 nai3 shi4 yan2 liu1 di1 。
- xi1 zhan1 fen1 jin4 qiang1 bi4 sai1 ， yu4 hua2 gu4 qi1 gui1 wei4 de2 。
- wen2 ju3 yuan3 you2 ji4 su4 xi1 ， jie4 yi4 an1 di4 䌷 yin3 zhi4 。
- bai3 liu4 hang2 du4 yun4 hui4 e4 ， lie4 zhen1 xiao4 lu4 xiao3 ji4 xi1 。
- dong4 min3 han2 sheng1 pei4 de2 ze2 ， ba4 zheng1 kuan1 lian3 ji2 feng1 di2 。
- ming2 shan1 shi4 chu4 ke3 qi1 yi4 ， bu4 cai2 wo3 zi4 an1 she4 li4 。
- xun1 ye4 zhen4 gu3 ming2 jie1 ri4 ， xie4 hou4 yao4 zhi1 fei1 er3 li4 。
- man2 chu4 rao3 rao3 ao2 de2 shi1 ， qi3 rong2 gu3 wo3 shi4 xu1 bai2 。
- liu2 ling2 zhi4 huo3 jiu3 qiong2 bi4 ， tai4 chu1 wei4 lin2 shou4 wu2 ji2 。

## 注释

## 译文

## 赏析
