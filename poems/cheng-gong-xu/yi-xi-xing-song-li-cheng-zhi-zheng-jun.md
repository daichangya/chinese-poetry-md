---
id: cheng-gong-xu-yi-xi-xing-song-li-cheng-zhi-zheng-jun
title: 忆昔行送李成之征君
titlePinyin: yi4 xi1 xing2 song4 li3 cheng2 zhi1 zheng1 jun1
titleSlug: yi-xi-xing-song-li-cheng-zhi-zheng-jun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔与君同射策，同舟同馆心胶漆。
- 万言入奏甘弃置，頼有湖山好看客。
- 归装濡滞及黄池，半菽寒菹作除夕。
- 慨慷相与期古人，聊复名场借梯级。
- 君家三秀立分鼎，太阿觉君锋更颖。
- 吏行凫鹜哄尘坌，寒露玉壶夐光炯。
- 五羊仙伯两眼明月秋，荐书万里彻冕旒。
- 四贤同时一网收，朔风扶柂长江流。
- 迟顽我自费推激，隠忧百罹霜鬓出。
- 未能勇决便幽栖，宁免随阳睨残粒。
- 送君矫翮玉霄去，为我一破胸怏悒。
- 向来四海李兵部，正色立朝古遗直。
- 九原凛凛有生气，余愤须与君湔涤。
- 世故翻覆况多端，沉思使我心胆寒。
- 谁生厉阶今为梗，涓涓不窒惊涛澜。
- 不知聚几州铁铸此错，百尺竿头一步底处著。
- 天位天职特用轩轾人，明眼勘破定何物。
- 波流何可金石转，鲍肆讵能兰麝夺。
- 君不见考功望郎谏疏沥忠赤，垂绅满朝皆太息。
- 信有宗工妙绳尺，梁园我亦尘下客。
- 法当冗散逃百谪，满意诸贤拱霄极。
- 谠言正论囊封溢，国势不难一枰活。
- 正途未易荆榛辟，有谋勿惮时造膝。
- 救溺拯焚奚可失，海南波宽老龙蛰。
- 朝朝满涧玩泉石，当为诸贤失衰疾。
- 我亦三叫喜动色，早愿采薇休戍役。

## 拼音
- yi4 xi1 yu3 jun1 tong2 she4 ce4 ， tong2 zhou1 tong2 guan3 xin1 jiao1 qi1 。
- wan4 yan2 ru4 zou4 gan1 qi4 zhi4 ， lai4 you3 hu2 shan1 hao3 kan4 ke4 。
- gui1 zhuang1 ru2 zhi4 ji2 huang2 chi2 ， ban4 shu1 han2 zu1 zuo4 chu2 xi1 。
- kai3 kang1 xiang1 yu3 qi1 gu3 ren2 ， liao2 fu4 ming2 chang3 jie4 ti1 ji2 。
- jun1 jia1 san1 xiu4 li4 fen1 ding3 ， tai4 a1 jue2 jun1 feng1 geng4 ying3 。
- li4 xing2 fu2 wu4 hong3 chen2 ben4 ， han2 lu4 yu4 hu2 xuan4 guang1 jiong3 。
- wu3 yang2 xian1 bo2 liang3 yan3 ming2 yue4 qiu1 ， jian4 shu1 wan4 li3 che4 mian3 liu2 。
- si4 xian2 tong2 shi2 yi4 wang3 shou1 ， shuo4 feng1 fu2 yi2 chang2 jiang1 liu2 。
- chi2 wan2 wo3 zi4 fei4 tui1 ji1 ， yin3 you1 bai3 li2 shuang1 bin4 chu1 。
- wei4 neng2 yong3 jue2 bian4 you1 qi1 ， ning2 mian3 sui2 yang2 ni4 can2 li4 。
- song4 jun1 jiao3 he2 yu4 xiao1 qu4 ， wei4 wo3 yi2 po4 xiong1 yang4 yi4 。
- xiang4 lai2 si4 hai3 li3 bing1 bu4 ， zheng4 se4 li4 chao2 gu3 yi2 zhi2 。
- jiu3 yuan2 lin3 lin3 you3 sheng1 qi4 ， yu2 fen4 xu1 yu3 jun1 jian1 di2 。
- shi4 gu4 fan1 fu4 kuang4 duo1 duan1 ， chen2 si1 shi3 wo3 xin1 dan3 han2 。
- shui2 sheng1 li4 jie1 jin1 wei4 geng3 ， juan1 juan1 bu2 zhi4 jing1 tao1 lan2 。
- bu4 zhi1 ju4 ji3 zhou1 tie3 zhu4 ci3 cuo4 ， bai3 chi3 gan1 tou2 yi2 bu4 di3 chu4 zhu4 。
- tian1 wei4 tian1 zhi2 te4 yong4 xuan1 zhi4 ren2 ， ming2 yan3 kan1 po4 ding4 he2 wu4 。
- bo1 liu2 he2 ke3 jin1 shi2 zhuan3 ， bao4 si4 ju4 neng2 lan2 she4 duo2 。
- jun1 bu2 jian4 kao3 gong1 wang4 lang2 jian4 shu1 li4 zhong1 chi4 ， chui2 shen1 man3 chao2 jie1 tai4 xi1 。
- xin4 you3 zong1 gong1 miao4 sheng2 chi3 ， liang2 yuan2 wo3 yi4 chen2 xia4 ke4 。
- fa3 dang1 rong3 san4 tao2 bai3 zhe2 ， man3 yi4 zhu1 xian2 gong3 xiao1 ji2 。
- dang3 yan2 zheng4 lun4 nang2 feng1 yi4 ， guo2 shi4 bu4 nan2 yi4 ping2 huo2 。
- zheng4 tu2 wei4 yi4 jing1 zhen1 pi4 ， you3 mou2 wu4 dan4 shi2 zao4 xi1 。
- jiu4 ni4 zheng3 fen2 xi1 ke3 shi1 ， hai3 nan2 bo1 kuan1 lao3 long2 zhe2 。
- zhao1 zhao1 man3 jian4 wan2 quan2 shi2 ， dang1 wei4 zhu1 xian2 shi1 shuai1 ji2 。
- wo3 yi4 san1 jiao4 xi3 dong4 se4 ， zao3 yuan4 cai3 wei1 xiu1 shu4 yi4 。

## 注释

## 译文

## 赏析
