---
id: cheng-gong-xu-lian-ri-zhu-bai-di-cheng-huai-gu-gan-shi-yue-lu-fang-weng-shi-ji-zhui-he-qi-yun
title: 连日驻白帝城怀古感事阅陆放翁诗集追和其韵
titlePinyin: lian2 ri4 zhu4 bai2 di4 cheng2 huai2 gu3 gan3 shi4 yue4 lu4 fang4 weng1 shi1 ji2 zhui1 he2 qi2 yun4
titleSlug: lian-ri-zhu-bai-di-cheng-huai-gu-gan-shi-yue-lu-fang-weng-shi-ji-zhui-he-qi-yun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 益以搤为国，前后辟两门。
- 剑栈径偪侧，峡江浪崩奔。
- 盘礴六十州，奠位西南坤。
- 天险岂轻设，参旗宁易扪。
- 我行当严冬，岸沙高涨痕。
- 绝壁走猱玃，深潭伏鼍鼋。
- 东逝注沧海，西来非一源。
- 相传石笋三，下接滟滪根。
- 长怀草庐公，受遗龙准孙。
- 志节局不展，德义深可尊。
- 矧伊跃马壮，得与同日论。
- 形势今犹昔，世故难为言。
- 抚事重感慨，遐瞻莽尘昏。
- 空余瀼西东，未泯冰雪魂。
- 腊残春意动，清波跃河豚。
- 挝鼓趣下峡，渚宫同一尊。

## 拼音
- yi4 yi3 e4 wei4 guo2 ， qian2 hou4 pi4 liang3 men2 。
- jian4 zhan4 jing4 bi1 ce4 ， xia2 jiang1 lang4 beng1 ben1 。
- pan2 bo2 liu4 shi2 zhou1 ， dian4 wei4 xi1 nan2 kun1 。
- tian1 xian3 qi3 qing1 she4 ， can1 qi2 ning2 yi4 men2 。
- wo3 hang2 dang0 yan2 dong1 ， an4 sha1 gao1 zhang3 hen2 。
- jue2 bi4 zou3 nao2 jue2 ， shen1 tan2 fu2 tuo2 yuan2 。
- dong1 shi4 zhu4 cang1 hai3 ， xi1 lai2 fei1 yi4 yuan2 。
- xiang1 chuan2 shi2 sun3 san1 ， xia4 jie1 yan4 yu4 gen1 。
- chang2 huai2 cao3 lu2 gong1 ， shou4 yi2 long2 zhun3 sun1 。
- zhi4 jie2 ju2 bu4 zhan3 ， de2 yi4 shen1 ke3 zun1 。
- shen3 yi1 yue4 ma3 zhuang4 ， de2 yu3 tong2 ri4 lun4 。
- xing2 shi4 jin1 you2 xi1 ， shi4 gu4 nan2 wei2 yan2 。
- fu3 shi4 zhong4 gan3 kai3 ， xia2 zhan1 mang3 chen2 hun1 。
- kong4 yu2 rang2 xi1 dong1 ， wei4 min3 bing1 xue3 hun2 。
- la4 can2 chun1 yi4 dong4 ， qing1 bo1 yue4 he2 tun2 。
- wo1 gu3 qu4 xia4 xia2 ， zhu3 gong1 tong2 yi4 zun1 。

## 注释

## 译文

## 赏析
