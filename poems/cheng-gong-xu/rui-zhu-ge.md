---
id: cheng-gong-xu-rui-zhu-ge
title: 蕊珠歌
titlePinyin: rui3 zhu1 ge1
titleSlug: rui-zhu-ge
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五云鬰勃天九重，俯视人境尘蒙蒙。
- 元和迁校品秩穹，以帝命镇北坎宫。
- 玄袍金铠丁甲从，洞阴战胜魔绝踪。
- 际江之涯钟氏童，宿运冥契晞玄风。
- 蹑𪨗千里心忡忡，戃恍忽与师匠逢。
- 桑梓归愒敢不共，精庐筑就铃冈东。
- 州西一舍狮子峰，烟霞万壑锁鬰葱。
- 势与紫霄争长雄，楼观营筑拟翠蓬。
- 真游下驻鸣笙镛，可无法言牖群蒙。
- 帝何言哉层穹窿，溟涬未辨奚所宗。
- 五文开明日曈眬，三洞流出金口中。
- 瑶函锦囊密缄封，飚轮八面轰霻霳。
- 骏奔百灵翔六龙，一念与诵万过同。
- 登揖金母朝木公，六天狞戾数有终。
- 申命校录帝所恫，保制劫运禳灾凶。
- 剪馘鬼怪囚北酆，边垂罢战年屡丰。
- 妖氛退扫正道隆，臣许职牧羞妄庸。
- 愿见皇图还时雍，蕊珠七言歌舂容。
- 为师劝相鸠僝工，咄嗟千桂凌碧空。
- 开度益广积累功，丹台列名仙籍通。
- 伐石著词传无穷，长与此山同峻崇。

## 拼音
- wu3 yun2 yu4 bo2 tian1 jiu3 chong2 ， fu3 shi4 ren2 jing4 chen2 meng2 meng2 。
- yuan2 he2 qian1 xiao4 pin3 zhi4 qiong2 ， yi3 di4 ming4 zhen4 bei3 kan3 gong1 。
- xuan2 pao2 jin1 kai3 ding1 jia3 cong2 ， dong4 yin1 zhan4 sheng4 mo2 jue2 zong1 。
- ji4 jiang1 zhi1 ya2 zhong1 shi4 tong2 ， su4 yun4 ming2 qi4 xi1 xuan2 feng1 。
- nie4 𪨗 qian1 li3 xin1 chong1 chong1 ， tang3 huang3 hu1 yu3 shi1 jiang4 feng2 。
- sang1 zi3 gui1 kai4 gan3 bu2 gong4 ， jing1 lu2 zhu4 jiu4 ling2 gang1 dong1 。
- zhou1 xi1 yi2 she4 shi1 zi0 feng1 ， yan1 xia2 wan4 he4 suo3 yu4 cong1 。
- shi4 yu3 zi3 xiao1 zheng1 chang2 xiong2 ， lou2 guan1 ying2 zhu4 ni3 cui4 peng2 。
- zhen1 you2 xia4 zhu4 ming2 sheng1 yong1 ， ke3 wu2 fa3 yan2 you3 qun2 meng2 。
- di4 he2 yan2 zai1 ceng2 qiong2 long2 ， ming2 xing4 wei4 bian4 xi1 suo3 zong1 。
- wu3 wen2 kai1 ming2 ri4 tong2 long2 ， san1 dong4 liu2 chu1 jin1 kou3 zhong1 。
- yao2 han2 jin3 nang2 mi4 jian1 feng1 ， biao1 lun2 ba1 mian4 hong1 feng1 long2 。
- jun4 ben1 bai3 ling2 xiang2 liu4 long2 ， yi2 nian4 yu3 song4 wan4 guo4 tong2 。
- deng1 yi1 jin1 mu3 chao2 mu4 gong1 ， liu4 tian1 ning2 li4 shu4 you3 zhong1 。
- shen1 ming4 xiao4 lu4 di4 suo3 dong4 ， bao3 zhi4 jie2 yun4 rang2 zai1 xiong1 。
- jian3 guo2 gui3 guai4 qiu2 bei3 feng1 ， bian1 chui2 ba4 zhan4 nian2 lü3 feng1 。
- yao1 fen1 tui4 sao3 zheng4 dao4 long2 ， chen2 xu3 zhi2 mu4 xiu1 wang4 yong1 。
- yuan4 jian4 huang2 tu2 hai2 shi2 yong1 ， rui3 zhu1 qi1 yan2 ge1 chong1 rong2 。
- wei4 shi1 quan4 xiang1 jiu1 chan2 gong1 ， duo1 jie1 qian1 gui4 ling2 bi4 kong1 。
- kai1 du4 yi4 guang3 ji1 lei3 gong1 ， dan1 tai2 lie4 ming2 xian1 ji2 tong1 。
- fa2 shi2 zhu4 ci2 chuan2 wu2 qiong2 ， chang2 yu3 ci3 shan1 tong2 jun4 chong2 。

## 注释

## 译文

## 赏析
