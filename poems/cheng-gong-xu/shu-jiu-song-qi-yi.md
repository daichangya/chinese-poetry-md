---
id: cheng-gong-xu-shu-jiu-song-qi-yi
title: 述九颂  其一
titlePinyin: shu4 jiu3 song4     qi2 yi1
titleSlug: shu-jiu-song-qi-yi
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五气兮顺行，万汇兮嘉生。
- 繄人兮有异，毓其秀兮最灵。
- 纷总总兮横目，何一浊兮一清。
- 岂后皇兮尔私，命曰贤兮粹精。
- 虽才品兮靡易，匪先觉兮曷程。
- 诞空桑兮开有殷，崧岳降兮周之祯。
- 矧皇运兮配天，作之辅兮差肩。
- 蔼遗芳兮简编，屹柱石兮多贤。
- 眷指李兮嫡裔，祖柱下兮老僊。
- 扶舆兮瑞雾，溶泄兮非烟。
- 鞭鸾兮驭鹤，抉云汉兮来九天。
- 粲文瑞兮郁郁，帝所赍兮坤轴。
- 经天兮日星，纬地兮岳渎。
- 绵万禩兮不泯，为生民兮耳目。

## 拼音
- wu3 qi4 xi1 shun4 xing2 ， wan4 hui4 xi1 jia1 sheng1 。
- yi1 ren2 xi1 you3 yi4 ， yu4 qi2 xiu4 xi1 zui4 ling2 。
- fen1 zong3 zong3 xi1 heng2 mu4 ， he2 yi4 zhuo2 xi1 yi4 qing1 。
- qi3 hou4 huang2 xi1 er3 si1 ， ming4 yue1 xian2 xi1 cui4 jing1 。
- sui1 cai2 pin3 xi1 mi2 yi4 ， fei3 xian1 jue2 xi1 he2 cheng2 。
- dan4 kong1 sang1 xi1 kai1 you3 yin1 ， song1 yue4 jiang4 xi1 zhou1 zhi1 zhen1 。
- shen3 huang2 yun4 xi1 pei4 tian1 ， zuo4 zhi1 fu3 xi1 cha4 jian1 。
- ai3 yi2 fang1 xi1 jian3 bian1 ， yi4 zhu4 shi2 xi1 duo1 xian2 。
- juan4 zhi3 li3 xi1 di2 yi4 ， zu3 zhu4 xia4 xi1 lao3 xian1 。
- fu2 yu2 xi1 rui4 wu4 ， rong2 xie4 xi1 fei1 yan1 。
- bian1 luan2 xi1 yu4 he4 ， jue2 yun2 han4 xi1 lai2 jiu3 tian1 。
- can4 wen2 rui4 xi1 yu4 yu4 ， di4 suo3 ji1 xi1 kun1 zhou2 。
- jing1 tian1 xi1 ri4 xing1 ， wei3 di4 xi1 yue4 du2 。
- mian2 wan4 si4 xi1 bu4 min3 ， wei2 sheng1 min2 xi1 er3 mu4 。

## 注释

## 译文

## 赏析
