---
id: cheng-gong-xu-shi-si-ri-tong-zhang-bo-xiu-luo-jian-fu-da-zhi-shang-yue-tan-yun-ji-shi--e729153f
title: 十四日同张伯修罗坚甫大智赏月探韵即事感兴殊激懦衷翌日会保福辱诗示教借张大韵同赋
titlePinyin: shi2 si4 ri4 tong2 zhang1 bo2 xiu1 luo2 jian1 fu3 da4 zhi4 shang3 yue4 tan4 yun4 ji2 shi4 gan3 xing1 shu1 ji1 nuo4 zhong1 yi4 ri4 hui4 bao3 fu2 ru3 shi1 shi4 jiao4 jie4 zhang1 da4 yun4 tong2 fu4
titleSlug: shi-si-ri-tong-zhang-bo-xiu-luo-jian-fu-da-zhi-shang-yue-tan-yun-ji-shi--e729153f
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涉秋苦多阴，婵娟喜见乍。
- 天巧竟作难，借此三五夜。
- 屯云滃四面，如骛俗士驾。
- 宝坊盍朋簪，尊酒共清话。
- 诸君读书眼，明不失纤罅。
- 天眼物昏之，谁为弯弓射。
- 连宵耿孤吟，虚窗自高挂。
- 竹风静逾爽，露叶灿可画。
- 梦踏市桥去，醉眠僧榻借。
- 阴晴且勿言，幽赏可能罢。
- 恨欠截老龙，三弄倚风榭。
- 酒酣歌慨慷，四坐勿渠诧。
- 边尘日澒洞，志士惜闲暇。
- 君看古圣贤，忧乐以天下。
- 持此阅人多，何但如传舍。
- 短气吐复吞，欲言恐遭骂。
- 径思投绂去，甘老渔樵社。
- 世论熟脂韦，人物叹衰谢。
- 相期崇令猷，兰鲍观所化。

## 拼音
- she4 qiu1 ku3 duo1 yin1 ， chan2 juan1 xi3 jian4 zha4 。
- tian1 qiao3 jing4 zuo4 nan2 ， jie4 ci3 san1 wu3 ye4 。
- tun2 yun2 weng3 si4 mian4 ， ru2 wu4 su2 shi4 jia4 。
- bao3 fang1 he2 peng2 zan1 ， zun1 jiu3 gong4 qing1 hua4 。
- zhu1 jun1 du2 shu1 yan3 ， ming2 bu4 shi1 xian1 xia4 。
- tian1 yan3 wu4 hun1 zhi1 ， shui2 wei4 wan1 gong1 she4 。
- lian2 xiao1 geng3 gu1 yin2 ， xu1 chuang1 zi4 gao1 gua4 。
- zhu2 feng1 jing4 yu2 shuang3 ， lu4 ye4 can4 ke3 hua4 。
- meng4 ta4 shi4 qiao2 qu4 ， zui4 mian2 seng1 ta4 jie4 。
- yin1 qing2 qie3 wu4 yan2 ， you1 shang3 ke3 neng2 ba4 。
- hen4 qian4 jie2 lao3 long2 ， san1 nong4 yi3 feng1 xie4 。
- jiu3 han1 ge1 kai3 kang1 ， si4 zuo4 wu4 qu2 cha4 。
- bian1 chen2 ri4 hong4 dong4 ， zhi4 shi4 xi1 xian2 xia2 。
- jun1 kan4 gu3 sheng4 xian2 ， you1 le4 yi3 tian1 xia4 。
- chi2 ci3 yue4 ren2 duo1 ， he2 dan4 ru2 chuan2 she4 。
- duan3 qi4 tu3 fu4 tun1 ， yu4 yan2 kong3 zao1 ma4 。
- jing4 si1 tou2 fu2 qu4 ， gan1 lao3 yu2 qiao2 she4 。
- shi4 lun4 shu2 zhi1 wei2 ， ren2 wu4 tan4 shuai1 xie4 。
- xiang1 qi1 chong2 ling4 you2 ， lan2 bao4 guan1 suo3 hua4 。

## 注释

## 译文

## 赏析
