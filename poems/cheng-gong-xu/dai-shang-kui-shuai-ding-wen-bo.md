---
id: cheng-gong-xu-dai-shang-kui-shuai-ding-wen-bo
title: 代上夔帅丁文伯
titlePinyin: dai4 shang4 kui2 shuai4 ding1 wen2 bo2
titleSlug: dai-shang-kui-shuai-ding-wen-bo
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 璧月行素空，流魄寒潭水。
- 水非与月期，月岂待濯洗。
- 天光发于定，妙契元一理。
- 士生无南北，乐在相知心。
- 同行不同调，有如辰与参。
- 一言针芥投，山水皆知音。
- 畏斋天下士，执鞭愧我后。
- 当时俭府莲，最说庾公秀。
- 十年一欠伸，西楼黯回首。
- 油幢古夔子，锁棘外南宫。
- 宝鉴贮英裁，毡笔题至公。
- 讯旧一以凄，浩荡华表风。
- 宇县莽烟尘，人物叹今眇。
- 兰芷閟其芳，所御或荼蓼。
- 隠思不遑寐，令我忧心悄。
- 古今几枰棋，胜败无常形。
- 世岂欠国手，一著何可轻。
- 但恐当局迷，渠知死可生。
- 向来一寸心，行世几濩落。
- 矫性动有妨，幽思谁与豁。
- 为君歌慨慷，长风起天末。

## 拼音
- bi4 yue4 xing2 su4 kong1 ， liu2 po4 han2 tan2 shui3 。
- shui3 fei1 yu3 yue4 qi1 ， yue4 qi3 dai4 zhuo2 xi3 。
- tian1 guang1 fa1 yu2 ding4 ， miao4 qi4 yuan2 yi4 li3 。
- shi4 sheng1 wu2 nan2 bei3 ， le4 zai4 xiang1 zhi1 xin1 。
- tong2 hang2 bu4 tong2 diao4 ， you3 ru2 chen2 yu3 can1 。
- yi4 yan2 zhen1 jie4 tou2 ， shan1 shui3 jie1 zhi1 yin1 。
- wei4 zhai1 tian1 xia4 shi4 ， zhi2 bian1 kui4 wo3 hou4 。
- dang1 shi2 jian3 fu3 lian2 ， zui4 shuo1 yu3 gong1 xiu4 。
- shi2 nian2 yi2 qian4 shen1 ， xi1 lou2 an4 hui2 shou3 。
- you2 zhuang4 gu3 kui2 zi3 ， suo3 ji2 wai4 nan2 gong1 。
- bao3 jian4 zhu4 ying1 cai2 ， zhan1 bi3 ti2 zhi4 gong1 。
- xun4 jiu4 yi4 yi3 qi1 ， hao4 dang4 hua2 biao3 feng1 。
- yu3 xian4 mang3 yan1 chen2 ， ren2 wu4 tan4 jin1 miao3 。
- lan2 zhi3 bi4 qi2 fang1 ， suo3 yu4 huo4 tu2 liao3 。
- yin3 si1 bu4 huang2 mei4 ， ling4 wo3 you1 xin1 qiao1 。
- gu3 jin1 ji3 ping2 qi2 ， sheng4 bai4 wu2 chang2 xing2 。
- shi4 qi3 qian4 guo2 shou3 ， yi2 zhu4 he2 ke3 qing1 。
- dan4 kong3 dang1 ju2 mi2 ， qu2 zhi1 si3 ke3 sheng1 。
- xiang4 lai2 yi2 cun4 xin1 ， xing2 shi4 ji3 hu4 luo4 。
- jiao3 xing4 dong4 you3 fang2 ， you1 si1 shui2 yu3 huo1 。
- wei4 jun1 ge1 kai3 kang1 ， chang2 feng1 qi3 tian1 mo4 。

## 注释

## 译文

## 赏析
