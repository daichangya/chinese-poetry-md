---
id: cheng-gong-xu-lao-nong-an-de-zhen-gu-cha-guo-ju-de-hua-yuan-er-shou-qi-er
title: 劳农安德镇古刹过句德华园二首  其二
titlePinyin: lao2 nong2 an1 de2 zhen4 gu3 cha4 guo4 ju4 de2 hua2 yuan2 er4 shou3     qi2 er4
titleSlug: lao-nong-an-de-zhen-gu-cha-guo-ju-de-hua-yuan-er-shou-qi-er
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 招提款松竹，古碣阅楷籀。
- 惠然二友佳，共此一巵釂。
- 扶携涉幽园，邂逅展遐眺。
- 海棠饮未酣，芳槛破微笑。
- 何如老桂丛，傲睨几年少。
- 清言惬襟期，转首俄夕照。
- 箯舆度杳霭，石梁穿窈窕。
- 留连得奇赏，傲朗可无诮。
- 聊凭一饷欢，缓我忧心悄。
- 明知古难挽，嫌与俗同调。
- 民劳傥得医，气脉犹可寿。

## 拼音
- zhao1 ti2 kuan3 song1 zhu2 ， gu3 jie2 yue4 kai3 zhou4 。
- hui4 ran2 er4 you3 jia1 ， gong4 ci3 yi4 zhi1 jiao4 。
- fu2 xie2 she4 you1 yuan2 ， xie4 hou4 zhan3 xia2 tiao4 。
- hai3 tang2 yin3 wei4 han1 ， fang1 kan3 po4 wei1 xiao4 。
- he2 ru2 lao3 gui4 cong2 ， ao4 ni4 ji3 nian2 shao4 。
- qing1 yan2 qie4 jin1 qi1 ， zhuan3 shou3 e2 xi1 zhao4 。
- bian1 yu2 du4 yao3 ai3 ， shi2 liang2 chuan1 yao3 tiao3 。
- liu2 lian2 de2 qi2 shang3 ， ao4 lang3 ke3 wu2 qiao4 。
- liao2 ping2 yi4 xiang3 huan1 ， huan3 wo3 you1 xin1 qiao1 。
- ming2 zhi1 gu3 nan2 wan3 ， xian2 yu3 su2 tong2 diao4 。
- min2 lao2 tang3 de2 yi1 ， qi4 mai4 you2 ke3 shou4 。

## 注释

## 译文

## 赏析
