---
id: cheng-gong-xu-zhong-yuan-jie-ri-deng-zhou-fu-guan-ba-xi-xiong-zhi-xie-qin-you-zhui-son-938a7c5c
title: 中元节日登舟赴官巴西兄姪偕亲友追送三十里乃别相顾凄黯舟行得此诗以寄
titlePinyin: zhong1 yuan2 jie2 ri4 deng1 zhou1 fu4 guan1 ba1 xi1 xiong1 zhi2 xie2 qin1 you3 zhui1 song4 san1 shi2 li3 nai3 bie2 xiang1 gu4 qi1 an4 zhou1 xing2 de2 ci3 shi1 yi3 ji4
titleSlug: zhong-yuan-jie-ri-deng-zhou-fu-guan-ba-xi-xiong-zhi-xie-qin-you-zhui-son-938a7c5c
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 随牒倦尘土，归梦长纷纭。
- 及归岁阻饥，负米良艰勤。
- 细摹食粥帖，长歌送穷文。
- 忽捧毛生檄，往撷鲁宫芹。
- 元方与犹子，念我当离群。
- 折柬期诸彦，褰裳集江𣸣。
- 追送三十里，酒炙罗缤纷。
- 夜航语达旦，掺袂俄夕曛。
- 汀芦黯囘首，风萍怅轻分。
- 时危事远役，所遇无一欣。
- 元戎调新律，笑谈静边氛。
- 容我坐无毡，峩冠诵皇坟。
- 采兰劝加餐，伐木友多闻。
- 诸君志姱修，未可恬耕耘。
- 努力崇令猷，时来皆青云。

## 拼音
- sui2 die2 juan4 chen2 tu3 ， gui1 meng4 chang2 fen1 yun2 。
- ji2 gui1 sui4 zu3 ji1 ， fu4 mi3 liang2 jian1 qin2 。
- xi4 mo2 shi2 zhou1 tie1 ， chang2 ge1 song4 qiong2 wen2 。
- hu1 peng3 mao2 sheng1 xi2 ， wang3 xie2 lu3 gong1 qin2 。
- yuan2 fang1 yu3 you2 zi3 ， nian4 wo3 dang1 li2 qun2 。
- zhe2 jian3 qi1 zhu1 yan4 ， qian1 shang0 ji2 jiang1 fen2 。
- zhui1 song4 san1 shi2 li3 ， jiu3 zhi4 luo2 bin1 fen1 。
- ye4 hang2 yu3 da2 dan4 ， chan1 mei4 e2 xi1 xun1 。
- ting1 lu2 an4 hui2 shou3 ， feng1 ping2 chang4 qing1 fen1 。
- shi2 wei1 shi4 yuan3 yi4 ， suo3 yu4 wu2 yi4 xin1 。
- yuan2 rong2 tiao2 xin1 lü4 ， xiao4 tan2 jing4 bian1 fen1 。
- rong2 wo3 zuo4 wu2 zhan1 ， e2 guan1 song4 huang2 fen2 。
- cai3 lan2 quan4 jia1 can1 ， fa2 mu4 you3 duo1 wen2 。
- zhu1 jun1 zhi4 kua1 xiu1 ， wei4 ke3 tian2 geng1 yun2 。
- nu3 li4 chong2 ling4 you2 ， shi2 lai2 jie1 qing1 yun2 。

## 注释

## 译文

## 赏析
