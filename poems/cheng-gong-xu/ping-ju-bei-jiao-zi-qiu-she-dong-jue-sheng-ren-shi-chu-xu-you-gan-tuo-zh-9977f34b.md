---
id: cheng-gong-xu-ping-ju-bei-jiao-zi-qiu-she-dong-jue-sheng-ren-shi-chu-xu-you-gan-tuo-zh-9977f34b
title: 屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其四
titlePinyin: ping2 ju1 bei3 jiao1 zi4 qiu1 she4 dong1 jue2 sheng3 ren2 shi4 chu4 xu4 you3 gan3 tuo1 zhi1 feng3 yin2 shu1 yun2 qian2 yi2 ri4 ji1 cheng2 ba1 zhang1 yu4 xing1 shu1 qing2 fei1 yi3 yan2 shi1 ye3     qi2 si4
titleSlug: ping-ju-bei-jiao-zi-qiu-she-dong-jue-sheng-ren-shi-chu-xu-you-gan-tuo-zh-9977f34b
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 口为祸之穽，异者同之仇。
- 谁能噤不语，兀兀如羁囚。
- 我岂好违俗，心未忘好修。
- 本不慕华显，宁有忮与求。
- 逍遥鹏鷃同，贫贱非所羞。
- 风涛涨平陆，驾予一虚舟。
- 未如泯机智，鸥鸟与之游。
- 吾今已得师，稽首漆园周。

## 拼音
- kou3 wei4 huo4 zhi1 jing3 ， yi4 zhe3 tong2 zhi1 chou2 。
- shui2 neng2 jin4 bu4 yu3 ， wu4 wu4 ru2 ji1 qiu2 。
- wo3 qi3 hao3 wei2 su2 ， xin1 wei4 wang4 hao3 xiu1 。
- ben3 bu2 mu4 hua2 xian3 ， ning2 you3 zhi4 yu3 qiu2 。
- xiao1 yao2 peng2 yan4 tong2 ， pin2 jian4 fei1 suo3 xiu1 。
- feng1 tao1 zhang3 ping2 lu4 ， jia4 yu3 yi4 xu1 zhou1 。
- wei4 ru2 min3 ji1 zhi4 ， ou1 niao3 yu3 zhi1 you2 。
- wu2 jin1 yi3 de2 shi1 ， qi3 shou3 qi1 yuan2 zhou1 。

## 注释

## 译文

## 赏析
