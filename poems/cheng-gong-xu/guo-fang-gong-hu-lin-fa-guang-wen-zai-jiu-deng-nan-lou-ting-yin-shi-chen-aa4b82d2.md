---
id: cheng-gong-xu-guo-fang-gong-hu-lin-fa-guang-wen-zai-jiu-deng-nan-lou-ting-yin-shi-chen-aa4b82d2
title: 过房公湖临发广文载酒登南楼听隠士陈希逸弹琴读鴈湖先生诗及悦斋先生赋
titlePinyin: guo4 fang2 gong1 hu2 lin2 fa1 guang3 wen2 zai3 jiu3 deng1 nan2 lou2 ting1 yin3 shi4 chen2 xi1 yi4 tan2 qin2 du2 yan4 hu2 xian1 sheng1 shi1 ji2 yue4 zhai1 xian1 sheng1 fu4
titleSlug: guo-fang-gong-hu-lin-fa-guang-wen-zai-jiu-deng-nan-lou-ting-yin-shi-chen-aa4b82d2
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖荡匝城府，堤柳一径通。
- 森戟昼漏永，阒如墟野中。
- 掣铃三日留，鬰鬰殊寡悰。
- 登埤展遐眺，荡我磊磈胸。
- 沟畦磨衲丽，烟芜图采工。
- 广文一尊酒，邂逅清赏同。
- 慨昔石林老，小驻双旌红。
- 燕坐凫鹜退，行散龟鹤从。
- 得句陵子美，高世犹房公。
- 想此据胡床，长啸延清风。
- 想此蹑珠履，和月吸酒钟。
- 想此援采毫，醉题揖遥峰。
- 想此披绮裘，凭高目征鸿。
- 逸驾渺难追，风光为谁容。
- 空余翰墨香，披拂葭苇丛。
- 翠琰子由赋，正声响笙镛。
- 千年古徐州，绮疏贯晴虹。
- 过眼不再读，恨我性识蒙。
- 乔木噪晚鸦，低囘马首东。
- 绿绮有余韵，因之讯仙翁。

## 拼音
- hu2 dang4 za1 cheng2 fu3 ， di1 liu3 yi2 jing4 tong1 。
- sen1 ji3 zhou4 lou4 yong3 ， qu4 ru2 xu1 ye3 zhong1 。
- che4 ling2 san1 ri4 liu2 ， yu4 yu4 shu1 gua3 cong2 。
- deng1 pi2 zhan3 xia2 tiao4 ， dang4 wo3 lei3 wei3 xiong1 。
- gou1 qi2 mo2 na4 li4 ， yan1 wu2 tu2 cai3 gong1 。
- guang3 wen2 yi4 zun1 jiu3 ， xie4 hou4 qing1 shang3 tong2 。
- kai3 xi1 shi2 lin2 lao3 ， xiao3 zhu4 shuang1 jing1 hong2 。
- yan4 zuo4 fu2 wu4 tui4 ， xing2 san4 gui1 he4 cong2 。
- de2 ju4 ling2 zi3 mei3 ， gao1 shi4 you2 fang2 gong1 。
- xiang3 ci3 ju4 hu2 chuang2 ， chang2 xiao4 yan2 qing1 feng1 。
- xiang3 ci3 nie4 zhu1 lü3 ， he2 yue4 xi1 jiu3 zhong1 。
- xiang3 ci3 yuan2 cai3 hao2 ， zui4 ti2 yi1 yao2 feng1 。
- xiang3 ci3 pi1 qi3 qiu2 ， ping2 gao1 mu4 zheng1 hong2 。
- yi4 jia4 miao3 nan2 zhui1 ， feng1 guang1 wei4 shui2 rong2 。
- kong4 yu2 han4 mo4 xiang1 ， pi1 fu2 jia1 wei3 cong2 。
- cui4 yan3 zi3 you2 fu4 ， zheng4 sheng1 xiang3 sheng1 yong1 。
- qian1 nian2 gu3 xu2 zhou1 ， qi3 shu1 guan4 qing2 hong2 。
- guo4 yan3 bu2 zai4 du2 ， hen4 wo3 xing4 shi2 meng2 。
- qiao2 mu4 zao4 wan3 ya1 ， di1 hui2 ma3 shou3 dong1 。
- lü4 qi3 you3 yu2 yun4 ， yin1 zhi1 xun4 xian1 weng1 。

## 注释

## 译文

## 赏析
