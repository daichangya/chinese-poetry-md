---
id: han-wo-gan-shi-san-shi-si-yun
title: 感事三十四韵
titlePinyin: gan3 shi4 san1 shi2 si4 yun4
titleSlug: gan-shi-san-shi-si-yun
author: 韩偓
authorPinyin: han2 wo4
authorSlug: han-wo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 紫殿承恩岁，金銮入直年。人归三岛路，日过八花砖。
- 鸳鹭皆回席，皋夔亦慕膻。庆霄舒羽翼，尘世有神仙。
- 虽遇河清圣，惭非岳降贤。皇慈容散拙，公议逼陶甄。
- 江总参文会，陈暄侍狎筵。腐儒亲帝座，太史认星躔。
- 侧弁聆神算，濡毫俟密宣。宫司持玉研，书省擘香笺。
- 唯理心无党，怜才膝屡前。焦劳皆实录，宵旰岂虚传。
- 始议新尧历，将期整舜弦。去梯言必尽，仄席意弥坚。
- 上相思惩恶，中人讵省愆。鹿穷唯抵触，兔急且cg猭。
- 本是谋赊死，因之致劫迁。氛霾言下合，日月暗中悬。
- 恭显诚甘罪，韦平亦恃权。畏闻巢幕险，宁寤积薪然。
- 谅直寻钳口，奸纤益比肩。晋谗终不解，鲁瘠竟难痊。
- 只拟诛黄皓，何曾识霸先。嗾獒翻丑正，养虎欲求全。
- 万乘烟尘里，千官剑戟边。斗魁当北坼，地轴向西偏。
- 袁董非徒尔，师昭岂偶然。中原成劫火，东海遂桑田。
- 溅血惭嵇绍，迟行笑褚渊。四夷同效顺，一命敢虚捐。
- 山岳还青耸，穹苍旧碧鲜。独夫长啜泣，多士已忘筌。
- 郁郁空狂叫，微微几病癫。丹梯倚寥廓，终去问青天。

## 拼音
- zi3 dian4 cheng2 en1 sui4 ， jin1 luan2 ru4 zhi2 nian2 。 ren2 gui1 san1 dao3 lu4 ， ri4 guo4 ba1 hua1 zhuan1 。
- yuan1 lu4 jie1 hui2 xi2 ， gao1 kui2 yi4 mu4 shan1 。 qing4 xiao1 shu1 yu3 yi4 ， chen2 shi4 you3 shen2 xian1 。
- sui1 yu4 he2 qing1 sheng4 ， can2 fei1 yue4 jiang4 xian2 。 huang2 ci2 rong2 san4 zhuo1 ， gong1 yi4 bi1 tao2 zhen1 。
- jiang1 zong3 can1 wen2 hui4 ， chen2 xuan1 shi4 xia2 yan2 。 fu3 ru2 qin1 di4 zuo4 ， tai4 shi3 ren4 xing1 chan2 。
- ce4 bian4 ling2 shen2 suan4 ， ru2 hao2 si4 mi4 xuan1 。 gong1 si1 chi2 yu4 yan2 ， shu1 sheng3 bo4 xiang1 jian1 。
- wei2 li3 xin1 wu2 dang3 ， lian2 cai2 xi1 lü3 qian2 。 jiao1 lao2 jie1 shi2 lu4 ， xiao1 gan4 qi3 xu1 chuan2 。
- shi3 yi4 xin1 yao2 li4 ， jiang1 qi1 zheng3 shun4 xian2 。 qu4 ti1 yan2 bi4 jin4 ， ze4 xi2 yi4 mi2 jian1 。
- shang4 xiang1 si1 cheng2 e4 ， zhong1 ren2 ju4 sheng3 qian1 。 lu4 qiong2 wei2 di3 chu4 ， tu4 ji2 qie3 c g chuan4 。
- ben3 shi4 mou2 she1 si3 ， yin1 zhi1 zhi4 jie2 qian1 。 fen1 mai2 yan2 xia4 he2 ， ri4 yue4 an4 zhong1 xuan2 。
- gong1 xian3 cheng2 gan1 zui4 ， wei2 ping2 yi4 shi4 quan2 。 wei4 wen2 chao2 mu4 xian3 ， ning2 wu4 ji1 xin1 ran2 。
- liang4 zhi2 xun2 qian2 kou3 ， jian1 xian1 yi4 bi3 jian1 。 jin4 chan2 zhong1 bu4 jie3 ， lu3 ji2 jing4 nan2 quan2 。
- zhi1 ni3 zhu1 huang2 hao4 ， he2 ceng2 shi2 ba4 xian1 。 sou3 ao2 fan1 chou3 zheng4 ， yang3 hu3 yu4 qiu2 quan2 。
- wan4 sheng4 yan1 chen2 li3 ， qian1 guan1 jian4 ji3 bian1 。 dou4 kui2 dang1 bei3 che4 ， di4 zhou2 xiang4 xi1 pian1 。
- yuan2 dong3 fei1 tu2 er3 ， shi1 zhao1 qi3 ou3 ran2 。 zhong1 yuan2 cheng2 jie2 huo3 ， dong1 hai3 sui4 sang1 tian2 。
- jian4 xue4 can2 ji1 shao4 ， chi2 xing2 xiao4 chu3 yuan1 。 si4 yi2 tong2 xiao4 shun4 ， yi2 ming4 gan3 xu1 juan1 。
- shan1 yue4 hai2 qing1 song3 ， qiong2 cang1 jiu4 bi4 xian1 。 du2 fu1 chang2 chuo4 qi4 ， duo1 shi4 yi3 wang4 quan2 。
- yu4 yu4 kong1 kuang2 jiao4 ， wei1 wei1 ji3 bing4 dian1 。 dan1 ti1 yi3 liao2 kuo4 ， zhong1 qu4 wen4 qing1 tian1 。

## 注释

## 译文

## 赏析
