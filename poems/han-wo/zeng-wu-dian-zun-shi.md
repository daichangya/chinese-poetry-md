---
id: han-wo-zeng-wu-dian-zun-shi
title: 赠吴颠尊师
titlePinyin: zeng4 wu2 dian1 zun1 shi1
titleSlug: zeng-wu-dian-zun-shi
author: 韩偓
authorPinyin: han2 wo4
authorSlug: han-wo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 饮酒经何代，休粮度此生。迹应常自浼，颠亦强为名。
- 道若千钧重，身如一羽轻。毫厘分象纬，袒跣揖公卿。
- 狗窦号光逸，渔阳裸祢衡。笑雷冬蛰震，岩电夜珠明。
- 月魄侵簪冷，江光逼屐清。半酣思救世，一手拟扶倾。
- 击地嗟衰俗，看天贮不平。自缘怀气义，可是计烹亨。
- 议论通三教，年颜称五更。老狂人不厌，密行鬼应惊。
- 未识心相许，开襟语便诚。伊余常仗义，愿拜十年兄。

## 拼音
- yin3 jiu3 jing1 he2 dai4 ， xiu1 liang2 du4 ci3 sheng1 。 ji4 ying4 chang2 zi4 mei3 ， dian1 yi4 qiang2 wei4 ming2 。
- dao4 ruo4 qian1 jun1 zhong4 ， shen1 ru2 yi1 yu3 qing1 。 hao2 li2 fen1 xiang4 wei3 ， tan3 xian3 yi1 gong1 qing1 。
- gou3 dou4 hao4 guang1 yi4 ， yu2 yang2 luo3 mi2 heng2 。 xiao4 lei2 dong1 zhe2 zhen4 ， yan2 dian4 ye4 zhu1 ming2 。
- yue4 po4 qin1 zan1 leng3 ， jiang1 guang1 bi1 ji1 qing1 。 ban4 han1 si1 jiu4 shi4 ， yi4 shou3 ni3 fu2 qing1 。
- ji1 di4 jie1 shuai1 su2 ， kan4 tian1 zhu4 bu4 ping2 。 zi4 yuan2 huai2 qi4 yi4 ， ke3 shi4 ji4 peng1 heng1 。
- yi4 lun4 tong1 san1 jiao4 ， nian2 yan2 cheng1 wu3 geng1 。 lao3 kuang2 ren2 bu2 yan4 ， mi4 xing2 gui3 ying4 jing1 。
- wei4 shi2 xin1 xiang1 xu3 ， kai1 jin1 yu3 bian4 cheng2 。 yi1 yu2 chang2 zhang4 yi4 ， yuan4 bai4 shi2 nian2 xiong1 。

## 注释

## 译文

## 赏析
