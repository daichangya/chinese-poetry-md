---
id: xu-meng-shen-tan-zi-yan-ti-ming
title: 弹子岩题名
titlePinyin: tan2 zi3 yan2 ti2 ming2
titleSlug: tan-zi-yan-ti-ming
author: 徐梦莘
authorPinyin: xu2 meng4 shen1
authorSlug: xu-meng-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾侪生江南，远近俱邻乡。
- 一官皆为贫，糊口走四方。
- 遇合良独难，动如参与商。
- 谁知自有时，朋盍聚炎荒。
- 外台参计划，幕府佐纪纲。
- 出宰得壮县，分教涖郡庠。
- 曹掾胜三语，簿领真仇香。
- 不止似人喜，顿觉吾军张。
- 合坐尊序齿，避席敬行觞。
- 岩酒纵登览，杖屦陪徜徉。
- 棋矢以相娱，啸歌情意长。
- 举酒起祝规，爱我药石良。
- 古人尚植立，君子道其常。
- 平生学忠孝，余力从文章。
- 临节不可夺，当官有何强。
- 穷乃见节义，老当志弥刚。
- 鸿鹄在寥廓，骐骥终腾骧。
- 愿言各勉旃，事业要辉光。
- 它日先上道，富贵无相忘。

## 拼音
- wu2 chai2 sheng1 jiang1 nan2 ， yuan3 jin4 ju4 lin2 xiang1 。
- yi4 guan1 jie1 wei4 pin2 ， hu2 kou3 zou3 si4 fang1 。
- yu4 he2 liang2 du2 nan2 ， dong4 ru2 can1 yu4 shang1 。
- shui2 zhi1 zi4 you3 shi2 ， peng2 he2 ju4 yan2 huang1 。
- wai4 tai2 can1 ji4 hua4 ， mu4 fu3 zuo3 ji4 gang1 。
- chu1 zai3 de2 zhuang4 xian4 ， fen1 jiao4 li4 jun4 xiang2 。
- cao2 yuan4 sheng4 san1 yu3 ， bo2 ling3 zhen1 chou2 xiang1 。
- bu4 zhi3 si4 ren2 xi3 ， dun4 jue2 wu2 jun1 zhang1 。
- he2 zuo4 zun1 xu4 chi3 ， bi4 xi2 jing4 xing2 shang1 。
- yan2 jiu3 zong4 deng1 lan3 ， zhang4 ju4 pei2 chang2 yang2 。
- qi2 shi3 yi3 xiang1 yu2 ， xiao4 ge1 qing2 yi4 chang2 。
- ju3 jiu3 qi3 zhu4 gui1 ， ai4 wo3 yao4 shi2 liang2 。
- gu3 ren2 shang4 zhi2 li4 ， jun1 zi3 dao4 qi2 chang2 。
- ping2 sheng1 xue2 zhong1 xiao4 ， yu2 li4 cong2 wen2 zhang1 。
- lin2 jie2 bu4 ke3 duo2 ， dang1 guan1 you3 he2 qiang2 。
- qiong2 nai3 jian4 jie2 yi4 ， lao3 dang1 zhi4 mi2 gang1 。
- hong2 hu2 zai4 liao2 kuo4 ， qi2 ji4 zhong1 teng2 xiang1 。
- yuan4 yan2 ge4 mian3 zhan1 ， shi4 ye4 yao4 hui1 guang1 。
- ta1 ri4 xian1 shang4 dao4 ， fu4 gui4 wu2 xiang1 wang4 。

## 注释

## 译文

## 赏析
