---
id: lin-xian-ren-wu-yan-chang-ju
title: 五言长句
titlePinyin: wu3 yan2 chang2 ju4
titleSlug: wu-yan-chang-ju
author: 林仙人
authorPinyin: lin2 xian1 ren2
authorSlug: lin-xian-ren
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 此境极岧嶤，登临近斗杓。
- 天元诸圣会，地势万峰朝。
- 西揖昆丘峻，东连蓬海遥。
- 泉甘生玉顶，坛稳压金腰。
- 泰华三峰立，黄河一带漂。
- 五更观海日，半夜听箫韶。
- 落月低龙岭，寒烟锁虹桥。
- 雪鸡声喔喔，风竹韵萧萧。
- 云屋香烟起，芝灯瑞彩销。
- 麻笼腾秀气，药柜显灵苗。
- 丹井犹清浅，神钟又寂寥。
- 八冈齐岌岌，双鹤对飘飘。
- 瀑水银垂线，霞城绮建标。
- 池清深见底，柏耸翠凌霄。
- 道馆新居壮，真公旧事辽。
- 几瞻青嶂上，时有白云飘。
- 石室虚难问，台松老不凋。
- 岩花铺锦绣，溪溜漱琼瑶。
- 洞壑非尘趣，林峦隔世嚣。
- 轩皇开彩仗，王母閴鸾轺。
- 旦暮阴阳变，炎凉节候调。
- 暝猿啼复歇，晴霭合还消。
- 歌咏聊能纪，工夫岂易描？
- 妙龄希郄桂，晚岁乐颜瓢。
- 有志追伊霍，无才佐舜尧。
- 披图常景仰，酒翰益倾翘。
- 声色情俱泯，希夷兴已超。
- 何当归卜隐，高蹈访松乔。

## 拼音
- ci3 jing4 ji2 tiao2 yao2 ， deng1 lin2 jin4 dou4 shao2 。
- tian1 yuan2 zhu1 sheng4 hui4 ， di4 shi4 wan4 feng1 chao2 。
- xi1 yi1 kun1 qiu1 jun4 ， dong1 lian2 peng2 hai3 yao2 。
- quan2 gan1 sheng1 yu4 ding3 ， tan2 wen3 ya1 jin1 yao1 。
- tai4 hua2 san1 feng1 li4 ， huang2 he2 yi2 dai4 piao1 。
- wu3 geng1 guan1 hai3 ri4 ， ban4 ye4 ting1 xiao1 shao2 。
- luo4 yue4 di1 long2 ling3 ， han2 yan1 suo3 hong2 qiao2 。
- xue3 ji1 sheng1 wo1 wo1 ， feng1 zhu2 yun4 xiao1 xiao1 。
- yun2 wu1 xiang1 yan1 qi3 ， zhi1 deng1 rui4 cai3 xiao1 。
- ma2 long2 teng2 xiu4 qi4 ， yao4 gui4 xian3 ling2 miao2 。
- dan1 jing3 you2 qing1 qian3 ， shen2 zhong1 you4 ji4 liao2 。
- ba1 gang1 qi2 ji2 ji2 ， shuang1 he4 dui4 piao1 piao1 。
- pu4 shui3 yin2 chui2 xian4 ， xia2 cheng2 qi3 jian4 biao1 。
- chi2 qing1 shen1 jian4 di3 ， bai3 song3 cui4 ling2 xiao1 。
- dao4 guan3 xin1 ju1 zhuang4 ， zhen1 gong1 jiu4 shi4 liao2 。
- ji3 zhan1 qing1 zhang4 shang4 ， shi2 you3 bai2 yun2 piao1 。
- shi2 shi4 xu1 nan2 wen4 ， tai2 song1 lao3 bu4 diao1 。
- yan2 hua1 pu4 jin3 xiu4 ， xi1 liu1 shu4 qiong2 yao2 。
- dong4 he4 fei1 chen2 qu4 ， lin2 luan2 ge2 shi4 ao2 。
- xuan1 huang2 kai1 cai3 zhang4 ， wang2 mu3 qu4 luan2 yao2 。
- dan4 mu4 yin1 yang2 bian4 ， yan2 liang2 jie2 hou4 tiao2 。
- ming2 yuan2 ti2 fu4 xie1 ， qing2 ai3 he2 hai2 xiao1 。
- ge1 yong3 liao2 neng2 ji4 ， gong1 fu1 qi3 yi4 miao2 ？
- miao4 ling2 xi1 xi4 gui4 ， wan3 sui4 le4 yan2 piao2 。
- you3 zhi4 zhui1 yi1 huo4 ， wu2 cai2 zuo3 shun4 yao2 。
- pi1 tu2 chang2 jing3 yang3 ， jiu3 han4 yi4 qing1 qiao4 。
- sheng1 se4 qing2 ju4 min3 ， xi1 yi2 xing1 yi3 chao1 。
- he2 dang1 gui1 bu3 yin3 ， gao1 dao3 fang3 song1 qiao2 。

## 注释

## 译文

## 赏析
