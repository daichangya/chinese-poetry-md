---
id: liu-zhi-ji-ti-liu-lang-zhong-liu-ke-yu
title: 寄题柳郎中留客潏
titlePinyin: ji4 ti2 liu3 lang2 zhong1 liu2 ke4 yu4
titleSlug: ji-ti-liu-lang-zhong-liu-ke-yu
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 主人真爱客，留客彻归路。
- 清溪环醉堂，客起惊四顾。
- 人生异智愚，所急随所慕。
- 仆仆声利徒，昼夜无息虑。
- 虽有此不乐，身留意已骛。
- 惟同主人心，乃知此中趣。
- 主人韵潇洒，恬不役世故。
- 对物心有忘，简言理自悟。
- 清风元紫芝，令德黄叔度。
- 即之久益亲，不知变朝暮。
- 况复樽有酒，琴奕左右布。
- 鱼鸟驯不惊，孰与醉妖嫭。
- 主人意于客，可谓甚无负。
- 速应架溪流，坦坦堂下步。
- 客至不须留，听客自来去。

## 拼音
- zhu3 ren2 zhen1 ai4 ke4 ， liu2 ke4 che4 gui1 lu4 。
- qing1 xi1 huan2 zui4 tang2 ， ke4 qi3 jing1 si4 gu4 。
- ren2 sheng1 yi4 zhi4 yu2 ， suo3 ji2 sui2 suo3 mu4 。
- pu2 pu2 sheng1 li4 tu2 ， zhou4 ye4 wu2 xi1 lü4 。
- sui1 you3 ci3 bu2 le4 ， shen1 liu2 yi4 yi3 wu4 。
- wei2 tong2 zhu3 ren2 xin1 ， nai3 zhi1 ci3 zhong1 qu4 。
- zhu3 ren2 yun4 xiao1 sa3 ， tian2 bu2 yi4 shi4 gu4 。
- dui4 wu4 xin1 you3 wang4 ， jian3 yan2 li3 zi4 wu4 。
- qing1 feng1 yuan2 zi3 zhi1 ， ling4 de2 huang2 shu1 du4 。
- ji2 zhi1 jiu3 yi4 qin1 ， bu4 zhi1 bian4 chao2 mu4 。
- kuang4 fu4 zun1 you3 jiu3 ， qin2 yi4 zuo3 you4 bu4 。
- yu2 niao3 xun4 bu4 jing1 ， shu2 yu3 zui4 yao1 hu4 。
- zhu3 ren2 yi4 yu2 ke4 ， ke3 wei4 shen4 wu2 fu4 。
- su4 ying4 jia4 xi1 liu2 ， tan3 tan3 tang2 xia4 bu4 。
- ke4 zhi4 bu4 xu1 liu2 ， ting1 ke4 zi4 lai2 qu4 。

## 注释

## 译文

## 赏析
