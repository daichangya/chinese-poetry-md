---
id: liu-zhi-fan-zhou
title: 泛舟
titlePinyin: fan4 zhou1
titleSlug: fan-zhou
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖光漾碧霄，飘然一方舟。
- 绿窗屡还复，檀桨双夷犹。
- 雨色芰荷晚，风香苹藻秋。
- 凫鸥解相信，随桡过前洲。
- 落落二三子，载酒相与游。
- 清言惬素尚，大笑忘幽忧。
- 洞庭醉渊明，剡溪浮子猷。
- 人生似飘瓦，所愿非所求。
- 濯缨渔父达，佩兰骚人愁。
- 不须吴姬婉，莲间听淫讴。
- 鄙哉遁功业，方为五湖游。
- 吾曹诗酒中，此乐为最优。

## 拼音
- hu2 guang1 yang4 bi4 xiao1 ， piao1 ran2 yi4 fang1 zhou1 。
- lü4 chuang1 lü3 hai2 fu4 ， tan2 jiang3 shuang1 yi2 you2 。
- yu3 se4 ji4 he2 wan3 ， feng1 xiang1 ping2 zao3 qiu1 。
- fu2 ou1 jie3 xiang1 xin4 ， sui2 rao2 guo4 qian2 zhou1 。
- luo4 luo4 er4 san1 zi3 ， zai3 jiu3 xiang1 yu3 you2 。
- qing1 yan2 qie4 su4 shang4 ， da4 xiao4 wang4 you1 you1 。
- dong4 ting2 zui4 yuan1 ming2 ， yan3 xi1 fu2 zi3 you2 。
- ren2 sheng1 si4 piao1 wa3 ， suo3 yuan4 fei1 suo3 qiu2 。
- zhuo2 ying1 yu2 fu4 da2 ， pei4 lan2 sao1 ren2 chou2 。
- bu4 xu1 wu2 ji1 wan3 ， lian2 jian1 ting1 yin2 ou1 。
- bi3 zai1 dun4 gong1 ye4 ， fang1 wei4 wu3 hu2 you2 。
- wu2 cao2 shi1 jiu3 zhong1 ， ci3 le4 wei4 zui4 you1 。

## 注释

## 译文

## 赏析
