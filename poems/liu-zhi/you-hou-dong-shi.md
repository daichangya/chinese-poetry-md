---
id: liu-zhi-you-hou-dong-shi
title: 游后洞诗
titlePinyin: you2 hou4 dong4 shi1
titleSlug: you-hou-dong-shi
author: 刘贽
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寺久荒寂无足往，念有子厚弥陀碑。
- 独趋一里转岩腹，剥粉败赤逢门楣。
- 亭亭故碑亡旧主，覆以老屋疎且欹。
- 常嗟古人不可见，尚喜书志存于斯。
- 世言书字出心画，体制类彼人所为。
- 子厚少年颇疎隽，字合飘逸往不覊。
- 胡为气质反端厚，至今观者多有疑。
- 或云彼以窜农久，志气软熟非前时。
- 或云高才尚薄世，故独立法无所师。
- 吾嗟世俗日无理，好恶不正论苦卑。
- 臆决万事岂独此，此书何媿人不知。
- 碑阴三百四十字，疎瘦劲丽何精奇。
- 九十二人姓名具，陈绩宝历元年题。
- 云此子厚二碑者，元和五年刊厥辞。
- 至是二月始建立，都其事者杨与倪。
- 尘蒙壁碍世未见，自我访寻初管之。

## 拼音
- si4 jiu3 huang1 ji4 wu2 zu2 wang3 ， nian4 you3 zi3 hou4 mi2 tuo2 bei1 。
- du2 qu1 yi4 li3 zhuan3 yan2 fu4 ， bao1 fen3 bai4 chi4 feng2 men2 mei2 。
- ting2 ting2 gu4 bei1 wang2 jiu4 zhu3 ， fu4 yi3 lao3 wu1 shu1 qie3 qi1 。
- chang2 jie1 gu3 ren2 bu4 ke3 jian4 ， shang4 xi3 shu1 zhi4 cun2 yu2 si1 。
- shi4 yan2 shu1 zi4 chu1 xin1 hua4 ， ti3 zhi4 lei4 bi3 ren2 suo3 wei4 。
- zi3 hou4 shao4 nian2 po1 shu1 jun4 ， zi4 he2 piao1 yi4 wang3 bu4 ji1 。
- hu2 wei4 qi4 zhi4 fan3 duan1 hou4 ， zhi4 jin1 guan1 zhe3 duo1 you3 yi2 。
- huo4 yun2 bi3 yi3 cuan4 nong2 jiu3 ， zhi4 qi4 ruan3 shu2 fei1 qian2 shi2 。
- huo4 yun2 gao1 cai2 shang4 bao2 shi4 ， gu4 du2 li4 fa3 wu2 suo3 shi1 。
- wu2 jie1 shi4 su2 ri4 wu2 li3 ， hao4 wu4 bu2 zheng4 lun4 ku3 bei1 。
- yi4 jue2 wan4 shi4 qi3 du2 ci3 ， ci3 shu1 he2 kui4 ren2 bu4 zhi1 。
- bei1 yin1 san1 bai3 si4 shi2 zi4 ， shu1 shou4 jin4 li4 he2 jing1 qi2 。
- jiu3 shi2 er4 ren2 xing4 ming2 ju4 ， chen2 ji4 bao3 li4 yuan2 nian2 ti2 。
- yun2 ci3 zi3 hou4 er4 bei1 zhe3 ， yuan2 he2 wu3 nian2 kan1 jue2 ci2 。
- zhi4 shi4 er4 yue4 shi3 jian4 li4 ， dou1 qi2 shi4 zhe3 yang2 yu3 ni2 。
- chen2 meng2 bi4 ai4 shi4 wei4 jian4 ， zi4 wo3 fang3 xun2 chu1 guan3 zhi1 。

## 注释

## 译文

## 赏析
