---
id: liu-zhi-tian-su-jiu-cheng-ci-lu-yun
title: 天苏酒成次路韵
titlePinyin: tian1 su1 jiu3 cheng2 ci4 lu4 yun4
titleSlug: tian-su-jiu-cheng-ci-lu-yun
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 粤岭酒万户，酝者无刑章。
- 以兹于酿事，家家致其祥。
- 羁人亦随喜，聊自慰空觞。
- 颇收诸家法，曹髙及张王。
- 不复使邻舍，更笑瓮下狂。
- 软熟秋穤洁，芬烈吴秫香。
- 堈头沸珠螘，斝面灯玉浆。
- 人情喜自誉，谓可官法当。
- 方时见初菊，熠爚浮冷黄。
- 颓然此中趣，不觉乡路长。
- 格髙气淳圣，何至肠腐伤。
- 区区美芹意，欲以酌后皇。
- 余醺到郡郭，恨无嘉宾将。
- 增酿更加数，从今百忧忘。

## 拼音
- yue4 ling3 jiu3 wan4 hu4 ， yun4 zhe3 wu2 xing2 zhang1 。
- yi3 zi1 yu2 niang4 shi4 ， jia1 jia1 zhi4 qi2 xiang2 。
- ji1 ren2 yi4 sui2 xi3 ， liao2 zi4 wei4 kong1 shang1 。
- po1 shou1 zhu1 jia1 fa3 ， cao2 gao1 ji2 zhang1 wang2 。
- bu2 fu4 shi3 lin2 she4 ， geng4 xiao4 weng4 xia4 kuang2 。
- ruan3 shu2 qiu1 nuo4 jie2 ， fen1 lie4 wu2 shu2 xiang1 。
- gang1 tou2 fei4 zhu1 yi3 ， jia3 mian4 deng1 yu4 jiang1 。
- ren2 qing2 xi3 zi4 yu4 ， wei4 ke3 guan1 fa3 dang1 。
- fang1 shi2 jian4 chu1 ju2 ， yi4 yue4 fu2 leng3 huang2 。
- tui2 ran2 ci3 zhong1 qu4 ， bu4 jue2 xiang1 lu4 chang2 。
- ge2 gao1 qi4 chun2 sheng4 ， he2 zhi4 chang2 fu3 shang1 。
- qu1 qu1 mei3 qin2 yi4 ， yu4 yi3 zhuo2 hou4 huang2 。
- yu2 xun1 dao4 jun4 guo1 ， hen4 wu2 jia1 bin1 jiang1 。
- zeng1 niang4 geng4 jia1 shu4 ， cong2 jin1 bai3 you1 wang4 。

## 注释

## 译文

## 赏析
