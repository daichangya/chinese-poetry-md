---
id: liu-zhi-xi-zhai-guan-yu
title: 西斋观雨
titlePinyin: xi1 zhai1 guan1 yu3
titleSlug: xi-zhai-guan-yu
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长庚谢余炎，大火躔西极。
- 开轩对朝雨，拭目看秋色。
- 云空相晦明，风缕乍斜直。
- 声繁自飘萧，势急勿淙激。
- 方塘潜浪潮，万瓦乱珠射。
- 巢燕倦翩翩，庭芜长纷籍。
- 闲花洗幽素，秀木舞凉碧。
- 清气醒筋骸，余爽入几席。
- 迹希蒋诩径，兴髙陶令宅。
- 绕郭听懽声，登秋饱丰泽。
- 良辰感孤宦，念我久行客。
- 穷年不自乐，心迹雨何益。
- 功名羞诡奇，岁月易类斥。
- 圣人堂有奥，大道坦可适。
- 胡为世俗间，区区较寻尺。

## 拼音
- chang2 geng1 xie4 yu2 yan2 ， da4 huo3 chan2 xi1 ji2 。
- kai1 xuan1 dui4 chao2 yu3 ， shi4 mu4 kan4 qiu1 se4 。
- yun2 kong1 xiang1 hui4 ming2 ， feng1 lü3 zha4 xie2 zhi2 。
- sheng1 fan2 zi4 piao1 xiao1 ， shi4 ji2 wu4 cong2 ji1 。
- fang1 tang2 qian2 lang4 chao2 ， wan4 wa3 luan4 zhu1 she4 。
- chao2 yan4 juan4 pian1 pian1 ， ting2 wu2 chang2 fen1 ji2 。
- xian2 hua1 xi3 you1 su4 ， xiu4 mu4 wu3 liang2 bi4 。
- qing1 qi4 xing3 jin1 hai2 ， yu2 shuang3 ru4 ji3 xi2 。
- ji4 xi1 jiang3 xu3 jing4 ， xing1 gao1 tao2 ling4 zhai2 。
- rao4 guo1 ting1 huan1 sheng1 ， deng1 qiu1 bao3 feng1 ze2 。
- liang2 chen2 gan3 gu1 huan4 ， nian4 wo3 jiu3 xing2 ke4 。
- qiong2 nian2 bu2 zi4 le4 ， xin1 ji4 yu3 he2 yi4 。
- gong1 ming2 xiu1 gui3 qi2 ， sui4 yue4 yi4 lei4 chi4 。
- sheng4 ren2 tang2 you3 ao4 ， da4 dao4 tan3 ke3 shi4 。
- hu2 wei4 shi4 su2 jian1 ， qu1 qu1 jiao4 xun2 chi3 。

## 注释

## 译文

## 赏析
