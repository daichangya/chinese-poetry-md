---
id: liu-zhi-da-huang-shen-ren-dao-dai-shu-jian-ji
title: 答黄莘任道代书见寄
titlePinyin: da2 huang2 shen1 ren4 dao4 dai4 shu1 jian4 ji4
titleSlug: da-huang-shen-ren-dao-dai-shu-jian-ji
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生本放浪，自比林壑人。
- 谬此绁官组，试邑漳水滨。
- 疆田占泻卤，户俗籍羸贫。
- 驿涂搔左臂，河流啮西漘。
- 役者动沦产，居者无储稇。
- 科求困府调，期会严吏文。
- 儒生仕学古，志在膏斯民。
- 慨叹适于此，踸踔徒自勤。
- 亦尝纾厚敛，粗自穷褐温。
- 劳心米盐屑，秉笔朱墨纷。
- 尚赖厥俗古，椎然犹朴淳。
- 因时罕讼诉，得以亲旧闻。
- 瞻言君子治，百里相依濒。
- 厨传候使介，南北交欢忻。
- 议和六十年，中国劳耡耘。
- 脂膏瘠黔首，岁月如转轮。
- 寸金比寸土，石晋真自焚。
- 祖宗赫大业，此愿尝经纶。
- 遗愤郁未泄，壮士常云云。
- 天运无盛衰，吾民系康屯。
- 远御在廊庙，勿惮躬觞飧。
- 小官惠不耻，委吏孔所伸。
- 我亦走除道，折腰边马尘。
- 缘兹有境会，每得言笑亲。
- 代去各匪远，木落秋风辰。
- 知倦黎侯寓，来卜子骞邻。
- 东平我客久，蕃阜诚罕伦。
- 齐鲁儒学地，遗风今尚存。
- 礼让行比屋，弦诵传里门。
- 玉京辇路近，霏烟望氤氲。
- 梁岑耸秀概，回源号通津。
- 炊玉北陂稻，鲙霜南浦鳞。
- 名园富夏果，冬山下寒薪。
- 滋味闽越足，物色吴楚宾。
- 人物盛著录，衣冠若云屯。
- 交朋三数子，英英鸾鹤群。
- 文章与言行，玉洁芝兰薰。
- 方舟洞庭雨，载酒乐郊春。
- 羡君此谋吉，不必龟筮询。
- 我马固已秣，君车亦宜巾。
- 瑶音枉嘉问，凌纸天葩芬。
- 聊兹缔里社，愧匪金玉珍。

## 拼音
- wu2 sheng1 ben3 fang4 lang4 ， zi4 bi3 lin2 he4 ren2 。
- miu4 ci3 xie4 guan1 zu3 ， shi4 yi4 zhang1 shui3 bin1 。
- jiang1 tian2 zhan4 xie4 lu3 ， hu4 su2 ji2 lei2 pin2 。
- yi4 tu2 sao1 zuo3 bi4 ， he2 liu2 nie4 xi1 chun2 。
- yi4 zhe3 dong4 lun2 chan3 ， ju1 zhe3 wu2 chu3 kun3 。
- ke1 qiu2 kun4 fu3 tiao2 ， qi1 hui4 yan2 li4 wen2 。
- ru2 sheng1 shi4 xue2 gu3 ， zhi4 zai4 gao1 si1 min2 。
- kai3 tan4 shi4 yu2 ci3 ， chen3 chuo1 tu2 zi4 qin2 。
- yi4 chang2 shu1 hou4 lian3 ， cu1 zi4 qiong2 he4 wen1 。
- lao2 xin1 mi3 yan2 xie4 ， bing3 bi3 zhu1 mo4 fen1 。
- shang4 lai4 jue2 su2 gu3 ， zhui1 ran2 you2 pu3 chun2 。
- yin1 shi2 han3 song4 su4 ， de2 yi3 qin1 jiu4 wen2 。
- zhan1 yan2 jun1 zi3 zhi4 ， bai3 li3 xiang1 yi1 bin1 。
- chu2 chuan2 hou4 shi3 jie4 ， nan2 bei3 jiao1 huan1 xin1 。
- yi4 he2 liu4 shi2 nian2 ， zhong1 guo2 lao2 chu2 yun2 。
- zhi1 gao1 ji2 qian2 shou3 ， sui4 yue4 ru2 zhuan4 lun2 。
- cun4 jin1 bi3 cun4 tu3 ， shi2 jin4 zhen1 zi4 fen2 。
- zu3 zong1 he4 da4 ye4 ， ci3 yuan4 chang2 jing1 lun2 。
- yi2 fen4 yu4 wei4 xie4 ， zhuang4 shi4 chang2 yun2 yun2 。
- tian1 yun4 wu2 sheng4 shuai1 ， wu2 min2 xi4 kang1 tun2 。
- yuan3 yu4 zai4 lang2 miao4 ， wu4 dan4 gong1 shang1 sun1 。
- xiao3 guan1 hui4 bu4 chi3 ， wei3 li4 kong3 suo3 shen1 。
- wo3 yi4 zou3 chu2 dao4 ， zhe2 yao1 bian1 ma3 chen2 。
- yuan2 zi1 you3 jing4 hui4 ， mei3 de2 yan2 xiao4 qin1 。
- dai4 qu4 ge4 fei3 yuan3 ， mu4 luo4 qiu1 feng1 chen2 。
- zhi1 juan4 li2 hou2 yu4 ， lai2 bu3 zi3 qian1 lin2 。
- dong1 ping2 wo3 ke4 jiu3 ， fan1 fu4 cheng2 han3 lun2 。
- qi2 lu3 ru2 xue2 di4 ， yi2 feng1 jin1 shang4 cun2 。
- li3 rang4 xing2 bi3 wu1 ， xian2 song4 chuan2 li3 men2 。
- yu4 jing1 nian3 lu4 jin4 ， fei1 yan1 wang4 yin1 yun1 。
- liang2 cen2 song3 xiu4 gai4 ， hui2 yuan2 hao4 tong1 jin1 。
- chui1 yu4 bei3 bei1 dao4 ， kuai4 shuang1 nan2 pu3 lin2 。
- ming2 yuan2 fu4 xia4 guo3 ， dong1 shan1 xia4 han2 xin1 。
- zi1 wei4 min3 yue4 zu2 ， wu4 se4 wu2 chu3 bin1 。
- ren2 wu4 sheng4 zhu4 lu4 ， yi1 guan1 ruo4 yun2 tun2 。
- jiao1 peng2 san1 shu4 zi3 ， ying1 ying1 luan2 he4 qun2 。
- wen2 zhang1 yu3 yan2 xing2 ， yu4 jie2 zhi1 lan2 xun1 。
- fang1 zhou1 dong4 ting2 yu3 ， zai3 jiu3 le4 jiao1 chun1 。
- xian4 jun1 ci3 mou2 ji2 ， bu2 bi4 gui1 shi4 xun2 。
- wo3 ma3 gu4 yi3 mo4 ， jun1 che1 yi4 yi2 jin1 。
- yao2 yin1 wang3 jia1 wen4 ， ling2 zhi3 tian1 pa1 fen1 。
- liao2 zi1 di4 li3 she4 ， kui4 fei3 jin1 yu4 zhen1 。

## 注释

## 译文

## 赏析
