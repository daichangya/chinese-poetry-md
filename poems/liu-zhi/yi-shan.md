---
id: liu-zhi-yi-shan
title: 忆山
titlePinyin: yi4 shan1
titleSlug: yi-shan
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔者气少锐，狂走登泰山。
- 东峰候海日，危磴跻天关。
- 上攻秦汉事，遗文大碑顽。
- 南浮九江会，庐阜几往还。
- 双林到如家，瀑布声潺潺。
- 扁舟上湘水，南衡若屏环。
- 巍阁坐杳霭，祝融费跻攀。
- 幽寻恣所适，曾不虞辛艰。
- 其余林壑趣，可数皆班班。
- 逮今岁十改，志气日已孱。
- 前时两河吏，风埃走青纶。
- 荆州乃泽国，自昔登临悭。
- 佳山到郢尽，平地千里闲。
- 尘耳忆猿啸，屐齿生苔斑。
- 安得苍翠姿，下落樽酒间。
- 平生林丘志，未去心如瘝。
- 去就不勇决，将见移文讪。

## 拼音
- xi1 zhe3 qi4 shao3 rui4 ， kuang2 zou3 deng1 tai4 shan1 。
- dong1 feng1 hou4 hai3 ri4 ， wei1 deng4 ji1 tian1 guan1 。
- shang4 gong1 qin2 han4 shi4 ， yi2 wen2 da4 bei1 wan2 。
- nan2 fu2 jiu3 jiang1 hui4 ， lu2 fu4 ji3 wang3 hai2 。
- shuang1 lin2 dao4 ru2 jia1 ， pu4 bu4 sheng1 chan2 chan2 。
- pian1 zhou1 shang4 xiang1 shui3 ， nan2 heng2 ruo4 ping2 huan2 。
- wei1 ge2 zuo4 yao3 ai3 ， zhu4 rong2 fei4 ji1 pan1 。
- you1 xun2 zi4 suo3 shi4 ， ceng2 bu4 yu2 xin1 jian1 。
- qi2 yu2 lin2 he4 qu4 ， ke3 shu4 jie1 ban1 ban1 。
- dai3 jin1 sui4 shi2 gai3 ， zhi4 qi4 ri4 yi3 chan2 。
- qian2 shi2 liang3 he2 li4 ， feng1 ai1 zou3 qing1 lun2 。
- jing1 zhou1 nai3 ze2 guo2 ， zi4 xi1 deng1 lin2 qian1 。
- jia1 shan1 dao4 ying3 jin4 ， ping2 di4 qian1 li3 xian2 。
- chen2 er3 yi4 yuan2 xiao4 ， ji1 chi3 sheng1 tai2 ban1 。
- an1 de2 cang1 cui4 zi1 ， xia4 luo4 zun1 jiu3 jian1 。
- ping2 sheng1 lin2 qiu1 zhi4 ， wei4 qu4 xin1 ru2 guan1 。
- qu4 jiu4 bu4 yong3 jue2 ， jiang1 jian4 yi2 wen2 shan4 。

## 注释

## 译文

## 赏析
