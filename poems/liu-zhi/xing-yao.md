---
id: liu-zhi-xing-yao
title: 行药
titlePinyin: xing2 yao4
titleSlug: xing-yao
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行年将七十，衰病乃其时。
- 矧兹地气沴，州在大泽陂。
- 忆昨度炎暑，林莽居舍卑。
- 山色不到眼，地无清泉滋。
- 晴旸则𬬻冶，阴浊则蒸炊。
- 气脘疲呕泄，躯骸醉支离。
- 节气近寒露，生意稍可支。
- 故人在秦晋，知我穷至斯。
- 奁封众药品，皆自州土宜。
- 形味紫团宝，苗窗西岳奇。
- 灵如雪山草，秀比商岭芝。
- 是身本无有，疾病何用治。
- 自爱聊尔尔，道人母我蚩。
- 丸膏或㕮咀，何复求良医。
- 策杖行东圃，运动疏通之。
- 收复我冲粹，驱散彼邪疵。
- 养生固有道，一溉非难为。
- 千年鲍昭后，复有城东诗。

## 拼音
- xing2 nian2 jiang1 qi1 shi2 ， shuai1 bing4 nai3 qi2 shi2 。
- shen3 zi1 di4 qi4 li4 ， zhou1 zai4 da4 ze2 bei1 。
- yi4 zuo2 du4 yan2 shu3 ， lin2 mang3 ju1 she4 bei1 。
- shan1 se4 bu2 dao4 yan3 ， di4 wu2 qing1 quan2 zi1 。
- qing2 yang2 ze2 lu2 ye3 ， yin1 zhuo2 ze2 zheng1 chui1 。
- qi4 wan3 pi2 ou3 xie4 ， qu1 hai2 zui4 zhi1 li2 。
- jie2 qi4 jin4 han2 lu4 ， sheng1 yi4 shao1 ke3 zhi1 。
- gu4 ren2 zai4 qin2 jin4 ， zhi1 wo3 qiong2 zhi4 si1 。
- lian2 feng1 zhong4 yao4 pin3 ， jie1 zi4 zhou1 tu3 yi2 。
- xing2 wei4 zi3 tuan2 bao3 ， miao2 chuang1 xi1 yue4 qi2 。
- ling2 ru2 xue3 shan1 cao3 ， xiu4 bi3 shang1 ling3 zhi1 。
- shi4 shen1 ben3 wu2 you3 ， ji2 bing4 he2 yong4 zhi4 。
- zi4 ai4 liao2 er3 er3 ， dao4 ren2 mu3 wo3 chi1 。
- wan2 gao1 huo4 fu3 zui3 ， he2 fu4 qiu2 liang2 yi1 。
- ce4 zhang4 xing2 dong1 pu3 ， yun4 dong4 shu1 tong1 zhi1 。
- shou1 fu4 wo3 chong1 cui4 ， qu1 san4 bi3 xie2 ci1 。
- yang3 sheng1 gu4 you3 dao4 ， yi2 gai4 fei1 nan2 wei2 。
- qian1 nian2 bao4 zhao1 hou4 ， fu4 you3 cheng2 dong1 shi1 。

## 注释

## 译文

## 赏析
