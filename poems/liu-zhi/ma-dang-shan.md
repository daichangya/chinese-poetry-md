---
id: liu-zhi-ma-dang-shan
title: 马当山
titlePinyin: ma3 dang1 shan1
titleSlug: ma-dang-shan
author: 刘挚
authorPinyin: liu2 zhi4
authorSlug: liu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 马当天下险，崔嵬大江边。
- 翠碧倚千丈，峭立万仞渊。
- 其背领群岫，其麓汇飞漩。
- 欎葱岩间桂，穷冬华叶鲜。
- 岂无神仙人，缥缈居其巅。
- 猿猱肆健捷，攀跻到云烟。
- 扬帆过其下，瞥若飞鸟然。
- 仰观动精魄，但见揫青天。
- 吾生愧仁智，而于山水便。
- 终日叩舷坐，无暇窥尘编。
- 有嗜固为累，触险不自怜。

## 拼音
- ma3 dang1 tian1 xia4 xian3 ， cui1 wei2 da4 jiang1 bian1 。
- cui4 bi4 yi3 qian1 zhang4 ， qiao4 li4 wan4 ren4 yuan1 。
- qi2 bei4 ling3 qun2 xiu4 ， qi2 lu4 hui4 fei1 xuan2 。
- yu4 cong1 yan2 jian1 gui4 ， qiong2 dong1 hua2 ye4 xian1 。
- qi3 wu2 shen2 xian1 ren2 ， piao1 miao3 ju1 qi2 dian1 。
- yuan2 nao2 si4 jian4 jie2 ， pan1 ji1 dao4 yun2 yan1 。
- yang2 fan1 guo4 qi2 xia4 ， pie1 ruo4 fei1 niao3 ran2 。
- yang3 guan1 dong4 jing1 po4 ， dan4 jian4 jiu1 qing1 tian1 。
- wu2 sheng1 kui4 ren2 zhi4 ， er2 yu2 shan1 shui3 bian4 。
- zhong1 ri4 kou4 xian2 zuo4 ， wu2 xia2 kui1 chen2 bian1 。
- you3 shi4 gu4 wei4 lei4 ， chu4 xian3 bu2 zi4 lian2 。

## 注释

## 译文

## 赏析
