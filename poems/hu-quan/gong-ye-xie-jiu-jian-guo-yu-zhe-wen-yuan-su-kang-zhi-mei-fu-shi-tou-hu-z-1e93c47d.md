---
id: hu-quan-gong-ye-xie-jiu-jian-guo-yu-zhe-wen-yuan-su-kang-zhi-mei-fu-shi-tou-hu-z-1e93c47d
title: 公冶携酒见过与者温元素康致美赋诗投壶再用前韵
titlePinyin: gong1 ye3 xie2 jiu3 jian4 guo4 yu3 zhe3 wen1 yuan2 su4 kang1 zhi4 mei3 fu4 shi1 tou2 hu2 zai4 yong4 qian2 yun4
titleSlug: gong-ye-xie-jiu-jian-guo-yu-zhe-wen-yuan-su-kang-zhi-mei-fu-shi-tou-hu-z-1e93c47d
author: 胡铨
authorPinyin: hu2 quan2
authorSlug: hu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 澹叟意简古，终日巾不屋。
- 彼美德星崔，怜我味蠹竹。
- 挈榼破孤闷，聊欲观醉玉。
- 情殊馈盘餐，事等遗潘沐。
- 古人感意重，饮水亦沙醁。
- 一觞万虑空，天宇觉隘促。
- 自非薪突者，上客怕徐福。
- 主人起扬觯，百岁风雹速。
- 莫献野人芹，但饱先生蓿。
- 我亦起膝席，卒爵更三肃。
- 温伯况可人，康{巩/言}亦脱俗。
- 共赋饤坐梅，句压诗人谷。
- 浩浩气吐虹，盎盎春生腹。
- 湘累彼狷者，底事醒乃独。
- 日游无功乡，生计岂不足。
- 壶歌发笑电，雅剧不言肉。
- 夜久拔银烛，幽烬飘蔌蔌。
- 我于腹无负，正恐腹自恧。
- 姑置勿复科，茗碗瀹寒渌。
- 舌出醉言归，况我舌已木。

## 拼音
- dan4 sou3 yi4 jian3 gu3 ， zhong1 ri4 jin1 bu4 wu1 。
- bi3 mei3 de2 xing1 cui1 ， lian2 wo3 wei4 du4 zhu2 。
- qie4 ke1 po4 gu1 men1 ， liao2 yu4 guan1 zui4 yu4 。
- qing2 shu1 kui4 pan2 can1 ， shi4 deng3 yi2 pan1 mu4 。
- gu3 ren2 gan3 yi4 zhong4 ， yin3 shui3 yi4 sha1 lu4 。
- yi4 shang1 wan4 lü4 kong1 ， tian1 yu3 jue2 ai4 cu4 。
- zi4 fei1 xin1 tu1 zhe3 ， shang4 ke4 pa4 xu2 fu2 。
- zhu3 ren2 qi3 yang2 zhi4 ， bai3 sui4 feng1 bao2 su4 。
- mo4 xian4 ye3 ren2 qin2 ， dan4 bao3 xian1 sheng1 xu0 。
- wo3 yi4 qi3 xi1 xi2 ， zu2 jue2 geng4 san1 su4 。
- wen1 bo2 kuang4 ke3 ren2 ， kang1 { gong3 / yan2 } yi4 tuo1 su2 。
- gong4 fu4 ding4 zuo4 mei2 ， ju4 ya1 shi1 ren2 gu3 。
- hao4 hao4 qi4 tu3 hong2 ， ang4 ang4 chun1 sheng1 fu4 。
- xiang1 lei4 bi3 juan4 zhe3 ， di3 shi4 xing3 nai3 du2 。
- ri4 you2 wu2 gong1 xiang1 ， sheng1 ji4 qi3 bu4 zu2 。
- hu2 ge1 fa1 xiao4 dian4 ， ya3 ju4 bu4 yan2 rou4 。
- ye4 jiu3 ba2 yin2 zhu2 ， you1 jin4 piao1 su4 su4 。
- wo3 yu2 fu4 wu2 fu4 ， zheng4 kong3 fu4 zi4 nü4 。
- gu1 zhi4 wu4 fu4 ke1 ， ming2 wan3 yue4 han2 lu4 。
- she2 chu1 zui4 yan2 gui1 ， kuang4 wo3 she2 yi3 mu4 。

## 注释

## 译文

## 赏析
