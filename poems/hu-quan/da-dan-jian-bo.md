---
id: hu-quan-da-dan-jian-bo
title: 答单监簿
titlePinyin: da2 dan1 jian1 bo2
titleSlug: da-dan-jian-bo
author: 胡铨
authorPinyin: hu2 quan2
authorSlug: hu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤哉洛城翁，尘甑每贷粟。
- 饥来睨书案，臭味清可掬。
- 独抱古遗经，凛凛一川玉。
- 唯知耕宽闲，未暇井衍沃。
- 萧然跨𫘧駬，破漏数间屋。
- 谏议真可人，著意向幽独。
- 赠之三百月，鼌采照鲸目。
- 闭门予自煎，飒爽对修竹。
- 先生如玉川，诗书实其腹。
- 顾我亦何幸，此客良不俗。
- 新篇忽入手，阔蹑李杜躅。
- 华衮褒虽荣，溢美论非笃。
- 何时玉壶山，复得从所欲。
- 三碗浇枯肠，勿赋饭不足。

## 拼音
- xian2 zai1 luo4 cheng2 weng1 ， chen2 zeng4 mei3 dai4 su4 。
- ji1 lai2 ni4 shu1 an4 ， chou4 wei4 qing1 ke3 ju1 。
- du2 bao4 gu3 yi2 jing1 ， lin3 lin3 yi4 chuan1 yu4 。
- wei2 zhi1 geng1 kuan1 xian2 ， wei4 xia2 jing3 yan3 wo4 。
- xiao1 ran2 kua4 lu4 er3 ， po4 lou4 shu4 jian1 wu1 。
- jian4 yi4 zhen1 ke3 ren2 ， zhu4 yi4 xiang4 you1 du2 。
- zeng4 zhi1 san1 bai3 yue4 ， chao2 cai3 zhao4 jing1 mu4 。
- bi4 men2 yu3 zi4 jian1 ， sa4 shuang3 dui4 xiu1 zhu2 。
- xian1 sheng1 ru2 yu4 chuan1 ， shi1 shu1 shi2 qi2 fu4 。
- gu4 wo3 yi4 he2 xing4 ， ci3 ke4 liang2 bu4 su2 。
- xin1 pian1 hu1 ru4 shou3 ， kuo4 nie4 li3 du4 zhu2 。
- hua2 gun3 bao1 sui1 rong2 ， yi4 mei3 lun4 fei1 du3 。
- he2 shi2 yu4 hu2 shan1 ， fu4 de2 cong2 suo3 yu4 。
- san1 wan3 jiao1 ku1 chang2 ， wu4 fu4 fan4 bu4 zu2 。

## 注释

## 译文

## 赏析
