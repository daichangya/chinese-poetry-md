---
id: weng-juan-song-ye-ren-dao
title: 送叶任道
titlePinyin: song4 ye4 ren4 dao4
titleSlug: song-ye-ren-dao
author: 翁卷
authorPinyin: weng1 juan4
authorSlug: weng-juan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英英桥门彦，声动翰墨场。
- 已就冲天翼，如何复低翔。
- 兹辰首征途，言寻八桂乡。
- 远士望模式，会府钦才良。
- 莫以琼树姿，怨彼霜霰妨。
- 委顺要达识，沮挫知坚刚。
- 改序逢清和，飞花点行装。
- 登涉山川异，经从道路长。
- 听猿过南岳，采芷沿三湘。
- 应怀古骚人，搦笔为篇章。
- 行藏义在需，通塞时靡常。
- 大器且自惜，晚成亦何伤。
- 蓬瀛几仙伴，伫子归班行。

## 拼音
- ying1 ying1 qiao2 men2 yan4 ， sheng1 dong4 han4 mo4 chang3 。
- yi3 jiu4 chong1 tian1 yi4 ， ru2 he2 fu4 di1 xiang2 。
- zi1 chen2 shou3 zheng1 tu2 ， yan2 xun2 ba1 gui4 xiang1 。
- yuan3 shi4 wang4 mo2 shi4 ， hui4 fu3 qin1 cai2 liang2 。
- mo4 yi3 qiong2 shu4 zi1 ， yuan4 bi3 shuang1 xian4 fang2 。
- wei3 shun4 yao4 da2 shi2 ， ju3 cuo4 zhi1 jian1 gang1 。
- gai3 xu4 feng2 qing1 he2 ， fei1 hua1 dian3 xing2 zhuang1 。
- deng1 she4 shan1 chuan1 yi4 ， jing1 cong2 dao4 lu4 chang2 。
- ting1 yuan2 guo4 nan2 yue4 ， cai3 zhi3 yan2 san1 xiang1 。
- ying4 huai2 gu3 sao1 ren2 ， nuo4 bi3 wei4 pian1 zhang1 。
- xing2 cang2 yi4 zai4 xu1 ， tong1 sai1 shi2 mi2 chang2 。
- da4 qi4 qie3 zi4 xi1 ， wan3 cheng2 yi4 he2 shang1 。
- peng2 ying2 ji3 xian1 ban4 ， zhu4 zi3 gui1 ban1 xing2 。

## 注释

## 译文

## 赏析
