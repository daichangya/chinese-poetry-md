---
id: shi-yuan-jing-long-jing-xin-ting
title: 龙井新亭
titlePinyin: long2 jing3 xin1 ting2
titleSlug: long-jing-xin-ting
author: 释元净
authorPinyin: shi4 yuan2 jing4
authorSlug: shi-yuan-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暇政去旌斾，杖策访林邱。
- 人惟尚求旧，况悲蒲柳秋。
- 云谷一临照，声光半载留。
- 轩眉狮子峰，洗眼苍龙湫。
- 路穿乱石脚，亭蔽重冈头。
- 湖山一日尽，万象掌中浮。
- 煮茗欵道论，奠爵致龙优。
- 过溪虽犯戒，兹意亦风流。
- 自惟日老病，当期安养游。
- 愿公归庙堂，用慰天下忧。

## 拼音
- xia2 zheng4 qu4 jing1 pei4 ， zhang4 ce4 fang3 lin2 qiu1 。
- ren2 wei2 shang4 qiu2 jiu4 ， kuang4 bei1 pu2 liu3 qiu1 。
- yun2 gu3 yi4 lin2 zhao4 ， sheng1 guang1 ban4 zai3 liu2 。
- xuan1 mei2 shi1 zi0 feng1 ， xi3 yan3 cang1 long2 qiu1 。
- lu4 chuan1 luan4 shi2 jiao3 ， ting2 bi4 zhong4 gang1 tou2 。
- hu2 shan1 yi2 ri4 jin4 ， wan4 xiang4 zhang3 zhong1 fu2 。
- zhu3 ming2 kuan3 dao4 lun4 ， dian4 jue2 zhi4 long2 you1 。
- guo4 xi1 sui1 fan4 jie4 ， zi1 yi4 yi4 feng1 liu2 。
- zi4 wei2 ri4 lao3 bing4 ， dang1 qi1 an1 yang3 you2 。
- yuan4 gong1 gui1 miao4 tang2 ， yong4 wei4 tian1 xia4 you1 。

## 注释

## 译文

## 赏析
