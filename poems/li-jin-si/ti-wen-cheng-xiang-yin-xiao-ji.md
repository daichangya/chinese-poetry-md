---
id: li-jin-si-ti-wen-cheng-xiang-yin-xiao-ji
title: 题文丞相吟啸集
titlePinyin: ti2 wen2 cheng2 xiang4 yin2 xiao4 ji2
titleSlug: ti-wen-cheng-xiang-yin-xiao-ji
author: 李谨思
authorPinyin: li3 jin3 si1
authorSlug: li-jin-si
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南人不识两膝贵，曲折百态卑且劳。
- 斯人护膝不护头，故以颈血沾君刀。
- 蟠胸孤愤擘不碎，杀气千丈缠旌旄。
- 援桴亲鼓尽南海，背水更用蜑丁鏖。
- 俘来吮血语神语，咄咄尚与天争豪。
- 须臾赤日减颜色，玄云莾莾风飕飕。
- 或言巨灵收拾付真宰，读罢拊臆生长号。
- 又言丰隆列对愁绝，疾指玉鞭鞭六鼇。
- 雨瓢倒翻水怪舞，斗枢横轧天籁号。
- 怜伊肝胆苦复苦，亦见曩昔真离骚。
- 劫灰满地莫挂眼，蓬莱虽远容轻舠。
- 长巨人疠鬼尚堪战，尽闲未许飞仙遨。
- 乃言兴废在尔不吾与，吾死吾主吾焉逃。
- 鲁叟闻言拍手笑，斯人六经为骨为皮毛。
- 斯人卷取六经去，空将赝本传儿曹。

## 拼音
- nan2 ren2 bu4 shi2 liang3 xi1 gui4 ， qu1 zhe2 bai3 tai4 bei1 qie3 lao2 。
- si1 ren2 hu4 xi1 bu2 hu4 tou2 ， gu4 yi3 jing3 xue4 zhan1 jun1 dao1 。
- pan2 xiong1 gu1 fen4 bo4 bu2 sui4 ， sha1 qi4 qian1 zhang4 chan2 jing1 mao2 。
- yuan2 fu2 qin1 gu3 jin4 nan2 hai3 ， bei4 shui3 geng4 yong4 dan4 ding1 ao2 。
- fu2 lai2 shun3 xue4 yu3 shen2 yu3 ， duo1 duo1 shang4 yu3 tian1 zheng1 hao2 。
- xu1 yu2 chi4 ri4 jian3 yan2 se4 ， xuan2 yun2 mang3 mang3 feng1 sou1 sou1 。
- huo4 yan2 ju4 ling2 shou1 shi2 fu4 zhen1 zai3 ， du2 ba4 fu3 yi4 sheng1 zhang3 hao4 。
- you4 yan2 feng1 long2 lie4 dui4 chou2 jue2 ， ji2 zhi3 yu4 bian1 bian1 liu4 ao2 。
- yu3 piao2 dao3 fan1 shui3 guai4 wu3 ， dou4 shu1 heng2 ya4 tian1 lai4 hao4 。
- lian2 yi1 gan1 dan3 ku3 fu4 ku3 ， yi4 jian4 nang3 xi1 zhen1 li2 sao1 。
- jie2 hui1 man3 di4 mo4 gua4 yan3 ， peng2 lai2 sui1 yuan3 rong2 qing1 dao1 。
- chang2 ju4 ren2 li4 gui3 shang4 kan1 zhan4 ， jin4 xian2 wei4 xu3 fei1 xian1 ao2 。
- nai3 yan2 xing1 fei4 zai4 er3 bu4 wu2 yu3 ， wu2 si3 wu2 zhu3 wu2 yan1 tao2 。
- lu3 sou3 wen2 yan2 pai1 shou3 xiao4 ， si1 ren2 liu4 jing1 wei4 gu3 wei4 pi2 mao2 。
- si1 ren2 juan4 qu3 liu4 jing1 qu4 ， kong1 jiang1 yan4 ben3 chuan2 er2 cao2 。

## 注释

## 译文

## 赏析
