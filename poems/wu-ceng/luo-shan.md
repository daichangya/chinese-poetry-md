---
id: wu-ceng-luo-shan
title: 罗山
titlePinyin: luo2 shan1
titleSlug: luo-shan
author: 吴曾
authorPinyin: wu2 ceng2
authorSlug: wu-ceng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儿时闻罗山，窟穴居神仙。
- 念念每欲往，终为俗累牵。
- 兹晨复何夕，风日媚晴暄。
- 偶与二三子，径来践前言。
- 崎岖涉冈涧，峭蒨凌云烟。
- 崖断或如泻，坡平俄若川。
- 有泉何自来，但觉声涓涓。
- 萦纡若蛇走，往注山腹田。
- 徘徊一濯足，入袖风翩翩。
- 俄登最高岭，中观屋数椽。
- 嶙峋老石像，摩挲不记年。
- 桃花破丛菅，一笑为嫣然。
- 石屏与翠壁，拥从相后先。
- 物色恣观览，万界满眼前。
- 适问同游人，兹为第几天。
- 不然何秀拔，不与众峰连。
- 长安在何许，无乃落日边。
- 十年苦抢攘，战血腥戈鋋。
- 谁知尘外客，一壑能自专。
- 徜徉得此乐，疑已飘飘然。
- 兹游恐难再，迟留不能前。
- 如何林间月，弄影明娟娟。
- 催归犹恨早，正恐陵谷迁。
- 到家追悔甚，誓将世务捐。
- 却寻向来路，迹断难攀援。
- 春雨正蒙密，涧水鸣潺湲。
- 徘徊不可上，愧尔无仙缘。

## 拼音
- er2 shi2 wen2 luo2 shan1 ， ku1 xue2 ju1 shen2 xian1 。
- nian4 nian4 mei3 yu4 wang3 ， zhong1 wei4 su2 lei4 qian1 。
- zi1 chen2 fu4 he2 xi1 ， feng1 ri4 mei4 qing2 xuan1 。
- ou3 yu3 er4 san1 zi3 ， jing4 lai2 jian4 qian2 yan2 。
- qi2 qu1 she4 gang1 jian4 ， qiao4 qian4 ling2 yun2 yan1 。
- ya2 duan4 huo4 ru2 xie4 ， po1 ping2 e2 ruo4 chuan1 。
- you3 quan2 he2 zi4 lai2 ， dan4 jue2 sheng1 juan1 juan1 。
- ying2 yu1 ruo4 she2 zou3 ， wang3 zhu4 shan1 fu4 tian2 。
- pai2 huai2 yi4 zhuo2 zu2 ， ru4 xiu4 feng1 pian1 pian1 。
- e2 deng1 zui4 gao1 ling3 ， zhong1 guan1 wu1 shu4 chuan2 。
- lin2 xun2 lao3 shi2 xiang4 ， mo2 suo1 bu2 ji4 nian2 。
- tao2 hua1 po4 cong2 jian1 ， yi2 xiao4 wei4 yan1 ran2 。
- shi2 ping2 yu3 cui4 bi4 ， yong1 cong2 xiang1 hou4 xian1 。
- wu4 se4 zi4 guan1 lan3 ， wan4 jie4 man3 yan3 qian2 。
- shi4 wen4 tong2 you2 ren2 ， zi1 wei4 di4 ji3 tian1 。
- bu4 ran2 he2 xiu4 ba2 ， bu4 yu3 zhong4 feng1 lian2 。
- chang2 an1 zai4 he2 xu3 ， wu2 nai3 luo4 ri4 bian1 。
- shi2 nian2 ku3 qiang3 rang3 ， zhan4 xue4 xing1 ge1 chan2 。
- shui2 zhi1 chen2 wai4 ke4 ， yi2 he4 neng2 zi4 zhuan1 。
- chang2 yang2 de2 ci3 le4 ， yi2 yi3 piao1 piao1 ran2 。
- zi1 you2 kong3 nan2 zai4 ， chi2 liu2 bu4 neng2 qian2 。
- ru2 he2 lin2 jian1 yue4 ， nong4 ying3 ming2 juan1 juan1 。
- cui1 gui1 you2 hen4 zao3 ， zheng4 kong3 ling2 gu3 qian1 。
- dao4 jia1 zhui1 hui3 shen4 ， shi4 jiang1 shi4 wu4 juan1 。
- que4 xun2 xiang4 lai2 lu4 ， ji4 duan4 nan2 pan1 yuan2 。
- chun1 yu3 zheng4 meng2 mi4 ， jian4 shui3 ming2 chan2 yuan2 。
- pai2 huai2 bu4 ke3 shang4 ， kui4 er3 wu2 xian1 yuan2 。

## 注释

## 译文

## 赏析
