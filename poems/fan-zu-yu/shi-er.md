---
id: fan-zu-yu-shi-er
title: 石耳
titlePinyin: shi2 er3
titleSlug: shi-er
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山五老峰，下临大江水。
- 绝壁千余仞，青冥洞无底。
- 烝云自太古，流雨洒千里。
- 白日照层巅，阳崖生石耳。
- 采之悬绳梯，磴藓滑屐齿。
- 朱门登华筵，味敌莼丝美。
- 小人勇趋利，所得仅刀匕。
- 鸿毛轻躯命，一坠即已矣。
- 吾思窒群欲，岂独艮其趾。
- 高深有前戒，来者慎所履。

## 拼音
- lu2 shan1 wu3 lao3 feng1 ， xia4 lin2 da4 jiang1 shui3 。
- jue2 bi4 qian1 yu2 ren4 ， qing1 ming2 dong4 wu2 di3 。
- zheng1 yun2 zi4 tai4 gu3 ， liu2 yu3 sa3 qian1 li3 。
- bai2 ri4 zhao4 ceng2 dian1 ， yang2 ya2 sheng1 shi2 er3 。
- cai3 zhi1 xuan2 sheng2 ti1 ， deng4 xian3 hua2 ji1 chi3 。
- zhu1 men2 deng1 hua2 yan2 ， wei4 di2 chun2 si1 mei3 。
- xiao3 ren2 yong3 qu1 li4 ， suo3 de2 jin3 dao1 bi3 。
- hong2 mao2 qing1 qu1 ming4 ， yi2 zhui4 ji2 yi3 yi3 。
- wu2 si1 zhi4 qun2 yu4 ， qi3 du2 gen4 qi2 zhi3 。
- gao1 shen1 you3 qian2 jie4 ， lai2 zhe3 shen4 suo3 lü3 。

## 注释

## 译文

## 赏析
