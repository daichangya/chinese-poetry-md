---
id: fan-zu-yu-song-zhao-qing-xian-ru-shu
title: 送赵清宪入蜀
titlePinyin: song4 zhao4 qing1 xian4 ru4 shu3
titleSlug: song-zhao-qing-xian-ru-shu
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上圣隆西眷，中朝报巨贤。
- 三刀重梦寐，四国赖蕃宣。
- 自昔方隅远，惟公惠泽偏。
- 弦歌初抚字，使节再聨翩。
- 召父深仁浃，文翁美化全。
- 南圗廻海浪，北极上星躔。
- 霖雨苏群物，卿云被八埏。
- 从容方论道，引避不居权。
- 忠驭何频叱，行帷义一褰。
- 漏天开雾雨，烧栈扫云烟。
- 玉垒山横雪，罗江水映緜。
- 闾阎瞻冕服，父老识旌旃。
- 清静尝能理，烦苛冀尽蠲。
- 销兵无吠警，含哺但安眠。
- 富庶宁加此，功名固有焉。
- 岂惟私蜀土，伫更秉陶甄。

## 拼音
- shang4 sheng4 long2 xi1 juan4 ， zhong1 chao2 bao4 ju4 xian2 。
- san1 dao1 zhong4 meng4 mei4 ， si4 guo2 lai4 fan1 xuan1 。
- zi4 xi1 fang1 yu2 yuan3 ， wei2 gong1 hui4 ze2 pian1 。
- xian2 ge1 chu1 fu3 zi4 ， shi3 jie2 zai4 lian2 pian1 。
- zhao4 fu4 shen1 ren2 jia1 ， wen2 weng1 mei3 hua4 quan2 。
- nan2 tu2 hui2 hai3 lang4 ， bei3 ji2 shang4 xing1 chan2 。
- lin2 yu3 su1 qun2 wu4 ， qing1 yun2 bei4 ba1 shan1 。
- cong2 rong2 fang1 lun4 dao4 ， yin3 bi4 bu4 ju1 quan2 。
- zhong1 yu4 he2 pin2 chi4 ， xing2 wei2 yi4 yi4 qian1 。
- lou4 tian1 kai1 wu4 yu3 ， shao1 zhan4 sao3 yun2 yan1 。
- yu4 lei3 shan1 heng2 xue3 ， luo2 jiang1 shui3 ying4 mian2 。
- lü2 yan2 zhan1 mian3 fu2 ， fu4 lao3 shi2 jing1 zhan1 。
- qing1 jing4 chang2 neng2 li3 ， fan2 ke1 ji4 jin4 juan1 。
- xiao1 bing1 wu2 fei4 jing3 ， han2 bu3 dan4 an1 mian2 。
- fu4 shu4 ning2 jia1 ci3 ， gong1 ming2 gu4 you3 yan1 。
- qi3 wei2 si1 shu3 tu3 ， zhu4 geng4 bing3 tao2 zhen1 。

## 注释

## 译文

## 赏析
