---
id: fan-zu-yu-xi-yi-chen-xian-sheng-ci-tang
title: 希夷陈先生祠堂
titlePinyin: xi1 yi2 chen2 xian1 sheng1 ci2 tang2
titleSlug: xi-yi-chen-xian-sheng-ci-tang
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太华朝紫清，莲花开绿烟。
- 尝闻希夷隐，欲学南华仙。
- 道与寥廓友，形随变化迁。
- 餐霞倚八极，御气游九天。
- 静夜披蘂笈，清晨潄瑶泉。
- 闲临日谷啸，下拂云窗眠。
- 一朝玉棺坠，委体同蜕蝉。
- 霓旌自宛转，羽驾何飘翩。
- 空余故馆在，遗像犹依然。
- 嗟吾生已后，不得见当年。
- 扶揺若可借，永谢区中缘。

## 拼音
- tai4 hua2 chao2 zi3 qing1 ， lian2 hua1 kai1 lü4 yan1 。
- chang2 wen2 xi1 yi2 yin3 ， yu4 xue2 nan2 hua2 xian1 。
- dao4 yu3 liao2 kuo4 you3 ， xing2 sui2 bian4 hua4 qian1 。
- can1 xia2 yi3 ba1 ji2 ， yu4 qi4 you2 jiu3 tian1 。
- jing4 ye4 pi1 rui3 ji2 ， qing1 chen2 shu4 yao2 quan2 。
- xian2 lin2 ri4 gu3 xiao4 ， xia4 fu2 yun2 chuang1 mian2 。
- yi4 chao2 yu4 guan1 zhui4 ， wei3 ti3 tong2 tui4 chan2 。
- ni2 jing1 zi4 wan3 zhuan3 ， yu3 jia4 he2 piao1 pian1 。
- kong4 yu2 gu4 guan3 zai4 ， yi2 xiang4 you2 yi1 ran2 。
- jie1 wu2 sheng1 yi3 hou4 ， bu4 de2 jian4 dang1 nian2 。
- fu2 yao2 ruo4 ke3 jie4 ， yong3 xie4 qu1 zhong1 yuan2 。

## 注释

## 译文

## 赏析
