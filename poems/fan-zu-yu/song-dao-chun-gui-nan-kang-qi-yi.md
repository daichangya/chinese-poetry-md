---
id: fan-zu-yu-song-dao-chun-gui-nan-kang-qi-yi
title: 送道纯归南康  其一
titlePinyin: song4 dao4 chun2 gui1 nan2 kang1     qi2 yi1
titleSlug: song-dao-chun-gui-nan-kang-qi-yi
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生闻庐岳，梦想入松门。
- 京华走尘土，岁月空崩奔。
- 缈思放岩壑，枕石清心魂。
- 羡君归旧隠，山水当高轩。
- 云林对寝食，烟霭变朝昏。
- 晴空天池溢，瀑布银河翻。
- 奇观穷宇宙，梦泽可以吞。
- 少年负志气，海运期鹏鲲。
- 晚登桂堂籍，燕石笑玙璠。
- 飘飘考城吏，放浪彭泽园。
- 回首出都邑，仙禽谢笼樊。
- 顾我老文史，望天方戴盆。
- 俛仰半世间，同僚念金昆。
- 存亡已永隔，风义古所敦。
- 寄语谢嵇绍，终惭山巨源。

## 拼音
- ping2 sheng1 wen2 lu2 yue4 ， meng4 xiang3 ru4 song1 men2 。
- jing1 hua2 zou3 chen2 tu3 ， sui4 yue4 kong1 beng1 ben1 。
- miao3 si1 fang4 yan2 he4 ， zhen3 shi2 qing1 xin1 hun2 。
- xian4 jun1 gui1 jiu4 yin3 ， shan1 shui3 dang1 gao1 xuan1 。
- yun2 lin2 dui4 qin3 shi2 ， yan1 ai3 bian4 chao2 hun1 。
- qing2 kong1 tian1 chi2 yi4 ， pu4 bu4 yin2 he2 fan1 。
- qi2 guan1 qiong2 yu3 zhou4 ， meng4 ze2 ke3 yi3 tun1 。
- shao4 nian2 fu4 zhi4 qi4 ， hai3 yun4 qi1 peng2 kun1 。
- wan3 deng1 gui4 tang2 ji2 ， yan4 shi2 xiao4 yu2 fan2 。
- piao1 piao1 kao3 cheng2 li4 ， fang4 lang4 peng2 ze2 yuan2 。
- hui2 shou3 chu1 dou1 yi4 ， xian1 qin2 xie4 long2 fan2 。
- gu4 wo3 lao3 wen2 shi3 ， wang4 tian1 fang1 dai4 pen2 。
- fu3 yang3 ban4 shi4 jian1 ， tong2 liao2 nian4 jin1 kun1 。
- cun2 wang2 yi3 yong3 ge2 ， feng1 yi4 gu3 suo3 dun1 。
- ji4 yu3 xie4 ji1 shao4 ， zhong1 can2 shan1 ju4 yuan2 。

## 注释

## 译文

## 赏析
