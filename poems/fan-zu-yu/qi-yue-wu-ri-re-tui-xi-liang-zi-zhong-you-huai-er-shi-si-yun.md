---
id: fan-zu-yu-qi-yue-wu-ri-re-tui-xi-liang-zi-zhong-you-huai-er-shi-si-yun
title: 七月五日热退喜凉资中有怀二十四韵
titlePinyin: qi1 yue4 wu3 ri4 re4 tui4 xi3 liang2 zi1 zhong1 you3 huai2 er4 shi2 si4 yun4
titleSlug: qi-yue-wu-ri-re-tui-xi-liang-zi-zhong-you-huai-er-shi-si-yun
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲夏金火争，阴阳势相夺。
- 乾坤鼓洪𬬻，夸父死奔渴。
- 普天无纎云，厚土万丈裂。
- 亭亭太阳午，安得日车跌。
- 清冷想寒门，浩荡思舞雪。
- 叹彼老农耕，有苖不得活。
- 乞雨祷潭龙，望云驱旱魃。
- 帝车俄廻指，四序苦飘忽。
- 木落天地秋，清霜洗空濶。
- 凉风破阊阖，势欲卷溟渤。
- 众鸟尽不飞，峥嵘见孤鹘。
- 登临涤魂神，飒爽动毛骨。
- 因怀京洛间，车马填城阙。
- 红尘暗天宇，愚智共汩没。
- 出门无所适，肝肺为枯竭。
- 平生喜林泉，潇洒爱风月。
- 沧浪有渔父，逸步脱羁绁。
- 超然思远游，万古访遗辙。
- 安能公侯间，俯偻事干谒。
- 及来山水县，素志得少豁。
- 白石拂云眠，芳荪乘露撷。
- 寻山喜幽胜，照水玩澄澈。
- 虽无巢许操，夙慕夷齐洁。
- 庶以保吾真，无为事其末。

## 拼音
- zhong4 xia4 jin1 huo3 zheng1 ， yin1 yang2 shi4 xiang1 duo2 。
- qian2 kun1 gu3 hong2 lu2 ， kua1 fu4 si3 ben1 ke3 。
- pu3 tian1 wu2 xian1 yun2 ， hou4 tu3 wan4 zhang4 lie4 。
- ting2 ting2 tai4 yang2 wu3 ， an1 de2 ri4 che1 die1 。
- qing1 leng3 xiang3 han2 men2 ， hao4 dang4 si1 wu3 xue3 。
- tan4 bi3 lao3 nong2 geng1 ， you3 di2 bu4 de2 huo2 。
- qi3 yu3 dao3 tan2 long2 ， wang4 yun2 qu1 han4 ba2 。
- di4 che1 e2 hui2 zhi3 ， si4 xu4 ku3 piao1 hu1 。
- mu4 luo4 tian1 di4 qiu1 ， qing1 shuang1 xi3 kong1 kuo4 。
- liang2 feng1 po4 chang1 he2 ， shi4 yu4 juan4 ming2 bo2 。
- zhong4 niao3 jin4 bu4 fei1 ， zheng1 rong2 jian4 gu1 hu2 。
- deng1 lin2 di2 hun2 shen2 ， sa4 shuang3 dong4 mao2 gu3 。
- yin1 huai2 jing1 luo4 jian1 ， che1 ma3 tian2 cheng2 que1 。
- hong2 chen2 an4 tian1 yu3 ， yu2 zhi4 gong4 gu3 mei2 。
- chu1 men2 wu2 suo3 shi4 ， gan1 fei4 wei4 ku1 jie2 。
- ping2 sheng1 xi3 lin2 quan2 ， xiao1 sa3 ai4 feng1 yue4 。
- cang1 lang4 you3 yu2 fu4 ， yi4 bu4 tuo1 ji1 xie4 。
- chao1 ran2 si1 yuan3 you2 ， wan4 gu3 fang3 yi2 zhe2 。
- an1 neng2 gong1 hou2 jian1 ， fu3 lü3 shi4 gan1 ye4 。
- ji2 lai2 shan1 shui3 xian4 ， su4 zhi4 de2 shao3 huo1 。
- bai2 shi2 fu2 yun2 mian2 ， fang1 sun1 cheng2 lu4 xie2 。
- xun2 shan1 xi3 you1 sheng4 ， zhao4 shui3 wan2 cheng2 che4 。
- sui1 wu2 chao2 xu3 cao1 ， su4 mu4 yi2 qi2 jie2 。
- shu4 yi3 bao3 wu2 zhen1 ， wu2 wei2 shi4 qi2 mo4 。

## 注释

## 译文

## 赏析
