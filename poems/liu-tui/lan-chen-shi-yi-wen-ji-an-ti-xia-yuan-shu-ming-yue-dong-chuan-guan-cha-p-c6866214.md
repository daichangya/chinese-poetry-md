---
id: liu-tui-lan-chen-shi-yi-wen-ji-an-ti-xia-yuan-shu-ming-yue-dong-chuan-guan-cha-p-c6866214
title: 览陈拾遗文集（按题下原署名曰「东川观察判官长沙刘蜕」。）
titlePinyin: lan3 chen2 shi2 yi2 wen2 ji2 （ an4 ti2 xia4 yuan2 shu3 ming2 yue1 「 dong1 chuan1 guan1 cha2 pan4 guan1 zhang3 sha1 liu2 tui4 」 。 ）
titleSlug: lan-chen-shi-yi-wen-ji-an-ti-xia-yuan-shu-ming-yue-dong-chuan-guan-cha-p-c6866214
author: 刘蜕
authorPinyin: liu2 tui4
authorSlug: liu-tui
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 郪中好事人，家藏君十轴。
- 余来多暇日，借得昼夜读。
- 意气高于头，冰霜冷人腹。
- 就中《大雅》篇，日日吟不足。
- 生遇明皇帝，君臣竟不识。
- 沉湮死下位，我辈更莫卜。
- 射洪客来说，露碑今已踣。
- 剜刓存灭半，势欲入沟渎。
- 寓书托宰君，请为试摩挃。
- 树之四达地，覆碑高作屋。
- 愤君死后名，再依泥沙辱。
- 世路重富贵，婉娩好眉目。
- 文学如君辈，安得足衣食。
- 不死横路渠，为幸已多福。
- 我有平生心，推残不局促。
- 揖君盛年名，万钟何足禄。
- 量长复校短，凫胫不愿续。
- 悲君泪垂颐，云山空蜀国。
- （见《永乐大典》卷三一三四「九真」「陈」字「阳子昂」条引《潼川志》〖五函四十四册〗。
- ）。

## 拼音
- qi1 zhong1 hao3 shi4 ren2 ， jia1 cang2 jun1 shi2 zhou2 。
- yu2 lai2 duo1 xia2 ri4 ， jie4 de2 zhou4 ye4 du2 。
- yi4 qi4 gao1 yu2 tou2 ， bing1 shuang1 leng3 ren2 fu4 。
- jiu4 zhong1 《 da4 ya3 》 pian1 ， ri4 ri4 yin2 bu4 zu2 。
- sheng1 yu4 ming2 huang2 di4 ， jun1 chen2 jing4 bu4 shi2 。
- chen2 yan1 si3 xia4 wei4 ， wo3 bei4 geng4 mo4 bu3 。
- she4 hong2 ke4 lai2 shuo1 ， lu4 bei1 jin1 yi3 bo2 。
- wan1 wan2 cun2 mie4 ban4 ， shi4 yu4 ru4 gou1 du2 。
- yu4 shu1 tuo1 zai3 jun1 ， qing3 wei4 shi4 mo2 zhi4 。
- shu4 zhi1 si4 da2 di4 ， fu4 bei1 gao1 zuo4 wu1 。
- fen4 jun1 si3 hou4 ming2 ， zai4 yi1 ni2 sha1 ru3 。
- shi4 lu4 zhong4 fu4 gui4 ， wan3 mian3 hao3 mei2 mu4 。
- wen2 xue2 ru2 jun1 bei4 ， an1 de2 zu2 yi1 shi2 。
- bu4 si3 heng2 lu4 qu2 ， wei4 xing4 yi3 duo1 fu2 。
- wo3 you3 ping2 sheng1 xin1 ， tui1 can2 bu4 ju2 cu4 。
- yi1 jun1 sheng4 nian2 ming2 ， wan4 zhong1 he2 zu2 lu4 。
- liang2 chang2 fu4 xiao4 duan3 ， fu2 jing4 bu2 yuan4 xu4 。
- bei1 jun1 lei4 chui2 yi2 ， yun2 shan1 kong1 shu3 guo2 。
- （ jian4 《 yong3 le4 da4 dian3 》 juan4 san1 yi1 san1 si4 「 jiu3 zhen1 」 「 chen2 」 zi4 「 yang2 zi3 ang2 」 tiao2 yin3 《 tong2 chuan1 zhi4 》 〖 wu3 han2 si4 shi2 si4 ce4 〗 。
- ） 。

## 注释

## 译文

## 赏析
