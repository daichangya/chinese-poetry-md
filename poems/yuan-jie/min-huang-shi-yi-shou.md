---
id: yuan-jie-min-huang-shi-yi-shou
title: 闵荒诗一首
titlePinyin: min3 huang1 shi1 yi4 shou3
titleSlug: min-huang-shi-yi-shou
author: 元结
authorPinyin: yuan2 jie2
authorSlug: yuan-jie
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 炀皇嗣君位，隋德滋昏幽。
- 日作及身祸，以为长世谋。
- 居常耻前王，不思天子游。
- 意欲出明堂，便登浮海舟。
- 令行山川改，功与玄造侔。
- 河淮可支合，峰𡻮生回沟。
- 封陨下泽中，作山防逸流。
- 船𦫃状龙鹢，若负宫阙浮。
- 荒娱未央极，始到沧海头。
- 忽见海门山，思作望海楼。
- 不知新都城，已为征战丘。
- 当时有遗歌，歌曲太冤愁。
- 四海非天狱，何为非天囚。
- 天囚正凶忍，为我万姓讐。
- 人将引天钐，人将持天锼。
- 所欲充其心，相与绝悲忧。
- 自得隋人歌，每为隋君羞。
- 欲歌当阳春，似觉天下秋。
- 更歌曲未终，如有怨气浮。
- 奈何昏王心，不觉此怨尤。
- 遂令一夫唱，四海欣提矛。
- 吾闻古贤君，其道常静柔。
- 慈惠恐不足，端和忘所求。
- 嗟嗟有隋氏，惛惛谁与俦。

## 拼音
- yang2 huang2 si4 jun1 wei4 ， sui2 de2 zi1 hun1 you1 。
- ri4 zuo4 ji2 shen1 huo4 ， yi3 wei2 chang2 shi4 mou2 。
- ju1 chang2 chi3 qian2 wang2 ， bu4 si1 tian1 zi3 you2 。
- yi4 yu4 chu1 ming2 tang2 ， bian4 deng1 fu2 hai3 zhou1 。
- ling4 xing2 shan1 chuan1 gai3 ， gong1 yu3 xuan2 zao4 mou2 。
- he2 huai2 ke3 zhi1 he2 ， feng1 𡻮 sheng1 hui2 gou1 。
- feng1 yun3 xia4 ze2 zhong1 ， zuo4 shan1 fang2 yi4 liu2 。
- chuan2 𦫃 zhuang4 long2 yi4 ， ruo4 fu4 gong1 que1 fu2 。
- huang1 yu2 wei4 yang1 ji2 ， shi3 dao4 cang1 hai3 tou2 。
- hu1 jian4 hai3 men2 shan1 ， si1 zuo4 wang4 hai3 lou2 。
- bu4 zhi1 xin1 du1 cheng2 ， yi3 wei4 zheng1 zhan4 qiu1 。
- dang1 shi2 you3 yi2 ge1 ， ge1 qu3 tai4 yuan1 chou2 。
- si4 hai3 fei1 tian1 yu4 ， he2 wei4 fei1 tian1 qiu2 。
- tian1 qiu2 zheng4 xiong1 ren3 ， wei4 wo3 wan4 xing4 chou2 。
- ren2 jiang1 yin3 tian1 shan1 ， ren2 jiang1 chi2 tian1 sou1 。
- suo3 yu4 chong1 qi2 xin1 ， xiang1 yu3 jue2 bei1 you1 。
- zi4 de2 sui2 ren2 ge1 ， mei3 wei4 sui2 jun1 xiu1 。
- yu4 ge1 dang1 yang2 chun1 ， si4 jue2 tian1 xia4 qiu1 。
- geng4 ge1 qu3 wei4 zhong1 ， ru2 you3 yuan4 qi4 fu2 。
- nai4 he2 hun1 wang2 xin1 ， bu4 jue2 ci3 yuan4 you2 。
- sui4 ling4 yi4 fu1 chang4 ， si4 hai3 xin1 ti2 mao2 。
- wu2 wen2 gu3 xian2 jun1 ， qi2 dao4 chang2 jing4 rou2 。
- ci2 hui4 kong3 bu4 zu2 ， duan1 he2 wang4 suo3 qiu2 。
- jie1 jie1 you3 sui2 shi4 ， hun1 hun1 shui2 yu3 chou2 。

## 注释

## 译文

## 赏析
