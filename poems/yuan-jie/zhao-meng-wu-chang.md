---
id: yuan-jie-zhao-meng-wu-chang
title: 招孟武昌
titlePinyin: zhao1 meng4 wu3 chang1
titleSlug: zhao-meng-wu-chang
author: 元结
authorPinyin: yuan2 jie2
authorSlug: yuan-jie
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 风霜枯万物，退谷如春时。穷冬涸江海，杯湖澄清漪。
- 湖尽到谷口，单船近阶墀。湖中更何好，坐见大江水。
- 欹石为水涯，半山在湖里。谷口更何好，绝壑流寒泉。
- 松桂荫茅舍，白云生坐边。武昌不干进，武昌人不厌。
- 退谷正可游，杯湖任来泛。湖上有水鸟，见人不飞鸣。
- 谷口有山兽，往往随人行。莫将车马来，令我鸟兽惊。

## 拼音
- feng1 shuang1 ku1 wan4 wu4 ， tui4 gu3 ru2 chun1 shi2 。 qiong2 dong1 he2 jiang1 hai3 ， bei1 hu2 cheng2 qing1 yi1 。
- hu2 jin4 dao4 gu3 kou3 ， dan1 chuan2 jin4 jie1 chi2 。 hu2 zhong1 geng4 he2 hao3 ， zuo4 jian4 da4 jiang1 shui3 。
- qi1 shi2 wei4 shui3 ya2 ， ban4 shan1 zai4 hu2 li3 。 gu3 kou3 geng4 he2 hao3 ， jue2 he4 liu2 han2 quan2 。
- song1 gui4 yin4 mao2 she4 ， bai2 yun2 sheng1 zuo4 bian1 。 wu3 chang1 bu4 gan1 jin4 ， wu3 chang1 ren2 bu2 yan4 。
- tui4 gu3 zheng4 ke3 you2 ， bei1 hu2 ren4 lai2 fan4 。 hu2 shang4 you3 shui3 niao3 ， jian4 ren2 bu4 fei1 ming2 。
- gu3 kou3 you3 shan1 shou4 ， wang3 wang3 sui2 ren2 xing2 。 mo4 jiang1 che1 ma3 lai2 ， ling4 wo3 niao3 shou4 jing1 。

## 注释

## 译文

## 赏析
