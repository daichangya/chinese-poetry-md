---
id: yuan-jie-yu-dang-shi-yu
title: 与党侍御
titlePinyin: yu3 dang3 shi4 yu4
titleSlug: yu-dang-shi-yu
author: 元结
authorPinyin: yuan2 jie2
authorSlug: yuan-jie
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 众坐吾独欢，或问欢为谁。
- 高人党茂宗，复来官宪司。
- 昔吾顺元和，与世行自遗。
- 茂宗正作吏，日有趋走疲。
- 及吾污冠冕，茂宗方矫时。
- 诮吾顺让者，乃是干进资。
- 今将问茂宗，茂宗欲何辞。
- 若云吾无心，此来复何为。
- 若云吾有羞，于此还见嗤。
- 谁言万类心，闲之不可窥。
- 吾欲喻茂宗，茂宗宜听之。
- 长辕有修辙，驭者令尔驰。
- 山谷安可怨，筋力当自悲。
- 嗟嗟党茂宗，可为识者规。

## 拼音
- zhong4 zuo4 wu2 du2 huan1 ， huo4 wen4 huan1 wei4 shui2 。
- gao1 ren2 dang3 mao4 zong1 ， fu4 lai2 guan1 xian4 si1 。
- xi1 wu2 shun4 yuan2 he2 ， yu3 shi4 xing2 zi4 yi2 。
- mao4 zong1 zheng4 zuo4 li4 ， ri4 you3 qu1 zou3 pi2 。
- ji2 wu2 wu1 guan1 mian3 ， mao4 zong1 fang1 jiao3 shi2 。
- qiao4 wu2 shun4 rang4 zhe3 ， nai3 shi4 gan1 jin4 zi1 。
- jin1 jiang1 wen4 mao4 zong1 ， mao4 zong1 yu4 he2 ci2 。
- ruo4 yun2 wu2 wu2 xin1 ， ci3 lai2 fu4 he2 wei4 。
- ruo4 yun2 wu2 you3 xiu1 ， yu2 ci3 hai2 jian4 chi1 。
- shui2 yan2 wan4 lei4 xin1 ， xian2 zhi1 bu4 ke3 kui1 。
- wu2 yu4 yu4 mao4 zong1 ， mao4 zong1 yi2 ting1 zhi1 。
- chang2 yuan2 you3 xiu1 zhe2 ， yu4 zhe3 ling4 er3 chi2 。
- shan1 gu3 an1 ke3 yuan4 ， jin1 li4 dang1 zi4 bei1 。
- jie1 jie1 dang3 mao4 zong1 ， ke3 wei4 shi2 zhe3 gui1 。

## 注释

## 译文

## 赏析
