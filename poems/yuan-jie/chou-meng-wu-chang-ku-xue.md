---
id: yuan-jie-chou-meng-wu-chang-ku-xue
title: 酬孟武昌苦雪
titlePinyin: chou2 meng4 wu3 chang1 ku3 xue3
titleSlug: chou-meng-wu-chang-ku-xue
author: 元结
authorPinyin: yuan2 jie2
authorSlug: yuan-jie
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 积雪闲山路，有人到庭前。云是孟武昌，令献苦雪篇。
- 长吟未及终，不觉为凄然。古之贤达者，与世竟何异。
- 不能救时患，讽谕以全意。知公惜春物，岂非爱时和。
- 知公苦阴雪，伤彼灾患多。奸凶正驱驰，不合问君子。
- 林莺与野兽，无乃怨于此。兵兴向九岁，稼穑谁能忧。
- 何时不发卒，何日不杀牛。耕者日已少，耕牛日已希。
- 皇天复何忍，更又恐毙之。自经危乱来，触物堪伤叹。
- 见君问我意，只益胸中乱。山禽饥不飞，山木冻皆折。
- 悬泉化为冰，寒水近不热。出门望天地，天地皆昏昏。
- 时见双峰下，雪中生白云。

## 拼音
- ji1 xue3 xian2 shan1 lu4 ， you3 ren2 dao4 ting2 qian2 。 yun2 shi4 meng4 wu3 chang1 ， ling4 xian4 ku3 xue3 pian1 。
- chang2 yin2 wei4 ji2 zhong1 ， bu4 jue2 wei4 qi1 ran2 。 gu3 zhi1 xian2 da2 zhe3 ， yu3 shi4 jing4 he2 yi4 。
- bu4 neng2 jiu4 shi2 huan4 ， feng3 yu4 yi3 quan2 yi4 。 zhi1 gong1 xi1 chun1 wu4 ， qi3 fei1 ai4 shi2 he2 。
- zhi1 gong1 ku3 yin1 xue3 ， shang1 bi3 zai1 huan4 duo1 。 jian1 xiong1 zheng4 qu1 chi2 ， bu4 he2 wen4 jun1 zi3 。
- lin2 ying1 yu3 ye3 shou4 ， wu2 nai3 yuan4 yu2 ci3 。 bing1 xing1 xiang4 jiu3 sui4 ， jia4 se4 shui2 neng2 you1 。
- he2 shi2 bu4 fa1 zu2 ， he2 ri4 bu4 sha1 niu2 。 geng1 zhe3 ri4 yi3 shao3 ， geng1 niu2 ri4 yi3 xi1 。
- huang2 tian1 fu4 he2 ren3 ， geng4 you4 kong3 bi4 zhi1 。 zi4 jing1 wei1 luan4 lai2 ， chu4 wu4 kan1 shang1 tan4 。
- jian4 jun1 wen4 wo3 yi4 ， zhi1 yi4 xiong1 zhong1 luan4 。 shan1 qin2 ji1 bu4 fei1 ， shan1 mu4 dong4 jie1 zhe2 。
- xuan2 quan2 hua4 wei2 bing1 ， han2 shui3 jin4 bu2 re4 。 chu1 men2 wang4 tian1 di4 ， tian1 di4 jie1 hun1 hun1 。
- shi2 jian4 shuang1 feng1 xia4 ， xue3 zhong1 sheng1 bai2 yun2 。

## 注释

## 译文

## 赏析
