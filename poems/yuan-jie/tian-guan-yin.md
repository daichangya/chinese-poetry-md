---
id: yuan-jie-tian-guan-yin
title: 忝官引
titlePinyin: tian3 guan1 yin3
titleSlug: tian-guan-yin
author: 元结
authorPinyin: yuan2 jie2
authorSlug: yuan-jie
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天下昔无事，僻居养愚钝。山野性所安，熙然自全顺。
- 忽逢暴兵起，闾巷见军阵。将家瀛海滨，自弃同刍粪。
- 往在干元初，圣人启休运。公车诣魏阙，天子垂清问。
- 敢诵王者箴，亦献当时论。朝廷爱方直，明主嘉忠信。
- 屡授不次官，曾与专征印。兵家未曾学，荣利非所徇。
- 偶得凶丑降，功劳愧方寸。尔来将四岁，惭耻言可尽。
- 请取冤者辞，为吾忝官引。冤辞何者苦，万邑余灰烬。
- 冤辞何者悲，生人尽锋刃。冤辞何者甚，力役遇劳困。
- 冤辞何者深，孤弱亦哀恨。无谋救冤者，禄位安可近。
- 而可爱轩裳，其心又干进。此言非所戒，此言敢贻训。
- 实欲辞无能，归耕守吾分。

## 拼音
- tian1 xia4 xi1 wu2 shi4 ， pi4 ju1 yang3 yu2 dun4 。 shan1 ye3 xing4 suo3 an1 ， xi1 ran2 zi4 quan2 shun4 。
- hu1 feng2 bao4 bing1 qi3 ， lü2 xiang4 jian4 jun1 zhen4 。 jiang1 jia1 ying2 hai3 bin1 ， zi4 qi4 tong2 chu2 fen4 。
- wang3 zai4 gan1 yuan2 chu1 ， sheng4 ren2 qi3 xiu1 yun4 。 gong1 che1 yi4 wei4 que1 ， tian1 zi3 chui2 qing1 wen4 。
- gan3 song4 wang2 zhe3 zhen1 ， yi4 xian4 dang1 shi2 lun4 。 chao2 ting2 ai4 fang1 zhi2 ， ming2 zhu3 jia1 zhong1 xin4 。
- lü3 shou4 bu2 ci4 guan1 ， ceng2 yu3 zhuan1 zheng1 yin4 。 bing1 jia1 wei4 ceng2 xue2 ， rong2 li4 fei1 suo3 xun4 。
- ou3 de2 xiong1 chou3 jiang4 ， gong1 lao2 kui4 fang1 cun4 。 er3 lai2 jiang1 si4 sui4 ， can2 chi3 yan2 ke3 jin4 。
- qing3 qu3 yuan1 zhe3 ci2 ， wei4 wu2 tian3 guan1 yin3 。 yuan1 ci2 he2 zhe3 ku3 ， wan4 yi4 yu2 hui1 jin4 。
- yuan1 ci2 he2 zhe3 bei1 ， sheng1 ren2 jin4 feng1 ren4 。 yuan1 ci2 he2 zhe3 shen4 ， li4 yi4 yu4 lao2 kun4 。
- yuan1 ci2 he2 zhe3 shen1 ， gu1 ruo4 yi4 ai1 hen4 。 wu2 mou2 jiu4 yuan1 zhe3 ， lu4 wei4 an1 ke3 jin4 。
- er2 ke3 ai4 xuan1 shang0 ， qi2 xin1 you4 gan1 jin4 。 ci3 yan2 fei1 suo3 jie4 ， ci3 yan2 gan3 yi2 xun4 。
- shi2 yu4 ci2 wu2 neng2 ， gui1 geng1 shou3 wu2 fen1 。

## 注释

## 译文

## 赏析
