---
id: hong-peng-he-da-chen-ming-xin-jian-jian-wang-li-zhi
title: 和答陈明信兼简王立之
titlePinyin: he2 da2 chen2 ming2 xin4 jian1 jian3 wang2 li4 zhi1
titleSlug: he-da-chen-ming-xin-jian-jian-wang-li-zhi
author: 洪朋
authorPinyin: hong2 peng2
authorSlug: hong-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我如东南云，风吹西北度。
- 时不与人谋，飘转无定处。
- 如何红尘中，欻此君子遇。
- 高标鸢戾天，能事豹隠雾。
- 暴谑中酒前，了不与物迕。
- 吾尝期若人，胸次贮风露。
- 向来赏我诗，但坐日云暮。
- 识君已恨晚，见君又不屡。
- 今晨眼忽开，贻我河梁句。
- 正声久不嗣，斯文谐韶濩。
- 吹嘘君过矣，岂不爱我故。
- 城南逸少孙，软语可与晤。
- 闭门谢俗子，著书无窘步。
- 小园花气深，客醉不得去。
- 寻盟出无舆，风沙莽回互。

## 拼音
- wo3 ru2 dong1 nan2 yun2 ， feng1 chui1 xi1 bei3 du4 。
- shi2 bu4 yu3 ren2 mou2 ， piao1 zhuan3 wu2 ding4 chu4 。
- ru2 he2 hong2 chen2 zhong1 ， chua1 ci3 jun1 zi3 yu4 。
- gao1 biao1 yuan1 li4 tian1 ， neng2 shi4 bao4 yin3 wu4 。
- bao4 xue4 zhong1 jiu3 qian2 ， liao3 bu4 yu3 wu4 wu3 。
- wu2 chang2 qi1 ruo4 ren2 ， xiong1 ci4 zhu4 feng1 lu4 。
- xiang4 lai2 shang3 wo3 shi1 ， dan4 zuo4 ri4 yun2 mu4 。
- shi2 jun1 yi3 hen4 wan3 ， jian4 jun1 you4 bu4 lü3 。
- jin1 chen2 yan3 hu1 kai1 ， yi2 wo3 he2 liang2 ju4 。
- zheng4 sheng1 jiu3 bu2 si4 ， si1 wen2 xie2 shao2 hu4 。
- chui1 xu1 jun1 guo4 yi3 ， qi3 bu2 ai4 wo3 gu4 。
- cheng2 nan2 yi4 shao3 sun1 ， ruan3 yu3 ke3 yu3 wu4 。
- bi4 men2 xie4 su2 zi3 ， zhu4 shu1 wu2 jiong3 bu4 。
- xiao3 yuan2 hua1 qi4 shen1 ， ke4 zui4 bu4 de2 qu4 。
- xun2 meng2 chu1 wu2 yu2 ， feng1 sha1 mang3 hui2 hu4 。

## 注释

## 译文

## 赏析
