---
id: hong-peng-song-xie-wu-yi-hai-lin-chuan
title: 送谢无逸还临川
titlePinyin: song4 xie4 wu2 yi4 hai2 lin2 chuan1
titleSlug: song-xie-wu-yi-hai-lin-chuan
author: 洪朋
authorPinyin: hong2 peng2
authorSlug: hong-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东山谢安石，事业照星斗。
- 佳人临川秀，自言乃其后。
- 昔我未知子，籍甚大江右。
- 迩来识君面，风流故自有。
- 早岁翰墨场，挥洒不停手。
- 河发昆仑丘，风怒土囊口。
- 春来入诗垒，窥杜逮户牖。
- 笔力挟雷霆，句法佩琼玖。
- 起予虞帝韶，和汝秦人缶。
- 少年厉锋气，鄙夫成老丑。
- 人才古所难，吾子定不朽。
- 清和四月夏，销黯一樽酒。
- 悠悠西峰云，暗暗南浦柳。
- 平生六艺耕，勿遣生稂莠。
- 鼓枻黄花秋，慰此长回首。

## 拼音
- dong1 shan1 xie4 an1 shi2 ， shi4 ye4 zhao4 xing1 dou4 。
- jia1 ren2 lin2 chuan1 xiu4 ， zi4 yan2 nai3 qi2 hou4 。
- xi1 wo3 wei4 zhi1 zi3 ， ji2 shen4 da4 jiang1 you4 。
- er3 lai2 shi2 jun1 mian4 ， feng1 liu2 gu4 zi4 you3 。
- zao3 sui4 han4 mo4 chang3 ， hui1 sa3 bu4 ting2 shou3 。
- he2 fa1 kun1 lun2 qiu1 ， feng1 nu4 tu3 nang2 kou3 。
- chun1 lai2 ru4 shi1 lei3 ， kui1 du4 dai3 hu4 you3 。
- bi3 li4 xie2 lei2 ting2 ， ju4 fa3 pei4 qiong2 jiu3 。
- qi3 yu3 yu2 di4 shao2 ， he2 ru3 qin2 ren2 fou3 。
- shao4 nian2 li4 feng1 qi4 ， bi3 fu1 cheng2 lao3 chou3 。
- ren2 cai2 gu3 suo3 nan2 ， wu2 zi3 ding4 bu4 xiu3 。
- qing1 he2 si4 yue4 xia4 ， xiao1 an4 yi4 zun1 jiu3 。
- you1 you1 xi1 feng1 yun2 ， an4 an4 nan2 pu3 liu3 。
- ping2 sheng1 liu4 yi4 geng1 ， wu4 qian3 sheng1 lang2 you3 。
- gu3 yi4 huang2 hua1 qiu1 ， wei4 ci3 chang2 hui2 shou3 。

## 注释

## 译文

## 赏析
