---
id: hong-peng-xue-ji-pei-zhu-gong-deng-teng-wang-ge-fen-yun-de-ge-zi
title: 雪霁陪诸公登滕王阁分韵得阁字
titlePinyin: xue3 ji4 pei2 zhu1 gong1 deng1 teng2 wang2 ge2 fen1 yun4 de2 ge2 zi4
titleSlug: xue-ji-pei-zhu-gong-deng-teng-wang-ge-fen-yun-de-ge-zi
author: 洪朋
authorPinyin: hong2 peng2
authorSlug: hong-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 醉乘笋舆归，余兴陟层阁。
- 其前俯长江，其下压城郭。
- 入眼迭辉映，积雪未销铄。
- 祲氛兹荡涤，山川一恢廓。
- 琼田认洲渚，璇树花丛薄。
- 明明飞丹霞，往往翔皓鹤。
- 俯仰一神界，今我胡不乐。
- 滕王已尘埃，大屋旧丹雘。
- 人生何自苦，兹游行已昨。
- 吾闻水西峰，中有洞宫脚。
- 洪崖升天去，僊圣时间作。
- 伊予千载裔，未炼八琼药。
- 孰能相与游，更议入庐霍。

## 拼音
- zui4 cheng2 sun3 yu2 gui1 ， yu2 xing1 zhi4 ceng2 ge2 。
- qi2 qian2 fu3 chang2 jiang1 ， qi2 xia4 ya1 cheng2 guo1 。
- ru4 yan3 die2 hui1 ying4 ， ji1 xue3 wei4 xiao1 shuo4 。
- jin4 fen1 zi1 dang4 di2 ， shan1 chuan1 yi4 hui1 kuo4 。
- qiong2 tian2 ren4 zhou1 zhu3 ， xuan2 shu4 hua1 cong2 bao2 。
- ming2 ming2 fei1 dan1 xia2 ， wang3 wang3 xiang2 hao4 he4 。
- fu3 yang3 yi4 shen2 jie4 ， jin1 wo3 hu2 bu2 le4 。
- teng2 wang2 yi3 chen2 ai1 ， da4 wu1 jiu4 dan1 huo4 。
- ren2 sheng1 he2 zi4 ku3 ， zi1 you2 xing2 yi3 zuo2 。
- wu2 wen2 shui3 xi1 feng1 ， zhong1 you3 dong4 gong1 jiao3 。
- hong2 ya2 sheng1 tian1 qu4 ， xian1 sheng4 shi2 jian4 zuo4 。
- yi1 yu3 qian1 zai3 yi4 ， wei4 lian4 ba1 qiong2 yao4 。
- shu2 neng2 xiang1 yu3 you2 ， geng4 yi4 ru4 lu2 huo4 。

## 注释

## 译文

## 赏析
