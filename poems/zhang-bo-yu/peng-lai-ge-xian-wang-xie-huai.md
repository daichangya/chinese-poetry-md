---
id: zhang-bo-yu-peng-lai-ge-xian-wang-xie-huai
title: 蓬莱阁闲望写怀
titlePinyin: peng2 lai2 ge2 xian2 wang4 xie3 huai2
titleSlug: peng-lai-ge-xian-wang-xie-huai
author: 张伯玉
authorPinyin: zhang1 bo2 yu4
authorSlug: zhang-bo-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 越绝开华国，姚虞启后昆。
- 昔闻句允霸，今作帝王藩。
- 地得东南重，山侔岳渎尊。
- 平湖来万壑，翠袖列千门。
- 市井鱼盐合，居人组绣繁。
- 牙旗开物表，州宅倚云根。
- 六郡趋麟节，三峰出雉垣。
- 秦游前事废，禹画旧书存。
- 雁鹜来还去，鲸波吐复吞。
- 菱歌秋溆远，江信暮潮浑。
- 石古寒松偃，楼危昼霭昏。
- 冷光浓可截，秀色净无痕。
- 露袅还堤柳，风飞列寺旛。
- 深林藏杞梓，芳径杂兰荪。
- 巧笑花争艳，嬉游玉鬭温。
- 画船雕鹢迅，绛袖绮霞翻。
- 有意皆行乐，无忧可莳萱。
- 乡惟知俎豆，土亦贲丘樊。
- 巨舶联艘至，交衢百贷蕃。
- 敲冰呈巧手，织素竞交鸳。
- 丽圃红柑亚，通畦紫芋蹲。
- 茶先春入焙，笋带雪黏盆。
- 异萼随时坼，清香触处歕。
- 吴趋慙种蠡，楚些陋湘沅。
- 往事图难尽，前修孰可援。
- 风流王与谢，唱和白兼元。
- 顾我栖儒窦，胡为属使鞬。
- 迂疎非吏法，蹇浅是辞源。
- 谬览先生策，谁调伯氏埙。
- 翦裁迷幅尺，追琢昧玙璠。
- 学术何曾取，名场辄屡奔。
- 技甘同鼫鼠，化敢望溟鲲。
- 将幕闲留滞，乌台误选抡。
- 埋轮慙避俗，折槛畏当轩。
- 坎𡒄人奚顾，覊孤舌但扪。
- 爱书疑有癖，怕事欲无言。
- 薪米支离叟，蹄盂炙毂髠。
- 一为华省吏，三驾使君轓。
- 蹭蹬慵成性，龙钟病愈惛。
- 因怀邸中绂，来访道山园。
- 税鞅红尘外，班条碧海垠。
- 披襟澄沆瀣，缓带涤潺湲。
- 乐岁欢康洽，高黉礼让敦。
- 南宫罗俊彦，东箭蔼瑶琨。
- 退食求凋弊，吹毛析滞寃。
- 庖刀怯余刃，櫑剑喜平反。
- 重禄容虚受，期民肯惮烦。
- 问贤思水薤，教俗养鸡豚。
- 𫁂䅉西成稻，逍遥北海樽。
- 吏符多鹤立，僚友尽鸿骞。
- 讵听棠阴颂，聊袪缿讼諠。
- 行歌齐系壤，坐啸比啼猨。
- 洞邃宜招隠，时清耻叫阍。
- 嗫嚅挥醉笔，伛偻曝晴暾。
- 蹑险赍长屐，寻幽叱短辕。
- 穷通方自适，语默且休论。
- 厌把诗筒发，欣逢酒帟掀。
- 桔槹肥果茹，竹马戏儿孙。
- 以此为官业，何由报主恩。
- 冰霜徒励操，渊谷可惊魂。
- 蕙帐羞逋客，庭貆鄙素餐。
- 行当解簪绂，归老白云邨。

## 拼音
- yue4 jue2 kai1 hua2 guo2 ， yao2 yu2 qi3 hou4 kun1 。
- xi1 wen2 ju4 yun3 ba4 ， jin1 zuo4 di4 wang2 fan1 。
- di4 de2 dong1 nan2 zhong4 ， shan1 mou2 yue4 du2 zun1 。
- ping2 hu2 lai2 wan4 he4 ， cui4 xiu4 lie4 qian1 men2 。
- shi4 jing3 yu2 yan2 he2 ， ju1 ren2 zu3 xiu4 fan2 。
- ya2 qi2 kai1 wu4 biao3 ， zhou1 zhai2 yi3 yun2 gen1 。
- liu4 jun4 qu1 lin2 jie2 ， san1 feng1 chu1 zhi4 yuan2 。
- qin2 you2 qian2 shi4 fei4 ， yu3 hua4 jiu4 shu1 cun2 。
- yan4 wu4 lai2 hai2 qu4 ， jing1 bo1 tu3 fu4 tun1 。
- ling2 ge1 qiu1 xu4 yuan3 ， jiang1 xin4 mu4 chao2 hun2 。
- shi2 gu3 han2 song1 yan3 ， lou2 wei1 zhou4 ai3 hun1 。
- leng3 guang1 nong2 ke3 jie2 ， xiu4 se4 jing4 wu2 hen2 。
- lu4 niao3 hai2 di1 liu3 ， feng1 fei1 lie4 si4 fan1 。
- shen1 lin2 cang2 qi3 zi3 ， fang1 jing4 za2 lan2 sun1 。
- qiao3 xiao4 hua1 zheng1 yan4 ， xi1 you2 yu4 dou4 wen1 。
- hua4 chuan2 diao1 yi4 xun4 ， jiang4 xiu4 qi3 xia2 fan1 。
- you3 yi4 jie1 xing2 le4 ， wu2 you1 ke3 shi4 xuan1 。
- xiang1 wei2 zhi1 zu3 dou4 ， tu3 yi4 ben1 qiu1 fan2 。
- ju4 bo2 lian2 sou1 zhi4 ， jiao1 qu2 bai3 dai4 fan1 。
- qiao1 bing1 cheng2 qiao3 shou3 ， zhi1 su4 jing4 jiao1 yuan1 。
- li4 pu3 hong2 gan1 ya4 ， tong1 qi2 zi3 yu4 dun1 。
- cha2 xian1 chun1 ru4 bei4 ， sun3 dai4 xue3 nian2 pen2 。
- yi4 e4 sui2 shi2 che4 ， qing1 xiang1 chu4 chu4 pen1 。
- wu2 qu1 can2 zhong3 li2 ， chu3 xie1 lou4 xiang1 yuan2 。
- wang3 shi4 tu2 nan2 jin4 ， qian2 xiu1 shu2 ke3 yuan2 。
- feng1 liu2 wang2 yu3 xie4 ， chang4 he4 bai2 jian1 yuan2 。
- gu4 wo3 qi1 ru2 dou4 ， hu2 wei4 shu3 shi3 jian1 。
- yu1 shu1 fei1 li4 fa3 ， jian3 qian3 shi4 ci2 yuan2 。
- miu4 lan3 xian1 sheng1 ce4 ， shui2 tiao2 bo2 shi4 xun1 。
- jian3 cai2 mi2 fu2 chi3 ， zhui1 zhuo2 mei4 yu2 fan2 。
- xue2 shu4 he2 ceng2 qu3 ， ming2 chang3 zhe2 lü3 ben1 。
- ji4 gan1 tong2 shi2 shu3 ， hua4 gan3 wang4 ming2 kun1 。
- jiang1 mu4 xian2 liu2 zhi4 ， wu1 tai2 wu4 xuan3 lun1 。
- mai2 lun2 can2 bi4 su2 ， zhe2 kan3 wei4 dang1 xuan1 。
- kan3 𡒄 ren2 xi1 gu4 ， ji1 gu1 she2 dan4 men2 。
- ai4 shu1 yi2 you3 pi3 ， pa4 shi4 yu4 wu2 yan2 。
- xin1 mi3 zhi1 li2 sou3 ， ti2 yu2 zhi4 gu1 kun1 。
- yi2 wei4 hua2 sheng3 li4 ， san1 jia4 shi3 jun1 fan1 。
- ceng4 deng1 yong1 cheng2 xing4 ， long2 zhong1 bing4 yu4 hun1 。
- yin1 huai2 di3 zhong1 fu2 ， lai2 fang3 dao4 shan1 yuan2 。
- shui4 yang1 hong2 chen2 wai4 ， ban1 tiao2 bi4 hai3 yin2 。
- pi1 jin1 cheng2 hang4 xie4 ， huan3 dai4 di2 chan2 yuan2 。
- le4 sui4 huan1 kang1 qia4 ， gao1 hong2 li3 rang4 dun1 。
- nan2 gong1 luo2 jun4 yan4 ， dong1 jian4 ai3 yao2 kun1 。
- tui4 shi2 qiu2 diao1 bi4 ， chui1 mao2 xi1 zhi4 yuan1 。
- pao2 dao1 qie4 yu2 ren4 ， lei2 jian4 xi3 ping2 fan3 。
- zhong4 lu4 rong2 xu1 shou4 ， qi1 min2 ken3 dan4 fan2 。
- wen4 xian2 si1 shui3 xie4 ， jiao4 su2 yang3 ji1 tun2 。
- 𫁂 䅉 xi1 cheng2 dao4 ， xiao1 yao2 bei3 hai3 zun1 。
- li4 fu2 duo1 he4 li4 ， liao2 you3 jin4 hong2 qian1 。
- ju4 ting1 tang2 yin1 song4 ， liao2 qu1 xiang4 song4 xuan1 。
- xing2 ge1 qi2 xi4 rang3 ， zuo4 xiao4 bi3 ti2 yuan2 。
- dong4 sui4 yi2 zhao1 yin3 ， shi2 qing1 chi3 jiao4 hun1 。
- nie4 ru2 hui1 zui4 bi3 ， yu3 lü3 pu4 qing2 tun1 。
- nie4 xian3 ji1 chang2 ji1 ， xun2 you1 chi4 duan3 yuan2 。
- qiong2 tong1 fang1 zi4 shi4 ， yu3 mo4 qie3 xiu1 lun4 。
- yan4 ba3 shi1 tong3 fa1 ， xin1 feng2 jiu3 yi4 xian1 。
- ju2 gao1 fei2 guo3 ru2 ， zhu2 ma3 xi4 er2 sun1 。
- yi3 ci3 wei4 guan1 ye4 ， he2 you2 bao4 zhu3 en1 。
- bing1 shuang1 tu2 li4 cao1 ， yuan1 gu3 ke3 jing1 hun2 。
- hui4 zhang4 xiu1 bu1 ke4 ， ting2 huan1 bi3 su4 can1 。
- hang2 dang0 jie3 zan1 fu2 ， gui1 lao3 bai2 yun2 cun1 。

## 注释

## 译文

## 赏析
