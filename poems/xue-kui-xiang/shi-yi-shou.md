---
id: xue-kui-xiang-shi-yi-shou
title: 诗一首
titlePinyin: shi1 yi4 shou3
titleSlug: shi-yi-shou
author: 薛魁祥
authorPinyin: xue1 kui2 xiang2
authorSlug: xue-kui-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风猎猎催寒冬，诸君马首将欲东。
- 出门浩气如长虹，举手欲挂扶桑弓。
- 君家渭阳盖世功，黄沙万里归兵戎。
- 牙旗金甲照天红，江南草木皆春风。
- 黄金筑台高巃嵷，三千珠履夸豪雄。
- 君今联辔登仙篷，绿水依依泛芙蓉。
- 貂蝉出自兜鍪中，猬锋螳斧一扫空。
- 我忝吴下旧阿蒙，铁砚磨尽平生工。
- 于山未见泰华峰，于人未见欧阳公。
- 借君谈天荐口为先容，他日四方上下追逐如云龙。

## 拼音
- shuang1 feng1 lie4 lie4 cui1 han2 dong1 ， zhu1 jun1 ma3 shou3 jiang1 yu4 dong1 。
- chu1 men2 hao4 qi4 ru2 chang2 hong2 ， ju3 shou3 yu4 gua4 fu2 sang1 gong1 。
- jun1 jia1 wei4 yang2 gai4 shi4 gong1 ， huang2 sha1 wan4 li3 gui1 bing1 rong2 。
- ya2 qi2 jin1 jia3 zhao4 tian1 hong2 ， jiang1 nan2 cao3 mu4 jie1 chun1 feng1 。
- huang2 jin1 zhu4 tai2 gao1 long2 song3 ， san1 qian1 zhu1 lü3 kua1 hao2 xiong2 。
- jun1 jin1 lian2 pei4 deng1 xian1 peng2 ， lü4 shui3 yi1 yi1 fan4 fu2 rong2 。
- diao1 chan2 chu1 zi4 dou1 mou2 zhong1 ， wei4 feng1 tang2 fu3 yi4 sao3 kong1 。
- wo3 tian3 wu2 xia4 jiu4 a1 meng2 ， tie3 yan4 mo2 jin4 ping2 sheng1 gong1 。
- yu2 shan1 wei4 jian4 tai4 hua2 feng1 ， yu2 ren2 wei4 jian4 ou1 yang2 gong1 。
- jie4 jun1 tan2 tian1 jian4 kou3 wei4 xian1 rong2 ， ta1 ri4 si4 fang1 shang4 xia4 zhui1 zhu2 ru2 yun2 long2 。

## 注释

## 译文

## 赏析
