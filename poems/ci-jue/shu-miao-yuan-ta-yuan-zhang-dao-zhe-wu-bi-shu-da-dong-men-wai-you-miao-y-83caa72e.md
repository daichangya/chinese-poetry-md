---
id: ci-jue-shu-miao-yuan-ta-yuan-zhang-dao-zhe-wu-bi-shu-da-dong-men-wai-you-miao-y-83caa72e
title: 书妙圆塔院张道者屋壁（蜀大东门外有妙圆塔院，僧名行勤，俗姓张氏，人以其精于修行，因谓之道者。）
titlePinyin: shu1 miao4 yuan2 ta3 yuan4 zhang1 dao4 zhe3 wu1 bi4 （ shu3 da4 dong1 men2 wai4 you3 miao4 yuan2 ta3 yuan4 ， seng1 ming2 xing2 qin2 ， su2 xing4 zhang1 shi4 ， ren2 yi3 qi2 jing1 yu2 xiu1 xing2 ， yin1 wei4 zhi1 dao4 zhe3 。 ）
titleSlug: shu-miao-yuan-ta-yuan-zhang-dao-zhe-wu-bi-shu-da-dong-men-wai-you-miao-y-83caa72e
author: 慈觉
authorPinyin: ci2 jue2
authorSlug: ci-jue
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 成都有一张道者，五十年来住村野。
- 祇将淡薄作家风，未省承迎相苟且。
- 南地禅宗尽偏参，西蜀丛林游已罢。
- 深知大藏是解粘，不把三乘定真假。
- 张道者，傍沙溪，居兰若，草作衣裳茅作舍。
- 活计生涯一物无，免被外人来借借。
- 寅斋午睡乐咍咍，檀越供须都不谢。
- 沿身不直五分铜，一句玄玄岂论价。
- 张道者，貌古神清不可画。
- 鹤性云情本自然，生死无心全不怕。
- 纵逢刼火未为灾，暗里龙蛇应叹讶。
- 张道者，不说禅，不答话，盖为人心难诱化。
- 尽奔名利谩驰驱，个个何曾有般若。
- 分明与说速休心，供家却道也烂也。
- 张道者，不聚徒，甚脱洒，不结远公白莲社。
- 心似秋潭月一轮，何用声名播天下。
- （《茅亭客话》三）。

## 拼音
- cheng2 du1 you3 yi4 zhang1 dao4 zhe3 ， wu3 shi2 nian2 lai2 zhu4 cun1 ye3 。
- qi2 jiang1 dan4 bao2 zuo4 jia1 feng1 ， wei4 sheng3 cheng2 ying2 xiang1 gou3 qie3 。
- nan2 di4 chan2 zong1 jin4 pian1 can1 ， xi1 shu3 cong2 lin2 you2 yi3 ba4 。
- shen1 zhi1 da4 zang4 shi4 jie3 nian2 ， bu4 ba3 san1 cheng2 ding4 zhen1 jia3 。
- zhang1 dao4 zhe3 ， bang4 sha1 xi1 ， ju1 lan2 ruo4 ， cao3 zuo4 yi1 shang0 mao2 zuo4 she4 。
- huo2 ji4 sheng1 ya2 yi2 wu4 wu2 ， mian3 bei4 wai4 ren2 lai2 jie4 jie4 。
- yin2 zhai1 wu3 shui4 le4 hai1 hai1 ， tan2 yue4 gong4 xu1 dou1 bu2 xie4 。
- yan2 shen1 bu4 zhi2 wu3 fen1 tong2 ， yi2 ju4 xuan2 xuan2 qi3 lun4 jia4 。
- zhang1 dao4 zhe3 ， mao4 gu3 shen2 qing1 bu4 ke3 hua4 。
- he4 xing4 yun2 qing2 ben3 zi4 ran2 ， sheng1 si3 wu2 xin1 quan2 bu2 pa4 。
- zong4 feng2 jie2 huo3 wei4 wei4 zai1 ， an4 li3 long2 she2 ying4 tan4 ya4 。
- zhang1 dao4 zhe3 ， bu4 shuo1 chan2 ， bu4 da2 hua4 ， gai4 wei4 ren2 xin1 nan2 you4 hua4 。
- jin4 ben1 ming2 li4 man4 chi2 qu1 ， ge4 ge4 he2 ceng2 you3 ban1 ruo4 。
- fen1 ming2 yu3 shuo1 su4 xiu1 xin1 ， gong4 jia1 que4 dao4 ye3 lan4 ye3 。
- zhang1 dao4 zhe3 ， bu2 ju4 tu2 ， shen4 tuo1 sa3 ， bu4 jie2 yuan3 gong1 bai2 lian2 she4 。
- xin1 si4 qiu1 tan2 yue4 yi1 lun2 ， he2 yong4 sheng1 ming2 bo1 tian1 xia4 。
- （ 《 mao2 ting2 ke4 hua4 》 san1 ） 。

## 注释

## 译文

## 赏析
