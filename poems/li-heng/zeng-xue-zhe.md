---
id: li-heng-zeng-xue-zhe
title: 赠学者
titlePinyin: zeng4 xue2 zhe3
titleSlug: zeng-xue-zhe
author: 李衡
authorPinyin: li3 heng2
authorSlug: li-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学诗如参禅，初不在言句。
- 伛偻巧承蜩，梓庆工削鐻。
- 借问孰师承，妙处应自悟。
- 向来大江西，洪徐暨韩吕。
- 山谷擅其宗，诸子为之辅。
- 短句与长篇，一一皆奇语。
- 卓尔自名家，无愧城南杜。
- 君诗亦可人，羞作女工蠹。
- 正临百尺竿，到此方进步。
- 我性文字空，志在学农圃。
- 老矣甘摧颓，肯复事雕组。
- 少读三百篇，每自叹无补。
- 一念绝邪思，得处忘我所。
- 学诗如参禅，无舍亦无取。
- 立雪谩齐要，断臂徒自苦。
- 君欲问活法，活法无觅处。

## 拼音
- xue2 shi1 ru2 can1 chan2 ， chu1 bu2 zai4 yan2 ju4 。
- yu3 lü3 qiao3 cheng2 tiao2 ， zi3 qing4 gong1 xiao1 ju4 。
- jie4 wen4 shu2 shi1 cheng2 ， miao4 chu4 ying4 zi4 wu4 。
- xiang4 lai2 da4 jiang1 xi1 ， hong2 xu2 ji4 han2 lü3 。
- shan1 gu3 shan4 qi2 zong1 ， zhu1 zi3 wei4 zhi1 fu3 。
- duan3 ju4 yu3 chang2 pian1 ， yi1 yi1 jie1 qi2 yu3 。
- zhuo2 er3 zi4 ming2 jia1 ， wu2 kui4 cheng2 nan2 du4 。
- jun1 shi1 yi4 ke3 ren2 ， xiu1 zuo4 nü3 gong1 du4 。
- zheng4 lin2 bai3 chi3 gan1 ， dao4 ci3 fang1 jin4 bu4 。
- wo3 xing4 wen2 zi4 kong1 ， zhi4 zai4 xue2 nong2 pu3 。
- lao3 yi3 gan1 cui1 tui2 ， ken3 fu4 shi4 diao1 zu3 。
- shao3 du2 san1 bai3 pian1 ， mei3 zi4 tan4 wu2 bu3 。
- yi2 nian4 jue2 xie2 si1 ， de2 chu4 wang4 wo3 suo3 。
- xue2 shi1 ru2 can1 chan2 ， wu2 she4 yi4 wu2 qu3 。
- li4 xue3 man4 qi2 yao4 ， duan4 bi4 tu2 zi4 ku3 。
- jun1 yu4 wen4 huo2 fa3 ， huo2 fa3 wu2 mi4 chu4 。

## 注释

## 译文

## 赏析
