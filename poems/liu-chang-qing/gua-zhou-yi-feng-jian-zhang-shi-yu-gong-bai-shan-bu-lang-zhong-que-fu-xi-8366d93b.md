---
id: liu-chang-qing-gua-zhou-yi-feng-jian-zhang-shi-yu-gong-bai-shan-bu-lang-zhong-que-fu-xi-8366d93b
title: 瓜洲驿奉饯张侍御公拜膳部郎中却复宪台充贺兰大夫留后使之岭南时侍御先在淮南幕府
titlePinyin: gua1 zhou1 yi4 feng4 jian4 zhang1 shi4 yu4 gong1 bai4 shan4 bu4 lang2 zhong1 que4 fu4 xian4 tai2 chong1 he4 lan2 dai4 fu0 liu2 hou4 shi3 zhi1 ling3 nan2 shi2 shi4 yu4 xian1 zai4 huai2 nan2 mu4 fu3
titleSlug: gua-zhou-yi-feng-jian-zhang-shi-yu-gong-bai-shan-bu-lang-zhong-que-fu-xi-8366d93b
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太华高标峻，青阳淑气盘。属辞倾渤澥，称价掩琅玕。
- 杨叶频推中，芸香早拜官。后来惭辙迹，先达仰门阑。
- 佐剧劳黄绶，提纲疾素餐。风生趋府步，笔偃触邪冠。
- 骨鲠知难屈，锋芒岂易干。伫将调玉铉，翻自落金丸。
- 异议那容直，专权本畏弹。寸心宁有负，三黜竟无端。
- 适喜鸿私降，旋惊羽檄攒。国怜朝市易，人怨虎狼残。
- 天地龙初见，风尘虏未殚。随川归少海，就日背长安。
- 副相荣分寄，输忠义不刊。击胡驰汗马，迁蜀扈鸣銮。
- 月罢名卿署，星悬上将坛。三军摇旆出，百越画图观。
- 茅茹能相引，泥沙肯再蟠。兼荣知任重，交辟许才难。
- 劲直随台柏，芳香动省兰。璧从全赵去，鹏自北溟抟。
- 星象衔新宠，风霜带旧寒。是非生倚伏，荣辱系悲欢。
- 畴昔偏殊眄，屯蒙独永叹。不才成拥肿，失计似邯郸。
- 江国伤移律，家山忆考盘。一为鸥鸟误，三见露华团。
- 回首青云里，应怜浊水澜。愧将生事托，羞向鬓毛看。
- 知己伤愆素，他人自好丹。乡春连楚越，旅宿寄风湍。
- 世路东流水，沧江一钓竿。松声伯禹穴，草色子陵滩。
- 度岭情何遽，临流兴未阑。梅花分路远，扬子上潮宽。
- 梦想怀依倚，烟波限渺漫。且愁无去雁，宁冀少回鸾。
- 极浦春帆迥，空郊晚骑单。独怜南渡月，今夕送归鞍。

## 拼音
- tai4 hua2 gao1 biao1 jun4 ， qing1 yang2 shu1 qi4 pan2 。 shu3 ci2 qing1 bo2 xie4 ， cheng1 jia4 yan3 lang2 gan1 。
- yang2 ye4 pin2 tui1 zhong1 ， yun2 xiang1 zao3 bai4 guan1 。 hou4 lai2 can2 zhe2 ji4 ， xian1 da2 yang3 men2 lan2 。
- zuo3 ju4 lao2 huang2 shou4 ， ti2 gang1 ji2 su4 can1 。 feng1 sheng1 qu1 fu3 bu4 ， bi3 yan3 chu4 xie2 guan1 。
- gu3 geng3 zhi1 nan2 qu1 ， feng1 mang2 qi3 yi4 gan1 。 zhu4 jiang1 tiao2 yu4 xuan4 ， fan1 zi4 luo4 jin1 wan2 。
- yi4 yi4 na4 rong2 zhi2 ， zhuan1 quan2 ben3 wei4 tan2 。 cun4 xin1 ning2 you3 fu4 ， san1 chu4 jing4 wu2 duan1 。
- shi4 xi3 hong2 si1 jiang4 ， xuan2 jing1 yu3 xi2 zan3 。 guo2 lian2 chao2 shi4 yi4 ， ren2 yuan4 hu3 lang2 can2 。
- tian1 di4 long2 chu1 jian4 ， feng1 chen2 lu3 wei4 dan1 。 sui2 chuan1 gui1 shao3 hai3 ， jiu4 ri4 bei4 chang2 an1 。
- fu4 xiang1 rong2 fen1 ji4 ， shu1 zhong1 yi4 bu4 kan1 。 ji1 hu2 chi2 han4 ma3 ， qian1 shu3 hu4 ming2 luan2 。
- yue4 ba4 ming2 qing1 shu3 ， xing1 xuan2 shang4 jiang4 tan2 。 san1 jun1 yao2 pei4 chu1 ， bai3 yue4 hua4 tu2 guan1 。
- mao2 ru2 neng2 xiang1 yin3 ， ni2 sha1 ken3 zai4 pan2 。 jian1 rong2 zhi1 ren4 zhong4 ， jiao1 pi4 xu3 cai2 nan2 。
- jin4 zhi2 sui2 tai2 bai3 ， fang1 xiang1 dong4 sheng3 lan2 。 bi4 cong2 quan2 zhao4 qu4 ， peng2 zi4 bei3 ming2 tuan2 。
- xing1 xiang4 xian2 xin1 chong3 ， feng1 shuang1 dai4 jiu4 han2 。 shi4 fei1 sheng1 yi3 fu2 ， rong2 ru3 xi4 bei1 huan1 。
- chou2 xi1 pian1 shu1 mian3 ， tun2 meng2 du2 yong3 tan4 。 bu4 cai2 cheng2 yong1 zhong3 ， shi1 ji4 si4 han2 dan1 。
- jiang1 guo2 shang1 yi2 lü4 ， jia1 shan1 yi4 kao3 pan2 。 yi2 wei4 ou1 niao3 wu4 ， san1 jian4 lu4 hua2 tuan2 。
- hui2 shou3 qing1 yun2 li3 ， ying4 lian2 zhuo2 shui3 lan2 。 kui4 jiang1 sheng1 shi4 tuo1 ， xiu1 xiang4 bin4 mao2 kan4 。
- zhi1 ji3 shang1 qian1 su4 ， ta1 ren2 zi4 hao3 dan1 。 xiang1 chun1 lian2 chu3 yue4 ， lü3 su4 ji4 feng1 tuan1 。
- shi4 lu4 dong1 liu2 shui3 ， cang1 jiang1 yi2 diao4 gan1 。 song1 sheng1 bo2 yu3 xue2 ， cao3 se4 zi3 ling2 tan1 。
- du4 ling3 qing2 he2 ju4 ， lin2 liu2 xing1 wei4 lan2 。 mei2 hua1 fen1 lu4 yuan3 ， yang2 zi3 shang4 chao2 kuan1 。
- meng4 xiang3 huai2 yi1 yi3 ， yan1 bo1 xian4 miao3 man4 。 qie3 chou2 wu2 qu4 yan4 ， ning2 ji4 shao3 hui2 luan2 。
- ji2 pu3 chun1 fan1 jiong3 ， kong1 jiao1 wan3 qi2 dan1 。 du2 lian2 nan2 du4 yue4 ， jin1 xi1 song4 gui1 an1 。

## 注释

## 译文

## 赏析
