---
id: liu-chang-qing-zhi-de-san-nian-chun-zheng-yue-shi-miu-meng-cha-she-hai-yan-ling-wen-wan-195ebde0
title: 至德三年春正月时谬蒙差摄海盐令闻王师收二京因书事寄上浙西节度李侍郎中丞行营五十韵
titlePinyin: zhi4 de2 san1 nian2 chun1 zheng1 yue4 shi2 miu4 meng2 cha4 she4 hai3 yan2 ling4 wen2 wang2 shi1 shou1 er4 jing1 yin1 shu1 shi4 ji4 shang4 zhe4 xi1 jie2 du4 li3 shi4 lang2 zhong1 cheng2 xing2 ying2 wu3 shi2 yun4
titleSlug: zhi-de-san-nian-chun-zheng-yue-shi-miu-meng-cha-she-hai-yan-ling-wen-wan-195ebde0
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天上胡星孛，人间反气横。风尘生汗马，河洛纵长鲸。
- 本谓才非据，谁知祸已萌。食参将可待，诛错辄为名。
- 万里兵锋接，三时羽檄惊。负恩殊鸟兽，流毒遍黎氓。
- 朝市成芜没，干戈起战争。人心悬反复，天道暂虚盈。
- 略地侵中土，传烽到上京。王师陷魑魅，帝座逼欃枪。
- 渭水嘶胡马，秦山泣汉兵。关原驰万骑，烟火乱千甍。
- 凤驾瞻西幸，龙楼议北征。自将行破竹，谁学去吹笙。
- 白日重轮庆，玄穹再造荣。鬼神潜释愤，夷狄远输诚。
- 海内戎衣卷，关中贼垒平。山川随转战，草木困横行。
- 区宇神功立，讴歌帝业成。天回万象庆，龙见五云迎。
- 小苑春犹在，长安日更明。星辰归正位，雷雨发残生。
- 文物登前古，箫韶下太清。未央新柳色，长乐旧钟声。
- 八使推邦彦，中司案国程。苍生属伊吕，明主仗韩彭。
- 凶丑将除蔓，奸豪已负荆。世危看柱石，时难识忠贞。
- 薄伐征貔虎，长驱拥旆旌。吴山依重镇，江月带行营。
- 金石悬词律，烟云动笔精。运筹初减灶，调鼎未和羹。
- 北虏传初解，东人望已倾。池塘催谢客，花木待春卿。
- 昔忝登龙首，能伤困骥鸣。艰难悲伏剑，提握喜悬衡。
- 巴曲谁堪听，秦台自有情。遂令辞短褐，仍欲请长缨。
- 久客田园废，初官印绶轻。榛芜上国路，苔藓北山楹。
- 懒慢羞趋府，驱驰忆退耕。榴花无暇醉，蓬发带愁萦。
- 地僻方言异，身微俗虑并。家怜双鲤断，才愧小鳞烹。
- 沧海今犹滞，青阳岁又更。洲香生杜若，溪暖戏䴔䴖。
- 烟水宜春候，褰关值晚晴。潮声来万井，山色映孤城。
- 旅梦亲乔木，归心乱早莺。倘无知己在，今已访蓬瀛。

## 拼音
- tian1 shang4 hu2 xing1 bei4 ， ren2 jian1 fan3 qi4 heng2 。 feng1 chen2 sheng1 han4 ma3 ， he2 luo4 zong4 chang2 jing1 。
- ben3 wei4 cai2 fei1 ju4 ， shui2 zhi1 huo4 yi3 meng2 。 shi2 can1 jiang1 ke3 dai4 ， zhu1 cuo4 zhe2 wei4 ming2 。
- wan4 li3 bing1 feng1 jie1 ， san1 shi2 yu3 xi2 jing1 。 fu4 en1 shu1 niao3 shou4 ， liu2 du2 bian4 li2 mang2 。
- chao2 shi4 cheng2 wu2 mei2 ， gan1 ge1 qi3 zhan4 zheng1 。 ren2 xin1 xuan2 fan3 fu4 ， tian1 dao4 zan4 xu1 ying2 。
- lüe4 di4 qin1 zhong1 tu3 ， chuan2 feng1 dao4 shang4 jing1 。 wang2 shi1 xian4 chi1 mei4 ， di4 zuo4 bi1 chan2 qiang1 。
- wei4 shui3 si1 hu2 ma3 ， qin2 shan1 qi4 han4 bing1 。 guan1 yuan2 chi2 wan4 qi2 ， yan1 huo3 luan4 qian1 meng2 。
- feng4 jia4 zhan1 xi1 xing4 ， long2 lou2 yi4 bei3 zheng1 。 zi4 jiang1 xing2 po4 zhu2 ， shui2 xue2 qu4 chui1 sheng1 。
- bai2 ri4 zhong4 lun2 qing4 ， xuan2 qiong2 zai4 zao4 rong2 。 gui3 shen2 qian2 shi4 fen4 ， yi2 di2 yuan3 shu1 cheng2 。
- hai3 nei4 rong2 yi1 juan4 ， guan1 zhong1 zei2 lei3 ping2 。 shan1 chuan1 sui2 zhuan3 zhan4 ， cao3 mu4 kun4 heng2 xing2 。
- qu1 yu3 shen2 gong1 li4 ， ou1 ge1 di4 ye4 cheng2 。 tian1 hui2 wan4 xiang4 qing4 ， long2 jian4 wu3 yun2 ying2 。
- xiao3 yuan4 chun1 you2 zai4 ， chang2 an1 ri4 geng4 ming2 。 xing1 chen2 gui1 zheng4 wei4 ， lei2 yu3 fa1 can2 sheng1 。
- wen2 wu4 deng1 qian2 gu3 ， xiao1 shao2 xia4 tai4 qing1 。 wei4 yang1 xin1 liu3 se4 ， chang2 le4 jiu4 zhong1 sheng1 。
- ba1 shi3 tui1 bang1 yan4 ， zhong1 si1 an4 guo2 cheng2 。 cang1 sheng1 shu3 yi1 lü3 ， ming2 zhu3 zhang4 han2 peng2 。
- xiong1 chou3 jiang1 chu2 man4 ， jian1 hao2 yi3 fu4 jing1 。 shi4 wei1 kan4 zhu4 shi2 ， shi2 nan2 shi2 zhong1 zhen1 。
- bao2 fa2 zheng1 pi2 hu3 ， chang2 qu1 yong1 pei4 jing1 。 wu2 shan1 yi1 zhong4 zhen4 ， jiang1 yue4 dai4 xing2 ying2 。
- jin1 shi2 xuan2 ci2 lü4 ， yan1 yun2 dong4 bi3 jing1 。 yun4 chou2 chu1 jian3 zao4 ， tiao2 ding3 wei4 he2 geng1 。
- bei3 lu3 chuan2 chu1 jie3 ， dong1 ren2 wang4 yi3 qing1 。 chi2 tang2 cui1 xie4 ke4 ， hua1 mu4 dai4 chun1 qing1 。
- xi1 tian3 deng1 long2 shou3 ， neng2 shang1 kun4 ji4 ming2 。 jian1 nan2 bei1 fu2 jian4 ， ti2 wo4 xi3 xuan2 heng2 。
- ba1 qu3 shui2 kan1 ting1 ， qin2 tai2 zi4 you3 qing2 。 sui4 ling4 ci2 duan3 he4 ， reng2 yu4 qing3 chang2 ying1 。
- jiu3 ke4 tian2 yuan2 fei4 ， chu1 guan1 yin4 shou4 qing1 。 zhen1 wu2 shang4 guo2 lu4 ， tai2 xian3 bei3 shan1 ying2 。
- lan3 man4 xiu1 qu1 fu3 ， qu1 chi2 yi4 tui4 geng1 。 liu2 hua1 wu2 xia2 zui4 ， peng2 fa1 dai4 chou2 ying2 。
- di4 pi4 fang1 yan2 yi4 ， shen1 wei1 su2 lü4 bing4 。 jia1 lian2 shuang1 li3 duan4 ， cai2 kui4 xiao3 lin2 peng1 。
- cang1 hai3 jin1 you2 zhi4 ， qing1 yang2 sui4 you4 geng4 。 zhou1 xiang1 sheng1 du4 ruo4 ， xi1 nuan3 xi4 jiao1 jing1 。
- yan1 shui3 yi2 chun1 hou4 ， qian1 guan1 zhi2 wan3 qing2 。 chao2 sheng1 lai2 wan4 jing3 ， shan1 se4 ying4 gu1 cheng2 。
- lü3 meng4 qin1 qiao2 mu4 ， gui1 xin1 luan4 zao3 ying1 。 tang3 wu2 zhi1 ji3 zai4 ， jin1 yi3 fang3 peng2 ying2 。

## 注释

## 译文

## 赏析
