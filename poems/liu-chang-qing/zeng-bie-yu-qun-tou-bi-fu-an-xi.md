---
id: liu-chang-qing-zeng-bie-yu-qun-tou-bi-fu-an-xi
title: 赠别于群投笔赴安西
titlePinyin: zeng4 bie2 yu2 qun2 tou2 bi3 fu4 an1 xi1
titleSlug: zeng-bie-yu-qun-tou-bi-fu-an-xi
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 风流一才子，经史仍满腹。心镜万象生，文锋众人服。
- 顷游灵台下，频弃荆山玉。蹭蹬空数年，裴回冀微禄。
- 朅来投笔砚，长揖谢亲族。且欲图变通，安能守拘束。
- 本持乡曲誉，肯料泥涂辱。谁谓命迍邅，还令计反复。
- 西戎今未弭，胡骑屯山谷。坐恃龙豹韬，全轻蜂虿毒。
- 拂衣从此去，拥传一何速。元帅许提携，他人伫瞻瞩。
- 出门寡俦侣，矧乃无僮仆。黠虏时相逢，黄沙暮愁宿。
- 萧条远回首，万里如在目。汉境天西穷，胡山海边绿。
- 想闻羌笛处，泪尽关山曲。地阔鸟飞迟，风寒马毛缩。
- 边愁殊浩荡，离思空断续。塞上归限赊，尊前别期促。
- 知君志不小，一举凌鸿鹄。且愿乐从军，功名在殊俗。

## 拼音
- feng1 liu2 yi4 cai2 zi3 ， jing1 shi3 reng2 man3 fu4 。 xin1 jing4 wan4 xiang4 sheng1 ， wen2 feng1 zhong4 ren2 fu2 。
- qing3 you2 ling2 tai2 xia4 ， pin2 qi4 jing1 shan1 yu4 。 ceng4 deng1 kong1 shu4 nian2 ， pei2 hui2 ji4 wei1 lu4 。
- qie4 lai2 tou2 bi3 yan4 ， chang2 yi1 xie4 qin1 zu2 。 qie3 yu4 tu2 bian4 tong1 ， an1 neng2 shou3 ju1 shu4 。
- ben3 chi2 xiang1 qu3 yu4 ， ken3 liao4 ni2 tu2 ru3 。 shui2 wei4 ming4 zhun1 zhan1 ， hai2 ling4 ji4 fan3 fu4 。
- xi1 rong2 jin1 wei4 mi3 ， hu2 qi2 tun2 shan1 gu3 。 zuo4 shi4 long2 bao4 tao1 ， quan2 qing1 feng1 chai4 du2 。
- fu2 yi1 cong2 ci3 qu4 ， yong1 chuan2 yi4 he2 su4 。 yuan2 shuai4 xu3 ti2 xie2 ， ta1 ren2 zhu4 zhan1 zhu3 。
- chu1 men2 gua3 chou2 lü3 ， shen3 nai3 wu2 tong2 pu2 。 xia2 lu3 shi2 xiang1 feng2 ， huang2 sha1 mu4 chou2 su4 。
- xiao1 tiao2 yuan3 hui2 shou3 ， wan4 li3 ru2 zai4 mu4 。 han4 jing4 tian1 xi1 qiong2 ， hu2 shan1 hai3 bian1 lü4 。
- xiang3 wen2 qiang1 di2 chu4 ， lei4 jin4 guan1 shan1 qu3 。 di4 kuo4 niao3 fei1 chi2 ， feng1 han2 ma3 mao2 suo1 。
- bian1 chou2 shu1 hao4 dang4 ， li2 si1 kong1 duan4 xu4 。 sai4 shang4 gui1 xian4 she1 ， zun1 qian2 bie2 qi1 cu4 。
- zhi1 jun1 zhi4 bu4 xiao3 ， yi4 ju3 ling2 hong2 hu2 。 qie3 yuan4 le4 cong2 jun1 ， gong1 ming2 zai4 shu1 su2 。

## 注释

## 译文

## 赏析
