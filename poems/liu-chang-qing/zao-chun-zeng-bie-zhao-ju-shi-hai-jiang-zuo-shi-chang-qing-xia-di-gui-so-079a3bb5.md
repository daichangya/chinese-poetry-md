---
id: liu-chang-qing-zao-chun-zeng-bie-zhao-ju-shi-hai-jiang-zuo-shi-chang-qing-xia-di-gui-so-079a3bb5
title: 早春赠别赵居士还江左，时长卿下第归嵩阳旧居
titlePinyin: zao3 chun1 zeng4 bie2 zhao4 ju1 shi4 hai2 jiang1 zuo3 ， shi2 chang2 qing1 xia4 di4 gui1 song1 yang2 jiu4 ju1
titleSlug: zao-chun-zeng-bie-zhao-ju-shi-hai-jiang-zuo-shi-chang-qing-xia-di-gui-so-079a3bb5
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 见君风尘里，意出风尘外。自有沧洲期，含情十余载。
- 深居凤城曲，日预龙华会。果得僧家缘，能遗俗人态。
- 一身今已适，万物知何爱。悟法电已空，看心水无碍。
- 且将穷妙理，兼欲寻胜概。何独谢客游，当为远公辈。
- 放舟驰楚郭，负杖辞秦塞。目送南飞云，令人想吴会。
- 遥思旧游处，仿佛疑相对。夜火金陵城，春烟石头濑。
- 沧波极天末，万里明如带。一片孤客帆，飘然向青霭。
- 楚天合江气，云色常霮zw。隐见湖中山，相连数州内。
- 君行意可得，全与时人背。归路随枫林，还乡念莼菜。
- 顾予尚羁束，何幸承眄睐。素愿徒自勤，清机本难逮。
- 累幸忝宾荐，末路逢沙汰。濩落名不成，裴回意空大。
- 逢时虽贵达，守道甘易退。逆旅乡梦频，春风客心碎。
- 别君日已远，离念无明晦。予亦返柴荆，山田事耕耒。

## 拼音
- jian4 jun1 feng1 chen2 li3 ， yi4 chu1 feng1 chen2 wai4 。 zi4 you3 cang1 zhou1 qi1 ， han2 qing2 shi2 yu2 zai3 。
- shen1 ju1 feng4 cheng2 qu3 ， ri4 yu4 long2 hua2 hui4 。 guo3 de2 seng1 jia1 yuan2 ， neng2 yi2 su2 ren2 tai4 。
- yi4 shen1 jin1 yi3 shi4 ， wan4 wu4 zhi1 he2 ai4 。 wu4 fa3 dian4 yi3 kong1 ， kan4 xin1 shui3 wu2 ai4 。
- qie3 jiang1 qiong2 miao4 li3 ， jian1 yu4 xun2 sheng4 gai4 。 he2 du2 xie4 ke4 you2 ， dang1 wei4 yuan3 gong1 bei4 。
- fang4 zhou1 chi2 chu3 guo1 ， fu4 zhang4 ci2 qin2 sai1 。 mu4 song4 nan2 fei1 yun2 ， ling4 ren2 xiang3 wu2 hui4 。
- yao2 si1 jiu4 you2 chu4 ， fang3 fu2 yi2 xiang1 dui4 。 ye4 huo3 jin1 ling2 cheng2 ， chun1 yan1 shi2 tou0 lai4 。
- cang1 bo1 ji2 tian1 mo4 ， wan4 li3 ming2 ru2 dai4 。 yi2 pian4 gu1 ke4 fan1 ， piao1 ran2 xiang4 qing1 ai3 。
- chu3 tian1 he2 jiang1 qi4 ， yun2 se4 chang2 dan4 z w 。 yin3 jian4 hu2 zhong1 shan1 ， xiang1 lian2 shu4 zhou1 nei4 。
- jun1 xing2 yi4 ke3 de2 ， quan2 yu3 shi2 ren2 bei4 。 gui1 lu4 sui2 feng1 lin2 ， huan2 xiang1 nian4 chun2 cai4 。
- gu4 yu3 shang4 ji1 shu4 ， he2 xing4 cheng2 mian3 lai4 。 su4 yuan4 tu2 zi4 qin2 ， qing1 ji1 ben3 nan2 dai3 。
- lei4 xing4 tian3 bin1 jian4 ， mo4 lu4 feng2 sha1 tai4 。 hu4 luo4 ming2 bu4 cheng2 ， pei2 hui2 yi4 kong1 da4 。
- feng2 shi2 sui1 gui4 da2 ， shou3 dao4 gan1 yi4 tui4 。 ni4 lü3 xiang1 meng4 pin2 ， chun1 feng1 ke4 xin1 sui4 。
- bie2 jun1 ri4 yi3 yuan3 ， li2 nian4 wu2 ming2 hui4 。 yu3 yi4 fan3 chai2 jing1 ， shan1 tian2 shi4 geng1 lei3 。

## 注释

## 译文

## 赏析
