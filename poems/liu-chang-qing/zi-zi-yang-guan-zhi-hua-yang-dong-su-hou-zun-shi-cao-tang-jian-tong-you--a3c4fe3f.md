---
id: liu-chang-qing-zi-zi-yang-guan-zhi-hua-yang-dong-su-hou-zun-shi-cao-tang-jian-tong-you--a3c4fe3f
title: 自紫阳观至华阳洞，宿侯尊师草堂，简同游李延年
titlePinyin: zi4 zi3 yang2 guan1 zhi4 hua2 yang2 dong4 ， su4 hou2 zun1 shi1 cao3 tang2 ， jian3 tong2 you2 li3 yan2 nian2
titleSlug: zi-zi-yang-guan-zhi-hua-yang-dong-su-hou-zun-shi-cao-tang-jian-tong-you--a3c4fe3f
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 石门媚烟景，句曲盘江甸。南向佳气浓，数峰遥隐见。
- 渐临华阳口，云路入葱蒨。七曜悬洞宫，五云抱仙殿。
- 银函竟谁发，金液徒堪荐。千载空桃花，秦人深不见。
- 东溪喜相遇，贞白如会面。青鸟来去闲，红霞朝夕变。
- 一从换仙骨，万里乘飞电。萝月延步虚，松花醉闲宴。
- 幽人即长往，茂宰应交战。明发归琴堂，知君懒为县。

## 拼音
- shi2 men2 mei4 yan1 jing3 ， ju4 qu3 pan2 jiang1 dian4 。 nan2 xiang4 jia1 qi4 nong2 ， shu4 feng1 yao2 yin3 jian4 。
- jian4 lin2 hua2 yang2 kou3 ， yun2 lu4 ru4 cong1 qian4 。 qi1 yao4 xuan2 dong4 gong1 ， wu3 yun2 bao4 xian1 dian4 。
- yin2 han2 jing4 shui2 fa1 ， jin1 ye4 tu2 kan1 jian4 。 qian1 zai3 kong1 tao2 hua1 ， qin2 ren2 shen1 bu2 jian4 。
- dong1 xi1 xi3 xiang1 yu4 ， zhen1 bai2 ru2 hui4 mian4 。 qing1 niao3 lai2 qu4 xian2 ， hong2 xia2 zhao1 xi1 bian4 。
- yi4 cong2 huan4 xian1 gu3 ， wan4 li3 cheng2 fei1 dian4 。 luo2 yue4 yan2 bu4 xu1 ， song1 hua1 zui4 xian2 yan4 。
- you1 ren2 ji2 chang2 wang3 ， mao4 zai3 ying4 jiao1 zhan4 。 ming2 fa1 gui1 qin2 tang2 ， zhi1 jun1 lan3 wei4 xian4 。

## 注释

## 译文

## 赏析
