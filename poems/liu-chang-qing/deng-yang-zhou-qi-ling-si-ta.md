---
id: liu-chang-qing-deng-yang-zhou-qi-ling-si-ta
title: 登扬州栖灵寺塔
titlePinyin: deng1 yang2 zhou1 qi1 ling2 si4 ta3
titleSlug: deng-yang-zhou-qi-ling-si-ta
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 北塔凌空虚，雄观压川泽。
- 亭亭楚云外，千里看不隔。
- 遥对黄金台，浮辉乱相射。
- 盘梯接元气，半壁栖夜魄。
- 稍登诸劫尽，若骋排霄翮。
- 向是沧洲人，已为青云客。
- 雨飞千栱霁，日在万家夕。
- 鸟处高却低，天涯远如迫。
- 江流入空翠，海峤现微碧。
- 向暮期下来，谁堪复行役。

## 拼音
- bei3 ta3 ling2 kong1 xu1 ， xiong2 guan1 ya1 chuan1 ze2 。
- ting2 ting2 chu3 yun2 wai4 ， qian1 li3 kan4 bu4 ge2 。
- yao2 dui4 huang2 jin1 tai2 ， fu2 hui1 luan4 xiang1 she4 。
- pan2 ti1 jie1 yuan2 qi4 ， ban4 bi4 qi1 ye4 po4 。
- shao1 deng1 zhu1 jie2 jin4 ， ruo4 cheng3 pai2 xiao1 he2 。
- xiang4 shi4 cang1 zhou1 ren2 ， yi3 wei4 qing1 yun2 ke4 。
- yu3 fei1 qian1 gong3 ji4 ， ri4 zai4 wan4 jia1 xi1 。
- niao3 chu4 gao1 que4 di1 ， tian1 ya2 yuan3 ru2 po4 。
- jiang1 liu2 ru4 kong1 cui4 ， hai3 qiao2 xian4 wei1 bi4 。
- xiang4 mu4 qi1 xia4 lai2 ， shui2 kan1 fu4 xing2 yi4 。

## 注释

## 译文

## 赏析
