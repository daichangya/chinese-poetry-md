---
id: liu-chang-qing-ti-yuan-ju-song-shao-fu-ting-liu-bie
title: 题冤句宋少府厅留别
titlePinyin: ti2 yuan1 ju4 song4 shao4 fu3 ting1 liu2 bie2
titleSlug: ti-yuan-ju-song-shao-fu-ting-liu-bie
author: 刘长卿
authorPinyin: liu2 chang2 qing1
authorSlug: liu-chang-qing
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宋侯人之秀，独步南曹吏。
- 世上无此才，天生一公器。
- 尚甘黄绶屈，未适青云意。
- 洞澈万顷陂，昂藏千里骥。
- 从宦闻苦节，应物推高谊。
- 薄俸不自资，倾家共人费。
- 顾予倦栖托，终日忧穷匮。
- 开口即有求，私心岂无愧。
- 幸逢东道主，因辍西征骑。
- 对话堪息机，披文欲忘味。
- 壶觞招过客，几案无留事。
- 绿树映层城，苍苔覆闲地。
- 一言重然诺，累夕陪宴慰。
- 何意秋风来，飒然动归思。
- 留欢殊自惬，去念能为累。
- 草色愁别时，槐花落行次。
- 临期仍把手，此会良不易。
- 他日琼树枝，相思劳梦寐。

## 拼音
- song4 hou2 ren2 zhi1 xiu4 ， du2 bu4 nan2 cao2 li4 。
- shi4 shang4 wu2 ci3 cai2 ， tian1 sheng1 yi4 gong1 qi4 。
- shang4 gan1 huang2 shou4 qu1 ， wei4 shi4 qing1 yun2 yi4 。
- dong4 che4 wan4 qing3 bei1 ， ang2 cang2 qian1 li3 ji4 。
- cong2 huan4 wen2 ku3 jie2 ， ying4 wu4 tui1 gao1 yi4 。
- bao2 feng4 bu2 zi4 zi1 ， qing1 jia1 gong4 ren2 fei4 。
- gu4 yu3 juan4 qi1 tuo1 ， zhong1 ri4 you1 qiong2 kui4 。
- kai1 kou3 ji2 you3 qiu2 ， si1 xin1 qi3 wu2 kui4 。
- xing4 feng2 dong1 dao4 zhu3 ， yin1 chuo4 xi1 zheng1 qi2 。
- dui4 hua4 kan1 xi1 ji1 ， pi1 wen2 yu4 wang4 wei4 。
- hu2 shang1 zhao1 guo4 ke4 ， ji1 an4 wu2 liu2 shi4 。
- lü4 shu4 ying4 ceng2 cheng2 ， cang1 tai2 fu4 xian2 di4 。
- yi4 yan2 zhong4 ran2 nuo4 ， lei4 xi1 pei2 yan4 wei4 。
- he2 yi4 qiu1 feng1 lai2 ， sa4 ran2 dong4 gui1 si1 。
- liu2 huan1 shu1 zi4 qie4 ， qu4 nian4 neng2 wei4 lei4 。
- cao3 se4 chou2 bie2 shi2 ， huai2 hua1 luo4 xing2 ci4 。
- lin2 qi1 reng2 ba3 shou3 ， ci3 hui4 liang2 bu2 yi4 。
- ta1 ri4 qiong2 shu4 zhi1 ， xiang1 si1 lao2 meng4 mei4 。

## 注释

## 译文

## 赏析
