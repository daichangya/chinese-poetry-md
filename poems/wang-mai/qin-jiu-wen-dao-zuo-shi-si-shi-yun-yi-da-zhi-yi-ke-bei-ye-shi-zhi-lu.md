---
id: wang-mai-qin-jiu-wen-dao-zuo-shi-si-shi-yun-yi-da-zhi-yi-ke-bei-ye-shi-zhi-lu
title: 亲旧问盗作诗四十韵以答之亦可备野史之录
titlePinyin: qin1 jiu4 wen4 dao4 zuo4 shi1 si4 shi2 yun4 yi3 da2 zhi1 yi4 ke3 bei4 ye3 shi3 zhi1 lu4
titleSlug: qin-jiu-wen-dao-zuo-shi-si-shi-yun-yi-da-zhi-yi-ke-bei-ye-shi-zhi-lu
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来自京师，己丑之十月。
- 道之建剑间，行行遇兵卒。
- 问之何为行，对言声哽咽。
- 初只因临汀，盐商时出没。
- 县官事张皇，星夜闻帅钺。
- 帅出乃捕兵，此曹辄猖獗。
- 加之江西寇，恃崄护巢穴。
- 向来误杀降，贻祸今尤烈。
- 合党肆纷披，交锋争桀黠。
- 聚落四百村，室庐遭毁𦶟。
- 转徙临昭阳，孤城危一发。
- 帅方实归装，视此苦不切。
- 惟漕暨庾台，协心图扑灭。
- 移文责十连，义激词语辣。
- 就檄刘权军，专城植铩𢧕。
- 又有一老尉，贾勇抗鸱鹘。
- 頼此所居民，犹苟旦暮活。
- 我闻此卒言，忧愤中肠热。
- 及归抵吾庐，保伍亦团结。
- 或恐汀邵寇，余烬尚分裂。
- 或疑鼠狗徒，乘间敢窃发。
- 吾乡号乐国，目不见寸铁。
- 一闻钲鼓声，缩头畏如鳖。
- 新岁或讹言，城居竟搬挈。
- 丁男肩欲頳，稚女足不袜。
- 相顾莫为谋，去守将安决。
- 汝知诲盗谁，吾能为汝说。
- 年来民贼多，田里困根括。
- 单丁火亦追，逃户租尽刷。
- 猛虎政太苛，攘鸡手已滑。
- 剥床忍及肤，椎肌惨见血。
- 吏肥富薰天，民贫怨刻骨。
- 及此皆幸灾，狺险何聒聒。
- 古来盗贼兴，官吏去饕餮。
- 大者籍其家，小亦寘重罚。
- 人心知是非，端可以理折。
- 民贼尽芟夷，虽赏之不窃。

## 拼音
- wo3 lai2 zi4 jing1 shi1 ， ji3 chou3 zhi1 shi2 yue4 。
- dao4 zhi1 jian4 jian4 jian1 ， xing2 xing2 yu4 bing1 zu2 。
- wen4 zhi1 he2 wei4 xing2 ， dui4 yan2 sheng1 geng3 yan4 。
- chu1 zhi1 yin1 lin2 ting1 ， yan2 shang1 shi2 chu1 mo4 。
- xian4 guan1 shi4 zhang1 huang2 ， xing1 ye4 wen2 shuai4 yue4 。
- shuai4 chu1 nai3 bu3 bing1 ， ci3 cao2 zhe2 chang1 jue2 。
- jia1 zhi1 jiang1 xi1 kou4 ， shi4 xian3 hu4 chao2 xue2 。
- xiang4 lai2 wu4 sha1 jiang4 ， yi2 huo4 jin1 you2 lie4 。
- he2 dang3 si4 fen1 pi1 ， jiao1 feng1 zheng1 jie2 xia2 。
- ju4 luo4 si4 bai3 cun1 ， shi4 lu2 zao1 hui3 𦶟 。
- zhuan3 xi3 lin2 zhao1 yang2 ， gu1 cheng2 wei1 yi4 fa1 。
- shuai4 fang1 shi2 gui1 zhuang1 ， shi4 ci3 ku3 bu2 qie4 。
- wei2 cao2 ji4 yu3 tai2 ， xie2 xin1 tu2 pu1 mie4 。
- yi2 wen2 ze2 shi2 lian2 ， yi4 ji1 ci2 yu3 la4 。
- jiu4 xi2 liu2 quan2 jun1 ， zhuan1 cheng2 zhi2 sha1 𢧕 。
- you4 you3 yi4 lao3 wei4 ， jia3 yong3 kang4 chi1 hu2 。
- lai4 ci3 suo3 ju1 min2 ， you2 gou3 dan4 mu4 huo2 。
- wo3 wen2 ci3 zu2 yan2 ， you1 fen4 zhong1 chang2 re4 。
- ji2 gui1 di3 wu2 lu2 ， bao3 wu3 yi4 tuan2 jie2 。
- huo4 kong3 ting1 shao4 kou4 ， yu2 jin4 shang4 fen1 lie4 。
- huo4 yi2 shu3 gou3 tu2 ， cheng2 jian1 gan3 qie4 fa1 。
- wu2 xiang1 hao4 le4 guo2 ， mu4 bu2 jian4 cun4 tie3 。
- yi4 wen2 zheng1 gu3 sheng1 ， suo1 tou2 wei4 ru2 bie1 。
- xin1 sui4 huo4 e2 yan2 ， cheng2 ju1 jing4 ban1 qie4 。
- ding1 nan2 jian1 yu4 cheng1 ， zhi4 nü3 zu2 bu2 wa4 。
- xiang1 gu4 mo4 wei4 mou2 ， qu4 shou3 jiang1 an1 jue2 。
- ru3 zhi1 hui4 dao4 shui2 ， wu2 neng2 wei4 ru3 shuo1 。
- nian2 lai2 min2 zei2 duo1 ， tian2 li3 kun4 gen1 kuo4 。
- dan1 ding1 huo3 yi4 zhui1 ， tao2 hu4 zu1 jin4 shua1 。
- meng3 hu3 zheng4 tai4 ke1 ， rang3 ji1 shou3 yi3 hua2 。
- bao1 chuang2 ren3 ji2 fu1 ， zhui1 ji1 can3 jian4 xue4 。
- li4 fei2 fu4 xun1 tian1 ， min2 pin2 yuan4 ke4 gu3 。
- ji2 ci3 jie1 xing4 zai1 ， yin2 xian3 he2 guo1 guo1 。
- gu3 lai2 dao4 zei2 xing1 ， guan1 li4 qu4 tao1 tie4 。
- da4 zhe3 ji2 qi2 jia1 ， xiao3 yi4 zhi4 zhong4 fa2 。
- ren2 xin1 zhi1 shi4 fei1 ， duan1 ke3 yi3 li3 zhe2 。
- min2 zei2 jin4 shan1 yi2 ， sui1 shang3 zhi1 bu2 qie4 。

## 注释

## 译文

## 赏析
