---
id: wang-mai-du-po-shi
title: 读坡诗
titlePinyin: du2 po1 shi1
titleSlug: du-po-shi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生诗笔觑天巧，国中往往无曹鲍。
- 一读快如檄愈头，抓痒底用麻姑爪。
- 千古词林有若人，谁复庸中夸佼佼。
- 当年流落见丹心，悬知世道终难拗。
- 玉堂岂不愿公留，群吠其如尨也狡。
- 出入风波千万里，葛巾野服混蛮獠。
- 饥来只字不堪煮，豆粥一盂粗可饱。
- 跋前疐后竟何成，赢得清名占箕昴。
- 与公同时富贵人，名字磨灭随虮蚤。
- 丈夫当为不朽计，方寸莫被饥寒扰。

## 拼音
- xian1 sheng1 shi1 bi3 qu4 tian1 qiao3 ， guo2 zhong1 wang3 wang3 wu2 cao2 bao4 。
- yi4 du2 kuai4 ru2 xi2 yu4 tou2 ， zhua1 yang3 di3 yong4 ma2 gu1 zhua3 。
- qian1 gu3 ci2 lin2 you3 ruo4 ren2 ， shui2 fu4 yong1 zhong1 kua1 jiao3 jiao3 。
- dang1 nian2 liu2 luo4 jian4 dan1 xin1 ， xuan2 zhi1 shi4 dao4 zhong1 nan2 ao4 。
- yu4 tang2 qi3 bu2 yuan4 gong1 liu2 ， qun2 fei4 qi2 ru2 meng2 ye3 jiao3 。
- chu1 ru4 feng1 bo1 qian1 wan4 li3 ， ge3 jin1 ye3 fu2 hun4 man2 liao2 。
- ji1 lai2 zhi1 zi4 bu4 kan1 zhu3 ， dou4 zhou1 yi4 yu2 cu1 ke3 bao3 。
- ba2 qian2 di4 hou4 jing4 he2 cheng2 ， ying2 de2 qing1 ming2 zhan4 ji1 mao3 。
- yu3 gong1 tong2 shi2 fu4 gui4 ren2 ， ming2 zi4 mo2 mie4 sui2 ji3 zao3 。
- zhang4 fu0 dang1 wei4 bu4 xiu3 ji4 ， fang1 cun4 mo4 bei4 ji1 han2 rao3 。

## 注释

## 译文

## 赏析
