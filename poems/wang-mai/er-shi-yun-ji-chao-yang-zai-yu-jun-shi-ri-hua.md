---
id: wang-mai-er-shi-yun-ji-chao-yang-zai-yu-jun-shi-ri-hua
title: 二十韵寄潮阳宰余君实日华
titlePinyin: er4 shi2 yun4 ji4 chao2 yang2 zai3 yu2 jun1 shi2 ri4 hua2
titleSlug: er-shi-yun-ji-chao-yang-zai-yu-jun-shi-ri-hua
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔日潮守有昌黎，恩波万顷横鳄溪。
- 五百年后得余令，棠阴上与韩本齐。
- 故家县谱熟展布，砉然牛刀优割鸡。
- 朞年已报三异政，节爱堂扁焕新题。
- 手摩民瘼心隠痛，药石其肯靳刀圭。
- 老农终岁不识吏，废畴荒陇皆锄犁。
- 邑有豪侠擅武断，缿筩告诉来髫𫠜。
- 仁者之勇一发露，爱苗亟欲芟稗稊。
- 谁为鼠辈巧道地，周道如砥生蒺藜。
- 公车未采舆人诵，端士先为横议挤。
- 朝中有语稍辨雪，言者愕立惜噬脐。
- 侯朝闻命暮就道，束书之外他无赍。
- 出廛五日才百里，截镫卧辙相提携。
- 乞留有状白府治，辞以君命安敢稽。
- 香花随乘推不去，丁壮遮拜婴孩啼。
- 不知朝廷闻得否，天下贪吏浊如泥。
- 毁誉失真例如此，狂澜既倒谁能隄。
- 书生有舌不善佞，今拜东野头须低。
- 诗成翻恨天门远，何人乞我青云梯。

## 拼音
- xi1 ri4 chao2 shou3 you3 chang1 li2 ， en1 bo1 wan4 qing3 heng2 e4 xi1 。
- wu3 bai3 nian2 hou4 de2 yu2 ling4 ， tang2 yin1 shang4 yu3 han2 ben3 qi2 。
- gu4 jia1 xian4 pu3 shu2 zhan3 bu4 ， hua1 ran2 niu2 dao1 you1 ge1 ji1 。
- ji1 nian2 yi3 bao4 san1 yi4 zheng4 ， jie2 ai4 tang2 bian3 huan4 xin1 ti2 。
- shou3 mo2 min2 mo4 xin1 yin3 tong4 ， yao4 shi2 qi2 ken3 jin4 dao1 gui1 。
- lao3 nong2 zhong1 sui4 bu4 shi2 li4 ， fei4 chou2 huang1 long3 jie1 chu2 li2 。
- yi4 you3 hao2 xia2 shan4 wu3 duan4 ， xiang4 tong3 gao4 su4 lai2 tiao2 ni2 。
- ren2 zhe3 zhi1 yong3 yi4 fa1 lu4 ， ai4 miao2 ji2 yu4 shan1 bai4 ti2 。
- shui2 wei4 shu3 bei4 qiao3 dao4 di4 ， zhou1 dao4 ru2 di3 sheng1 ji2 li2 。
- gong1 che1 wei4 cai3 yu2 ren2 song4 ， duan1 shi4 xian1 wei4 heng2 yi4 ji3 。
- chao2 zhong1 you3 yu3 shao1 bian4 xue3 ， yan2 zhe3 e4 li4 xi1 shi4 qi2 。
- hou2 chao2 wen2 ming4 mu4 jiu4 dao4 ， shu4 shu1 zhi1 wai4 ta1 wu2 ji1 。
- chu1 chan2 wu3 ri4 cai2 bai3 li3 ， jie2 deng1 wo4 zhe2 xiang1 ti2 xie2 。
- qi3 liu2 you3 zhuang4 bai2 fu3 zhi4 ， ci2 yi3 jun1 ming4 an1 gan3 ji1 。
- xiang1 hua1 sui2 cheng2 tui1 bu2 qu4 ， ding1 zhuang4 zhe1 bai4 ying1 hai2 ti2 。
- bu4 zhi1 chao2 ting2 wen2 de2 fou3 ， tian1 xia4 tan1 li4 zhuo2 ru2 ni2 。
- hui3 yu4 shi1 zhen1 li4 ru2 ci3 ， kuang2 lan2 ji4 dao3 shui2 neng2 di1 。
- shu1 sheng1 you3 she2 bu2 shan4 ning4 ， jin1 bai4 dong1 ye3 tou2 xu1 di1 。
- shi1 cheng2 fan1 hen4 tian1 men2 yuan3 ， he2 ren2 qi3 wo3 qing1 yun2 ti1 。

## 注释

## 译文

## 赏析
