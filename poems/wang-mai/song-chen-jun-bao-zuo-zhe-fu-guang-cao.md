---
id: wang-mai-song-chen-jun-bao-zuo-zhe-fu-guang-cao
title: 送陈君保作喆赴广漕
titlePinyin: song4 chen2 jun1 bao3 zuo4 zhe2 fu4 guang3 cao2
titleSlug: song-chen-jun-bao-zuo-zhe-fu-guang-cao
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我与君俱妙龄，同时充贡乡曲英。
- 君携令名逊伯氏，天性好义甚好名。
- 薄俗斗粟有德色，君视名第鸿毛轻。
- 此事今无古亦少，百鸟群中孤凤鸣。
- 老天相知苦不早，囊书匣剑犹书生。
- 累年文屋提铁骑，共我掎角参齐盟。
- 我于再战偶得隽，君虽屡衂无弱兵。
- 长须忽持双鲤至，短褐欲访五羊城。
- 红粉蛛丝期已近，金滩㶉𫛶眼偏明。
- 知君图南非左计，九万扶摇第一程。
- 畴昔韩苏行脚处，一草一木被光明。
- 鳄鱼久出海若避，白鹤诗留泉石清。
- 葛仙丹井未湮没，伏波铜柱余峥嵘。
- 君行窥奇摘海异，浇沃磊块气愈盈。
- 闽士南征可车载，间有铁中夸铮铮。
- 商瑚夏琏只君是，此宝岂久道边横。
- 吹送鹗书风借便，殿前奏赋摩空声。
- 当家魁相衣钵在，会趾前美大门闳。
- 寿母一笑春生颊，绣舆锦诰来将迎。
- 牵衣儿女莫惜别，为君为亲在此行。
- 计程何日到庾岭，梅花雪片飞琼瑛。
- 魁占群芳差易耳，相期心事在和羹。

## 拼音
- xi1 wo3 yu3 jun1 ju4 miao4 ling2 ， tong2 shi2 chong1 gong4 xiang1 qu3 ying1 。
- jun1 xie2 ling4 ming2 xun4 bo2 shi4 ， tian1 xing4 hao3 yi4 shen4 hao3 ming2 。
- bao2 su2 dou4 su4 you3 de2 se4 ， jun1 shi4 ming2 di4 hong2 mao2 qing1 。
- ci3 shi4 jin1 wu2 gu3 yi4 shao3 ， bai3 niao3 qun2 zhong1 gu1 feng4 ming2 。
- lao3 tian1 xiang1 zhi1 ku3 bu4 zao3 ， nang2 shu1 xia2 jian4 you2 shu1 sheng1 。
- lei4 nian2 wen2 wu1 ti2 tie3 qi2 ， gong4 wo3 ji3 jiao3 can1 qi2 meng2 。
- wo3 yu2 zai4 zhan4 ou3 de2 jun4 ， jun1 sui1 lü3 nü4 wu2 ruo4 bing1 。
- chang2 xu1 hu1 chi2 shuang1 li3 zhi4 ， duan3 he4 yu4 fang3 wu3 yang2 cheng2 。
- hong2 fen3 zhu1 si1 qi1 yi3 jin4 ， jin1 tan1 㶉 𫛶 yan3 pian1 ming2 。
- zhi1 jun1 tu2 nan2 fei1 zuo3 ji4 ， jiu3 wan4 fu2 yao2 di4 yi1 cheng2 。
- chou2 xi1 han2 su1 xing2 jiao3 chu4 ， yi4 cao3 yi2 mu4 bei4 guang1 ming2 。
- e4 yu2 jiu3 chu1 hai3 ruo4 bi4 ， bai2 he4 shi1 liu2 quan2 shi2 qing1 。
- ge3 xian1 dan1 jing3 wei4 yan1 mo4 ， fu2 bo1 tong2 zhu4 yu2 zheng1 rong2 。
- jun1 xing2 kui1 qi2 zhai1 hai3 yi4 ， jiao1 wo4 lei3 kuai4 qi4 yu4 ying2 。
- min3 shi4 nan2 zheng1 ke3 che1 zai4 ， jian1 you3 tie3 zhong1 kua1 zheng1 zheng1 。
- shang1 hu2 xia4 lian3 zhi1 jun1 shi4 ， ci3 bao3 qi3 jiu3 dao4 bian1 heng2 。
- chui1 song4 e4 shu1 feng1 jie4 bian4 ， dian4 qian2 zou4 fu4 mo2 kong1 sheng1 。
- dang1 jia1 kui2 xiang1 yi1 bo1 zai4 ， hui4 zhi3 qian2 mei3 da4 men2 hong2 。
- shou4 mu3 yi2 xiao4 chun1 sheng1 jia2 ， xiu4 yu2 jin3 gao4 lai2 jiang1 ying2 。
- qian1 yi1 er2 nü3 mo4 xi1 bie2 ， wei4 jun1 wei4 qin1 zai4 ci3 xing2 。
- ji4 cheng2 he2 ri4 dao4 yu3 ling3 ， mei2 hua1 xue3 pian4 fei1 qiong2 ying1 。
- kui2 zhan4 qun2 fang1 cha4 yi4 er3 ， xiang1 qi1 xin1 shi4 zai4 he2 geng1 。

## 注释

## 译文

## 赏析
