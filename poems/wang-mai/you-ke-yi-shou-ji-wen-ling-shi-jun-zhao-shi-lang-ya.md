---
id: wang-mai-you-ke-yi-shou-ji-wen-ling-shi-jun-zhao-shi-lang-ya
title: 有客一首寄温陵史君赵侍郎涯
titlePinyin: you3 ke4 yi4 shou3 ji4 wen1 ling2 shi3 jun1 zhao4 shi4 lang2 ya2
titleSlug: you-ke-yi-shou-ji-wen-ling-shi-jun-zhao-shi-lang-ya
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客至自泉，为我出嘉话。
- 泉得赵史君，谁人不称快。
- 天生冰玉姿，系出龟琴派。
- 标峻埒昭回，气清融沆瀣。
- 方在谏省时，朝绅推鲠介。
- 及膺承宣命，未到心已解。
- 真李报政后，纪纲日大坏。
- 有坐泉山堂，不守盂水戒。
- 户庭交贾胡，宝货通买卖。
- 继者廉而慈，卧疴力衰惫。
- 暴吏恃饕官，诛求及菅蒯。
- 大姓及细民，怨仇起眦睚。
- 我公方下车，当食辄兴喟。
- 寮属爱贪泉，争饮不为怪。
- 予将辈元结，谁肯伍樊哙。
- 职曹与舶属，时号大驵侩。
- 两疏劾四凶，人喜如爬疥。
- 州胥富盖藏，至则系以械。
- 曰此其渠魁，岂止为罥絓。
- 县官庇黠胥，期限稍宽解。
- 山判吁可惊，即日命追解。
- 惟仁必有勇，勇去禾中稗。
- 良善苦势家，至则行决夬。
- 府史例橐奸，今乃听自败。
- 无欲始能刚，刚拔园中薤。
- 我起瞻四方，风涛极澎湃。
- 砥柱设无人，沦胥靡所届。
- 理欲差毫芒，公私分限界。
- 公竖硬脊梁，浮荣等草芥。
- 出处民戚休，行藏道隆杀。
- 授公以师旄，一路息雕瘵。
- 位公以中书，举世警蒙聩。
- 宇宙倘清明，行有大除拜。
- 作歌者何人，江左狂生迈。

## 拼音
- you3 ke4 zhi4 zi4 quan2 ， wei4 wo3 chu1 jia1 hua4 。
- quan2 de2 zhao4 shi3 jun1 ， shui2 ren2 bu4 cheng1 kuai4 。
- tian1 sheng1 bing1 yu4 zi1 ， xi4 chu1 gui1 qin2 pai4 。
- biao1 jun4 lie4 zhao1 hui2 ， qi4 qing1 rong2 hang4 xie4 。
- fang1 zai4 jian4 sheng3 shi2 ， chao2 shen1 tui1 geng3 jie4 。
- ji2 ying1 cheng2 xuan1 ming4 ， wei4 dao4 xin1 yi3 jie3 。
- zhen1 li3 bao4 zheng4 hou4 ， ji4 gang1 ri4 da4 huai4 。
- you3 zuo4 quan2 shan1 tang2 ， bu4 shou3 yu2 shui3 jie4 。
- hu4 ting2 jiao1 jia3 hu2 ， bao3 huo4 tong1 mai3 mai4 。
- ji4 zhe3 lian2 er2 ci2 ， wo4 ke1 li4 shuai1 bei4 。
- bao4 li4 shi4 tao1 guan1 ， zhu1 qiu2 ji2 jian1 kuai3 。
- da4 xing4 ji2 xi4 min2 ， yuan4 chou2 qi3 zi4 ya2 。
- wo3 gong1 fang1 xia4 che1 ， dang1 shi2 zhe2 xing1 kui4 。
- liao2 shu3 ai4 tan1 quan2 ， zheng1 yin3 bu2 wei4 guai4 。
- yu3 jiang1 bei4 yuan2 jie2 ， shui2 ken3 wu3 fan2 kuai4 。
- zhi2 cao2 yu3 bo2 shu3 ， shi2 hao4 da4 zang3 kuai4 。
- liang3 shu1 he2 si4 xiong1 ， ren2 xi3 ru2 pa2 jie4 。
- zhou1 xu1 fu4 gai4 cang2 ， zhi4 ze2 xi4 yi3 xie4 。
- yue1 ci3 qi2 qu2 kui2 ， qi3 zhi3 wei4 juan4 gua4 。
- xian4 guan1 bi4 xia2 xu1 ， qi1 xian4 shao1 kuan1 jie3 。
- shan1 pan4 xu1 ke3 jing1 ， ji2 ri4 ming4 zhui1 jie3 。
- wei2 ren2 bi4 you3 yong3 ， yong3 qu4 he2 zhong1 bai4 。
- liang2 shan4 ku3 shi4 jia1 ， zhi4 ze2 xing2 jue2 guai4 。
- fu3 shi3 li4 tuo2 jian1 ， jin1 nai3 ting1 zi4 bai4 。
- wu2 yu4 shi3 neng2 gang1 ， gang1 ba2 yuan2 zhong1 xie4 。
- wo3 qi3 zhan1 si4 fang1 ， feng1 tao1 ji2 peng2 pai4 。
- di3 zhu4 she4 wu2 ren2 ， lun2 xu1 mi2 suo3 jie4 。
- li3 yu4 cha4 hao2 mang2 ， gong1 si1 fen1 xian4 jie4 。
- gong1 shu4 ying4 ji3 liang2 ， fu2 rong2 deng3 cao3 jie4 。
- chu1 chu4 min2 qi1 xiu1 ， xing2 cang2 dao4 long2 sha1 。
- shou4 gong1 yi3 shi1 mao2 ， yi2 lu4 xi1 diao1 zhai4 。
- wei4 gong1 yi3 zhong1 shu1 ， ju3 shi4 jing3 meng2 kui4 。
- yu3 zhou4 tang3 qing1 ming2 ， xing2 you3 da4 chu2 bai4 。
- zuo4 ge1 zhe3 he2 ren2 ， jiang1 zuo3 kuang2 sheng1 mai4 。

## 注释

## 译文

## 赏析
