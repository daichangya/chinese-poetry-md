---
id: wang-mai-dian-ting-chu-kao-zhu-tong-she-yue-gong-fu-shi
title: 殿廷初考诸同舍约共赋诗
titlePinyin: dian4 ting2 chu1 kao3 zhu1 tong2 she4 yue1 gong4 fu4 shi1
titleSlug: dian-ting-chu-kao-zhu-tong-she-yue-gong-fu-shi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绍丑夏五初，皇帝下明诏。
- 大廷策群英，虚心问道要。
- 初考凡六员，同时赴宣召。
- 宫讲絜斋子，典刑真克肖。
- 胄丞道乡孙，道心长返照。
- 何殊钟在簴，宛如刀出鞘。
- 谷口亦何人，才德俱富邵。
- 走也分尘埃，识见等萤爝。
- 亦获在选中，所得过所料。
- 宫烛分夜辉，御香供早烧。
- 群羽竞赴矰，众鳞争入钓。
- 意气云龙翔，精神风虎啸。
- 或巽入柔行，或疾声大叫。
- 或自出机轴，或工事窃剽。
- 或写云和音，或鼓折杨调。
- 或作朝凤鸣，或吟蚯蚓窍。
- 好恶随品题，宁复相讥诮。
- 上方富春秋，明齐日月耀。
- 涓露增沧溟，微尘填岳峤。
- 乙览公平章，甲科须直峭。
- 讽必纳祈招，箴必容庭燎。
- 国步頼扶持，民痍需砭疗。
- 诘朝已竣事，杯行可以釂。

## 拼音
- shao4 chou3 xia4 wu3 chu1 ， huang2 di4 xia4 ming2 zhao4 。
- da4 ting2 ce4 qun2 ying1 ， xu1 xin1 wen4 dao4 yao4 。
- chu1 kao3 fan2 liu4 yuan2 ， tong2 shi2 fu4 xuan1 zhao4 。
- gong1 jiang3 jie2 zhai1 zi3 ， dian3 xing2 zhen1 ke4 xiao4 。
- zhou4 cheng2 dao4 xiang1 sun1 ， dao4 xin1 chang2 fan3 zhao4 。
- he2 shu1 zhong1 zai4 ju4 ， wan3 ru2 dao1 chu1 qiao4 。
- gu3 kou3 yi4 he2 ren2 ， cai2 de2 ju4 fu4 shao4 。
- zou3 ye3 fen1 chen2 ai1 ， shi2 jian4 deng3 ying2 jue2 。
- yi4 huo4 zai4 xuan3 zhong1 ， suo3 de2 guo4 suo3 liao4 。
- gong1 zhu2 fen1 ye4 hui1 ， yu4 xiang1 gong4 zao3 shao1 。
- qun2 yu3 jing4 fu4 zeng1 ， zhong4 lin2 zheng1 ru4 diao4 。
- yi4 qi4 yun2 long2 xiang2 ， jing1 shen2 feng1 hu3 xiao4 。
- huo4 xun4 ru4 rou2 xing2 ， huo4 ji2 sheng1 da4 jiao4 。
- huo4 zi4 chu1 ji1 zhou2 ， huo4 gong1 shi4 qie4 piao1 。
- huo4 xie3 yun2 he2 yin1 ， huo4 gu3 zhe2 yang2 tiao2 。
- huo4 zuo4 chao2 feng4 ming2 ， huo4 yin2 qiu1 yin3 qiao4 。
- hao4 wu4 sui2 pin3 ti2 ， ning2 fu4 xiang1 ji1 qiao4 。
- shang4 fang1 fu4 chun1 qiu1 ， ming2 qi2 ri4 yue4 yao4 。
- juan1 lu4 zeng1 cang1 ming2 ， wei1 chen2 tian2 yue4 qiao2 。
- yi3 lan3 gong1 ping2 zhang1 ， jia3 ke1 xu1 zhi2 qiao4 。
- feng3 bi4 na4 qi2 zhao1 ， zhen1 bi4 rong2 ting2 liao2 。
- guo2 bu4 lai4 fu2 chi2 ， min2 yi2 xu1 bian1 liao2 。
- jie2 chao2 yi3 jun4 shi4 ， bei1 xing2 ke3 yi3 jiao4 。

## 注释

## 译文

## 赏析
