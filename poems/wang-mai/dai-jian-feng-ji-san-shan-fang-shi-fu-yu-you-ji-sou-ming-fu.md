---
id: wang-mai-dai-jian-feng-ji-san-shan-fang-shi-fu-yu-you-ji-sou-ming-fu
title: 代简奉寄三山方时父遇游几叟明复
titlePinyin: dai4 jian3 feng4 ji4 san1 shan1 fang1 shi2 fu4 yu4 you2 ji3 sou3 ming2 fu4
titleSlug: dai-jian-feng-ji-san-shan-fang-shi-fu-yu-you-ji-sou-ming-fu
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我游三山，稠中得二友。
- 初交方时父，后识游几叟。
- 大比献能书，厥岁在丁酉。
- 垂钓文海中，修鳞上钩否。
- 蔡簿校文回，曰方其所取。
- 有高说夫者，姓名出其右。
- 高游本弟昆，紫荆偶分剖。
- 游虽迟再荐，楚弓楚人有。
- 余评时父才，进士中少耦。
- 词绝似秦七，诗已迫黄九。
- 几叟尤不凡，耿耿良自负。
- 英辞沮金石，直气干星斗。
- 等是青云人，科第争前后。
- 射策对天墀，会须为举首。
- 三年一抡魁，须服天下口。
- 毋为陈诚之，要作张无垢。
- 狂生分不才，垂老未觉丑。
- 向坐太饶舌，相看拥众手。
- 六阶何惜镌，百谪亦甘受。
- 不爱骑鹤姿，看人作太守。
- 只读相牛经，教子事农亩。
- 乏地堪置锥，仰天频击缶。
- 二君最知心，一别忽许久。
- 作诗分寄之，或赏千金帚。
- 并简潘庭坚，何时一樽酒。

## 拼音
- xi1 wo3 you2 san1 shan1 ， chou2 zhong1 de2 er4 you3 。
- chu1 jiao1 fang1 shi2 fu4 ， hou4 shi2 you2 ji3 sou3 。
- da4 bi3 xian4 neng2 shu1 ， jue2 sui4 zai4 ding1 you3 。
- chui2 diao4 wen2 hai3 zhong1 ， xiu1 lin2 shang4 gou1 fou3 。
- cai4 bo2 xiao4 wen2 hui2 ， yue1 fang1 qi2 suo3 qu3 。
- you3 gao1 shuo1 fu1 zhe3 ， xing4 ming2 chu1 qi2 you4 。
- gao1 you2 ben3 di4 kun1 ， zi3 jing1 ou3 fen1 pou1 。
- you2 sui1 chi2 zai4 jian4 ， chu3 gong1 chu3 ren2 you3 。
- yu2 ping2 shi2 fu4 cai2 ， jin4 shi4 zhong1 shao3 ou3 。
- ci2 jue2 si4 qin2 qi1 ， shi1 yi3 po4 huang2 jiu3 。
- ji3 sou3 you2 bu4 fan2 ， geng3 geng3 liang2 zi4 fu4 。
- ying1 ci2 ju3 jin1 shi2 ， zhi2 qi4 gan1 xing1 dou4 。
- deng3 shi4 qing1 yun2 ren2 ， ke1 di4 zheng1 qian2 hou4 。
- she4 ce4 dui4 tian1 chi2 ， hui4 xu1 wei4 ju3 shou3 。
- san1 nian2 yi4 lun1 kui2 ， xu1 fu2 tian1 xia4 kou3 。
- wu2 wei4 chen2 cheng2 zhi1 ， yao4 zuo4 zhang1 wu2 gou4 。
- kuang2 sheng1 fen1 bu4 cai2 ， chui2 lao3 wei4 jue2 chou3 。
- xiang4 zuo4 tai4 rao2 she2 ， xiang1 kan4 yong1 zhong4 shou3 。
- liu4 jie1 he2 xi1 juan1 ， bai3 zhe2 yi4 gan1 shou4 。
- bu2 ai4 qi2 he4 zi1 ， kan4 ren2 zuo4 tai4 shou3 。
- zhi1 du2 xiang1 niu2 jing1 ， jiao4 zi3 shi4 nong2 mu3 。
- fa2 di4 kan1 zhi4 zhui1 ， yang3 tian1 pin2 ji1 fou3 。
- er4 jun1 zui4 zhi1 xin1 ， yi4 bie2 hu1 xu3 jiu3 。
- zuo4 shi1 fen1 ji4 zhi1 ， huo4 shang3 qian1 jin1 zhou3 。
- bing4 jian3 pan1 ting2 jian1 ， he2 shi2 yi4 zun1 jiu3 。

## 注释

## 译文

## 赏析
