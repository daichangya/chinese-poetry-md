---
id: wang-mai-er-yue-shuo-ri-de-shi-er-shi-liu-yun
title: 二月朔日得诗二十六韵
titlePinyin: er4 yue4 shuo4 ri4 de2 shi1 er4 shi2 liu4 yun4
titleSlug: er-yue-shuo-ri-de-shi-er-shi-liu-yun
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二月方书朔，新晴景物饶。
- 今春添一闰，是月始元朝。
- 一枕初回梦，千官想正朝。
- 横鱼金系带，鸣骑玉为镳。
- 归第无余事，流风竞贵骄。
- 歌翻羯羊鼓，舞衬凤凰箫。
- 烂醉东西玉，争妍大小乔。
- 湖山行处乐，日月暗中消。
- 轩冕吾何羡，巾车隠者招。
- 林泉供啸傲，杖屦足逍遥。
- 砌笋和泥掘，盆花引水浇。
- 酒炉衣可准，茶灶火频烧。
- 冷眼蛾投烛，灰心鹿覆蕉。
- 惯分田父席，懒折督邮腰。
- 繙阅书连架，赓酬诗满瓢。
- 只知贫亦好，未觉兴无聊。
- 所恨黄巾炽，能为邻境祅。
- 四郊群啸聚，十室九焚焦。
- 旧腊月亏蚀，新年地震摇。
- 台占频告异，涂说洊兴妖。
- 带甲多沦没，抽丁困役徭。
- 备防家买剑，巡逻境鸣刁。
- 恶少锋尤烈，渠魁首未枭。
- 豺狼行逐逐，鸿雁羽翛翛。
- 欲诉闾阎苦，其如魏阙辽。
- 太平何日见，读报恼孙樵。

## 拼音
- er4 yue4 fang1 shu1 shuo4 ， xin1 qing2 jing3 wu4 rao2 。
- jin1 chun1 tian1 yi2 run4 ， shi4 yue4 shi3 yuan2 chao2 。
- yi4 zhen3 chu1 hui2 meng4 ， qian1 guan1 xiang3 zheng4 chao2 。
- heng2 yu2 jin1 ji4 dai4 ， ming2 qi2 yu4 wei4 biao1 。
- gui1 di4 wu2 yu2 shi4 ， liu2 feng1 jing4 gui4 jiao1 。
- ge1 fan1 jie2 yang2 gu3 ， wu3 chen4 feng4 huang2 xiao1 。
- lan4 zui4 dong1 xi1 yu4 ， zheng1 yan2 da4 xiao3 qiao2 。
- hu2 shan1 xing2 chu4 le4 ， ri4 yue4 an4 zhong1 xiao1 。
- xuan1 mian3 wu2 he2 xian4 ， jin1 che1 yin3 zhe3 zhao1 。
- lin2 quan2 gong4 xiao4 ao4 ， zhang4 ju4 zu2 xiao1 yao2 。
- qi4 sun3 he2 ni2 jue2 ， pen2 hua1 yin3 shui3 jiao1 。
- jiu3 lu2 yi1 ke3 zhun3 ， cha2 zao4 huo3 pin2 shao1 。
- leng3 yan3 e2 tou2 zhu2 ， hui1 xin1 lu4 fu4 jiao1 。
- guan4 fen1 tian2 fu4 xi2 ， lan3 zhe2 du1 you2 yao1 。
- fan1 yue4 shu1 lian2 jia4 ， geng1 chou2 shi1 man3 piao2 。
- zhi1 zhi1 pin2 yi4 hao3 ， wei4 jue2 xing1 wu2 liao2 。
- suo3 hen4 huang2 jin1 chi4 ， neng2 wei4 lin2 jing4 yao1 。
- si4 jiao1 qun2 xiao4 ju4 ， shi2 shi4 jiu3 fen2 jiao1 。
- jiu4 la4 yue4 kui1 shi2 ， xin1 nian2 di4 zhen4 yao2 。
- tai2 zhan4 pin2 gao4 yi4 ， tu2 shuo1 jian4 xing1 yao1 。
- dai4 jia3 duo1 lun2 mei2 ， chou1 ding1 kun4 yi4 yao2 。
- bei4 fang2 jia1 mai3 jian4 ， xun2 luo2 jing4 ming2 diao1 。
- e4 shao4 feng1 you2 lie4 ， qu2 kui2 shou3 wei4 xiao1 。
- chai2 lang2 xing2 zhu2 zhu2 ， hong2 yan4 yu3 xiao1 xiao1 。
- yu4 su4 lü2 yan2 ku3 ， qi2 ru2 wei4 que1 liao2 。
- tai4 ping2 he2 ri4 jian4 ， du2 bao4 nao3 sun1 qiao2 。

## 注释

## 译文

## 赏析
