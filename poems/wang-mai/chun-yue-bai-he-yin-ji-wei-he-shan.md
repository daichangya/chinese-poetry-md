---
id: wang-mai-chun-yue-bai-he-yin-ji-wei-he-shan
title: 春月白鹤吟寄魏鹤山
titlePinyin: chun1 yue4 bai2 he4 yin2 ji4 wei4 he4 shan1
titleSlug: chun-yue-bai-he-yin-ji-wei-he-shan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹤去兮渠阳，雪衣兮相羊。
- 啄芳洲兮饮碧湘，如青城之栖兮流矢中伤。
- 鹤来兮钱塘，朱顶兮昂藏。
- 浴太液兮下建章，如九皋之唳兮声彻上苍。
- 鹤归兮临邛之岗，嗥朔风兮立晓霜。
- 扪参历井兮水云乡，如辽东之返兮华表飞扬。
- 昔者去兮，狂枭毒獍相贺乎偃月堂。
- 迨其来兮，文鸾祥凤相得乎汉未央。
- 今其归兮，驯鸥狎鹭相待乎午桥庄。
- 善类无依兮，若空乎振鹭之行。
- 留行无语兮，谁扼乎群鸟之吭。
- 归去来于鹤何加损兮，关世道之否臧。
- 有雁兮南翔，翼短兮心长。
- 避缯弋兮饱稻粱，望胎仙兮天一方。
- 思蹇产兮结中肠，此仙之寿兮未易量。
- 天若祚宋兮，当复来而为治世之祥。

## 拼音
- he4 qu4 xi1 qu2 yang2 ， xue3 yi1 xi1 xiang1 yang2 。
- zhuo2 fang1 zhou1 xi1 yin3 bi4 xiang1 ， ru2 qing1 cheng2 zhi1 qi1 xi1 liu2 shi3 zhong1 shang1 。
- he4 lai2 xi1 qian2 tang2 ， zhu1 ding3 xi1 ang2 cang2 。
- yu4 tai4 ye4 xi1 xia4 jian4 zhang1 ， ru2 jiu3 gao1 zhi1 li4 xi1 sheng1 che4 shang4 cang1 。
- he4 gui1 xi1 lin2 qiong2 zhi1 gang3 ， hao2 shuo4 feng1 xi1 li4 xiao3 shuang1 。
- men2 shen1 li4 jing3 xi1 shui3 yun2 xiang1 ， ru2 liao2 dong1 zhi1 fan3 xi1 hua2 biao3 fei1 yang2 。
- xi1 zhe3 qu4 xi1 ， kuang2 xiao1 du2 jing4 xiang1 he4 hu1 yan3 yue4 tang2 。
- dai4 qi2 lai2 xi1 ， wen2 luan2 xiang2 feng4 xiang1 de2 hu1 han4 wei4 yang1 。
- jin1 qi2 gui1 xi1 ， xun4 ou1 xia2 lu4 xiang1 dai4 hu1 wu3 qiao2 zhuang1 。
- shan4 lei4 wu2 yi1 xi1 ， ruo4 kong1 hu1 zhen4 lu4 zhi1 xing2 。
- liu2 xing2 wu2 yu3 xi1 ， shui2 e4 hu1 qun2 niao3 zhi1 keng1 。
- gui1 qu4 lai2 yu2 he4 he2 jia1 sun3 xi1 ， guan1 shi4 dao4 zhi1 fou3 zang1 。
- you3 yan4 xi1 nan2 xiang2 ， yi4 duan3 xi1 xin1 chang2 。
- bi4 zeng1 yi4 xi1 bao3 dao4 liang2 ， wang4 tai1 xian1 xi1 tian1 yi4 fang1 。
- si1 jian3 chan3 xi1 jie2 zhong1 chang2 ， ci3 xian1 zhi1 shou4 xi1 wei4 yi4 liang2 。
- tian1 ruo4 zuo4 song4 xi1 ， dang1 fu4 lai2 er2 wei4 zhi4 shi4 zhi1 xiang2 。

## 注释

## 译文

## 赏析
