---
id: wang-mai-dong-gui-zhi-qu-cheng-shi-wu-li-tou
title: 东归至衢城十五里头
titlePinyin: dong1 gui1 zhi4 qu2 cheng2 shi2 wu3 li3 tou0
titleSlug: dong-gui-zhi-qu-cheng-shi-wu-li-tou
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 征衣犯火云，来自长安道。
- 浃背汗淋漓，遵程行数跛。
- 险阻已备尝，习气觉如扫。
- 京华纨袴儿，颜色差强好。
- 玉斝酌玻瓈，金盘饤水果。
- 享此竟无端，荣枯太颠倒。
- 嗟余数之奇，涉世嗟枯槁。
- 青云志未酬，午夜心如捣。
- 浪蹈软红尘，有怀白云老。
- 决策赋归欤，受此大𫐘轲。
- 倚杖立沉吟，持杯浇磊砢。
- 生平忠愤心，皎皎通穹昊。
- 一身不足忧，世途深可悼。
- 往岁淮甸间，边吏困科琐。
- 金鼓声涨天，沟壑填肝脑。
- 一旦计之穷，首谋伏天讨。
- 眈眈欲无厌，百计需金宝。
- 今者驰使车，囊橐费赍裹。
- 乳臭坐庙堂，苟免及身祸。
- 谁知鸿雁鸣，朝夕不相保。
- 旱蝗莫为灾，四望无青草。
- 我辈独何心，日夕忧江左。
- 岂不欲救之，势力顾未可。
- 敬持一瓣香，好为苍生祷。
- 何日鞭五龙，泽之以霖潦。
- 手提四方人，脱之于水火。

## 拼音
- zheng1 yi1 fan4 huo3 yun2 ， lai2 zi4 chang2 an1 dao4 。
- jia1 bei4 han4 lin2 li2 ， zun1 cheng2 xing2 shu4 bo3 。
- xian3 zu3 yi3 bei4 chang2 ， xi2 qi4 jue2 ru2 sao3 。
- jing1 hua2 wan2 ku4 er2 ， yan2 se4 cha4 qiang2 hao3 。
- yu4 jia3 zhuo2 bo1 li2 ， jin1 pan2 ding4 shui3 guo3 。
- xiang3 ci3 jing4 wu2 duan1 ， rong2 ku1 tai4 dian1 dao3 。
- jie1 yu2 shu4 zhi1 qi2 ， she4 shi4 jie1 ku1 gao3 。
- qing1 yun2 zhi4 wei4 chou2 ， wu3 ye4 xin1 ru2 dao3 。
- lang4 dao3 ruan3 hong2 chen2 ， you3 huai2 bai2 yun2 lao3 。
- jue2 ce4 fu4 gui1 yu2 ， shou4 ci3 da4 𫐘 ke1 。
- yi3 zhang4 li4 chen2 yin2 ， chi2 bei1 jiao1 lei3 luo3 。
- sheng1 ping2 zhong1 fen4 xin1 ， jiao3 jiao3 tong1 qiong2 hao4 。
- yi4 shen1 bu4 zu2 you1 ， shi4 tu2 shen1 ke3 dao4 。
- wang3 sui4 huai2 dian4 jian1 ， bian1 li4 kun4 ke1 suo3 。
- jin1 gu3 sheng1 zhang3 tian1 ， gou1 he4 tian2 gan1 nao3 。
- yi2 dan4 ji4 zhi1 qiong2 ， shou3 mou2 fu2 tian1 tao3 。
- dan1 dan1 yu4 wu2 yan4 ， bai3 ji4 xu1 jin1 bao3 。
- jin1 zhe3 chi2 shi3 che1 ， nang2 tuo2 fei4 ji1 guo3 。
- ru3 chou4 zuo4 miao4 tang2 ， gou3 mian3 ji2 shen1 huo4 。
- shui2 zhi1 hong2 yan4 ming2 ， zhao1 xi1 bu4 xiang1 bao3 。
- han4 huang2 mo4 wei4 zai1 ， si4 wang4 wu2 qing1 cao3 。
- wo3 bei4 du2 he2 xin1 ， ri4 xi1 you1 jiang1 zuo3 。
- qi3 bu2 yu4 jiu4 zhi1 ， shi4 li4 gu4 wei4 ke3 。
- jing4 chi2 yi2 ban4 xiang1 ， hao3 wei4 cang1 sheng1 dao3 。
- he2 ri4 bian1 wu3 long2 ， ze2 zhi1 yi3 lin2 liao2 。
- shou3 ti2 si4 fang1 ren2 ， tuo1 zhi1 yu2 shui3 huo3 。

## 注释

## 译文

## 赏析
