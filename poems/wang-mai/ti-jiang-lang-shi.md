---
id: wang-mai-ti-jiang-lang-shi
title: 题江郎石
titlePinyin: ti2 jiang1 lang2 shi2
titleSlug: ti-jiang-lang-shi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崒嵂天外来，生平眼不识。
- 道傍问行人，指此为何石。
- 云是江郎神，兹地显灵迹。
- 岳渎孕精灵，阴阳陶器质。
- 壁立千万仞，葱然翠欲滴。
- 缥缈出尘寰，上与太清迫。
- 伏如蛟龙蟠，耸如麒麟逸。
- 开如旌旗扬，敛如圭绶直。
- 交酬如大宾，相敬见颜色。
- 特立如正女，斋庄不可昵。
- 勇如毛大夫，囊锥推颖出。
- 烈如蔺相如，挺身卫全璧。
- 劲如傅介子，叱咤在三尺。
- 直如太史公，巉岩操史笔。
- 裒萃许精英，状出大奇特。
- 谁言造化工，于物无雕刻。
- 我来揖清标，倚杖立叹息。
- 年来天柱倾，谁是扶持力。
- 愿移此灵根，支拄天西北。
- 三光五岳气，要使合为一。
- 血食千万年，与国同无极。

## 拼音
- zu2 lü4 tian1 wai4 lai2 ， sheng1 ping2 yan3 bu4 shi2 。
- dao4 bang4 wen4 xing2 ren2 ， zhi3 ci3 wei4 he2 shi2 。
- yun2 shi4 jiang1 lang2 shen2 ， zi1 di4 xian3 ling2 ji4 。
- yue4 du2 yun4 jing1 ling2 ， yin1 yang2 tao2 qi4 zhi4 。
- bi4 li4 qian1 wan4 ren4 ， cong1 ran2 cui4 yu4 di1 。
- piao1 miao3 chu1 chen2 huan2 ， shang4 yu3 tai4 qing1 po4 。
- fu2 ru2 jiao1 long2 pan2 ， song3 ru2 qi2 lin2 yi4 。
- kai1 ru2 jing1 qi2 yang2 ， lian3 ru2 gui1 shou4 zhi2 。
- jiao1 chou2 ru2 da4 bin1 ， xiang1 jing4 jian4 yan2 se4 。
- te4 li4 ru2 zheng4 nü3 ， zhai1 zhuang1 bu4 ke3 ni4 。
- yong3 ru2 mao2 dai4 fu0 ， nang2 zhui1 tui1 ying3 chu1 。
- lie4 ru2 lin4 xiang1 ru2 ， ting3 shen1 wei4 quan2 bi4 。
- jin4 ru2 fu4 jie4 zi3 ， chi4 zha4 zai4 san1 chi3 。
- zhi2 ru2 tai4 shi3 gong1 ， chan2 yan2 cao1 shi3 bi3 。
- pou2 cui4 xu3 jing1 ying1 ， zhuang4 chu1 da4 qi2 te4 。
- shui2 yan2 zao4 hua4 gong1 ， yu2 wu4 wu2 diao1 ke4 。
- wo3 lai2 yi1 qing1 biao1 ， yi3 zhang4 li4 tan4 xi1 。
- nian2 lai2 tian1 zhu4 qing1 ， shui2 shi4 fu2 chi2 li4 。
- yuan4 yi2 ci3 ling2 gen1 ， zhi1 zhu3 tian1 xi1 bei3 。
- san1 guang1 wu3 yue4 qi4 ， yao4 shi3 he2 wei4 yi1 。
- xue4 shi2 qian1 wan4 nian2 ， yu3 guo2 tong2 wu2 ji2 。

## 注释

## 译文

## 赏析
