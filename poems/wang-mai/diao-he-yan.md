---
id: wang-mai-diao-he-yan
title: 吊何岩
titlePinyin: diao4 he2 yan2
titleSlug: diao-he-yan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 可怜何岩民，何罪遭此劫。
- 寇攘发他邦，警报经旬浃。
- 官府过张皇，民居少宁贴。
- 昨方科箭翎，今又催甲叶。
- 厚敛招提金，名色何所挟。
- 昌言募土兵，相与守城堞。
- 绣衣意其欺，急下征兵帖。
- 束手无一人，差官许专辄。
- 县官至何岩，丁壮被威胁。
- 黔首畏墨黥，依违谋未协。
- 口或出怨咨，心实先震慑。
- 官兵胡为来，纷然肆渔猎。
- 室庐罹毁烧，老稚残锋铗。
- 山径至通逵，舆尸交积叠。
- 敢枭平人首，伪奏谯门捷。
- 杀民汝何勇，杀贼汝何怯。
- 此乡风俗淳，武断无豪侠。
- 目不识戈矛，家尽事耕馌。
- 岂应有叛谋，谁子为荆聂。
- 黄巾纵挺威，吾地足未涉。
- 官吏大不仁，使尔血先喋。
- 千家聚落蕃，几代农桑业。
- 一望成邱墟，独非我臣妾。
- 安知此怪事，不入贼间谍。
- 设或捣吾虚，小垒真岌嶪。
- 舟中敌国多，况望蒸徒楫。
- 书生忧世心，夜半不交睫。
- 作诗吊冤民，诗成泪盈颊。
- 翻恨天门高，不与阎闾接。
- 丈夫贵敢言，女子乃呫嗫。

## 拼音
- ke3 lian2 he2 yan2 min2 ， he2 zui4 zao1 ci3 jie2 。
- kou4 rang3 fa1 ta1 bang1 ， jing3 bao4 jing1 xun2 jia1 。
- guan1 fu3 guo4 zhang1 huang2 ， min2 ju1 shao3 ning2 tie1 。
- zuo2 fang1 ke1 jian4 ling2 ， jin1 you4 cui1 jia3 ye4 。
- hou4 lian3 zhao1 ti2 jin1 ， ming2 se4 he2 suo3 xie2 。
- chang1 yan2 mu4 tu3 bing1 ， xiang1 yu3 shou3 cheng2 die2 。
- xiu4 yi1 yi4 qi2 qi1 ， ji2 xia4 zheng1 bing1 tie1 。
- shu4 shou3 wu2 yi4 ren2 ， chai1 guan1 xu3 zhuan1 zhe2 。
- xian4 guan1 zhi4 he2 yan2 ， ding1 zhuang4 bei4 wei1 xie2 。
- qian2 shou3 wei4 mo4 qing2 ， yi1 wei2 mou2 wei4 xie2 。
- kou3 huo4 chu1 yuan4 zi1 ， xin1 shi2 xian1 zhen4 she4 。
- guan1 bing1 hu2 wei4 lai2 ， fen1 ran2 si4 yu2 lie4 。
- shi4 lu2 li2 hui3 shao1 ， lao3 zhi4 can2 feng1 jia2 。
- shan1 jing4 zhi4 tong1 kui2 ， yu2 shi1 jiao1 ji1 die2 。
- gan3 xiao1 ping2 ren2 shou3 ， wei3 zou4 qiao2 men2 jie2 。
- sha1 min2 ru3 he2 yong3 ， sha1 zei2 ru3 he2 qie4 。
- ci3 xiang1 feng1 su2 chun2 ， wu3 duan4 wu2 hao2 xia2 。
- mu4 bu4 shi2 ge1 mao2 ， jia1 jin4 shi4 geng1 ye4 。
- qi3 ying1 you3 pan4 mou2 ， shui2 zi3 wei4 jing1 nie4 。
- huang2 jin1 zong4 ting3 wei1 ， wu2 di4 zu2 wei4 she4 。
- guan1 li4 da4 bu4 ren2 ， shi3 er3 xue4 xian1 die2 。
- qian1 jia1 ju4 luo4 fan1 ， ji3 dai4 nong2 sang1 ye4 。
- yi2 wang4 cheng2 qiu1 xu1 ， du2 fei1 wo3 chen2 qie4 。
- an1 zhi1 ci3 guai4 shi4 ， bu2 ru4 zei2 jian4 die2 。
- she4 huo4 dao3 wu2 xu1 ， xiao3 lei3 zhen1 ji2 ye4 。
- zhou1 zhong1 di2 guo2 duo1 ， kuang4 wang4 zheng1 tu2 ji2 。
- shu1 sheng1 you1 shi4 xin1 ， ye4 ban4 bu4 jiao1 jie2 。
- zuo4 shi1 diao4 yuan1 min2 ， shi1 cheng2 lei4 ying2 jia2 。
- fan1 hen4 tian1 men2 gao1 ， bu4 yu3 yan2 lü2 jie1 。
- zhang4 fu0 gui4 gan3 yan2 ， nü3 zi3 nai3 tie4 nie4 。

## 注释

## 译文

## 赏析
