---
id: wang-mai-xu-zai-he-pian-zhi-zai-yong-yun-xie
title: 许宰和篇至再用韵谢
titlePinyin: xu3 zai3 he2 pian1 zhi4 zai4 yong4 yun4 xie4
titleSlug: xu-zai-he-pian-zhi-zai-yong-yun-xie
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陶令束带对督邮，归来高兴潜有激。
- 昌黎县斋饱读书，自谓此日足可惜。
- 二贤诗留天地间，千载宝之为双璧。
- 当官不妨文字乐，似此人物不时出。
- 宦海风涛县为甚，文书束笋纷莫擘。
- 许侯敏手良不难，错节居然逢匠石。
- 宽租农扈享丰登，讲学如流苏废疾。
- 笔力重于丈二殳，诗筒敏似尺一檄。
- 句中之眼独心知，贻夺陶韩少人识。
- 乡有达尊性爱士，县榻于堂赏英特。
- 冰车雪辗笑钝迟，不尔续题尤富溢。
- 穷冬四壁坐无聊，渴思一字车渠百。
- 走仆乞取稛载归，底用黄金壮颜色。
- 祇恐天上六丁闻，一夜取将烦霹雳。

## 拼音
- tao2 ling4 shu4 dai4 dui4 du1 you2 ， gui1 lai2 gao1 xing4 qian2 you3 ji1 。
- chang1 li2 xian4 zhai1 bao3 du2 shu1 ， zi4 wei4 ci3 ri4 zu2 ke3 xi1 。
- er4 xian2 shi1 liu2 tian1 di4 jian1 ， qian1 zai3 bao3 zhi1 wei4 shuang1 bi4 。
- dang1 guan1 bu4 fang2 wen2 zi4 le4 ， si4 ci3 ren2 wu4 bu4 shi2 chu1 。
- huan4 hai3 feng1 tao1 xian4 wei4 shen4 ， wen2 shu1 shu4 sun3 fen1 mo4 bo4 。
- xu3 hou2 min3 shou3 liang2 bu4 nan2 ， cuo4 jie2 ju1 ran2 feng2 jiang4 shi2 。
- kuan1 zu1 nong2 hu4 xiang3 feng1 deng1 ， jiang3 xue2 ru2 liu2 su1 fei4 ji2 。
- bi3 li4 zhong4 yu2 zhang4 er4 shu1 ， shi1 tong3 min3 si4 chi3 yi4 xi2 。
- ju4 zhong1 zhi1 yan3 du2 xin1 zhi1 ， yi2 duo2 tao2 han2 shao3 ren2 shi2 。
- xiang1 you3 da2 zun1 xing4 ai4 shi4 ， xian4 ta4 yu2 tang2 shang3 ying1 te4 。
- bing1 che1 xue3 nian3 xiao4 dun4 chi2 ， bu4 er3 xu4 ti2 you2 fu4 yi4 。
- qiong2 dong1 si4 bi4 zuo4 wu2 liao2 ， ke3 si1 yi2 zi4 che1 qu2 bai3 。
- zou3 pu2 qi3 qu3 kun3 zai3 gui1 ， di3 yong4 huang2 jin1 zhuang4 yan2 se4 。
- qi2 kong3 tian1 shang4 liu4 ding1 wen2 ， yi2 ye4 qu3 jiang1 fan2 pi1 li4 。

## 注释

## 译文

## 赏析
