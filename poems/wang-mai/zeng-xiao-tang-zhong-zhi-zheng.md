---
id: wang-mai-zeng-xiao-tang-zhong-zhi-zheng
title: 赠萧棠仲致政
titlePinyin: zeng4 xiao1 tang2 zhong4 zhi4 zheng4
titleSlug: zeng-xiao-tang-zhong-zhi-zheng
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年鼓箧游胶庠，集英同日瞻天光。
- 金门初开兽环动，曈曈晓日升扶桑。
- 宫帘高卷开御扇，祥风习习飘天香。
- 殿庭神丽冠剑肃，巍巍玉几临中央。
- 银袍七百趋龙尾，拜恩稽首心欢康。
- 晚从银台出广陌，宝鞍快马争腾骧。
- 团司涓日叙黄甲，义比天伦鸿雁行。
- 琼苑宴开慈惠浃，宸章宠锡歌明良。
- 后来相继随宫牒，东西南北遥相望。
- 萍开风转有时合，邂逅一见难预量。
- 非才叨窃愆咎积，自顾补报无毫芒。
- 朝廷宽大不终弃，领郡尚得来南漳。
- 下车问政访耆旧，知公辞荣归故乡。
- 神武衣冠已久挂，冥鸿羽翮方高翔。
- 遗贤虽为明时惜，承颜独喜私愿偿。
- 共惊岁月何飘忽，相对鬓发俱沧浪。
- 至言不吝挥玉麈，妙句屡蒙开锦囊。
- 已叹高风激贪懦，更敦雅契超寻常。
- 区区感慰岂有极，聊写一二成短章。
- 芜音不足继真作，读过幸勿留巾箱。

## 拼音
- xi1 nian2 gu3 qie4 you2 jiao1 xiang2 ， ji2 ying1 tong2 ri4 zhan1 tian1 guang1 。
- jin1 men2 chu1 kai1 shou4 huan2 dong4 ， tong2 tong2 xiao3 ri4 sheng1 fu2 sang1 。
- gong1 lian2 gao1 juan4 kai1 yu4 shan4 ， xiang2 feng1 xi2 xi2 piao1 tian1 xiang1 。
- dian4 ting2 shen2 li4 guan1 jian4 su4 ， wei1 wei1 yu4 ji3 lin2 zhong1 yang1 。
- yin2 pao2 qi1 bai3 qu1 long2 wei3 ， bai4 en1 qi3 shou3 xin1 huan1 kang1 。
- wan3 cong2 yin2 tai2 chu1 guang3 mo4 ， bao3 an1 kuai4 ma3 zheng1 teng2 xiang1 。
- tuan2 si1 juan1 ri4 xu4 huang2 jia3 ， yi4 bi3 tian1 lun2 hong2 yan4 xing2 。
- qiong2 yuan4 yan4 kai1 ci2 hui4 jia1 ， chen2 zhang1 chong3 xi1 ge1 ming2 liang2 。
- hou4 lai2 xiang1 ji4 sui2 gong1 die2 ， dong1 xi1 nan2 bei3 yao2 xiang1 wang4 。
- ping2 kai1 feng1 zhuan3 you3 shi2 he2 ， xie4 hou4 yi2 jian4 nan2 yu4 liang2 。
- fei1 cai2 dao1 qie4 qian1 jiu4 ji1 ， zi4 gu4 bu3 bao4 wu2 hao2 mang2 。
- chao2 ting2 kuan1 da4 bu4 zhong1 qi4 ， ling3 jun4 shang4 de2 lai2 nan2 zhang1 。
- xia4 che1 wen4 zheng4 fang3 qi2 jiu4 ， zhi1 gong1 ci2 rong2 gui1 gu4 xiang1 。
- shen2 wu3 yi1 guan1 yi3 jiu3 gua4 ， ming2 hong2 yu3 he2 fang1 gao1 xiang2 。
- yi2 xian2 sui1 wei4 ming2 shi2 xi1 ， cheng2 yan2 du2 xi3 si1 yuan4 chang2 。
- gong4 jing1 sui4 yue4 he2 piao1 hu1 ， xiang1 dui4 bin4 fa4 ju4 cang1 lang4 。
- zhi4 yan2 bu2 lin4 hui1 yu4 zhu3 ， miao4 ju4 lü3 meng2 kai1 jin3 nang2 。
- yi3 tan4 gao1 feng1 ji1 tan1 nuo4 ， geng4 dun1 ya3 qi4 chao1 xun2 chang2 。
- qu1 qu1 gan3 wei4 qi3 you3 ji2 ， liao2 xie3 yi1 er4 cheng2 duan3 zhang1 。
- wu2 yin1 bu4 zu2 ji4 zhen1 zuo4 ， du2 guo4 xing4 wu4 liu2 jin1 xiang1 。

## 注释

## 译文

## 赏析
