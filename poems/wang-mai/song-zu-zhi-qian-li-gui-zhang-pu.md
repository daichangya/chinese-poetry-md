---
id: wang-mai-song-zu-zhi-qian-li-gui-zhang-pu
title: 送族姪千里归漳浦
titlePinyin: song4 zu2 zhi2 qian1 li3 gui1 zhang1 pu3
titleSlug: song-zu-zhi-qian-li-gui-zhang-pu
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾宗居漳滨，枌社足不到。
- 迫岁携琴书，迢迢以谒告。
- 草木同臭味，水火随湿燥。
- 行色念辛酸，开樽勤燕劳。
- 葭管阳方升，凌室冰新破。
- 语言颇有味，知子为跨灶。
- 日暮望白云，江头理归柂。
- 别我乞赠言，求以为宗好。
- 谢安自荐玄，杜子每念佐。
- 子真玄佐流，我誉不为过。
- 惟学无他逵，损益在勤惰。
- 我昔少年日，萤雪功自课。
- 呕肝缀文词，悬胆警坐卧。
- 甑寒心自怜，笔冻指欲堕。
- 牛羊事刍牧，鸿雁谋粱稻。
- 慈亲日待养，一第天所报。
- 愿子继自今，书田深种播。
- 定力要坚持，居安谨无躁。
- 青云信有梯，我已为前导。
- 后来当有人，衮衮如响和。
- 洗耳候凯音，嘉节迫吹帽。
- 呼童办楮英，为子征西贺。

## 拼音
- wu2 zong1 ju1 zhang1 bin1 ， fen2 she4 zu2 bu2 dao4 。
- po4 sui4 xie2 qin2 shu1 ， tiao2 tiao2 yi3 ye4 gao4 。
- cao3 mu4 tong2 chou4 wei4 ， shui3 huo3 sui2 shi1 zao4 。
- xing2 se4 nian4 xin1 suan1 ， kai1 zun1 qin2 yan4 lao2 。
- jia1 guan3 yang2 fang1 sheng1 ， ling2 shi4 bing1 xin1 po4 。
- yu3 yan2 po1 you3 wei4 ， zhi1 zi3 wei4 kua4 zao4 。
- ri4 mu4 wang4 bai2 yun2 ， jiang1 tou2 li3 gui1 yi2 。
- bie2 wo3 qi3 zeng4 yan2 ， qiu2 yi3 wei2 zong1 hao3 。
- xie4 an1 zi4 jian4 xuan2 ， du4 zi3 mei3 nian4 zuo3 。
- zi3 zhen1 xuan2 zuo3 liu2 ， wo3 yu4 bu2 wei4 guo4 。
- wei2 xue2 wu2 ta1 kui2 ， sun3 yi4 zai4 qin2 duo4 。
- wo3 xi1 shao4 nian2 ri4 ， ying2 xue3 gong1 zi4 ke4 。
- ou3 gan1 zhui4 wen2 ci2 ， xuan2 dan3 jing3 zuo4 wo4 。
- zeng4 han2 xin1 zi4 lian2 ， bi3 dong4 zhi3 yu4 duo4 。
- niu2 yang2 shi4 chu2 mu4 ， hong2 yan4 mou2 liang2 dao4 。
- ci2 qin1 ri4 dai4 yang3 ， yi2 di4 tian1 suo3 bao4 。
- yuan4 zi3 ji4 zi4 jin1 ， shu1 tian2 shen1 zhong3 bo1 。
- ding4 li4 yao4 jian1 chi2 ， ju1 an1 jin3 wu2 zao4 。
- qing1 yun2 xin4 you3 ti1 ， wo3 yi3 wei4 qian2 dao3 。
- hou4 lai2 dang1 you3 ren2 ， gun3 gun3 ru2 xiang3 he2 。
- xi3 er3 hou4 kai3 yin1 ， jia1 jie2 po4 chui1 mao4 。
- hu1 tong2 ban4 chu3 ying1 ， wei4 zi3 zheng1 xi1 he4 。

## 注释

## 译文

## 赏析
