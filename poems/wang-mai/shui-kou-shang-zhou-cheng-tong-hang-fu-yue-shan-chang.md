---
id: wang-mai-shui-kou-shang-zhou-cheng-tong-hang-fu-yue-shan-chang
title: 水口上舟呈同行傅月山苌
titlePinyin: shui3 kou3 shang4 zhou1 cheng2 tong2 hang2 fu4 yue4 shan1 chang2
titleSlug: shui-kou-shang-zhou-cheng-tong-hang-fu-yue-shan-chang
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溯流上嵩江，江阔流益峻。
- 时方良月初，打头恶风信。
- 老翁把柂立，首叫尾必应。
- 大男前运篙，风激水还喷。
- 小男上拽纤，石行跲复奋。
- 后退辄丈寻，前跻不尺寸。
- 偪仄一堵中，危坐易慵困。
- 冷雨去复来，前山邈难认。
- 江天暮渐低，好风来一瞬。
- 帆饱去如飞，两程疑可并。
- 举杯嘱月山，凡物有定分。
- 壮年登王官，转盼更五闰。
- 星沙罹闵艰，日毂转颠顿。
- 方头忤时流，失脚落陷穽。
- 巧宦疾以驰，笑我拙而钝。
- 如登今日舟，易退难于进。
- 自知平生事，百欠无一剩。
- 饥寒驱出山，歌笑破群闷。
- 独有不自欺，心可与天印。
- 人为固多端，天定或能胜。
- 愿如晚来风，先逆后乃顺。
- 得酒且酌斟，升沉付天运。
- 有穷必有通，无喜亦无愠。

## 拼音
- su4 liu2 shang4 song1 jiang1 ， jiang1 kuo4 liu2 yi4 jun4 。
- shi2 fang1 liang2 yue4 chu1 ， da3 tou2 e4 feng1 xin4 。
- lao3 weng1 ba3 yi2 li4 ， shou3 jiao4 wei3 bi4 ying4 。
- da4 nan2 qian2 yun4 gao1 ， feng1 ji1 shui3 hai2 pen1 。
- xiao3 nan2 shang4 zhuai4 xian1 ， shi2 xing2 jia2 fu4 fen4 。
- hou4 tui4 zhe2 zhang4 xun2 ， qian2 ji1 bu4 chi3 cun4 。
- bi1 ze4 yi4 du3 zhong1 ， wei1 zuo4 yi4 yong1 kun4 。
- leng3 yu3 qu4 fu4 lai2 ， qian2 shan1 miao3 nan2 ren4 。
- jiang1 tian1 mu4 jian4 di1 ， hao3 feng1 lai2 yi2 shun4 。
- fan1 bao3 qu4 ru2 fei1 ， liang3 cheng2 yi2 ke3 bing4 。
- ju3 bei1 zhu3 yue4 shan1 ， fan2 wu4 you3 ding4 fen1 。
- zhuang4 nian2 deng1 wang2 guan1 ， zhuan3 pan4 geng4 wu3 run4 。
- xing1 sha1 li2 min3 jian1 ， ri4 gu1 zhuan3 dian1 dun4 。
- fang1 tou2 wu3 shi2 liu2 ， shi1 jiao3 luo4 xian4 jing3 。
- qiao3 huan4 ji2 yi3 chi2 ， xiao4 wo3 zhuo1 er2 dun4 。
- ru2 deng1 jin1 ri4 zhou1 ， yi4 tui4 nan2 yu2 jin4 。
- zi4 zhi1 ping2 sheng1 shi4 ， bai3 qian4 wu2 yi2 sheng4 。
- ji1 han2 qu1 chu1 shan1 ， ge1 xiao4 po4 qun2 men1 。
- du2 you3 bu2 zi4 qi1 ， xin1 ke3 yu3 tian1 yin4 。
- ren2 wei2 gu4 duo1 duan1 ， tian1 ding4 huo4 neng2 sheng4 。
- yuan4 ru2 wan3 lai2 feng1 ， xian1 ni4 hou4 nai3 shun4 。
- de2 jiu3 qie3 zhuo2 zhen1 ， sheng1 chen2 fu4 tian1 yun4 。
- you3 qiong2 bi4 you3 tong1 ， wu2 xi3 yi4 wu2 yun4 。

## 注释

## 译文

## 赏析
