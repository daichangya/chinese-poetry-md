---
id: wang-mai-ji-chen-shi-deng-yuan-long-shi-deng-shu-wen-dao-qie-ze-yu-bu-yi-shu-dang-d4bfc5d1
title: 寄陈士登元龙士登书问盗且责予不贻书当路为剪除计予方以罪归有言谁见省作诗谢之
titlePinyin: ji4 chen2 shi4 deng1 yuan2 long2 shi4 deng1 shu1 wen4 dao4 qie3 ze2 yu3 bu4 yi2 shu1 dang1 lu4 wei4 jian3 chu2 ji4 yu3 fang1 yi3 zui4 gui1 you3 yan2 shui2 jian4 sheng3 zuo4 shi1 xie4 zhi1
titleSlug: ji-chen-shi-deng-yuan-long-shi-deng-shu-wen-dao-qie-ze-yu-bu-yi-shu-dang-d4bfc5d1
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠悠我之思，东里陈惊坐。
- 更阑梦持环，昼永心摇纛。
- 一春苦风雨，我困南山饿。
- 君楼百尺高，头上天几大。
- 于我未忘情，更仆修夙好。
- 耿耿忧世怀，急于闻警报。
- 为怜上四州，豺虎正喧噪。
- 虐焰欲熏天，获人争斩剉。
- 将州岂不武，弃县如洟唾。
- 官军望而奔，所至徼宴犒。
- 邻境近忧惶，刁斗急巡逻。
- 君责我以书，何时乃高卧。
- 曷不出良筹，亟为当路告。
- 当局自能迷，看局当不蹉。
- 我壮君之言，义起千夫愞。
- 顾方谨三缄，此戒那可破。
- 诸贤各有谋，何欠侬一个。
- 君家昔太邱，能愧梁上盗。
- 毋为陈君短，此语更传播。
- 吾家昔彦方，能正屠牛暴。
- 勿使王君知，叩头甘谢过。
- 两家俱德门，今有若人么。
- 前时何岩警，召乱在县左。
- 頼君告少仙，全活几髫髦。
- 但推此仁心，古人不难到。
- 邻里贵有恩，急难相悯悼。
- 裂券蠲宿逋，减赀粜庄课。
- 肯令州中人，指我为奇货。
- 盗亦有道者，仁里敢桀骜。
- 忠信蛮貊行，岂弟神明劳。
- 我持一瓣香，日为苍生祷。
- 吾君甚爱民，恩德侔复帱。
- 社稷福灵长，妖氛行屏扫。
- 吾言非诞迂，有唱吾须和。

## 拼音
- you1 you1 wo3 zhi1 si1 ， dong1 li3 chen2 jing1 zuo4 。
- geng4 lan2 meng4 chi2 huan2 ， zhou4 yong3 xin1 yao2 dao4 。
- yi4 chun1 ku3 feng1 yu3 ， wo3 kun4 nan2 shan1 e4 。
- jun1 lou2 bai3 chi3 gao1 ， tou2 shang4 tian1 ji3 da4 。
- yu2 wo3 wei4 wang4 qing2 ， geng4 pu2 xiu1 su4 hao3 。
- geng3 geng3 you1 shi4 huai2 ， ji2 yu2 wen2 jing3 bao4 。
- wei4 lian2 shang4 si4 zhou1 ， chai2 hu3 zheng4 xuan1 zao4 。
- nüe4 yan4 yu4 xun1 tian1 ， huo4 ren2 zheng1 zhan3 cuo4 。
- jiang1 zhou1 qi3 bu4 wu3 ， qi4 xian4 ru2 yi2 tuo4 。
- guan1 jun1 wang4 er2 ben1 ， suo3 zhi4 jiao3 yan4 kao4 。
- lin2 jing4 jin4 you1 huang2 ， diao1 dou4 ji2 xun2 luo2 。
- jun1 ze2 wo3 yi3 shu1 ， he2 shi2 nai3 gao1 wo4 。
- he2 bu4 chu1 liang2 chou2 ， ji2 wei4 dang1 lu4 gao4 。
- dang1 ju2 zi4 neng2 mi2 ， kan4 ju2 dang1 bu4 cuo1 。
- wo3 zhuang4 jun1 zhi1 yan2 ， yi4 qi3 qian1 fu1 nuo4 。
- gu4 fang1 jin3 san1 jian1 ， ci3 jie4 na4 ke3 po4 。
- zhu1 xian2 ge4 you3 mou2 ， he2 qian4 nong2 yi2 ge4 。
- jun1 jia1 xi1 tai4 qiu1 ， neng2 kui4 liang2 shang4 dao4 。
- wu2 wei4 chen2 jun1 duan3 ， ci3 yu3 geng4 chuan2 bo1 。
- wu2 jia1 xi1 yan4 fang1 ， neng2 zheng4 tu2 niu2 bao4 。
- wu4 shi3 wang2 jun1 zhi1 ， kou4 tou2 gan1 xie4 guo4 。
- liang3 jia1 ju4 de2 men2 ， jin1 you3 ruo4 ren2 me0 。
- qian2 shi2 he2 yan2 jing3 ， zhao4 luan4 zai4 xian4 zuo3 。
- lai4 jun1 gao4 shao3 xian1 ， quan2 huo2 ji3 tiao2 mao2 。
- dan4 tui1 ci3 ren2 xin1 ， gu3 ren2 bu4 nan2 dao4 。
- lin2 li3 gui4 you3 en1 ， ji2 nan2 xiang1 min3 dao4 。
- lie4 quan4 juan1 su4 bu1 ， jian3 zi1 tiao4 zhuang1 ke4 。
- ken3 ling4 zhou1 zhong1 ren2 ， zhi3 wo3 wei4 qi2 huo4 。
- dao4 yi4 you3 dao4 zhe3 ， ren2 li3 gan3 jie2 ao4 。
- zhong1 xin4 man2 mo4 xing2 ， qi3 di4 shen2 ming2 lao2 。
- wo3 chi2 yi2 ban4 xiang1 ， ri4 wei4 cang1 sheng1 dao3 。
- wu2 jun1 shen4 ai4 min2 ， en1 de2 mou2 fu4 chou2 。
- she4 ji4 fu2 ling2 chang2 ， yao1 fen1 xing2 ping2 sao3 。
- wu2 yan2 fei1 dan4 yu1 ， you3 chang4 wu2 xu1 he2 。

## 注释

## 译文

## 赏析
