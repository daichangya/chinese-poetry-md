---
id: wang-mai-zeng-tan-xing-da-shi
title: 赠谈星达士
titlePinyin: zeng4 tan2 xing1 da2 shi4
titleSlug: zeng-tan-xing-da-shi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 列肆竞谈星，谬者十八九。
- 达士何许人，俦中推好手。
- 精步宿罗胸，纵谈鬼擘口。
- 技绝固招穷，鹑衣不掩肘。
- 朅来访臞翁，意欲相击扣。
- 翁命翁自知，不问子休咎。
- 苍生命甚危，子亦知乎否。
- 魏阙妖狐翔，吴江水兽吼。
- 冯夷肆陆梁，富媪难载负。
- 强寇噬边州，湖堧经践蹂。
- 王师战且弱，钺钝甲兵朽。
- 流民满江𣸣，沟洫纷骸髅。
- 京米贵于金，十千可一斗。
- 暮夜光烛天，彗星大于帚。
- 灾眚此非常，其敢饮以酒。
- 都人极皇皇，如鱼惊在笱。
- 国脉眇一丝，病固有从受。
- 西山薨于前，鹤山继于后。
- 洪蒋与李徐，俱作修文友。
- 吴讣漫塘翁，广哭菊坡叟。
- 天为国生贤，福贤理宜厚。
- 何事数巨公，不为国耆耉。
- 周堪刘向亡，老光握灵寿。
- 元城了翁去，贼京得皓首。
- 贤者今余几，其生皆不偶。
- 或入在朝廷，或出为牧守。
- 或未脱丹书，或犹耕岩薮。
- 烦子布星躔，为余细分剖。
- 孰可坐庙堂，孰竟死田亩。
- 孰坚如松篁，孰脆如蒲柳。
- 天如祚吾宋，存者必长久。
- 狂生何能为，自分安老丑。
- 无地堪植锥，仰空长击缶。
- 昂藏作丈夫，谄佞羞妾妇。
- 宁可效熊经，不出随狗苟。
- 但愿世道宁，天宇息尘垢。
- 廷无𪫺壬人，周召置左右。
- 边无儿戏军，廉蔺善攻取。
- 庶几老余生，官职乎何有。
- 闲日教子书，不教子学走。

## 拼音
- lie4 si4 jing4 tan2 xing1 ， miu4 zhe3 shi2 ba1 jiu3 。
- da2 shi4 he2 xu3 ren2 ， chou2 zhong1 tui1 hao3 shou3 。
- jing1 bu4 su4 luo2 xiong1 ， zong4 tan2 gui3 bo4 kou3 。
- ji4 jue2 gu4 zhao1 qiong2 ， chun2 yi1 bu4 yan3 zhou3 。
- qie4 lai2 fang3 qu2 weng1 ， yi4 yu4 xiang1 ji1 kou4 。
- weng1 ming4 weng1 zi4 zhi1 ， bu2 wen4 zi3 xiu1 jiu4 。
- cang1 sheng1 ming4 shen4 wei1 ， zi3 yi4 zhi1 hu1 fou3 。
- wei4 que1 yao1 hu2 xiang2 ， wu2 jiang1 shui3 shou4 hou3 。
- feng2 yi2 si4 lu4 liang2 ， fu4 ao3 nan2 zai3 fu4 。
- qiang2 kou4 shi4 bian1 zhou1 ， hu2 ruan2 jing1 jian4 rou2 。
- wang2 shi1 zhan4 qie3 ruo4 ， yue4 dun4 jia3 bing1 xiu3 。
- liu2 min2 man3 jiang1 fen2 ， gou1 xu4 fen1 hai2 lou2 。
- jing1 mi3 gui4 yu2 jin1 ， shi2 qian1 ke3 yi4 dou3 。
- mu4 ye4 guang1 zhu2 tian1 ， hui4 xing1 da4 yu2 zhou3 。
- zai1 sheng3 ci3 fei1 chang2 ， qi2 gan3 yin3 yi3 jiu3 。
- dou1 ren2 ji2 huang2 huang2 ， ru2 yu2 jing1 zai4 gou3 。
- guo2 mai4 miao3 yi4 si1 ， bing4 gu4 you3 cong2 shou4 。
- xi1 shan1 hong1 yu2 qian2 ， he4 shan1 ji4 yu2 hou4 。
- hong2 jiang3 yu3 li3 xu2 ， ju4 zuo4 xiu1 wen2 you3 。
- wu2 fu4 man4 tang2 weng1 ， guang3 ku1 ju2 po1 sou3 。
- tian1 wei4 guo2 sheng1 xian2 ， fu2 xian2 li3 yi2 hou4 。
- he2 shi4 shu4 ju4 gong1 ， bu2 wei4 guo2 qi2 gou3 。
- zhou1 kan1 liu2 xiang4 wang2 ， lao3 guang1 wo4 ling2 shou4 。
- yuan2 cheng2 le0 weng1 qu4 ， zei2 jing1 de2 hao4 shou3 。
- xian2 zhe3 jin1 yu2 ji3 ， qi2 sheng1 jie1 bu4 ou3 。
- huo4 ru4 zai4 chao2 ting2 ， huo4 chu1 wei4 mu4 shou3 。
- huo4 wei4 tuo1 dan1 shu1 ， huo4 you2 geng1 yan2 sou3 。
- fan2 zi3 bu4 xing1 chan2 ， wei4 yu2 xi4 fen1 pou1 。
- shu2 ke3 zuo4 miao4 tang2 ， shu2 jing4 si3 tian2 mu3 。
- shu2 jian1 ru2 song1 huang2 ， shu2 cui4 ru2 pu2 liu3 。
- tian1 ru2 zuo4 wu2 song4 ， cun2 zhe3 bi4 chang2 jiu3 。
- kuang2 sheng1 he2 neng2 wei4 ， zi4 fen1 an1 lao3 chou3 。
- wu2 di4 kan1 zhi2 zhui1 ， yang3 kong1 chang2 ji1 fou3 。
- ang2 cang2 zuo4 zhang4 fu0 ， chan3 ning4 xiu1 qie4 fu4 。
- ning4 ke3 xiao4 xiong2 jing1 ， bu4 chu1 sui2 gou3 gou3 。
- dan4 yuan4 shi4 dao4 ning2 ， tian1 yu3 xi1 chen2 gou4 。
- ting2 wu2 𪫺 ren2 ren2 ， zhou1 zhao4 zhi4 zuo3 you4 。
- bian1 wu2 er2 xi4 jun1 ， lian2 lin4 shan4 gong1 qu3 。
- shu4 ji1 lao3 yu2 sheng1 ， guan1 zhi2 hu1 he2 you3 。
- xian2 ri4 jiao4 zi3 shu1 ， bu2 jiao4 zi3 xue2 zou3 。

## 注释

## 译文

## 赏析
