---
id: wang-mai-jia-xu-jiu-yue-ri-you-shi-zhi-ji-yi-san-shi-yun
title: 甲戌九月日有食之纪异三十韵
titlePinyin: jia3 xu1 jiu3 yue4 ri4 you3 shi2 zhi1 ji4 yi4 san1 shi2 yun4
titleSlug: jia-xu-jiu-yue-ri-you-shi-zhi-ji-yi-san-shi-yun
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 甲戌九月秋，朔旦见灾眚。
- 孛彗犯太阳，凄凄如月冷。
- 方其始亏时，宛然虫食皿。
- 食之至于既，当空悬黑餠。
- 髣髴存轮圈，中陷犹枯井。
- 云间星昼见，草木森弄影。
- 天地寂无声，疑似非人境。
- 问之道旁翁，欲语喉先哽。
- 翁今九十余，眼未见此景。
- 爰有虮虱臣，拜跪泪沾领。
- 天高听则卑，宜鉴愚臣请。
- 日者阳之宗，千古光常炳。
- 此日何不臧，臣心忧耿耿。
- 或者天爱君，先事示之警。
- 流金为汤戒，洚水为尧儆。
- 虽重一时忧，何伤天历永。
- 吾君今尧汤，四海元元幸。
- 公道大开明，朝列肃而整。
- 祇恐万一间，左右容𪫺悻。
- 方秋阴用事，阳微阴渐逞。
- 不去谗慝根，惧作忠良穽。
- 天乃出怪异，意欲悟观省。
- 吾国必有人，伏蒲输骨鲠。
- 吾君必开纳，小心知畏谨。
- 阳政必日修，阴邪必痛屏。
- 天其终仁爱，悔过在俄顷。
- 大叫天上人，齐唤金乌醒。

## 拼音
- jia3 xu1 jiu3 yue4 qiu1 ， shuo4 dan4 jian4 zai1 sheng3 。
- bei4 hui4 fan4 tai4 yang2 ， qi1 qi1 ru2 yue4 leng3 。
- fang1 qi2 shi3 kui1 shi2 ， wan3 ran2 chong2 shi2 min3 。
- shi2 zhi1 zhi4 yu2 ji4 ， dang1 kong1 xuan2 hei1 bing3 。
- fang3 fu2 cun2 lun2 quan1 ， zhong1 xian4 you2 ku1 jing3 。
- yun2 jian1 xing1 zhou4 jian4 ， cao3 mu4 sen1 nong4 ying3 。
- tian1 di4 ji4 wu2 sheng1 ， yi2 si4 fei1 ren2 jing4 。
- wen4 zhi1 dao4 pang2 weng1 ， yu4 yu3 hou2 xian1 geng3 。
- weng1 jin1 jiu3 shi2 yu2 ， yan3 wei4 jian4 ci3 jing3 。
- yuan2 you3 ji3 shi1 chen2 ， bai4 gui4 lei4 zhan1 ling3 。
- tian1 gao1 ting1 ze2 bei1 ， yi2 jian4 yu2 chen2 qing3 。
- ri4 zhe3 yang2 zhi1 zong1 ， qian1 gu3 guang1 chang2 bing3 。
- ci3 ri4 he2 bu4 zang1 ， chen2 xin1 you1 geng3 geng3 。
- huo4 zhe3 tian1 ai4 jun1 ， xian1 shi4 shi4 zhi1 jing3 。
- liu2 jin1 wei4 tang1 jie4 ， jiang4 shui3 wei4 yao2 jing3 。
- sui1 zhong4 yi4 shi2 you1 ， he2 shang1 tian1 li4 yong3 。
- wu2 jun1 jin1 yao2 tang1 ， si4 hai3 yuan2 yuan2 xing4 。
- gong1 dao4 da4 kai1 ming2 ， chao2 lie4 su4 er2 zheng3 。
- qi2 kong3 wan4 yi1 jian1 ， zuo3 you4 rong2 𪫺 xing4 。
- fang1 qiu1 yin1 yong4 shi4 ， yang2 wei1 yin1 jian4 cheng3 。
- bu2 qu4 chan2 te4 gen1 ， ju4 zuo4 zhong1 liang2 jing3 。
- tian1 nai3 chu1 guai4 yi4 ， yi4 yu4 wu4 guan1 sheng3 。
- wu2 guo2 bi4 you3 ren2 ， fu2 pu2 shu1 gu3 geng3 。
- wu2 jun1 bi4 kai1 na4 ， xiao3 xin1 zhi1 wei4 jin3 。
- yang2 zheng4 bi4 ri4 xiu1 ， yin1 xie2 bi4 tong4 ping2 。
- tian1 qi2 zhong1 ren2 ai4 ， hui3 guo4 zai4 e2 qing3 。
- da4 jiao4 tian1 shang4 ren2 ， qi2 huan4 jin1 wu1 xing3 。

## 注释

## 译文

## 赏析
