---
id: wang-mai-jian-fu-zhai-chen-si-cheng-zi-biao-fu-zhi-cheng-bing-cheng-zhen-xi-shan
title: 简复斋陈寺丞子表夫知丞并呈真西山
titlePinyin: jian3 fu4 zhai1 chen2 si4 cheng2 zi3 biao3 fu1 zhi1 cheng2 bing4 cheng2 zhen1 xi1 shan1
titleSlug: jian-fu-zhai-chen-si-cheng-zi-biao-fu-zhi-cheng-bing-cheng-zhen-xi-shan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 复斋吾之师，高山俨标致。
- 仆尝函丈间，乞得四箴字。
- 及来仕京华，登门愿受记。
- 复斋首肯之，赠言简而毅。
- 杀身可成仁，舍生甘取义。
- 此生尚可轻，圭黍眇爵位。
- 仆退书之绅，隽永言有味。
- 充员京兆幕，万一可行志。
- 赧颜斥吏胥，冷眼视权贵。
- 婉婳孤无朋，旁观辄相忌。
- 朝肆缉缉谗，暮遭申申詈。
- 圣主初临轩，不才叨考试。
- 诸贤惮生语，一律爱软媚。
- 我喜众所惊，人取我必弃。
- 间有植私恩，了不恤公议。
- 枘凿不相投，罟擭焉得避。
- 襆被去候潮，襁褓有幼稚。
- 少需辰之良，解缆辞清渭。
- 邂逅复斋子，入京方卸辔。
- 为言东湖上，英才日以萃。
- 穷伊洛渊源，传紫阳位置。
- 要使莆三邑，薰为善良地。
- 仆也间斯言，归心生两翅。
- 平生真西山，赤心爱善类。
- 诲我以沉潜，意同言小异。
- 二公负名节，可望不可企。
- 勇退在盛年，高卧看儿戏。
- 我行拜二公，颜面傥无愧。
- 作诗欠硬语，呈似贤昆季。
- 谨勿示他人，恐为吾党累。

## 拼音
- fu4 zhai1 wu2 zhi1 shi1 ， gao1 shan1 yan3 biao1 zhi4 。
- pu2 chang2 han2 zhang4 jian1 ， qi3 de2 si4 zhen1 zi4 。
- ji2 lai2 shi4 jing1 hua2 ， deng1 men2 yuan4 shou4 ji4 。
- fu4 zhai1 shou3 ken3 zhi1 ， zeng4 yan2 jian3 er2 yi4 。
- sha1 shen1 ke3 cheng2 ren2 ， she4 sheng1 gan1 qu3 yi4 。
- ci3 sheng1 shang4 ke3 qing1 ， gui1 shu3 miao3 jue2 wei4 。
- pu2 tui4 shu1 zhi1 shen1 ， juan4 yong3 yan2 you3 wei4 。
- chong1 yuan2 jing1 zhao4 mu4 ， wan4 yi1 ke3 xing2 zhi4 。
- nan3 yan2 chi4 li4 xu1 ， leng3 yan3 shi4 quan2 gui4 。
- wan3 hua4 gu1 wu2 peng2 ， pang2 guan1 zhe2 xiang1 ji4 。
- chao2 si4 ji1 ji1 chan2 ， mu4 zao1 shen1 shen1 li4 。
- sheng4 zhu3 chu1 lin2 xuan1 ， bu4 cai2 dao1 kao3 shi4 。
- zhu1 xian2 dan4 sheng1 yu3 ， yi2 lü4 ai4 ruan3 mei4 。
- wo3 xi3 zhong4 suo3 jing1 ， ren2 qu3 wo3 bi4 qi4 。
- jian1 you3 zhi2 si1 en1 ， liao3 bu2 xu4 gong1 yi4 。
- rui4 zao2 bu4 xiang1 tou2 ， gu3 huo4 yan1 de2 bi4 。
- fu2 bei4 qu4 hou4 chao2 ， qiang3 bao3 you3 you4 zhi4 。
- shao3 xu1 chen2 zhi1 liang2 ， jie3 lan3 ci2 qing1 wei4 。
- xie4 hou4 fu4 zhai1 zi3 ， ru4 jing1 fang1 xie4 pei4 。
- wei4 yan2 dong1 hu2 shang4 ， ying1 cai2 ri4 yi3 cui4 。
- qiong2 yi1 luo4 yuan1 yuan2 ， chuan2 zi3 yang2 wei4 zhi4 。
- yao4 shi3 pu2 san1 yi4 ， xun1 wei4 shan4 liang2 di4 。
- pu2 ye3 jian1 si1 yan2 ， gui1 xin1 sheng1 liang3 chi4 。
- ping2 sheng1 zhen1 xi1 shan1 ， chi4 xin1 ai4 shan4 lei4 。
- hui4 wo3 yi3 chen2 qian2 ， yi4 tong2 yan2 xiao3 yi4 。
- er4 gong1 fu4 ming2 jie2 ， ke3 wang4 bu4 ke3 qi3 。
- yong3 tui4 zai4 sheng4 nian2 ， gao1 wo4 kan4 er2 xi4 。
- wo3 xing2 bai4 er4 gong1 ， yan2 mian4 tang3 wu2 kui4 。
- zuo4 shi1 qian4 ying4 yu3 ， cheng2 si4 xian2 kun1 ji4 。
- jin3 wu4 shi4 ta1 ren2 ， kong3 wei4 wu2 dang3 lei4 。

## 注释

## 译文

## 赏析
