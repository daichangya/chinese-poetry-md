---
id: wang-mai-bie-yong-fu-zhang-jing-shan
title: 别永福张景山
titlePinyin: bie2 yong3 fu2 zhang1 jing3 shan1
titleSlug: bie-yong-fu-zhang-jing-shan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我友满天下，面交如斗量。
- 最晚得张子，群中孤凤凰。
- 秀气分高盖，妙年侔洛阳。
- 趋向颇近道，才具已老苍。
- 兰若参文盟，过眼五月彊。
- 别我求赠言，握手吐肝肠。
- 学贵根书茂，积贮焉可忘。
- 如行千里路，须具三月粮。
- 文亦有活法，先使意气张。
- 如破勍敌垒，须擒贼中王。
- 子家蔼文献，庭砌多琳琅。
- 归欤力种绩，宜亲师友良。
- 植本日以大，养气日以昌。
- 学丰敷为文，如富出所藏。
- 襟期要荦荦，俗物徒茫茫。
- 他日泉石下，候气视北方。
- 知有滔滔者，非予谁其当。

## 拼音
- wo3 you3 man3 tian1 xia4 ， mian4 jiao1 ru2 dou4 liang2 。
- zui4 wan3 de2 zhang1 zi3 ， qun2 zhong1 gu1 feng4 huang2 。
- xiu4 qi4 fen1 gao1 gai4 ， miao4 nian2 mou2 luo4 yang2 。
- qu1 xiang4 po1 jin4 dao4 ， cai2 ju4 yi3 lao3 cang1 。
- lan2 ruo4 can1 wen2 meng2 ， guo4 yan3 wu3 yue4 qiang2 。
- bie2 wo3 qiu2 zeng4 yan2 ， wo4 shou3 tu3 gan1 chang2 。
- xue2 gui4 gen1 shu1 mao4 ， ji1 zhu4 yan1 ke3 wang4 。
- ru2 xing2 qian1 li3 lu4 ， xu1 ju4 san1 yue4 liang2 。
- wen2 yi4 you3 huo2 fa3 ， xian1 shi3 yi4 qi4 zhang1 。
- ru2 po4 qing2 di2 lei3 ， xu1 qin2 zei2 zhong1 wang2 。
- zi3 jia1 ai3 wen2 xian4 ， ting2 qi4 duo1 lin2 lang2 。
- gui1 yu2 li4 zhong3 ji4 ， yi2 qin1 shi1 you3 liang2 。
- zhi2 ben3 ri4 yi3 da4 ， yang3 qi4 ri4 yi3 chang1 。
- xue2 feng1 fu1 wei4 wen2 ， ru2 fu4 chu1 suo3 cang2 。
- jin1 qi1 yao4 luo4 luo4 ， su2 wu4 tu2 mang2 mang2 。
- ta1 ri4 quan2 shi2 xia4 ， hou4 qi4 shi4 bei3 fang1 。
- zhi1 you3 tao1 tao1 zhe3 ， fei1 yu3 shui2 qi2 dang1 。

## 注释

## 译文

## 赏析
