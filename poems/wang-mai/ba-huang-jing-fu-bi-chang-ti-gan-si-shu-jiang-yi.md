---
id: wang-mai-ba-huang-jing-fu-bi-chang-ti-gan-si-shu-jiang-yi
title: 跋黄京甫必昌提干四书讲义
titlePinyin: ba2 huang2 jing1 fu3 bi4 chang1 ti2 gan4 si4 shu1 jiang3 yi4
titleSlug: ba-huang-jing-fu-bi-chang-ti-gan-si-shu-jiang-yi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾友黄京甫，器资厚以浑。
- 自了场屋债，徧参诸老门。
- 四书不释手，日旰忘晨飧。
- 超悟到圣处，不能忘于言。
- 序讲凡五篇，字字比玙璠。
- 伊洛有心印，传受百圣源。
- 紫阳有心灯，瞩破万世昏。
- 得君再䌷绎，提要钩其玄。
- 如印一洗涤，篆籀宛然存。
- 如灯增膏油，光焰大且繁。
- 我昔从师友，是书粗讨论。
- 老大学不进，德性焉能尊。
- 因君重感慨，旧闻日当温。
- 愿言剪枝叶，作意事本根。

## 拼音
- wu2 you3 huang2 jing1 fu3 ， qi4 zi1 hou4 yi3 hun2 。
- zi4 le0 chang3 wu1 zhai4 ， bian4 can1 zhu1 lao3 men2 。
- si4 shu1 bu2 shi4 shou3 ， ri4 gan4 wang4 chen2 sun1 。
- chao1 wu4 dao4 sheng4 chu4 ， bu4 neng2 wang4 yu2 yan2 。
- xu4 jiang3 fan2 wu3 pian1 ， zi4 zi4 bi3 yu2 fan2 。
- yi1 luo4 you3 xin1 yin4 ， chuan2 shou4 bai3 sheng4 yuan2 。
- zi3 yang2 you3 xin1 deng1 ， zhu3 po4 wan4 shi4 hun1 。
- de2 jun1 zai4 䌷 yi4 ， ti2 yao4 gou1 qi2 xuan2 。
- ru2 yin4 yi4 xi3 di2 ， zhuan4 zhou4 wan3 ran2 cun2 。
- ru2 deng1 zeng1 gao1 you2 ， guang1 yan4 da4 qie3 fan2 。
- wo3 xi1 cong2 shi1 you3 ， shi4 shu1 cu1 tao3 lun4 。
- lao3 da4 xue2 bu2 jin4 ， de2 xing4 yan1 neng2 zun1 。
- yin1 jun1 zhong4 gan3 kai3 ， jiu4 wen2 ri4 dang1 wen1 。
- yuan4 yan2 jian3 zhi1 ye4 ， zuo4 yi4 shi4 ben3 gen1 。

## 注释

## 译文

## 赏析
