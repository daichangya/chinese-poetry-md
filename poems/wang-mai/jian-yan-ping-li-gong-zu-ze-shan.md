---
id: wang-mai-jian-yan-ping-li-gong-zu-ze-shan
title: 简延平李公足择善
titlePinyin: jian3 yan2 ping2 li3 gong1 zu2 ze2 shan4
titleSlug: jian-yan-ping-li-gong-zu-ze-shan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人重相思，千里且命驾。
- 我家去游洋，相望才四舍。
- 偃息岂不思，吉服讵可借。
- 惟凭一雁翔，敢望双凫下。
- 日者闻琴堂，墨绶将解卸。
- 东阁领群英，胜游当首夏。
- 惠然访九仙，云物争迎迓。
- 拂石纳晚凉，秉烛娱清夜。
- 吉碑共摩挲，吉梦相矜诧。
- 物色故老言，赤鲤何年化。
- 题诗富锦囊，仙境为增价。
- 是地近吾庐，过从何未暇。
- 初传尚半疑，后信良多讶。
- 世态如浮云，炎凉更代谢。
- 高谊定不然，寄声来慰藉。

## 拼音
- xi1 ren2 zhong4 xiang1 si1 ， qian1 li3 qie3 ming4 jia4 。
- wo3 jia1 qu4 you2 yang2 ， xiang1 wang4 cai2 si4 she4 。
- yan3 xi1 qi3 bu4 si1 ， ji2 fu2 ju4 ke3 jie4 。
- wei2 ping2 yi2 yan4 xiang2 ， gan3 wang4 shuang1 fu2 xia4 。
- ri4 zhe3 wen2 qin2 tang2 ， mo4 shou4 jiang1 jie3 xie4 。
- dong1 ge2 ling3 qun2 ying1 ， sheng4 you2 dang1 shou3 xia4 。
- hui4 ran2 fang3 jiu3 xian1 ， yun2 wu4 zheng1 ying2 ya4 。
- fu2 shi2 na4 wan3 liang2 ， bing3 zhu2 yu2 qing1 ye4 。
- ji2 bei1 gong4 mo2 suo1 ， ji2 meng4 xiang1 jin1 cha4 。
- wu4 se4 gu4 lao3 yan2 ， chi4 li3 he2 nian2 hua4 。
- ti2 shi1 fu4 jin3 nang2 ， xian1 jing4 wei4 zeng1 jia4 。
- shi4 di4 jin4 wu2 lu2 ， guo4 cong2 he2 wei4 xia2 。
- chu1 chuan2 shang4 ban4 yi2 ， hou4 xin4 liang2 duo1 ya4 。
- shi4 tai4 ru2 fu2 yun2 ， yan2 liang2 geng4 dai4 xie4 。
- gao1 yi4 ding4 bu4 ran2 ， ji4 sheng1 lai2 wei4 jie4 。

## 注释

## 译文

## 赏析
