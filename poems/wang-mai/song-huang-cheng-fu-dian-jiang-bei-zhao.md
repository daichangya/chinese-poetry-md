---
id: wang-mai-song-huang-cheng-fu-dian-jiang-bei-zhao
title: 送黄成甫殿讲被召
titlePinyin: song4 huang2 cheng2 fu3 dian4 jiang3 bei4 zhao4
titleSlug: song-huang-cheng-fu-dian-jiang-bei-zhao
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泉为闽望郡，山海来航梯。
- 琛贡交异域，珠贝象玳瓈。
- 腥风易涴人，浊如雨后泥。
- 不屑受点污，除非辟尘犀。
- 南渡贤太守，前称王梅溪。
- 中间西山真，后有苕川倪。
- 近岁李竹湖，四贤玉雪齐。
- 他守非不贤，多以欲境迷。
- 一罅苟可投，趋者由旁蹊。
- 利心长萌蘗，公道生蒺藜。
- 鸮见腐鼠吓，凤甘梧桐栖。
- 物性殊洁秽，人品随高低。
- 君侯第一人，壮气干虹蜺。
- 天墀一长鸣，万马不敢嘶。
- 为州上异最，趋觐下宸奎。
- 归装试检点，定无南物赍。
- 时艰方急贤，君命焉可稽。
- 巨舰方解维，穹车正发𫐐。
- 忆昔端平初，众正咸登跻。
- 如人堕梦境，忽听警旦鸡。
- 云何不常泰，一变成孤睽。
- 大老遽沦谢，善类谁提撕。
- 菊坡未起南，鹤山斥归西。
- 朽屋费撑拄，洪流欠障隄。
- 蜀道横豺虎，边城喧皷鼙。
- 流民满京辅，沟壑填髫倪。
- 弊事非一端，言之重酸凄。
- 医国要大药，去膜须金篦。
- 君子与小人，却是一巨题。
- 愿为君子者，名检身自褆。
- 皎然不可玷，琳琅别介圭。
- 凛然不可犯，贞女处幽闺。
- 必服群小心，始去禾中稊。
- 义利生一念，治乱分两畦。
- 老我以狂故，屡为语穽挤。
- 朝行辞鹓鹭，野性便凫鹥。
- 附热耻翕翕，耐寒甘凄凄。
- 荷君不世情，犹念故人绨。
- 红絮正飞零，绿阴被长堤。
- 送客洛阳桥，春风逐马蹄。
- 相期在远大，不敢惜分携。

## 拼音
- quan2 wei4 min3 wang4 jun4 ， shan1 hai3 lai2 hang2 ti1 。
- chen1 gong4 jiao1 yi4 yu4 ， zhu1 bei4 xiang4 dai4 li2 。
- xing1 feng1 yi4 wo4 ren2 ， zhuo2 ru2 yu3 hou4 ni2 。
- bu2 xie4 shou4 dian3 wu1 ， chu2 fei1 pi4 chen2 xi1 。
- nan2 du4 xian2 tai4 shou3 ， qian2 cheng1 wang2 mei2 xi1 。
- zhong1 jian1 xi1 shan1 zhen1 ， hou4 you3 tiao2 chuan1 ni2 。
- jin4 sui4 li3 zhu2 hu2 ， si4 xian2 yu4 xue3 qi2 。
- ta1 shou3 fei1 bu4 xian2 ， duo1 yi3 yu4 jing4 mi2 。
- yi2 xia4 gou3 ke3 tou2 ， qu1 zhe3 you2 pang2 qi1 。
- li4 xin1 chang2 meng2 bo4 ， gong1 dao4 sheng1 ji2 li2 。
- xiao1 jian4 fu3 shu3 xia4 ， feng4 gan1 wu2 tong2 qi1 。
- wu4 xing4 shu1 jie2 hui4 ， ren2 pin3 sui2 gao1 di1 。
- jun1 hou2 di4 yi1 ren2 ， zhuang4 qi4 gan1 hong2 ni2 。
- tian1 chi2 yi4 chang2 ming2 ， wan4 ma3 bu4 gan3 si1 。
- wei4 zhou1 shang4 yi4 zui4 ， qu1 jin4 xia4 chen2 kui2 。
- gui1 zhuang1 shi4 jian3 dian3 ， ding4 wu2 nan2 wu4 ji1 。
- shi2 jian1 fang1 ji2 xian2 ， jun1 ming4 yan1 ke3 ji1 。
- ju4 jian4 fang1 jie3 wei2 ， qiong2 che1 zheng4 fa1 ni2 。
- yi4 xi1 duan1 ping2 chu1 ， zhong4 zheng4 xian2 deng1 ji1 。
- ru2 ren2 duo4 meng4 jing4 ， hu1 ting1 jing3 dan4 ji1 。
- yun2 he2 bu4 chang2 tai4 ， yi2 bian4 cheng2 gu1 kui2 。
- da4 lao3 ju4 lun2 xie4 ， shan4 lei4 shui2 ti2 si1 。
- ju2 po1 wei4 qi3 nan2 ， he4 shan1 chi4 gui1 xi1 。
- xiu3 wu1 fei4 cheng1 zhu3 ， hong2 liu2 qian4 zhang4 di1 。
- shu3 dao4 heng2 chai2 hu3 ， bian1 cheng2 xuan1 gu3 pi2 。
- liu2 min2 man3 jing1 fu3 ， gou1 he4 tian2 tiao2 ni2 。
- bi4 shi4 fei1 yi4 duan1 ， yan2 zhi1 zhong4 suan1 qi1 。
- yi1 guo2 yao4 da4 yao4 ， qu4 mo2 xu1 jin1 bi4 。
- jun1 zi3 yu3 xiao3 ren2 ， que4 shi4 yi2 ju4 ti2 。
- yuan4 wei4 jun1 zi3 zhe3 ， ming2 jian3 shen1 zi4 ti2 。
- jiao3 ran2 bu4 ke3 dian4 ， lin2 lang2 bie2 jie4 gui1 。
- lin3 ran2 bu4 ke3 fan4 ， zhen1 nü3 chu4 you1 gui1 。
- bi4 fu2 qun2 xiao3 xin1 ， shi3 qu4 he2 zhong1 ti2 。
- yi4 li4 sheng1 yi2 nian4 ， zhi4 luan4 fen1 liang3 qi2 。
- lao3 wo3 yi3 kuang2 gu4 ， lü3 wei4 yu3 jing3 ji3 。
- chao2 xing2 ci2 yuan1 lu4 ， ye3 xing4 bian4 fu2 yi1 。
- fu4 re4 chi3 xi1 xi1 ， nai4 han2 gan1 qi1 qi1 。
- he2 jun1 bu2 shi4 qing2 ， you2 nian4 gu4 ren2 ti2 。
- hong2 xu4 zheng4 fei1 ling2 ， lü4 yin1 bei4 chang2 di1 。
- song4 ke4 luo4 yang2 qiao2 ， chun1 feng1 zhu2 ma3 ti2 。
- xiang1 qi1 zai4 yuan3 da4 ， bu4 gan3 xi1 fen1 xie2 。

## 注释

## 译文

## 赏析
