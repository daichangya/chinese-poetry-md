---
id: wang-mai-zeng-guo-wu-xing
title: 赠郭五星
titlePinyin: zeng4 guo1 wu3 xing1
titleSlug: zeng-guo-wu-xing
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五陵豪家轻薄儿，骄傲成癖不可医。
- 挥金买笑红尘市，老死不晓寒与饥。
- 囊萤案雪单贫士，杯水生涯北窗里。
- 途穷山鬼恣揶揄，命压人头提不起。
- 郭君昔从先人游，万丈壮气横高秋。
- 天无老眼不见录，匆匆白了少年头。
- 一日访余道艰窭，杯酒未阑泪如雨。
- 揲蓍有术金不换，鹑衣百结无人补。
- 我闻君语鼻亦酸，误身直是坐儒冠。
- 英雄未遇隠于卜，时人莫作白眼看。

## 拼音
- wu3 ling2 hao2 jia1 qing1 bo2 er2 ， jiao1 ao4 cheng2 pi3 bu4 ke3 yi1 。
- hui1 jin1 mai3 xiao4 hong2 chen2 shi4 ， lao3 si3 bu4 xiao3 han2 yu3 ji1 。
- nang2 ying2 an4 xue3 dan1 pin2 shi4 ， bei1 shui3 sheng1 ya2 bei3 chuang1 li3 。
- tu2 qiong2 shan1 gui3 zi4 ye2 yu2 ， ming4 ya1 ren2 tou2 ti2 bu4 qi3 。
- guo1 jun1 xi1 cong2 xian1 ren2 you2 ， wan4 zhang4 zhuang4 qi4 heng2 gao1 qiu1 。
- tian1 wu2 lao3 yan3 bu2 jian4 lu4 ， cong1 cong1 bai2 le0 shao4 nian2 tou2 。
- yi2 ri4 fang3 yu2 dao4 jian1 ju4 ， bei1 jiu3 wei4 lan2 lei4 ru2 yu3 。
- die2 shi1 you3 shu4 jin1 bu2 huan4 ， chun2 yi1 bai3 jie2 wu2 ren2 bu3 。
- wo3 wen2 jun1 yu3 bi2 yi4 suan1 ， wu4 shen1 zhi2 shi4 zuo4 ru2 guan1 。
- ying1 xiong2 wei4 yu4 yin3 yu2 bu3 ， shi2 ren2 mo4 zuo4 bai2 yan3 kan4 。

## 注释

## 译文

## 赏析
