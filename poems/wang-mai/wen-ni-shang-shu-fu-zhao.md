---
id: wang-mai-wen-ni-shang-shu-fu-zhao
title: 闻倪尚书赴诏
titlePinyin: wen2 ni2 shang4 shu1 fu4 zhao4
titleSlug: wen-ni-shang-shu-fu-zhao
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老倪昔以戆去国，时无一语为王留。
- 自从医国失扁鹊，民之瘼矣矧可瘳。
- 满朝争慕舌为柔，忍耻戴天事世仇。
- 间有一念及王事，祇能低头效楚囚。
- 汉家朝得一汲直，淮南即日干戈休。
- 夷甫清谈倡薄俗，坐视平陆沉神州。
- 残寇六年污京汴，群鱼假息釜中游。
- 陛下至仁一南北，天假机会忍不投。
- 顾盼左右求所倚，张仲孝友吾故侯。
- 亟下一纸起高卧，明堂一柱清庙球。
- 书生闻诏喜不寐，江左有人吾何忧。
- 翻思死者不可生，谁为中兴壮其猷。
- 未必军中有老范，且乞王所容居州。

## 拼音
- lao3 ni2 xi1 yi3 gang4 qu4 guo2 ， shi2 wu2 yi4 yu3 wei4 wang2 liu2 。
- zi4 cong2 yi1 guo2 shi1 bian3 que4 ， min2 zhi1 mo4 yi3 shen3 ke3 chou1 。
- man3 chao2 zheng1 mu4 she2 wei4 rou2 ， ren3 chi3 dai4 tian1 shi4 shi4 chou2 。
- jian1 you3 yi2 nian4 ji2 wang2 shi4 ， qi2 neng2 di1 tou2 xiao4 chu3 qiu2 。
- han4 jia1 chao2 de2 yi4 ji2 zhi2 ， huai2 nan2 ji2 ri4 gan1 ge1 xiu1 。
- yi2 fu3 qing1 tan2 chang4 bao2 su2 ， zuo4 shi4 ping2 lu4 chen2 shen2 zhou1 。
- can2 kou4 liu4 nian2 wu1 jing1 bian4 ， qun2 yu2 jia3 xi1 fu3 zhong1 you2 。
- bi4 xia4 zhi4 ren2 yi4 nan2 bei3 ， tian1 jia3 ji1 hui4 ren3 bu4 tou2 。
- gu4 pan4 zuo3 you4 qiu2 suo3 yi3 ， zhang1 zhong4 xiao4 you3 wu2 gu4 hou2 。
- ji2 xia4 yi4 zhi3 qi3 gao1 wo4 ， ming2 tang2 yi2 zhu4 qing1 miao4 qiu2 。
- shu1 sheng1 wen2 zhao4 xi3 bu2 mei4 ， jiang1 zuo3 you3 ren2 wu2 he2 you1 。
- fan1 si1 si3 zhe3 bu4 ke3 sheng1 ， shui2 wei4 zhong1 xing1 zhuang4 qi2 you2 。
- wei4 bi4 jun1 zhong1 you3 lao3 fan4 ， qie3 qi3 wang2 suo3 rong2 ju1 zhou1 。

## 注释

## 译文

## 赏析
