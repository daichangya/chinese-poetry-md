---
id: wang-mai-song-pu-shou-zhao-meng-jian-ru-gu-si-bo-wen-ling
title: 送莆守赵孟坚汝固司舶温陵
titlePinyin: song4 pu2 shou3 zhao4 meng4 jian1 ru3 gu4 si1 bo2 wen1 ling2
titleSlug: song-pu-shou-zhao-meng-jian-ru-gu-si-bo-wen-ling
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见有唐元结守舂陵，湘湖一道盗纵横。
- 独元所治一无犯，镇抚孤垒如金城。
- 又不见祁公曾作干州牧，移镇凤翔何迅速。
- 两州之民境上争，先把州麾后钧轴。
- 使君来莆全似元，精明旗帜张辕门。
- 威风惠雨相劘拂，鼠辈不敢闯吾藩。
- 使君去莆仍似杜，截镫遮留喧道路。
- 吾莆赤子方有依，泉何为者争吾父。
- 我将软语劳莆人，此地幸与泉为邻。
- 刁斗相闻邹近鲁，瘠肥不比越视秦。
- 使君风采压人望，莆亦倚泉为保障。
- 渠魁缚致藁街前，四野腥膻行涤荡。
- 长淮以北多风埃，社稷正倚经纶才。
- 出平西贼入衮绣，一韩一范何人哉。
- 书生自顾老无力，不能从公取俘馘。
- 愿将诗颂纪中兴，浓墨大字书浯石。

## 拼音
- jun1 bu2 jian4 you3 tang2 yuan2 jie2 shou3 chong1 ling2 ， xiang1 hu2 yi2 dao4 dao4 zong4 heng2 。
- du2 yuan2 suo3 zhi4 yi4 wu2 fan4 ， zhen4 fu3 gu1 lei3 ru2 jin1 cheng2 。
- you4 bu2 jian4 qi2 gong1 ceng2 zuo4 gan1 zhou1 mu4 ， yi2 zhen4 feng4 xiang2 he2 xun4 su4 。
- liang3 zhou1 zhi1 min2 jing4 shang4 zheng1 ， xian1 ba3 zhou1 hui1 hou4 jun1 zhou2 。
- shi3 jun1 lai2 pu2 quan2 si4 yuan2 ， jing1 ming2 qi2 zhi4 zhang1 yuan2 men2 。
- wei1 feng1 hui4 yu3 xiang1 mo2 fu2 ， shu3 bei4 bu4 gan3 chuang3 wu2 fan1 。
- shi3 jun1 qu4 pu2 reng2 si4 du4 ， jie2 deng1 zhe1 liu2 xuan1 dao4 lu4 。
- wu2 pu2 chi4 zi3 fang1 you3 yi1 ， quan2 he2 wei4 zhe3 zheng1 wu2 fu4 。
- wo3 jiang1 ruan3 yu3 lao2 pu2 ren2 ， ci3 di4 xing4 yu3 quan2 wei4 lin2 。
- diao1 dou4 xiang1 wen2 zou1 jin4 lu3 ， ji2 fei2 bu4 bi3 yue4 shi4 qin2 。
- shi3 jun1 feng1 cai3 ya1 ren2 wang4 ， pu2 yi4 yi3 quan2 wei4 bao3 zhang4 。
- qu2 kui2 fu4 zhi4 gao3 jie1 qian2 ， si4 ye3 xing1 shan1 xing2 di2 dang4 。
- chang2 huai2 yi3 bei3 duo1 feng1 ai1 ， she4 ji4 zheng4 yi3 jing1 lun2 cai2 。
- chu1 ping2 xi1 zei2 ru4 gun3 xiu4 ， yi4 han2 yi2 fan4 he2 ren2 zai1 。
- shu1 sheng1 zi4 gu4 lao3 wu2 li4 ， bu4 neng2 cong2 gong1 qu3 fu2 guo2 。
- yuan4 jiang1 shi1 song4 ji4 zhong1 xing1 ， nong2 mo4 da4 zi4 shu1 wu2 shi2 。

## 注释

## 译文

## 赏析
