---
id: wang-mai-ti-jiu-li-hu
title: 题九鲤湖
titlePinyin: ti2 jiu3 li3 hu2
titleSlug: ti-jiu-li-hu
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙人蝉蜕几经年，山水胜处今依然。
- 长驱九龙叱雷电，高跨九鲤升云烟。
- 武夷九曲此幻相，灵砂九转成丹铅。
- 黄鸡白犬得一舐，翩翩高举红轮边。
- 我家去此可三舍，欲识仙灶无因缘。
- 朅来乞取方匕剂，要使凡骨成飞仙。
- 群仙骈头顾我语，笑指巨鳌在深渊。
- 觅丹他日来未晚，且与一钓六鳌连。

## 拼音
- xian1 ren2 chan2 tui4 ji3 jing1 nian2 ， shan1 shui3 sheng4 chu4 jin1 yi1 ran2 。
- chang2 qu1 jiu3 long2 chi4 lei2 dian4 ， gao1 kua4 jiu3 li3 sheng1 yun2 yan1 。
- wu3 yi2 jiu3 qu1 ci3 huan4 xiang1 ， ling2 sha1 jiu3 zhuan3 cheng2 dan1 qian1 。
- huang2 ji1 bai2 quan3 de2 yi2 shi4 ， pian1 pian1 gao1 ju3 hong2 lun2 bian1 。
- wo3 jia1 qu4 ci3 ke3 san1 she4 ， yu4 shi2 xian1 zao4 wu2 yin1 yuan2 。
- qie4 lai2 qi3 qu3 fang1 bi3 ji4 ， yao4 shi3 fan2 gu3 cheng2 fei1 xian1 。
- qun2 xian1 pian2 tou2 gu4 wo3 yu3 ， xiao4 zhi3 ju4 ao2 zai4 shen1 yuan1 。
- mi4 dan1 ta1 ri4 lai2 wei4 wan3 ， qie3 yu3 yi2 diao4 liu4 ao2 lian2 。

## 注释

## 译文

## 赏析
