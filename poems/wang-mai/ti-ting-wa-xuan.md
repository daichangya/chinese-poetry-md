---
id: wang-mai-ti-ting-wa-xuan
title: 题听蛙轩
titlePinyin: ti2 ting1 wa1 xuan1
titleSlug: ti-ting-wa-xuan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白杜诗人大方家，诗两牛腰书五车。
- 高谈世事坐扪虱，大扁丈室名听蛙。
- 我见东野低头拜，三年未了听蛙债。
- 蛙有何好君赏音，从黾得蛙自尊大。
- 君胡不听高冈丹凤鸣，又胡不听华亭鹤唳声。
- 答云二物不间出，吾与此蛙别有情。
- 年来凤去避矰弋，梧桐其栖竹其食。
- 有时伸喙鸣朝阳，反被妖乌豪鹞击。
- 鹤亦远引归辽东，无缘得近华清宫。
- 纵鸣九皋许嘹唳，流矢伤翼愁天翁。
- 不如且听蛙声好，唤回梦觉春池早。
- 纵饶翡翠上苕兰，差胜蛩螀啼露草。
- 王子掉头曰不然，夫君标致如胎仙。
- 富家有子比雏鹓，吾道岂得长迍邅。
- 不妨少待两三年，一鸣惊人飞冲天。
- 群蛙蜿蝡何足怜，弃置官池任啾喧。

## 拼音
- bai2 du4 shi1 ren2 da4 fang1 jia1 ， shi1 liang3 niu2 yao1 shu1 wu3 che1 。
- gao1 tan2 shi4 shi4 zuo4 men2 shi1 ， da4 bian3 zhang4 shi4 ming2 ting1 wa1 。
- wo3 jian4 dong1 ye3 di1 tou2 bai4 ， san1 nian2 wei4 liao3 ting1 wa1 zhai4 。
- wa1 you3 he2 hao3 jun1 shang3 yin1 ， cong2 mian3 de2 wa1 zi4 zun1 da4 。
- jun1 hu2 bu4 ting1 gao1 gang1 dan1 feng4 ming2 ， you4 hu2 bu4 ting1 hua2 ting2 he4 li4 sheng1 。
- da2 yun2 er4 wu4 bu4 jian1 chu1 ， wu2 yu3 ci3 wa1 bie2 you3 qing2 。
- nian2 lai2 feng4 qu4 bi4 zeng1 yi4 ， wu2 tong2 qi2 qi1 zhu2 qi2 shi2 。
- you3 shi2 shen1 hui4 ming2 chao2 yang2 ， fan3 bei4 yao1 wu1 hao2 yao4 ji1 。
- he4 yi4 yuan3 yin3 gui1 liao2 dong1 ， wu2 yuan2 de2 jin4 hua2 qing1 gong1 。
- zong4 ming2 jiu3 gao1 xu3 liao2 li4 ， liu2 shi3 shang1 yi4 chou2 tian1 weng1 。
- bu4 ru2 qie3 ting1 wa1 sheng1 hao3 ， huan4 hui2 meng4 jue2 chun1 chi2 zao3 。
- zong4 rao2 fei3 cui4 shang4 tiao2 lan2 ， cha4 sheng4 qiong2 jiang1 ti2 lu4 cao3 。
- wang2 zi3 diao4 tou2 yue1 bu4 ran2 ， fu1 jun1 biao1 zhi4 ru2 tai1 xian1 。
- fu4 jia1 you3 zi3 bi3 chu2 yuan1 ， wu2 dao4 qi3 de2 chang2 zhun1 zhan1 。
- bu4 fang2 shao3 dai4 liang3 san1 nian2 ， yi4 ming2 jing1 ren2 fei1 chong1 tian1 。
- qun2 wa1 wan1 ru2 he2 zu2 lian2 ， qi4 zhi4 guan1 chi2 ren4 jiu1 xuan1 。

## 注释

## 译文

## 赏析
