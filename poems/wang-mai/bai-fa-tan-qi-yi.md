---
id: wang-mai-bai-fa-tan-qi-yi
title: 白发叹  其一
titlePinyin: bai2 fa4 tan4     qi2 yi1
titleSlug: bai-fa-tan-qi-yi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日月转四时，团团辗清昊。
- 人生一世间，轻尘栖弱草。
- 寒暑不相贷，容鬓岂常好。
- 嗟予涉世纷，闻道苦不早。
- 尘劳纵掀簸，冉冉风中葆。
- 行年将四十，素标已插脑。
- 星星才数茎，烂熳色胜缟。
- 耘镊虽暂无，安能遏衰槁。
- 黄精似可饵，已白恐难扫。
- 幸有琴心文，真诀堪却老。
- 华池溉隠芝，青青可常保。
- 斯理不吾欺，从今勤探讨。
- 要当验他时，难为常人道。

## 拼音
- ri4 yue4 zhuan3 si4 shi2 ， tuan2 tuan2 nian3 qing1 hao4 。
- ren2 sheng1 yi2 shi4 jian1 ， qing1 chen2 qi1 ruo4 cao3 。
- han2 shu3 bu4 xiang1 dai4 ， rong2 bin4 qi3 chang2 hao3 。
- jie1 yu3 she4 shi4 fen1 ， wen2 dao4 ku3 bu4 zao3 。
- chen2 lao2 zong4 xian1 bo4 ， ran3 ran3 feng1 zhong1 bao3 。
- xing2 nian2 jiang1 si4 shi2 ， su4 biao1 yi3 cha1 nao3 。
- xing1 xing1 cai2 shu4 jing1 ， lan4 man4 se4 sheng4 gao3 。
- yun2 nie4 sui1 zan4 wu2 ， an1 neng2 e4 shuai1 gao3 。
- huang2 jing1 si4 ke3 er3 ， yi3 bai2 kong3 nan2 sao3 。
- xing4 you3 qin2 xin1 wen2 ， zhen1 jue2 kan1 que4 lao3 。
- hua2 chi2 gai4 yin3 zhi1 ， qing1 qing1 ke3 chang2 bao3 。
- si1 li3 bu4 wu2 qi1 ， cong2 jin1 qin2 tan4 tao3 。
- yao4 dang1 yan4 ta1 shi2 ， nan2 wei2 chang2 ren2 dao4 。

## 注释

## 译文

## 赏析
