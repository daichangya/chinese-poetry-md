---
id: wang-mai-bai-liang-ti-jian-gong-shao-yi
title: 柏梁体简龚少益
titlePinyin: bai3 liang2 ti3 jian3 gong1 shao3 yi4
titleSlug: bai-liang-ti-jian-gong-shao-yi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山四面画图张，溪流月下鸣汤汤。
- 山之下兮水之旁，有人结茅作书堂。
- 诵声洒洒流琳琅，使我一听乐洋洋。
- 应问谁为师匠良，风流相种如龚郎。
- 天孙付以锦绣肠，一挥十纸烂成章。
- 上与奎宿争光芒，器成未售此焉藏。
- 吁嗟无地堪翺翔，尘缨自濯歌沧浪。
- 床头金尽羞悭囊，山鬼吹灯夜恓惶。
- 蚊雷聚噪肆颉颃，仗剑起舞涕泗滂。
- 劝君停剑无庸伤，时平贤路如康庄。
- 鸾凤引喙鸣高岗，时危此道隘且荒。
- 横宝在道暗无光，运行如此休慨慷。
- 男儿立身当自强，精金须经百炼刚。
- 膜外荣枯等粃糠，惟忠惟孝不可忘。
- 请君倾耳听柏梁，谓余不信来对床。

## 拼音
- qing1 shan1 si4 mian4 hua4 tu2 zhang1 ， xi1 liu2 yue4 xia4 ming2 tang1 tang1 。
- shan1 zhi1 xia4 xi1 shui3 zhi1 pang2 ， you3 ren2 jie2 mao2 zuo4 shu1 tang2 。
- song4 sheng1 sa3 sa3 liu2 lin2 lang2 ， shi3 wo3 yi4 ting1 le4 yang2 yang2 。
- ying4 wen4 shui2 wei4 shi1 jiang4 liang2 ， feng1 liu2 xiang1 zhong3 ru2 gong1 lang2 。
- tian1 sun1 fu4 yi3 jin3 xiu4 chang2 ， yi4 hui1 shi2 zhi3 lan4 cheng2 zhang1 。
- shang4 yu3 kui2 su4 zheng1 guang1 mang2 ， qi4 cheng2 wei4 shou4 ci3 yan1 cang2 。
- xu1 jie1 wu2 di4 kan1 ao2 xiang2 ， chen2 ying1 zi4 zhuo2 ge1 cang1 lang4 。
- chuang2 tou2 jin1 jin4 xiu1 qian1 nang2 ， shan1 gui3 chui1 deng1 ye4 xi1 huang2 。
- wen2 lei2 ju4 zao4 si4 jie2 hang2 ， zhang4 jian4 qi3 wu3 ti4 si4 pang1 。
- quan4 jun1 ting2 jian4 wu2 yong1 shang1 ， shi2 ping2 xian2 lu4 ru2 kang1 zhuang1 。
- luan2 feng4 yin3 hui4 ming2 gao1 gang3 ， shi2 wei1 ci3 dao4 ai4 qie3 huang1 。
- heng2 bao3 zai4 dao4 an4 wu2 guang1 ， yun4 xing2 ru2 ci3 xiu1 kai3 kang1 。
- nan2 er2 li4 shen1 dang1 zi4 qiang2 ， jing1 jin1 xu1 jing1 bai3 lian4 gang1 。
- mo2 wai4 rong2 ku1 deng3 bi3 kang1 ， wei2 zhong1 wei2 xiao4 bu4 ke3 wang4 。
- qing3 jun1 qing1 er3 ting1 bai3 liang2 ， wei4 yu2 bu2 xin4 lai2 dui4 chuang2 。

## 注释

## 译文

## 赏析
