---
id: wang-mai-fan-yan-ge-qu-fu-san-shan-lin-dou-nan
title: 反艳歌曲复三山林斗南
titlePinyin: fan3 yan4 ge1 qu3 fu4 san1 shan1 lin2 dou4 nan2
titleSlug: fan-yan-ge-qu-fu-san-shan-lin-dou-nan
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁作艳歌曲，律清语不尘。
- 杂之古乐府，意态甚迫真。
- 谓余欠妩媚，宜为众女嗔。
- 方怜长门闭，渐喜汤沐新。
- 此曲岂不俊，所儗非吾伦。
- 生为奇男子，先辨许国身。
- 有手要折槛，不炙许史门。
- 有头要叩墀，不拜五侯尘。
- 昵昵儿女语，煦煦妇人仁。
- 夕泣缘失宠，朝欣为承恩。
- 此非奴事张，定是妾效秦。
- 是为赤有臭，何止黄不纯。
- 因君词婉美，感我意酸辛。
- 正恐漆园女，嗤点我辈人。

## 拼音
- shui2 zuo4 yan4 ge1 qu3 ， lü4 qing1 yu3 bu4 chen2 。
- za2 zhi1 gu3 yue4 fu3 ， yi4 tai4 shen4 po4 zhen1 。
- wei4 yu2 qian4 wu3 mei4 ， yi2 wei4 zhong4 nü3 chen1 。
- fang1 lian2 chang2 men2 bi4 ， jian4 xi3 tang1 mu4 xin1 。
- ci3 qu3 qi3 bu2 jun4 ， suo3 ni3 fei1 wu2 lun2 。
- sheng1 wei4 qi2 nan2 zi3 ， xian1 bian4 xu3 guo2 shen1 。
- you3 shou3 yao4 zhe2 kan3 ， bu2 zhi4 xu3 shi3 men2 。
- you3 tou2 yao4 kou4 chi2 ， bu2 bai4 wu3 hou2 chen2 。
- ni4 ni4 er2 nü3 yu3 ， xu4 xu4 fu4 ren2 ren2 。
- xi1 qi4 yuan2 shi1 chong3 ， chao2 xin1 wei4 cheng2 en1 。
- ci3 fei1 nu2 shi4 zhang1 ， ding4 shi4 qie4 xiao4 qin2 。
- shi4 wei4 chi4 you3 chou4 ， he2 zhi3 huang2 bu4 chun2 。
- yin1 jun1 ci2 wan3 mei3 ， gan3 wo3 yi4 suan1 xin1 。
- zheng4 kong3 qi1 yuan2 nü3 ， chi1 dian3 wo3 bei4 ren2 。

## 注释

## 译文

## 赏析
