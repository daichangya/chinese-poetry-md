---
id: wang-mai-ti-zhi-shuang-xuan-shi
title: 题致爽轩诗
titlePinyin: ti2 zhi4 shuang3 xuan1 shi1
titleSlug: ti-zhi-shuang-xuan-shi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明珠积斗满金籝，时人逐臭如苍蝇。
- 公子一过掩其鼻，长物何足污吾清。
- 蕊珠午夜鸣玉珂，五侯门下肩相摩。
- 公子有腰不可折，势利不屈惟高歌。
- 试问公子何所欲，有山数笏青如玉。
- 我将致之襟袖间，山若肯来吾愿足。
- 渊明灵运不再生，青山白云谁主盟。
- 佳哉公子有具眼，终日看山无俗情。
- 我来假馆翁不靳，山下梅花动诗兴。
- 一语刮破俗子盲，两字清高用不尽。

## 拼音
- ming2 zhu1 ji1 dou4 man3 jin1 ying2 ， shi2 ren2 zhu2 chou4 ru2 cang1 ying2 。
- gong1 zi3 yi2 guo4 yan3 qi2 bi2 ， chang2 wu4 he2 zu2 wu1 wu2 qing1 。
- rui3 zhu1 wu3 ye4 ming2 yu4 ke1 ， wu3 hou2 men2 xia4 jian1 xiang1 mo2 。
- gong1 zi3 you3 yao1 bu4 ke3 zhe2 ， shi4 li4 bu4 qu1 wei2 gao1 ge1 。
- shi4 wen4 gong1 zi3 he2 suo3 yu4 ， you3 shan1 shu4 hu4 qing1 ru2 yu4 。
- wo3 jiang1 zhi4 zhi1 jin1 xiu4 jian1 ， shan1 ruo4 ken3 lai2 wu2 yuan4 zu2 。
- yuan1 ming2 ling2 yun4 bu2 zai4 sheng1 ， qing1 shan1 bai2 yun2 shui2 zhu3 meng2 。
- jia1 zai1 gong1 zi3 you3 ju4 yan3 ， zhong1 ri4 kan4 shan1 wu2 su2 qing2 。
- wo3 lai2 jia3 guan3 weng1 bu2 jin4 ， shan1 xia4 mei2 hua1 dong4 shi1 xing4 。
- yi4 yu3 gua1 po4 su2 zi3 mang2 ， liang3 zi4 qing1 gao1 yong4 bu2 jin4 。

## 注释

## 译文

## 赏析
