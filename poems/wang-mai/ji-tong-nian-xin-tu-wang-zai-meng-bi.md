---
id: wang-mai-ji-tong-nian-xin-tu-wang-zai-meng-bi
title: 寄同年新涂王宰梦弼
titlePinyin: ji4 tong2 nian2 xin1 tu2 wang2 zai3 meng4 bi4
titleSlug: ji-tong-nian-xin-tu-wang-zai-meng-bi
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉笥高嵯峨，异石光灿皠。
- 紫盖有佳人，出为花县宰。
- 佳人秀吾宗，天姿最高垲。
- 饮水抱丝弦，纫兰𬙋蕙茝。
- 畴昔纠郡掾，辩狱亦几殆。
- 人命我所争，斗粟何足爱。
- 上官翻相知，剡荐异寮采。
- 及膺民社寄，直道肯自悔。
- 以柔克高明，为政尚慈恺。
- 农扈饱春和，荒年独不馁。
- 猾吏履薄霜，洗手畏纳贿。
- 桑间雉正驯，壁上鱼多鯘。
- 昔我在湘幙，相从垂两载。
- 书生守方拙，时粧不入队。
- 惟君雅知心，刮目赏奇磊。
- 君有桃李栽，我独芙蓉采。
- 无何风木悲，天乎余何罪。
- 归欤泣焄蒿，久矣婴病痗。
- 除夜接君书，乌栏墨璀璀。
- 访问死生余，警语鞭不逮。
- 为言刚近仁，直性终难改。
- 近乃加和平，痛自铲光彩。
- 万事必宗道，众流须纳海。
- 随时少屈伸，正直固常在。
- 再拜君之言，书绅戒荒怠。
- 时事苦间关，谁欤穆天縡。
- 来书尚可为，苍生久相待。

## 拼音
- yu4 si4 gao1 cuo2 e2 ， yi4 shi2 guang1 can4 cui3 。
- zi3 gai4 you3 jia1 ren2 ， chu1 wei4 hua1 xian4 zai3 。
- jia1 ren2 xiu4 wu2 zong1 ， tian1 zi1 zui4 gao1 kai3 。
- yin3 shui3 bao4 si1 xian2 ， ren4 lan2 xiang1 hui4 chai3 。
- chou2 xi1 jiu1 jun4 yuan4 ， bian4 yu4 yi4 ji3 dai4 。
- ren2 ming4 wo3 suo3 zheng1 ， dou4 su4 he2 zu2 ai4 。
- shang4 guan1 fan1 xiang1 zhi1 ， yan3 jian4 yi4 liao2 cai3 。
- ji2 ying1 min2 she4 ji4 ， zhi2 dao4 ken3 zi4 hui3 。
- yi3 rou2 ke4 gao1 ming2 ， wei2 zheng4 shang4 ci2 kai3 。
- nong2 hu4 bao3 chun1 he2 ， huang1 nian2 du2 bu4 nei3 。
- hua2 li4 lü3 bao2 shuang1 ， xi3 shou3 wei4 na4 hui4 。
- sang1 jian1 zhi4 zheng4 xun4 ， bi4 shang4 yu2 duo1 nei3 。
- xi1 wo3 zai4 xiang1 mu4 ， xiang1 cong2 chui2 liang3 zai3 。
- shu1 sheng1 shou3 fang1 zhuo1 ， shi2 zhuang1 bu2 ru4 dui4 。
- wei2 jun1 ya3 zhi1 xin1 ， gua1 mu4 shang3 qi2 lei3 。
- jun1 you3 tao2 li3 zai1 ， wo3 du2 fu2 rong2 cai3 。
- wu2 he2 feng1 mu4 bei1 ， tian1 hu1 yu2 he2 zui4 。
- gui1 yu2 qi4 hun1 hao1 ， jiu3 yi3 ying1 bing4 mei4 。
- chu2 ye4 jie1 jun1 shu1 ， wu1 lan2 mo4 cui3 cui3 。
- fang3 wen4 si3 sheng1 yu2 ， jing3 yu3 bian1 bu4 dai3 。
- wei4 yan2 gang1 jin4 ren2 ， zhi2 xing4 zhong1 nan2 gai3 。
- jin4 nai3 jia1 he2 ping2 ， tong4 zi4 chan3 guang1 cai3 。
- wan4 shi4 bi4 zong1 dao4 ， zhong4 liu2 xu1 na4 hai3 。
- sui2 shi2 shao3 qu1 shen1 ， zheng4 zhi2 gu4 chang2 zai4 。
- zai4 bai4 jun1 zhi1 yan2 ， shu1 shen1 jie4 huang1 dai4 。
- shi2 shi4 ku3 jian1 guan1 ， shui2 yu2 mu4 tian1 zai4 。
- lai2 shu1 shang4 ke3 wei4 ， cang1 sheng1 jiu3 xiang1 dai4 。

## 注释

## 译文

## 赏析
