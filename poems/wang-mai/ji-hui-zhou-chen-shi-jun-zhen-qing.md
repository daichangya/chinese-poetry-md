---
id: wang-mai-ji-hui-zhou-chen-shi-jun-zhen-qing
title: 寄惠州陈史君真卿
titlePinyin: ji4 hui4 zhou1 chen2 shi3 jun1 zhen1 qing1
titleSlug: ji-hui-zhou-chen-shi-jun-zhen-qing
author: 王迈
authorPinyin: wang2 mai4
authorSlug: wang-mai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千仞罗浮山，蓬莱分左股。
- 有诏陈太丘，剖符为地主。
- 皇皇太丘门，德星之所聚。
- 前光盛胚胎，后来纷众甫。
- 共惟休斋公，遗教垂邹鲁。
- 君侯其闻孙，风烈不忝祖。
- 继以诗书帅，遗爱比召杜。
- 君侯其英嗣，真清亦如父。
- 向者位于朝，穹官可拾取。
- 不能枉尺寻，矧肯效媚妩。
- 翩然乞一麾，来此开藩府。
- 此郡旧富饶，广中号乐土。
- 年来困军须，炎火无冷釜。
- 邻盗闯其藩，烧痕未全补。
- 嘘枯待仁风，醒暍仰膏雨。
- 迎辂两朱幡，驩呼十万户。
- 朝宣上德意，夕问民疾苦。
- 为渠作丰年，愁叹变歌舞。
- 得结数十辈，万物气可吐。
- 行奏循良功，入布承明武。
- 走也山林人，本无素宦谱。
- 妄言宗社事，屡犯君相怒。
- 缉缉恶樊绳，眈眈畏关虎。
- 归欤结茆庵，课仆理蔬圃。
- 余子易炎凉，眼前何足数。
- 君侯谊薄云，寄诗倾肺腑。

## 拼音
- qian1 ren4 luo2 fu2 shan1 ， peng2 lai2 fen1 zuo3 gu3 。
- you3 zhao4 chen2 tai4 qiu1 ， pou1 fu2 wei4 di4 zhu3 。
- huang2 huang2 tai4 qiu1 men2 ， de2 xing1 zhi1 suo3 ju4 。
- qian2 guang1 sheng4 pei1 tai1 ， hou4 lai2 fen1 zhong4 fu3 。
- gong4 wei2 xiu1 zhai1 gong1 ， yi2 jiao4 chui2 zou1 lu3 。
- jun1 hou2 qi2 wen2 sun1 ， feng1 lie4 bu4 tian3 zu3 。
- ji4 yi3 shi1 shu1 shuai4 ， yi2 ai4 bi3 zhao4 du4 。
- jun1 hou2 qi2 ying1 si4 ， zhen1 qing1 yi4 ru2 fu4 。
- xiang4 zhe3 wei4 yu2 chao2 ， qiong2 guan1 ke3 shi2 qu3 。
- bu4 neng2 wang3 chi3 xun2 ， shen3 ken3 xiao4 mei4 wu3 。
- pian1 ran2 qi3 yi4 hui1 ， lai2 ci3 kai1 fan1 fu3 。
- ci3 jun4 jiu4 fu4 rao2 ， guang3 zhong1 hao4 le4 tu3 。
- nian2 lai2 kun4 jun1 xu1 ， yan2 huo3 wu2 leng3 fu3 。
- lin2 dao4 chuang3 qi2 fan1 ， shao1 hen2 wei4 quan2 bu3 。
- xu1 ku1 dai4 ren2 feng1 ， xing3 ye1 yang3 gao1 yu3 。
- ying2 lu4 liang3 zhu1 fan1 ， huan1 hu1 shi2 wan4 hu4 。
- chao2 xuan1 shang4 de2 yi4 ， xi1 wen4 min2 ji2 ku3 。
- wei4 qu2 zuo4 feng1 nian2 ， chou2 tan4 bian4 ge1 wu3 。
- de2 jie2 shu4 shi2 bei4 ， wan4 wu4 qi4 ke3 tu3 。
- xing2 zou4 xun2 liang2 gong1 ， ru4 bu4 cheng2 ming2 wu3 。
- zou3 ye3 shan1 lin2 ren2 ， ben3 wu2 su4 huan4 pu3 。
- wang4 yan2 zong1 she4 shi4 ， lü3 fan4 jun1 xiang1 nu4 。
- ji1 ji1 e4 fan2 sheng2 ， dan1 dan1 wei4 guan1 hu3 。
- gui1 yu2 jie2 mao2 an1 ， ke4 pu2 li3 shu1 pu3 。
- yu2 zi3 yi4 yan2 liang2 ， yan3 qian2 he2 zu2 shu4 。
- jun1 hou2 yi4 bao2 yun2 ， ji4 shi1 qing1 fei4 fu3 。

## 注释

## 译文

## 赏析
