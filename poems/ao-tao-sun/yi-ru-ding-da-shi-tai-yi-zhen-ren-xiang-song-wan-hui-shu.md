---
id: ao-tao-sun-yi-ru-ding-da-shi-tai-yi-zhen-ren-xiang-song-wan-hui-shu
title: 以入定大士太乙真人像送莞晦叔
titlePinyin: yi3 ru4 ding4 da4 shi4 tai4 yi3 zhen1 ren2 xiang4 song4 wan3 hui4 shu1
titleSlug: yi-ru-ding-da-shi-tai-yi-zhen-ren-xiang-song-wan-hui-shu
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 真人与大士，兰菊而异芳。
- 坐卧得定力，铜眼铁脊梁。
- 是中有佳趣，山海俱茫茫。
- 或时现神妙，尘迹生怪光。
- 云何得此本，有僧吴下狂。
- 饮酒不计斗，褚无一丝藏。
- 兴来高闭门，落笔如追亡。
- 走送臞庵室，洗心一𬬻香。
- 盘陀旃林阔，枕藉玉井凉。
- 蒙头帔衲古，遮眼经论长。
- 不知几陵谷，睡稳坐不僵。
- 君家定吉梦，二士相迎将。
- 辟除寒具油，静展垂中堂。
- 会当同一龛，寒泉荐空觞。
- 夜窗摇茶烟，驼褐依绳床。
- 杨枝洒寥阒，蔾杖辉森芒。
- 与君六根静，读书到虞唐。

## 拼音
- zhen1 ren2 yu3 da4 shi4 ， lan2 ju2 er2 yi4 fang1 。
- zuo4 wo4 de2 ding4 li4 ， tong2 yan3 tie3 ji3 liang2 。
- shi4 zhong1 you3 jia1 qu4 ， shan1 hai3 ju4 mang2 mang2 。
- huo4 shi2 xian4 shen2 miao4 ， chen2 ji4 sheng1 guai4 guang1 。
- yun2 he2 de2 ci3 ben3 ， you3 seng1 wu2 xia4 kuang2 。
- yin3 jiu3 bu2 ji4 dou4 ， chu3 wu2 yi4 si1 cang2 。
- xing1 lai2 gao1 bi4 men2 ， luo4 bi3 ru2 zhui1 wang2 。
- zou3 song4 qu2 an1 shi4 ， xi3 xin1 yi4 lu2 xiang1 。
- pan2 tuo2 zhan1 lin2 kuo4 ， zhen3 jie4 yu4 jing3 liang2 。
- meng2 tou2 pei4 na4 gu3 ， zhe1 yan3 jing1 lun4 chang2 。
- bu4 zhi1 ji3 ling2 gu3 ， shui4 wen3 zuo4 bu4 jiang1 。
- jun1 jia1 ding4 ji2 meng4 ， er4 shi4 xiang1 ying2 jiang1 。
- pi4 chu2 han2 ju4 you2 ， jing4 zhan3 chui2 zhong1 tang2 。
- hui4 dang1 tong2 yi4 kan1 ， han2 quan2 jian4 kong1 shang1 。
- ye4 chuang1 yao2 cha2 yan1 ， tuo2 he4 yi1 sheng2 chuang2 。
- yang2 zhi1 sa3 liao2 qu4 ， li2 zhang4 hui1 sen1 mang2 。
- yu3 jun1 liu4 gen1 jing4 ， du2 shu1 dao4 yu2 tang2 。

## 注释

## 译文

## 赏析
