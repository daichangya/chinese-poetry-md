---
id: ao-tao-sun-pu-yi-shao-xi-ren-zi-zhong-xia-er-shi-you-wu-ri-shi-ji-feng-huang-tao-lo-f100f8d9
title: 仆以绍熙壬子中夏二十有五日始跻风篁讨龙井遂至广福谒三贤像阅旧碑追观一代风流为赋此诗适月林依公留设茗并因书以遗之他日能为我揭诗板于壁间使示来者亦山中之一助也
titlePinyin: pu2 yi3 shao4 xi1 ren2 zi3 zhong1 xia4 er4 shi2 you3 wu3 ri4 shi3 ji1 feng1 huang2 tao3 long2 jing3 sui4 zhi4 guang3 fu2 ye4 san1 xian2 xiang4 yue4 jiu4 bei1 zhui1 guan1 yi2 dai4 feng1 liu2 wei4 fu4 ci3 shi1 shi4 yue4 lin2 yi1 gong1 liu2 she4 ming2 bing4 yin1 shu1 yi3 yi2 zhi1 ta1 ri4 neng2 wei4 wo3 jie1 shi1 ban3 yu2 bi4 jian1 shi3 shi4 lai2 zhe3 yi4 shan1 zhong1 zhi1 yi1 zhu4 ye3
titleSlug: pu-yi-shao-xi-ren-zi-zhong-xia-er-shi-you-wu-ri-shi-ji-feng-huang-tao-lo-f100f8d9
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奇石斓横道，兹山信多姿。
- 江湖酾两股，一泓乃孤危。
- 相传龙所家，或恐神护持。
- 腥风转霮䨴，阴崖立淋漓。
- 惜无纬萧勇，探此抱宝痴。
- 山僧作屋意，惨澹生幽思。
- 胡为金缪影，颠倒眩俗儿。
- 坐来百念失，苍官导前驰。
- 招提果深登，屐痕恍前期。
- 咄哉少肉山，著此高颧师。
- 端能致遨头，绝唱相娱嬉。
- 过溪亦何事，相送了不疑。
- 渠能缚禅律，因来数须眉。
- 我爱秦郎记，字压头陀碑。
- 月林只夜夜，人物自一时。
- 贤愚尽蚁封，来者吾得知。

## 拼音
- qi2 shi2 lan2 heng2 dao4 ， zi1 shan1 xin4 duo1 zi1 。
- jiang1 hu2 shai1 liang3 gu3 ， yi4 hong2 nai3 gu1 wei1 。
- xiang1 chuan2 long2 suo3 jia1 ， huo4 kong3 shen2 hu4 chi2 。
- xing1 feng1 zhuan3 dan4 䨴 ， yin1 ya2 li4 lin2 li2 。
- xi1 wu2 wei3 xiao1 yong3 ， tan4 ci3 bao4 bao3 chi1 。
- shan1 seng1 zuo4 wu1 yi4 ， can3 dan4 sheng1 you1 si1 。
- hu2 wei4 jin1 miu4 ying3 ， dian1 dao3 xuan4 su2 er2 。
- zuo4 lai2 bai3 nian4 shi1 ， cang1 guan1 dao3 qian2 chi2 。
- zhao1 ti2 guo3 shen1 deng1 ， ji1 hen2 huang3 qian2 qi1 。
- duo1 zai1 shao3 rou4 shan1 ， zhu4 ci3 gao1 quan2 shi1 。
- duan1 neng2 zhi4 ao2 tou2 ， jue2 chang4 xiang1 yu2 xi1 。
- guo4 xi1 yi4 he2 shi4 ， xiang1 song4 le0 bu4 yi2 。
- qu2 neng2 fu4 chan2 lü4 ， yin1 lai2 shu4 xu1 mei2 。
- wo3 ai4 qin2 lang2 ji4 ， zi4 ya1 tou2 tuo2 bei1 。
- yue4 lin2 zhi1 ye4 ye4 ， ren2 wu4 zi4 yi4 shi2 。
- xian2 yu2 jin4 yi3 feng1 ， lai2 zhe3 wu2 de2 zhi1 。

## 注释

## 译文

## 赏析
