---
id: ao-tao-sun-chang-ge-xing
title: 长歌行
titlePinyin: chang2 ge1 xing2
titleSlug: chang-ge-xing
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徐州文壤基崇坛，老蔡径尺刳心肝。
- 铜槃照夜血光碧，上有惨澹双镆干。
- 请君载书许君死，彻器未竟盟已寒。
- 了知今人不如古，古人亦有难知处。
- 张生刎颈歼陈余，郦儿给印屠诸吕。
- 劝君结交勿结心，报君多是逡巡人。
- 救饥重脱嗾獒厄，出淖曾叨食马恩。
- 轻言托心腹，心腹为祸媒。
- 畏途巉空薄侧掌，要离孤冢空崔嵬。
- 我愿中堂置瓮常盛酒，后列丝竹前宾友。
- 细腰灯前拓秋窗，有来白事酹其口。
- 交亦不必结，名亦不必闻。
- 燕南氍毹藉地醉，千载一笑平原君。

## 拼音
- xu2 zhou1 wen2 rang3 ji1 chong2 tan2 ， lao3 cai4 jing4 chi3 ku1 xin1 gan1 。
- tong2 pan2 zhao4 ye4 xue4 guang1 bi4 ， shang4 you3 can3 dan4 shuang1 mo4 gan1 。
- qing3 jun1 zai3 shu1 xu3 jun1 si3 ， che4 qi4 wei4 jing4 meng2 yi3 han2 。
- liao3 zhi1 jin1 ren2 bu4 ru2 gu3 ， gu3 ren2 yi4 you3 nan2 zhi1 chu4 。
- zhang1 sheng1 wen3 jing3 jian1 chen2 yu2 ， li4 er2 gei3 yin4 tu2 zhu1 lü3 。
- quan4 jun1 jie2 jiao1 wu4 jie2 xin1 ， bao4 jun1 duo1 shi4 qun1 xun2 ren2 。
- jiu4 ji1 zhong4 tuo1 sou3 ao2 e4 ， chu1 nao4 ceng2 dao1 shi2 ma3 en1 。
- qing1 yan2 tuo1 xin1 fu4 ， xin1 fu4 wei4 huo4 mei2 。
- wei4 tu2 chan2 kong1 bao2 ce4 zhang3 ， yao4 li2 gu1 zhong3 kong1 cui1 wei2 。
- wo3 yuan4 zhong1 tang2 zhi4 weng4 chang2 sheng4 jiu3 ， hou4 lie4 si1 zhu2 qian2 bin1 you3 。
- xi4 yao1 deng1 qian2 tuo4 qiu1 chuang1 ， you3 lai2 bai2 shi4 lei4 qi2 kou3 。
- jiao1 yi4 bu2 bi4 jie2 ， ming2 yi4 bu2 bi4 wen2 。
- yan4 nan2 qu2 shu1 jie4 di4 zui4 ， qian1 zai3 yi2 xiao4 ping2 yuan2 jun1 。

## 注释

## 译文

## 赏析
