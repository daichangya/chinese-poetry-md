---
id: ao-tao-sun-zhang-lian-lu-zhong-ben-shu-ren-cong-qi-xian-huan-ling-biao-jin-wu-liu-s-da918b22
title: 张连鲁仲本蜀人从其先宦岭表仅五六十年矣为言广州城内有桧奇古甚土人相传自唐末至今往时东坡先生道惠宿留此州尝供佛其下得甘露缀枝之异予征二事皆无所据而耆旧相传云尔要必有从来者张乞诗为赋长谣一篇
titlePinyin: zhang1 lian2 lu3 zhong4 ben3 shu3 ren2 cong2 qi2 xian1 huan4 ling3 biao3 jin3 wu3 liu4 shi2 nian2 yi3 wei4 yan2 guang3 zhou1 cheng2 nei4 you3 gui4 qi2 gu3 shen4 tu3 ren2 xiang1 chuan2 zi4 tang2 mo4 zhi4 jin1 wang3 shi2 dong1 po1 xian1 sheng1 dao4 hui4 su4 liu2 ci3 zhou1 chang2 gong4 fo2 qi2 xia4 de2 gan1 lu4 zhui4 zhi1 zhi1 yi4 yu3 zheng1 er4 shi4 jie1 wu2 suo3 ju4 er2 qi2 jiu4 xiang1 chuan2 yun2 er3 yao4 bi4 you3 cong2 lai2 zhe3 zhang1 qi3 shi1 wei4 fu4 chang2 yao2 yi4 pian1
titleSlug: zhang-lian-lu-zhong-ben-shu-ren-cong-qi-xian-huan-ling-biao-jin-wu-liu-s-da918b22
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 亳州仙桧聃翁玩，西湖老桧陈朝余。
- 区区草木定何意，多生要傍斋房居。
- 吾行东广足已劬，两年才到安期蒲。
- 菩提叶老还书蠹，波罗子重空悬壶。
- 地荒了不快人意，照耀南海何能无。
- 迩来划见张公子，火云肉山炼心水。
- 搜奇访古偶及之，破笑劳君相指似。
- 门前罄折得堵宫，诸天龙神俱俨容。
- 左呵右禁防所夺，上帝遗我驷玉龙。
- 问从张公得明证，指画桧身分四印。
- 嗟哉此老亦不逢，生世适当唐晚闰。
- 天回地转逢今兹，霸战王争了不知。
- 试看左纽足奇怪，虎胫骨贯龙鳞皮。
- 霜枝雪干如相偶，老大商山余四叟。
- 年深几惯雷霆争，夜定一从牛兕走。
- 道形天貌吾何心，晚岁聊依清磬音。
- 忽然空中闻款綮，指李丈人勤远临。
- 更传坡仙曾设供，甘露缀枝如泼汞。
- 桃源事托五柳翁，后世请将吾语用。

## 拼音
- bo2 zhou1 xian1 gui4 dan1 weng1 wan2 ， xi1 hu2 lao3 gui4 chen2 chao2 yu2 。
- qu1 qu1 cao3 mu4 ding4 he2 yi4 ， duo1 sheng1 yao4 bang4 zhai1 fang2 ju1 。
- wu2 xing2 dong1 guang3 zu2 yi3 qu2 ， liang3 nian2 cai2 dao4 an1 qi1 pu2 。
- pu2 ti2 ye4 lao3 hai2 shu1 du4 ， bo1 luo2 zi3 zhong4 kong1 xuan2 hu2 。
- di4 huang1 le0 bu2 kuai4 ren2 yi4 ， zhao4 yao4 nan2 hai3 he2 neng2 wu2 。
- er3 lai2 hua4 jian4 zhang1 gong1 zi3 ， huo3 yun2 rou4 shan1 lian4 xin1 shui3 。
- sou1 qi2 fang3 gu3 ou3 ji2 zhi1 ， po4 xiao4 lao2 jun1 xiang1 zhi3 si4 。
- men2 qian2 qing4 zhe2 de2 du3 gong1 ， zhu1 tian1 long2 shen2 ju4 yan3 rong2 。
- zuo3 he1 you4 jin4 fang2 suo3 duo2 ， shang4 di4 yi2 wo3 si4 yu4 long2 。
- wen4 cong2 zhang1 gong1 de2 ming2 zheng4 ， zhi3 hua4 gui4 shen1 fen4 si4 yin4 。
- jie1 zai1 ci3 lao3 yi4 bu4 feng2 ， sheng1 shi4 shi4 dang4 tang2 wan3 run4 。
- tian1 hui2 di4 zhuan3 feng2 jin1 zi1 ， ba4 zhan4 wang2 zheng1 le0 bu4 zhi1 。
- shi4 kan4 zuo3 niu3 zu2 qi2 guai4 ， hu3 jing4 gu3 guan4 long2 lin2 pi2 。
- shuang1 zhi1 xue3 gan1 ru2 xiang1 ou3 ， lao3 da4 shang1 shan1 yu2 si4 sou3 。
- nian2 shen1 ji3 guan4 lei2 ting2 zheng1 ， ye4 ding4 yi4 cong2 niu2 si4 zou3 。
- dao4 xing2 tian1 mao4 wu2 he2 xin1 ， wan3 sui4 liao2 yi1 qing1 qing4 yin1 。
- hu1 ran2 kong1 zhong1 wen2 kuan3 qing4 ， zhi3 li3 zhang4 ren2 qin2 yuan3 lin2 。
- geng4 chuan2 po1 xian1 ceng2 she4 gong4 ， gan1 lu4 zhui4 zhi1 ru2 po1 gong3 。
- tao2 yuan2 shi4 tuo1 wu3 liu3 weng1 ， hou4 shi4 qing3 jiang1 wu2 yu3 yong4 。

## 注释

## 译文

## 赏析
