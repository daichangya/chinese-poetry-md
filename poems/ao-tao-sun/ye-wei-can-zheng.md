---
id: ao-tao-sun-ye-wei-can-zheng
title: 谒卫参政
titlePinyin: ye4 wei4 can1 zheng4
titleSlug: ye-wei-can-zheng
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 顷年投诗卫左史，今年谒诗卫相公。
- 何方客子辟道路，诗卷长邀石浦风。
- 先生官职泥土如，万事尽付阿堵中。
- 天教权嬖表忠节，剑首一吷毫毛空。
- 祇今事业已如许，愿闻当时北归语。
- 面对手画真自知，十年绝口吾甚武。
- 谢安风流过王导，芙蓉王公窃其表。
- 从来雅志在东山，角巾不为筝歌老。
- 古人进寸退一尺，江草江花足自适。
- 功名时来不作难，雷动风行本无迹。
- 百姓相惊当历耳，三江五湖作疮痏。
- 百年天地亦悠悠，长镵老人泪如水。
- 侧傍湖脚淀山蓝，出见轻鸥已不凡。
- 颇闻琳琅塞门内，三笔六诗公所监。
- 何能撰杖阅诸子，看公著帽淹几晷。
- 朱衣目前空复愁，客有焦桐劳下指。
- 去家初无可葺墙，独抱遗经天一方。
- 石浦倘为苍生起，天衢日毂遥相望。

## 拼音
- qing3 nian2 tou2 shi1 wei4 zuo3 shi3 ， jin1 nian2 ye4 shi1 wei4 xiang4 gong0 。
- he2 fang1 ke4 zi3 pi4 dao4 lu4 ， shi1 juan4 chang2 yao1 shi2 pu3 feng1 。
- xian1 sheng1 guan1 zhi2 ni2 tu3 ru2 ， wan4 shi4 jin4 fu4 a1 du3 zhong1 。
- tian1 jiao4 quan2 bi4 biao3 zhong1 jie2 ， jian4 shou3 yi2 xue4 hao2 mao2 kong1 。
- qi2 jin1 shi4 ye4 yi3 ru2 xu3 ， yuan4 wen2 dang1 shi2 bei3 gui1 yu3 。
- mian4 dui4 shou3 hua4 zhen1 zi4 zhi1 ， shi2 nian2 jue2 kou3 wu2 shen4 wu3 。
- xie4 an1 feng1 liu2 guo4 wang2 dao3 ， fu2 rong2 wang2 gong1 qie4 qi2 biao3 。
- cong2 lai2 ya3 zhi4 zai4 dong1 shan1 ， jiao3 jin1 bu2 wei4 zheng1 ge1 lao3 。
- gu3 ren2 jin4 cun4 tui4 yi4 chi3 ， jiang1 cao3 jiang1 hua1 zu2 zi4 shi4 。
- gong1 ming2 shi2 lai2 bu2 zuo4 nan2 ， lei2 dong4 feng1 xing2 ben3 wu2 ji4 。
- bai3 xing4 xiang1 jing1 dang1 li4 er3 ， san1 jiang1 wu3 hu2 zuo4 chuang1 wei3 。
- bai3 nian2 tian1 di4 yi4 you1 you1 ， chang2 chan2 lao3 ren2 lei4 ru2 shui3 。
- ce4 bang4 hu2 jiao3 dian4 shan1 lan2 ， chu1 jian4 qing1 ou1 yi3 bu4 fan2 。
- po1 wen2 lin2 lang2 sai1 men2 nei4 ， san1 bi3 liu4 shi1 gong1 suo3 jian1 。
- he2 neng2 zhuan4 zhang4 yue4 zhu1 zi3 ， kan4 gong1 zhu4 mao4 yan1 ji3 gui3 。
- zhu1 yi1 mu4 qian2 kong1 fu4 chou2 ， ke4 you3 jiao1 tong2 lao2 xia4 zhi3 。
- qu4 jia1 chu1 wu2 ke3 qi4 qiang2 ， du2 bao4 yi2 jing1 tian1 yi4 fang1 。
- shi2 pu3 tang3 wei4 cang1 sheng1 qi3 ， tian1 qu2 ri4 gu1 yao2 xiang1 wang4 。

## 注释

## 译文

## 赏析
