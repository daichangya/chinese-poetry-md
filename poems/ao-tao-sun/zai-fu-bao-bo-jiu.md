---
id: ao-tao-sun-zai-fu-bao-bo-jiu
title: 再赋薄薄酒
titlePinyin: zai4 fu4 bao2 bo2 jiu3
titleSlug: zai-fu-bao-bo-jiu
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薄薄酒，全吾天。
- 丑丑妇，引吾年。
- 败缯粗布形骸便。
- 辛勤著书塞屋椽，何如郭外二顷桑麻田。
- 折腰敛板高鸢肩，何如方床八尺供横眠。
- 左为剑铓右鼎耳，劝君却步行相先。
- 斗量明珠埒编钱，郿坞未就脐已燃。
- 十眉间坐争连蜎，绝缨灭烛薰腥膻。
- 农家丑妇眉半栉，白头惟有夫壻怜。
- 劝君酒薄君勿嗔，尚方赐尊能杀人。
- 力微覆𫗧有明诫，食鲑三九元非贫。
- 酒不薄，人自薄。
- 妻不恶，人自恶。
- 不如浊酒三杯呼丑妇，共作原头赛神舞。

## 拼音
- bao2 bo2 jiu3 ， quan2 wu2 tian1 。
- chou3 chou3 fu4 ， yin3 wu2 nian2 。
- bai4 zeng1 cu1 bu4 xing2 hai2 bian4 。
- xin1 qin2 zhu4 shu1 sai1 wu1 chuan2 ， he2 ru2 guo1 wai4 er4 qing3 sang1 ma2 tian2 。
- zhe2 yao1 lian3 ban3 gao1 yuan1 jian1 ， he2 ru2 fang1 chuang2 ba1 chi3 gong4 heng2 mian2 。
- zuo3 wei4 jian4 mang2 you4 ding3 er3 ， quan4 jun1 que4 bu4 xing2 xiang1 xian1 。
- dou4 liang2 ming2 zhu1 lie4 bian1 qian2 ， mei2 wu4 wei4 jiu4 qi2 yi3 ran2 。
- shi2 mei2 jian1 zuo4 zheng1 lian2 yuan1 ， jue2 ying1 mie4 zhu2 xun1 xing1 shan1 。
- nong2 jia1 chou3 fu4 mei2 ban4 zhi4 ， bai2 tou2 wei2 you3 fu1 xu4 lian2 。
- quan4 jun1 jiu3 bao2 jun1 wu4 chen1 ， shang4 fang1 ci4 zun1 neng2 sha1 ren2 。
- li4 wei1 fu4 su4 you3 ming2 jie4 ， shi2 gui1 san1 jiu3 yuan2 fei1 pin2 。
- jiu3 bu4 bao2 ， ren2 zi4 bao2 。
- qi1 bu2 e4 ， ren2 zi4 e4 。
- bu4 ru2 zhuo2 jiu3 san1 bei1 hu1 chou3 fu4 ， gong4 zuo4 yuan2 tou2 sai4 shen2 wu3 。

## 注释

## 译文

## 赏析
