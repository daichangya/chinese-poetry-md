---
id: ao-tao-sun-ji-ti-gong-li-dao-nong-yin-tang
title: 寄题龚立道农隠堂
titlePinyin: ji4 ti2 gong1 li4 dao4 nong2 yin3 tang2
titleSlug: ji-ti-gong-li-dao-nong-yin-tang
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往闻大龚公，鱼艾照灵寿。
- 当时从肩舆，门生儿子后。
- 诗书开似续，文采补耆旧。
- 数椽上茅茨，基结称广陋。
- 壁间落宝唾，半是经济手。
- 坐令农隠堂，赑屭黄姑薮。
- 我来虽未识，名下已奔凑。
- 功名何足云，短锸支宇宙。
- 所忧饭吾牛，刍恶毛角瘦。
- 木奴擅中州，竹君食千亩。
- 连车载长腰，横网遮巨口。
- 人生亦何须，不若巴清妇。
- 时来食方丈，时去鲑三九。
- 常恐少微芒，深夜切奎斗。
- 起家公不难，周汉须佐佑。
- 敢请益治田，种秫多酿酒。
- 岁晚沧洲期，许结羊仲友。

## 拼音
- wang3 wen2 da4 gong1 gong1 ， yu2 ai4 zhao4 ling2 shou4 。
- dang1 shi2 cong2 jian1 yu2 ， men2 sheng1 er2 zi0 hou4 。
- shi1 shu1 kai1 si4 xu4 ， wen2 cai3 bu3 qi2 jiu4 。
- shu4 chuan2 shang4 mao2 ci2 ， ji1 jie2 cheng1 guang3 lou4 。
- bi4 jian1 luo4 bao3 tuo4 ， ban4 shi4 jing1 ji4 shou3 。
- zuo4 ling4 nong2 yin3 tang2 ， bi4 xi4 huang2 gu1 sou3 。
- wo3 lai2 sui1 wei4 shi2 ， ming2 xia4 yi3 ben1 cou4 。
- gong1 ming2 he2 zu2 yun2 ， duan3 cha1 zhi1 yu3 zhou4 。
- suo3 you1 fan4 wu2 niu2 ， chu2 e4 mao2 jiao3 shou4 。
- mu4 nu2 shan4 zhong1 zhou1 ， zhu2 jun1 shi2 qian1 mu3 。
- lian2 che1 zai4 chang2 yao1 ， heng2 wang3 zhe1 ju4 kou3 。
- ren2 sheng1 yi4 he2 xu1 ， bu2 ruo4 ba1 qing1 fu4 。
- shi2 lai2 shi2 fang1 zhang4 ， shi2 qu4 gui1 san1 jiu3 。
- chang2 kong3 shao3 wei1 mang2 ， shen1 ye4 qie4 kui2 dou4 。
- qi3 jia1 gong1 bu4 nan2 ， zhou1 han4 xu1 zuo3 you4 。
- gan3 qing3 yi4 zhi4 tian2 ， zhong3 shu2 duo1 niang4 jiu3 。
- sui4 wan3 cang1 zhou1 qi1 ， xu3 jie2 yang2 zhong4 you3 。

## 注释

## 译文

## 赏析
