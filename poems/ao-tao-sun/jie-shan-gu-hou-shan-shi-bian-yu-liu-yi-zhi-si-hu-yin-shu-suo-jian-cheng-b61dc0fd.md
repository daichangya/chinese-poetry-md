---
id: ao-tao-sun-jie-shan-gu-hou-shan-shi-bian-yu-liu-yi-zhi-si-hu-yin-shu-suo-jian-cheng-b61dc0fd
title: 借山谷后山诗编于刘宜之司户因书所见呈宜之兄弟
titlePinyin: jie4 shan1 gu3 hou4 shan1 shi1 bian1 yu2 liu2 yi2 zhi1 si1 hu4 yin1 shu1 suo3 jian4 cheng2 yi2 zhi1 xiong1 di4
titleSlug: jie-shan-gu-hou-shan-shi-bian-yu-liu-yi-zhi-si-hu-yin-shu-suo-jian-cheng-b61dc0fd
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 拾遣诗视孔子道，豫章配孟颜后山。
- 自余众作等别派，彪虥貍豹虎一斑。
- 我修直笔公万世，议论不到甘謿讪。
- 中间杜老饶寒饿，陈也绝荤黄尚可。
- 天公雠施略相当，一字而贫更怜我。
- 去年臞庵太荒凉，釜中得鱼雷隠床。
- 了知诗祟力排摈，谁言锢疾蟠膏肓。
- 刘郎食饱嗜昌歜，又一过目思手揽。
- 编诗更著顾痴笔，字字可丹藏石䃭。
- 知君疗病我益病，心手相忘还展咏。
- 百年长病可得辞，两翁落唾皆可敬。
- 忽云身后无知音，此诗百变无邪心。
- 候虫时鸟足感耳，我思正在南风琴。
- 谁能首涂追四始，以经夹毂骚驾轨。
- 意所不快鞭曹刘，此时折汝一寸箠。
- 长安市上逢联璧，人持一箭与我直。
- 请君了却三万轴，再见坐我床下客。

## 拼音
- shi2 qian3 shi1 shi4 kong3 zi3 dao4 ， yu4 zhang1 pei4 meng4 yan2 hou4 shan1 。
- zi4 yu2 zhong4 zuo4 deng3 bie2 pai4 ， biao1 zhan4 li2 bao4 hu3 yi4 ban1 。
- wo3 xiu1 zhi2 bi3 gong1 wan4 shi4 ， yi4 lun4 bu2 dao4 gan1 chao2 shan4 。
- zhong1 jian1 du4 lao3 rao2 han2 e4 ， chen2 ye3 jue2 hun1 huang2 shang4 ke3 。
- tian1 gong1 chou2 shi1 lüe4 xiang1 dang1 ， yi2 zi4 er2 pin2 geng4 lian2 wo3 。
- qu4 nian2 qu2 an1 tai4 huang1 liang2 ， fu3 zhong1 de2 yu2 lei2 yin3 chuang2 。
- liao3 zhi1 shi1 sui4 li4 pai2 bin4 ， shui2 yan2 gu4 ji2 pan2 gao1 huang1 。
- liu2 lang2 shi2 bao3 shi4 chang1 chu4 ， you4 yi2 guo4 mu4 si1 shou3 lan3 。
- bian1 shi1 geng4 zhu4 gu4 chi1 bi3 ， zi4 zi4 ke3 dan1 cang2 shi2 䃭 。
- zhi1 jun1 liao2 bing4 wo3 yi4 bing4 ， xin1 shou3 xiang4 wang4 hai2 zhan3 yong3 。
- bai3 nian2 zhang3 bing4 ke3 de2 ci2 ， liang3 weng1 luo4 tuo4 jie1 ke3 jing4 。
- hu1 yun2 shen1 hou4 wu2 zhi1 yin1 ， ci3 shi1 bai3 bian4 wu2 xie2 xin1 。
- hou4 chong2 shi2 niao3 zu2 gan3 er3 ， wo3 si1 zheng4 zai4 nan2 feng1 qin2 。
- shui2 neng2 shou3 tu2 zhui1 si4 shi3 ， yi3 jing1 jia2 gu1 sao1 jia4 gui3 。
- yi4 suo3 bu2 kuai4 bian1 cao2 liu2 ， ci3 shi2 zhe2 ru3 yi2 cun4 chui2 。
- chang2 an1 shi4 shang4 feng2 lian2 bi4 ， ren2 chi2 yi2 jian4 yu3 wo3 zhi2 。
- qing3 jun1 liao3 que4 san1 wan4 zhou2 ， zai4 jian4 zuo4 wo3 chuang2 xia4 ke4 。

## 注释

## 译文

## 赏析
