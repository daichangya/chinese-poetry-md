---
id: ao-tao-sun-yu-ke-kun-shan-de-jian-yan-zhang-lao-shi-dao-ren-san-lang-xian-yuan-bu-j-9ba0c7bb
title: 予客昆山得荐严长老时道人散朗闲远不交人事心甚敬之今来海上复得悟公老成疏练能言吴中山水人物甚详东轩种竹如云不问其人可知也一日忽起故山之想予语悟野田荒草在处愁人心目安能复作沩山之牛乎因作一诗言君子出处之大致以告不知者
titlePinyin: yu3 ke4 kun1 shan1 de2 jian4 yan2 zhang3 lao3 shi2 dao4 ren2 san4 lang3 xian2 yuan3 bu4 jiao1 ren2 shi4 xin1 shen4 jing4 zhi1 jin1 lai2 hai3 shang4 fu4 de2 wu4 gong1 lao3 cheng2 shu1 lian4 neng2 yan2 wu2 zhong1 shan1 shui3 ren2 wu4 shen4 xiang2 dong1 xuan1 zhong3 zhu2 ru2 yun2 bu2 wen4 qi2 ren2 ke3 zhi1 ye3 yi2 ri4 hu1 qi3 gu4 shan1 zhi1 xiang3 yu3 yu3 wu4 ye3 tian2 huang1 cao3 zai4 chu4 chou2 ren2 xin1 mu4 an1 neng2 fu4 zuo4 wei2 shan1 zhi1 niu2 hu1 yin1 zuo4 yi4 shi1 yan2 jun1 zi3 chu1 chu4 zhi1 da4 zhi4 yi3 gao4 bu4 zhi1 zhe3
titleSlug: yu-ke-kun-shan-de-jian-yan-zhang-lao-shi-dao-ren-san-lang-xian-yuan-bu-j-9ba0c7bb
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生庾公尘，可涴通州泥。
- 朅来海门上，日瘦气惨凄。
- 春风有相导，佚我以闼闺。
- 前身定闻法，梦作三生猊。
- 悟公痴钝禅，迎客忽虎溪。
- 招要得半席，纸帐春缯绨。
- 东轩养苍云，大似开昔迷。
- 计程南山北，托宿东院西。
- 绝怜维摩床，而置法喜妻。
- 是身于虚空，了不碍角圭。
- 四大师本无，客亦何所携。
- 颇闻弁山隅，髯松作儿啼。
- 山神喝连声，已受三十篦。
- 岂知沩山牛，未脱靶与犂。
- 去来同一云，未觉道理睽。
- 幸勿使竹归，留与老凤栖。
- 凿齿恐无对，后期当噬脐。

## 拼音
- ping2 sheng1 yu3 gong1 chen2 ， ke3 wo4 tong1 zhou1 ni2 。
- qie4 lai2 hai3 men2 shang4 ， ri4 shou4 qi4 can3 qi1 。
- chun1 feng1 you3 xiang1 dao3 ， yi4 wo3 yi3 ta4 gui1 。
- qian2 shen1 ding4 wen2 fa3 ， meng4 zuo4 san1 sheng1 ni2 。
- wu4 gong1 chi1 dun4 chan2 ， ying2 ke4 hu1 hu3 xi1 。
- zhao1 yao4 de2 ban4 xi2 ， zhi3 zhang4 chun1 zeng1 ti2 。
- dong1 xuan1 yang3 cang1 yun2 ， da4 si4 kai1 xi1 mi2 。
- ji4 cheng2 nan2 shan1 bei3 ， tuo1 su4 dong1 yuan4 xi1 。
- jue2 lian2 wei2 mo2 chuang2 ， er2 zhi4 fa3 xi3 qi1 。
- shi4 shen1 yu2 xu1 kong1 ， liao3 bu2 ai4 jiao3 gui1 。
- si4 da4 shi1 ben3 wu2 ， ke4 yi4 he2 suo3 xie2 。
- po1 wen2 bian4 shan1 yu2 ， ran2 song1 zuo4 er2 ti2 。
- shan1 shen2 he1 lian2 sheng1 ， yi3 shou4 san1 shi2 bi4 。
- qi3 zhi1 wei2 shan1 niu2 ， wei4 tuo1 ba3 yu3 li2 。
- qu4 lai2 tong2 yi4 yun2 ， wei4 jue2 dao4 li3 kui2 。
- xing4 wu4 shi3 zhu2 gui1 ， liu2 yu3 lao3 feng4 qi1 。
- zao2 chi3 kong3 wu2 dui4 ， hou4 qi1 dang1 shi4 qi2 。

## 注释

## 译文

## 赏析
