---
id: ao-tao-sun-ci-yun-xie-li-mi-xiao
title: 次韵谢李秘校
titlePinyin: ci4 yun4 xie4 li3 mi4 xiao4
titleSlug: ci-yun-xie-li-mi-xiao
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大雅熄自郐，续弦久无人。
- 中间翰墨场，名字俱已堙。
- 江山亦何助，东海真扬尘。
- 我笑李夫子，缾无半合陈。
- 人书两俱亡，何用语逼真。
- 作诗来起予，欲卜二仲邻。
- 依然送鸿目，衮衮天机新。
- 莫欺鬓眉苍，持护应有神。
- 狗须侯舞阳，羝角相平津。
- 皇天信平分，万物各得春。
- 但愿阅世心，孤特凛箭筠。
- 日者鹤飞书，江汉起隠沦。
- 三物论乡国，六艺程成均。
- 秋风入帝闲，错落骓𬳵𬴊。
- 君曾读诏否，却枕方欠伸。
- 勿惊作诗面，酒缬吹微鳞。
- 唾手洗衰陋，一返姚姒纯。
- 稽古不无力，政复昌其身。
- 它时玉堂梦，与问三生因。
- 盟我良不难，欲托孙子亲。
- 贽君以黄耳，附书莫辞频。
- 再拜赋断章，水石俱磷磷。

## 拼音
- da4 ya3 xi1 zi4 kuai4 ， xu4 xian2 jiu3 wu2 ren2 。
- zhong1 jian1 han4 mo4 chang3 ， ming2 zi4 ju4 yi3 yin1 。
- jiang1 shan1 yi4 he2 zhu4 ， dong1 hai3 zhen1 yang2 chen2 。
- wo3 xiao4 li3 fu1 zi3 ， ping2 wu2 ban4 he2 chen2 。
- ren2 shu1 liang3 ju4 wang2 ， he2 yong4 yu3 bi1 zhen1 。
- zuo4 shi1 lai2 qi3 yu3 ， yu4 bu3 er4 zhong4 lin2 。
- yi1 ran2 song4 hong2 mu4 ， gun3 gun3 tian1 ji1 xin1 。
- mo4 qi1 bin4 mei2 cang1 ， chi2 hu4 ying1 you3 shen2 。
- gou3 xu1 hou2 wu3 yang2 ， di1 jiao3 xiang1 ping2 jin1 。
- huang2 tian1 xin4 ping2 fen1 ， wan4 wu4 ge4 de2 chun1 。
- dan4 yuan4 yue4 shi4 xin1 ， gu1 te4 lin3 jian4 yun2 。
- ri4 zhe3 he4 fei1 shu1 ， jiang1 han4 qi3 yin3 lun2 。
- san1 wu4 lun4 xiang1 guo2 ， liu4 yi4 cheng2 cheng2 jun1 。
- qiu1 feng1 ru4 di4 xian2 ， cuo4 luo4 zhui1 pi1 lin2 。
- jun1 ceng2 du2 zhao4 fou3 ， que4 zhen3 fang1 qian4 shen1 。
- wu4 jing1 zuo4 shi1 mian4 ， jiu3 xie2 chui1 wei1 lin2 。
- tuo4 shou3 xi3 shuai1 lou4 ， yi4 fan3 yao2 si4 chun2 。
- ji1 gu3 bu4 wu2 li4 ， zheng4 fu4 chang1 qi2 shen1 。
- ta1 shi2 yu4 tang2 meng4 ， yu3 wen4 san1 sheng1 yin1 。
- meng2 wo3 liang2 bu4 nan2 ， yu4 tuo1 sun1 zi0 qin1 。
- zhi4 jun1 yi3 huang2 er3 ， fu4 shu1 mo4 ci2 pin2 。
- zai4 bai4 fu4 duan4 zhang1 ， shui3 shi2 ju4 lin2 lin2 。

## 注释

## 译文

## 赏析
