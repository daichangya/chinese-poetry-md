---
id: ao-tao-sun-dai-liu-cao-shi-shou-xiang-jun
title: 代刘漕使寿相君
titlePinyin: dai4 liu2 cao2 shi3 shou4 xiang1 jun1
titleSlug: dai-liu-cao-shi-shou-xiang-jun
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神仙窟宅会四明，气候中和开二月。
- 是间表表韦平家，奎阁明良拱天阙。
- 前周后鲁岌相望，孕昴降嵩天所设。
- 大慈平等现官身，思日赞襄尽臣节。
- 平生履狶真益下，余刃磔牛何虑缺。
- 道逢不平忽伟事，坐觉日月妖气豁。
- 未尝示袒勃安刘，亦复和羹商得说。
- 由来转物得三昧，政尔成风聊一吷。
- 涵濡少海益重润，运动紫枢高柄揭。
- 迩来边琐向平宁，西土民艰随殄灭。
- 撞搪噭呼间未免，寸地尺天吾忍免。
- 公身固已佩安危，公寿应当等溟渤。
- 花明柳暗沙堤外，著眼昌昌见春物。
- 想当凤沼引夔龙，内乐宫壸俨成列。
- 天皇酌醴赐加劳，词人第颂歌明哲。
- 会令宇宙还帖泰，要与鸿蒙论融结。
- 此时桃李竞新枝，草木恩光相焕发。
- 小儒囿身坱圠内，独驾封轺来百粤。
- 惟当岁献南山诗，长与天朝夸突兀。

## 拼音
- shen2 xian1 ku1 zhai2 hui4 si4 ming2 ， qi4 hou4 zhong1 he2 kai1 er4 yue4 。
- shi4 jian1 biao3 biao3 wei2 ping2 jia1 ， kui2 ge2 ming2 liang2 gong3 tian1 que1 。
- qian2 zhou1 hou4 lu3 ji2 xiang1 wang4 ， yun4 mao3 jiang4 song1 tian1 suo3 she4 。
- da4 ci2 ping2 deng3 xian4 guan1 shen1 ， si1 ri4 zan4 xiang1 jin4 chen2 jie2 。
- ping2 sheng1 lü3 xi1 zhen1 yi4 xia4 ， yu2 ren4 zhe2 niu2 he2 lü4 que1 。
- dao4 feng2 bu4 ping2 hu1 wei3 shi4 ， zuo4 jue2 ri4 yue4 yao1 qi4 huo1 。
- wei4 chang2 shi4 tan3 bo2 an1 liu2 ， yi4 fu4 he2 geng1 shang1 de2 shuo1 。
- you2 lai2 zhuan3 wu4 de2 san1 mei4 ， zheng4 er3 cheng2 feng1 liao2 yi2 xue4 。
- han2 ru2 shao3 hai3 yi4 zhong4 run4 ， yun4 dong4 zi3 shu1 gao1 bing3 jie1 。
- er3 lai2 bian1 suo3 xiang4 ping2 ning2 ， xi1 tu3 min2 jian1 sui2 tian3 mie4 。
- zhuang4 tang2 jiao4 hu1 jian1 wei4 mian3 ， cun4 di4 chi3 tian1 wu2 ren3 mian3 。
- gong1 shen1 gu4 yi3 pei4 an1 wei1 ， gong1 shou4 ying1 dang1 deng3 ming2 bo2 。
- hua1 ming2 liu3 an4 sha1 di1 wai4 ， zhu4 yan3 chang1 chang1 jian4 chun1 wu4 。
- xiang3 dang1 feng4 zhao3 yin3 kui2 long2 ， nei4 le4 gong1 kun3 yan3 cheng2 lie4 。
- tian1 huang2 zhuo2 li3 ci4 jia1 lao2 ， ci2 ren2 di4 song4 ge1 ming2 zhe2 。
- hui4 ling4 yu3 zhou4 hai2 tie1 tai4 ， yao4 yu3 hong2 meng2 lun4 rong2 jie2 。
- ci3 shi2 tao2 li3 jing4 xin1 zhi1 ， cao3 mu4 en1 guang1 xiang1 huan4 fa1 。
- xiao3 ru2 you4 shen1 yang3 ya4 nei4 ， du2 jia4 feng1 yao2 lai2 bai3 yue4 。
- wei2 dang1 sui4 xian4 nan2 shan1 shi1 ， chang2 yu3 tian1 chao2 kua1 tu1 wu4 。

## 注释

## 译文

## 赏析
