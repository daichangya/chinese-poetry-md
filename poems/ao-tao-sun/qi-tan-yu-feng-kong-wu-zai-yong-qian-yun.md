---
id: ao-tao-sun-qi-tan-yu-feng-kong-wu-zai-yong-qian-yun
title: 乞炭于冯孔武再用前韵
titlePinyin: qi3 tan4 yu2 feng2 kong3 wu3 zai4 yong4 qian2 yun4
titleSlug: qi-tan-yu-feng-kong-wu-zai-yong-qian-yun
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见元光河决愁从臣，天子有诏皆负薪。
- 当时实炭知几畚，下与鱼鼈争生人。
- 孰知木黔善制水，火出木尽全其真。
- 一朝入火纵粉骨，曲身得煖龙蛇伸。
- 成亏等作万世计，肯与胡僧推劫尘。
- 我欲诙谐与作传，上继毛颖追获麟。
- 日烧昆仑十挺指，惜哉黔也非吾亲。
- 穷朝破灶鬰烟烬，青唇黑腕羞比邻。
- 谁能舆致送煖热，坐使有脚歌阳春。
- 将军羔酒空作梦，十年未有今年贫。

## 拼音
- jun1 bu2 jian4 yuan2 guang1 he2 jue2 chou2 cong2 chen2 ， tian1 zi3 you3 zhao4 jie1 fu4 xin1 。
- dang1 shi2 shi2 tan4 zhi1 ji3 ben3 ， xia4 yu3 yu2 bie1 zheng1 sheng1 ren2 。
- shu2 zhi1 mu4 qian2 shan4 zhi4 shui3 ， huo3 chu1 mu4 jin4 quan2 qi2 zhen1 。
- yi4 chao2 ru4 huo3 zong4 fen3 gu3 ， qu3 shen1 de2 xuan1 long2 she2 shen1 。
- cheng2 kui1 deng3 zuo4 wan4 shi4 ji4 ， ken3 yu3 hu2 seng1 tui1 jie2 chen2 。
- wo3 yu4 hui1 xie2 yu3 zuo4 chuan2 ， shang4 ji4 mao2 ying3 zhui1 huo4 lin2 。
- ri4 shao1 kun1 lun2 shi2 ting3 zhi3 ， xi1 zai1 qian2 ye3 fei1 wu2 qin1 。
- qiong2 chao2 po4 zao4 yu4 yan1 jin4 ， qing1 chun2 hei1 wan4 xiu1 bi3 lin2 。
- shui2 neng2 yu2 zhi4 song4 xuan1 re4 ， zuo4 shi3 you3 jiao3 ge1 yang2 chun1 。
- jiang1 jun1 gao1 jiu3 kong1 zuo4 meng4 ， shi2 nian2 wei4 you3 jin1 nian2 pin2 。

## 注释

## 译文

## 赏析
