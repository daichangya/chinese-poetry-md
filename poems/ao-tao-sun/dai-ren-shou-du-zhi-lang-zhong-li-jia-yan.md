---
id: ao-tao-sun-dai-ren-shou-du-zhi-lang-zhong-li-jia-yan
title: 代人寿度支郎中李嘉言
titlePinyin: dai4 ren2 shou4 du4 zhi1 lang2 zhong1 li3 jia1 yan2
titleSlug: dai-ren-shou-du-zhi-lang-zhong-li-jia-yan
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李下老人龙作俦，谈经阅世无春秋。
- 一朝函谷占紫气，万里西极行青牛。
- 青莲居士亦其裔，太白沦精来谒帝。
- 江东狂客漏神机，一号谪仙人得制。
- 天人惊世时一班，文采风流有远孙。
- 百篇斗酒真细事，郡有德政朝功言。
- 晋陵坐啸列城祖，一札细书风九土。
- 为郎不用汉山钱，度支事繁通会府。
- 向来供亿宽艰虞，祗今笏画通材须。
- 裕农足国端有道，判花视草皆夷途。
- 金鱼玉带公所有，太夫人高松柏寿。
- 彩衣板舆堪作图，赑屭阆州陈母后。
- 人间盛事省见稀，王母一笑攘桃儿。
- 花明柳暗白日静，鶑穿燕飏青春迟。
- 请君酌此西湖水，万岁千秋佐天子。
- 清明寒食数日间，谨勿抛掷为佳耳。

## 拼音
- li3 xia4 lao3 ren2 long2 zuo4 chou2 ， tan2 jing1 yue4 shi4 wu2 chun1 qiu1 。
- yi4 chao2 han2 gu3 zhan4 zi3 qi4 ， wan4 li3 xi1 ji2 xing2 qing1 niu2 。
- qing1 lian2 ju1 shi4 yi4 qi2 yi4 ， tai4 bai2 lun2 jing1 lai2 ye4 di4 。
- jiang1 dong1 kuang2 ke4 lou4 shen2 ji1 ， yi1 hao4 zhe2 xian1 ren2 de2 zhi4 。
- tian1 ren2 jing1 shi4 shi2 yi4 ban1 ， wen2 cai3 feng1 liu2 you3 yuan3 sun1 。
- bai3 pian1 dou4 jiu3 zhen1 xi4 shi4 ， jun4 you3 de2 zheng4 chao2 gong1 yan2 。
- jin4 ling2 zuo4 xiao4 lie4 cheng2 zu3 ， yi4 zha2 xi4 shu1 feng1 jiu3 tu3 。
- wei4 lang2 bu2 yong4 han4 shan1 qian2 ， du4 zhi1 shi4 fan2 tong1 hui4 fu3 。
- xiang4 lai2 gong4 yi4 kuan1 jian1 yu2 ， zhi1 jin1 hu4 hua4 tong1 cai2 xu1 。
- yu4 nong2 zu2 guo2 duan1 you3 dao4 ， pan4 hua1 shi4 cao3 jie1 yi2 tu2 。
- jin1 yu2 yu4 dai4 gong1 suo3 you3 ， tai4 fu1 ren2 gao1 song1 bai3 shou4 。
- cai3 yi1 ban3 yu2 kan1 zuo4 tu2 ， bi4 xi4 lang2 zhou1 chen2 mu3 hou4 。
- ren2 jian1 sheng4 shi4 sheng3 jian4 xi1 ， wang2 mu3 yi2 xiao4 rang3 tao2 er2 。
- hua1 ming2 liu3 an4 bai2 ri4 jing4 ， ying1 chuan1 yan4 yang2 qing1 chun1 chi2 。
- qing3 jun1 zhuo2 ci3 xi1 hu2 shui3 ， wan4 sui4 qian1 qiu1 zuo3 tian1 zi3 。
- qing1 ming2 han2 shi2 shu4 ri4 jian1 ， jin3 wu4 pao1 zhi4 wei4 jia1 er3 。

## 注释

## 译文

## 赏析
