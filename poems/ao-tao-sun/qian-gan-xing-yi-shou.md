---
id: ao-tao-sun-qian-gan-xing-yi-shou
title: 前感兴一首
titlePinyin: qian2 gan3 xing1 yi4 shou3
titleSlug: qian-gan-xing-yi-shou
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乌几学痴坐，吾炊何以晨。
- 了知诗自好，不与甑相闻。
- 苍苍本空空，呜呼谁使然。
- 瓯窭知满篝，稍喜斗斛仁。
- 而我亦齐民，不贪后世贤。
- 腹无一寸温，百忧镇烧煎。
- 岿然一破灶，寒虫欲无年。
- 更欲辨名字，蟋蟀螽斯间。
- 书生谨守书，放步防疾颠。
- 虾蟆缘青冥，孤光恣吞吐。
- 於菟无角翼，为天守门户。
- 持此感物化，尧舜万万古。
- 冰蚕不知寒，蓼虫不知苦。
- 未知了身口，甘煖复几许。
- 高高化人台，下视多劫灰。
- 我欲轰雷车，老天怒不开。
- 死语无出路，六经圣所裁。
- 惟应蒯缑剑，日夕同归来。

## 拼音
- wu1 ji3 xue2 chi1 zuo4 ， wu2 chui1 he2 yi3 chen2 。
- liao3 zhi1 shi1 zi4 hao3 ， bu4 yu3 zeng4 xiang1 wen2 。
- cang1 cang1 ben3 kong1 kong1 ， wu1 hu1 shui2 shi3 ran2 。
- ou1 ju4 zhi1 man3 gou1 ， shao1 xi3 dou4 hu2 ren2 。
- er2 wo3 yi4 qi2 min2 ， bu4 tan1 hou4 shi4 xian2 。
- fu4 wu2 yi2 cun4 wen1 ， bai3 you1 zhen4 shao1 jian1 。
- kui1 ran2 yi2 po4 zao4 ， han2 chong2 yu4 wu2 nian2 。
- geng4 yu4 bian4 ming2 zi4 ， xi1 shuai4 zhong1 si1 jian1 。
- shu1 sheng1 jin3 shou3 shu1 ， fang4 bu4 fang2 ji2 dian1 。
- ha2 ma2 yuan2 qing1 ming2 ， gu1 guang1 zi4 tun1 tu3 。
- wu1 tu2 wu2 jiao3 yi4 ， wei4 tian1 shou3 men2 hu4 。
- chi2 ci3 gan3 wu4 hua4 ， yao2 shun4 wan4 wan4 gu3 。
- bing1 can2 bu4 zhi1 han2 ， liao3 chong2 bu4 zhi1 ku3 。
- wei4 zhi1 liao3 shen1 kou3 ， gan1 xuan1 fu4 ji3 xu3 。
- gao1 gao1 hua4 ren2 tai2 ， xia4 shi4 duo1 jie2 hui1 。
- wo3 yu4 hong1 lei2 che1 ， lao3 tian1 nu4 bu4 kai1 。
- si3 yu3 wu2 chu1 lu4 ， liu4 jing1 sheng4 suo3 cai2 。
- wei2 ying4 kuai3 gou1 jian4 ， ri4 xi1 tong2 gui1 lai2 。

## 注释

## 译文

## 赏析
