---
id: ao-tao-sun-zai-ci-xu-xian-bei-er-shou-qi-yi
title: 再次徐先辈二首  其一
titlePinyin: zai4 ci4 xu2 xian1 bei4 er4 shou3     qi2 yi1
titleSlug: zai-ci-xu-xian-bei-er-shou-qi-yi
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浅闻惩阙漏，小学到凡将。
- 始制初龙遁，流风渐鸟飏。
- 汔今缃帙富，益我手抄忙。
- 半世真书癖，衰年忽酒狂。
- 壮怀邀汗漫，奇服间庬凉。
- 身许羲黄上，名卑崔蔡行。
- 知心屐几量，阙计木千章。
- 湖海堪流滞，陈刘略丧亡。
- 每思辞北阙，直欲老东墙。
- 度岭官憔悴，藏山计杳茫。
- 尚方何日舄，侍女几时香。
- 歛板予行役，怀铅子举场。
- 翅垂虽一眚，腹果自三长。
- 孰使多为累，还成少不扬。
- 忽惊投暗璧，曾是献明珰。
- 阅世肱三折，论文首一昂。
- 结欢惭季札，抗对敢元常。
- 它日联诗社，前羞李杜光。

## 拼音
- qian3 wen2 cheng2 que1 lou4 ， xiao3 xue2 dao4 fan2 jiang1 。
- shi3 zhi4 chu1 long2 dun4 ， liu2 feng1 jian4 niao3 yang2 。
- qi4 jin1 xiang1 zhi4 fu4 ， yi4 wo3 shou3 chao1 mang2 。
- ban4 shi4 zhen1 shu1 pi3 ， shuai1 nian2 hu1 jiu3 kuang2 。
- zhuang4 huai2 yao1 han4 man4 ， qi2 fu2 jian1 mang2 liang2 。
- shen1 xu3 xi1 huang2 shang4 ， ming2 bei1 cui1 cai4 xing2 。
- zhi1 xin1 ji1 ji3 liang2 ， que1 ji4 mu4 qian1 zhang1 。
- hu2 hai3 kan1 liu2 zhi4 ， chen2 liu2 lüe4 sang4 wang2 。
- mei3 si1 ci2 bei3 que1 ， zhi2 yu4 lao3 dong1 qiang2 。
- du4 ling3 guan1 qiao2 cui4 ， cang2 shan1 ji4 yao3 mang2 。
- shang4 fang1 he2 ri4 xi4 ， shi4 nü3 ji3 shi2 xiang1 。
- lian3 ban3 yu3 xing2 yi4 ， huai2 qian1 zi3 ju3 chang3 。
- chi4 chui2 sui1 yi4 sheng3 ， fu4 guo3 zi4 san1 chang2 。
- shu2 shi3 duo1 wei4 lei4 ， hai2 cheng2 shao3 bu4 yang2 。
- hu1 jing1 tou2 an4 bi4 ， ceng2 shi4 xian4 ming2 dang1 。
- yue4 shi4 gong1 san1 zhe2 ， lun4 wen2 shou3 yi4 ang2 。
- jie2 huan1 can2 ji4 zha2 ， kang4 dui4 gan3 yuan2 chang2 。
- ta1 ri4 lian2 shi1 she4 ， qian2 xiu1 li3 du4 guang1 。

## 注释

## 译文

## 赏析
