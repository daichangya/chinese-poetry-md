---
id: ao-tao-sun-ti-zhai-shi-wei-liang-xi-feng-ji-qiu-zuo
title: 体斋诗为梁谿冯季求作
titlePinyin: ti3 zhai1 shi1 wei4 liang2 xi1 feng2 ji4 qiu2 zuo4
titleSlug: ti-zhai-shi-wei-liang-xi-feng-ji-qiu-zuo
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 口腹不自主，来吟体斋诗。
- 三肃斋中人，问体安措辞。
- 体卑语近拘，体高语近欺。
- 耳目口鼻形，人各师其师。
- 要之天地间，当以一理推。
- 冯侯好兄弟，一一清庙姿。
- 是家好谈道，脱略毛与皮。
- 一堂春愔愔，诗礼相娱嬉。
- 但媿远客尘，涴子连理枝。
- 虽然参自诀，要知不磷缁。
- 我车得国工，分路有险夷。
- 君知鲁叟圣，妙在物不遗。
- 当其作春秋，一字如权锤。
- 越境惜赵盾，断谓此语非。
- 俗儒无已心，望道如隔纰。
- 闭门画圆方，用世多参差。
- 千载堪一咍，汝足未及巇。
- 冯郎顾我笑，坐久𬬻烟迟。
- 黄花粲墙东，青山转墙西。
- 吾言亦已费，须君浮一巵。

## 拼音
- kou3 fu4 bu2 zi4 zhu3 ， lai2 yin2 ti3 zhai1 shi1 。
- san1 su4 zhai1 zhong1 ren2 ， wen4 ti3 an1 cuo4 ci2 。
- ti3 bei1 yu3 jin4 ju1 ， ti3 gao1 yu3 jin4 qi1 。
- er3 mu4 kou3 bi2 xing2 ， ren2 ge4 shi1 qi2 shi1 。
- yao4 zhi1 tian1 di4 jian1 ， dang1 yi3 yi4 li3 tui1 。
- feng2 hou2 hao3 xiong1 di4 ， yi1 yi1 qing1 miao4 zi1 。
- shi4 jia1 hao3 tan2 dao4 ， tuo1 lüe4 mao2 yu3 pi2 。
- yi4 tang2 chun1 yin1 yin1 ， shi1 li3 xiang1 yu2 xi1 。
- dan4 kui4 yuan3 ke4 chen2 ， wo4 zi3 lian2 li3 zhi1 。
- sui1 ran2 can1 zi4 jue2 ， yao4 zhi1 bu4 lin2 zi1 。
- wo3 che1 de2 guo2 gong1 ， fen1 lu4 you3 xian3 yi2 。
- jun1 zhi1 lu3 sou3 sheng4 ， miao4 zai4 wu4 bu4 yi2 。
- dang1 qi2 zuo4 chun1 qiu1 ， yi2 zi4 ru2 quan2 chui2 。
- yue4 jing4 xi1 zhao4 dun4 ， duan4 wei4 ci3 yu3 fei1 。
- su2 ru2 wu2 yi3 xin1 ， wang4 dao4 ru2 ge2 pi1 。
- bi4 men2 hua4 yuan2 fang1 ， yong4 shi4 duo1 cen1 ci1 。
- qian1 zai3 kan1 yi4 hai1 ， ru3 zu2 wei4 ji2 xi1 。
- feng2 lang2 gu4 wo3 xiao4 ， zuo4 jiu3 lu2 yan1 chi2 。
- huang2 hua1 can4 qiang2 dong1 ， qing1 shan1 zhuan3 qiang2 xi1 。
- wu2 yan2 yi4 yi3 fei4 ， xu1 jun1 fu2 yi4 zhi1 。

## 注释

## 译文

## 赏析
