---
id: ao-tao-sun-si-gu-ren
title: 思古人
titlePinyin: si1 gu3 ren2
titleSlug: si-gu-ren
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 思古人，思古人，古人皦皦若日月。
- 我欲剖棺斲出古人心，惟见苍苔漫白骨。
- 请陈古人心，君勿骇客言。
- 古人惟一真，可使风俗皆还淳。
- 杀鸡不及林宗，炊黍不候庞公。
- 雪中安道兴适尽，坐上公荣樽已空。
- 呼酒径劝君，欲眠即遣客。
- 嵇康巨源不为绝，戴崇彭宣本相得。
- 徐庶失老母，密如玄德不能夺之臣。
- 严陵薄宦情，狎如文叔不能止之客。
- 包胥伍员不失其为友，羊祜陆抗不害其为敌。
- 我有蒸壶，安事隠语。
- 我但食韭，安用多种。
- 割肉元知方朔真，拏金岂即刘叉勇。
- 古人心事有如此，何至颜色相媚奉。
- 道衰舛仁义，世乱生奸雄。
- 君知臧否不挂口，正虑匕首揕其胸。
- 我生恐无用，我死知无闻。
- 作书预与儿辈诀，葬时定觅要离坟。

## 拼音
- si1 gu3 ren2 ， si1 gu3 ren2 ， gu3 ren2 jiao3 jiao3 ruo4 ri4 yue4 。
- wo3 yu4 pou1 guan1 zhuo2 chu1 gu3 ren2 xin1 ， wei2 jian4 cang1 tai2 man4 bai2 gu3 。
- qing3 chen2 gu3 ren2 xin1 ， jun1 wu4 hai4 ke4 yan2 。
- gu3 ren2 wei2 yi4 zhen1 ， ke3 shi3 feng1 su2 jie1 hai2 chun2 。
- sha1 ji1 bu4 ji2 lin2 zong1 ， chui1 shu3 bu2 hou4 pang2 gong1 。
- xue3 zhong1 an1 dao4 xing1 shi4 jin4 ， zuo4 shang4 gong1 rong2 zun1 yi3 kong1 。
- hu1 jiu3 jing4 quan4 jun1 ， yu4 mian2 ji2 qian3 ke4 。
- ji1 kang1 ju4 yuan2 bu2 wei4 jue2 ， dai4 chong2 peng2 xuan1 ben3 xiang4 de2 。
- xu2 shu4 shi1 lao3 mu3 ， mi4 ru2 xuan2 de2 bu4 neng2 duo2 zhi1 chen2 。
- yan2 ling2 bao2 huan4 qing2 ， xia2 ru2 wen2 shu1 bu4 neng2 zhi3 zhi1 ke4 。
- bao1 xu1 wu3 yuan2 bu4 shi1 qi2 wei4 you3 ， yang2 hu4 lu4 kang4 bu2 hai4 qi2 wei4 di2 。
- wo3 you3 zheng1 hu2 ， an1 shi4 yin3 yu3 。
- wo3 dan4 shi2 jiu3 ， an1 yong4 duo1 zhong3 。
- ge1 rou4 yuan2 zhi1 fang1 shuo4 zhen1 ， na2 jin1 qi3 ji2 liu2 cha1 yong3 。
- gu3 ren2 xin1 shi4 you3 ru2 ci3 ， he2 zhi4 yan2 se4 xiang4 mei4 feng4 。
- dao4 shuai1 chuan3 ren2 yi4 ， shi4 luan4 sheng1 jian1 xiong2 。
- jun1 zhi1 zang1 pi3 bu2 gua4 kou3 ， zheng4 lü4 bi3 shou3 zhen4 qi2 xiong1 。
- wo3 sheng1 kong3 wu2 yong4 ， wo3 si3 zhi1 wu2 wen2 。
- zuo4 shu1 yu4 yu3 er2 bei4 jue2 ， zang4 shi2 ding4 mi4 yao4 li2 fen2 。

## 注释

## 译文

## 赏析
