---
id: ao-tao-sun-zai-ci-xu-xian-bei-er-shou-qi-er
title: 再次徐先辈二首  其二
titlePinyin: zai4 ci4 xu2 xian1 bei4 er4 shou3     qi2 er4
titleSlug: zai-ci-xu-xian-bei-er-shou-qi-er
author: 敖陶孙
authorPinyin: ao2 tao2 sun1
authorSlug: ao-tao-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 身是韩康伯，名惭许子将。
- 居然屯泽闭，何得巽风飏。
- 忆昔求诗甚，端成刻烛忙。
- 出喉真自苦，舞手或成狂。
- 杨柳偏歌雨，蒲萄肯博凉。
- 群儿哀齿旧，诸武让颜行。
- 禹穴鱼龙陈，天门虎豹章。
- 阴符空独佩，秘论未应亡。
- 自筑扬雄宅，谁窥宋玉墙。
- 乡英殊磊磊，俗物自茫茫。
- 祓厉三精剑，宁神百蕴香。
- 诺交那复社，取醉莫论场。
- 高节看徐穉，妍词伏仲长。
- 泥蟠虽汩汰，鞲掣会飞扬。
- 列屋多齐赵，华榱间璧珰。
- 从渠夸富艳，试与校低昂。
- 丘喙徒三尺，公才可百常。
- 素交风雨尽，雪涕鲁灵光。

## 拼音
- shen1 shi4 han2 kang1 bo2 ， ming2 can2 xu3 zi3 jiang1 。
- ju1 ran2 tun2 ze2 bi4 ， he2 de2 xun4 feng1 yang2 。
- yi4 xi1 qiu2 shi1 shen4 ， duan1 cheng2 ke4 zhu2 mang2 。
- chu1 hou2 zhen1 zi4 ku3 ， wu3 shou3 huo4 cheng2 kuang2 。
- yang2 liu3 pian1 ge1 yu3 ， pu2 tao2 ken3 bo2 liang2 。
- qun2 er2 ai1 chi3 jiu4 ， zhu1 wu3 rang4 yan2 xing2 。
- yu3 xue2 yu2 long2 chen2 ， tian1 men2 hu3 bao4 zhang1 。
- yin1 fu2 kong1 du2 pei4 ， mi4 lun4 wei4 ying4 wang2 。
- zi4 zhu4 yang2 xiong2 zhai2 ， shui2 kui1 song4 yu4 qiang2 。
- xiang1 ying1 shu1 lei3 lei3 ， su2 wu4 zi4 mang2 mang2 。
- fu2 li4 san1 jing1 jian4 ， ning2 shen2 bai3 yun4 xiang1 。
- nuo4 jiao1 na4 fu4 she4 ， qu3 zui4 mo4 lun4 chang3 。
- gao1 jie2 kan4 xu2 zhi4 ， yan2 ci2 fu2 zhong4 chang2 。
- ni2 pan2 sui1 gu3 tai4 ， gou1 che4 hui4 fei1 yang2 。
- lie4 wu1 duo1 qi2 zhao4 ， hua2 cui1 jian1 bi4 dang1 。
- cong2 qu2 kua1 fu4 yan4 ， shi4 yu3 xiao4 di1 ang2 。
- qiu1 hui4 tu2 san1 chi3 ， gong1 cai2 ke3 bai3 chang2 。
- su4 jiao1 feng1 yu3 jin4 ， xue3 ti4 lu3 ling2 guang1 。

## 注释

## 译文

## 赏析
