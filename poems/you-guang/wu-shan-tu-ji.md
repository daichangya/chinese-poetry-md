---
id: you-guang-wu-shan-tu-ji
title: 吴山图记
titlePinyin: wu2 shan1 tu2 ji4
titleSlug: wu-shan-tu-ji
author: 有光
authorPinyin: you3 guang1
authorSlug: you-guang
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 吴、长洲二县，在郡治所，分境而治。而郡西诸山，皆在吴县。其最高者，穹窿、阳山、邓尉、西脊、铜井。而灵岩，吴之故宫在焉，尚有西子之遗迹。若虎丘、剑池及天平、尚方、支硎，皆胜地也。而太湖汪洋三万六千顷，七十二峰沉浸其间，则海内之奇观矣。
- 余同年友魏君用晦为吴县，未及三年，以高第召入为给事中。君之为县，有惠爱，百姓扳留之，不能得，而君亦不忍于其民。由是好事者绘《吴山图》以为赠。
- 夫令之于民，诚重矣。令诚贤也，其地之山川草木，亦被其泽而有荣也；令诚不贤也，其地之山川草木，亦被其殃而有辱也。君于吴之山川，盖增重矣。异时吾民将择胜于岩峦之间，尸祝于浮屠、老子之宫也，固宜。而君则亦既去矣，何复惓惓于此山哉?昔苏子瞻称韩魏公去黄州四十余年而思之不忘，至以为《思黄州》诗，子瞻为黄人刻之于石。然后知贤者于其所至，不独使其人之不忍忘而已，亦不能自忘于其人也。
- 君今去县已三年矣。一日，与余同在内庭，出示此图，展玩太息，因命余记之，噫!君之于吾吴有情如此，如之何而使吾民能忘之也!

## 拼音
- wu2 、 chang2 zhou1 er4 xian4 ， zai4 jun4 zhi4 suo3 ， fen1 jing4 er2 zhi4 。 er2 jun4 xi1 zhu1 shan1 ， jie1 zai4 wu2 xian4 。 qi2 zui4 gao1 zhe3 ， qiong2 long2 、 yang2 shan1 、 deng4 wei4 、 xi1 ji3 、 tong2 jing3 。 er2 ling2 yan2 ， wu2 zhi1 gu4 gong1 zai4 yan1 ， shang4 you3 xi1 zi3 zhi1 yi2 ji4 。 ruo4 hu3 qiu1 、 jian4 chi2 ji2 tian1 ping2 、 shang4 fang1 、 zhi1 xing2 ， jie1 sheng4 di4 ye3 。 er2 tai4 hu2 wang1 yang2 san1 wan4 liu4 qian1 qing3 ， qi1 shi2 er4 feng1 chen2 jin4 qi2 jian1 ， ze2 hai3 nei4 zhi1 qi2 guan1 yi3 。
- yu2 tong2 nian2 you3 wei4 jun1 yong4 hui4 wei4 wu2 xian4 ， wei4 ji2 san1 nian2 ， yi3 gao1 di4 zhao4 ru4 wei4 gei3 shi4 zhong1 。 jun1 zhi1 wei4 xian4 ， you3 hui4 ai4 ， bai3 xing4 ban1 liu2 zhi1 ， bu4 neng2 de2 ， er2 jun1 yi4 bu4 ren3 yu2 qi2 min2 。 you2 shi4 hao3 shi4 zhe3 hui4 《 wu2 shan1 tu2 》 yi3 wei2 zeng4 。
- fu1 ling4 zhi1 yu2 min2 ， cheng2 zhong4 yi3 。 ling4 cheng2 xian2 ye3 ， qi2 di4 zhi1 shan1 chuan1 cao3 mu4 ， yi4 bei4 qi2 ze2 er2 you3 rong2 ye3 ； ling4 cheng2 bu4 xian2 ye3 ， qi2 di4 zhi1 shan1 chuan1 cao3 mu4 ， yi4 bei4 qi2 yang1 er2 you3 ru3 ye3 。 jun1 yu2 wu2 zhi1 shan1 chuan1 ， gai4 zeng1 zhong4 yi3 。 yi4 shi2 wu2 min2 jiang1 ze2 sheng4 yu2 yan2 luan2 zhi1 jian1 ， shi1 zhu4 yu2 fu2 tu2 、 lao3 zi3 zhi1 gong1 ye3 ， gu4 yi2 。 er2 jun1 ze2 yi4 ji4 qu4 yi3 ， he2 fu4 quan2 quan2 yu2 ci3 shan1 zai1 ? xi1 su1 zi3 zhan1 cheng1 han2 wei4 gong1 qu4 huang2 zhou1 si4 shi2 yu2 nian2 er2 si1 zhi1 bu2 wang4 ， zhi4 yi3 wei2 《 si1 huang2 zhou1 》 shi1 ， zi3 zhan1 wei4 huang2 ren2 ke4 zhi1 yu2 shi2 。 ran2 hou4 zhi1 xian2 zhe3 yu2 qi2 suo3 zhi4 ， bu4 du2 shi3 qi2 ren2 zhi1 bu4 ren3 wang4 er2 yi3 ， yi4 bu4 neng2 zi4 wang4 yu2 qi2 ren2 ye3 。
- jun1 jin1 qu4 xian4 yi3 san1 nian2 yi3 。 yi2 ri4 ， yu3 yu2 tong2 zai4 nei4 ting2 ， chu1 shi4 ci3 tu2 ， zhan3 wan2 tai4 xi1 ， yin1 ming4 yu2 ji4 zhi1 ， yi1 ! jun1 zhi1 yu2 wu2 wu2 you3 qing2 ru2 ci3 ， ru2 zhi1 he2 er2 shi3 wu2 min2 neng2 wang4 zhi1 ye3 !

## 注释

## 译文

## 赏析
