---
id: you-guang-cang-lang-ting-ji
title: 沧浪亭记
titlePinyin: cang1 lang4 ting2 ji4
titleSlug: cang-lang-ting-ji
author: 有光
authorPinyin: you3 guang1
authorSlug: you-guang
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 浮图文瑛居大云庵，环水，即苏子美沧浪亭之地也。亟求余作《沧浪亭记》，曰：“昔子美之记，记亭之胜也。请子记吾所以为亭者。”
- 余曰：昔吴越有国时，广陵王镇吴中，治南园于子城之西南；其外戚孙承祐，亦治园于其偏。迨淮海纳土，此园不废。苏子美始建沧浪亭，最后禅者居之：此沧浪亭为大云庵也。有庵以来二百年，文瑛寻古遗事，复子美之构于荒残灭没之余：此大云庵为沧浪亭也。
- 夫古今之变，朝市改易。尝登姑苏之台，望五湖之渺茫，群山之苍翠，太伯、虞仲之所建，阖闾、夫差之所争，子胥、种、蠡之所经营，今皆无有矣。庵与亭何为者哉？虽然，钱镠因乱攘窃，保有吴越，国富兵强，垂及四世。诸子姻戚，乘时奢僭，宫馆苑囿，极一时之盛。而子美之亭，乃为释子所钦重如此。可以见士之欲垂名于千载，不与其澌然而俱尽者，则有在矣。
- 文瑛读书喜诗，与吾徒游，呼之为沧浪僧云。

## 拼音
- fu2 tu2 wen2 ying1 ju1 da4 yun2 an1 ， huan2 shui3 ， ji2 su1 zi3 mei3 cang1 lang4 ting2 zhi1 di4 ye3 。 ji2 qiu2 yu2 zuo4 《 cang1 lang4 ting2 ji4 》 ， yue1 ： “ xi1 zi3 mei3 zhi1 ji4 ， ji4 ting2 zhi1 sheng4 ye3 。 qing3 zi3 ji4 wu2 suo3 yi3 wei2 ting2 zhe3 。 ”
- yu2 yue1 ： xi1 wu2 yue4 you3 guo2 shi2 ， guang3 ling2 wang2 zhen4 wu2 zhong1 ， zhi4 nan2 yuan2 yu2 zi3 cheng2 zhi1 xi1 nan2 ； qi2 wai4 qi1 sun1 cheng2 you4 ， yi4 zhi4 yuan2 yu2 qi2 pian1 。 dai4 huai2 hai3 na4 tu3 ， ci3 yuan2 bu2 fei4 。 su1 zi3 mei3 shi3 jian4 cang1 lang4 ting2 ， zui4 hou4 chan2 zhe3 ju1 zhi1 ： ci3 cang1 lang4 ting2 wei4 da4 yun2 an1 ye3 。 you3 an1 yi3 lai2 er4 bai3 nian2 ， wen2 ying1 xun2 gu3 yi2 shi4 ， fu4 zi3 mei3 zhi1 gou4 yu2 huang1 can2 mie4 mei2 zhi1 yu2 ： ci3 da4 yun2 an1 wei4 cang1 lang4 ting2 ye3 。
- fu1 gu3 jin1 zhi1 bian4 ， chao2 shi4 gai3 yi4 。 chang2 deng1 gu1 su1 zhi1 tai2 ， wang4 wu3 hu2 zhi1 miao3 mang2 ， qun2 shan1 zhi1 cang1 cui4 ， tai4 bo2 、 yu2 zhong4 zhi1 suo3 jian4 ， he2 lü2 、 fu1 cha4 zhi1 suo3 zheng1 ， zi3 xu1 、 zhong3 、 li2 zhi1 suo3 jing1 ying2 ， jin1 jie1 wu2 you3 yi3 。 an1 yu3 ting2 he2 wei4 zhe3 zai1 ？ sui1 ran2 ， qian2 liu2 yin1 luan4 rang3 qie4 ， bao3 you3 wu2 yue4 ， guo2 fu4 bing1 qiang2 ， chui2 ji2 si4 shi4 。 zhu1 zi3 yin1 qi1 ， cheng2 shi2 she1 jian4 ， gong1 guan3 yuan4 you4 ， ji2 yi4 shi2 zhi1 sheng4 。 er2 zi3 mei3 zhi1 ting2 ， nai3 wei4 shi4 zi3 suo3 qin1 zhong4 ru2 ci3 。 ke3 yi3 jian4 shi4 zhi1 yu4 chui2 ming2 yu2 qian1 zai3 ， bu4 yu3 qi2 si1 ran2 er2 ju4 jin4 zhe3 ， ze2 you3 zai4 yi3 。
- wen2 ying1 du2 shu1 xi3 shi1 ， yu3 wu2 tu2 you2 ， hu1 zhi1 wei4 cang1 lang4 seng1 yun2 。

## 注释

## 译文

## 赏析
