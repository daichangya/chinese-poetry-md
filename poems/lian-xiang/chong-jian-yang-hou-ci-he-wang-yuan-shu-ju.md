---
id: lian-xiang-chong-jian-yang-hou-ci-he-wang-yuan-shu-ju
title: 重建羊侯祠和王原叔句
titlePinyin: chong2 jian4 yang2 hou2 ci2 he2 wang2 yuan2 shu1 ju4
titleSlug: chong-jian-yang-hou-ci-he-wang-yuan-shu-ju
author: 连庠
authorPinyin: lian2 xiang2
authorSlug: lian-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江西来遶重城，犹如丛花疋练萦。
- 左山右阜若开避，曾是岘首当头横。
- 江湍冲山山不动，滔滔雪浪东南倾。
- 聩然巨势压汉境，万楚不得专雄名。
- 四时美景千百状，登临可以摅襟灵。
- 近麓挼蓝秋水绿，幽岩团缬春葩明。
- 寒林萧疎四面合，夏木延袤长川青。
- 危巅碑垫龟螭蛰，阴崖桧老蛟龙形。
- 俯瞰洲岛相向背，风恬江面罗纹生。
- 渔舠数百集其下，瞥然来往一叶轻。
- 波底峥嵘沈翠影，槎头凫雁敛霜翎。
- 天然佳致信可尚，直是丹青写不成。
- 叔子当年乐山水，每来置酒空垆罂。
- 贤达胜士共爱此，谓此风景魁南荆。
- 荆人被化思不已，立祠山椒共祭牲。
- 尔来绵亘几千载，瓦飞栋挠谁经营。
- 守臣罕肯著脚到，遂至完固属兼并。
- 非惮鸠工缮完葺，诚知仁政难继声。
- 帝眷襄阳曰重镇，宜从馆阁择名卿。
- 明公之来百城悦，壶浆竹马相欢迎。
- 政成公休屡登览，山前车骑长晶荧。
- 傃空寓目看不足，诗豪佚发输精诚。
- 乃敕寮属复祠宇，仍从岭上新虚亭。
- 岁时游憩备言咏，荆人爱之犹巨平。
- 羊公之政公之化，异时一致当同评。
- 两贤继美何以况，山之永兮水之清。

## 拼音
- da4 jiang1 xi1 lai2 rao4 zhong4 cheng2 ， you2 ru2 cong2 hua1 pi3 lian4 ying2 。
- zuo3 shan1 you4 fu4 ruo4 kai1 bi4 ， ceng2 shi4 xian4 shou3 dang1 tou2 heng2 。
- jiang1 tuan1 chong1 shan1 shan1 bu2 dong4 ， tao1 tao1 xue3 lang4 dong1 nan2 qing1 。
- kui4 ran2 ju4 shi4 ya1 han4 jing4 ， wan4 chu3 bu4 de2 zhuan1 xiong2 ming2 。
- si4 shi2 mei3 jing3 qian1 bai3 zhuang4 ， deng1 lin2 ke3 yi3 shu1 jin1 ling2 。
- jin4 lu4 ruo2 lan2 qiu1 shui3 lü4 ， you1 yan2 tuan2 xie2 chun1 pa1 ming2 。
- han2 lin2 xiao1 shu1 si4 mian4 he2 ， xia4 mu4 yan2 mao4 chang2 chuan1 qing1 。
- wei1 dian1 bei1 dian4 gui1 chi1 zhe2 ， yin1 ya2 gui4 lao3 jiao1 long2 xing2 。
- fu3 kan4 zhou1 dao3 xiang1 xiang4 bei4 ， feng1 tian2 jiang1 mian4 luo2 wen2 sheng1 。
- yu2 dao1 shu4 bai3 ji2 qi2 xia4 ， pie1 ran2 lai2 wang3 yi2 ye4 qing1 。
- bo1 di3 zheng1 rong2 shen3 cui4 ying3 ， cha2 tou2 fu2 yan4 lian3 shuang1 ling2 。
- tian1 ran2 jia1 zhi4 xin4 ke3 shang4 ， zhi2 shi4 dan1 qing1 xie3 bu4 cheng2 。
- shu1 zi3 dang1 nian2 le4 shan1 shui3 ， mei3 lai2 zhi4 jiu3 kong1 lu2 ying1 。
- xian2 da2 sheng4 shi4 gong4 ai4 ci3 ， wei4 ci3 feng1 jing3 kui2 nan2 jing1 。
- jing1 ren2 bei4 hua4 si1 bu4 yi3 ， li4 ci2 shan1 jiao1 gong4 ji4 sheng1 。
- er3 lai2 mian2 gen4 ji3 qian1 zai3 ， wa3 fei1 dong4 nao2 shui2 jing1 ying2 。
- shou3 chen2 han3 ken3 zhu4 jiao3 dao4 ， sui4 zhi4 wan2 gu4 shu3 jian1 bing4 。
- fei1 dan4 jiu1 gong1 shan4 wan2 qi4 ， cheng2 zhi1 ren2 zheng4 nan2 ji4 sheng1 。
- di4 juan4 xiang1 yang2 yue1 zhong4 zhen4 ， yi2 cong2 guan3 ge2 ze2 ming2 qing1 。
- ming2 gong1 zhi1 lai2 bai3 cheng2 yue4 ， hu2 jiang1 zhu2 ma3 xiang1 huan1 ying2 。
- zheng4 cheng2 gong1 xiu1 lü3 deng1 lan3 ， shan1 qian2 che1 qi2 chang2 jing1 ying2 。
- su4 kong1 yu4 mu4 kan4 bu4 zu2 ， shi1 hao2 yi4 fa1 shu1 jing1 cheng2 。
- nai3 chi4 liao2 shu3 fu4 ci2 yu3 ， reng2 cong2 ling3 shang4 xin1 xu1 ting2 。
- sui4 shi2 you2 qi4 bei4 yan2 yong3 ， jing1 ren2 ai4 zhi1 you2 ju4 ping2 。
- yang2 gong1 zhi1 zheng4 gong1 zhi1 hua4 ， yi4 shi2 yi2 zhi4 dang1 tong2 ping2 。
- liang3 xian2 ji4 mei3 he2 yi3 kuang4 ， shan1 zhi1 yong3 xi1 shui3 zhi1 qing1 。

## 注释

## 译文

## 赏析
