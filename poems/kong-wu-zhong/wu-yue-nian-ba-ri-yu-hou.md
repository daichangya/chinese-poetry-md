---
id: kong-wu-zhong-wu-yue-nian-ba-ri-yu-hou
title: 五月廿八日雨后
titlePinyin: wu3 yue4 nian4 ba1 ri4 yu3 hou4
titleSlug: wu-yue-nian-ba-ri-yu-hou
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄昏雨一雨，稍觉襟袖凉。
- 中宵如河决，浩渺不可当。
- 浮云合四溟，无复窥神光。
- 门巷失旧径，北邻有颓墙。
- 恐地俱蛰龙，难安三尺床。
- 阍人亟来告，客土坏沟防。
- 坐此不疏达，渐渍室与堂。
- 我迷忽复悟，岂暇立徬徨。
- 荷锸裒众力，畚土逾百筐。
- 坎窗快不隔，飞流复汤汤。
- 中庭燥如旧，漠漠兰芷香。
- 廼知天下事，壅塞成疽疮。
- 决水复不难，吾有扁鹊方。

## 拼音
- huang2 hun1 yu3 yi0 yu3 ， shao1 jue2 jin1 xiu4 liang2 。
- zhong1 xiao1 ru2 he2 jue2 ， hao4 miao3 bu4 ke3 dang1 。
- fu2 yun2 he2 si4 ming2 ， wu2 fu4 kui1 shen2 guang1 。
- men2 xiang4 shi1 jiu4 jing4 ， bei3 lin2 you3 tui2 qiang2 。
- kong3 di4 ju4 zhe2 long2 ， nan2 an1 san1 chi3 chuang2 。
- hun1 ren2 ji2 lai2 gao4 ， ke4 tu3 huai4 gou1 fang2 。
- zuo4 ci3 bu4 shu1 da2 ， jian4 zi4 shi4 yu3 tang2 。
- wo3 mi2 hu1 fu4 wu4 ， qi3 xia2 li4 pang2 huang2 。
- he2 cha1 pou2 zhong4 li4 ， ben3 tu3 yu2 bai3 kuang1 。
- kan3 chuang1 kuai4 bu4 ge2 ， fei1 liu2 fu4 tang1 tang1 。
- zhong1 ting2 zao4 ru2 jiu4 ， mo4 mo4 lan2 zhi3 xiang1 。
- nai3 zhi1 tian1 xia4 shi4 ， yong1 se4 cheng2 ju1 chuang1 。
- jue2 shui3 fu4 bu4 nan2 ， wu2 you3 bian3 que4 fang1 。

## 注释

## 译文

## 赏析
