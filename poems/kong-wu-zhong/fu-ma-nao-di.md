---
id: kong-wu-zhong-fu-ma-nao-di
title: 赋码碯笛
titlePinyin: fu4 ma3 nao3 di2
titleSlug: fu-ma-nao-di
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羌儿吹笛作龙吟，中有太古之纯音。
- 伊人已死笛仍在，千古月明江水深。
- 谁知巧匠寻山谷，蹙踏溪云采明玉。
- 云谷之竹色黯黯，浅紫轻红花映雨。
- 正声隠显初无端，造化推移指法间。
- 黄钟妍美霜朝暖，无射凄凉暑月寒。
- 轺车走遍天南北，此笛此声何处得。
- 韬之湘竹川锦囊，广坐聊持衒宾客。
- 弘农学士九尺长，颊颧山起鬓髯张。
- 从容奏罢阳春曲，气衰坦腹眠绳床。
- 由来雅器自有合，不与教坊管弦杂。
- 君不见开元名臣宋侍中，手挥羯鼓疾如风。

## 拼音
- qiang1 er2 chui1 di2 zuo4 long2 yin2 ， zhong1 you3 tai4 gu3 zhi1 chun2 yin1 。
- yi1 ren2 yi3 si3 di2 reng2 zai4 ， qian1 gu3 yue4 ming2 jiang1 shui3 shen1 。
- shui2 zhi1 qiao3 jiang4 xun2 shan1 gu3 ， cu4 ta4 xi1 yun2 cai3 ming2 yu4 。
- yun2 gu3 zhi1 zhu2 se4 an4 an4 ， qian3 zi3 qing1 hong2 hua1 ying4 yu3 。
- zheng4 sheng1 yin3 xian3 chu1 wu2 duan1 ， zao4 hua4 tui1 yi2 zhi3 fa3 jian1 。
- huang2 zhong1 yan2 mei3 shuang1 chao2 nuan3 ， wu2 she4 qi1 liang2 shu3 yue4 han2 。
- yao2 che1 zou3 bian4 tian1 nan2 bei3 ， ci3 di2 ci3 sheng1 he2 chu4 de2 。
- tao1 zhi1 xiang1 zhu2 chuan1 jin3 nang2 ， guang3 zuo4 liao2 chi2 xuan4 bin1 ke4 。
- hong2 nong2 xue2 shi4 jiu3 chi3 chang2 ， jia2 quan2 shan1 qi3 bin4 ran2 zhang1 。
- cong2 rong2 zou4 ba4 yang2 chun1 qu3 ， qi4 shuai1 tan3 fu4 mian2 sheng2 chuang2 。
- you2 lai2 ya3 qi4 zi4 you3 he2 ， bu4 yu3 jiao4 fang1 guan3 xian2 za2 。
- jun1 bu2 jian4 kai1 yuan2 ming2 chen2 song4 shi4 zhong1 ， shou3 hui1 jie2 gu3 ji2 ru2 feng1 。

## 注释

## 译文

## 赏析
