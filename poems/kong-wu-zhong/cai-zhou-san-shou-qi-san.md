---
id: kong-wu-zhong-cai-zhou-san-shou-qi-san
title: 蔡州三首  其三
titlePinyin: cai4 zhou1 san1 shou3     qi2 san1
titleSlug: cai-zhou-san-shou-qi-san
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行路难，归去来。
- 三日汝南城不开，天角隐隐闻轻雷。
- 掣电更划划，猛雨还漼漼。
- 稍添汪汪陂，渐淹高高台。
- 我欲晨兴出南郭，极目唯有白水漫蒿莱。
- 驿道安在哉，连山洑流相喧豗。
- 父母不复顾，婴孩弃之如尘埃。
- 戢戢生鱼头，人世永隔良可哀。
- 清都咫尺可以诉，谁挽北斗魁。
- 呜呼行路之难，邦人之灾。

## 拼音
- xing2 lu4 nan2 ， gui1 qu4 lai2 。
- san1 ri4 ru3 nan2 cheng2 bu4 kai1 ， tian1 jiao3 yin3 yin3 wen2 qing1 lei2 。
- che4 dian4 geng4 hua4 hua4 ， meng3 yu3 hai2 cui3 cui3 。
- shao1 tian1 wang1 wang1 bei1 ， jian4 yan1 gao1 gao1 tai2 。
- wo3 yu4 chen2 xing1 chu1 nan2 guo1 ， ji2 mu4 wei2 you3 bai2 shui3 man4 hao1 lai2 。
- yi4 dao4 an1 zai4 zai1 ， lian2 shan1 fu2 liu2 xiang1 xuan1 hui1 。
- fu4 mu3 bu2 fu4 gu4 ， ying1 hai2 qi4 zhi1 ru2 chen2 ai1 。
- ji2 ji2 sheng1 yu2 tou2 ， ren2 shi4 yong3 ge2 liang2 ke3 ai1 。
- qing1 dou1 zhi3 chi3 ke3 yi3 su4 ， shui2 wan3 bei3 dou4 kui2 。
- wu1 hu1 xing2 lu4 zhi1 nan2 ， bang1 ren2 zhi1 zai1 。

## 注释

## 译文

## 赏析
