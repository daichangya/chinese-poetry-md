---
id: kong-wu-zhong-bo-zhao-tun
title: 泊赵屯
titlePinyin: bo2 zhao4 tun2
titleSlug: bo-zhao-tun
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨省觐趋𤃩川，莱衣拥绿方少年。
- 艰难险阻俱未歴，孟浪勇决唯争先。
- 舟发赵屯犹未饭，有风北起空蒙间。
- 掀摇三山簸五岳，巨浪倒泼东南天。
- 千林向人俱顿仆，两岸过眼真飞𬸣。
- 帆樯回戞河汉底，鹢首俯饮蛟龙渊。
- 跳波溅沫来四面，坐中时得鲤与鳣。
- 妻啼婢讪殊不頋，兀坐正读逍遥篇。
- 为言方破万里浪，不尔捉月为神仙。
- 江中逢巨石，颇突为引牵。
- 逡巡水势亦平缓，幸免肝胫输乌鸢。
- 暮投彭泽宿荒草，神惊魄颤何能眠。
- 自兹稍悟垂堂戒，靴纹才起不敢前。
- 矜持太过仅无患，往往所至伤流连。
- 乃知老谋与壮事，心胆殊异难兼全。
- 重来此地畏汹涌，藏舟别浦看漪涟。
- 鱼跳鸥下自可喜，何用蛟鳄饮流涎。
- 斜阳依依炤草木，夹岸葭菼铺书毡。
- 儿今弱冠昔何有，昔颔无须今皓然。
- 二十余年才瞬息，时事几蜕如秋蝉。
- 区区走俗亦何赖，安得尺地巢林泉。

## 拼音
- yi4 zuo2 sheng3 jin4 qu1 𤃩 chuan1 ， lai2 yi1 yong1 lü4 fang1 shao4 nian2 。
- jian1 nan2 xian3 zu3 ju4 wei4 li4 ， meng4 lang4 yong3 jue2 wei2 zheng1 xian1 。
- zhou1 fa1 zhao4 tun2 you2 wei4 fan4 ， you3 feng1 bei3 qi3 kong1 meng2 jian1 。
- xian1 yao2 san1 shan1 bo4 wu3 yue4 ， ju4 lang4 dao3 po1 dong1 nan2 tian1 。
- qian1 lin2 xiang4 ren2 ju4 dun4 pu2 ， liang3 an4 guo4 yan3 zhen1 fei1 xian1 。
- fan1 qiang2 hui2 jia2 he2 han4 di3 ， yi4 shou3 fu3 yin3 jiao1 long2 yuan1 。
- tiao4 bo1 jian4 mo4 lai2 si4 mian4 ， zuo4 zhong1 shi2 de2 li3 yu3 zhan1 。
- qi1 ti2 bi4 shan4 shu1 bu4 e3 ， wu4 zuo4 zheng4 du2 xiao1 yao2 pian1 。
- wei4 yan2 fang1 po4 wan4 li3 lang4 ， bu4 er3 zhuo1 yue4 wei4 shen2 xian1 。
- jiang1 zhong1 feng2 ju4 shi2 ， po1 tu1 wei4 yin3 qian1 。
- qun1 xun2 shui3 shi4 yi4 ping2 huan3 ， xing4 mian3 gan1 jing4 shu1 wu1 yuan1 。
- mu4 tou2 peng2 ze2 su4 huang1 cao3 ， shen2 jing1 po4 chan4 he2 neng2 mian2 。
- zi4 zi1 shao1 wu4 chui2 tang2 jie4 ， xue1 wen2 cai2 qi3 bu4 gan3 qian2 。
- jin1 chi2 tai4 guo4 jin3 wu2 huan4 ， wang3 wang3 suo3 zhi4 shang1 liu2 lian2 。
- nai3 zhi1 lao3 mou2 yu3 zhuang4 shi4 ， xin1 dan3 shu1 yi4 nan2 jian1 quan2 。
- chong2 lai2 ci3 di4 wei4 xiong1 yong3 ， cang2 zhou1 bie2 pu3 kan4 yi1 lian2 。
- yu2 tiao4 ou1 xia4 zi4 ke3 xi3 ， he2 yong4 jiao1 e4 yin3 liu2 xian2 。
- xie2 yang2 yi1 yi1 zhao1 cao3 mu4 ， jia2 an4 jia1 tan3 pu4 shu1 zhan1 。
- er2 jin1 ruo4 guan4 xi1 he2 you3 ， xi1 han4 wu2 xu1 jin1 hao4 ran2 。
- er4 shi2 yu2 nian2 cai2 shun4 xi1 ， shi2 shi4 ji3 tui4 ru2 qiu1 chan2 。
- qu1 qu1 zou3 su2 yi4 he2 lai4 ， an1 de2 chi3 di4 chao2 lin2 quan2 。

## 注释

## 译文

## 赏析
