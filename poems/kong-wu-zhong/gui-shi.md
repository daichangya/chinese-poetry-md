---
id: kong-wu-zhong-gui-shi
title: 龟石
titlePinyin: gui1 shi2
titleSlug: gui-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平川汹汹经南国，匹练横拖半天碧。
- 洪澜巨浪之中央，忽见颓嵬太古石。
- 此石由来几许时，混元一气初开辟。
- 神功割破混沌胎，划落半空随霹雳。
- 非鼋非鼇不可辨，有若神龟见踪迹。
- 精刚不待娲皇錬，浑朴宁从巨灵擘。
- 我知神物本天性，推移运转非人力。
- 当时大禹走天下，驱至九江为纳锡。
- 万牛攅车载不动，鐡轴峥嵘自堆积。
- 秦皇鞭山移四海，怒视不能移咫尺。
- 至今独立犹惊人，地志山经不能测。
- 千灵万状谁复知，一片坚顽粗可识。
- 昂头突出翠涛中，跪足横蹯九泉脉。
- 劲壳纵横窦穴穿，当心一搭莓苔黑。
- 渊潜不见曵尾状，日烁犹惊负图色。
- 青髯剥落向何处，秋草绥绥晨露滴。
- 劲徤曾支玉女床，斓斑似点乖龙额。
- 渔翁未网先自骇，灵蓍欲伏安可得。
- 鼋鼍缩首不敢近，虾蟇巡行夜战惕。
- 岁冬大寒百圣伏，圜圜劲势无欹侧。
- 风磨霜錬无日休，髪鬓皴痕成兆坼。
- 负才不免刳肠累，至珍惟藉天公惜。
- 灼以炎皇之火精，衅以少昊之金液。
- 神鑚鬼卜不见形，阴阳造化无遗策。
- 大哉龟者物之精，岁久已化为真形。
- 有时月黑无人夜，绕岸光芒芒自生。
- 下骇深潭恠蜃窟，上应中天玄武星。
- 万众森森下相向，来决吉凶真伪情。
- 奸狐妖鼠已破胆，山魑野魅见亦惊。
- 波神吞气不敢喘，四面长漪铺席平。
- 吾闻溪老记往岁，半夜风雨来冥冥。
- 剨然曵转大潭左，百里震惊如雷霆。
- 妬憎摧折虽万状，崔嵬孤高终自灵。
- 吁哉天地至奇物，何为流落于江城。
- 铜马犹闻标汉殿，神羊昔亦驯尧廷。
- 便当推置玉堂上，古貌岌岌无欹倾。
- 奸臣猾竖作狐媚，见之頳面先吞声。
- 凶荒水旱必可卜，仓卒变恠皆先明。
- 匈奴丧魄万里外，慉缩不敢窥天兵。
- 龟乎龟乎用不用，壮士与尔同死生。

## 拼音
- ping2 chuan1 xiong1 xiong1 jing1 nan2 guo2 ， pi3 lian4 heng2 tuo1 ban4 tian1 bi4 。
- hong2 lan2 ju4 lang4 zhi1 zhong1 yang1 ， hu1 jian4 tui2 wei2 tai4 gu3 shi2 。
- ci3 shi2 you2 lai2 ji3 xu3 shi2 ， hun4 yuan2 yi2 qi4 chu1 kai1 pi4 。
- shen2 gong1 ge1 po4 hun4 dun4 tai1 ， hua4 luo4 ban4 kong1 sui2 pi1 li4 。
- fei1 yuan2 fei1 ao2 bu4 ke3 bian4 ， you3 ruo4 shen2 gui1 jian4 zong1 ji4 。
- jing1 gang1 bu2 dai4 wa1 huang2 lian4 ， hun2 pu3 ning2 cong2 ju4 ling2 bo4 。
- wo3 zhi1 shen2 wu4 ben3 tian1 xing4 ， tui1 yi2 yun4 zhuan3 fei1 ren2 li4 。
- dang1 shi2 da4 yu3 zou3 tian1 xia4 ， qu1 zhi4 jiu3 jiang1 wei4 na4 xi1 。
- wan4 niu2 zan3 che1 zai4 bu2 dong4 ， tie3 zhou2 zheng1 rong2 zi4 dui1 ji1 。
- qin2 huang2 bian1 shan1 yi2 si4 hai3 ， nu4 shi4 bu4 neng2 yi2 zhi3 chi3 。
- zhi4 jin1 du2 li4 you2 jing1 ren2 ， di4 zhi4 shan1 jing1 bu4 neng2 ce4 。
- qian1 ling2 wan4 zhuang4 shui2 fu4 zhi1 ， yi2 pian4 jian1 wan2 cu1 ke3 shi2 。
- ang2 tou2 tu1 chu1 cui4 tao1 zhong1 ， gui4 zu2 heng2 fan2 jiu3 quan2 mai4 。
- jin4 ke2 zong4 heng2 dou4 xue2 chuan1 ， dang1 xin1 yi4 da1 mei2 tai2 hei1 。
- yuan1 qian2 bu2 jian4 ye4 wei3 zhuang4 ， ri4 shuo4 you2 jing1 fu4 tu2 se4 。
- qing1 ran2 bao1 luo4 xiang4 he2 chu4 ， qiu1 cao3 sui2 sui2 chen2 lu4 di1 。
- jin4 jian4 ceng2 zhi1 yu4 nü3 chuang2 ， lan2 ban1 si4 dian3 guai1 long2 e2 。
- yu2 weng1 wei4 wang3 xian1 zi4 hai4 ， ling2 shi1 yu4 fu2 an1 ke3 de2 。
- yuan2 tuo2 suo1 shou3 bu4 gan3 jin4 ， xia1 ma2 xun2 xing2 ye4 zhan4 ti4 。
- sui4 dong1 da4 han2 bai3 sheng4 fu2 ， huan2 huan2 jin4 shi4 wu2 qi1 ce4 。
- feng1 mo2 shuang1 lian4 wu2 ri4 xiu1 ， fa4 bin4 cun1 hen2 cheng2 zhao4 che4 。
- fu4 cai2 bu4 mian3 ku1 chang2 lei4 ， zhi4 zhen1 wei2 jie4 tian1 gong1 xi1 。
- zhuo2 yi3 yan2 huang2 zhi1 huo3 jing1 ， xin4 yi3 shao3 hao4 zhi1 jin1 ye4 。
- shen2 zuan1 gui3 bu3 bu2 jian4 xing2 ， yin1 yang2 zao4 hua4 wu2 yi2 ce4 。
- da4 zai1 gui1 zhe3 wu4 zhi1 jing1 ， sui4 jiu3 yi3 hua4 wei2 zhen1 xing2 。
- you3 shi2 yue4 hei1 wu2 ren2 ye4 ， rao4 an4 guang1 mang2 mang2 zi4 sheng1 。
- xia4 hai4 shen1 tan2 guai4 shen4 ku1 ， shang4 ying4 zhong1 tian1 xuan2 wu3 xing1 。
- wan4 zhong4 sen1 sen1 xia4 xiang1 xiang4 ， lai2 jue2 ji2 xiong1 zhen1 wei3 qing2 。
- jian1 hu2 yao1 shu3 yi3 po4 dan3 ， shan1 chi1 ye3 mei4 jian4 yi4 jing1 。
- bo1 shen2 tun1 qi4 bu4 gan3 chuan3 ， si4 mian4 chang2 yi1 pu4 xi2 ping2 。
- wu2 wen2 xi1 lao3 ji4 wang3 sui4 ， ban4 ye4 feng1 yu3 lai2 ming2 ming2 。
- huo1 ran2 ye4 zhuan3 da4 tan2 zuo3 ， bai3 li3 zhen4 jing1 ru2 lei2 ting2 。
- du4 zeng1 cui1 zhe2 sui1 wan4 zhuang4 ， cui1 wei2 gu1 gao1 zhong1 zi4 ling2 。
- xu1 zai1 tian1 di4 zhi4 qi2 wu4 ， he2 wei4 liu2 luo4 yu2 jiang1 cheng2 。
- tong2 ma3 you2 wen2 biao1 han4 dian4 ， shen2 yang2 xi1 yi4 xun4 yao2 ting2 。
- bian4 dang1 tui1 zhi4 yu4 tang2 shang4 ， gu3 mao4 ji2 ji2 wu2 qi1 qing1 。
- jian1 chen2 hua2 shu4 zuo4 hu2 mei4 ， jian4 zhi1 cheng1 mian4 xian1 tun1 sheng1 。
- xiong1 huang1 shui3 han4 bi4 ke3 bu3 ， cang1 cu4 bian4 guai4 jie1 xian1 ming2 。
- xiong1 nu2 sang4 po4 wan4 li3 wai4 ， xu4 suo1 bu4 gan3 kui1 tian1 bing1 。
- gui1 hu1 gui1 hu1 yong4 bu0 yong4 ， zhuang4 shi4 yu3 er3 tong2 si3 sheng1 。

## 注释

## 译文

## 赏析
