---
id: kong-wu-zhong-ge-xia-guan-xian-shan-tu
title: 阁下观岘山图
titlePinyin: ge2 xia4 guan1 xian4 shan1 tu2
titleSlug: ge-xia-guan-xian-shan-tu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岘山巉巉清溪濵，倒影万丈之奫沦。
- 往岁尝有去思吏，热地尤多高蹈人。
- 少年仕宦颇落魄，时登绝顶攀苍冥。
- 幽花美草颇娱目，断碑刓碣还伤神。
- 晓猿夜鹤轻相别，从此奔走十八春。
- 旧游不复齿颊挂，方知到骨俱埃尘。
- 麟台昨日见图画，醒若楚客还覉魂。
- 方缣一幅论万里，秋江绿水何粼粼。
- 人心与物本无别，正为利欲相埋湮。
- 神功妙手如唤觉，满座风月来相亲。
- 骑驴径去自可到，犹愈飘飖西游秦。
- 剩沽宜城醉其下，日夕倒载望冠巾。

## 拼音
- xian4 shan1 chan2 chan2 qing1 xi1 bin1 ， dao3 ying3 wan4 zhang4 zhi1 yun1 lun2 。
- wang3 sui4 chang2 you3 qu4 si1 li4 ， re4 di4 you2 duo1 gao1 dao3 ren2 。
- shao4 nian2 shi4 huan4 po1 luo4 po4 ， shi2 deng1 jue2 ding3 pan1 cang1 ming2 。
- you1 hua1 mei3 cao3 po1 yu2 mu4 ， duan4 bei1 wan2 jie2 hai2 shang1 shen2 。
- xiao3 yuan2 ye4 he4 qing1 xiang1 bie2 ， cong2 ci3 ben1 zou3 shi2 ba1 chun1 。
- jiu4 you2 bu2 fu4 chi3 jia2 gua4 ， fang1 zhi1 dao4 gu3 ju4 ai1 chen2 。
- lin2 tai2 zuo2 ri4 jian4 tu2 hua4 ， xing3 ruo4 chu3 ke4 hai2 ji1 hun2 。
- fang1 jian1 yi4 fu2 lun4 wan4 li3 ， qiu1 jiang1 lü4 shui3 he2 lin2 lin2 。
- ren2 xin1 yu3 wu4 ben3 wu2 bie2 ， zheng4 wei4 li4 yu4 xiang1 mai2 yan1 。
- shen2 gong1 miao4 shou3 ru2 huan4 jue2 ， man3 zuo4 feng1 yue4 lai2 xiang1 qin1 。
- qi2 lü2 jing4 qu4 zi4 ke3 dao4 ， you2 yu4 piao1 yao2 xi1 you2 qin2 。
- sheng4 gu1 yi2 cheng2 zui4 qi2 xia4 ， ri4 xi1 dao3 zai3 wang4 guan1 jin1 。

## 注释

## 译文

## 赏析
