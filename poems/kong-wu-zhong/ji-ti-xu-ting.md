---
id: kong-wu-zhong-ji-ti-xu-ting
title: 寄题徐亭
titlePinyin: ji4 ti2 xu2 ting2
titleSlug: ji-ti-xu-ting
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清晨读君碑，如到徐亭下。
- 灵境犹缥缈，仙风已潇洒。
- 亭虽人为之，洞是天开者。
- 化工不自了，待子辟蓁野。
- 徐君神骨不埃尘，疏眉秀目方青春。
- 穷追屡束冦贼手，幽讨却作烟霞人。
- 当年远祖尝浮海，采药仙山竟何在。
- 君今复探山中奇，潭潭六室世未知。
- 呜呼安得此亭此洞在吾乡，庐岳自此増辉光。

## 拼音
- qing1 chen2 du2 jun1 bei1 ， ru2 dao4 xu2 ting2 xia4 。
- ling2 jing4 you2 piao1 miao3 ， xian1 feng1 yi3 xiao1 sa3 。
- ting2 sui1 ren2 wei2 zhi1 ， dong4 shi4 tian1 kai1 zhe3 。
- hua4 gong1 bu2 zi4 le0 ， dai4 zi3 pi4 zhen1 ye3 。
- xu2 jun1 shen2 gu3 bu4 ai1 chen2 ， shu1 mei2 xiu4 mu4 fang1 qing1 chun1 。
- qiong2 zhui1 lü3 shu4 kou4 zei2 shou3 ， you1 tao3 que4 zuo4 yan1 xia2 ren2 。
- dang1 nian2 yuan3 zu3 chang2 fu2 hai3 ， cai3 yao4 xian1 shan1 jing4 he2 zai4 。
- jun1 jin1 fu4 tan4 shan1 zhong1 qi2 ， tan2 tan2 liu4 shi4 shi4 wei4 zhi1 。
- wu1 hu1 an1 de2 ci3 ting2 ci3 dong4 zai4 wu2 xiang1 ， lu2 yue4 zi4 ci3 zeng1 hui1 guang1 。

## 注释

## 译文

## 赏析
