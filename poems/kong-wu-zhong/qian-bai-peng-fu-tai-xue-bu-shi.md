---
id: kong-wu-zhong-qian-bai-peng-fu-tai-xue-bu-shi
title: 遣百朋赴太学补试
titlePinyin: qian3 bai3 peng2 fu4 tai4 xue2 bu3 shi4
titleSlug: qian-bai-peng-fu-tai-xue-bu-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冉冉浪相逐，江湖今十年。
- 念使从远学，家贫乏鞍韀。
- 一官来京都，环堵当西阡。
- 学省咫尺近，仿佛闻诵弦。
- 暂当辞家庭，裘马去翩翩。
- 英豪多出此，切琢期勉旃。
- 昔我远方来，算里近五千。
- 清灯耿残月，积雪堆穷年。
- 对经必敛衽，求师欣执鞭。
- 绚藻颇不乏，屡贡多士先。
- 所愿克堂构，使我安食眠。
- 尔祖最尔爱，置膝自抚怜。
- 追恨不及见，泪下如涌泉。

## 拼音
- ran3 ran3 lang4 xiang1 zhu2 ， jiang1 hu2 jin1 shi2 nian2 。
- nian4 shi3 cong2 yuan3 xue2 ， jia1 pin2 fa2 an1 jian1 。
- yi4 guan1 lai2 jing1 dou1 ， huan2 du3 dang1 xi1 qian1 。
- xue2 sheng3 zhi3 chi3 jin4 ， fang3 fu2 wen2 song4 xian2 。
- zan4 dang1 ci2 jia1 ting2 ， qiu2 ma3 qu4 pian1 pian1 。
- ying1 hao2 duo1 chu1 ci3 ， qie4 zhuo2 qi1 mian3 zhan1 。
- xi1 wo3 yuan3 fang1 lai2 ， suan4 li3 jin4 wu3 qian1 。
- qing1 deng1 geng3 can2 yue4 ， ji1 xue3 dui1 qiong2 nian2 。
- dui4 jing1 bi4 lian3 ren4 ， qiu2 shi1 xin1 zhi2 bian1 。
- xuan4 zao3 po1 bu4 fa2 ， lü3 gong4 duo1 shi4 xian1 。
- suo3 yuan4 ke4 tang2 gou4 ， shi3 wo3 an1 shi2 mian2 。
- er3 zu3 zui4 er3 ai4 ， zhi4 xi1 zi4 fu3 lian2 。
- zhui1 hen4 bu4 ji2 jian4 ， lei4 xia4 ru2 yong3 quan2 。

## 注释

## 译文

## 赏析
