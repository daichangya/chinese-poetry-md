---
id: kong-wu-zhong-song-lin-zi-zhong-zhi-cheng-du
title: 送林子中知成都
titlePinyin: song4 lin2 zi0 zhong1 zhi1 cheng2 du1
titleSlug: song-lin-zi-zhong-zhi-cheng-du
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鞍马覆山黑，旌旗垂野红。
- 问远谁当行，太守临蜀中。
- 太守时之豪，学博文章工。
- 人事未称遂，﨑岖已巴东。
- 公年方六十，皎皎头如童。
- 不服何首乌，自有夜气充。
- 丹田芙蕖开，余光发形容。
- 推此见治民，亦与治身同。
- 以静镇浮躁，以仁苏疲癃。
- 一夫无向隅，四野常年丰。
- 间出作遨头，伐击鼓与钟。
- 远民生爱敬，有古循吏风。
- 岂止招学徒，区区继文翁。

## 拼音
- an1 ma3 fu4 shan1 hei1 ， jing1 qi2 chui2 ye3 hong2 。
- wen4 yuan3 shui2 dang1 xing2 ， tai4 shou3 lin2 shu3 zhong1 。
- tai4 shou3 shi2 zhi1 hao2 ， xue2 bo2 wen2 zhang1 gong1 。
- ren2 shi4 wei4 cheng1 sui4 ， 﨑 qu1 yi3 ba1 dong1 。
- gong1 nian2 fang1 liu4 shi2 ， jiao3 jiao3 tou2 ru2 tong2 。
- bu4 fu2 he2 shou3 wu1 ， zi4 you3 ye4 qi4 chong1 。
- dan1 tian2 fu2 qu2 kai1 ， yu2 guang1 fa1 xing2 rong2 。
- tui1 ci3 jian4 zhi4 min2 ， yi4 yu3 zhi4 shen1 tong2 。
- yi3 jing4 zhen4 fu2 zao4 ， yi3 ren2 su1 pi2 long2 。
- yi4 fu1 wu2 xiang4 yu2 ， si4 ye3 chang2 nian2 feng1 。
- jian1 chu1 zuo4 ao2 tou2 ， fa2 ji1 gu3 yu3 zhong1 。
- yuan3 min2 sheng1 ai4 jing4 ， you3 gu3 xun2 li4 feng1 。
- qi3 zhi3 zhao1 xue2 tu2 ， qu1 qu1 ji4 wen2 weng1 。

## 注释

## 译文

## 赏析
