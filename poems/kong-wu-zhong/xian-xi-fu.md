---
id: kong-wu-zhong-xian-xi-fu
title: 献西俘
titlePinyin: xian4 xi1 fu2
titleSlug: xian-xi-fu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先帝谋西域，边功未告成。
- 一朝锄狡穴，万里振天声。
- 汉狱宜归死，汤罗尚借生。
- 淮阴甘就缚，颉利许留京。
- 云气占中国，星辰辟大明。
- 珠帘垂后殿，玉座肃西清。
- 二帝临朝会，千官响珮珩。
- 理司来执讯，译者为通名。
- 殊俗衣冠异，渠魁口眼狞。
- 孽狐仍俯听，穷鸟尚悲鸣。
- 上德均干覆，胪传贷鼎烹。
- 大廷观舞兽，沧海息波鲸。
- 禄给朝晡糒，书通父子情。
- 熊罴已驯伏，蝼蚁敢縦横。
- 忆昨初擒冦，无惭古用兵。
- 谋谟维素决，军事许专征。
- 蕃汉心谐会，人祗力混并。
- 波涛迷古渚，氛雾压洮城。
- 惨淡移天阵，逡巡却冦营。
- 空拳槌猰貐，只矢陨搀枪。
- 杂种降无数，良民市不惊。
- 旗常配方召，干羽继韶茎。
- 奏捷公卿贺，酬勲将佐荣。
- 夏戎几失筯，辽主愿寻盟。
- 诡道吾何用，沈几见未萌。
- 终军虽喜事，勿复请长缨。

## 拼音
- xian1 di4 mou2 xi1 yu4 ， bian1 gong1 wei4 gao4 cheng2 。
- yi4 chao2 chu2 jiao3 xue2 ， wan4 li3 zhen4 tian1 sheng1 。
- han4 yu4 yi2 gui1 si3 ， tang1 luo2 shang4 jie4 sheng1 。
- huai2 yin1 gan1 jiu4 fu4 ， jie2 li4 xu3 liu2 jing1 。
- yun2 qi4 zhan4 zhong1 guo2 ， xing1 chen2 pi4 da4 ming2 。
- zhu1 lian2 chui2 hou4 dian4 ， yu4 zuo4 su4 xi1 qing1 。
- er4 di4 lin2 chao2 hui4 ， qian1 guan1 xiang3 pei4 heng2 。
- li3 si1 lai2 zhi2 xun4 ， yi4 zhe3 wei4 tong1 ming2 。
- shu1 su2 yi1 guan1 yi4 ， qu2 kui2 kou3 yan3 ning2 。
- nie4 hu2 reng2 fu3 ting1 ， qiong2 niao3 shang4 bei1 ming2 。
- shang4 de2 jun1 gan1 fu4 ， lu2 chuan2 dai4 ding3 peng1 。
- da4 ting2 guan1 wu3 shou4 ， cang1 hai3 xi1 bo1 jing1 。
- lu4 gei3 chao2 bu1 bei4 ， shu1 tong1 fu4 zi3 qing2 。
- xiong2 pi2 yi3 xun4 fu2 ， lou2 yi3 gan3 zong4 heng2 。
- yi4 zuo2 chu1 qin2 kou4 ， wu2 can2 gu3 yong4 bing1 。
- mou2 mo2 wei2 su4 jue2 ， jun1 shi4 xu3 zhuan1 zheng1 。
- fan1 han4 xin1 xie2 hui4 ， ren2 zhi1 li4 hun4 bing4 。
- bo1 tao1 mi2 gu3 zhu3 ， fen1 wu4 ya1 tao2 cheng2 。
- can3 dan4 yi2 tian1 zhen4 ， qun1 xun2 que4 kou4 ying2 。
- kong1 quan2 chui2 ya4 yu3 ， zhi1 shi3 yun3 chan1 qiang1 。
- za2 zhong3 jiang4 wu2 shu4 ， liang2 min2 shi4 bu4 jing1 。
- qi2 chang2 pei4 fang1 zhao4 ， gan1 yu3 ji4 shao2 jing1 。
- zou4 jie2 gong1 qing1 he4 ， chou2 xun1 jiang1 zuo3 rong2 。
- xia4 rong2 ji3 shi1 zhu4 ， liao2 zhu3 yuan4 xun2 meng2 。
- gui3 dao4 wu2 he2 yong4 ， shen3 ji3 jian4 wei4 meng2 。
- zhong1 jun1 sui1 xi3 shi4 ， wu4 fu4 qing3 chang2 ying1 。

## 注释

## 译文

## 赏析
