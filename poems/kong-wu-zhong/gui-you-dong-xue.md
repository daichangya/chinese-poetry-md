---
id: kong-wu-zhong-gui-you-dong-xue
title: 癸酉冬雪
titlePinyin: gui3 you3 dong1 xue3
titleSlug: gui-you-dong-xue
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平时看积雪，吟对佳山川。
- 此地冨华屋，听观亦浩然。
- 爱景匿何处，冻雪迷远天。
- 离离黄庭沙，种作白玉田。
- 飞舞势未已，参差态逾妍。
- 坐来生精神，起步轻欲仙。
- 京师百万家，几室无炊烟。
- 南郭踵欲随，袁安正高眠。
- 且倾光禄酒，逸气随觥船。
- 近害远或利，从古占丰年。

## 拼音
- ping2 shi2 kan4 ji1 xue3 ， yin2 dui4 jia1 shan1 chuan1 。
- ci3 di4 fu4 hua2 wu1 ， ting1 guan1 yi4 hao4 ran2 。
- ai4 jing3 ni4 he2 chu4 ， dong4 xue3 mi2 yuan3 tian1 。
- li2 li2 huang2 ting2 sha1 ， zhong3 zuo4 bai2 yu4 tian2 。
- fei1 wu3 shi4 wei4 yi3 ， cen1 ci1 tai4 yu2 yan2 。
- zuo4 lai2 sheng1 jing1 shen2 ， qi3 bu4 qing1 yu4 xian1 。
- jing1 shi1 bai3 wan4 jia1 ， ji3 shi4 wu2 chui1 yan1 。
- nan2 guo1 zhong3 yu4 sui2 ， yuan2 an1 zheng4 gao1 mian2 。
- qie3 qing1 guang1 lu4 jiu3 ， yi4 qi4 sui2 gong1 chuan2 。
- jin4 hai4 yuan3 huo4 li4 ， cong2 gu3 zhan4 feng1 nian2 。

## 注释

## 译文

## 赏析
