---
id: kong-wu-zhong-qiu-ye-dui-yue
title: 秋夜对月
titlePinyin: qiu1 ye4 dui4 yue4
titleSlug: qiu-ye-dui-yue
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月行青天入重云，金波泄泄穿鱼鳞。
- 须臾云收境亦静，虚空表里无纎尘。
- 寒光正与人相射，碧琉璃中低玉盆。
- 微风更入北窗竹，余声飒洒清心魂。
- 颇疑碧落在步履，广寒清都相与邻。
- 乘槎去后事寂寞，至今织室临河津。
- 却思白日走城郭，浮埃马足何纷纷。
- 劳之以昼逸以夜，天意傥欲甘苦均。
- 人生南北无定所，浪自转徙随燕秦。
- 关河渺邈乡井异，惟有明月来相亲。
- 﨑岖万里如咫尺，圆缺帷有年年新。
- 如兹久要乃可喜，相对可不罗壶樽。
- 黄金如不付酒媪，虽富不如长贱贫。
- 重城沉沉桂魄下，萝永愧山中人观。

## 拼音
- yue4 xing2 qing1 tian1 ru4 zhong4 yun2 ， jin1 bo1 xie4 xie4 chuan1 yu2 lin2 。
- xu1 yu2 yun2 shou1 jing4 yi4 jing4 ， xu1 kong1 biao3 li3 wu2 xian1 chen2 。
- han2 guang1 zheng4 yu3 ren2 xiang1 she4 ， bi4 liu2 li2 zhong1 di1 yu4 pen2 。
- wei1 feng1 geng4 ru4 bei3 chuang1 zhu2 ， yu2 sheng1 sa4 sa3 qing1 xin1 hun2 。
- po1 yi2 bi4 luo4 zai4 bu4 lü3 ， guang3 han2 qing1 dou1 xiang1 yu3 lin2 。
- cheng2 cha2 qu4 hou4 shi4 ji4 mo4 ， zhi4 jin1 zhi1 shi4 lin2 he2 jin1 。
- que4 si1 bai2 ri4 zou3 cheng2 guo1 ， fu2 ai1 ma3 zu2 he2 fen1 fen1 。
- lao2 zhi1 yi3 zhou4 yi4 yi3 ye4 ， tian1 yi4 tang3 yu4 gan1 ku3 jun1 。
- ren2 sheng1 nan2 bei3 wu2 ding4 suo3 ， lang4 zi4 zhuan4 xi3 sui2 yan4 qin2 。
- guan1 he2 miao3 miao3 xiang1 jing3 yi4 ， wei2 you3 ming2 yue4 lai2 xiang1 qin1 。
- 﨑 qu1 wan4 li3 ru2 zhi3 chi3 ， yuan2 que1 wei2 you3 nian2 nian2 xin1 。
- ru2 zi1 jiu3 yao4 nai3 ke3 xi3 ， xiang1 dui4 ke3 bu4 luo2 hu2 zun1 。
- huang2 jin1 ru2 bu2 fu4 jiu3 ao3 ， sui1 fu4 bu4 ru2 chang2 jian4 pin2 。
- zhong4 cheng2 chen2 chen2 gui4 po4 xia4 ， luo2 yong3 kui4 shan1 zhong1 ren2 guan1 。

## 注释

## 译文

## 赏析
