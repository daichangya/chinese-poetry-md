---
id: kong-wu-zhong-san-xia-qiao
title: 三峡桥
titlePinyin: san1 xia2 qiao2
titleSlug: san-xia-qiao
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山到此深，面面皆叠嶂。
- 安知九江滨，自有三峡壮。
- 层崖合飞流，深谷呀百丈。
- 颇闻开辟初，融结固异状。
- 帝遣六天丁，开凿就空旷。
- 划为双门关，拔作两城障。
- 乔林叠帷幄，怪石蹲犀象。
- 高泉落其间，快若翻瓮盎。
- 雷动正轰磕，龙吟更凄怆。
- 萦流十里间，余怒犹奔放。
- 诗人细评品，价出瀑布上。
- 山祇苦闷蓄，可探不可望。
- 我来搜奇古，秋色正明亮。
- 初观虽震慴，少定亦恬荡。
- 复值朝日升，光景相荡漾。
- 如倚明月宫，俯看银河浪。

## 拼音
- lu2 shan1 dao4 ci3 shen1 ， mian4 mian4 jie1 die2 zhang4 。
- an1 zhi1 jiu3 jiang1 bin1 ， zi4 you3 san1 xia2 zhuang4 。
- ceng2 ya2 he2 fei1 liu2 ， shen1 gu3 ya0 bai3 zhang4 。
- po1 wen2 kai1 pi4 chu1 ， rong2 jie2 gu4 yi4 zhuang4 。
- di4 qian3 liu4 tian1 ding1 ， kai1 zao2 jiu4 kong1 kuang4 。
- hua4 wei4 shuang1 men2 guan1 ， ba2 zuo4 liang3 cheng2 zhang4 。
- qiao2 lin2 die2 wei2 wo4 ， guai4 shi2 dun1 xi1 xiang4 。
- gao1 quan2 luo4 qi2 jian1 ， kuai4 ruo4 fan1 weng4 ang4 。
- lei2 dong4 zheng4 hong1 ke1 ， long2 yin2 geng4 qi1 chuang4 。
- ying2 liu2 shi2 li3 jian1 ， yu2 nu4 you2 ben1 fang4 。
- shi1 ren2 xi4 ping2 pin3 ， jia4 chu1 pu4 bu4 shang4 。
- shan1 qi2 ku3 men4 xu4 ， ke3 tan4 bu4 ke3 wang4 。
- wo3 lai2 sou1 qi2 gu3 ， qiu1 se4 zheng4 ming2 liang4 。
- chu1 guan1 sui1 zhen4 she4 ， shao3 ding4 yi4 tian2 dang4 。
- fu4 zhi2 chao2 ri4 sheng1 ， guang1 jing3 xiang1 dang4 yang4 。
- ru2 yi3 ming2 yue4 gong1 ， fu3 kan4 yin2 he2 lang4 。

## 注释

## 译文

## 赏析
