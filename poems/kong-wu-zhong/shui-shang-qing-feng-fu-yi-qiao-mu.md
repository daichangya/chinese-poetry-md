---
id: kong-wu-zhong-shui-shang-qing-feng-fu-yi-qiao-mu
title: 水上清风覆以乔木
titlePinyin: shui3 shang4 qing1 feng1 fu4 yi3 qiao2 mu4
titleSlug: shui-shang-qing-feng-fu-yi-qiao-mu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乔木张帷幄，小溪环珮声。
- 清风复飒然，三者固难幷。
- 而我兼得之，世俗亦不争。
- 逍遥万虑废，俯仰一身轻。
- 豁若发醯鸡，悟然虚白生。
- 万里涉山川，三伏值炎蒸。
- 赤日正流天，篮舆须驻行。
- 波明金沙露，渡仄画舫横。
- 上飘以淅淅，下溅以泠泠。
- 中有翠影浮，蓊蔚如画屏。
- 顷刻谐我意，翛然已忘形。
- 濯足临潺湲，披襟望青冥。
- 山中真可乐，世路空营营。

## 拼音
- qiao2 mu4 zhang1 wei2 wo4 ， xiao3 xi1 huan2 pei4 sheng1 。
- qing1 feng1 fu4 sa4 ran2 ， san1 zhe3 gu4 nan2 bing4 。
- er2 wo3 jian1 de2 zhi1 ， shi4 su2 yi4 bu4 zheng1 。
- xiao1 yao2 wan4 lü4 fei4 ， fu3 yang3 yi4 shen1 qing1 。
- huo1 ruo4 fa1 xi1 ji1 ， wu4 ran2 xu1 bai2 sheng1 。
- wan4 li3 she4 shan1 chuan1 ， san1 fu2 zhi2 yan2 zheng1 。
- chi4 ri4 zheng4 liu2 tian1 ， lan2 yu2 xu1 zhu4 xing2 。
- bo1 ming2 jin1 sha1 lu4 ， du4 ze4 hua4 fang3 heng2 。
- shang4 piao1 yi3 xi1 xi1 ， xia4 jian4 yi3 ling2 ling2 。
- zhong1 you3 cui4 ying3 fu2 ， weng3 wei4 ru2 hua4 ping2 。
- qing3 ke4 xie2 wo3 yi4 ， xiao1 ran2 yi3 wang4 xing2 。
- zhuo2 zu2 lin2 chan2 yuan2 ， pi1 jin1 wang4 qing1 ming2 。
- shan1 zhong1 zhen1 ke3 le4 ， shi4 lu4 kong1 ying2 ying2 。

## 注释

## 译文

## 赏析
