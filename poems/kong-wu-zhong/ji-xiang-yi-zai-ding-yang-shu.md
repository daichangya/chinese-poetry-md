---
id: kong-wu-zhong-ji-xiang-yi-zai-ding-yang-shu
title: 寄襄邑宰丁阳叔
titlePinyin: ji4 xiang1 yi4 zai3 ding1 yang2 shu1
titleSlug: ji-xiang-yi-zai-ding-yang-shu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪上一杯酒，送君今几时。
- 譬如霜林箨，浩荡从风吹。
- 初飘清湘濵，今落浊汴湄。
- 蹉跎虽渐老，相见更容怡。
- 尚赖城市俗，篮舆远追随。
- 鸣驺惊雁鹜，笑语在空陂。
- 会食古道场，僧房静帘帷。
- 败荷覆一水，落叶鸣轩墀。
- 偶坐亦无事，幽来更何之。
- 旁有宋襄墓，高坟映深祠。
- 炉烟已寂寞，拱木相蔽亏。
- 意象宛如在，兴亡真可悲。
- 寥寥千余年，华采几纷披。
- 有如蛙争水，顷刻成枯池。
- 池尽复为陆，陆黍秋离离。
- 追惟泓之战，语濶气甚夷。
- 狗颈不急搦，干将仍倒持。
- 欲将乌合众，慕彼鹰扬师。
- 首领几不完，身复为囚覊。
- 好大不量力，荒哉徒尔为。
- 曾不如勾践，潜军卷旌麾。
- 夜上姑苏台，吴人犹不知。
- 用兵贵权谋，高言竟何施。
- 从兹以名邑，留作永世规。
- 隧道仿佛在，披榛犹可窥。
- 陈迹何足究，吾侪宁好奇。
- 又上金山殿，平瞰天一涯。
- 横𩙪响群铎，惊鸟投深枝。
- 清兴乘未尽，夕阳已纷驰。
- 流水复相促，扁舟从此移。
- 怒号入旅枕，先声戒寒期。
- 相过不可得，况复穷游嬉。
- 后会果安在，张本以今诗。

## 拼音
- xi1 shang4 yi4 bei1 jiu3 ， song4 jun1 jin1 ji3 shi2 。
- pi4 ru2 shuang1 lin2 tuo4 ， hao4 dang4 cong2 feng1 chui1 。
- chu1 piao1 qing1 xiang1 bin1 ， jin1 luo4 zhuo2 bian4 mei2 。
- cuo1 tuo2 sui1 jian4 lao3 ， xiang1 jian4 geng4 rong2 yi2 。
- shang4 lai4 cheng2 shi4 su2 ， lan2 yu2 yuan3 zhui1 sui2 。
- ming2 zou1 jing1 yan4 wu4 ， xiao4 yu3 zai4 kong1 bei1 。
- hui4 shi2 gu3 dao4 chang3 ， seng1 fang2 jing4 lian2 wei2 。
- bai4 he2 fu4 yi4 shui3 ， luo4 ye4 ming2 xuan1 chi2 。
- ou3 zuo4 yi4 wu2 shi4 ， you1 lai2 geng4 he2 zhi1 。
- pang2 you3 song4 xiang1 mu4 ， gao1 fen2 ying4 shen1 ci2 。
- lu2 yan1 yi3 ji4 mo4 ， gong3 mu4 xiang1 bi4 kui1 。
- yi4 xiang4 wan3 ru2 zai4 ， xing1 wang2 zhen1 ke3 bei1 。
- liao2 liao2 qian1 yu2 nian2 ， hua2 cai3 ji3 fen1 pi1 。
- you3 ru2 wa1 zheng1 shui3 ， qing3 ke4 cheng2 ku1 chi2 。
- chi2 jin4 fu4 wei4 lu4 ， lu4 shu3 qiu1 li2 li2 。
- zhui1 wei2 hong2 zhi1 zhan4 ， yu3 kuo4 qi4 shen4 yi2 。
- gou3 jing3 bu4 ji2 nuo4 ， gan1 jiang1 reng2 dao3 chi2 。
- yu4 jiang1 wu1 he2 zhong4 ， mu4 bi3 ying1 yang2 shi1 。
- shou3 ling3 ji3 bu4 wan2 ， shen1 fu4 wei4 qiu2 ji1 。
- hao3 da4 bu4 liang4 li4 ， huang1 zai1 tu2 er3 wei4 。
- ceng2 bu4 ru2 gou1 jian4 ， qian2 jun1 juan4 jing1 hui1 。
- ye4 shang4 gu1 su1 tai2 ， wu2 ren2 you2 bu4 zhi1 。
- yong4 bing1 gui4 quan2 mou2 ， gao1 yan2 jing4 he2 shi1 。
- cong2 zi1 yi3 ming2 yi4 ， liu2 zuo4 yong3 shi4 gui1 。
- sui4 dao4 fang3 fu2 zai4 ， pi1 zhen1 you2 ke3 kui1 。
- chen2 ji4 he2 zu2 jiu1 ， wu2 chai2 ning2 hao4 qi2 。
- you4 shang4 jin1 shan1 dian4 ， ping2 kan4 tian1 yi4 ya2 。
- heng2 𩙪 xiang3 qun2 duo2 ， jing1 niao3 tou2 shen1 zhi1 。
- qing1 xing1 cheng2 wei4 jin4 ， xi1 yang2 yi3 fen1 chi2 。
- liu2 shui3 fu4 xiang1 cu4 ， pian1 zhou1 cong2 ci3 yi2 。
- nu4 hao2 ru4 lü3 zhen3 ， xian1 sheng1 jie4 han2 qi1 。
- xiang1 guo4 bu4 ke3 de2 ， kuang4 fu4 qiong2 you2 xi1 。
- hou4 hui4 guo3 an1 zai4 ， zhang1 ben3 yi3 jin1 shi1 。

## 注释

## 译文

## 赏析
