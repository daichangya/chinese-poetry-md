---
id: kong-wu-zhong-feng-chou-li-shi-fa-yue-lu-jian-ji
title: 奉酬李时发岳麓见寄
titlePinyin: feng4 chou2 li3 shi2 fa1 yue4 lu4 jian4 ji4
titleSlug: feng-chou-li-shi-fa-yue-lu-jian-ji
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风入荒城，落叶如飞雨。
- 梦寐湘西游，晻暧不可睹。
- 昨日得君诗，讽咏日欹午。
- 山光相随来，潇洒入庭户。
- 忆昨寻此山，扁舟戛平浦。
- 白鸥为前躯，丹霞随步武。
- 渐入空旷中，轻清欲飞举。
- 幽泉落石鸣，乔杉得风舞。
- 峰峦半明灭，云月相吞吐。
- 岩岩仙佛家，殿塔罗翠坞。
- 半壁闻棋声，深林传鸟语。
- 清境造已极，更上最高处。
- 朱栏插青冥，华屋横险阻。
- 云梦吞八九，天衢量尺五。
- 却视长沙城，迫仄真环堵。
- 渌水带萦洄，青烟丝一缕。
- 平时事干谒，白昼走尘土。
- 到此觉沉迷，直欲弃簪组。
- 尚愧节不高，空然赋归去。
- 朅来岩邑居，扰扰变寒暑。
- 回旋尽朱墨，应接烦箠楚。
- 何尝略寻幽，曾不暇窥圃。
- 引望西绝堂，旷若隔今古。
- 夫君今俊秀，爽气发眉宇。
- 文章富择洒，诗笔尤跋扈。
- 动我登临兴，翩翩如插羽。
- 欲往竟未能，樊笼挂深庑。
- 喜君得胜境，去家才百步。
- 年丰官舍闲，芳草生囹圄。
- 篮舆不厌出，时结采芝侣。
- 更分新篇章，慰我独吟苦。

## 拼音
- qiu1 feng1 ru4 huang1 cheng2 ， luo4 ye4 ru2 fei1 yu3 。
- meng4 mei4 xiang1 xi1 you2 ， an3 ai4 bu4 ke3 du3 。
- zuo2 ri4 de2 jun1 shi1 ， feng3 yong3 ri4 qi1 wu3 。
- shan1 guang1 xiang1 sui2 lai2 ， xiao1 sa3 ru4 ting2 hu4 。
- yi4 zuo2 xun2 ci3 shan1 ， pian1 zhou1 jia2 ping2 pu3 。
- bai2 ou1 wei4 qian2 qu1 ， dan1 xia2 sui2 bu4 wu3 。
- jian4 ru4 kong1 kuang4 zhong1 ， qing1 qing1 yu4 fei1 ju3 。
- you1 quan2 luo4 shi2 ming2 ， qiao2 shan1 de2 feng1 wu3 。
- feng1 luan2 ban4 ming2 mie4 ， yun2 yue4 xiang4 tun1 tu3 。
- yan2 yan2 xian1 fo2 jia1 ， dian4 ta3 luo2 cui4 wu4 。
- ban4 bi4 wen2 qi2 sheng1 ， shen1 lin2 chuan2 niao3 yu3 。
- qing1 jing4 zao4 yi3 ji2 ， geng4 shang4 zui4 gao1 chu4 。
- zhu1 lan2 cha1 qing1 ming2 ， hua2 wu1 heng2 xian3 zu3 。
- yun2 meng4 tun1 ba1 jiu3 ， tian1 qu2 liang2 chi3 wu3 。
- que4 shi4 chang2 sha1 cheng2 ， po4 ze4 zhen1 huan2 du3 。
- lu4 shui3 dai4 ying2 hui2 ， qing1 yan1 si1 yi4 lü3 。
- ping2 shi2 shi4 gan1 ye4 ， bai2 zhou4 zou3 chen2 tu3 。
- dao4 ci3 jue2 chen2 mi2 ， zhi2 yu4 qi4 zan1 zu3 。
- shang4 kui4 jie2 bu4 gao1 ， kong1 ran2 fu4 gui1 qu4 。
- qie4 lai2 yan2 yi4 ju1 ， rao3 rao3 bian4 han2 shu3 。
- hui2 xuan2 jin4 zhu1 mo4 ， ying4 jie1 fan2 chui2 chu3 。
- he2 chang2 lüe4 xun2 you1 ， ceng2 bu4 xia2 kui1 pu3 。
- yin3 wang4 xi1 jue2 tang2 ， kuang4 ruo4 ge2 jin1 gu3 。
- fu1 jun1 jin1 jun4 xiu4 ， shuang3 qi4 fa1 mei2 yu3 。
- wen2 zhang1 fu4 ze2 sa3 ， shi1 bi3 you2 ba2 hu4 。
- dong4 wo3 deng1 lin2 xing1 ， pian1 pian1 ru2 cha1 yu3 。
- yu4 wang3 jing4 wei4 neng2 ， fan2 long2 gua4 shen1 wu3 。
- xi3 jun1 de2 sheng4 jing4 ， qu4 jia1 cai2 bai3 bu4 。
- nian2 feng1 guan1 she4 xian2 ， fang1 cao3 sheng1 ling2 yu3 。
- lan2 yu2 bu2 yan4 chu1 ， shi2 jie2 cai3 zhi1 lü3 。
- geng4 fen1 xin1 pian1 zhang1 ， wei4 wo3 du2 yin2 ku3 。

## 注释

## 译文

## 赏析
