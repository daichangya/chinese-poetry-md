---
id: kong-wu-zhong-zuo-ri-zhi-ri-xing
title: 昨日之日行
titlePinyin: zuo2 ri4 zhi1 ri4 xing2
titleSlug: zuo-ri-zhi-ri-xing
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日之日嗟可忧，群山积雨漫溪流。
- 行人两两相负过，虽有桥梁如拍浮。
- 南归童仆皆贾勇，濶步岂顾川无舟。
- 狂澜更与人争力，一跌性命甘长休。
- 乘险徼幸乃无患，作客如此真何求。
- 今日之日却优游，青天挂幕阴霾收。
- 朝阳透射鸟乌乐，宿潦平帖蛟龙愁。
- 新花芳草色鲜莹，时而殷红垂石榴。
- 风景清旷亦可嘉，旅衣酸寒马足羞。
- 冈原渐高沮洳少，此行应快无迟留。

## 拼音
- zuo2 ri4 zhi1 ri4 jie1 ke3 you1 ， qun2 shan1 ji1 yu3 man4 xi1 liu2 。
- xing2 ren2 liang3 liang3 xiang1 fu4 guo4 ， sui1 you3 qiao2 liang2 ru2 pai1 fu2 。
- nan2 gui1 tong2 pu2 jie1 jia3 yong3 ， kuo4 bu4 qi3 gu4 chuan1 wu2 zhou1 。
- kuang2 lan2 geng4 yu3 ren2 zheng1 li4 ， yi4 die1 xing4 ming4 gan1 chang2 xiu1 。
- cheng2 xian3 jiao3 xing4 nai3 wu2 huan4 ， zuo4 ke4 ru2 ci3 zhen1 he2 qiu2 。
- jin1 ri4 zhi1 ri4 que4 you1 you2 ， qing1 tian1 gua4 mu4 yin1 mai2 shou1 。
- chao2 yang2 tou4 she4 niao3 wu1 le4 ， su4 liao2 ping2 tie1 jiao1 long2 chou2 。
- xin1 hua1 fang1 cao3 se4 xian1 ying2 ， shi2 er2 yan1 hong2 chui2 shi2 liu2 。
- feng1 jing3 qing1 kuang4 yi4 ke3 jia1 ， lü3 yi1 suan1 han2 ma3 zu2 xiu1 。
- gang1 yuan2 jian4 gao1 ju3 ru4 shao3 ， ci3 xing2 ying4 kuai4 wu2 chi2 liu2 。

## 注释

## 译文

## 赏析
