---
id: kong-wu-zhong-tong-nian-xiong-yuan-si-zheng-jiang-xing-xiang-yu-ji-bie-yu-shi-ji-huai
title: 同年兄袁思正江行相遇既别寓诗寄懐
titlePinyin: tong2 nian2 xiong1 yuan2 si1 zheng4 jiang1 xing2 xiang1 yu4 ji4 bie2 yu4 shi1 ji4 huai2
titleSlug: tong-nian-xiong-yuan-si-zheng-jiang-xing-xiang-yu-ji-bie-yu-shi-ji-huai
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚水绿涵天，群山霭而秀。
- 君行当何之，我谒惭已后。
- 轻舟翻然来，喜气泻襟袖。
- 问知道途远，惊我形容瘦。
- 骎骎光景驰，暮夜逐清昼。
- 嵩衡犹可秃，须鬓岂长茂。
- 惟其寸心在，皎日经宇宙。
- 持荪可相慰，不必倾醇酎。
- 君家多冠冕，煜煜五公胄。
- 声华满天都，名字在英彀。
- 登科况肩随，两纪词塲旧。
- 谁云班荆乐，却叹掺袪骤。
- 荆民日安堵，汉政多寛宥。
- 饮酒祝无何，千篇迟归奏。

## 拼音
- chu3 shui3 lü4 han2 tian1 ， qun2 shan1 ai3 er2 xiu4 。
- jun1 hang2 dang0 he2 zhi1 ， wo3 ye4 can2 yi3 hou4 。
- qing1 zhou1 fan1 ran2 lai2 ， xi3 qi4 xie4 jin1 xiu4 。
- wen4 zhi1 dao4 tu2 yuan3 ， jing1 wo3 xing2 rong2 shou4 。
- qin1 qin1 guang1 jing3 chi2 ， mu4 ye4 zhu2 qing1 zhou4 。
- song1 heng2 you2 ke3 tu1 ， xu1 bin4 qi3 chang2 mao4 。
- wei2 qi2 cun4 xin1 zai4 ， jiao3 ri4 jing1 yu3 zhou4 。
- chi2 sun1 ke3 xiang1 wei4 ， bu2 bi4 qing1 chun2 zhou4 。
- jun1 jia1 duo1 guan1 mian3 ， yu4 yu4 wu3 gong1 zhou4 。
- sheng1 hua2 man3 tian1 dou1 ， ming2 zi4 zai4 ying1 gou4 。
- deng1 ke1 kuang4 jian1 sui2 ， liang3 ji4 ci2 chang3 jiu4 。
- shui2 yun2 ban1 jing1 le4 ， que4 tan4 chan1 qu1 zhou4 。
- jing1 min2 ri4 an1 du3 ， han4 zheng4 duo1 kuan1 you4 。
- yin3 jiu3 zhu4 wu2 he2 ， qian1 pian1 chi2 gui1 zou4 。

## 注释

## 译文

## 赏析
