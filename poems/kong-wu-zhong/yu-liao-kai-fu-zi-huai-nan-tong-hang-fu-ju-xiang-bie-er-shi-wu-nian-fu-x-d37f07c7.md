---
id: kong-wu-zhong-yu-liao-kai-fu-zi-huai-nan-tong-hang-fu-ju-xiang-bie-er-shi-wu-nian-fu-x-d37f07c7
title: 与廖开甫自淮南同行赴举相别二十五年复相遇于蕲水县为诗赠之
titlePinyin: yu3 liao4 kai1 fu3 zi4 huai2 nan2 tong2 hang2 fu4 ju3 xiang1 bie2 er4 shi2 wu3 nian2 fu4 xiang1 yu4 yu2 qi2 shui3 xian4 wei4 shi1 zeng4 zhi1
titleSlug: yu-liao-kai-fu-zi-huai-nan-tong-hang-fu-ju-xiang-bie-er-shi-wu-nian-fu-x-d37f07c7
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 束书吾初走夷门，倾盖得君恨不早。
- 兰溪驻马复相逢，二纪飞驰如电埽。
- 惜君憔悴力不任，顾我沧浪髪先暠。
- 忆昔同行气颇骄，青骢马快鞍鞯好。
- 荒山破屋风豪横，大泽长堂雪倾倒。
- 高谈洒落见天机，健句纵横滤腹藁。
- 辛勤始得到京邑，文辞不入春官考。
- 可怜六翮委沙泥，坐看群仙上蓬岛。
- 壮年多难寸心折，劲镞已衰难破缟。
- 而君施设有余才，西佐元戎夺城堡。
- 牛刀拂拭试一县，如引沧浪灌行潦。
- 归来赴愬天子庭，正欲披腹呈瑰宝。
- 片辞未吐疾先入，藜杖扶行色枯槁。
- 篮舆复指天涯去，长川横滥声浩浩。
- 骅骝不日归王闲，那久低摧卧霜草。

## 拼音
- shu4 shu1 wu2 chu1 zou3 yi2 men2 ， qing1 gai4 de2 jun1 hen4 bu4 zao3 。
- lan2 xi1 zhu4 ma3 fu4 xiang1 feng2 ， er4 ji4 fei1 chi2 ru2 dian4 sao4 。
- xi1 jun1 qiao2 cui4 li4 bu2 ren4 ， gu4 wo3 cang1 lang4 fa4 xian1 hao4 。
- yi4 xi1 tong2 hang2 qi4 po1 jiao1 ， qing1 cong1 ma3 kuai4 an1 jian1 hao3 。
- huang1 shan1 po4 wu1 feng1 hao2 heng2 ， da4 ze2 chang2 tang2 xue3 qing1 dao3 。
- gao1 tan2 sa3 luo4 jian4 tian1 ji1 ， jian4 ju4 zong4 heng2 lü4 fu4 gao3 。
- xin1 qin2 shi3 de2 dao4 jing1 yi4 ， wen2 ci2 bu2 ru4 chun1 guan1 kao3 。
- ke3 lian2 liu4 he2 wei3 sha1 ni2 ， zuo4 kan4 qun2 xian1 shang4 peng2 dao3 。
- zhuang4 nian2 duo1 nan2 cun4 xin1 zhe2 ， jin4 zu2 yi3 shuai1 nan2 po4 gao3 。
- er2 jun1 shi1 she4 you3 yu2 cai2 ， xi1 zuo3 yuan2 rong2 duo2 cheng2 bao3 。
- niu2 dao1 fu2 shi4 shi4 yi2 xian4 ， ru2 yin3 cang1 lang4 guan4 xing2 liao2 。
- gui1 lai2 fu4 shuo4 tian1 zi3 ting2 ， zheng4 yu4 pi1 fu4 cheng2 gui1 bao3 。
- pian4 ci2 wei4 tu3 ji2 xian1 ru4 ， li2 zhang4 fu2 xing2 se4 ku1 gao3 。
- lan2 yu2 fu4 zhi3 tian1 ya2 qu4 ， chang2 chuan1 heng2 lan4 sheng1 hao4 hao4 。
- hua2 liu2 bu2 ri4 gui1 wang2 xian2 ， na4 jiu3 di1 cui1 wo4 shuang1 cao3 。

## 注释

## 译文

## 赏析
