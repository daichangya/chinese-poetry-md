---
id: kong-wu-zhong-zhi-zhao-zhuang-zhen-she-jiao-cheng-ma-er-shou-qi-yi
title: 至赵庄镇舍轿乘马二首  其一
titlePinyin: zhi4 zhao4 zhuang1 zhen4 she4 jiao4 cheng2 ma3 er4 shou3     qi2 yi1
titleSlug: zhi-zhao-zhuang-zhen-she-jiao-cheng-ma-er-shou-qi-yi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮康望夷门，驿舍犹六七。
- 我车嗟已劳，我马亦太逸。
- 朝来天色好，辉焕川上日。
- 郊原莽而苍，生意密如栉。
- 农飧颇顺适，昼气更盈溢。
- 抠衣就鞍鞯，前引以一卒。
- 驰提历湾纡，林木荣枣栗。
- 豁然就平旷，天壤合为一。
- 稍过王务陂，陂长水波濶。
- 惊风摇澎湃，凫鸭语啾唧。
- 却思在江湖，双𫇛更轻疾。
- 川陆虽不同，吾心两无必。
- 匆匆背乡井，琐琐干禄秩。
- 功名未及试，行役甘于蜜。
- 安得摆覉牵，优游老蓬荜。

## 拼音
- huai2 kang1 wang4 yi2 men2 ， yi4 she4 you2 liu4 qi1 。
- wo3 che1 jie1 yi3 lao2 ， wo3 ma3 yi4 tai4 yi4 。
- chao2 lai2 tian1 se4 hao3 ， hui1 huan4 chuan1 shang4 ri4 。
- jiao1 yuan2 mang3 er2 cang1 ， sheng1 yi4 mi4 ru2 zhi4 。
- nong2 sun1 po1 shun4 shi4 ， zhou4 qi4 geng4 ying2 yi4 。
- kou1 yi1 jiu4 an1 jian1 ， qian2 yin3 yi3 yi4 zu2 。
- chi2 ti2 li4 wan1 yu1 ， lin2 mu4 rong2 zao3 li4 。
- huo1 ran2 jiu4 ping2 kuang4 ， tian1 rang3 he2 wei4 yi1 。
- shao1 guo4 wang2 wu4 bei1 ， bei1 chang2 shui3 bo1 kuo4 。
- jing1 feng1 yao2 peng2 pai4 ， fu2 ya1 yu3 jiu1 ji1 。
- que4 si1 zai4 jiang1 hu2 ， shuang1 𫇛 geng4 qing1 ji2 。
- chuan1 lu4 sui1 bu4 tong2 ， wu2 xin1 liang3 wu2 bi4 。
- cong1 cong1 bei4 xiang1 jing3 ， suo3 suo3 gan1 lu4 zhi4 。
- gong1 ming2 wei4 ji2 shi4 ， xing2 yi4 gan1 yu2 mi4 。
- an1 de2 bai3 ji1 qian1 ， you1 you2 lao3 peng2 bi4 。

## 注释

## 译文

## 赏析
