---
id: kong-wu-zhong-xi-yu
title: 喜雨
titlePinyin: xi3 yu3
titleSlug: xi-yu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暑伏忽已尽，金风稍自秋。
- 骄阳仍不戢，歳计实可忧。
- 昊天虽甚高，聪聪彻九州。
- 闻其憔悴声，知此黎民愁。
- 白日収赫赫，惨云布油油。
- 昨朝雨意足，来自匡山头。
- 稍添郭南坡，次及城西畴。
- 入夜又滂沛，四境略已周。
- 平明出东郭，翠亩连山丘。
- 爽气吹客襟，余声壮溪流。
- 自此饱香秔，可以继麦麰。
- 聊为拊髀歌，以代击壤讴。

## 拼音
- shu3 fu2 hu1 yi3 jin4 ， jin1 feng1 shao1 zi4 qiu1 。
- jiao1 yang2 reng2 bu4 ji2 ， sui4 ji4 shi2 ke3 you1 。
- hao4 tian1 sui1 shen4 gao1 ， cong1 cong1 che4 jiu3 zhou1 。
- wen2 qi2 qiao2 cui4 sheng1 ， zhi1 ci3 li2 min2 chou2 。
- bai2 ri4 shou1 he4 he4 ， can3 yun2 bu4 you2 you2 。
- zuo2 chao2 yu3 yi4 zu2 ， lai2 zi4 kuang1 shan1 tou2 。
- shao1 tian1 guo1 nan2 po1 ， ci4 ji2 cheng2 xi1 chou2 。
- ru4 ye4 you4 pang1 pei4 ， si4 jing4 lüe4 yi3 zhou1 。
- ping2 ming2 chu1 dong1 guo1 ， cui4 mu3 lian2 shan1 qiu1 。
- shuang3 qi4 chui1 ke4 jin1 ， yu2 sheng1 zhuang4 xi1 liu2 。
- zi4 ci3 bao3 xiang1 jing1 ， ke3 yi3 ji4 mai4 mou2 。
- liao2 wei4 fu3 bi4 ge1 ， yi3 dai4 ji1 rang3 ou1 。

## 注释

## 译文

## 赏析
