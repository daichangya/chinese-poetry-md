---
id: cao-tang-sheng-ping-ci-wu-shou
title: 升平词五首
titlePinyin: sheng1 ping2 ci2 wu3 shou3
titleSlug: sheng-ping-ci-wu-shou
author: 曹唐
authorPinyin: cao2 tang2
authorSlug: cao-tang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 瑞气绕宫楼，皇居上苑游。远冈连圣祚，平地载神州。
- 会合兼重译，潺湲近八流。中兴岂假问，据此自千秋。
- 寥泬敞延英，朝班立位横。宣传无草动，拜舞有衣声。
- 鸳瓦霜消湿，虫丝日照明。辛勤自不到，遥见似前程。
- 处处是欢心，时康岁已深。不同三尺剑，应似五弦琴。
- 寿笑山犹尽，明嫌日有阴。何当怜一物，亦遣断愁吟。
- 日日听歌谣，区中尽祝尧。虫蝗初不害，夷狄近全销。
- 史笔唯书瑞，天台绝见妖。因令匹夫志，转欲事清朝。
- 五帝三皇主，萧曹魏邴臣。文章唯返朴，戈甲尽生尘。
- 谏纸应无用，朝纲自有伦。升平不可记，所见是闲人。

## 拼音
- rui4 qi4 rao4 gong1 lou2 ， huang2 ju1 shang4 yuan4 you2 。 yuan3 gang1 lian2 sheng4 zuo4 ， ping2 di4 zai3 shen2 zhou1 。
- hui4 he2 jian1 zhong4 yi4 ， chan2 yuan2 jin4 ba1 liu2 。 zhong1 xing1 qi3 jia3 wen4 ， ju4 ci3 zi4 qian1 qiu1 。
- liao2 jue2 chang3 yan2 ying1 ， chao2 ban1 li4 wei4 heng2 。 xuan1 chuan2 wu2 cao3 dong4 ， bai4 wu3 you3 yi1 sheng1 。
- yuan1 wa3 shuang1 xiao1 shi1 ， chong2 si1 ri4 zhao4 ming2 。 xin1 qin2 zi4 bu2 dao4 ， yao2 jian4 si4 qian2 cheng2 。
- chu4 chu4 shi4 huan1 xin1 ， shi2 kang1 sui4 yi3 shen1 。 bu4 tong2 san1 chi3 jian4 ， ying4 si4 wu3 xian2 qin2 。
- shou4 xiao4 shan1 you2 jin4 ， ming2 xian2 ri4 you3 yin1 。 he2 dang1 lian2 yi2 wu4 ， yi4 qian3 duan4 chou2 yin2 。
- ri4 ri4 ting1 ge1 yao2 ， qu1 zhong1 jin4 zhu4 yao2 。 chong2 huang2 chu1 bu2 hai4 ， yi2 di2 jin4 quan2 xiao1 。
- shi3 bi3 wei2 shu1 rui4 ， tian1 tai2 jue2 jian4 yao1 。 yin1 ling4 pi3 fu1 zhi4 ， zhuan3 yu4 shi4 qing1 chao2 。
- wu3 di4 san1 huang2 zhu3 ， xiao1 cao2 wei4 bing3 chen2 。 wen2 zhang1 wei2 fan3 pu3 ， ge1 jia3 jin4 sheng1 chen2 。
- jian4 zhi3 ying4 wu2 yong4 ， chao2 gang1 zi4 you3 lun2 。 sheng1 ping2 bu4 ke3 ji4 ， suo3 jian4 shi4 xian2 ren2 。

## 注释

## 译文

## 赏析
