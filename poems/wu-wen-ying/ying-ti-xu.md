---
id: wu-wen-ying-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋代
dynastyPinyin: song4
dynastySlug: song
tags:
  - 宋词三百首
  - 西湖
rhythmic: 莺啼序
---
## 正文
- 残寒正欺病酒，掩沈香绣户。
- 燕来晚、飞入西城，似说春事迟暮。
- 画船载、清明过却，晴烟冉冉吴宫树。
- 念羁情游荡，随风化为轻絮。
- 十载西湖，傍柳系马，趁娇尘软雾。
- 溯红渐、招入仙溪，锦儿偷寄幽素。
- 倚银屏、春宽梦窄，断红湿、歌纨金缕。
- 暝堤空，轻把斜阳，总还鸥鹭。
- 幽兰旋老，杜若还生，水乡尚寄旅。
- 别后访、六桥无信，事往花委，瘗玉埋香，几番风雨。
- 长波妒盼，遥山羞黛，渔灯分影春江宿，记当时、短楫桃根渡。
- 青楼彷佛，临分败壁题诗，泪墨惨澹尘土。
- 危亭望极，草色天涯，吹鬓侵半苎。
- 暗点检、离痕欢唾，尚染鲛绡，凤迷归，破鸾慵舞。
- 殷勤待写，书中长恨，蓝霞辽海沈过雁，漫相思、弹入哀筝柱。
- 伤心千里江南，怨曲重招，断魂在否。

## 拼音
- can2 han2 zheng4 qi1 bing4 jiu3 ， yan3 shen3 xiang1 xiu4 hu4 。
- yan4 lai2 wan3 、 fei1 ru4 xi1 cheng2 ， si4 shuo1 chun1 shi4 chi2 mu4 。
- hua4 chuan2 zai3 、 qing1 ming2 guo4 que4 ， qing2 yan1 ran3 ran3 wu2 gong1 shu4 。
- nian4 ji1 qing2 you2 dang4 ， sui2 feng1 hua4 wei2 qing1 xu4 。
- shi2 zai3 xi1 hu2 ， bang4 liu3 xi4 ma3 ， chen4 jiao1 chen2 ruan3 wu4 。
- su4 hong2 jian4 、 zhao1 ru4 xian1 xi1 ， jin3 er2 tou1 ji4 you1 su4 。
- yi3 yin2 ping2 、 chun1 kuan1 meng4 zhai3 ， duan4 hong2 shi1 、 ge1 wan2 jin1 lü3 。
- ming2 di1 kong1 ， qing1 ba3 xie2 yang2 ， zong3 hai2 ou1 lu4 。
- you1 lan2 xuan2 lao3 ， du4 ruo4 hai2 sheng1 ， shui3 xiang1 shang4 ji4 lü3 。
- bie2 hou4 fang3 、 liu4 qiao2 wu2 xin4 ， shi4 wang3 hua1 wei3 ， yi4 yu4 mai2 xiang1 ， ji3 fan1 feng1 yu3 。
- chang2 bo1 du4 pan4 ， yao2 shan1 xiu1 dai4 ， yu2 deng1 fen1 ying3 chun1 jiang1 su4 ， ji4 dang1 shi2 、 duan3 ji2 tao2 gen1 du4 。
- qing1 lou2 pang2 fo2 ， lin2 fen1 bai4 bi4 ti2 shi1 ， lei4 mo4 can3 dan4 chen2 tu3 。
- wei1 ting2 wang4 ji2 ， cao3 se4 tian1 ya2 ， chui1 bin4 qin1 ban4 zhu4 。
- an4 dian3 jian3 、 li2 hen2 huan1 tuo4 ， shang4 ran3 jiao1 xiao1 ， feng4 mi2 gui1 ， po4 luan2 yong1 wu3 。
- yin1 qin2 dai4 xie3 ， shu1 zhong1 chang2 hen4 ， lan2 xia2 liao2 hai3 shen3 guo4 yan4 ， man4 xiang1 si1 、 tan2 ru4 ai1 zheng1 zhu4 。
- shang1 xin1 qian1 li3 jiang1 nan2 ， yuan4 qu3 zhong4 zhao1 ， duan4 hun2 zai4 fou3 。

## 注释

## 译文

## 赏析
