---
id: wu-wen-ying-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 贺新郎
---
## 正文
- 浪影龟纹皱。
- 蘸平烟、青红半湿，枕溪窗牖。
- 千尺晴霞慵卧水，万叠罗屏拥绣。
- 漫几度、吴船回首。
- 归雁五湖应不到，问苍茫、钓雪人知否。
- 樵唱杳，度深秀。
- 重来趁得花时候。
- 记留连、空山夜雨，短亭春酒。
- 桃李新栽成蹊处，尽是行人去后。
- 但东阁、官梅清瘦。
- 欸乃一声山水绿，燕无言、风定垂帘昼。
- 寒正悄，亸吟袖。

## 拼音
- lang4 ying3 gui1 wen2 zhou4 。
- zhan4 ping2 yan1 、 qing1 hong2 ban4 shi1 ， zhen3 xi1 chuang1 you3 。
- qian1 chi3 qing2 xia2 yong1 wo4 shui3 ， wan4 die2 luo2 ping2 yong1 xiu4 。
- man4 ji3 du4 、 wu2 chuan2 hui2 shou3 。
- gui1 yan4 wu3 hu2 ying4 bu2 dao4 ， wen4 cang1 mang2 、 diao4 xue3 ren2 zhi1 fou3 。
- qiao2 chang4 yao3 ， du4 shen1 xiu4 。
- chong2 lai2 chen4 de2 hua1 shi2 hou4 。
- ji4 liu2 lian2 、 kong1 shan1 ye4 yu3 ， duan3 ting2 chun1 jiu3 。
- tao2 li3 xin1 zai1 cheng2 qi1 chu4 ， jin4 shi4 xing2 ren2 qu4 hou4 。
- dan4 dong1 ge2 、 guan1 mei2 qing1 shou4 。
- ai3 nai3 yi4 sheng1 shan1 shui3 lü4 ， yan4 wu2 yan2 、 feng1 ding4 chui2 lian2 zhou4 。
- han2 zheng4 qiao1 ， duo3 yin2 xiu4 。

## 注释

## 译文

## 赏析
