---
id: wu-wen-ying-jin-zhan-zi
title: 金盏子
titlePinyin: jin1 zhan3 zi3
titleSlug: jin-zhan-zi
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 金盏子
---
## 正文
- 赏月梧园，恨广寒宫树，晓风摇落。
- 莓砌扫珠尘，空肠断、熏炉烬销残萼。
- 殿秋尚有馀花，锁烟窗云幄。
- 新雁又、无端送人江上，短亭初泊。
- 篱角。
- 梦依约。
- 人一笑、惺忪翠袖薄。
- 悠然醉魂唤醒，幽丛畔、凄香雾雨漠漠。
- 晚吹乍颤秋声，早屏空金雀。
- 明朝想，犹有数点蜂黄，伴我斟酌。

## 拼音
- shang3 yue4 wu2 yuan2 ， hen4 guang3 han2 gong1 shu4 ， xiao3 feng1 yao2 luo4 。
- mei2 qi4 sao3 zhu1 chen2 ， kong1 chang2 duan4 、 xun1 lu2 jin4 xiao1 can2 e4 。
- dian4 qiu1 shang4 you3 yu2 hua1 ， suo3 yan1 chuang1 yun2 wo4 。
- xin1 yan4 you4 、 wu2 duan1 song4 ren2 jiang1 shang4 ， duan3 ting2 chu1 bo2 。
- li2 jiao3 。
- meng4 yi1 yue1 。
- ren2 yi2 xiao4 、 xing1 song1 cui4 xiu4 bao2 。
- you1 ran2 zui4 hun2 huan4 xing3 ， you1 cong2 pan4 、 qi1 xiang1 wu4 yu3 mo4 mo4 。
- wan3 chui1 zha4 chan4 qiu1 sheng1 ， zao3 ping2 kong1 jin1 que4 。
- ming2 chao2 xiang3 ， you2 you3 shu4 dian3 feng1 huang2 ， ban4 wo3 zhen1 zhuo2 。

## 注释

## 译文

## 赏析
