---
id: wu-wen-ying-hua-xin-dong
title: 花心动
titlePinyin: hua1 xin1 dong4
titleSlug: hua-xin-dong
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 花心动
---
## 正文
- 十里东风，袅垂杨、长似舞时腰瘦。
- 翠馆朱楼，紫陌青门，处处燕莺晴昼。
- 乍看摇曳金丝细，春浅映、鹅黄如酒。
- 嫩阴裹，烟滋露染，翠娇红溜。
- 此际雕鞍去久。
- 空追念邮亭，短枝盈首。
- 海角天涯，寒食清明，泪点絮花沾袖。
- 去年折赠行人远，今年恨、依然纤手。
- 断肠也，羞眉画应未就。

## 拼音
- shi2 li3 dong1 feng1 ， niao3 chui2 yang2 、 chang2 si4 wu3 shi2 yao1 shou4 。
- cui4 guan3 zhu1 lou2 ， zi3 mo4 qing1 men2 ， chu4 chu4 yan4 ying1 qing2 zhou4 。
- zha4 kan4 yao2 ye4 jin1 si1 xi4 ， chun1 qian3 ying4 、 e2 huang2 ru2 jiu3 。
- nen4 yin1 guo3 ， yan1 zi1 lu4 ran3 ， cui4 jiao1 hong2 liu1 。
- ci3 ji4 diao1 an1 qu4 jiu3 。
- kong1 zhui1 nian4 you2 ting2 ， duan3 zhi1 ying2 shou3 。
- hai3 jiao3 tian1 ya2 ， han2 shi2 qing1 ming2 ， lei4 dian3 xu4 hua1 zhan1 xiu4 。
- qu4 nian2 zhe2 zeng4 xing2 ren2 yuan3 ， jin1 nian2 hen4 、 yi1 ran2 qian4 shou3 。
- duan4 chang2 ye3 ， xiu1 mei2 hua4 ying4 wei4 jiu4 。

## 注释

## 译文

## 赏析
