---
id: lian-wen-feng-zhi-guo-si-bai-dong-po-can-liao-yi-xiang-ci-yun
title: 智果寺拜东坡参寥遗像次韵
titlePinyin: zhi4 guo3 si4 bai4 dong1 po1 can1 liao2 yi2 xiang4 ci4 yun4
titleSlug: zhi-guo-si-bai-dong-po-can-liao-yi-xiang-ci-yun
author: 连文凤
authorPinyin: lian2 wen2 feng4
authorSlug: lian-wen-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾爱参寥子，遗偈寄真迹。
- 像貌俨如生，钩画宛若昔。
- 读此一代文，令人百虑释。
- 又爱东坡老，仙才逈飘逸。
- 吟哦月露章，飞奋风雨笔。
- 古寺遗清风，残碑卧白日。
- 我来拜祠下，怡然若私觌。
- 和之诗与禅，诗禅机籁寂。
- 相对两忘言，终朝不获一。
- 徘徊走风廊，舂容坐苔石。
- 于心适有契，所得不患失。
- 禅空诗亦空，观空莫观色。
- 寥寥百载下，无此二骚客。
- 买酒为招魂，欲招不可得。

## 拼音
- wu2 ai4 can1 liao2 zi3 ， yi2 ji4 ji4 zhen1 ji4 。
- xiang4 mao4 yan3 ru2 sheng1 ， gou1 hua4 wan3 ruo4 xi1 。
- du2 ci3 yi2 dai4 wen2 ， ling4 ren2 bai3 lü4 shi4 。
- you4 ai4 dong1 po1 lao3 ， xian1 cai2 jiong3 piao1 yi4 。
- yin2 e2 yue4 lu4 zhang1 ， fei1 fen4 feng1 yu3 bi3 。
- gu3 si4 yi2 qing1 feng1 ， can2 bei1 wo4 bai2 ri4 。
- wo3 lai2 bai4 ci2 xia4 ， yi2 ran2 ruo4 si1 di2 。
- he2 zhi1 shi1 yu3 chan2 ， shi1 chan2 ji1 lai4 ji4 。
- xiang1 dui4 liang3 wang4 yan2 ， zhong1 chao2 bu2 huo4 yi1 。
- pai2 huai2 zou3 feng1 lang2 ， chong1 rong2 zuo4 tai2 shi2 。
- yu2 xin1 shi4 you3 qi4 ， suo3 de2 bu2 huan4 shi1 。
- chan2 kong1 shi1 yi4 kong1 ， guan1 kong1 mo4 guan1 se4 。
- liao2 liao2 bai3 zai3 xia4 ， wu2 ci3 er4 sao1 ke4 。
- mai3 jiu3 wei4 zhao1 hun2 ， yu4 zhao1 bu4 ke3 de2 。

## 注释

## 译文

## 赏析
