---
id: lian-wen-feng-chong-you-tian-zhu
title: 重游天竺
titlePinyin: chong2 you2 tian1 zhu2
titleSlug: chong-you-tian-zhu
author: 连文凤
authorPinyin: lian2 wen2 feng4
authorSlug: lian-wen-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何年飞去竺国峰，下际沧海蟠蛟龙。
- 崛奇诡怪献万状，八风播荡吹不融。
- 千年老藤无根树，长疑上有仙人住。
- 山空月白玄猿啼，咫尺蓬莱隔尘雾。
- 瑶草春深不复妍，荆棘花开颜色鲜。
- 谁驱蛮风煽劫火，神惊鬼哭愁山川。
- 又疑黑衣故宰相，香火未冷今生缘。
- 欲挟须弥还北海，未必神通能广大。
- 康回冯怒相倾摧，神气未完支节解。
- 穿崖凿谷何时宁，混沌死矣灵不灵。

## 拼音
- he2 nian2 fei1 qu4 zhu2 guo2 feng1 ， xia4 ji4 cang1 hai3 pan2 jiao1 long2 。
- jue2 qi2 gui3 guai4 xian4 wan4 zhuang4 ， ba1 feng1 bo1 dang4 chui1 bu4 rong2 。
- qian1 nian2 lao3 teng2 wu2 gen1 shu4 ， chang2 yi2 shang4 you3 xian1 ren2 zhu4 。
- shan1 kong1 yue4 bai2 xuan2 yuan2 ti2 ， zhi3 chi3 peng2 lai2 ge2 chen2 wu4 。
- yao2 cao3 chun1 shen1 bu2 fu4 yan2 ， jing1 ji2 hua1 kai1 yan2 se4 xian1 。
- shui2 qu1 man2 feng1 shan1 jie2 huo3 ， shen2 jing1 gui3 ku1 chou2 shan1 chuan1 。
- you4 yi2 hei1 yi1 gu4 zai3 xiang4 ， xiang1 huo3 wei4 leng3 jin1 sheng1 yuan2 。
- yu4 xie2 xu1 mi2 hai2 bei3 hai3 ， wei4 bi4 shen2 tong1 neng2 guang3 da4 。
- kang1 hui2 feng2 nu4 xiang1 qing1 cui1 ， shen2 qi4 wei4 wan2 zhi1 jie2 jie3 。
- chuan1 ya2 zao2 gu3 he2 shi2 ning2 ， hun4 dun4 si3 yi3 ling2 bu0 ling2 。

## 注释

## 译文

## 赏析
