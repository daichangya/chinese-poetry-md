---
id: lian-wen-feng-zeng-hua-zhe
title: 赠画者
titlePinyin: zeng4 hua4 zhe3
titleSlug: zeng-hua-zhe
author: 连文凤
authorPinyin: lian2 wen2 feng4
authorSlug: lian-wen-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麒麟阁上十一人，斯人瑞世真麒麟。
- 云台功臣二十八，中兴事业争嶙峋。
- 或在生前或死后，藉藉声名自不朽。
- 不知当时画者谁，似此画者当好手。
- 古今何代无人材，翕霍变化俱尘埃。
- 岂是画师好手不复遇，岂是世无麟阁与云台。
- 虎头燕颔今已矣，婢膝奴颜当愧死。
- 江湖人物何渺然，子当为我走访山林隠君子。

## 拼音
- qi2 lin2 ge2 shang4 shi2 yi1 ren2 ， si1 ren2 rui4 shi4 zhen1 qi2 lin2 。
- yun2 tai2 gong1 chen2 er4 shi2 ba1 ， zhong1 xing1 shi4 ye4 zheng1 lin2 xun2 。
- huo4 zai4 sheng1 qian2 huo4 si3 hou4 ， jie4 jie4 sheng1 ming2 zi4 bu4 xiu3 。
- bu4 zhi1 dang1 shi2 hua4 zhe3 shui2 ， si4 ci3 hua4 zhe3 dang1 hao3 shou3 。
- gu3 jin1 he2 dai4 wu2 ren2 cai2 ， xi1 huo4 bian4 hua4 ju4 chen2 ai1 。
- qi3 shi4 hua4 shi1 hao3 shou3 bu2 fu4 yu4 ， qi3 shi4 shi4 wu2 lin2 ge2 yu3 yun2 tai2 。
- hu3 tou2 yan4 han4 jin1 yi3 yi3 ， bi4 xi1 nu2 yan2 dang1 kui4 si3 。
- jiang1 hu2 ren2 wu4 he2 miao3 ran2 ， zi3 dang1 wei4 wo3 zou3 fang3 shan1 lin2 yin3 jun1 zi3 。

## 注释

## 译文

## 赏析
