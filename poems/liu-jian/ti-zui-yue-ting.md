---
id: liu-jian-ti-zui-yue-ting
title: 题醉月亭
titlePinyin: ti2 zui4 yue4 ting2
titleSlug: ti-zui-yue-ting
author: 刘鉴
authorPinyin: liu2 jian4
authorSlug: liu-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采石江头李太白，狂不奈烦宫锦窄。
- 赤壁矶下苏东坡，一叶泛泛凌风波。
- 当时有月并有酒，和酒和月吞入口。
- 酒肠得月冷于冰，化作瑰辞喧宇宙。
- 两首赋，百篇诗，千秋万古称绝奇。
- 两翁不作归来鹤，玉宇琼楼寒漠漠。
- 若得长江变泼醅，少住人间亦差乐。
- 望圆晦缺秋复春，古来明月今来人。
- 我时举酒问明月，月亦团团应不得。
- 铁如意，玉唾壶。
- 我歌君和声呜呜，烂醉起舞嗔人扶。
- 问影莫是李与苏，月中仙子知得无。

## 拼音
- cai3 shi2 jiang1 tou2 li3 tai4 bai2 ， kuang2 bu2 nai4 fan2 gong1 jin3 zhai3 。
- chi4 bi4 ji1 xia4 su1 dong1 po1 ， yi2 ye4 fan4 fan4 ling2 feng1 bo1 。
- dang1 shi2 you3 yue4 bing4 you3 jiu3 ， he2 jiu3 he2 yue4 tun1 ru4 kou3 。
- jiu3 chang2 de2 yue4 leng3 yu2 bing1 ， hua4 zuo4 gui1 ci2 xuan1 yu3 zhou4 。
- liang3 shou3 fu4 ， bai3 pian1 shi1 ， qian1 qiu1 wan4 gu3 cheng1 jue2 qi2 。
- liang3 weng1 bu2 zuo4 gui1 lai2 he4 ， yu4 yu3 qiong2 lou2 han2 mo4 mo4 。
- ruo4 de2 chang2 jiang1 bian4 po1 pei1 ， shao3 zhu4 ren2 jian1 yi4 cha4 le4 。
- wang4 yuan2 hui4 que1 qiu1 fu4 chun1 ， gu3 lai2 ming2 yue4 jin1 lai2 ren2 。
- wo3 shi2 ju3 jiu3 wen4 ming2 yue4 ， yue4 yi4 tuan2 tuan2 ying4 bu4 de2 。
- tie3 ru2 yi4 ， yu4 tuo4 hu2 。
- wo3 ge1 jun1 he2 sheng1 wu1 wu1 ， lan4 zui4 qi3 wu3 chen1 ren2 fu2 。
- wen4 ying3 mo4 shi4 li3 yu3 su1 ， yue4 zhong1 xian1 zi3 zhi1 de2 wu2 。

## 注释

## 译文

## 赏析
