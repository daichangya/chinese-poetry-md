---
id: shao-bo-bo-yun-an-xia-da-feng-zhou-yu-zuo-bai-liang-ti-yi-pian
title: 泊云安下大风骤雨作柏梁体一篇
titlePinyin: bo2 yun2 an1 xia4 da4 feng1 zhou4 yu3 zuo4 bai3 liang2 ti3 yi4 pian1
titleSlug: bo-yun-an-xia-da-feng-zhou-yu-zuo-bai-liang-ti-yi-pian
author: 邵博
authorPinyin: shao4 bo2
authorSlug: shao-bo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晴空赤日飞丹霞，扁舟春热汗且呀。
- 寒温之候无乃差，朝犹挟纩莫著纱。
- 祝融暴横势莫加，骤将炎赫移韶华。
- 东皇游冶穷豪奢，未终节序还其家。
- 忽惊猛吹扬白沙，烟云四起相邀遮。
- 空中𫐆辘鸣雷车，枞枞白雨悬乱麻。
- 风师雨将相矜夸，千刃万槊争嚣哗。
- 玄旌皂纛何纷葩，势摇两蜀掀三巴。
- 须臾雨止雷停挝，苍云扫尽天无瑕。
- 恍如脱兔离轻罝，回头已见羲轮斜。
- 山开水静风色嘉，喜翔燕雀嬉鱼虾。
- 红颠白倒纷残花，披张林叶舒草芽。
- 阴阳变化谁咄嗟，风云乃尔相喧拏。
- 大哉一气通幽遐，彼苍高远安能涯。
- 倚峰吟望心目赊，碧云千里号归鸦。

## 拼音
- qing2 kong1 chi4 ri4 fei1 dan1 xia2 ， pian1 zhou1 chun1 re4 han4 qie3 ya0 。
- han2 wen1 zhi1 hou4 wu2 nai3 cha4 ， chao2 you2 xie2 kuang4 mo4 zhu4 sha1 。
- zhu4 rong2 bao4 heng2 shi4 mo4 jia1 ， zhou4 jiang1 yan2 he4 yi2 shao2 hua2 。
- dong1 huang2 you2 ye3 qiong2 hao2 she1 ， wei4 zhong1 jie2 xu4 hai2 qi2 jia1 。
- hu1 jing1 meng3 chui1 yang2 bai2 sha1 ， yan1 yun2 si4 qi3 xiang1 yao1 zhe1 。
- kong1 zhong1 𫐆 lu4 ming2 lei2 che1 ， cong1 cong1 bai2 yu3 xuan2 luan4 ma2 。
- feng1 shi1 yu3 jiang4 xiang4 jin1 kua1 ， qian1 ren4 wan4 shuo4 zheng1 ao2 hua2 。
- xuan2 jing1 zao4 dao4 he2 fen1 pa1 ， shi4 yao2 liang3 shu3 xian1 san1 ba1 。
- xu1 yu2 yu3 zhi3 lei2 ting2 wo1 ， cang1 yun2 sao3 jin4 tian1 wu2 xia2 。
- huang3 ru2 tuo1 tu4 li2 qing1 ju1 ， hui2 tou2 yi3 jian4 xi1 lun2 xie2 。
- shan1 kai1 shui3 jing4 feng1 se4 jia1 ， xi3 xiang2 yan4 que4 xi1 yu2 xia1 。
- hong2 dian1 bai2 dao3 fen1 can2 hua1 ， pi1 zhang1 lin2 ye4 shu1 cao3 ya2 。
- yin1 yang2 bian4 hua4 shui2 duo1 jie1 ， feng1 yun2 nai3 er3 xiang1 xuan1 na2 。
- da4 zai1 yi2 qi4 tong1 you1 xia2 ， bi3 cang1 gao1 yuan3 an1 neng2 ya2 。
- yi3 feng1 yin2 wang4 xin1 mu4 she1 ， bi4 yun2 qian1 li3 hao4 gui1 ya1 。

## 注释

## 译文

## 赏析
