---
id: zhao-ru-sui-dong-hu-ge
title: 东湖歌
titlePinyin: dong1 hu2 ge1
titleSlug: dong-hu-ge
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖光荡绿春拍塞，百雉之东才咫尺。
- 五步一亭十步榭，轩窗处处临水辟。
- 露浓昼淑花溜红，烟嫩堤平草连碧。
- 俯窥萍罅鱼上下，仰听木杪禽格磔。
- 拂拭尘埃读祖碑，摩挲峰窍怜卢石。
- 中年怀抱多感慨，东西跳丸驹过隙。
- 山林钟鼎同一尽，可笑世网甘形役。
- 瓮边吏部真得计，右酒左蟹船中拍。
- 明朝风雨那可料，且对湖山醉今夕。
- 沙鸥许我再寻盟，从此时携杖头百。

## 拼音
- hu2 guang1 dang4 lü4 chun1 pai1 sai1 ， bai3 zhi4 zhi1 dong1 cai2 zhi3 chi3 。
- wu3 bu4 yi4 ting2 shi2 bu4 xie4 ， xuan1 chuang1 chu4 chu4 lin2 shui3 pi4 。
- lu4 nong2 zhou4 shu1 hua1 liu1 hong2 ， yan1 nen4 di1 ping2 cao3 lian2 bi4 。
- fu3 kui1 ping2 xia4 yu2 shang4 xia4 ， yang3 ting1 mu4 miao3 qin2 ge2 zhe2 。
- fu2 shi4 chen2 ai1 du2 zu3 bei1 ， mo2 suo1 feng1 qiao4 lian2 lu2 shi2 。
- zhong1 nian2 huai2 bao4 duo1 gan3 kai3 ， dong1 xi1 tiao4 wan2 ju1 guo4 xi4 。
- shan1 lin2 zhong1 ding3 tong2 yi2 jin4 ， ke3 xiao4 shi4 wang3 gan1 xing2 yi4 。
- weng4 bian1 li4 bu4 zhen1 de2 ji4 ， you4 jiu3 zuo3 xie4 chuan2 zhong1 pai1 。
- ming2 chao2 feng1 yu3 na4 ke3 liao4 ， qie3 dui4 hu2 shan1 zui4 jin1 xi1 。
- sha1 ou1 xu3 wo3 zai4 xun2 meng2 ， cong2 ci3 shi2 xie2 zhang4 tou2 bai3 。

## 注释

## 译文

## 赏析
