---
id: zhao-ru-sui-xu-pu-jian-xing
title: 续蒲涧行
titlePinyin: xu4 pu2 jian4 xing2
titleSlug: xu-pu-jian-xing
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戊戌正月二十五，摇辔东风蒲涧去。
- 年年今日是时节，飞盖倾城车塞路。
- 野亭山馆坐不徧，幙天席地千百处。
- 开壶设樏纷酒炙，擘蟹锥蚝间醢脯。
- 笑言相续乐甚真，礼文不侈意则古。
- 我亦随众穷胜览，先访安期登梵宇。
- 入春少雨多是晴，穹岩寒溜仅一缕。
- 白云千级逼象纬，沧海万里渺烟雾。
- 倚栏方快心目远，牛羊下山林壑暮。
- 小儿队队逐归驺，拍手呼舞趁箫鼓。
- 游人到晚懽未厌，徘徊不忍收樽俎。
- 行穿梅岭还江西，首为南州诧风土。

## 拼音
- wu4 xu1 zheng1 yue4 er4 shi2 wu3 ， yao2 pei4 dong1 feng1 pu2 jian4 qu4 。
- nian2 nian2 jin1 ri4 shi4 shi2 jie2 ， fei1 gai4 qing1 cheng2 che1 sai1 lu4 。
- ye3 ting2 shan1 guan3 zuo4 bu2 bian4 ， mu4 tian1 xi2 di4 qian1 bai3 chu4 。
- kai1 hu2 she4 lei2 fen1 jiu3 zhi4 ， bo4 xie4 zhui1 hao2 jian1 hai3 pu2 。
- xiao4 yan2 xiang1 xu4 le4 shen4 zhen1 ， li3 wen2 bu4 chi3 yi4 ze2 gu3 。
- wo3 yi4 sui2 zhong4 qiong2 sheng4 lan3 ， xian1 fang3 an1 qi1 deng1 fan4 yu3 。
- ru4 chun1 shao3 yu3 duo1 shi4 qing2 ， qiong2 yan2 han2 liu1 jin3 yi4 lü3 。
- bai2 yun2 qian1 ji2 bi1 xiang4 wei3 ， cang1 hai3 wan4 li3 miao3 yan1 wu4 。
- yi3 lan2 fang1 kuai4 xin1 mu4 yuan3 ， niu2 yang2 xia4 shan1 lin2 he4 mu4 。
- xiao3 er2 dui4 dui4 zhu2 gui1 zou1 ， pai1 shou3 hu1 wu3 chen4 xiao1 gu3 。
- you2 ren2 dao4 wan3 huan1 wei4 yan4 ， pai2 huai2 bu4 ren3 shou1 zun1 zu3 。
- xing2 chuan1 mei2 ling3 hai2 jiang1 xi1 ， shou3 wei4 nan2 zhou1 cha4 feng1 tu3 。

## 注释

## 译文

## 赏析
