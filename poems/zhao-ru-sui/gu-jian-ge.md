---
id: zhao-ru-sui-gu-jian-ge
title: 古剑歌
titlePinyin: gu3 jian4 ge1
titleSlug: gu-jian-ge
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞庭吞天天无风，月印一镜星涵空。
- 波心千丈光五色，渔人啧啧疑垂虹。
- 睨而视之寂不见，举网下罩追遗踪。
- 须臾雷轰怒涛吼，鼓荡六合雰溟蒙。
- 所得非鱼亦非龙，炯然三尺贯当中。
- 肉销骨立精气融，铿鍧其声韬其锋。
- 越砥稍稍加磨礲，壮士见之肝胆雄。
- 雷焕已死不可起，有谁解识斗间气。
- 人疑龙泉或太阿，万古凡剑空一洗。
- 倚楼西北望边城，连月亘天烽火明。
- 隠忧枕上思请缨，夜半跃鞘床头鸣。
- 梦中见告若有神，吾价岂但直百金，吾勇岂但敌一人。
- 知君素有击楫中流心，誓当助君报国万里清胡尘。

## 拼音
- dong4 ting2 tun1 tian1 tian1 wu2 feng1 ， yue4 yin4 yi2 jing4 xing1 han2 kong1 。
- bo1 xin1 qian1 zhang4 guang1 wu3 se4 ， yu2 ren2 ze2 ze2 yi2 chui2 hong2 。
- ni4 er2 shi4 zhi1 ji4 bu2 jian4 ， ju3 wang3 xia4 zhao4 zhui1 yi2 zong1 。
- xu1 yu2 lei2 hong1 nu4 tao1 hou3 ， gu3 dang4 liu4 he2 fen1 ming2 meng2 。
- suo3 de2 fei1 yu2 yi4 fei1 long2 ， jiong3 ran2 san1 chi3 guan4 dang1 zhong1 。
- rou4 xiao1 gu3 li4 jing1 qi4 rong2 ， keng1 hong1 qi2 sheng1 tao1 qi2 feng1 。
- yue4 di3 shao1 shao1 jia1 mo2 long2 ， zhuang4 shi4 jian4 zhi1 gan1 dan3 xiong2 。
- lei2 huan4 yi3 si3 bu4 ke3 qi3 ， you3 shui2 jie3 shi2 dou4 jian1 qi4 。
- ren2 yi2 long2 quan2 huo4 tai4 a1 ， wan4 gu3 fan2 jian4 kong1 yi4 xi3 。
- yi3 lou2 xi1 bei3 wang4 bian1 cheng2 ， lian2 yue4 gen4 tian1 feng1 huo3 ming2 。
- yin3 you1 zhen3 shang4 si1 qing3 ying1 ， ye4 ban4 yue4 qiao4 chuang2 tou2 ming2 。
- meng4 zhong1 jian4 gao4 ruo4 you3 shen2 ， wu2 jia4 qi3 dan4 zhi2 bai3 jin1 ， wu2 yong3 qi3 dan4 di2 yi4 ren2 。
- zhi1 jun1 su4 you3 ji1 ji2 zhong1 liu2 xin1 ， shi4 dang1 zhu4 jun1 bao4 guo2 wan4 li3 qing1 hu2 chen2 。

## 注释

## 译文

## 赏析
