---
id: zhao-ru-sui-ying-zhou-xing
title: 瀛洲行
titlePinyin: ying2 zhou1 xing2
titleSlug: ying-zhou-xing
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神山鼎峙沧海东，瑶池翠水环银宫。
- 朝霞夕霏自今古，飙车羽轮何憧憧。
- 文馆岧峣霄汉立，群贤飞珮翔鹓鸿。
- 人间风日总不到，逍遥宛在神山中。
- 苕谿闽山两仙伯，双槎贯月凌溟蒙。
- 分光东壁笔摛锦，携手西昆气垂虹。
- 承明厌直江湖去，回首云雾迷方蓬。
- 风萍既散俄复聚，赤帷朱轓巧相逢。
- 旧游共说横秋下，城隅胜槩髣髴同。
- 寓意瀛洲规小筑，轩楹突兀浮青红。
- 弱水休论三万里，玉楼未羡十二重。
- 洞门无锁棠阴昼，太华吹香藕花风。
- 夜藜吐耀来太乙，旨酒共饮烦壶公。
- 临汝自昔号仙窟，左有灵谷右峨蜂。
- 浮丘老翁跨白鹤，魏坛元君携青童。
- 欣闻琼宙出金柅，往往挽袂来相从。
- 祇恐济世缘未了，一麾一节难久容。
- 九天丹凤衔双诏，修门并辔摇冬珑。
- 不但十八学士同步武，风云廊庙两两登夔龙。
- 共办霖雨舟楫功，他年相与骑鲸追乔松。

## 拼音
- shen2 shan1 ding3 zhi4 cang1 hai3 dong1 ， yao2 chi2 cui4 shui3 huan2 yin2 gong1 。
- zhao1 xia2 xi1 fei1 zi4 jin1 gu3 ， biao1 che1 yu3 lun2 he2 chong1 chong1 。
- wen2 guan3 tiao2 yao2 xiao1 han4 li4 ， qun2 xian2 fei1 pei4 xiang2 yuan1 hong2 。
- ren2 jian1 feng1 ri4 zong3 bu2 dao4 ， xiao1 yao2 wan3 zai4 shen2 shan1 zhong1 。
- tiao2 xi1 min3 shan1 liang3 xian1 bo2 ， shuang1 cha2 guan4 yue4 ling2 ming2 meng2 。
- fen1 guang1 dong1 bi4 bi3 chi1 jin3 ， xie2 shou3 xi1 kun1 qi4 chui2 hong2 。
- cheng2 ming2 yan4 zhi2 jiang1 hu2 qu4 ， hui2 shou3 yun2 wu4 mi2 fang1 peng2 。
- feng1 ping2 ji4 san4 e2 fu4 ju4 ， chi4 wei2 zhu1 fan1 qiao3 xiang1 feng2 。
- jiu4 you2 gong4 shuo1 heng2 qiu1 xia4 ， cheng2 yu2 sheng4 gai4 fang3 fu2 tong2 。
- yu4 yi4 ying2 zhou1 gui1 xiao3 zhu4 ， xuan1 ying2 tu1 wu4 fu2 qing1 hong2 。
- ruo4 shui3 xiu1 lun4 san1 wan4 li3 ， yu4 lou2 wei4 xian4 shi2 er4 chong2 。
- dong4 men2 wu2 suo3 tang2 yin1 zhou4 ， tai4 hua2 chui1 xiang1 ou3 hua1 feng1 。
- ye4 li2 tu3 yao4 lai2 tai4 yi3 ， zhi3 jiu3 gong4 yin3 fan2 hu2 gong1 。
- lin2 ru3 zi4 xi1 hao4 xian1 ku1 ， zuo3 you3 ling2 gu3 you4 e2 feng1 。
- fu2 qiu1 lao3 weng1 kua4 bai2 he4 ， wei4 tan2 yuan2 jun1 xie2 qing1 tong2 。
- xin1 wen2 qiong2 zhou4 chu1 jin1 ni3 ， wang3 wang3 wan3 mei4 lai2 xiang1 cong2 。
- qi2 kong3 ji4 shi4 yuan2 wei4 liao3 ， yi4 hui1 yi4 jie2 nan2 jiu3 rong2 。
- jiu3 tian1 dan1 feng4 xian2 shuang1 zhao4 ， xiu1 men2 bing4 pei4 yao2 dong1 long2 。
- bu2 dan4 shi2 ba1 xue2 shi4 tong2 bu4 wu3 ， feng1 yun2 lang2 miao4 liang3 liang3 deng1 kui2 long2 。
- gong4 ban4 lin2 yu3 zhou1 ji2 gong1 ， ta1 nian2 xiang1 yu3 qi2 jing1 zhui1 qiao2 song1 。

## 注释

## 译文

## 赏析
