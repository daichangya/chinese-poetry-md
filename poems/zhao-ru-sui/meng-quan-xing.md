---
id: zhao-ru-sui-meng-quan-xing
title: 蒙泉行
titlePinyin: meng2 quan2 xing2
titleSlug: meng-quan-xing
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二十年前客中都，壁间谁挂蒙泉图。
- 天造地设有如此，果若所画疑蓬壶。
- 御风来游洞庭北，此境突兀眼前出。
- 荆门之外天下稀，翻思画图才髣髴。
- 山根寒源月一泓，细流循沼曲折分。
- 天光倒影写晴碧，对此洗我潇洒心。
- 云木枕崖影湿翠，金莲铺镜葩在水。
- 流觞自是模兰亭，山阴今日那得尔。
- 向暮深林啼子规，柳花作团贴水飞。
- 吟兴未尽征马嘶，他时清梦犹见之。

## 拼音
- er4 shi2 nian2 qian2 ke4 zhong1 du1 ， bi4 jian1 shui2 gua4 meng2 quan2 tu2 。
- tian1 zao4 di4 she4 you3 ru2 ci3 ， guo3 ruo4 suo3 hua4 yi2 peng2 hu2 。
- yu4 feng1 lai2 you2 dong4 ting2 bei3 ， ci3 jing4 tu1 wu4 yan3 qian2 chu1 。
- jing1 men2 zhi1 wai4 tian1 xia4 xi1 ， fan1 si1 hua4 tu2 cai2 fang3 fu2 。
- shan1 gen1 han2 yuan2 yue4 yi1 hong2 ， xi4 liu2 xun2 zhao3 qu1 zhe2 fen1 。
- tian1 guang1 dao3 ying3 xie3 qing2 bi4 ， dui4 ci3 xi3 wo3 xiao1 sa3 xin1 。
- yun2 mu4 zhen3 ya2 ying3 shi1 cui4 ， jin1 lian2 pu4 jing4 pa1 zai4 shui3 。
- liu2 shang1 zi4 shi4 mo2 lan2 ting2 ， shan1 yin1 jin1 ri4 na4 de2 er3 。
- xiang4 mu4 shen1 lin2 ti2 zi3 gui1 ， liu3 hua1 zuo4 tuan2 tie1 shui3 fei1 。
- yin2 xing1 wei4 jin4 zheng1 ma3 si1 ， ta1 shi2 qing1 meng4 you2 jian4 zhi1 。

## 注释

## 译文

## 赏析
