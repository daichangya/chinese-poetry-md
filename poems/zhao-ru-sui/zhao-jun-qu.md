---
id: zhao-ru-sui-zhao-jun-qu
title: 昭君曲
titlePinyin: zhao1 jun1 qu3
titleSlug: zhao-jun-qu
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 御戎岂别无经纶，娄敬作俑言和亲。
- 或结或绝患不已，至呼韩邪朝竟宁。
- 稽首愿得壻汉氏，秭归有女王昭君。
- 临时失捐画工赂，蛾眉远嫁单于庭。
- 玉容惨淡落紫塞，粉泪阑干挥黄云。
- 下马穹庐移步涩，弹丝谁要胡儿听。
- 年年两军苦争战，杀人如麻盈边城。
- 若借此行赎万骨，甘忍吾耻縻一身。
- 闻笳常使梦魂惊，倚楼惟恐烽火明。
- 狼子野心何可凭，呜呼狼子野心何可凭。

## 拼音
- yu4 rong2 qi3 bie2 wu2 jing1 lun2 ， lou2 jing4 zuo4 yong3 yan2 he2 qin1 。
- huo4 jie2 huo4 jue2 huan4 bu4 yi3 ， zhi4 hu1 han2 xie2 chao2 jing4 ning2 。
- qi3 shou3 yuan4 de2 xu4 han4 shi4 ， zi3 gui1 you3 nü3 wang2 zhao1 jun1 。
- lin2 shi2 shi1 juan1 hua4 gong1 lu4 ， e2 mei2 yuan3 jia4 chan2 yu2 ting2 。
- yu4 rong2 can3 dan4 luo4 zi3 sai1 ， fen3 lei4 lan2 gan1 hui1 huang2 yun2 。
- xia4 ma3 qiong2 lu2 yi2 bu4 se4 ， tan2 si1 shui2 yao4 hu2 er2 ting1 。
- nian2 nian2 liang3 jun1 ku3 zheng1 zhan4 ， sha1 ren2 ru2 ma2 ying2 bian1 cheng2 。
- ruo4 jie4 ci3 xing2 shu2 wan4 gu3 ， gan1 ren3 wu2 chi3 mi2 yi4 shen1 。
- wen2 jia1 chang2 shi3 meng4 hun2 jing1 ， yi3 lou2 wei2 kong3 feng1 huo3 ming2 。
- lang2 zi3 ye3 xin1 he2 ke3 ping2 ， wu1 hu1 lang2 zi3 ye3 xin1 he2 ke3 ping2 。

## 注释

## 译文

## 赏析
