---
id: zhao-ru-sui-xiang-bu-ci
title: 响卜辞
titlePinyin: xiang3 bu3 ci2
titleSlug: xiang-bu-ci
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三六乘鸾初嫁君，琴瑟朝暮誓不分。
- 酒酣使气浪自许，片舌仪秦弄风云。
- 东吴西蜀几千里，鴈来数年无幅纸。
- 有便我必寄锦牋，岂应皆沉石头水。
- 酸风一点泪两行，凭栏瞥过双鸳鸯。
- 霜花迫帘冷蜡焰，雨梧傍枕敲银床。
- 乞灵每日扣巫祝，更向静处听响卜。
- 人言卯夜验不差，又言元宵应尤速。
- 二说果如神，俱占敢厌频。
- 斋心通我意，侧步潜我身。
- 或坼翠幌视，或靠绿窗避。
- 两夕行人语，字字还家意。
- 罗袜走褪奔绣帏，懽喜无地魂天飞。
- 小儿放娇来牵衣，抱我门前接爷归。

## 拼音
- san1 liu4 cheng2 luan2 chu1 jia4 jun1 ， qin2 se4 chao2 mu4 shi4 bu4 fen1 。
- jiu3 han1 shi3 qi4 lang4 zi4 xu3 ， pian4 she2 yi2 qin2 nong4 feng1 yun2 。
- dong1 wu2 xi1 shu3 ji3 qian1 li3 ， yan4 lai2 shu4 nian2 wu2 fu2 zhi3 。
- you3 bian4 wo3 bi4 ji4 jin3 jian1 ， qi3 ying4 jie1 chen2 shi2 tou0 shui3 。
- suan1 feng1 yi4 dian3 lei4 liang3 hang2 ， ping2 lan2 pie1 guo4 shuang1 yuan1 yang1 。
- shuang1 hua1 po4 lian2 leng3 la4 yan4 ， yu3 wu2 bang4 zhen3 qiao1 yin2 chuang2 。
- qi3 ling2 mei3 ri4 kou4 wu1 zhu4 ， geng4 xiang4 jing4 chu4 ting1 xiang3 bu3 。
- ren2 yan2 mao3 ye4 yan4 bu2 cha4 ， you4 yan2 yuan2 xiao1 ying4 you2 su4 。
- er4 shuo1 guo3 ru2 shen2 ， ju4 zhan4 gan3 yan4 pin2 。
- zhai1 xin1 tong1 wo3 yi4 ， ce4 bu4 qian2 wo3 shen1 。
- huo4 che4 cui4 huang3 shi4 ， huo4 kao4 lü4 chuang1 bi4 。
- liang3 xi1 xing2 ren2 yu3 ， zi4 zi4 hai2 jia1 yi4 。
- luo2 wa4 zou3 tui4 ben1 xiu4 wei2 ， huan1 xi3 wu2 di4 hun2 tian1 fei1 。
- xiao3 er2 fang4 jiao1 lai2 qian1 yi1 ， bao4 wo3 men2 qian2 jie1 ye2 gui1 。

## 注释

## 译文

## 赏析
