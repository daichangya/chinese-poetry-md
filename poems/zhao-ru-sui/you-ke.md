---
id: zhao-ru-sui-you-ke
title: 有客
titlePinyin: you3 ke4
titleSlug: you-ke
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青春挽不回，白发摘不尽。
- 减围羞敝带，照面怯皎镜。
- 功名知傥来，肯问终南径。
- 荣枯默有数，岂待盖棺定。
- 人世如梦幻，具眼须猛省。
- 毋为尘埃役，而败山林兴。
- 亭前富葵花，隔帘烜红影。
- 雨余老苞困，欲谢若未忍。
- 有客适过秋，对此惜芳景。
- 从事在青州，呼儿往三请。

## 拼音
- qing1 chun1 wan3 bu4 hui2 ， bai2 fa4 zhai1 bu2 jin4 。
- jian3 wei2 xiu1 bi4 dai4 ， zhao4 mian4 qie4 jiao3 jing4 。
- gong1 ming2 zhi1 tang3 lai2 ， ken3 wen4 zhong1 nan2 jing4 。
- rong2 ku1 mo4 you3 shu4 ， qi3 dai4 gai4 guan1 ding4 。
- ren2 shi4 ru2 meng4 huan4 ， ju4 yan3 xu1 meng3 sheng3 。
- wu2 wei4 chen2 ai1 yi4 ， er2 bai4 shan1 lin2 xing1 。
- ting2 qian2 fu4 kui2 hua1 ， ge2 lian2 xuan1 hong2 ying3 。
- yu3 yu2 lao3 bao1 kun4 ， yu4 xie4 ruo4 wei4 ren3 。
- you3 ke4 shi4 guo4 qiu1 ， dui4 ci3 xi1 fang1 jing3 。
- cong2 shi4 zai4 qing1 zhou1 ， hu1 er2 wang3 san1 qing3 。

## 注释

## 译文

## 赏析
