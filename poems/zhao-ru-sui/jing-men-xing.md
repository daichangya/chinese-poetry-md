---
id: zhao-ru-sui-jing-men-xing
title: 荆门行
titlePinyin: jing1 men2 xing2
titleSlug: jing-men-xing
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年曾问荆门途，鸡鸣狗吠民耕锄。
- 摇鞭重来意惨澹，前日井邑今丘墟。
- 云昏雨涩草堆碧，四野荒荒人迹疎。
- 深山扶携皆露处，骨肉荡没况室庐。
- 老农无力倚林卧，少定举首来向余。
- 官人且坐待侬说，未说泗涕先横裾。
- 老夫老岂识兵革，忽见远近皆狂胡。
- 悬崖绝壁鱼贯进，飞马上下争驰驱。
- 吾军非是无身手，未鼓弃甲先奔趋。
- 时平廪帛官不计，战胜爵赏官不辜。
- 进怯锋镝退焚掠，虏既难堪堪汝乎。
- 归来未暇正其罪，官有金币还招呼。
- 老夫莫晓军旅事，但闻败衄深嗟吁。
- 我听其言为蹙頞，含凄独下西山隅。
- 金莲似恨膻风染，蒙泉未洗血水污。
- 九秋半破明月夕，照我孤愤行绕壁。
- 天子尝胆方仄席，微臣敢作楚囚泣，秋风一劔楼兰国。

## 拼音
- qu4 nian2 ceng2 wen4 jing1 men2 tu2 ， ji1 ming2 gou3 fei4 min2 geng1 chu2 。
- yao2 bian1 chong2 lai2 yi4 can3 dan4 ， qian2 ri4 jing3 yi4 jin1 qiu1 xu1 。
- yun2 hun1 yu3 se4 cao3 dui1 bi4 ， si4 ye3 huang1 huang1 ren2 ji4 shu1 。
- shen1 shan1 fu2 xie2 jie1 lu4 chu4 ， gu3 rou4 dang4 mei2 kuang4 shi4 lu2 。
- lao3 nong2 wu2 li4 yi3 lin2 wo4 ， shao3 ding4 ju3 shou3 lai2 xiang4 yu2 。
- guan1 ren2 qie3 zuo4 dai4 nong2 shuo1 ， wei4 shuo1 si4 ti4 xian1 heng2 ju1 。
- lao3 fu1 lao3 qi3 shi2 bing1 ge2 ， hu1 jian4 yuan3 jin4 jie1 kuang2 hu2 。
- xuan2 ya2 jue2 bi4 yu2 guan4 jin4 ， fei1 ma3 shang4 xia4 zheng1 chi2 qu1 。
- wu2 jun1 fei1 shi4 wu2 shen1 shou3 ， wei4 gu3 qi4 jia3 xian1 ben1 qu1 。
- shi2 ping2 lin3 bo2 guan1 bu2 ji4 ， zhan4 sheng4 jue2 shang3 guan1 bu4 gu1 。
- jin4 qie4 feng1 di2 tui4 fen2 lüe4 ， lu3 ji4 nan2 kan1 kan1 ru3 hu1 。
- gui1 lai2 wei4 xia2 zheng4 qi2 zui4 ， guan1 you3 jin1 bi4 hai2 zhao1 hu1 。
- lao3 fu1 mo4 xiao3 jun1 lü3 shi4 ， dan4 wen2 bai4 nü4 shen1 jie1 xu1 。
- wo3 ting1 qi2 yan2 wei4 cu4 e4 ， han2 qi1 du2 xia4 xi1 shan1 yu2 。
- jin1 lian2 si4 hen4 shan1 feng1 ran3 ， meng2 quan2 wei4 xi3 xue4 shui3 wu1 。
- jiu3 qiu1 ban4 po4 ming2 yue4 xi1 ， zhao4 wo3 gu1 fen4 xing2 rao4 bi4 。
- tian1 zi3 chang2 dan3 fang1 ze4 xi2 ， wei1 chen2 gan3 zuo4 chu3 qiu2 qi4 ， qiu1 feng1 yi2 jian4 lou2 lan2 guo2 。

## 注释

## 译文

## 赏析
