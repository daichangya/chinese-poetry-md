---
id: zhao-ru-sui-ji-yuan-qu
title: 寄远曲
titlePinyin: ji4 yuan3 qu3
titleSlug: ji-yuan-qu
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君马踏边尘，绣帷妾一身。
- 仰天无过鴈，俯水无游鳞。
- 酒难独自酌，蚁樽空浮春。
- 食亦不知味，驼峰徒荐珍。
- 忆昔送君君已醉，醉言更戍一年事。
- 兜鍪北去几寒暑，两地肝肠摧万里。
- 别来容貌似旧无，寄去衣裳知到未。
- 折柳丝丝紫塞心，对花片片青春泪。
- 夜闻琴瑟鼓邻家，人皆齐眉老年华。
- 不忍恨君翻自恨，长吁矫首天之涯。
- 几度虚传归信息，爱听干鹊怕听鸦。
- 孤枕有时髣髴梦中见，觉来霜角咽梅花。

## 拼音
- jun1 ma3 ta4 bian1 chen2 ， xiu4 wei2 qie4 yi4 shen1 。
- yang3 tian1 wu2 guo4 yan4 ， fu3 shui3 wu2 you2 lin2 。
- jiu3 nan2 du2 zi4 zhuo2 ， yi3 zun1 kong1 fu2 chun1 。
- shi2 yi4 bu4 zhi1 wei4 ， tuo2 feng1 tu2 jian4 zhen1 。
- yi4 xi1 song4 jun1 jun1 yi3 zui4 ， zui4 yan2 geng4 shu4 yi4 nian2 shi4 。
- dou1 mou2 bei3 qu4 ji3 han2 shu3 ， liang3 di4 gan1 chang2 cui1 wan4 li3 。
- bie2 lai2 rong2 mao4 si4 jiu4 wu2 ， ji4 qu4 yi1 shang0 zhi1 dao4 wei4 。
- zhe2 liu3 si1 si1 zi3 sai1 xin1 ， dui4 hua1 pian4 pian4 qing1 chun1 lei4 。
- ye4 wen2 qin2 se4 gu3 lin2 jia1 ， ren2 jie1 qi2 mei2 lao3 nian2 hua2 。
- bu4 ren3 hen4 jun1 fan1 zi4 hen4 ， chang2 xu1 jiao3 shou3 tian1 zhi1 ya2 。
- ji3 du4 xu1 chuan2 gui1 xin4 xi1 ， ai4 ting1 gan1 que4 pa4 ting1 ya1 。
- gu1 zhen3 you3 shi2 fang3 fu2 meng4 zhong1 jian4 ， jue2 lai2 shuang1 jiao3 yan4 mei2 hua1 。

## 注释

## 译文

## 赏析
