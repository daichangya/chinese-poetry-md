---
id: zhao-ru-sui-chan-tou-qu
title: 缠头曲
titlePinyin: chan2 tou2 qu3
titleSlug: chan-tou-qu
author: "赵汝\U0002CB7C"
authorPinyin: zhao4 ru3 sui4
authorSlug: zhao-ru-sui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阿蛮妙舞翠袖长，臂鞲珠络带宝装。
- 春风按试清元殿，粉白黛绿立两傍。
- 三郎老手打羯鼓，太真纤指弹龙香。
- 箜篌野狐拍怀智，觱篥龟年笛宁王。
- 中有八姨坐绮席，淡扫蛾眉压宫粧。
- 醉看阿蛮小垂手，飞燕轻盈惊鸿翔。
- 八姨指挥三郎听，颁赉岂惜倾篚箱。
- 缠头一局三百万，莫遣傍人笑大唐。
- 尾声方断地衣卷，忽闻鼙鼓喧渔阳。
- 播迁才出望贤路，玉食未进日卓午。
- 粝饭胡餠能几许，不饱皇孙及妃主。
- 阿蛮知是何处去，但见猪龙胡旋舞。

## 拼音
- a1 man2 miao4 wu3 cui4 xiu4 chang2 ， bi4 gou1 zhu1 luo4 dai4 bao3 zhuang1 。
- chun1 feng1 an4 shi4 qing1 yuan2 dian4 ， fen3 bai2 dai4 lü4 li4 liang3 bang4 。
- san1 lang2 lao3 shou3 da3 jie2 gu3 ， tai4 zhen1 xian1 zhi3 tan2 long2 xiang1 。
- kong1 hou2 ye3 hu2 pai1 huai2 zhi4 ， bi4 li4 gui1 nian2 di2 ning2 wang2 。
- zhong1 you3 ba1 yi2 zuo4 qi3 xi2 ， dan4 sao3 e2 mei2 ya1 gong1 zhuang1 。
- zui4 kan4 a1 man2 xiao3 chui2 shou3 ， fei1 yan4 qing1 ying2 jing1 hong2 xiang2 。
- ba1 yi2 zhi3 hui1 san1 lang2 ting1 ， ban1 lai4 qi3 xi1 qing1 fei3 xiang1 。
- chan2 tou2 yi4 ju2 san1 bai3 wan4 ， mo4 qian3 bang4 ren2 xiao4 da4 tang2 。
- wei3 sheng1 fang1 duan4 di4 yi1 juan4 ， hu1 wen2 pi2 gu3 xuan1 yu2 yang2 。
- bo1 qian1 cai2 chu1 wang4 xian2 lu4 ， yu4 shi2 wei4 jin4 ri4 zhuo2 wu3 。
- li4 fan4 hu2 bing3 neng2 ji3 xu3 ， bu4 bao3 huang2 sun1 ji2 fei1 zhu3 。
- a1 man2 zhi1 shi4 he2 chu4 qu4 ， dan4 jian4 zhu1 long2 hu2 xuan2 wu3 。

## 注释

## 译文

## 赏析
