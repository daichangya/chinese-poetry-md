---
id: qian-qi-xi-you-fu-fu-shan-dao-shi-guan-yin-deng-xuan-yuan-miao
title: 夕游覆釜山道士观因登玄元庙
titlePinyin: xi1 you2 fu4 fu3 shan1 dao4 shi4 guan1 yin1 deng1 xuan2 yuan2 miao4
titleSlug: xi-you-fu-fu-shan-dao-shi-guan-yin-deng-xuan-yuan-miao
author: 钱起
authorPinyin: qian2 qi3
authorSlug: qian-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 冥搜过物表，洞府次溪傍。
- 已入瀛洲远，谁言仙路长。
- 孤烟出深竹，道侣正焚香。
- 鸣磬爱山静，步虚宜夜凉。
- 仍同象帝庙，更上紫霞冈。
- 霁月悬琪树，明星映碧堂。
- 倾思丹灶术，愿采玉芝芳。
- 傥把浮丘袂，乘云别旧乡。

## 拼音
- ming2 sou1 guo4 wu4 biao3 ， dong4 fu3 ci4 xi1 bang4 。
- yi3 ru4 ying2 zhou1 yuan3 ， shui2 yan2 xian1 lu4 chang2 。
- gu1 yan1 chu1 shen1 zhu2 ， dao4 lü3 zheng4 fen2 xiang1 。
- ming2 qing4 ai4 shan1 jing4 ， bu4 xu1 yi2 ye4 liang2 。
- reng2 tong2 xiang4 di4 miao4 ， geng4 shang4 zi3 xia2 gang1 。
- ji4 yue4 xuan2 qi2 shu4 ， ming2 xing1 ying4 bi4 tang2 。
- qing1 si1 dan1 zao4 shu4 ， yuan4 cai3 yu4 zhi1 fang1 。
- tang3 ba3 fu2 qiu1 mei4 ， cheng2 yun2 bie2 jiu4 xiang1 。

## 注释

## 译文

## 赏析
