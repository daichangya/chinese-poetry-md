---
id: qian-qi-tong-yan-yi-ren-dong-xi-fan-zhou
title: 同严逸人东溪泛舟
titlePinyin: tong2 yan2 yi4 ren2 dong1 xi1 fan4 zhou1
titleSlug: tong-yan-yi-ren-dong-xi-fan-zhou
author: 钱起
authorPinyin: qian2 qi3
authorSlug: qian-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 子陵江海心，高迹此闲放。
- 渔舟在溪水，曾是敦夙尚。
- 朝霁收云物，垂纶独清旷。
- 寒花古岸傍，唳鹤晴沙上。
- 纷吾好贞逸，不远来相访。
- 已接方外游，仍陪郢中唱。
- 欢言尽佳酌，高兴延秋望。
- 日暮浩歌还，红霞乱青嶂。

## 拼音
- zi3 ling2 jiang1 hai3 xin1 ， gao1 ji4 ci3 xian2 fang4 。
- yu2 zhou1 zai4 xi1 shui3 ， ceng2 shi4 dun1 su4 shang4 。
- chao2 ji4 shou1 yun2 wu4 ， chui2 lun2 du2 qing1 kuang4 。
- han2 hua1 gu3 an4 bang4 ， li4 he4 qing2 sha1 shang4 。
- fen1 wu2 hao3 zhen1 yi4 ， bu4 yuan3 lai2 xiang1 fang3 。
- yi3 jie1 fang1 wai4 you2 ， reng2 pei2 ying3 zhong1 chang4 。
- huan1 yan2 jin4 jia1 zhuo2 ， gao1 xing4 yan2 qiu1 wang4 。
- ri4 mu4 hao4 ge1 hai2 ， hong2 xia2 luan4 qing1 zhang4 。

## 注释

## 译文

## 赏析
