---
id: qian-qi-song-li-dai-fu-fu-guang-zhou
title: 送李大夫赴广州
titlePinyin: song4 li3 dai4 fu0 fu4 guang3 zhou1
titleSlug: song-li-dai-fu-fu-guang-zhou
author: 钱起
authorPinyin: qian2 qi3
authorSlug: qian-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一贤间气生，麟趾凤凰羽。
- 何意人之望，未为王者辅。
- 出镇忽推才，盛哉文且武。
- 南越寄维城，雄雄拥甲兵。
- 鼓门通幕府，天井入军营。
- 厥俗多豪侈，古来难致礼。
- 唯君饮冰心，可酌贪泉水。
- 忠臣感圣君，徇义不邀勋。
- 龙镜逃山魅，霜风破嶂雪。
- 征途凡几转，魏阙如在眼。
- 向郡海潮迎，指乡关树远。
- 按节化瓯闽，下车佳政新。
- 应令尉陀俗，还作上皇人。
- 支离交俊哲，弱冠至华发。
- 昔许霄汉期，今嗟鹏鷃别。
- 图南不可御，惆怅守薄暮。

## 拼音
- yi4 xian2 jian1 qi4 sheng1 ， lin2 zhi3 feng4 huang2 yu3 。
- he2 yi4 ren2 zhi1 wang4 ， wei4 wei4 wang2 zhe3 fu3 。
- chu1 zhen4 hu1 tui1 cai2 ， sheng4 zai1 wen2 qie3 wu3 。
- nan2 yue4 ji4 wei2 cheng2 ， xiong2 xiong2 yong1 jia3 bing1 。
- gu3 men2 tong1 mu4 fu3 ， tian1 jing3 ru4 jun1 ying2 。
- jue2 su2 duo1 hao2 chi3 ， gu3 lai2 nan2 zhi4 li3 。
- wei2 jun1 yin3 bing1 xin1 ， ke3 zhuo2 tan1 quan2 shui3 。
- zhong1 chen2 gan3 sheng4 jun1 ， xun4 yi4 bu4 yao1 xun1 。
- long2 jing4 tao2 shan1 mei4 ， shuang1 feng1 po4 zhang4 xue3 。
- zheng1 tu2 fan2 ji3 zhuan3 ， wei4 que1 ru2 zai4 yan3 。
- xiang4 jun4 hai3 chao2 ying2 ， zhi3 xiang1 guan1 shu4 yuan3 。
- an4 jie2 hua4 ou1 min3 ， xia4 che1 jia1 zheng4 xin1 。
- ying4 ling4 wei4 tuo2 su2 ， hai2 zuo4 shang4 huang2 ren2 。
- zhi1 li2 jiao1 jun4 zhe2 ， ruo4 guan4 zhi4 hua2 fa4 。
- xi1 xu3 xiao1 han4 qi1 ， jin1 jie1 peng2 yan4 bie2 。
- tu2 nan2 bu4 ke3 yu4 ， chou2 chang4 shou3 bo2 mu4 。

## 注释

## 译文

## 赏析
