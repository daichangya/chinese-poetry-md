---
id: deng-you-gong-he-liu-yan-fu-zhao-shi-guan-jiao-kan
title: 贺刘掞赴召史馆校勘
titlePinyin: he4 liu2 yan4 fu4 zhao4 shi3 guan3 jiao4 kan1
titleSlug: he-liu-yan-fu-zhao-shi-guan-jiao-kan
author: 邓有功
authorPinyin: deng4 you3 gong1
authorSlug: deng-you-gong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋堂风露声唔咿，青灯一点昏两眵。
- 蟫鱼蠹纸老白日，未识心宇包黄羲。
- 麟胶饮尽霜兔泣，俪花鬭叶纷奇姿。
- 少年轻裘舌秦衍，睥睨六印京尘缁。
- 平生眼底厌糠秕，自对春风乐沂水。
- 搜奇抉怪问子云，载酒归来成独醉。
- 金刀喜有南邻翁，曾吹藜焰丹霞峰。
- 白云满榻呼不起，斜日倚仗酣秋空。
- 紫皇一夕下纶旨，细祓丹铅勘文字。
- 会将一语赞阳秋，高入九天卑九地。
- 圣明勋业琬琰储，不独焜燿冰衔书。
- 两朝搜辑摩日月，往往呼喝羞庭衢。
- 庐陵健笔人莫赎，南丰瓣香竟谁续。
- 西江浩浩流古今，莫遣白头愧青竹。

## 拼音
- qiu1 tang2 feng1 lu4 sheng1 wu2 yi1 ， qing1 deng1 yi4 dian3 hun1 liang3 chi1 。
- yin2 yu2 du4 zhi3 lao3 bai2 ri4 ， wei4 shi2 xin1 yu3 bao1 huang2 xi1 。
- lin2 jiao1 yin3 jin4 shuang1 tu4 qi4 ， li4 hua1 dou4 ye4 fen1 qi2 zi1 。
- shao4 nian2 qing1 qiu2 she2 qin2 yan3 ， pi4 ni4 liu4 yin4 jing1 chen2 zi1 。
- ping2 sheng1 yan3 di3 yan4 kang1 bi3 ， zi4 dui4 chun1 feng1 le4 yi2 shui3 。
- sou1 qi2 jue2 guai4 wen4 zi3 yun2 ， zai3 jiu3 gui1 lai2 cheng2 du2 zui4 。
- jin1 dao1 xi3 you3 nan2 lin2 weng1 ， ceng2 chui1 li2 yan4 dan1 xia2 feng1 。
- bai2 yun2 man3 ta4 hu1 bu4 qi3 ， xie2 ri4 yi3 zhang4 han1 qiu1 kong1 。
- zi3 huang2 yi4 xi1 xia4 lun2 zhi3 ， xi4 fu2 dan1 qian1 kan1 wen2 zi4 。
- hui4 jiang1 yi4 yu3 zan4 yang2 qiu1 ， gao1 ru4 jiu3 tian1 bei1 jiu3 di4 。
- sheng4 ming2 xun1 ye4 wan3 yan3 chu3 ， bu4 du2 kun1 yao4 bing1 xian2 shu1 。
- liang3 chao2 sou1 ji2 mo2 ri4 yue4 ， wang3 wang3 hu1 he4 xiu1 ting2 qu2 。
- lu2 ling2 jian4 bi3 ren2 mo4 shu2 ， nan2 feng1 ban4 xiang1 jing4 shui2 xu4 。
- xi1 jiang1 hao4 hao4 liu2 gu3 jin1 ， mo4 qian3 bai2 tou2 kui4 qing1 zhu2 。

## 注释

## 译文

## 赏析
