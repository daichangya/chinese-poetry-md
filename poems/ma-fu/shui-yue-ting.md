---
id: ma-fu-shui-yue-ting
title: 水月亭
titlePinyin: shui3 yue4 ting2
titleSlug: shui-yue-ting
author: 马俌
authorPinyin: ma3 fu3
authorSlug: ma-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阳来中坤坎波翻，月本于地仍东还。
- 谁为聚之古祗柏，涵碧湛湛琉璃盘。
- 珊瑚晶瑛澈凝湍，西风晚来觉秋宽。
- 海荡冰碎天飞旋，瞿昙指心以探禅。
- 魄死泽困与尔言，夜游倚声霓裳讙。
- 捉影或堕不可援，幻痴益多吾懔然。
- 明河绕衣吹佩环，毛发飘萧乱空寒。
- 颇欲乘槎此穷源，脱屣浊世抟林骞。
- 采华食叶为玉仙。

## 拼音
- yang2 lai2 zhong1 kun1 kan3 bo1 fan1 ， yue4 ben3 yu2 di4 reng2 dong1 hai2 。
- shui2 wei4 ju4 zhi1 gu3 zhi1 bai3 ， han2 bi4 zhan4 zhan4 liu2 li2 pan2 。
- shan1 hu2 jing1 ying1 che4 ning2 tuan1 ， xi1 feng1 wan3 lai2 jue2 qiu1 kuan1 。
- hai3 dang4 bing1 sui4 tian1 fei1 xuan2 ， qu2 tan2 zhi3 xin1 yi3 tan4 chan2 。
- po4 si3 ze2 kun4 yu3 er3 yan2 ， ye4 you2 yi3 sheng1 ni2 chang2 huan1 。
- zhuo1 ying3 huo4 duo4 bu4 ke3 yuan2 ， huan4 chi1 yi4 duo1 wu2 lin3 ran2 。
- ming2 he2 rao4 yi1 chui1 pei4 huan2 ， mao2 fa4 piao1 xiao1 luan4 kong1 han2 。
- po1 yu4 cheng2 cha2 ci3 qiong2 yuan2 ， tuo1 xi3 zhuo2 shi4 tuan2 lin2 qian1 。
- cai3 hua2 shi2 ye4 wei4 yu4 xian1 。

## 注释

## 译文

## 赏析
