---
id: li-zhao-qi-xie-liu-zhu-bo-jian-he-qi-shi-shi
title: 谢刘主簿见和乞石诗
titlePinyin: xie4 liu2 zhu3 bo2 jian4 he2 qi3 shi2 shi1
titleSlug: xie-liu-zhu-bo-jian-he-qi-shi-shi
author: 李昭玘
authorPinyin: li3 zhao1 qi3
authorSlug: li-zhao-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官居太疏冷，门外少车迹。
- 萧萧此君轩，为我慰穷寂。
- 贪饕起余慕，远乞南山石。
- 形模太诡陋，此咏费搜摭。
- 虾蟆欲上瓮，作气屡跳踯。
- 心知不可强，怒瘿犹鼓息。
- 但劳旁者观，笑尔不量力。
- 君能惠然来，抵鹊轻尺璧。
- 明月投我怀，坐上光彩溢。
- 神心巧镌凿，变化出胸臆。
- 高言写豪壮，健读口终吃。
- 冲风卷海涛，荡潏迷四极。
- 阵马脱重围，战士皆辟易。
- 使人魂魄沮，三日不敢食。
- 嗟余性顽暗，兀兀寡知识。
- 臃肿终天年，不愿借雕饰。
- 翻怜孤僻中，趣味得所适。
- 拂石云生手，诵诗风满腋。
- 此应长不饥，富贵乃毒腊。
- 人生多苦辛，嗜好须自择。

## 拼音
- guan1 ju1 tai4 shu1 leng3 ， men2 wai4 shao3 che1 ji4 。
- xiao1 xiao1 ci3 jun1 xuan1 ， wei4 wo3 wei4 qiong2 ji4 。
- tan1 tao1 qi3 yu2 mu4 ， yuan3 qi3 nan2 shan1 shi2 。
- xing2 mo2 tai4 gui3 lou4 ， ci3 yong3 fei4 sou1 zhi2 。
- ha2 ma2 yu4 shang4 weng4 ， zuo4 qi4 lü3 tiao4 zhi2 。
- xin1 zhi1 bu4 ke3 qiang2 ， nu4 ying3 you2 gu3 xi1 。
- dan4 lao2 pang2 zhe3 guan1 ， xiao4 er3 bu4 liang4 li4 。
- jun1 neng2 hui4 ran2 lai2 ， di3 que4 qing1 chi3 bi4 。
- ming2 yue4 tou2 wo3 huai2 ， zuo4 shang4 guang1 cai3 yi4 。
- shen2 xin1 qiao3 juan1 zao2 ， bian4 hua4 chu1 xiong1 yi4 。
- gao1 yan2 xie3 hao2 zhuang4 ， jian4 du2 kou3 zhong1 chi1 。
- chong1 feng1 juan4 hai3 tao1 ， dang4 yu4 mi2 si4 ji2 。
- zhen4 ma3 tuo1 chong2 wei2 ， zhan4 shi4 jie1 pi4 yi4 。
- shi3 ren2 hun2 po4 ju3 ， san1 ri4 bu4 gan3 shi2 。
- jie1 yu2 xing4 wan2 an4 ， wu4 wu4 gua3 zhi1 shi0 。
- yong1 zhong3 zhong1 tian1 nian2 ， bu2 yuan4 jie4 diao1 shi4 。
- fan1 lian2 gu1 pi4 zhong1 ， qu4 wei4 de2 suo3 shi4 。
- fu2 shi2 yun2 sheng1 shou3 ， song4 shi1 feng1 man3 ye4 。
- ci3 ying4 chang2 bu4 ji1 ， fu4 gui4 nai3 du2 la4 。
- ren2 sheng1 duo1 ku3 xin1 ， shi4 hao4 xu1 zi4 ze2 。

## 注释

## 译文

## 赏析
