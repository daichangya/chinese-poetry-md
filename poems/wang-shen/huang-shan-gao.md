---
id: wang-shen-huang-shan-gao
title: 黄山高
titlePinyin: huang2 shan1 gao1
titleSlug: huang-shan-gao
author: 汪莘
authorPinyin: wang1 shen1
authorSlug: wang-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄山高哉，岿然为江东之巨镇兮，壁立于两浙之上游。
- 摩天戛日以直上，阳枝阴派盘数州。
- 四海不知两根本，行人但觉云飞浮。
- 尝试芒鞋竹枝迨乎其间兮，一溪桃杏红烂熳，万壑松柏寒飕飕。
- 悬崖绝磴可望不可到兮，古木倒挂险更遒。
- 上有灵泉瀑布千万道，如银河自天争泻而竞注兮，砅雷溅雪隠现穿林幽。
- 中有青鸾黄鹤千万对，雄倡雌和迭舞而交鸣兮，深林自适复有雪白数点之猿猴。
- 山中自昔无历日，花开叶落成春秋。
- 残英脱叶不知其所从来兮，但见夫涧谷之间桃花如扇，松花如纛，竹叶如笠，莲叶如舟。
- 菖蒲九节喂白鹿，灵芝三秀眠青牛。
- 人间三月春已暮，洞中花卉春长留。
- 奇香异气逐风去，散落尘世谁能酬。
- 黄山高哉，云际一峰尚可画，云外一峰画不得，霜缯铺了掉首休。
- 丹砂一峰烛天争日月，九龙一峰拔地张旗旒。
- 天都一峰杰出于三十六峰兮，星斗森罗挂珠殿，日月对展琼瑶楼。
- 中有一人兮龙冠而凤裘，左容成兮右浮丘。
- 我时收却钓竿樵具作一束，投诸曹阮溪中流。
- 浴余身兮汤泉，风余袂兮帝所。
- 夔鼓隠隠兮管啾啾，水精盘兮碧玉瓯。
- 帝酌我兮劳我，左右为余兮凝眸。
- 指余以南峰石壁记，授余以红铅黑汞大丹头。
- 黄山高哉，余将览秀巢云炼其下，坐令万物不生疵疠黍盈畴。

## 拼音
- huang2 shan1 gao1 zai1 ， kui1 ran2 wei4 jiang1 dong1 zhi1 ju4 zhen4 xi1 ， bi4 li4 yu2 liang3 zhe4 zhi1 shang4 you2 。
- mo2 tian1 jia2 ri4 yi3 zhi2 shang4 ， yang2 zhi1 yin1 pai4 pan2 shu4 zhou1 。
- si4 hai3 bu4 zhi1 liang3 gen1 ben3 ， xing2 ren2 dan4 jue2 yun2 fei1 fu2 。
- chang2 shi4 mang2 xie2 zhu2 zhi1 dai4 hu1 qi2 jian1 xi1 ， yi4 xi1 tao2 xing4 hong2 lan4 man4 ， wan4 he4 song1 bai3 han2 sou1 sou1 。
- xuan2 ya2 jue2 deng4 ke3 wang4 bu4 ke3 dao4 xi1 ， gu3 mu4 dao3 gua4 xian3 geng4 qiu2 。
- shang4 you3 ling2 quan2 pu4 bu4 qian1 wan4 dao4 ， ru2 yin2 he2 zi4 tian1 zheng1 xie4 er2 jing4 zhu4 xi1 ， li4 lei2 jian4 xue3 yin3 xian4 chuan1 lin2 you1 。
- zhong1 you3 qing1 luan2 huang2 he4 qian1 wan4 dui4 ， xiong2 chang4 ci2 he2 die2 wu3 er2 jiao1 ming2 xi1 ， shen1 lin2 zi4 shi4 fu4 you3 xue3 bai2 shu4 dian3 zhi1 yuan2 hou2 。
- shan1 zhong1 zi4 xi1 wu2 li4 ri4 ， hua1 kai1 ye4 luo4 cheng2 chun1 qiu1 。
- can2 ying1 tuo1 ye4 bu4 zhi1 qi2 suo3 cong2 lai2 xi1 ， dan4 jian4 fu1 jian4 gu3 zhi1 jian1 tao2 hua1 ru2 shan4 ， song1 hua1 ru2 dao4 ， zhu2 ye4 ru2 li4 ， lian2 ye4 ru2 zhou1 。
- chang1 pu2 jiu3 jie2 wei4 bai2 lu4 ， ling2 zhi1 san1 xiu4 mian2 qing1 niu2 。
- ren2 jian1 san1 yue4 chun1 yi3 mu4 ， dong4 zhong1 hua1 hui4 chun1 chang2 liu2 。
- qi2 xiang1 yi4 qi4 zhu2 feng1 qu4 ， san4 luo4 chen2 shi4 shui2 neng2 chou2 。
- huang2 shan1 gao1 zai1 ， yun2 ji4 yi4 feng1 shang4 ke3 hua4 ， yun2 wai4 yi4 feng1 hua4 bu4 de2 ， shuang1 zeng1 pu4 le0 diao4 shou3 xiu1 。
- dan1 sha1 yi4 feng1 zhu2 tian1 zheng1 ri4 yue4 ， jiu3 long2 yi4 feng1 ba2 di4 zhang1 qi2 liu2 。
- tian1 dou1 yi4 feng1 jie2 chu1 yu2 san1 shi2 liu4 feng1 xi1 ， xing1 dou4 sen1 luo2 gua4 zhu1 dian4 ， ri4 yue4 dui4 zhan3 qiong2 yao2 lou2 。
- zhong1 you3 yi4 ren2 xi1 long2 guan1 er2 feng4 qiu2 ， zuo3 rong2 cheng2 xi1 you4 fu2 qiu1 。
- wo3 shi2 shou1 que4 diao4 gan1 qiao2 ju4 zuo4 yi2 shu4 ， tou2 zhu1 cao2 ruan3 xi1 zhong1 liu2 。
- yu4 yu2 shen1 xi1 tang1 quan2 ， feng1 yu2 mei4 xi1 di4 suo3 。
- kui2 gu3 yin3 yin3 xi1 guan3 jiu1 jiu1 ， shui3 jing1 pan2 xi1 bi4 yu4 ou1 。
- di4 zhuo2 wo3 xi1 lao2 wo3 ， zuo3 you4 wei4 yu2 xi1 ning2 mou2 。
- zhi3 yu2 yi3 nan2 feng1 shi2 bi4 ji4 ， shou4 yu2 yi3 hong2 qian1 hei1 gong3 da4 dan1 tou2 。
- huang2 shan1 gao1 zai1 ， yu2 jiang1 lan3 xiu4 chao2 yun2 lian4 qi2 xia4 ， zuo4 ling4 wan4 wu4 bu4 sheng1 ci1 li4 shu3 ying2 chou2 。

## 注释

## 译文

## 赏析
