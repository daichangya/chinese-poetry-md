---
id: wang-shen-fang-tang-cui
title: 访汤倅
titlePinyin: fang3 tang1 cui4
titleSlug: fang-tang-cui
author: 汪莘
authorPinyin: wang1 shen1
authorSlug: wang-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文者道之器，诗者文之精。
- 世儒失本原，谓以一枝鸣。
- 仆昔颇好学，不与时俗并。
- 始求为己事，中有济物情。
- 静与古月俱，动与秋阳行。
- 先圣此从容，风流被后生。
- 身世两相违，淹留竟何成。
- 一丘聊自适，万化争逢迎。
- 天地露根柢，动植陈性情。
- 日月显处妙，鬼神隠中明。
- 老佛既恍惚，诸子亦纵横。
- 兴衰杂今古，忧豫难悉平。
- 时买白玉板，写此朱丝声。
- 似被天公嗔，魑魅出见惊。
- 秋霜下黄叶，春风自抽萌。
- 兰花待春风，深林含芳馨。
- 属闻贤别驾，古学兼韶韺。
- 仍闻吐佳句，气挟苏州清。
- 今朝别柴扉，匪敢投公卿。
- 臭味畧相似，长松与茯苓。

## 拼音
- wen2 zhe3 dao4 zhi1 qi4 ， shi1 zhe3 wen2 zhi1 jing1 。
- shi4 ru2 shi1 ben3 yuan2 ， wei4 yi3 yi4 zhi1 ming2 。
- pu2 xi1 po1 hao4 xue2 ， bu4 yu3 shi2 su2 bing4 。
- shi3 qiu2 wei4 ji3 shi4 ， zhong1 you3 ji4 wu4 qing2 。
- jing4 yu3 gu3 yue4 ju4 ， dong4 yu3 qiu1 yang2 xing2 。
- xian1 sheng4 ci3 cong2 rong2 ， feng1 liu2 bei4 hou4 sheng1 。
- shen1 shi4 liang3 xiang1 wei2 ， yan1 liu2 jing4 he2 cheng2 。
- yi4 qiu1 liao2 zi4 shi4 ， wan4 hua4 zheng1 feng2 ying2 。
- tian1 di4 lu4 gen1 di3 ， dong4 zhi2 chen2 xing4 qing2 。
- ri4 yue4 xian3 chu4 miao4 ， gui3 shen2 yin3 zhong1 ming2 。
- lao3 fo2 ji4 huang3 hu1 ， zhu1 zi3 yi4 zong4 heng2 。
- xing1 shuai1 za2 jin1 gu3 ， you1 yu4 nan2 xi1 ping2 。
- shi2 mai3 bai2 yu4 ban3 ， xie3 ci3 zhu1 si1 sheng1 。
- si4 bei4 tian1 gong1 chen1 ， chi1 mei4 chu1 jian4 jing1 。
- qiu1 shuang1 xia4 huang2 ye4 ， chun1 feng1 zi4 chou1 meng2 。
- lan2 hua1 dai4 chun1 feng1 ， shen1 lin2 han2 fang1 xin1 。
- shu3 wen2 xian2 bie2 jia4 ， gu3 xue2 jian1 shao2 ying1 。
- reng2 wen2 tu3 jia1 ju4 ， qi4 xie2 su1 zhou1 qing1 。
- jin1 chao2 bie2 chai2 fei1 ， fei3 gan3 tou2 gong1 qing1 。
- chou4 wei4 lüe4 xiang1 si4 ， chang2 song1 yu3 fu2 ling2 。

## 注释

## 译文

## 赏析
