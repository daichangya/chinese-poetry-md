---
id: wang-shen-zeng-qi-men-bu-lao-shan-gao-fa-shi
title: 赠祁门不老山高法师
titlePinyin: zeng4 qi2 men2 bu4 lao3 shan1 gao1 fa3 shi1
titleSlug: zeng-qi-men-bu-lao-shan-gao-fa-shi
author: 汪莘
authorPinyin: wang1 shen1
authorSlug: wang-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鼇山万仞峙璇霄，上有高真道寂寥。
- 拔足壮能轩物表，洗心清不浑尘嚣。
- 洞天别有风光异，人世那知宇宙遥。
- 云覆醮坛闲悄悄，烟凝仙室静萧萧。
- 步虚韵稳听晨礼，环珮声迟识晚朝。
- 饭啗青精颜色好，词歌白鹤利名消。
- 囊空阿堵缘辞宠，匣蓄干将为斩妖。
- 折角巾多裁氎布，隠居衣尽屏鲛绡。
- 神游汗漫趋蓬岛，禹步回旋指斗杓。
- 九转丹砂盈日月，三千功行继松乔。
- 密渠细石通泉窦，斜插疏篱护药苗。
- 瓮里香醪斟琥珀，壁间修扇阁芭蕉。
- 蟠桃欲熟人争窃，野菜初生手自挑。
- 花卉得时舒锦绣，瓶汤娱客奏笙箫。
- 长松夭矫龙千尺，嫩竹琳琅玉万条。
- 凤翅乱峰森洞口，羊肠微径绕山腰。
- 床眠瘿木肱常曲，兀坐文藤足屡翘。
- 衮衮骞河倾俊辩，温温和璞琢孤标。
- 我惭未跃三春浪，君去行看八月潮。
- 好把阴功拯存没，西归宜早买吴舠。

## 拼音
- ao2 shan1 wan4 ren4 zhi4 xuan2 xiao1 ， shang4 you3 gao1 zhen1 dao4 ji4 liao2 。
- ba2 zu2 zhuang4 neng2 xuan1 wu4 biao3 ， xi3 xin1 qing1 bu4 hun2 chen2 ao2 。
- dong4 tian1 bie2 you3 feng1 guang1 yi4 ， ren2 shi4 na4 zhi1 yu3 zhou4 yao2 。
- yun2 fu4 jiao4 tan2 xian2 qiao1 qiao1 ， yan1 ning2 xian1 shi4 jing4 xiao1 xiao1 。
- bu4 xu1 yun4 wen3 ting1 chen2 li3 ， huan2 pei4 sheng1 chi2 shi2 wan3 chao2 。
- fan4 dan4 qing1 jing1 yan2 se4 hao3 ， ci2 ge1 bai2 he4 li4 ming2 xiao1 。
- nang2 kong1 a1 du3 yuan2 ci2 chong3 ， xia2 xu4 gan1 jiang1 wei4 zhan3 yao1 。
- zhe2 jiao3 jin1 duo1 cai2 die2 bu4 ， yin3 ju1 yi1 jin4 ping2 jiao1 xiao1 。
- shen2 you2 han4 man4 qu1 peng2 dao3 ， yu3 bu4 hui2 xuan2 zhi3 dou4 shao2 。
- jiu3 zhuan3 dan1 sha1 ying2 ri4 yue4 ， san1 qian1 gong1 xing2 ji4 song1 qiao2 。
- mi4 qu2 xi4 shi2 tong1 quan2 dou4 ， xie2 cha1 shu1 li2 hu4 yao4 miao2 。
- weng4 li3 xiang1 lao2 zhen1 hu3 po4 ， bi4 jian1 xiu1 shan4 ge2 ba1 jiao1 。
- pan2 tao2 yu4 shu2 ren2 zheng1 qie4 ， ye3 cai4 chu1 sheng1 shou3 zi4 tiao1 。
- hua1 hui4 de2 shi2 shu1 jin3 xiu4 ， ping2 tang1 yu2 ke4 zou4 sheng1 xiao1 。
- chang2 song1 yao1 jiao3 long2 qian1 chi3 ， nen4 zhu2 lin2 lang2 yu4 wan4 tiao2 。
- feng4 chi4 luan4 feng1 sen1 dong4 kou3 ， yang2 chang2 wei1 jing4 rao4 shan1 yao1 。
- chuang2 mian2 ying3 mu4 gong1 chang2 qu3 ， wu4 zuo4 wen2 teng2 zu2 lü3 qiao4 。
- gun3 gun3 qian1 he2 qing1 jun4 bian4 ， wen1 wen1 he2 pu2 zhuo2 gu1 biao1 。
- wo3 can2 wei4 yue4 san1 chun1 lang4 ， jun1 qu4 xing2 kan4 ba1 yue4 chao2 。
- hao3 ba3 yin1 gong1 zheng3 cun2 mei2 ， xi1 gui1 yi2 zao3 mai3 wu2 dao1 。

## 注释

## 译文

## 赏析
