---
id: wang-shen-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 汪莘
authorPinyin: wang1 shen1
authorSlug: wang-shen
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 满庭芳
---
## 正文
- 云梦南来，岷嶓东会，楼前天水苍茫。
- 黄州太守，万里作金汤。
- 淮上烟尘初敛，仍安集、耕陇渔乡。
- 须知道，纶巾羽扇，不独数周郎。
- 生朝，遥想处，雪消赤壁，春动黄冈。
- 有新翻杨柳，细抹丝簧。
- 竹外一枝更好，应回首、清浅池塘。
- 看看也，天边凤诏，归侍赭袍光。

## 拼音
- yun2 meng4 nan2 lai2 ， min2 bo1 dong1 hui4 ， lou2 qian2 tian1 shui3 cang1 mang2 。
- huang2 zhou1 tai4 shou3 ， wan4 li3 zuo4 jin1 tang1 。
- huai2 shang4 yan1 chen2 chu1 lian3 ， reng2 an1 ji2 、 geng1 long3 yu2 xiang1 。
- xu1 zhi1 dao4 ， lun2 jin1 yu3 shan4 ， bu4 du2 shu4 zhou1 lang2 。
- sheng1 chao2 ， yao2 xiang3 chu4 ， xue3 xiao1 chi4 bi4 ， chun1 dong4 huang2 gang1 。
- you3 xin1 fan1 yang2 liu3 ， xi4 mo3 si1 huang2 。
- zhu2 wai4 yi4 zhi1 geng4 hao3 ， ying4 hui2 shou3 、 qing1 qian3 chi2 tang2 。
- kan4 kan4 ye3 ， tian1 bian1 feng4 zhao4 ， gui1 shi4 zhe3 pao2 guang1 。

## 注释

## 译文

## 赏析
