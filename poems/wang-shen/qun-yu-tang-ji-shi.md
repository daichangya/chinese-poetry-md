---
id: wang-shen-qun-yu-tang-ji-shi
title: 群玉堂即事
titlePinyin: qun2 yu4 tang2 ji2 shi4
titleSlug: qun-yu-tang-ji-shi
author: 汪莘
authorPinyin: wang1 shen1
authorSlug: wang-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱道山到者稀，忽随飚驾同来归。
- 天横阆野望不尽，地绝瀛海如无依。
- 初得松门入萧瑟，渐绕苔径穿芳菲。
- 奇花异卉不可识，但觉春是人间非。
- 高檐长廊白日静，朱帘绿幕清风微。
- 仰观群玉三大字，始忆上帝书所储。
- 赤图绿牒文字古，空桑孤竹音调希。
- 饮中八仙各洒落，琼林风月相光辉。
- 坐而投壶妙贯耳，立而对奕工解图。
- 吟诗诵赋清且永，何事顾我频歔欷。
- 君不见咸平景德时，太平都在杨刘诗。
- 又不见庆历元祐际，后来谁与欧苏继。
- 只今延阁多才贤，如玉在山珠在渊。
- 杨刘欧苏未为老，秦皇鼌张俱少年。
- 有客野于孟东野，更宜卢仝作诗社。
- 碧牋小纸辱佳命，青林紫笔令挥写。
- 君山天酒浇枯肠，吸尽一架酴醿香。
- 赠君千岁白鹿健，报我三尺金鱼光。
- 羽陵蠹简非我处，老上龙庭欲飞去。
- 凤台南轩又招手，第一内宅由来住。
- 东西南北身已老，安得丹液还元脑。
- 碧桃洞口花乱飞，留待归来不须扫。

## 拼音
- peng2 lai2 dao4 shan1 dao4 zhe3 xi1 ， hu1 sui2 biao1 jia4 tong2 lai2 gui1 。
- tian1 heng2 lang2 ye3 wang4 bu2 jin4 ， di4 jue2 ying2 hai3 ru2 wu2 yi1 。
- chu1 de2 song1 men2 ru4 xiao1 se4 ， jian4 rao4 tai2 jing4 chuan1 fang1 fei1 。
- qi2 hua1 yi4 hui4 bu4 ke3 shi2 ， dan4 jue2 chun1 shi4 ren2 jian1 fei1 。
- gao1 yan2 chang2 lang2 bai2 ri4 jing4 ， zhu1 lian2 lü4 mu4 qing1 feng1 wei1 。
- yang3 guan1 qun2 yu4 san1 da4 zi4 ， shi3 yi4 shang4 di4 shu1 suo3 chu3 。
- chi4 tu2 lü4 die2 wen2 zi4 gu3 ， kong1 sang1 gu1 zhu2 yin1 diao4 xi1 。
- yin3 zhong1 ba1 xian1 ge4 sa3 luo4 ， qiong2 lin2 feng1 yue4 xiang4 guang1 hui1 。
- zuo4 er2 tou2 hu2 miao4 guan4 er3 ， li4 er2 dui4 yi4 gong1 jie3 tu2 。
- yin2 shi1 song4 fu4 qing1 qie3 yong3 ， he2 shi4 gu4 wo3 pin2 xu1 xi1 。
- jun1 bu2 jian4 xian2 ping2 jing3 de2 shi2 ， tai4 ping2 dou1 zai4 yang2 liu2 shi1 。
- you4 bu2 jian4 qing4 li4 yuan2 you4 ji4 ， hou4 lai2 shui2 yu3 ou1 su1 ji4 。
- zhi1 jin1 yan2 ge2 duo1 cai2 xian2 ， ru2 yu4 zai4 shan1 zhu1 zai4 yuan1 。
- yang2 liu2 ou1 su1 wei4 wei4 lao3 ， qin2 huang2 chao2 zhang1 ju4 shao4 nian2 。
- you3 ke4 ye3 yu2 meng4 dong1 ye3 ， geng4 yi2 lu2 tong2 zuo4 shi1 she4 。
- bi4 jian1 xiao3 zhi3 ru3 jia1 ming4 ， qing1 lin2 zi3 bi3 ling4 hui1 xie3 。
- jun1 shan1 tian1 jiu3 jiao1 ku1 chang2 ， xi1 jin4 yi2 jia4 tu2 mi2 xiang1 。
- zeng4 jun1 qian1 sui4 bai2 lu4 jian4 ， bao4 wo3 san1 chi3 jin1 yu2 guang1 。
- yu3 ling2 du4 jian3 fei1 wo3 chu4 ， lao3 shang4 long2 ting2 yu4 fei1 qu4 。
- feng4 tai2 nan2 xuan1 you4 zhao1 shou3 ， di4 yi1 nei4 zhai2 you2 lai2 zhu4 。
- dong1 xi1 nan2 bei3 shen1 yi3 lao3 ， an1 de2 dan1 ye4 hai2 yuan2 nao3 。
- bi4 tao2 dong4 kou3 hua1 luan4 fei1 ， liu2 dai4 gui1 lai2 bu4 xu1 sao3 。

## 注释

## 译文

## 赏析
