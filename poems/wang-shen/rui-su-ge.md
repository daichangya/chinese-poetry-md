---
id: wang-shen-rui-su-ge
title: 瑞粟歌
titlePinyin: rui4 su4 ge1
titleSlug: rui-su-ge
author: 汪莘
authorPinyin: wang1 shen1
authorSlug: wang-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见济阴九穗禾，又不见河南六岐麦。
- 何似新安海阳县，瑞粟一枝超简册。
- 嘉定四载六月中，采来疑自东极东。
- 龙枝凤冠云蕖丛，令人多力善走颜色红。
- 六岐九穗岂足道，径欲一醉敲金钟。
- 赵君不敢留，驰以告宰公。
- 宰公不敢留，驰以告太守意甚忠。
- 嘉定圣人坐法宫，声色不迩心在农。
- 嘉定圣人与天通，故产瑞粟昭年丰。
- 新安太守见此喜，谓匪奇花异卉同，销金黄罗手自封。
- 再拜献天门，进入开天容。
- 吾闻粟有神，其姓曰庆天。
- 吾闻粟字制，其西曰金坚。
- 吾闻粟字释，盖取阳精相续如百川。
- 请君占所闻，可以知开先。
- 我歌贺宰公，宰公归太守。
- 我歌贺太守，太守归我皇极天子大父母，愿见太平万古万万古。
- 惟有贫儒都不知，但愿食粟长无饥。

## 拼音
- jun1 bu2 jian4 ji4 yin1 jiu3 sui4 he2 ， you4 bu2 jian4 he2 nan2 liu4 qi2 mai4 。
- he2 si4 xin1 an1 hai3 yang2 xian4 ， rui4 su4 yi4 zhi1 chao1 jian3 ce4 。
- jia1 ding4 si4 zai3 liu4 yue4 zhong1 ， cai3 lai2 yi2 zi4 dong1 ji2 dong1 。
- long2 zhi1 feng4 guan1 yun2 qu2 cong2 ， ling4 ren2 duo1 li4 shan4 zou3 yan2 se4 hong2 。
- liu4 qi2 jiu3 sui4 qi3 zu2 dao4 ， jing4 yu4 yi2 zui4 qiao1 jin1 zhong1 。
- zhao4 jun1 bu4 gan3 liu2 ， chi2 yi3 gao4 zai3 gong1 。
- zai3 gong1 bu4 gan3 liu2 ， chi2 yi3 gao4 tai4 shou3 yi4 shen4 zhong1 。
- jia1 ding4 sheng4 ren2 zuo4 fa3 gong1 ， sheng1 se4 bu4 er3 xin1 zai4 nong2 。
- jia1 ding4 sheng4 ren2 yu3 tian1 tong1 ， gu4 chan3 rui4 su4 zhao1 nian2 feng1 。
- xin1 an1 tai4 shou3 jian4 ci3 xi3 ， wei4 fei3 qi2 hua1 yi4 hui4 tong2 ， xiao1 jin1 huang2 luo2 shou3 zi4 feng1 。
- zai4 bai4 xian4 tian1 men2 ， jin4 ru4 kai1 tian1 rong2 。
- wu2 wen2 su4 you3 shen2 ， qi2 xing4 yue1 qing4 tian1 。
- wu2 wen2 su4 zi4 zhi4 ， qi2 xi1 yue1 jin1 jian1 。
- wu2 wen2 su4 zi4 shi4 ， gai4 qu3 yang2 jing1 xiang1 xu4 ru2 bai3 chuan1 。
- qing3 jun1 zhan4 suo3 wen2 ， ke3 yi3 zhi1 kai1 xian1 。
- wo3 ge1 he4 zai3 gong1 ， zai3 gong1 gui1 tai4 shou3 。
- wo3 ge1 he4 tai4 shou3 ， tai4 shou3 gui1 wo3 huang2 ji2 tian1 zi3 da4 fu4 mu3 ， yuan4 jian4 tai4 ping2 wan4 gu3 wan4 wan4 gu3 。
- wei2 you3 pin2 ru2 dou1 bu4 zhi1 ， dan4 yuan4 shi2 su4 chang2 wu2 ji1 。

## 注释

## 译文

## 赏析
