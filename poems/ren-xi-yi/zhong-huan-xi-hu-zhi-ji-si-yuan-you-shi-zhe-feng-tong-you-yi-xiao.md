---
id: ren-xi-yi-zhong-huan-xi-hu-zhi-ji-si-yuan-you-shi-zhe-feng-tong-you-yi-xiao
title: 中澣西湖之集斯远有诗辄奉同游一笑
titlePinyin: zhong1 huan4 xi1 hu2 zhi1 ji2 si1 yuan3 you3 shi1 zhe2 feng4 tong2 you2 yi2 xiao4
titleSlug: zhong-huan-xi-hu-zhi-ji-si-yuan-you-shi-zhe-feng-tong-you-yi-xiao
author: 任希夷
authorPinyin: ren4 xi1 yi2
authorSlug: ren-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 志士不厌朝市喧，幽人终爱山林静。
- 一生遑遑为斗食，匪石有怀徒烱烱。
- 今朝结客来西湖，翛然会心尘虑屏。
- 珠宫贝阙同天游，阆风玄圃非人境。
- 留连山色即传觞，眷恋柳阴还系艇。
- 诸公湖海气不除，万里昂昂羽毛整。
- 岂但笑语同娱嬉，正须乐石相箴警。
- 东坡仙去今几时，寥落风烟谁与领。
- 浪言夏日如许长，乐哉未央等俄顷。
- 不堪归骑催入关，清梦犹应在云岭。

## 拼音
- zhi4 shi4 bu2 yan4 chao2 shi4 xuan1 ， you1 ren2 zhong1 ai4 shan1 lin2 jing4 。
- yi4 sheng1 huang2 huang2 wei4 dou4 shi2 ， fei3 shi2 you3 huai2 tu2 jiong3 jiong3 。
- jin1 chao2 jie2 ke4 lai2 xi1 hu2 ， xiao1 ran2 hui4 xin1 chen2 lü4 ping2 。
- zhu1 gong1 bei4 que1 tong2 tian1 you2 ， lang2 feng1 xuan2 pu3 fei1 ren2 jing4 。
- liu2 lian2 shan1 se4 ji2 chuan2 shang1 ， juan4 lian4 liu3 yin1 hai2 xi4 ting3 。
- zhu1 gong1 hu2 hai3 qi4 bu4 chu2 ， wan4 li3 ang2 ang2 yu3 mao2 zheng3 。
- qi3 dan4 xiao4 yu3 tong2 yu2 xi1 ， zheng4 xu1 le4 shi2 xiang1 zhen1 jing3 。
- dong1 po1 xian1 qu4 jin1 ji3 shi2 ， liao2 luo4 feng1 yan1 shui2 yu3 ling3 。
- lang4 yan2 xia4 ri4 ru2 xu3 chang2 ， le4 zai1 wei4 yang1 deng3 e2 qing3 。
- bu4 kan1 gui1 qi2 cui1 ru4 guan1 ， qing1 meng4 you2 ying4 zai4 yun2 ling3 。

## 注释

## 译文

## 赏析
