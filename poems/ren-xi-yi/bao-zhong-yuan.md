---
id: ren-xi-yi-bao-zhong-yuan
title: 宝钟院
titlePinyin: bao3 zhong1 yuan4
titleSlug: bao-zhong-yuan
author: 任希夷
authorPinyin: ren4 xi1 yi2
authorSlug: ren-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九江渊轮彭蠡东，江𣸣上下悬石钟。
- 洪炉大冶见奇怪，千仞硉矹云涛冲。
- 旁罗簨虡万石从，侧立跂行势飞动。
- 螭蟠蛇结增层崖，神剜鬼划森幽洞。
- 有如万钧陈未央，猛兽怒翅将腾骧。
- 岂同九耳丰山上，欲鸣犹待天雨霜。
- 南音函胡北清越，未许人人尽幽绝。
- 小声镗鞳大噌𠴈，留与坡仙泛明月。
- 长风巨浪相吐吞，金镛自奏天然声。
- 非雷非霆中清浊，龙渊蛟窟惊铿鍧。
- 献子歌钟景无射，千载寥寥声寂寂。
- 此石长留天地间，海若冯夷能拊击。

## 拼音
- jiu3 jiang1 yuan1 lun2 peng2 li2 dong1 ， jiang1 fen2 shang4 xia4 xuan2 shi2 zhong1 。
- hong2 lu2 da4 ye3 jian4 qi2 guai4 ， qian1 ren4 lu4 wu4 yun2 tao1 chong1 。
- pang2 luo2 sun3 ju4 wan4 shi2 cong2 ， ce4 li4 qi2 xing2 shi4 fei1 dong4 。
- chi1 pan2 she2 jie2 zeng1 ceng2 ya2 ， shen2 wan1 gui3 hua4 sen1 you1 dong4 。
- you3 ru2 wan4 jun1 chen2 wei4 yang1 ， meng3 shou4 nu4 chi4 jiang1 teng2 xiang1 。
- qi3 tong2 jiu3 er3 feng1 shan1 shang4 ， yu4 ming2 you2 dai4 tian1 yu3 shuang1 。
- nan2 yin1 han2 hu2 bei3 qing1 yue4 ， wei4 xu3 ren2 ren2 jin4 you1 jue2 。
- xiao3 sheng1 tang2 ta4 da4 ceng1 𠴈 ， liu2 yu3 po1 xian1 fan4 ming2 yue4 。
- chang2 feng1 ju4 lang4 xiang1 tu3 tun1 ， jin1 yong1 zi4 zou4 tian1 ran2 sheng1 。
- fei1 lei2 fei1 ting2 zhong1 qing1 zhuo2 ， long2 yuan1 jiao1 ku1 jing1 keng1 hong1 。
- xian4 zi3 ge1 zhong1 jing3 wu2 she4 ， qian1 zai3 liao2 liao2 sheng1 ji4 ji4 。
- ci3 shi2 chang2 liu2 tian1 di4 jian1 ， hai3 ruo4 feng2 yi2 neng2 fu3 ji1 。

## 注释

## 译文

## 赏析
