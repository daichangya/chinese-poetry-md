---
id: ren-xi-yi-yi-an-tang
title: 遗安堂
titlePinyin: yi2 an1 tang2
titleSlug: yi-an-tang
author: 任希夷
authorPinyin: ren4 xi1 yi2
authorSlug: ren-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苴茅动龚胜，屠昼恐王蠋。
- 二君夭天年，千载叹莫赎。
- 今代史伯存，危行光往躅。
- 繄昔开禧年，狂童叛吾蜀。
- 非招讵肯往，全身不受辱。
- 平林萃群鸮，高飞独黄鹄。
- 屹如中流柱，烱若昆山玉。
- 元气頼以存，余风厉颓俗。
- 平生慕庞公，以安贻嗣续。
- 岂为万锺加，居然一丘足。
- 晚山云自归，春风草还绿。
- 代谢纷吾前，灵台独无欲。
- 一从身落南，先庐蜀江曲。
- 中间乱离瘼，几人惠文触。
- 烂额皆论功，考槃终不告。
- 临风一长谣，白驹在空谷。

## 拼音
- ju1 mao2 dong4 gong1 sheng4 ， tu2 zhou4 kong3 wang2 zhu2 。
- er4 jun1 yao1 tian1 nian2 ， qian1 zai3 tan4 mo4 shu2 。
- jin1 dai4 shi3 bo2 cun2 ， wei1 xing2 guang1 wang3 zhu2 。
- yi1 xi1 kai1 xi3 nian2 ， kuang2 tong2 pan4 wu2 shu3 。
- fei1 zhao1 ju4 ken3 wang3 ， quan2 shen1 bu2 shou4 ru3 。
- ping2 lin2 cui4 qun2 xiao1 ， gao1 fei1 du2 huang2 hu2 。
- yi4 ru2 zhong1 liu2 zhu4 ， jiong3 ruo4 kun1 shan1 yu4 。
- yuan2 qi4 lai4 yi3 cun2 ， yu2 feng1 li4 tui2 su2 。
- ping2 sheng1 mu4 pang2 gong1 ， yi3 an1 yi2 si4 xu4 。
- qi3 wei4 wan4 zhong1 jia1 ， ju1 ran2 yi4 qiu1 zu2 。
- wan3 shan1 yun2 zi4 gui1 ， chun1 feng1 cao3 hai2 lü4 。
- dai4 xie4 fen1 wu2 qian2 ， ling2 tai2 du2 wu2 yu4 。
- yi4 cong2 shen1 luo4 nan2 ， xian1 lu2 shu3 jiang1 qu3 。
- zhong1 jian1 luan4 li2 mo4 ， ji3 ren2 hui4 wen2 chu4 。
- lan4 e2 jie1 lun4 gong1 ， kao3 pan2 zhong1 bu2 gao4 。
- lin2 feng1 yi4 chang2 yao2 ， bai2 ju1 zai4 kong1 gu3 。

## 注释

## 译文

## 赏析
