---
id: li-shi-sheng-you-tai-gan-xing-gu-feng
title: 游台感兴古风
titlePinyin: you2 tai2 gan3 xing1 gu3 feng1
titleSlug: you-tai-gan-xing-gu-feng
author: 李师圣
authorPinyin: li3 shi1 sheng4
authorSlug: li-shi-sheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梵书五顶清凉府，冬冰夏雪无炎暑。
- 我来七月秋正寒，何况萧萧岩谷雨。
- 偶尔云开煦气生，溶溶满目烟光聚。
- 真容古基鹫峰寺，高山之麓雄今古。
- 西方楼观缥缈间，粲然金碧莲华宇。
- 悬崖峻岭架大木，神物所持凭险阻。
- 金珰垂空殿簷响，森森铁凤相交舞。
- 忆昔文殊出火宅，金刚宝窟通真土。
- 牵牛老人饮玉泉，二子一犬随贫女。
- 变化无方利有情，知是西天七佛祖。
- 重闻清凉境界真，无穷陈迹书妙语。
- 我有诚心颇出群，瑞应神奇目亲臯。
- 须臾光相现咫尺，玉洞金灯明可数。
- 松影摇空山谷中，夜寂太阴隠龙虎。
- 丹楼碧阁香案前，敬畏生心谁敢侮。
- 从来昏迷如梦回，前三后三慎莫取。
- 我今不作前后想，香烟稽首清凉主。

## 拼音
- fan4 shu1 wu3 ding3 qing1 liang2 fu3 ， dong1 bing1 xia4 xue3 wu2 yan2 shu3 。
- wo3 lai2 qi1 yue4 qiu1 zheng4 han2 ， he2 kuang4 xiao1 xiao1 yan2 gu3 yu3 。
- ou3 er3 yun2 kai1 xu4 qi4 sheng1 ， rong2 rong2 man3 mu4 yan1 guang1 ju4 。
- zhen1 rong2 gu3 ji1 jiu4 feng1 si4 ， gao1 shan1 zhi1 lu4 xiong2 jin1 gu3 。
- xi1 fang1 lou2 guan1 piao1 miao3 jian1 ， can4 ran2 jin1 bi4 lian2 hua2 yu3 。
- xuan2 ya2 jun4 ling3 jia4 da4 mu4 ， shen2 wu4 suo3 chi2 ping2 xian3 zu3 。
- jin1 dang1 chui2 kong1 dian4 yan2 xiang3 ， sen1 sen1 tie3 feng4 xiang1 jiao1 wu3 。
- yi4 xi1 wen2 shu1 chu1 huo3 zhai2 ， jin1 gang1 bao3 ku1 tong1 zhen1 tu3 。
- qian1 niu2 lao3 ren2 yin3 yu4 quan2 ， er4 zi3 yi4 quan3 sui2 pin2 nü3 。
- bian4 hua4 wu2 fang1 li4 you3 qing2 ， zhi1 shi4 xi1 tian1 qi1 fo2 zu3 。
- zhong4 wen2 qing1 liang2 jing4 jie4 zhen1 ， wu2 qiong2 chen2 ji4 shu1 miao4 yu3 。
- wo3 you3 cheng2 xin1 po1 chu1 qun2 ， rui4 ying4 shen2 qi2 mu4 qin1 gao1 。
- xu1 yu2 guang1 xiang1 xian4 zhi3 chi3 ， yu4 dong4 jin1 deng1 ming2 ke3 shu4 。
- song1 ying3 yao2 kong1 shan1 gu3 zhong1 ， ye4 ji4 tai4 yin1 yin3 long2 hu3 。
- dan1 lou2 bi4 ge2 xiang1 an4 qian2 ， jing4 wei4 sheng1 xin1 shui2 gan3 wu3 。
- cong2 lai2 hun1 mi2 ru2 meng4 hui2 ， qian2 san1 hou4 san1 shen4 mo4 qu3 。
- wo3 jin1 bu2 zuo4 qian2 hou4 xiang3 ， xiang1 yan1 qi3 shou3 qing1 liang2 zhu3 。

## 注释

## 译文

## 赏析
