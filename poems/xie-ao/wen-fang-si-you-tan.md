---
id: xie-ao-wen-fang-si-you-tan
title: 文房四友叹
titlePinyin: wen2 fang2 si4 you3 tan4
titleSlug: wen-fang-si-you-tan
author: 谢翱
authorPinyin: xie4 ao2
authorSlug: xie-ao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昆吾莫邪轻毛锥，平生故人皆引去。
- 剡溪之皙绛邑黔，独与石君作一处。
- 中书间起免冠谢，辄被溺冠仍嫚骂。
- 见几自媿后穆生，正恐髠舂不与赦。
- 有时怒髪竖相如，熟视蒙恬挽其须。
- 泓尤沦弃敢自爱，老龟支床息犹在。
- 荆山风雨朝暮号，璞在吾怀足何罪。
- 恨不雪耻酬诸姬，背水一战汉为池。
- 楮生不改旧边幅，三褫何但高阁束。
- 客卿骑项百折磨，犹恐玄能赤吾族。
- 此时不平义重生，阳城裂麻欲死争。
- 平生国士立桥下，誓死守此漆身哑。

## 拼音
- kun1 wu2 mo4 xie2 qing1 mao2 zhui1 ， ping2 sheng1 gu4 ren2 jie1 yin3 qu4 。
- yan3 xi1 zhi1 xi1 jiang4 yi4 qian2 ， du2 yu3 shi2 jun1 zuo4 yi2 chu4 。
- zhong1 shu1 jian1 qi3 mian3 guan1 xie4 ， zhe2 bei4 ni4 guan1 reng2 man4 ma4 。
- jian4 ji3 zi4 kui4 hou4 mu4 sheng1 ， zheng4 kong3 kun1 chong1 bu4 yu3 she4 。
- you3 shi2 nu4 fa4 shu4 xiang1 ru2 ， shu2 shi4 meng2 tian2 wan3 qi2 xu1 。
- hong2 you2 lun2 qi4 gan3 zi4 ai4 ， lao3 gui1 zhi1 chuang2 xi1 you2 zai4 。
- jing1 shan1 feng1 yu3 chao2 mu4 hao4 ， pu2 zai4 wu2 huai2 zu2 he2 zui4 。
- hen4 bu4 xue3 chi3 chou2 zhu1 ji1 ， bei4 shui3 yi2 zhan4 han4 wei4 chi2 。
- chu3 sheng1 bu4 gai3 jiu4 bian1 fu2 ， san1 chi3 he2 dan4 gao1 ge2 shu4 。
- ke4 qing1 qi2 xiang4 bai3 zhe2 mo2 ， you2 kong3 xuan2 neng2 chi4 wu2 zu2 。
- ci3 shi2 bu4 ping2 yi4 chong2 sheng1 ， yang2 cheng2 lie4 ma2 yu4 si3 zheng1 。
- ping2 sheng1 guo2 shi4 li4 qiao2 xia4 ， shi4 si3 shou3 ci3 qi1 shen1 ya3 。

## 注释

## 译文

## 赏析
