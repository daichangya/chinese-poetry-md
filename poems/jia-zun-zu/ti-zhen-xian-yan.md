---
id: jia-zun-zu-ti-zhen-xian-yan
title: 题真仙岩
titlePinyin: ti2 zhen1 xian1 yan2
titleSlug: ti-zhen-xian-yan
author: 贾遵祖
authorPinyin: jia3 zun1 zu3
authorSlug: jia-zun-zu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翰林以谪流夜郎，我亦何为涉此境。
- 生平山水债未了，宦游直度桂州岭。
- 牂牁江绕古融城，拂拭冠缨照清影。
- 举头忽见真仙岩，盘空攫拏势驰骋。
- 天教刻削无遗巧，不知斤斧谁手秉。
- 吻如蚀月丑虾蟆，枵腹穹窿宽一顷。
- 尸居龙见柱下史，宴坐似说常清静。
- 贯穿石涧飞惊湍，两岸峡束垂机穽。
- 兹晨邂逅得胜践，身到中间发深省。
- 青牛昔过函谷关，我陪五老曾造请。
- 依然一念浩劫初，堕在尘埃官独冷。
- 童儿徐甲今何所，朝从南箕暮东井。
- 当时与我极绸缪，默而祷之意相领。
- 扶携腾上虚皇前，赐我金丹凌倒景。

## 拼音
- han4 lin2 yi3 zhe2 liu2 ye4 lang2 ， wo3 yi4 he2 wei4 she4 ci3 jing4 。
- sheng1 ping2 shan1 shui3 zhai4 wei4 liao3 ， huan4 you2 zhi2 du4 gui4 zhou1 ling3 。
- zang1 ke1 jiang1 rao4 gu3 rong2 cheng2 ， fu2 shi4 guan1 ying1 zhao4 qing1 ying3 。
- ju3 tou2 hu1 jian4 zhen1 xian1 yan2 ， pan2 kong1 jue2 na2 shi4 chi2 cheng3 。
- tian1 jiao4 ke4 xiao1 wu2 yi2 qiao3 ， bu4 zhi1 jin1 fu3 shui2 shou3 bing3 。
- wen3 ru2 shi2 yue4 chou3 ha2 ma2 ， xiao1 fu4 qiong2 long2 kuan1 yi4 qing3 。
- shi1 ju1 long2 xian4 zhu4 xia4 shi3 ， yan4 zuo4 si4 shuo1 chang2 qing1 jing4 。
- guan4 chuan1 shi2 jian4 fei1 jing1 tuan1 ， liang3 an4 xia2 shu4 chui2 ji1 jing3 。
- zi1 chen2 xie4 hou4 de2 sheng4 jian4 ， shen1 dao4 zhong1 jian1 fa1 shen1 sheng3 。
- qing1 niu2 xi1 guo4 han2 gu3 guan1 ， wo3 pei2 wu3 lao3 ceng2 zao4 qing3 。
- yi1 ran2 yi2 nian4 hao4 jie2 chu1 ， duo4 zai4 chen2 ai1 guan1 du2 leng3 。
- tong2 er2 xu2 jia3 jin1 he2 suo3 ， chao2 cong2 nan2 ji1 mu4 dong1 jing3 。
- dang1 shi2 yu3 wo3 ji2 chou2 mou2 ， mo4 er2 dao3 zhi1 yi4 xiang1 ling3 。
- fu2 xie2 teng2 shang4 xu1 huang2 qian2 ， ci4 wo3 jin1 dan1 ling2 dao3 jing3 。

## 注释

## 译文

## 赏析
