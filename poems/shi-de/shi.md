---
id: shi-de-shi
title: 诗
titlePinyin: shi1
titleSlug: shi
author: 拾得
authorPinyin: shi2 de2
authorSlug: shi-de
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 诸佛留藏经，只为人难化。不唯贤与愚，个个心构架。
- 造业大如山，岂解怀忧怕。那肯细寻思，日夜怀奸诈。
- 嗟见世间人，个个爱吃肉。碗碟不曾干，长时道不足。
- 昨日设个斋，今朝宰六畜。都缘业使牵，非干情所欲。
- 一度造天堂，百度造地狱。阎罗使来追，阖家尽啼哭。
- 炉子边向火，镬子里澡浴。更得出头时，换却汝衣服。
- 出家要清闲，清闲即为贵。如何尘外人，却入尘埃里。
- 一向迷本心，终朝役名利。名利得到身，形容已憔悴。
- 况复不遂者，虚用平生志。可怜无事人，未能笑得尔。
- 养儿与娶妻，养女求媒娉。重重皆是业，更杀众生命。
- 聚集会亲情，总来看盘饤。目下虽称心，罪簿先注定。
- 得此分段身，可笑好形质。面貌似银盘，心中黑如漆。
- 烹猪又宰羊，夸道甜如蜜。死后受波咤，更莫称冤屈。
- 佛哀三界子，总是亲男女。恐沈黑暗坑，示仪垂化度。
- 尽登无上道，俱证菩提路。教汝痴众生，慧心勤觉悟。
- 佛舍尊荣乐，为湣诸痴子。早愿悟无生，办集无上事。
- 后来出家者，多缘无业次。不能得衣食，头钻入于寺。
- 嗟见世间人，永劫在迷津。不省这个意，修行徒苦辛。
- 我诗也是诗，有人唤作偈。诗偈总一般，读时须子细。
- 缓缓细披寻，不得生容易。依此学修行，大有可笑事。
- 有偈有千万，卒急述应难。若要相知者，但入天台山。
- 岩中深处坐，说理及谈玄。共我不相见，对面似千山。
- 世间亿万人，面孔不相似。借问何因缘，致令遣如此。
- 各执一般见，互说非兼是。但自修己身，不要言他已。
- 男女为婚嫁，俗务是常仪。自量其事力，何用广张施。
- 取债夸人我，论情入骨痴。杀他鸡犬命，身死堕阿鼻。
- 世上一种人，出性常多事。终日傍街衢，不离诸酒肆。
- 为他作保见，替他说道理。一朝有乖张，过咎全归你。
- 我劝出家辈，须知教法深。专心求出离，辄莫染贪淫。
- 大有俗中士，知非不爱金。故知君子志，任运听浮沈。
- 寒山住寒山，拾得自拾得。凡愚岂见知，丰干却相识。
- 见时不可见，觅时何处觅。借问有何缘，却道无为力。
- 从来是拾得，不是偶然称。别无亲眷属，寒山是我兄。
- 两人心相似，谁能徇俗情。若问年多少，黄河几度清。
- 若解捉老鼠，不在五白猫。若能悟理性，那由锦绣包。
- 真珠入席袋，佛性止蓬茅。一群取相汉，用意总无交。
- 运心常宽广，此则名为布。辍己惠于人，方可名为施。
- 后来人不知，焉能会此义。未设一庸僧，早拟望富贵。
- 猕猴尚教得，人何不愤发。前车既落坑，后车须改辙。
- 若也不知此，恐君恶合杀。此来是夜叉，变即成菩萨。
- 自从到此天台寺，经今早已几冬春。
- 山水不移人自老，见却多少后生人。
- 君不见，三界之中纷扰扰，只为无明不了绝。
- 一念不生心澄然，无去无来不生灭。
- 故林又斩新，剡源溪上人。天姥峡关岭，通同次海津。
- 湾深曲岛间，淼淼水云云。借问松禅客，日轮何处暾。
- 自笑老夫筋力败，偏恋松岩爱独游。
- 可叹往年至今日，任运还同不系舟。
- 一入双溪不计春，炼暴黄精几许斤。炉灶石锅频煮沸，
- 延龄寿尽招手石，此栖终不出山门。
- 踯躅一群羊，沿山又入谷。看人贪竹塞，且遭豺狼逐。
- 元不出孳生，便将充口腹。从头吃至尾，ci々无余肉。
- 银星钉称衡，绿丝作称纽。买人推向前，卖人推向后。
- 不愿他心怨，唯言我好手。死去见阎王，背后插扫帚。
- 闭门私造罪，准拟免灾殃。被他恶部童，抄得报阎王。
- 纵不入镬汤，亦须卧铁床。不许雇人替，自作自身当。
- 悠悠尘里人，常道尘中乐。我见尘中人，心生多湣顾。
- 何哉湣此流，念彼尘中苦。
- 无去无来本湛然，不居内外及中间。
- 一颗水精绝瑕翳，光明透满出人天。
- 少年学书剑，叱驭到荆州。闻伐匈奴尽，婆娑无处游。
- 归来翠岩下，席草玩清流。壮士志未骋，猕猴骑土牛。
- 三界如转轮，浮生若流水。蠢蠢诸品类，贪生不觉死。
- 汝看朝垂露，能得几时子。
- 闲入天台洞，访人人不知。寒山为伴侣，松下啖灵芝。
- 每谈今古事，嗟见世愚痴。个个入地狱，早晚出头时。
- 古佛路凄凄，愚人到却迷。只缘前业重，所以不能知。
- 欲识无为理，心中不挂丝。生生勤苦学，必定睹天师。
- 各有天真佛，号之为宝王。珠光日夜照，玄妙卒难量。
- 盲人常兀兀，那肯怕灾殃。唯贪淫泆业，此辈实堪伤。
- 出家求出离，哀念苦众生。助佛为扬化，令教选路行。
- 何曾解救苦，恣意乱纵横。一时同受溺，俱落大深坑。
- 常饮三毒酒，昏昏都不知。将钱作梦事，梦事成铁围。
- 以苦欲舍苦，舍苦无出期。应须早觉悟，觉悟自归依。
- 云山叠叠几千重，幽谷路深绝人踪。
- 碧涧清流多胜境，时来鸟语合人心。
- 后来出家子，论情入骨痴。本来求解脱，却见受驱驰。
- 终朝游俗舍，礼念作威仪。博钱沽酒吃，翻成客作儿。
- 若论常快活，唯有隐居人。林花长似锦，四季色常新。
- 或向岩间坐，旋瞻见桂轮。虽然身畅逸，却念世间人。
- 我见出家人，总爱吃酒肉。此合上天堂，却沈归地狱。
- 念得两卷经，欺他道鄽俗。岂知鄽俗士，大有根性熟。
- 我见顽钝人，灯心柱须弥。蚁子啮大树，焉知气力微。
- 学咬两茎菜，言与祖师齐。火急求忏悔，从今辄莫迷。
- 若见月光明，照烛四天下。圆晖挂太虚，莹净能萧洒。
- 人道有亏盈，我见无衰谢。状似摩尼珠，光明无昼夜。
- 余住无方所，盘泊无为理。时陟涅盘山，或玩香林寺。
- 寻常只是闲，言不干名利。东海变桑田，我心谁管你。
- 左手握骊珠，右手执慧剑。先破无明贼，神珠自吐焰。
- 伤嗟愚痴人，贪爱那生厌。一堕三途间，始觉前程险。
- 般若酒泠泠，饮多人易醒。余住天台山，凡愚那见形。
- 常游深谷洞，终不逐时情。无思亦无虑，无辱也无荣。
- 平生何所忧，此世随缘过。日月如逝波，光阴石中火。
- 任他天地移，我畅岩中坐。
- 嗟见多知汉，终日枉用心。岐路逞喽罗，欺谩一切人。
- 唯作地狱滓，不修来世因。忽尔无常到，定知乱纷纷。
- 迢迢山径峻，万仞险隘危。石桥莓苔绿，时见白云飞。
- 瀑布悬如练，月影落潭晖。更登华顶上，犹待孤鹤期。
- 松月冷飕飕，片片云霞起。匼匝几重山，纵目千万里。
- 溪潭水澄澄，彻底镜相似。可贵灵台物，七宝莫能比。
- 世有多解人，愚痴学闲文。不忧当来果，唯知造恶因。
- 见佛不解礼，睹僧倍生瞋。五逆十恶辈，三毒以为邻。
- 死去入地狱，未有出头辰。
- 人生浮世中，个个愿富贵。高堂车马多，一呼百诺至。
- 吞并田地宅，准拟承后嗣。未逾七十秋，冰消瓦解去。
- 水浸泥弹丸，思量无道理。浮沤梦幻身，百年能几几。
- 不解细思惟，将言长不死。诛剥垒千金，留将与妻子。
- 云林最幽栖，傍涧枕月溪。松拂盘陀石，甘泉涌凄凄。
- 静坐偏佳丽，虚岩曚雾迷。怡然居憩地，日。
- 可笑是林泉，数里少人烟。云从岩嶂起，瀑布水潺潺。
- 猿啼唱道曲，虎啸出人间。松风清飒飒，鸟语声关关。
- 独步绕石涧，孤陟上峰峦。时坐盘陀石，偃仰攀萝沿。
- 遥望城隍处，惟闻闹喧喧。

## 拼音
- zhu1 fo2 liu2 cang2 jing1 ， zhi1 wei4 ren2 nan2 hua4 。 bu4 wei2 xian2 yu3 yu2 ， ge4 ge4 xin1 gou4 jia4 。
- zao4 ye4 da4 ru2 shan1 ， qi3 jie3 huai2 you1 pa4 。 na4 ken3 xi4 xun2 si0 ， ri4 ye4 huai2 jian1 zha4 。
- jie1 jian4 shi4 jian1 ren2 ， ge4 ge4 ai4 chi1 rou4 。 wan3 die2 bu4 ceng2 gan1 ， chang2 shi2 dao4 bu4 zu2 。
- zuo2 ri4 she4 ge4 zhai1 ， jin1 chao2 zai3 liu4 chu4 。 dou1 yuan2 ye4 shi3 qian1 ， fei1 gan1 qing2 suo3 yu4 。
- yi2 du4 zao4 tian1 tang2 ， bai3 du4 zao4 di4 yu4 。 yan2 luo2 shi3 lai2 zhui1 ， he2 jia1 jin4 ti2 ku1 。
- lu2 zi3 bian1 xiang4 huo3 ， huo4 zi3 li3 zao3 yu4 。 geng4 de2 chu1 tou2 shi2 ， huan4 que4 ru3 yi1 fu0 。
- chu1 jia1 yao4 qing1 xian2 ， qing1 xian2 ji2 wei4 gui4 。 ru2 he2 chen2 wai4 ren2 ， que4 ru4 chen2 ai1 li3 。
- yi2 xiang4 mi2 ben3 xin1 ， zhong1 chao2 yi4 ming2 li4 。 ming2 li4 de2 dao4 shen1 ， xing2 rong2 yi3 qiao2 cui4 。
- kuang4 fu4 bu2 sui4 zhe3 ， xu1 yong4 ping2 sheng1 zhi4 。 ke3 lian2 wu2 shi4 ren2 ， wei4 neng2 xiao4 de2 er3 。
- yang3 er2 yu3 qu3 qi1 ， yang3 nü3 qiu2 mei2 ping1 。 chong2 chong2 jie1 shi4 ye4 ， geng4 sha1 zhong4 sheng1 ming4 。
- ju4 ji2 hui4 qin1 qing2 ， zong3 lai2 kan4 pan2 ding4 。 mu4 xia4 sui1 chen4 xin1 ， zui4 bo2 xian1 zhu4 ding4 。
- de2 ci3 fen1 duan4 shen1 ， ke3 xiao4 hao3 xing2 zhi4 。 mian4 mao4 si4 yin2 pan2 ， xin1 zhong1 hei1 ru2 qi1 。
- peng1 zhu1 you4 zai3 yang2 ， kua1 dao4 tian2 ru2 mi4 。 si3 hou4 shou4 bo1 zha4 ， geng4 mo4 cheng1 yuan1 qu1 。
- fo2 ai1 san1 jie4 zi3 ， zong3 shi4 qin1 nan2 nü3 。 kong3 shen3 hei1 an4 keng1 ， shi4 yi2 chui2 hua4 du4 。
- jin4 deng1 wu2 shang4 dao4 ， ju4 zheng4 pu2 ti2 lu4 。 jiao4 ru3 chi1 zhong4 sheng1 ， hui4 xin1 qin2 jue2 wu4 。
- fo2 she4 zun1 rong2 le4 ， wei4 min3 zhu1 chi1 zi3 。 zao3 yuan4 wu4 wu2 sheng1 ， ban4 ji2 wu2 shang4 shi4 。
- hou4 lai2 chu1 jia1 zhe3 ， duo1 yuan2 wu2 ye4 ci4 。 bu4 neng2 de2 yi1 shi2 ， tou2 zuan4 ru4 yu2 si4 。
- jie1 jian4 shi4 jian1 ren2 ， yong3 jie2 zai4 mi2 jin1 。 bu4 sheng3 zhe4 ge0 yi4 ， xiu1 xing2 tu2 ku3 xin1 。
- wo3 shi1 ye3 shi4 shi1 ， you3 ren2 huan4 zuo4 ji4 。 shi1 ji4 zong3 yi4 ban1 ， du2 shi2 xu1 zi3 xi4 。
- huan3 huan3 xi4 pi1 xun2 ， bu4 de2 sheng1 rong2 yi4 。 yi1 ci3 xue2 xiu1 xing2 ， da4 you3 ke3 xiao4 shi4 。
- you3 ji4 you3 qian1 wan4 ， zu2 ji2 shu4 ying4 nan2 。 ruo4 yao4 xiang1 zhi1 zhe3 ， dan4 ru4 tian1 tai2 shan1 。
- yan2 zhong1 shen1 chu4 zuo4 ， shuo1 li3 ji2 tan2 xuan2 。 gong4 wo3 bu4 xiang1 jian4 ， dui4 mian4 si4 qian1 shan1 。
- shi4 jian1 yi4 wan4 ren2 ， mian4 kong3 bu4 xiang1 si4 。 jie4 wen4 he2 yin1 yuan2 ， zhi4 ling4 qian3 ru2 ci3 。
- ge4 zhi2 yi4 ban1 jian4 ， hu4 shuo1 fei1 jian1 shi4 。 dan4 zi4 xiu1 ji3 shen1 ， bu2 yao4 yan2 ta1 yi3 。
- nan2 nü3 wei4 hun1 jia4 ， su2 wu4 shi4 chang2 yi2 。 zi4 liang4 qi2 shi4 li4 ， he2 yong4 guang3 zhang1 shi1 。
- qu3 zhai4 kua1 ren2 wo3 ， lun4 qing2 ru4 gu3 chi1 。 sha1 ta1 ji1 quan3 ming4 ， shen1 si3 duo4 a1 bi2 。
- shi4 shang4 yi4 zhong3 ren2 ， chu1 xing4 chang2 duo1 shi4 。 zhong1 ri4 bang4 jie1 qu2 ， bu4 li2 zhu1 jiu3 si4 。
- wei4 ta1 zuo4 bao3 jian4 ， ti4 ta1 shuo1 dao4 li3 。 yi4 chao2 you3 guai1 zhang1 ， guo4 jiu4 quan2 gui1 ni3 。
- wo3 quan4 chu1 jia1 bei4 ， xu1 zhi1 jiao4 fa3 shen1 。 zhuan1 xin1 qiu2 chu1 li2 ， zhe2 mo4 ran3 tan1 yin2 。
- da4 you3 su2 zhong1 shi4 ， zhi1 fei1 bu2 ai4 jin1 。 gu4 zhi1 jun1 zi3 zhi4 ， ren4 yun4 ting1 fu2 shen3 。
- han2 shan1 zhu4 han2 shan1 ， shi2 de2 zi4 shi2 de2 。 fan2 yu2 qi3 jian4 zhi1 ， feng1 gan1 que4 xiang1 shi2 。
- jian4 shi2 bu4 ke3 jian4 ， mi4 shi2 he2 chu4 mi4 。 jie4 wen4 you3 he2 yuan2 ， que4 dao4 wu2 wei2 li4 。
- cong2 lai2 shi4 shi2 de2 ， bu2 shi4 ou3 ran2 cheng1 。 bie2 wu2 qin1 juan4 shu3 ， han2 shan1 shi4 wo3 xiong1 。
- liang3 ren2 xin1 xiang1 si4 ， shui2 neng2 xun4 su2 qing2 。 ruo4 wen4 nian2 duo1 shao3 ， huang2 he2 ji3 du4 qing1 。
- ruo4 jie3 zhuo1 lao3 shu3 ， bu2 zai4 wu3 bai2 mao1 。 ruo4 neng2 wu4 li3 xing4 ， na4 you2 jin3 xiu4 bao1 。
- zhen1 zhu1 ru4 xi2 dai4 ， fo2 xing4 zhi3 peng2 mao2 。 yi4 qun2 qu3 xiang1 han4 ， yong4 yi4 zong3 wu2 jiao1 。
- yun4 xin1 chang2 kuan1 guang3 ， ci3 ze2 ming2 wei4 bu4 。 chuo4 ji3 hui4 yu2 ren2 ， fang1 ke3 ming2 wei4 shi1 。
- hou4 lai2 ren2 bu4 zhi1 ， yan1 neng2 hui4 ci3 yi4 。 wei4 she4 yi4 yong1 seng1 ， zao3 ni3 wang4 fu4 gui4 。
- mi2 hou2 shang4 jiao4 de2 ， ren2 he2 bu2 fen4 fa1 。 qian2 che1 ji4 luo4 keng1 ， hou4 che1 xu1 gai3 zhe2 。
- ruo4 ye3 bu4 zhi1 ci3 ， kong3 jun1 e4 he2 sha1 。 ci3 lai2 shi4 ye4 cha1 ， bian4 ji2 cheng2 pu2 sa4 。
- zi4 cong2 dao4 ci3 tian1 tai2 si4 ， jing1 jin1 zao3 yi3 ji3 dong1 chun1 。
- shan1 shui3 bu4 yi2 ren2 zi4 lao3 ， jian4 que4 duo1 shao3 hou4 sheng1 ren2 。
- jun1 bu2 jian4 ， san1 jie4 zhi1 zhong1 fen1 rao3 rao3 ， zhi1 wei4 wu2 ming2 bu4 liao3 jue2 。
- yi2 nian4 bu4 sheng1 xin1 cheng2 ran2 ， wu2 qu4 wu2 lai2 bu4 sheng1 mie4 。
- gu4 lin2 you4 zhan3 xin1 ， yan3 yuan2 xi1 shang4 ren2 。 tian1 lao3 xia2 guan1 ling3 ， tong1 tong2 ci4 hai3 jin1 。
- wan1 shen1 qu3 dao3 jian1 ， miao3 miao3 shui3 yun2 yun2 。 jie4 wen4 song1 chan2 ke4 ， ri4 lun2 he2 chu4 tun1 。
- zi4 xiao4 lao3 fu1 jin1 li4 bai4 ， pian1 lian4 song1 yan2 ai4 du2 you2 。
- ke3 tan4 wang3 nian2 zhi4 jin1 ri4 ， ren4 yun4 hai2 tong2 bu2 xi4 zhou1 。
- yi2 ru4 shuang1 xi1 bu2 ji4 chun1 ， lian4 bao4 huang2 jing1 ji3 xu3 jin1 。 lu2 zao4 shi2 guo1 pin2 zhu3 fei4 ，
- yan2 ling2 shou4 jin4 zhao1 shou3 shi2 ， ci3 qi1 zhong1 bu4 chu1 shan1 men2 。
- zhi2 zhu2 yi4 qun2 yang2 ， yan2 shan1 you4 ru4 gu3 。 kan4 ren2 tan1 zhu2 sai1 ， qie3 zao1 chai2 lang2 zhu2 。
- yuan2 bu4 chu1 zi1 sheng1 ， bian4 jiang1 chong1 kou3 fu4 。 cong2 tou2 chi1 zhi4 wei3 ， c i tong2 wu2 yu2 rou4 。
- yin2 xing1 ding1 cheng1 heng2 ， lü4 si1 zuo4 cheng1 niu3 。 mai3 ren2 tui1 xiang4 qian2 ， mai4 ren2 tui1 xiang4 hou4 。
- bu2 yuan4 ta1 xin1 yuan4 ， wei2 yan2 wo3 hao3 shou3 。 si3 qu4 jian4 yan2 wang2 ， bei4 hou4 cha1 sao4 zhou0 。
- bi4 men2 si1 zao4 zui4 ， zhun3 ni3 mian3 zai1 yang1 。 bei4 ta1 e4 bu4 tong2 ， chao1 de2 bao4 yan2 wang2 。
- zong4 bu2 ru4 huo4 tang1 ， yi4 xu1 wo4 tie3 chuang2 。 bu4 xu3 gu4 ren2 ti4 ， zi4 zuo4 zi4 shen1 dang1 。
- you1 you1 chen2 li3 ren2 ， chang2 dao4 chen2 zhong1 le4 。 wo3 jian4 chen2 zhong1 ren2 ， xin1 sheng1 duo1 min3 gu4 。
- he2 zai1 min3 ci3 liu2 ， nian4 bi3 chen2 zhong1 ku3 。
- wu2 qu4 wu2 lai2 ben3 zhan4 ran2 ， bu4 ju1 nei4 wai4 ji2 zhong1 jian1 。
- yi4 ke1 shui3 jing1 jue2 xia2 yi4 ， guang1 ming2 tou4 man3 chu1 ren2 tian1 。
- shao4 nian2 xue2 shu1 jian4 ， chi4 yu4 dao4 jing1 zhou1 。 wen2 fa2 xiong1 nu2 jin4 ， po2 suo1 wu2 chu4 you2 。
- gui1 lai2 cui4 yan2 xia4 ， xi2 cao3 wan2 qing1 liu2 。 zhuang4 shi4 zhi4 wei4 cheng3 ， mi2 hou2 qi2 tu3 niu2 。
- san1 jie4 ru2 zhuan4 lun2 ， fu2 sheng1 ruo4 liu2 shui3 。 chun3 chun3 zhu1 pin3 lei4 ， tan1 sheng1 bu4 jue2 si3 。
- ru3 kan4 chao2 chui2 lu4 ， neng2 de2 ji3 shi2 zi3 。
- xian2 ru4 tian1 tai2 dong4 ， fang3 ren2 ren2 bu4 zhi1 。 han2 shan1 wei4 ban4 lü3 ， song1 xia4 dan4 ling2 zhi1 。
- mei3 tan2 jin1 gu3 shi4 ， jie1 jian4 shi4 yu2 chi1 。 ge4 ge4 ru4 di4 yu4 ， zao3 wan3 chu1 tou2 shi2 。
- gu3 fo2 lu4 qi1 qi1 ， yu2 ren2 dao4 que4 mi2 。 zhi1 yuan2 qian2 ye4 zhong4 ， suo3 yi3 bu4 neng2 zhi1 。
- yu4 shi2 wu2 wei2 li3 ， xin1 zhong1 bu2 gua4 si1 。 sheng1 sheng1 qin2 ku3 xue2 ， bi4 ding4 du3 tian1 shi1 。
- ge4 you3 tian1 zhen1 fo2 ， hao4 zhi1 wei4 bao3 wang2 。 zhu1 guang1 ri4 ye4 zhao4 ， xuan2 miao4 zu2 nan2 liang2 。
- mang2 ren2 chang2 wu4 wu4 ， na4 ken3 pa4 zai1 yang1 。 wei2 tan1 yin2 yi4 ye4 ， ci3 bei4 shi2 kan1 shang1 。
- chu1 jia1 qiu2 chu1 li2 ， ai1 nian4 ku3 zhong4 sheng1 。 zhu4 fo2 wei4 yang2 hua4 ， ling4 jiao4 xuan3 lu4 xing2 。
- he2 ceng2 jie3 jiu4 ku3 ， zi4 yi4 luan4 zong4 heng2 。 yi4 shi2 tong2 shou4 ni4 ， ju4 luo4 da4 shen1 keng1 。
- chang2 yin3 san1 du2 jiu3 ， hun1 hun1 dou1 bu4 zhi1 。 jiang1 qian2 zuo4 meng4 shi4 ， meng4 shi4 cheng2 tie3 wei2 。
- yi3 ku3 yu4 she4 ku3 ， she4 ku3 wu2 chu1 qi1 。 ying4 xu1 zao3 jue2 wu4 ， jue2 wu4 zi4 gui1 yi1 。
- yun2 shan1 die2 die2 ji3 qian1 chong2 ， you1 gu3 lu4 shen1 jue2 ren2 zong1 。
- bi4 jian4 qing1 liu2 duo1 sheng4 jing4 ， shi2 lai2 niao3 yu3 he2 ren2 xin1 。
- hou4 lai2 chu1 jia1 zi3 ， lun4 qing2 ru4 gu3 chi1 。 ben3 lai2 qiu2 jie3 tuo1 ， que4 jian4 shou4 qu1 chi2 。
- zhong1 chao2 you2 su2 she4 ， li3 nian4 zuo4 wei1 yi2 。 bo2 qian2 gu1 jiu3 chi1 ， fan1 cheng2 ke4 zuo4 er2 。
- ruo4 lun4 chang2 kuai4 huo2 ， wei2 you3 yin3 ju1 ren2 。 lin2 hua1 chang2 si4 jin3 ， si4 ji4 se4 chang2 xin1 。
- huo4 xiang4 yan2 jian1 zuo4 ， xuan2 zhan1 jian4 gui4 lun2 。 sui1 ran2 shen1 chang4 yi4 ， que4 nian4 shi4 jian1 ren2 。
- wo3 jian4 chu1 jia1 ren2 ， zong3 ai4 chi1 jiu3 rou4 。 ci3 he2 shang4 tian1 tang2 ， que4 shen3 gui1 di4 yu4 。
- nian4 de2 liang3 juan4 jing1 ， qi1 ta1 dao4 chan2 su2 。 qi3 zhi1 chan2 su2 shi4 ， da4 you3 gen1 xing4 shu2 。
- wo3 jian4 wan2 dun4 ren2 ， deng1 xin1 zhu4 xu1 mi2 。 yi3 zi3 nie4 da4 shu4 ， yan1 zhi1 qi4 li4 wei1 。
- xue2 yao3 liang3 jing1 cai4 ， yan2 yu3 zu3 shi1 qi2 。 huo3 ji2 qiu2 chan4 hui3 ， cong2 jin1 zhe2 mo4 mi2 。
- ruo4 jian4 yue4 guang1 ming2 ， zhao4 zhu2 si4 tian1 xia4 。 yuan2 hui1 gua4 tai4 xu1 ， ying2 jing4 neng2 xiao1 sa3 。
- ren2 dao4 you3 kui1 ying2 ， wo3 jian4 wu2 shuai1 xie4 。 zhuang4 si4 mo2 ni2 zhu1 ， guang1 ming2 wu2 zhou4 ye4 。
- yu2 zhu4 wu2 fang1 suo3 ， pan2 bo2 wu2 wei2 li3 。 shi2 zhi4 nie4 pan2 shan1 ， huo4 wan2 xiang1 lin2 si4 。
- xun2 chang2 zhi3 shi4 xian2 ， yan2 bu4 gan1 ming2 li4 。 dong1 hai3 bian4 sang1 tian2 ， wo3 xin1 shui2 guan3 ni3 。
- zuo3 shou3 wo4 li2 zhu1 ， you4 shou3 zhi2 hui4 jian4 。 xian1 po4 wu2 ming2 zei2 ， shen2 zhu1 zi4 tu3 yan4 。
- shang1 jie1 yu2 chi1 ren2 ， tan1 ai4 na4 sheng1 yan4 。 yi2 duo4 san1 tu2 jian1 ， shi3 jue2 qian2 cheng2 xian3 。
- ban1 ruo4 jiu3 ling2 ling2 ， yin3 duo1 ren2 yi4 xing3 。 yu2 zhu4 tian1 tai2 shan1 ， fan2 yu2 na4 jian4 xing2 。
- chang2 you2 shen1 gu3 dong4 ， zhong1 bu4 zhu2 shi2 qing2 。 wu2 si1 yi4 wu2 lü4 ， wu2 ru3 ye3 wu2 rong2 。
- ping2 sheng1 he2 suo3 you1 ， ci3 shi4 sui2 yuan2 guo4 。 ri4 yue4 ru2 shi4 bo1 ， guang1 yin1 shi2 zhong1 huo3 。
- ren4 ta1 tian1 di4 yi2 ， wo3 chang4 yan2 zhong1 zuo4 。
- jie1 jian4 duo1 zhi1 han4 ， zhong1 ri4 wang3 yong4 xin1 。 qi2 lu4 cheng3 lou0 luo2 ， qi1 man4 yi2 qie4 ren2 。
- wei2 zuo4 di4 yu4 zi3 ， bu4 xiu1 lai2 shi4 yin1 。 hu1 er3 wu2 chang2 dao4 ， ding4 zhi1 luan4 fen1 fen1 。
- tiao2 tiao2 shan1 jing4 jun4 ， wan4 ren4 xian3 ai4 wei1 。 shi2 qiao2 mei2 tai2 lü4 ， shi2 jian4 bai2 yun2 fei1 。
- pu4 bu4 xuan2 ru2 lian4 ， yue4 ying3 luo4 tan2 hui1 。 geng4 deng1 hua2 ding3 shang4 ， you2 dai4 gu1 he4 qi1 。
- song1 yue4 leng3 sou1 sou1 ， pian4 pian4 yun2 xia2 qi3 。 ke1 za1 ji3 chong2 shan1 ， zong4 mu4 qian1 wan4 li3 。
- xi1 tan2 shui3 cheng2 cheng2 ， che4 di3 jing4 xiang1 si4 。 ke3 gui4 ling2 tai2 wu4 ， qi1 bao3 mo4 neng2 bi3 。
- shi4 you3 duo1 jie3 ren2 ， yu2 chi1 xue2 xian2 wen2 。 bu4 you1 dang1 lai2 guo3 ， wei2 zhi1 zao4 e4 yin1 。
- jian4 fo2 bu4 jie3 li3 ， du3 seng1 bei4 sheng1 chen1 。 wu3 ni4 shi2 e4 bei4 ， san1 du2 yi3 wei2 lin2 。
- si3 qu4 ru4 di4 yu4 ， wei4 you3 chu1 tou2 chen2 。
- ren2 sheng1 fu2 shi4 zhong1 ， ge4 ge4 yuan4 fu4 gui4 。 gao1 tang2 che1 ma3 duo1 ， yi4 hu1 bai3 nuo4 zhi4 。
- tun1 bing4 tian2 di4 zhai2 ， zhun3 ni3 cheng2 hou4 si4 。 wei4 yu2 qi1 shi2 qiu1 ， bing1 xiao1 wa3 jie3 qu4 。
- shui3 jin4 ni2 dan4 wan2 ， si1 liang0 wu2 dao4 li3 。 fu2 ou1 meng4 huan4 shen1 ， bai3 nian2 neng2 ji3 ji3 。
- bu4 jie3 xi4 si1 wei2 ， jiang1 yan2 chang2 bu4 si3 。 zhu1 bao1 lei3 qian1 jin1 ， liu2 jiang1 yu3 qi1 zi3 。
- yun2 lin2 zui4 you1 qi1 ， bang4 jian4 zhen3 yue4 xi1 。 song1 fu2 pan2 tuo2 shi2 ， gan1 quan2 yong3 qi1 qi1 。
- jing4 zuo4 pian1 jia1 li4 ， xu1 yan2 meng2 wu4 mi2 。 yi2 ran2 ju1 qi4 di4 ， ri4 。
- ke3 xiao4 shi4 lin2 quan2 ， shu4 li3 shao3 ren2 yan1 。 yun2 cong2 yan2 zhang4 qi3 ， pu4 bu4 shui3 chan2 chan2 。
- yuan2 ti2 chang4 dao4 qu3 ， hu3 xiao4 chu1 ren2 jian1 。 song1 feng1 qing1 sa4 sa4 ， niao3 yu3 sheng1 guan1 guan1 。
- du2 bu4 rao4 shi2 jian4 ， gu1 zhi4 shang4 feng1 luan2 。 shi2 zuo4 pan2 tuo2 shi2 ， yan3 yang3 pan1 luo2 yan2 。
- yao2 wang4 cheng2 huang2 chu4 ， wei2 wen2 nao4 xuan1 xuan1 。

## 注释

## 译文

## 赏析
