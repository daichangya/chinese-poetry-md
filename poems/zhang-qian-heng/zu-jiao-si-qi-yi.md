---
id: zhang-qian-heng-zu-jiao-si-qi-yi
title: 祖教寺  其一
titlePinyin: zu3 jiao4 si4     qi2 yi1
titleSlug: zu-jiao-si-qi-yi
author: 章谦亨
authorPinyin: zhang1 qian1 heng1
authorSlug: zhang-qian-heng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出郭寻芳作野行，岩高墅旷水流声。
- 草亭日午鹦啼巧，竹院更深月色明。
- 宝殿鳞鳞章佛界，珠帘卷卷向山清。
- 悠然一榻浑无梦，时有溪声枕外生。

## 拼音
- chu1 guo1 xun2 fang1 zuo4 ye3 xing2 ， yan2 gao1 shu4 kuang4 shui3 liu2 sheng1 。
- cao3 ting2 ri4 wu3 ying1 ti2 qiao3 ， zhu2 yuan4 geng4 shen1 yue4 se4 ming2 。
- bao3 dian4 lin2 lin2 zhang1 fo2 jie4 ， zhu1 lian2 juan4 juan4 xiang4 shan1 qing1 。
- you1 ran2 yi2 ta4 hun2 wu2 meng4 ， shi2 you3 xi1 sheng1 zhen3 wai4 sheng1 。

## 注释

## 译文

## 赏析
