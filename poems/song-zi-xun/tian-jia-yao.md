---
id: song-zi-xun-tian-jia-yao
title: 田家谣
titlePinyin: tian2 jia1 yao2
titleSlug: tian-jia-yao
author: 宋自逊
authorPinyin: song4 zi4 xun4
authorSlug: song-zi-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清溪遶山流，茅屋瞰溪住。
- 山田虽不多，荒年亦禾黍。
- 有园不栽花，但种桑与苎。
- 有儿只为农，不士不商旅。
- 老翁雪满头，煮茗相劳抚。
- 问我从何来，今将去何所。
- 日月如飞梭，人生几寒暑。
- 浮名底须求，求之亦何补。
- 我见贪名人，名成隔千古。
- 微利不足营，营之徒自苦。
- 我见嗜利人，甘作守钱虏。
- 青山冢累累，今古一抔土。
- 勉我勤归鞯，风雪岁云暮。
- 因作田家谣，备述老翁语。

## 拼音
- qing1 xi1 rao4 shan1 liu2 ， mao2 wu1 kan4 xi1 zhu4 。
- shan1 tian2 sui1 bu4 duo1 ， huang1 nian2 yi4 he2 shu3 。
- you3 yuan2 bu4 zai1 hua1 ， dan4 zhong3 sang1 yu3 zhu4 。
- you3 er2 zhi1 wei4 nong2 ， bu2 shi4 bu4 shang1 lü3 。
- lao3 weng1 xue3 man3 tou2 ， zhu3 ming2 xiang1 lao2 fu3 。
- wen4 wo3 cong2 he2 lai2 ， jin1 jiang1 qu4 he2 suo3 。
- ri4 yue4 ru2 fei1 suo1 ， ren2 sheng1 ji3 han2 shu3 。
- fu2 ming2 di3 xu1 qiu2 ， qiu2 zhi1 yi4 he2 bu3 。
- wo3 jian4 tan1 ming2 ren2 ， ming2 cheng2 ge2 qian1 gu3 。
- wei1 li4 bu4 zu2 ying2 ， ying2 zhi1 tu2 zi4 ku3 。
- wo3 jian4 shi4 li4 ren2 ， gan1 zuo4 shou3 qian2 lu3 。
- qing1 shan1 zhong3 lei4 lei4 ， jin1 gu3 yi4 pou2 tu3 。
- mian3 wo3 qin2 gui1 jian1 ， feng1 xue3 sui4 yun2 mu4 。
- yin1 zuo4 tian2 jia1 yao2 ， bei4 shu4 lao3 weng1 yu3 。

## 注释

## 译文

## 赏析
