---
id: song-zi-xun-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 宋自逊
authorPinyin: song4 zi4 xun4
authorSlug: song-zi-xun
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 贺新郎
---
## 正文
- 灵鹊桥初就。
- 记迢迢、重湖风浪，去年时候。
- 岁月不留人易老，万事茫茫宇宙。
- 但独对、西风搔首。
- 巧拙岂关今夕事，奈痴儿、呆女流传谬。
- 添话柄，柳州柳。
- 道人识破灰心久。
- 只好风、凉月佳时，疏狂如旧。
- 休笑双星经岁别，人到中年已后。
- 云雨梦、可曾常有。
- 雪藕调冰花熏茗，正梧桐、雨过新凉透。
- 且随分，一杯酒。

## 拼音
- ling2 que4 qiao2 chu1 jiu4 。
- ji4 tiao2 tiao2 、 zhong4 hu2 feng1 lang4 ， qu4 nian2 shi2 hou4 。
- sui4 yue4 bu4 liu2 ren2 yi4 lao3 ， wan4 shi4 mang2 mang2 yu3 zhou4 。
- dan4 du2 dui4 、 xi1 feng1 sao1 shou3 。
- qiao3 zhuo1 qi3 guan1 jin1 xi1 shi4 ， nai4 chi1 er2 、 dai1 nü3 liu2 chuan2 miu4 。
- tian1 hua4 bing3 ， liu3 zhou1 liu3 。
- dao4 ren2 shi2 po4 hui1 xin1 jiu3 。
- zhi3 hao3 feng1 、 liang2 yue4 jia1 shi2 ， shu1 kuang2 ru2 jiu4 。
- xiu1 xiao4 shuang1 xing1 jing1 sui4 bie2 ， ren2 dao4 zhong1 nian2 yi3 hou4 。
- yun2 yu3 meng4 、 ke3 ceng2 chang2 you3 。
- xue3 ou3 tiao2 bing1 hua1 xun1 ming2 ， zheng4 wu2 tong2 、 yu3 guo4 xin1 liang2 tou4 。
- qie3 sui2 fen1 ， yi4 bei1 jiu3 。

## 注释

## 译文

## 赏析
