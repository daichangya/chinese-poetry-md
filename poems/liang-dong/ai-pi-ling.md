---
id: liang-dong-ai-pi-ling
title: 哀毘陵
titlePinyin: ai1 pi2 ling2
titleSlug: ai-pi-ling
author: 梁栋
authorPinyin: liang2 dong4
authorSlug: liang-dong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荆溪水腥泊船早，落日无人行古道。
- 髑髅有眼不识春，东风吹出青青草。
- 荒基犹认是人家，败栅曾将当城堡。
- 当时压境兵百万，不脱靴尖堪蹴倒。
- 短兵相接逾四旬，毒手尊拳日攻讨。
- 内储外援两消沈，一缕人心坚自保。
- 孤臣守土轻性命，赤子效死涂肝脑。
- 朝廷有爵愧降附，幽壤无恩泽枯槁。
- 愿笺司命录英雄，收拾忠魂畀穹昊。

## 拼音
- jing1 xi1 shui3 xing1 bo2 chuan2 zao3 ， luo4 ri4 wu2 ren2 xing2 gu3 dao4 。
- du2 lou2 you3 yan3 bu4 shi2 chun1 ， dong1 feng1 chui1 chu1 qing1 qing1 cao3 。
- huang1 ji1 you2 ren4 shi4 ren2 jia1 ， bai4 shan1 ceng2 jiang1 dang1 cheng2 bao3 。
- dang1 shi2 ya1 jing4 bing1 bai3 wan4 ， bu4 tuo1 xue1 jian1 kan1 cu4 dao3 。
- duan3 bing1 xiang1 jie1 yu2 si4 xun2 ， du2 shou3 zun1 quan2 ri4 gong1 tao3 。
- nei4 chu3 wai4 yuan2 liang3 xiao1 shen3 ， yi4 lü3 ren2 xin1 jian1 zi4 bao3 。
- gu1 chen2 shou3 tu3 qing1 xing4 ming4 ， chi4 zi3 xiao4 si3 tu2 gan1 nao3 。
- chao2 ting2 you3 jue2 kui4 jiang4 fu4 ， you1 rang3 wu2 en1 ze2 ku1 gao3 。
- yuan4 jian1 si1 ming4 lu4 ying1 xiong2 ， shou1 shi2 zhong1 hun2 bi4 qiong2 hao4 。

## 注释

## 译文

## 赏析
