---
id: fang-hui-gai-bai-yun-an-shu-yu-wei-li-dao-da
title: 改白云庵疏语为李道大
titlePinyin: gai3 bai2 yun2 an1 shu1 yu3 wei4 li3 dao4 da4
titleSlug: gai-bai-yun-an-shu-yu-wei-li-dao-da
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔有隠君子，中年洛阳居。
- 击壤歌太平，洛人为结庐。
- 名曰安乐窝，花间行小车。
- 昔有贤宰相，退休寓洛都。
- 心乎爱此老，卜邻同里闾。
- 买园广其宅，至今传画图。
- 贤宰富彦国，隠君邵尧夫。
- 走也非隠君，贤宰今不无。
- 草草白云庵，隙地日自锄。
- 欲筑三两亭，冠盖延朋徒。
- 劝君可绿蚁，揣己无青蚨。
- 解剑肯指廪，芳名宜大书。

## 拼音
- xi1 you3 yin3 jun1 zi3 ， zhong1 nian2 luo4 yang2 ju1 。
- ji1 rang3 ge1 tai4 ping2 ， luo4 ren2 wei2 jie2 lu2 。
- ming2 yue1 an1 le4 wo1 ， hua1 jian1 xing2 xiao3 che1 。
- xi1 you3 xian2 zai3 xiang4 ， tui4 xiu1 yu4 luo4 dou1 。
- xin1 hu1 ai4 ci3 lao3 ， bu3 lin2 tong2 li3 lü2 。
- mai3 yuan2 guang3 qi2 zhai2 ， zhi4 jin1 chuan2 hua4 tu2 。
- xian2 zai3 fu4 yan4 guo2 ， yin3 jun1 shao4 yao2 fu1 。
- zou3 ye3 fei1 yin3 jun1 ， xian2 zai3 jin1 bu4 wu2 。
- cao3 cao3 bai2 yun2 an1 ， xi4 di4 ri4 zi4 chu2 。
- yu4 zhu4 san1 liang3 ting2 ， guan1 gai4 yan2 peng2 tu2 。
- quan4 jun1 ke3 lü4 yi3 ， chuai1 ji3 wu2 qing1 fu2 。
- jie3 jian4 ken3 zhi3 lin3 ， fang1 ming2 yi2 da4 shu1 。

## 注释

## 译文

## 赏析
