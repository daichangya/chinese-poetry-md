---
id: fang-hui-yi-wo-er-shou-ge-san-shi-yun-qi-er
title: 忆我二首各三十韵  其二
titlePinyin: yi4 wo3 er4 shou3 ge4 san1 shi2 yun4     qi2 er4
titleSlug: yi-wo-er-shou-ge-san-shi-yun-qi-er
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆我弱甫冠，束书如钱塘。
- 中兴百廿载，行都滋浩穰。
- 虽已劣干淳，尚可云小康。
- 巴蜀骇破碎，淮襄传扰攘。
- 腹心辇毂地，按堵如故常。
- 于时数万士，云集升上庠。
- 草茅起穷谷，拭目观国光。
- 出门不识路，天街何其长。
- 侠士剧燕赵，佳人□姬姜。
- 五鼓夜灯烛，万楼春丝簧。
- 吴米白如雪，奚啻千斯仓。
- 缥缈湖山间，画船娇红粧。
- 六桥杨柳岸，荷花云水乡。
- 四时无不宜，莫若僧夏凉。
- 小儒苦乏赀，冷眼看豪强。
- 托迹朝士馆，窃睨鹓鹭行。
- 台评或非是，庙论有不臧。
- 相与读邸报，愤闷填中肠。
- 侥幸江汉静，奸凶殛炎荒。
- 礼闱采刍言，始得伸名场。
- 岂谓边功相，曾不监彼狂。
- 骄淫无比伦，虐毒尤披猖。
- 未闻古天子，买田自置庄。
- 群小附鬼蜮，国脉内已戕。
- 虱臣颇有胆，四被言者章。
- 最后得拜疏，逋诛逃维扬。
- 万古木绵庵，不愧赵韩王。
- 草茂复古殿，雨淋集贤堂。
- 青史孰可□，念此心神伤。
- 焉得陆士衡，复与作辨亡。

## 拼音
- yi4 wo3 ruo4 fu3 guan1 ， shu4 shu1 ru2 qian2 tang2 。
- zhong1 xing1 bai3 nian4 zai3 ， xing2 dou1 zi1 hao4 rang2 。
- sui1 yi3 lie4 gan1 chun2 ， shang4 ke3 yun2 xiao3 kang1 。
- ba1 shu3 hai4 po4 sui4 ， huai2 xiang1 chuan2 rao3 rang3 。
- fu4 xin1 nian3 gu1 di4 ， an4 du3 ru2 gu4 chang2 。
- yu2 shi2 shu4 wan4 shi4 ， yun2 ji2 sheng1 shang4 xiang2 。
- cao3 mao2 qi3 qiong2 gu3 ， shi4 mu4 guan1 guo2 guang1 。
- chu1 men2 bu4 shi2 lu4 ， tian1 jie1 he2 qi2 chang2 。
- xia2 shi4 ju4 yan1 zhao4 ， jia1 ren2 □ ji1 jiang1 。
- wu3 gu3 ye4 deng1 zhu2 ， wan4 lou2 chun1 si1 huang2 。
- wu2 mi3 bai2 ru2 xue3 ， xi1 chi4 qian1 si1 cang1 。
- piao1 miao3 hu2 shan1 jian1 ， hua4 chuan2 jiao1 hong2 zhuang1 。
- liu4 qiao2 yang2 liu3 an4 ， he2 hua1 yun2 shui3 xiang1 。
- si4 shi2 wu2 bu4 yi2 ， mo4 ruo4 seng1 xia4 liang2 。
- xiao3 ru2 ku3 fa2 zi1 ， leng3 yan3 kan4 hao2 qiang2 。
- tuo1 ji4 chao2 shi4 guan3 ， qie4 ni4 yuan1 lu4 xing2 。
- tai2 ping2 huo4 fei1 shi4 ， miao4 lun4 you3 bu4 zang1 。
- xiang1 yu3 du2 di3 bao4 ， fen4 men1 tian2 zhong1 chang2 。
- jiao3 xing4 jiang1 han4 jing4 ， jian1 xiong1 ji2 yan2 huang1 。
- li3 wei2 cai3 chu2 yan2 ， shi3 de2 shen1 ming2 chang3 。
- qi3 wei4 bian1 gong1 xiang1 ， ceng2 bu4 jian1 bi3 kuang2 。
- jiao1 yin2 wu2 bi3 lun2 ， nüe4 du2 you2 pi1 chang1 。
- wei4 wen2 gu3 tian1 zi3 ， mai3 tian2 zi4 zhi4 zhuang1 。
- qun2 xiao3 fu4 gui3 yu4 ， guo2 mai4 nei4 yi3 qiang1 。
- shi1 chen2 po1 you3 dan3 ， si4 bei4 yan2 zhe3 zhang1 。
- zui4 hou4 de2 bai4 shu1 ， bu1 zhu1 tao2 wei2 yang2 。
- wan4 gu3 mu4 mian2 an1 ， bu2 kui4 zhao4 han2 wang2 。
- cao3 mao4 fu4 gu3 dian4 ， yu3 lin2 ji2 xian2 tang2 。
- qing1 shi3 shu2 ke3 □ ， nian4 ci3 xin1 shen2 shang1 。
- yan1 de2 lu4 shi4 heng2 ， fu4 yu3 zuo4 bian4 wang2 。

## 注释

## 译文

## 赏析
