---
id: fang-hui-zeng-ye-zong-gui-yi-shan
title: 赠叶宗贵一山
titlePinyin: zeng4 ye4 zong1 gui4 yi4 shan1
titleSlug: zeng-ye-zong-gui-yi-shan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一山叶翁七十二，齿牙秃缺面不媚。
- 忽然袖诗叩我门，偏贝畴能办兹事。
- 才德岂关貌妍丑，西子□□孟光腻。
- 三十年许旧相识，翁摄官霅我半刺。
- 兵销甲解各不死，我尝作郡翁弗至。
- 鸿翔燕蛰蓬飘风，会合良难别离易。
- 往不可追来叵测，人生恍惚如梦寐。
- 邂逅尚肯匡解颐，当为酒楼谋一醉。
- 双台方叟七十六，二十七霜绝俸禄。
- 幸与陵阳牟先生，丁亥同生共星宿。
- 先生擘笺介翁来，笔势云烟字珠玉。
- 翁索我诗纸七尺，见示诸公诗一轴。
- 孟能静吟我所畏，赵子昂写我所服。
- 我诗初学张文潜，晚悟后山拜山谷。
- 颇通大道合自然，拙朴有余巧不足。
- 近世后生宗许浑，可谓谚云狗尾续。
- 至当之论天地中，不可违异必合同。
- 诗自明良赓歌起，以至孔删雅颂风。
- 苏李曹陶唐甫白，庆历元祐干淳宗。
- 是为四始大正派，姓名太阳烛天红。
- 轲死不传忽复传，道学一灯垂天穷。
- 二程张子之所得，南渡前有濂溪翁。
- 何人实编道命录，南渡后有张宣公，南渡后有朱文公。
- 学诗本是一小艺，彼哉自谓晚唐夜雨鸣秋蛬。

## 拼音
- yi4 shan1 ye4 weng1 qi1 shi2 er4 ， chi3 ya2 tu1 que1 mian4 bu2 mei4 。
- hu1 ran2 xiu4 shi1 kou4 wo3 men2 ， pian1 bei4 chou2 neng2 ban4 zi1 shi4 。
- cai2 de2 qi3 guan1 mao4 yan2 chou3 ， xi1 zi3 □ □ meng4 guang1 ni4 。
- san1 shi2 nian2 xu3 jiu4 xiang1 shi2 ， weng1 she4 guan1 zha4 wo3 ban4 ci4 。
- bing1 xiao1 jia3 jie3 ge4 bu4 si3 ， wo3 chang2 zuo4 jun4 weng1 fu2 zhi4 。
- hong2 xiang2 yan4 zhe2 peng2 piao1 feng1 ， hui4 he2 liang2 nan2 bie2 li2 yi4 。
- wang3 bu4 ke3 zhui1 lai2 po3 ce4 ， ren2 sheng1 huang3 hu1 ru2 meng4 mei4 。
- xie4 hou4 shang4 ken3 kuang1 jie3 yi2 ， dang1 wei4 jiu3 lou2 mou2 yi2 zui4 。
- shuang1 tai2 fang1 sou3 qi1 shi2 liu4 ， er4 shi2 qi1 shuang1 jue2 feng4 lu4 。
- xing4 yu3 ling2 yang2 mu4 xian1 sheng1 ， ding1 hai4 tong2 sheng1 gong4 xing1 xiu4 。
- xian1 sheng1 bo4 jian1 jie4 weng1 lai2 ， bi3 shi4 yun2 yan1 zi4 zhu1 yu4 。
- weng1 suo3 wo3 shi1 zhi3 qi1 chi3 ， jian4 shi4 zhu1 gong1 shi1 yi4 zhou2 。
- meng4 neng2 jing4 yin2 wo3 suo3 wei4 ， zhao4 zi3 ang2 xie3 wo3 suo3 fu2 。
- wo3 shi1 chu1 xue2 zhang1 wen2 qian2 ， wan3 wu4 hou4 shan1 bai4 shan1 gu3 。
- po1 tong1 da4 dao4 he2 zi4 ran2 ， zhuo1 pu3 you3 yu2 qiao3 bu4 zu2 。
- jin4 shi4 hou4 sheng1 zong1 xu3 hun2 ， ke3 wei4 yan4 yun2 gou3 wei3 xu4 。
- zhi4 dang1 zhi1 lun4 tian1 di4 zhong1 ， bu4 ke3 wei2 yi4 bi4 he2 tong0 。
- shi1 zi4 ming2 liang2 geng1 ge1 qi3 ， yi3 zhi4 kong3 shan1 ya3 song4 feng1 。
- su1 li3 cao2 tao2 tang2 fu3 bai2 ， qing4 li4 yuan2 you4 gan1 chun2 zong1 。
- shi4 wei4 si4 shi3 da4 zheng4 pai4 ， xing4 ming2 tai4 yang2 zhu2 tian1 hong2 。
- ke1 si3 bu4 chuan2 hu1 fu4 chuan2 ， dao4 xue2 yi4 deng1 chui2 tian1 qiong2 。
- er4 cheng2 zhang1 zi3 zhi1 suo3 de2 ， nan2 du4 qian2 you3 lian2 xi1 weng1 。
- he2 ren2 shi2 bian1 dao4 ming4 lu4 ， nan2 du4 hou4 you3 zhang1 xuan1 gong1 ， nan2 du4 hou4 you3 zhu1 wen2 gong1 。
- xue2 shi1 ben3 shi4 yi4 xiao3 yi4 ， bi3 zai1 zi4 wei4 wan3 tang2 ye4 yu3 ming2 qiu1 qiong2 。

## 注释

## 译文

## 赏析
