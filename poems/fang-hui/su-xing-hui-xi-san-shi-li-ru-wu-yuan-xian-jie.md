---
id: fang-hui-su-xing-hui-xi-san-shi-li-ru-wu-yuan-xian-jie
title: 溯行回溪三十里入婺源县界
titlePinyin: su4 xing2 hui2 xi1 san1 shi2 li3 ru4 wu4 yuan2 xian4 jie4
titleSlug: su-xing-hui-xi-san-shi-li-ru-wu-yuan-xian-jie
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 军马所不到，大山夹长谷。
- 千载几离乱，不知有杀戮。
- 鸡犬何晏然，未羡鄠杜曲。
- 连林望不极，春晚蓊以绿。
- 其大至如椽，谓之猫头竹。
- 苦竹尤清严，翠葆森矗矗。
- 厥土最宜杉，弥岭亘冈麓。
- 种杉二十年，儿女婚嫁足。
- 杉杪以樊圃，杉皮以覆屋。
- 猪圈及牛栅，无不用杉木。
- 联筏下浙河，善价不轻鬻。
- 山高高至天，𦶟灰艺畬粟。
- 又有茗荈利，商贩给南北。
- 忧旱不忧潦，脱如岁不熟。
- 蕨萁与葛粉，槌捣代糜粥。
- 岂若水乡人，动至售骨肉。
- 丑陋羞冶容，健寿由寡欲。
- 定非私此邑，大言夸美俗。
- 行脚遍海内，久久寓辇毂。
- 万端堕奸欺，往事杯水覆。
- 曷不归乎来，于此擅幽独。
- 崎岖荦确间，数步一匍匐。
- 犹胜见贵公，膝行受耻辱。
- 寒泉洗尘心，怪石醒醉目。
- 野叟茅庐边，买邻愿兹卜。

## 拼音
- jun1 ma3 suo3 bu2 dao4 ， da4 shan1 jia2 chang2 gu3 。
- qian1 zai3 ji3 li2 luan4 ， bu4 zhi1 you3 sha1 lu4 。
- ji1 quan3 he2 yan4 ran2 ， wei4 xian4 hu4 du4 qu3 。
- lian2 lin2 wang4 bu4 ji2 ， chun1 wan3 weng3 yi3 lü4 。
- qi2 da4 zhi4 ru2 chuan2 ， wei4 zhi1 mao1 tou2 zhu2 。
- ku3 zhu2 you2 qing1 yan2 ， cui4 bao3 sen1 chu4 chu4 。
- jue2 tu3 zui4 yi2 shan1 ， mi2 ling3 gen4 gang1 lu4 。
- zhong3 shan1 er4 shi2 nian2 ， er2 nü3 hun1 jia4 zu2 。
- shan1 miao3 yi3 fan2 pu3 ， shan1 pi2 yi3 fu4 wu1 。
- zhu1 juan4 ji2 niu2 shan1 ， wu2 bu2 yong4 sha1 mu4 。
- lian2 fa2 xia4 zhe4 he2 ， shan4 jia4 bu4 qing1 yu4 。
- shan1 gao1 gao1 zhi4 tian1 ， 𦶟 hui1 yi4 she1 su4 。
- you4 you3 ming2 chuan3 li4 ， shang1 fan4 gei3 nan2 bei3 。
- you1 han4 bu4 you1 liao2 ， tuo1 ru2 sui4 bu4 shu2 。
- jue2 qi2 yu3 ge3 fen3 ， chui2 dao3 dai4 mi2 zhou1 。
- qi3 ruo4 shui3 xiang1 ren2 ， dong4 zhi4 shou4 gu3 rou4 。
- chou3 lou4 xiu1 ye3 rong2 ， jian4 shou4 you2 gua3 yu4 。
- ding4 fei1 si1 ci3 yi4 ， da4 yan2 kua1 mei3 su2 。
- xing2 jiao3 bian4 hai3 nei4 ， jiu3 jiu3 yu4 nian3 gu1 。
- wan4 duan1 duo4 jian1 qi1 ， wang3 shi4 bei1 shui3 fu4 。
- he2 bu4 gui1 hu1 lai2 ， yu2 ci3 shan4 you1 du2 。
- qi2 qu1 luo4 que4 jian1 ， shu4 bu4 yi4 pu2 fu2 。
- you2 sheng4 jian4 gui4 gong1 ， xi1 xing2 shou4 chi3 ru3 。
- han2 quan2 xi3 chen2 xin1 ， guai4 shi2 xing3 zui4 mu4 。
- ye3 sou3 mao2 lu2 bian1 ， mai3 lin2 yuan4 zi1 bu3 。

## 注释

## 译文

## 赏析
