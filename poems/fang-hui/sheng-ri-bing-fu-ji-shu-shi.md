---
id: fang-hui-sheng-ri-bing-fu-ji-shu-shi
title: 生日病腹疾书事
titlePinyin: sheng1 ri4 bing4 fu4 ji2 shu1 shi4
titleSlug: sheng-ri-bing-fu-ji-shu-shi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年六十二，弃官八年矣。
- 生世业已休，来日凛无几。
- 孰谓尝作郡，旦暮窘薪米。
- 少时颇豪宕，晚乃穷如此。
- 此事非所忧，所忧学业圮。
- 孤卧仅一榻，疾读动千纸。
- 积迷如望洋，顿悟不违咫。
- 深井朱夏寒，自汲洗手水。
- 心更洁于手，时以理趣洗。
- 平生大缪误，岂不习经史。
- 搜览浪该博，著述堕浮靡。
- 诗虽稍得名，往往语多绮。
- 夙愆奚庸追，旧嗜差可止。
- 回车遵大路，千圣同一轨。
- 兹晨记吾降，益复感髪齿。
- 忽虚苦下泄，乍实结中痞。
- 道在果何惧，朝闻夕可死。
- 朋友挟壶酒，卒爵强告旨。
- 敦笃谢亲姻，辑睦頼邻里。
- 人情不容拒，羔雁间豆篚。
- 酢宾有故常，勿药姑少俟。
- 清庖作汤餠，沾丐儿女子。
- 菲馔彻馂余，稍亦及仆使。
- 老夫且伏枕，万事莫挂耳。
- 处约犹处乐，可不省诸己。
- 俗竞徒朵颐，退修宁贲趾。
- 幼者日以长，衰迈斯可揣。
- 要令百禩后，知有老居士。

## 拼音
- jin1 nian2 liu4 shi2 er4 ， qi4 guan1 ba1 nian2 yi3 。
- sheng1 shi4 ye4 yi3 xiu1 ， lai2 ri4 lin3 wu2 ji3 。
- shu2 wei4 chang2 zuo4 jun4 ， dan4 mu4 jiong3 xin1 mi3 。
- shao3 shi2 po1 hao2 dang4 ， wan3 nai3 qiong2 ru2 ci3 。
- ci3 shi4 fei1 suo3 you1 ， suo3 you1 xue2 ye4 pi3 。
- gu1 wo4 jin3 yi2 ta4 ， ji2 du2 dong4 qian1 zhi3 。
- ji1 mi2 ru2 wang4 yang2 ， dun4 wu4 bu4 wei2 zhi3 。
- shen1 jing3 zhu1 xia4 han2 ， zi4 ji2 xi3 shou3 shui3 。
- xin1 geng4 jie2 yu2 shou3 ， shi2 yi3 li3 qu4 xi3 。
- ping2 sheng1 da4 miu4 wu4 ， qi3 bu4 xi2 jing1 shi3 。
- sou1 lan3 lang4 gai1 bo2 ， zhu4 shu4 duo4 fu2 mi2 。
- shi1 sui1 shao1 de2 ming2 ， wang3 wang3 yu3 duo1 qi3 。
- su4 qian1 xi1 yong1 zhui1 ， jiu4 shi4 cha4 ke3 zhi3 。
- hui2 che1 zun1 da4 lu4 ， qian1 sheng4 tong2 yi4 gui3 。
- zi1 chen2 ji4 wu2 jiang4 ， yi4 fu4 gan3 fa4 chi3 。
- hu1 xu1 ku3 xia4 xie4 ， zha4 shi2 jie2 zhong1 pi3 。
- dao4 zai4 guo3 he2 ju4 ， chao2 wen2 xi1 ke3 si3 。
- peng2 you3 xie2 hu2 jiu3 ， zu2 jue2 qiang2 gao4 zhi3 。
- dun1 du3 xie4 qin1 yin1 ， ji2 mu4 lai4 lin2 li3 。
- ren2 qing2 bu4 rong2 ju4 ， gao1 yan4 jian1 dou4 fei3 。
- cu4 bin1 you3 gu4 chang2 ， wu4 yao4 gu1 shao3 si4 。
- qing1 pao2 zuo4 tang1 bing3 ， zhan1 gai4 er2 nü3 zi3 。
- fei1 zhuan4 che4 jun4 yu2 ， shao1 yi4 ji2 pu2 shi3 。
- lao3 fu1 qie3 fu2 zhen3 ， wan4 shi4 mo4 gua4 er3 。
- chu4 yue1 you2 chu4 le4 ， ke3 bu4 sheng3 zhu1 ji3 。
- su2 jing4 tu2 duo3 yi2 ， tui4 xiu1 ning2 ben1 zhi3 。
- you4 zhe3 ri4 yi3 chang2 ， shuai1 mai4 si1 ke3 chuai1 。
- yao4 ling4 bai3 si4 hou4 ， zhi1 you3 lao3 ju1 shi4 。

## 注释

## 译文

## 赏析
