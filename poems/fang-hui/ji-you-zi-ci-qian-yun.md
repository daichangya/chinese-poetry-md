---
id: fang-hui-ji-you-zi-ci-qian-yun
title: 记游自次前韵
titlePinyin: ji4 you2 zi4 ci4 qian2 yun4
titleSlug: ji-you-zi-ci-qian-yun
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百岁十分过七分，侥幸古来所希有。
- 寻壑经丘讵得知，揣谓偷闲问花柳。
- 未暇扶杖支疲癃，每羞照镜现老丑。
- 商洛隠遁似辈行，幽并游侠岂朋耦。
- 朝哦雅什讽骚些，夜玩易爻测玄首。
- 焚膏空余冰檗心，补衮不到犁锄手。
- 惊思此生如掣电，昨日黄童今白叟。
- 炙眉折肱了不悔，爱评文字判是否。
- 包藏彼且城府深，骾直我乃肺肝呕。
- 尔来何止师左次，三十六策上策走。
- 况如韩子生之辰，牛奋其角箕张口。
- 梯冲百道公输攻，一默不答坚墨守。
- 城西俊游小不忍，焉能轩左复轾右。
- 兰亭梓泽座有人，足与德功参不朽。
- 是日已尝谷雨茶，是岁木星守南斗。
- 是集举杯各见釂，浅量可能一敌九。
- 坐视喧哗醉愈恭，不记俎奇忘豆偶。
- 麦熟在即曲糵富，更愿所至可赊酒。
- 情怀坦荡尚真率，滋味淡薄保长久。
- 宁从散人盟狎鸥，勿作功臣烹走狗。

## 拼音
- bai3 sui4 shi2 fen1 guo4 qi1 fen1 ， jiao3 xing4 gu3 lai2 suo3 xi1 you3 。
- xun2 he4 jing1 qiu1 ju4 de2 zhi1 ， chuai1 wei4 tou1 xian2 wen4 hua1 liu3 。
- wei4 xia2 fu2 zhang4 zhi1 pi2 long2 ， mei3 xiu1 zhao4 jing4 xian4 lao3 chou3 。
- shang1 luo4 yin3 dun4 si4 bei4 xing2 ， you1 bing4 you2 xia2 qi3 peng2 ou3 。
- chao2 o4 ya3 shen2 feng3 sao1 xie1 ， ye4 wan2 yi4 yao2 ce4 xuan2 shou3 。
- fen2 gao1 kong4 yu2 bing1 bo4 xin1 ， bu3 gun3 bu2 dao4 li2 chu2 shou3 。
- jing1 si1 ci3 sheng1 ru2 che4 dian4 ， zuo2 ri4 huang2 tong2 jin1 bai2 sou3 。
- zhi4 mei2 zhe2 gong1 le0 bu4 hui3 ， ai4 ping2 wen2 zi4 pan4 shi4 fou3 。
- bao1 cang2 bi3 qie3 cheng2 fu3 shen1 ， geng3 zhi2 wo3 nai3 fei4 gan1 ou3 。
- er3 lai2 he2 zhi3 shi1 zuo3 ci4 ， san1 shi2 liu4 ce4 shang4 ce4 zou3 。
- kuang4 ru2 han2 zi3 sheng1 zhi1 chen2 ， niu2 fen4 qi2 jiao3 ji1 zhang1 kou3 。
- ti1 chong1 bai3 dao4 gong1 shu1 gong1 ， yi2 mo4 bu4 da2 jian1 mo4 shou3 。
- cheng2 xi1 jun4 you2 xiao3 bu4 ren3 ， yan1 neng2 xuan1 zuo3 fu4 zhi4 you4 。
- lan2 ting2 zi3 ze2 zuo4 you3 ren2 ， zu2 yu3 de2 gong1 can1 bu4 xiu3 。
- shi4 ri4 yi3 chang2 gu3 yu3 cha2 ， shi4 sui4 mu4 xing1 shou3 nan2 dou4 。
- shi4 ji2 ju3 bei1 ge4 jian4 jiao4 ， qian3 liang2 ke3 neng2 yi4 di2 jiu3 。
- zuo4 shi4 xuan1 hua2 zui4 yu4 gong1 ， bu2 ji4 zu3 qi2 wang4 dou4 ou3 。
- mai4 shu2 zai4 ji2 qu3 nie4 fu4 ， geng4 yuan4 suo3 zhi4 ke3 she1 jiu3 。
- qing2 huai2 tan3 dang4 shang4 zhen1 lü4 ， zi1 wei4 dan4 bao2 bao3 zhang3 jiu3 。
- ning2 cong2 san4 ren2 meng2 xia2 ou1 ， wu4 zuo4 gong1 chen2 peng1 zou3 gou3 。

## 注释

## 译文

## 赏析
