---
id: fang-hui-hu-du-ting-guan-jiang-lang
title: 虎渡亭观江浪
titlePinyin: hu3 du4 ting2 guan1 jiang1 lang4
titleSlug: hu-du-ting-guan-jiang-lang
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风鼓大江，孰能度广陿。
- 似觉海东涛，顷刻上三硖。
- 兹辰当改火，每岁已衣裌。
- 岂意九派天，故絮未可匣。
- 北顾马当矶，西睨鸿宿夹。
- 雪浪欲沃城，无复一凫鸭。
- 钉缆虞岸裂，阁舫惧崖压。
- 天吴政尔骄，水伯讵敢狎。
- 津亭叹逝翁，衰鬓侧乌幍。
- 既昧升天行，亦缺缩地法。
- 故畴秧麦交，田事失锄锸。
- 儿曹岂不思，杳不寄书劄。
- 意所欲见人，久俟庚复甲。
- 音问苦辽缅，赀用迫空乏。
- 何当乘安流，平沙暮篙插。
- 归欤招白鸥，盟血尚可歃。

## 拼音
- chun1 feng1 gu3 da4 jiang1 ， shu2 neng2 du4 guang3 xia2 。
- si4 jue2 hai3 dong1 tao1 ， qing3 ke4 shang4 san1 xia2 。
- zi1 chen2 dang1 gai3 huo3 ， mei3 sui4 yi3 yi1 jia2 。
- qi3 yi4 jiu3 pai4 tian1 ， gu4 xu4 wei4 ke3 xia2 。
- bei3 gu4 ma3 dang1 ji1 ， xi1 ni4 hong2 su4 jia2 。
- xue3 lang4 yu4 wo4 cheng2 ， wu2 fu4 yi4 fu2 ya1 。
- ding1 lan3 yu2 an4 lie4 ， ge2 fang3 ju4 ya2 ya1 。
- tian1 wu2 zheng4 er3 jiao1 ， shui3 bo2 ju4 gan3 xia2 。
- jin1 ting2 tan4 shi4 weng1 ， shuai1 bin4 ce4 wu1 tao1 。
- ji4 mei4 sheng1 tian1 xing2 ， yi4 que1 suo1 di4 fa3 。
- gu4 chou2 yang1 mai4 jiao1 ， tian2 shi4 shi1 chu2 cha1 。
- er2 cao2 qi3 bu4 si1 ， yao3 bu2 ji4 shu1 zha1 。
- yi4 suo3 yu4 jian4 ren2 ， jiu3 si4 geng1 fu4 jia3 。
- yin1 wen4 ku3 liao2 mian3 ， zi1 yong4 po4 kong1 fa2 。
- he2 dang1 cheng2 an1 liu2 ， ping2 sha1 mu4 gao1 cha1 。
- gui1 yu2 zhao1 bai2 ou1 ， meng2 xue4 shang4 ke3 sha4 。

## 注释

## 译文

## 赏析
