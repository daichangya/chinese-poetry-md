---
id: fang-hui-guo-jia-xing-dao-zhong-jie-dai-si-ding-chou-shi-er-yue-fu-dai-yang-zhou--4f2c92a1
title: 过嘉兴道中接待寺丁丑十二月赴逮扬州遇雪留宿怆然有感
titlePinyin: guo4 jia1 xing1 dao4 zhong1 jie1 dai4 si4 ding1 chou3 shi2 er4 yue4 fu4 dai3 yang2 zhou1 yu4 xue3 liu2 su4 chuang4 ran2 you3 gan3
titleSlug: guo-jia-xing-dao-zhong-jie-dai-si-ding-chou-shi-er-yue-fu-dai-yang-zhou--4f2c92a1
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 畴昔留此寺，亦兹腊雪天。
- 天寒了不异，俯仰十一年。
- 是时尚守郡，赴逮趋淮壖。
- 不知坐何事，自省无尤愆。
- 家有屋几间，亦有数顷田。
- 书生未甚穷，不忧无酒钱。
- 事白夏至秋，然后得南旋。
- 即今身自由，幸已不属官。
- 客贫一物无，驾此如叶船。
- 四仆色常饥，况望酣与膻。
- 家人九霄外，何由致橐𫗴。
- 岂不亦念我，逢曲流馋涎。
- 我非不欲仕，危途畏𬯀颠。
- 势虽已窘迫，心终无忧煎。
- 新岁六十二，白髪被两肩。
- 尚堪屈此膝，跪起贵要前。
- 访旧非得已，谁当佐腰缠。
- 尅日可以归，小俟春牛鞭。

## 拼音
- chou2 xi1 liu2 ci3 si4 ， yi4 zi1 la4 xue3 tian1 。
- tian1 han2 le0 bu2 yi4 ， fu3 yang3 shi2 yi1 nian2 。
- shi4 shi2 shang4 shou3 jun4 ， fu4 dai3 qu1 huai2 ruan2 。
- bu4 zhi1 zuo4 he2 shi4 ， zi4 xing3 wu2 you2 qian1 。
- jia1 you3 wu1 ji3 jian1 ， yi4 you3 shu4 qing3 tian2 。
- shu1 sheng1 wei4 shen4 qiong2 ， bu4 you1 wu2 jiu3 qian2 。
- shi4 bai2 xia4 zhi4 qiu1 ， ran2 hou4 de2 nan2 xuan2 。
- ji2 jin1 shen1 zi4 you2 ， xing4 yi3 bu4 shu3 guan1 。
- ke4 pin2 yi2 wu4 wu2 ， jia4 ci3 ru2 ye4 chuan2 。
- si4 pu2 se4 chang2 ji1 ， kuang4 wang4 han1 yu3 shan1 。
- jia1 ren2 jiu3 xiao1 wai4 ， he2 you2 zhi4 tuo2 zhan1 。
- qi3 bu2 yi4 nian4 wo3 ， feng2 qu3 liu2 chan2 xian2 。
- wo3 fei1 bu2 yu4 shi4 ， wei1 tu2 wei4 ji1 dian1 。
- shi4 sui1 yi3 jiong3 po4 ， xin1 zhong1 wu2 you1 jian1 。
- xin1 sui4 liu4 shi2 er4 ， bai2 fa4 bei4 liang3 jian1 。
- shang4 kan1 qu1 ci3 xi1 ， gui4 qi3 gui4 yao4 qian2 。
- fang3 jiu4 fei1 dei3 yi3 ， shui2 dang1 zuo3 yao1 chan2 。
- kei1 ri4 ke3 yi3 gui1 ， xiao3 si4 chun1 niu2 bian1 。

## 注释

## 译文

## 赏析
