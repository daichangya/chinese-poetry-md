---
id: fang-hui-zeng-fang-tong-zi
title: 赠方童子
titlePinyin: zeng4 fang1 tong2 zi3
titleSlug: zeng-fang-tong-zi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我年五十九，门弧子垂左。
- 我今年七十，见子双髻鬌。
- 腹仅椰子大，贮书一何伙。
- 疾读建瓴水，响应炙车輠。
- 光怪蟠肺肠，不啻珠万颗。
- 小松三尺许，千丈气磊砢。
- 近笑韩氏子，瑟僩了细琐。
- 远笑陶翁儿，但解觅梨果。
- 我年如子时，记诵亦云颇。
- 举苕乃遗帚，一懒万事堕。
- 愿子于心田，及时勇耕播。
- 秋成敛精凿，糠粃勤筛簸。
- 子之名曰燧，此语本宰我。
- 拾旧新是图，学问甚改火。
- 字之曰又新，进业幸勿惰。
- 譬如万里途，幸已糇粮裹。
- 一旦辍于行，骏马同鳖跛。
- 近世文字繁，动辄百箧锁。
- 谁能发蠹鱼，丹铅拂埃堁。
- 手之而口之，五夜孤灯坐。
- 林下时思之，解衣盘薄臝。
- 六经四书外，一一与探揣。
- 鹏鲸大胾嘬，余子或螟蠃。
- 又新有如此，名世岂不可。
- 江之水汤汤，念子驾归舸。
- 溯源寻紫阳，子其正帆柁。

## 拼音
- wo3 nian2 wu3 shi2 jiu3 ， men2 hu2 zi3 chui2 zuo3 。
- wo3 jin1 nian2 qi1 shi2 ， jian4 zi3 shuang1 ji4 tuo3 。
- fu4 jin3 ye1 zi3 da4 ， zhu4 shu1 yi4 he2 huo3 。
- ji2 du2 jian4 ling2 shui3 ， xiang3 ying4 zhi4 che1 guo3 。
- guang1 guai4 pan2 fei4 chang2 ， bu2 chi4 zhu1 wan4 ke1 。
- xiao3 song1 san1 chi3 xu3 ， qian1 zhang4 qi4 lei3 luo3 。
- jin4 xiao4 han2 shi4 zi3 ， se4 xian4 le0 xi4 suo3 。
- yuan3 xiao4 tao2 weng1 er2 ， dan4 jie3 mi4 li2 guo3 。
- wo3 nian2 ru2 zi3 shi2 ， ji4 song4 yi4 yun2 po1 。
- ju3 tiao2 nai3 yi2 zhou3 ， yi4 lan3 wan4 shi4 duo4 。
- yuan4 zi3 yu2 xin1 tian2 ， ji2 shi2 yong3 geng1 bo1 。
- qiu1 cheng2 lian3 jing1 zao2 ， kang1 bi3 qin2 shai1 bo4 。
- zi3 zhi1 ming2 yue1 sui4 ， ci3 yu3 ben3 zai3 wo3 。
- shi2 jiu4 xin1 shi4 tu2 ， xue2 wen4 shen4 gai3 huo3 。
- zi4 zhi1 yue1 you4 xin1 ， jin4 ye4 xing4 wu4 duo4 。
- pi4 ru2 wan4 li3 tu2 ， xing4 yi3 hou2 liang2 guo3 。
- yi2 dan4 chuo4 yu2 xing2 ， jun4 ma3 tong2 bie1 bo3 。
- jin4 shi4 wen2 zi4 fan2 ， dong4 zhe2 bai3 qie4 suo3 。
- shui2 neng2 fa1 du4 yu2 ， dan1 qian1 fu2 ai1 ke4 。
- shou3 zhi1 er2 kou3 zhi1 ， wu3 ye4 gu1 deng1 zuo4 。
- lin2 xia4 shi2 si1 zhi1 ， jie3 yi1 pan2 bao2 luo3 。
- liu4 jing1 si4 shu1 wai4 ， yi1 yi1 yu3 tan4 chuai1 。
- peng2 jing1 da4 zi4 zuo1 ， yu2 zi3 huo4 ming2 luo3 。
- you4 xin1 you3 ru2 ci3 ， ming2 shi4 qi3 bu4 ke3 。
- jiang1 zhi1 shui3 tang1 tang1 ， nian4 zi3 jia4 gui1 ge3 。
- su4 yuan2 xun2 zi3 yang2 ， zi3 qi2 zheng4 fan1 tuo2 。

## 注释

## 译文

## 赏析
