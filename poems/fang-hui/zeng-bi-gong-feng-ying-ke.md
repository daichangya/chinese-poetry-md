---
id: fang-hui-zeng-bi-gong-feng-ying-ke
title: 赠笔工冯应科
titlePinyin: zeng4 bi3 gong1 feng2 ying4 ke1
titleSlug: zeng-bi-gong-feng-ying-ke
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世言善书不择笔，此物岂可不精择。
- 空弓难责养由射，快剑始堪孟贲击。
- 多钱而贾长袖舞，工良器利贵相得。
- 文房四宝拟四贤，最不易致管城伯。
- 乍可微钝勿太尖，又恐过肥宁少瘠。
- 一兔仅足成一枚，奈何攟束动𧥄𧥄。
- 氄毛乱毳纷交加，醉人蓬首髪不栉。
- 落腕当如画铁椎，顾乃蒌弱欠筋力。
- 山谷道人昔有取，诸葛鸡距异枣核。
- 长句哦赠林为之，余子徐偃似无骨。
- 上党华陵君家孙，苦心隠艺造玄极。
- 买非其人拂袖行，但取赏音不论直。
- 二毫三副及散卓，随意真行作波磔。
- 燕丹匕首付荆卿，血不濡缕笑空擿。
- 紫鸜鹆眼刷丝文，谁无端石与歙石。
- 奚李法传外诸孙，我亦尚有潘衡墨。
- 捣冰槌玉乌丝栏，百轴千筒动充斥。
- 惟有毛锥真强项，不受折简屡太息。
- 善书今谁第一人，冯应科笔今第一。

## 拼音
- shi4 yan2 shan4 shu1 bu4 ze2 bi3 ， ci3 wu4 qi3 ke3 bu4 jing1 ze2 。
- kong1 gong1 nan2 ze2 yang3 you2 she4 ， kuai4 jian4 shi3 kan1 meng4 ben1 ji1 。
- duo1 qian2 er2 jia3 chang2 xiu4 wu3 ， gong1 liang2 qi4 li4 gui4 xiang1 de2 。
- wen2 fang2 si4 bao3 ni3 si4 xian2 ， zui4 bu2 yi4 zhi4 guan3 cheng2 bo2 。
- zha4 ke3 wei1 dun4 wu4 tai4 jian1 ， you4 kong3 guo4 fei2 ning2 shao3 ji2 。
- yi2 tu4 jin3 zu2 cheng2 yi4 mei2 ， nai4 he2 jun4 shu4 dong4 𧥄 𧥄 。
- rong3 mao2 luan4 cui4 fen1 jiao1 jia1 ， zui4 ren2 peng2 shou3 fa4 bu2 zhi4 。
- luo4 wan4 dang1 ru2 hua4 tie3 zhui1 ， gu4 nai3 lou2 ruo4 qian4 jin1 li4 。
- shan1 gu3 dao4 ren2 xi1 you3 qu3 ， zhu1 ge3 ji1 ju4 yi4 zao3 he2 。
- chang2 ju4 o4 zeng4 lin2 wei4 zhi1 ， yu2 zi3 xu2 yan3 si4 wu2 gu3 。
- shang4 dang3 hua2 ling2 jun1 jia1 sun1 ， ku3 xin1 yin3 yi4 zao4 xuan2 ji2 。
- mai3 fei1 qi2 ren2 fu2 xiu4 xing2 ， dan4 qu3 shang3 yin1 bu2 lun4 zhi2 。
- er4 hao2 san1 fu4 ji2 san4 zhuo2 ， sui2 yi4 zhen1 xing2 zuo4 bo1 zhe2 。
- yan4 dan1 bi3 shou3 fu4 jing1 qing1 ， xue4 bu4 ru2 lü3 xiao4 kong1 ti1 。
- zi3 qu2 yu4 yan3 shua1 si1 wen2 ， shui2 wu2 duan1 shi2 yu3 xi1 shi2 。
- xi1 li3 fa3 chuan2 wai4 zhu1 sun1 ， wo3 yi4 shang4 you3 pan1 heng2 mo4 。
- dao3 bing1 chui2 yu4 wu1 si1 lan2 ， bai3 zhou2 qian1 tong3 dong4 chong1 chi4 。
- wei2 you3 mao2 zhui1 zhen1 qiang2 xiang4 ， bu2 shou4 zhe2 jian3 lü3 tai4 xi1 。
- shan4 shu1 jin1 shui2 di4 yi1 ren2 ， feng2 ying4 ke1 bi3 jin1 di4 yi1 。

## 注释

## 译文

## 赏析
