---
id: fang-hui-xi-zhao-bin-yang-yang-hua-fu-liang-er-liang-nu-hu-yin
title: 喜赵宾旸杨华父两儿两女互姻
titlePinyin: xi3 zhao4 bin1 yang2 yang2 hua2 fu4 liang3 er2 liang3 nü3 hu4 yin1
titleSlug: xi-zhao-bin-yang-yang-hua-fu-liang-er-liang-nu-hu-yin
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年役严陵，心服赵宾旸。
- 绝口不言贫，其气常扬扬。
- 一诵贯千古，一醉举百觞。
- 俗士或近之，白眼视昊苍。
- 包山何巍巍，子云孙姓杨。
- 江海一扁舟，倒屣倾侯王。
- 见人有疾病，赐以药饵良。
- 朋友负微过，责善尤谆详。
- 两翁我独识，非狷亦非狂。
- 两家结姻好，古道颜色光。
- 赵男与杨女，年向十五强。
- 一朝驰聘币，互写红笺长。
- 赵有五岁女，杨有五岁郎。
- 是日并纳采，酒雁填高堂。
- 两翁自为媒，两家门户当。
- 匪为门户当，芝兰同一香。
- 不羡积金璧，不受丰缣缃。
- 各喜所脔婿，诵书声琅琅。
- 已能临法帖，已解工诗章。
- 何惭昔羲之，坦腹双东床。

## 拼音
- shi2 nian2 yi4 yan2 ling2 ， xin1 fu2 zhao4 bin1 yang2 。
- jue2 kou3 bu4 yan2 pin2 ， qi2 qi4 chang2 yang2 yang2 。
- yi2 song4 guan4 qian1 gu3 ， yi2 zui4 ju3 bai3 shang1 。
- su2 shi4 huo4 jin4 zhi1 ， bai2 yan3 shi4 hao4 cang1 。
- bao1 shan1 he2 wei1 wei1 ， zi3 yun2 sun1 xing4 yang2 。
- jiang1 hai3 yi4 pian1 zhou1 ， dao3 xi3 qing1 hou2 wang2 。
- jian4 ren2 you3 ji2 bing4 ， ci4 yi3 yao4 er3 liang2 。
- peng2 you3 fu4 wei1 guo4 ， ze2 shan4 you2 zhun1 xiang2 。
- liang3 weng1 wo3 du2 shi2 ， fei1 juan4 yi4 fei1 kuang2 。
- liang3 jia1 jie2 yin1 hao3 ， gu3 dao4 yan2 se4 guang1 。
- zhao4 nan2 yu3 yang2 nü3 ， nian2 xiang4 shi2 wu3 qiang2 。
- yi4 chao2 chi2 pin4 bi4 ， hu4 xie3 hong2 jian1 chang2 。
- zhao4 you3 wu3 sui4 nü3 ， yang2 you3 wu3 sui4 lang2 。
- shi4 ri4 bing4 na4 cai3 ， jiu3 yan4 tian2 gao1 tang2 。
- liang3 weng1 zi4 wei4 mei2 ， liang3 jia1 men2 hu4 dang1 。
- fei3 wei4 men2 hu4 dang1 ， zhi1 lan2 tong2 yi4 xiang1 。
- bu2 xian4 ji1 jin1 bi4 ， bu2 shou4 feng1 jian1 xiang1 。
- ge4 xi3 suo3 luan2 xu4 ， song4 shu1 sheng1 lang2 lang2 。
- yi3 neng2 lin2 fa3 tie4 ， yi3 jie3 gong1 shi1 zhang1 。
- he2 can2 xi1 xi1 zhi1 ， tan3 fu4 shuang1 dong1 chuang2 。

## 注释

## 译文

## 赏析
