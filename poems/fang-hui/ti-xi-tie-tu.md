---
id: fang-hui-ti-xi-tie-tu
title: 题禊帖图
titlePinyin: ti2 xi4 tie1 tu2
titleSlug: ti-xi-tie-tu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 永和九年晋癸丑，禊帖至今家家有。
- 遗墨一纸出昭陵，摹本宇宙同不朽。
- 甲子循环十六周，甫近千岁未为久。
- 之字二十我谛观，谁绘此图夸妙手。
- 晋人之学吾能□，□以庄子为六经。
- 大同小异立议论，漆园遗意入兰亭。
- 七情静动应万事，一气聚散钟千形。
- 乐极必悲生必死，倏开忽阖风天萤。
- 岂不痛哉逸少语，畏怖生老病死苦。
- 掇拾释氏之绪余，惴惴其栗有如许。
- 颜瓢致乐悲安在，曾箦临死生焉□。
- 短中求长断斯文，翰墨高名万万古。

## 拼音
- yong3 he2 jiu3 nian2 jin4 gui3 chou3 ， xi4 tie1 zhi4 jin1 jia1 jia1 you3 。
- yi2 mo4 yi4 zhi3 chu1 zhao1 ling2 ， mo2 ben3 yu3 zhou4 tong2 bu4 xiu3 。
- jia3 zi3 xun2 huan2 shi2 liu4 zhou1 ， fu3 jin4 qian1 sui4 wei4 wei4 jiu3 。
- zhi1 zi4 er4 shi2 wo3 di4 guan1 ， shui2 hui4 ci3 tu2 kua1 miao4 shou3 。
- jin4 ren2 zhi1 xue2 wu2 neng2 □ ， □ yi3 zhuang1 zi3 wei4 liu4 jing1 。
- da4 tong2 xiao3 yi4 li4 yi4 lun4 ， qi1 yuan2 yi2 yi4 ru4 lan2 ting2 。
- qi1 qing2 jing4 dong4 ying4 wan4 shi4 ， yi2 qi4 ju4 san4 zhong1 qian1 xing2 。
- le4 ji2 bi4 bei1 sheng1 bi4 si3 ， shu1 kai1 hu1 he2 feng1 tian1 ying2 。
- qi3 bu2 tong4 zai1 yi4 shao3 yu3 ， wei4 bu4 sheng1 lao3 bing4 si3 ku3 。
- duo1 shi2 shi4 shi4 zhi1 xu4 yu2 ， zhui4 zhui4 qi2 li4 you3 ru2 xu3 。
- yan2 piao2 zhi4 le4 bei1 an1 zai4 ， ceng2 ze2 lin2 si3 sheng1 yan1 □ 。
- duan3 zhong1 qiu2 chang2 duan4 si1 wen2 ， han4 mo4 gao1 ming2 wan4 wan4 gu3 。

## 注释

## 译文

## 赏析
