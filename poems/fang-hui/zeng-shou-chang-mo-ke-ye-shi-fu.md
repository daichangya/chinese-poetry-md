---
id: fang-hui-zeng-shou-chang-mo-ke-ye-shi-fu
title: 赠寿昌墨客叶实甫
titlePinyin: zeng4 shou4 chang1 mo4 ke4 ye4 shi2 fu3
titleSlug: zeng-shou-chang-mo-ke-ye-shi-fu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人削竹以为笔，木板为方竹为策。
- 其字科斗或鸟迹，或篆或籀煤傅漆。
- 未有今人所谓墨，晋发汲冢尚可识。
- 地中间获钟鼎刻，文为之具未为极。
- 何其妙哉善摹画，束缚毫管备肸饰。
- 鹤眼凤咮凿湍石，黟楮剡藤捣成足。
- 松烟鱼胞和坚密，夸精鬬巧不遗力。
- 隶真行草最后出，万乃不能及古一。
- 有良弓矢无良射，器利工拙缪绳尺。
- 风颓俗降叹近日，四宝往往俱难得，尤艰得者墨一物。
- 燃𦶟膏脂磔桐实，非胶太燥则太溢。
- 高价玄圭诡苍璧，其实不直瓦与砾。
- 羲献不起欧褚毕，亦无李杜大诗伯。
- 颠倒吏牍冒儒籍，乳臭小儿仅甲乙。
- 苟且研磨暗窜易，奚李纵生惧称屈。
- 寿昌叶老独奇崛，陟阪涉涧负囊笈。
- 直笏圆丸动盈百，病风手试铜蟾滴。
- 潋滟龙光浮五色，便觉砚中轰霹雳。
- 金钱亦不过求索，但欲流名寄篇什。
- 噫嘻此一怪墨客，作书转送三叹息。
- 物有当黑不肯黑，事有当白不肯白。

## 拼音
- gu3 ren2 xiao1 zhu2 yi3 wei2 bi3 ， mu4 ban3 wei4 fang1 zhu2 wei4 ce4 。
- qi2 zi4 ke1 dou4 huo4 niao3 ji4 ， huo4 zhuan4 huo4 zhou4 mei2 fu4 qi1 。
- wei4 you3 jin1 ren2 suo3 wei4 mo4 ， jin4 fa1 ji2 zhong3 shang4 ke3 shi2 。
- di4 zhong1 jian1 huo4 zhong1 ding3 ke4 ， wen2 wei4 zhi1 ju4 wei4 wei4 ji2 。
- he2 qi2 miao4 zai1 shan4 mo2 hua4 ， shu4 fu4 hao2 guan3 bei4 xi1 shi4 。
- he4 yan3 feng4 zhou4 zao2 tuan1 shi2 ， yi1 chu3 yan3 teng2 dao3 cheng2 zu2 。
- song1 yan1 yu2 bao1 he2 jian1 mi4 ， kua1 jing1 dou4 qiao3 bu4 yi2 li4 。
- li4 zhen1 xing2 cao3 zui4 hou4 chu1 ， wan4 nai3 bu4 neng2 ji2 gu3 yi1 。
- you3 liang2 gong1 shi3 wu2 liang2 she4 ， qi4 li4 gong1 zhuo1 miu4 sheng2 chi3 。
- feng1 tui2 su2 jiang4 tan4 jin4 ri4 ， si4 bao3 wang3 wang3 ju4 nan2 de2 ， you2 jian1 de2 zhe3 mo4 yi2 wu4 。
- ran2 𦶟 gao1 zhi1 zhe2 tong2 shi2 ， fei1 jiao1 tai4 zao4 ze2 tai4 yi4 。
- gao1 jia4 xuan2 gui1 gui3 cang1 bi4 ， qi2 shi2 bu4 zhi2 wa3 yu3 li4 。
- xi1 xian4 bu4 qi3 ou1 chu3 bi4 ， yi4 wu2 li3 du4 da4 shi1 bo2 。
- dian1 dao3 li4 du2 mao4 ru2 ji2 ， ru3 chou4 xiao3 er2 jin3 jia3 yi3 。
- gou3 qie3 yan2 mo2 an4 cuan4 yi4 ， xi1 li3 zong4 sheng1 ju4 cheng1 qu1 。
- shou4 chang1 ye4 lao3 du2 qi2 jue2 ， zhi4 ban3 she4 jian4 fu4 nang2 ji2 。
- zhi2 hu4 yuan2 wan2 dong4 ying2 bai3 ， bing4 feng1 shou3 shi4 tong2 chan2 di1 。
- lian4 yan4 long2 guang1 fu2 wu3 se4 ， bian4 jue2 yan4 zhong1 hong1 pi1 li4 。
- jin1 qian2 yi4 bu2 guo4 qiu2 suo3 ， dan4 yu4 liu2 ming2 ji4 pian1 shen2 。
- yi1 xi1 ci3 yi2 guai4 mo4 ke4 ， zuo4 shu1 zhuan3 song4 san1 tan4 xi1 。
- wu4 you3 dang1 hei1 bu4 ken3 hei1 ， shi4 you3 dang1 bai2 bu4 ken3 bai2 。

## 注释

## 译文

## 赏析
