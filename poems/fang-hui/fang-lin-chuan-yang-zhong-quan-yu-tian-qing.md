---
id: fang-hui-fang-lin-chuan-yang-zhong-quan-yu-tian-qing
title: 访临川杨仲权于天庆
titlePinyin: fang3 lin2 chuan1 yang2 zhong4 quan2 yu2 tian1 qing4
titleSlug: fang-lin-chuan-yang-zhong-quan-yu-tian-qing
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 隠居何所为，性懒绝造请。
- 驾言东城东，恍兮异人境。
- 修廊寂无声，未忍践竹影。
- 独立味玄澹，徐步入深冷。
- 秋光照虚庭，拱揖冠服整。
- 中有专气翁，学道早脱颖。
- 诚极语谢饰，几动意潜领。
- 煮茶杂椒榝，案酒粲梨梬。
- 悦神良会稀，遗物闲晷永。
- 休官陶元亮，遯世陆修静。
- 异代复同调，霞外兹可骋。
- 研幽挹高致，探妙发遐省。
- 何言壶中天，心远尘自辟。

## 拼音
- yin3 ju1 he2 suo3 wei4 ， xing4 lan3 jue2 zao4 qing3 。
- jia4 yan2 dong1 cheng2 dong1 ， huang3 xi1 yi4 ren2 jing4 。
- xiu1 lang2 ji4 wu2 sheng1 ， wei4 ren3 jian4 zhu2 ying3 。
- du2 li4 wei4 xuan2 dan4 ， xu2 bu4 ru4 shen1 leng3 。
- qiu1 guang1 zhao4 xu1 ting2 ， gong3 yi1 guan1 fu2 zheng3 。
- zhong1 you3 zhuan1 qi4 weng1 ， xue2 dao4 zao3 tuo1 ying3 。
- cheng2 ji2 yu3 xie4 shi4 ， ji3 dong4 yi4 qian2 ling3 。
- zhu3 cha2 za2 jiao1 sha1 ， an4 jiu3 can4 li2 ying3 。
- yue4 shen2 liang2 hui4 xi1 ， yi2 wu4 xian2 gui3 yong3 。
- xiu1 guan1 tao2 yuan2 liang4 ， dun4 shi4 lu4 xiu1 jing4 。
- yi4 dai4 fu4 tong2 diao4 ， xia2 wai4 zi1 ke3 cheng3 。
- yan2 you1 yi4 gao1 zhi4 ， tan4 miao4 fa1 xia2 sheng3 。
- he2 yan2 hu2 zhong1 tian1 ， xin1 yuan3 chen2 zi4 pi4 。

## 注释

## 译文

## 赏析
