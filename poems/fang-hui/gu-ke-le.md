---
id: fang-hui-gu-ke-le
title: 估客乐
titlePinyin: gu1 ke4 le4
titleSlug: gu-ke-le
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 为吏受赇婴木索，汉相忽遭东市斮。
- 不如估客取邪赢，居货罔人人不觉。
- 布素寒儒守乡学，夜夜孤灯同寂寞。
- 不如估客醉名倡，百万呼卢投六博。
- 估客乐哉真复乐，大舶飞山走城郭。
- 珊瑚未数绿珠楼，家僮多似临邛卓。
- 十牛之车三百车，雪象红牙水犀角。
- 养犬喂肉睡毡毯，马厩馿槽亦丹臒。
- 生不羡凤凰池，死不爱麒麟阁，估客乐哉真复乐。
- 迩来六月钱塘潮，一估传呼千估愕。
- 大风来自度朔山，吹倒岷峨舞衡岳。
- 一江一日殒千艘，四海五湖可隃度。
- 诸宝下输龙王宫，𫚥蟹龟鼋恣吞嚼。
- 人言估客乐，估客有时也不乐。
- 百年计较千年心，不禁一日风涛恶。

## 拼音
- wei4 li4 shou4 qiu2 ying1 mu4 suo3 ， han4 xiang1 hu1 zao1 dong1 shi4 zhuo2 。
- bu4 ru2 gu1 ke4 qu3 xie2 ying2 ， ju1 huo4 wang3 ren2 ren2 bu4 jue2 。
- bu4 su4 han2 ru2 shou3 xiang1 xue2 ， ye4 ye4 gu1 deng1 tong2 ji4 mo4 。
- bu4 ru2 gu1 ke4 zui4 ming2 chang4 ， bai3 wan4 hu1 lu2 tou2 liu4 bo2 。
- gu1 ke4 le4 zai1 zhen1 fu4 le4 ， da4 bo2 fei1 shan1 zou3 cheng2 guo1 。
- shan1 hu2 wei4 shu4 lü4 zhu1 lou2 ， jia1 tong2 duo1 si4 lin2 qiong2 zhuo2 。
- shi2 niu2 zhi1 che1 san1 bai3 che1 ， xue3 xiang4 hong2 ya2 shui3 xi1 jiao3 。
- yang3 quan3 wei4 rou4 shui4 zhan1 tan3 ， ma3 jiu4 lu2 cao2 yi4 dan1 wo4 。
- sheng1 bu2 xian4 feng4 huang2 chi2 ， si3 bu2 ai4 qi2 lin2 ge2 ， gu1 ke4 le4 zai1 zhen1 fu4 le4 。
- er3 lai2 liu4 yue4 qian2 tang2 chao2 ， yi4 gu1 chuan2 hu1 qian1 gu1 e4 。
- da4 feng1 lai2 zi4 du4 shuo4 shan1 ， chui1 dao3 min2 e2 wu3 heng2 yue4 。
- yi4 jiang1 yi2 ri4 yun3 qian1 sou1 ， si4 hai3 wu3 hu2 ke3 yu2 du4 。
- zhu1 bao3 xia4 shu1 long2 wang2 gong1 ， 𫚥 xie4 gui1 yuan2 zi4 tun1 jiao2 。
- ren2 yan2 gu1 ke4 le4 ， gu1 ke4 you3 shi2 ye3 bu2 le4 。
- bai3 nian2 ji4 jiao4 qian1 nian2 xin1 ， bu4 jin1 yi2 ri4 feng1 tao1 e4 。

## 注释

## 译文

## 赏析
