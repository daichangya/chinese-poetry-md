---
id: fang-hui-yu-shi-pi-pa-xing
title: 于氏琵琶行
titlePinyin: yu2 shi4 pi2 pa0 xing2
titleSlug: yu-shi-pi-pa-xing
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见木兰女郎代戍边，铁甲卧起二十年。
- 不知谁作古乐府，至今流传木兰篇。
- 又不见公孙大娘舞剑器，挥霍低昂动天地。
- 我杜少陵有长歌，每一读之生壮气。
- 汉时昭君颜如花，强令出塞禁风沙。
- 马上无以写愁思，推手为琵却手琶。
- 昭君死作青冢土，琵琶却传来汉家。
- 一弦一字万怨恨，始听欢乐终咨嗟。
- 燕代佳人有于氏，春日黄鶑韵桃李。
- 齿犀微露朱砂唇，手荑缓转青葱指。
- 声外调声非杆拨，意中写意自宫征。
- 曲阑歌罢或潸然，何能动人一至此。
- 有时不用琵琶歌，辩如仪秦勇贲轲。
- 武昌东西说赤壁，洙泗南北夸黄河。
- 一炬一失百万却，古今胜败何其多。
- 拔山盖世亦泪下，骓兮虞兮奈若何。
- 老夫嗜好无它癖，为尔看朱几成碧。
- 白髪多情似乐天，衫袖江州司马湿。
- 前身不是木兰旧女郎，今生恐是公孙真大娘。
- 哦此琵琶敲诗肠，尔或因之姓名香。

## 拼音
- jun1 bu2 jian4 mu4 lan2 nü3 lang2 dai4 shu4 bian1 ， tie3 jia3 wo4 qi3 er4 shi2 nian2 。
- bu4 zhi1 shui2 zuo4 gu3 yue4 fu3 ， zhi4 jin1 liu2 chuan2 mu4 lan2 pian1 。
- you4 bu2 jian4 gong1 sun1 da4 niang2 wu3 jian4 qi4 ， hui1 huo4 di1 ang2 dong4 tian1 di4 。
- wo3 du4 shao3 ling2 you3 chang2 ge1 ， mei3 yi4 du2 zhi1 sheng1 zhuang4 qi4 。
- han4 shi2 zhao1 jun1 yan2 ru2 hua1 ， qiang2 ling4 chu1 sai4 jin4 feng1 sha1 。
- ma3 shang4 wu2 yi3 xie3 chou2 si1 ， tui1 shou3 wei4 pi2 que4 shou3 pa2 。
- zhao1 jun1 si3 zuo4 qing1 zhong3 tu3 ， pi2 pa0 que4 chuan2 lai2 han4 jia1 。
- yi4 xian2 yi2 zi4 wan4 yuan4 hen4 ， shi3 ting1 huan1 le4 zhong1 zi1 jie1 。
- yan4 dai4 jia1 ren2 you3 yu2 shi4 ， chun1 ri4 huang2 ying1 yun4 tao2 li3 。
- chi3 xi1 wei1 lu4 zhu1 sha1 chun2 ， shou3 yi2 huan3 zhuan3 qing1 cong1 zhi3 。
- sheng1 wai4 diao4 sheng1 fei1 gan1 bo1 ， yi4 zhong1 xie3 yi4 zi4 gong1 zheng1 。
- qu3 lan2 ge1 ba4 huo4 shan1 ran2 ， he2 neng2 dong4 ren2 yi2 zhi4 ci3 。
- you3 shi2 bu2 yong4 pi2 pa0 ge1 ， bian4 ru2 yi2 qin2 yong3 ben1 ke1 。
- wu3 chang1 dong1 xi1 shuo1 chi4 bi4 ， zhu1 si4 nan2 bei3 kua1 huang2 he2 。
- yi2 ju4 yi4 shi1 bai3 wan4 que4 ， gu3 jin1 sheng4 bai4 he2 qi2 duo1 。
- ba2 shan1 gai4 shi4 yi4 lei4 xia4 ， zhui1 xi1 yu2 xi1 nai4 ruo4 he2 。
- lao3 fu1 shi4 hao4 wu2 ta1 pi3 ， wei4 er3 kan4 zhu1 ji3 cheng2 bi4 。
- bai2 fa4 duo1 qing2 si4 le4 tian1 ， shan1 xiu4 jiang1 zhou1 si1 ma3 shi1 。
- qian2 shen1 bu2 shi4 mu4 lan2 jiu4 nü3 lang2 ， jin1 sheng1 kong3 shi4 gong1 sun1 zhen1 da4 niang2 。
- o4 ci3 pi2 pa0 qiao1 shi1 chang2 ， er3 huo4 yin1 zhi1 xing4 ming2 xiang1 。

## 注释

## 译文

## 赏析
