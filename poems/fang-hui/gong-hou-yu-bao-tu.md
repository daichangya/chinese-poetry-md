---
id: fang-hui-gong-hou-yu-bao-tu
title: 龚侯玉豹图
titlePinyin: gong1 hou2 yu4 bao4 tu2
titleSlug: gong-hou-yu-bao-tu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龚侯之先楚两龚，远孙挺挺有祖风。
- 五鼎食肉不挂意，万卷读书曾用功。
- 草字隶字各神妙，古诗律诗俱豪雄。
- 虽有一癖好画马，不比人间凡画工。
- 飒爽修髯雪三尺，长安市上无人识。
- 等闲幅纸写骅骝，或者终身求不得。
- 我未尝求忽得之，袖出玉花骢一疋。
- 开卷如闻嘶风声，蹴踏青天砲霹雳。
- 曹霸昔遇唐明皇，画出此马真龙骧。
- 黄金拜赐南薰殿，赫奕门户生辉光。
- 升平难保金易散，晚岁奔波逃战场。
- 却得少陵诗一首，名撑宇宙相悠长。
- 龚侯不干万乘主，但欲追寻穷杜甫。
- 老笔一洗韩干肉，天闲至宝落环堵。
- 诗非杜甫画胜曹，无乃心神漫劳苦。
- 龚侯此笔游戏耳，别有文章垂万古。

## 拼音
- gong1 hou2 zhi1 xian1 chu3 liang3 gong1 ， yuan3 sun1 ting3 ting3 you3 zu3 feng1 。
- wu3 ding3 shi2 rou4 bu2 gua4 yi4 ， wan4 juan4 du2 shu1 ceng2 yong4 gong1 。
- cao3 zi4 li4 zi4 ge4 shen2 miao4 ， gu3 shi1 lü4 shi1 ju4 hao2 xiong2 。
- sui1 you3 yi4 pi3 hao4 hua4 ma3 ， bu4 bi3 ren2 jian1 fan2 hua4 gong1 。
- sa4 shuang3 xiu1 ran2 xue3 san1 chi3 ， chang2 an1 shi4 shang4 wu2 ren2 shi2 。
- deng3 xian2 fu2 zhi3 xie3 hua2 liu2 ， huo4 zhe3 zhong1 shen1 qiu2 bu4 de2 。
- wo3 wei4 chang2 qiu2 hu1 de2 zhi1 ， xiu4 chu1 yu4 hua1 cong1 yi4 pi3 。
- kai1 juan4 ru2 wen2 si1 feng1 sheng1 ， cu4 ta4 qing1 tian1 pao4 pi1 li4 。
- cao2 ba4 xi1 yu4 tang2 ming2 huang2 ， hua4 chu1 ci3 ma3 zhen1 long2 xiang1 。
- huang2 jin1 bai4 ci4 nan2 xun1 dian4 ， he4 yi4 men2 hu4 sheng1 hui1 guang1 。
- sheng1 ping2 nan2 bao3 jin1 yi4 san4 ， wan3 sui4 ben1 bo1 tao2 zhan4 chang3 。
- que4 de2 shao3 ling2 shi1 yi4 shou3 ， ming2 cheng1 yu3 zhou4 xiang1 you1 chang2 。
- gong1 hou2 bu4 gan1 wan4 sheng4 zhu3 ， dan4 yu4 zhui1 xun2 qiong2 du4 fu3 。
- lao3 bi3 yi4 xi3 han2 gan1 rou4 ， tian1 xian2 zhi4 bao3 luo4 huan2 du3 。
- shi1 fei1 du4 fu3 hua4 sheng4 cao2 ， wu2 nai3 xin1 shen2 man4 lao2 ku3 。
- gong1 hou2 ci3 bi3 you2 xi4 er3 ， bie2 you3 wen2 zhang1 chui2 wan4 gu3 。

## 注释

## 译文

## 赏析
