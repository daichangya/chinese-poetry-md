---
id: fang-hui-du-fang-weng-shi-zuo
title: 读放翁诗作
titlePinyin: du2 fang4 weng1 shi1 zuo4
titleSlug: du-fang-weng-shi-zuo
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 放翁六十二，起家守严陵。
- 三稔即祗召，礼闱直青绫。
- 虚翁四十九，外补当兵兴。
- 七稔始受代，万死脱怨憎。
- 放翁□□豪，决起天池鹏。
- 短章异大篇，往往蛟龙腾。
- 虚翁亦嗜诗，瘦骨枯峻嶒。
- 欲和郡中作，百冗嗟弗能。
- 曩读剑南集，几夜挑孤灯。
- 今兹一再读，愤气填我膺。
- 公昔承平日，从容泥轼凭。
- 啸咏遍泉石，醉乐多宾朋。
- 而我值变故，祸患来相仍。
- 撚须意少暇，晓夕惟战兢。
- 拙稿千取百，秋暮号蝉蝇。
- 仰望子陆子，绝意天阶升。
- 忽梦一老仙，电眸齿如冰。
- 手执玉如意，坐控琴高鲮。
- 指麾若讲授，揖我谓我譍。
- 大道有坛陛，所□□级登。
- 汝年故未耄，亢健侔霜鹰。
- 乞汝九万牋，但勤攻剡藤。
- 异日大罗天，后车许汝乘。
- 西风萧萧凉，桐江碧澄澄。
- 秘诀隠丹崖，古刻刓苍棱。
- 万重云雾间，往问南山僧。

## 拼音
- fang4 weng1 liu4 shi2 er4 ， qi3 jia1 shou3 yan2 ling2 。
- san1 ren3 ji2 zhi1 zhao4 ， li3 wei2 zhi2 qing1 ling2 。
- xu1 weng1 si4 shi2 jiu3 ， wai4 bu3 dang1 bing1 xing1 。
- qi1 ren3 shi3 shou4 dai4 ， wan4 si3 tuo1 yuan4 zeng1 。
- fang4 weng1 □ □ hao2 ， jue2 qi3 tian1 chi2 peng2 。
- duan3 zhang1 yi4 da4 pian1 ， wang3 wang3 jiao1 long2 teng2 。
- xu1 weng1 yi4 shi4 shi1 ， shou4 gu3 ku1 jun4 ceng2 。
- yu4 he2 jun4 zhong1 zuo4 ， bai3 rong3 jie1 fu2 neng2 。
- nang3 du2 jian4 nan2 ji2 ， ji3 ye4 tiao1 gu1 deng1 。
- jin1 zi1 yi2 zai4 du2 ， fen4 qi4 tian2 wo3 ying1 。
- gong1 xi1 cheng2 ping2 ri4 ， cong2 rong2 ni2 shi4 ping2 。
- xiao4 yong3 bian4 quan2 shi2 ， zui4 le4 duo1 bin1 peng2 。
- er2 wo3 zhi2 bian4 gu4 ， huo4 huan4 lai2 xiang1 reng2 。
- nian3 xu1 yi4 shao3 xia2 ， xiao3 xi1 wei2 zhan4 jing1 。
- zhuo1 gao3 qian1 qu3 bai3 ， qiu1 mu4 hao4 chan2 ying2 。
- yang3 wang4 zi3 lu4 zi3 ， jue2 yi4 tian1 jie1 sheng1 。
- hu1 meng4 yi4 lao3 xian1 ， dian4 mou2 chi3 ru2 bing1 。
- shou3 zhi2 yu4 ru2 yi4 ， zuo4 kong4 qin2 gao1 ling2 。
- zhi3 hui1 ruo4 jiang3 shou4 ， yi1 wo3 wei4 wo3 ying1 。
- da4 dao4 you3 tan2 bi4 ， suo3 □ □ ji2 deng1 。
- ru3 nian2 gu4 wei4 mao4 ， kang4 jian4 mou2 shuang1 ying1 。
- qi3 ru3 jiu3 wan4 jian1 ， dan4 qin2 gong1 yan3 teng2 。
- yi4 ri4 da4 luo2 tian1 ， hou4 che1 xu3 ru3 cheng2 。
- xi1 feng1 xiao1 xiao1 liang2 ， tong2 jiang1 bi4 cheng2 cheng2 。
- mi4 jue2 yin3 dan1 ya2 ， gu3 ke4 wan2 cang1 leng2 。
- wan4 chong2 yun2 wu4 jian1 ， wang3 wen4 nan2 shan1 seng1 。

## 注释

## 译文

## 赏析
