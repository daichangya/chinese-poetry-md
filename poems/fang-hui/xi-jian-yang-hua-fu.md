---
id: fang-hui-xi-jian-yang-hua-fu
title: 戏简杨华父
titlePinyin: xi4 jian3 yang2 hua2 fu4
titleSlug: xi-jian-yang-hua-fu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落笔知学力，开口见心事。
- 吾尝持此说，以阅天下士。
- 杨侯老病躯，斗胆傲一世。
- 王公敢唾骂，圣贤自位置。
- 贫至典深衣，犹抱禹稷志。
- 立论无今人，作诗有古意。
- 半夜起醉歌，达旦不肯寐。
- 佯狂未为非，贾祸亦可畏。
- 筑屋五百间，誓言恢讲肄。
- 何如觅皂角，浣濯暑服腻。

## 拼音
- luo4 bi3 zhi1 xue2 li4 ， kai1 kou3 jian4 xin1 shi4 。
- wu2 chang2 chi2 ci3 shuo1 ， yi3 yue4 tian1 xia4 shi4 。
- yang2 hou2 lao3 bing4 qu1 ， dou4 dan3 ao4 yi2 shi4 。
- wang2 gong1 gan3 tuo4 ma4 ， sheng4 xian2 zi4 wei4 zhi4 。
- pin2 zhi4 dian3 shen1 yi1 ， you2 bao4 yu3 ji4 zhi4 。
- li4 lun4 wu2 jin1 ren2 ， zuo4 shi1 you3 gu3 yi4 。
- ban4 ye4 qi3 zui4 ge1 ， da2 dan4 bu4 ken3 mei4 。
- yang2 kuang2 wei4 wei4 fei1 ， jia3 huo4 yi4 ke3 wei4 。
- zhu4 wu1 wu3 bai3 jian1 ， shi4 yan2 hui1 jiang3 yi4 。
- he2 ru2 mi4 zao4 jiao3 ， huan4 zhuo2 shu3 fu2 ni4 。

## 注释

## 译文

## 赏析
