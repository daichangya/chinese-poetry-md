---
id: fang-hui-zhu-qiao-zao-xing
title: 朱桥早行
titlePinyin: zhu1 qiao2 zao3 xing2
titleSlug: zhu-qiao-zao-xing
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 田间夜打稻，茅茨耿明灯。
- 客行过篱外，吠犬似可憎。
- 放马囓露草，小憩寒塘塍。
- 坐念今民间，贪吏无与绳。
- 幸此岁稍稔，庶足供科征。
- 不然岂不窘，况乃军旅兴。
- 往者孰柄国，未谓杞遽崩。
- 伪心感咎证，水旱常频仍。
- 兹独有年屡，天仁良可凭。
- 缓辔忽得句，数星陂水澄。

## 拼音
- tian2 jian1 ye4 da3 dao4 ， mao2 ci2 geng3 ming2 deng1 。
- ke4 xing2 guo4 li2 wai4 ， fei4 quan3 si4 ke3 zeng1 。
- fang4 ma3 nie4 lu4 cao3 ， xiao3 qi4 han2 tang2 cheng2 。
- zuo4 nian4 jin1 min2 jian1 ， tan1 li4 wu2 yu3 sheng2 。
- xing4 ci3 sui4 shao1 ren3 ， shu4 zu2 gong4 ke1 zheng1 。
- bu4 ran2 qi3 bu4 jiong3 ， kuang4 nai3 jun1 lü3 xing1 。
- wang3 zhe3 shu2 bing3 guo2 ， wei4 wei4 qi3 ju4 beng1 。
- wei3 xin1 gan3 jiu4 zheng4 ， shui3 han4 chang2 pin2 reng2 。
- zi1 du2 you3 nian2 lü3 ， tian1 ren2 liang2 ke3 ping2 。
- huan3 pei4 hu1 de2 ju4 ， shu4 xing1 bei1 shui3 cheng2 。

## 注释

## 译文

## 赏析
