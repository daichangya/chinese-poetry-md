---
id: fang-hui-xi-zhai-qiu-gan-er-shi-shou-qi-ba
title: 西斋秋感二十首  其八
titlePinyin: xi1 zhai1 qiu1 gan3 er4 shi2 shou3     qi2 ba1
titleSlug: xi-zhai-qiu-gan-er-shi-shou-qi-ba
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明年七袠开，头白焉用悲。
- 佚乐或早死，老穷君勿嗤。
- 幼小入学堂，忆我十岁时。
- 堂宇化为灰，无复同学儿。
- 二十上京华，生齿何熙熙。
- 千万骨已朽，世换朝市移。
- 夜枕念此事，百感心自知。
- 飒飒落叶堕，浩浩寒风吹。

## 拼音
- ming2 nian2 qi1 zhi4 kai1 ， tou2 bai2 yan1 yong4 bei1 。
- yi4 le4 huo4 zao3 si3 ， lao3 qiong2 jun1 wu4 chi1 。
- you4 xiao3 ru4 xue2 tang2 ， yi4 wo3 shi2 sui4 shi2 。
- tang2 yu3 hua4 wei2 hui1 ， wu2 fu4 tong2 xue2 er2 。
- er4 shi2 shang4 jing1 hua2 ， sheng1 chi3 he2 xi1 xi1 。
- qian1 wan4 gu3 yi3 xiu3 ， shi4 huan4 chao2 shi4 yi2 。
- ye4 zhen3 nian4 ci3 shi4 ， bai3 gan3 xin1 zi4 zhi1 。
- sa4 sa4 luo4 ye4 duo4 ， hao4 hao4 han2 feng1 chui1 。

## 注释

## 译文

## 赏析
