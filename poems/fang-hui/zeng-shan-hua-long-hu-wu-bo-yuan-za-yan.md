---
id: fang-hui-zeng-shan-hua-long-hu-wu-bo-yuan-za-yan
title: 赠善画龙虎吴伯原杂言
titlePinyin: zeng4 shan4 hua4 long2 hu3 wu2 bo2 yuan2 za2 yan2
titleSlug: zeng-shan-hua-long-hu-wu-bo-yuan-za-yan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荀氏八龙，慈明无双。
- 岂有头与角，可以模形容。
- 贾氏三虎，伟节最怒。
- 岂有毛与皮，可以析毫缕。
- 古人画马非画马，借此绘写英雄姿。
- 东方角龙西奎虎，天有之人亦有之。
- 善书画意不画像，妙在托兴如声诗。
- 点睛飞去果有许，烈裔顾凯亦未奇。
- 卧龙未飞，睡虎不吼。
- 一飞鳞虫附之皆上升，一吼百兽闻之悉窜走。
- 人见此图指点爪牙然不然，我得此图屈伸语默观圣贤。

## 拼音
- xun2 shi4 ba1 long2 ， ci2 ming2 wu2 shuang1 。
- qi3 you3 tou2 yu3 jiao3 ， ke3 yi3 mo2 xing2 rong2 。
- jia3 shi4 san1 hu3 ， wei3 jie2 zui4 nu4 。
- qi3 you3 mao2 yu3 pi2 ， ke3 yi3 xi1 hao2 lü3 。
- gu3 ren2 hua4 ma3 fei1 hua4 ma3 ， jie4 ci3 hui4 xie3 ying1 xiong2 zi1 。
- dong1 fang1 jiao3 long2 xi1 kui2 hu3 ， tian1 you3 zhi1 ren2 yi4 you3 zhi1 。
- shan4 shu1 hua4 yi4 bu2 hua4 xiang4 ， miao4 zai4 tuo1 xing1 ru2 sheng1 shi1 。
- dian3 jing1 fei1 qu4 guo3 you3 xu3 ， lie4 yi4 gu4 kai3 yi4 wei4 qi2 。
- wo4 long2 wei4 fei1 ， shui4 hu3 bu4 hou3 。
- yi4 fei1 lin2 chong2 fu4 zhi1 jie1 shang4 sheng1 ， yi4 hou3 bai3 shou4 wen2 zhi1 xi1 cuan4 zou3 。
- ren2 jian4 ci3 tu2 zhi3 dian3 zhao3 ya2 ran2 bu0 ran2 ， wo3 de2 ci3 tu2 qu1 shen1 yu3 mo4 guan1 sheng4 xian2 。

## 注释

## 译文

## 赏析
