---
id: fang-hui-ti-wu-zhong-yuan-you-huai-song-xing-shi-juan
title: 题吴仲远游淮送行诗卷
titlePinyin: ti2 wu2 zhong4 yuan3 you2 huai2 song4 xing2 shi1 juan4
titleSlug: ti-wu-zhong-yuan-you-huai-song-xing-shi-juan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔有大丈夫，万里事远游。
- 远游何所极，飘若孤云浮。
- 欧冶淬利剑，造父翼华辀。
- 东睇薄瀛岛，西顾羞昆丘。
- 长啸首阳巅，悲歌湘水流。
- 九疑叫虞帝，三川哀宗周。
- 世人不之识，问之将焉求。
- 曰有吊古意，聊以消幽忧。
- 之子方盛年，菽水亦易谋。
- 朅从浙河滨，言迈淮壖州。
- 儿女竞执掺，亲朋相谣讴。
- 鸿鹄眇四海，顾此焉足愁。
- 已矣勿复道，勗哉企前修。

## 拼音
- xi1 you3 da4 zhang4 fu0 ， wan4 li3 shi4 yuan3 you2 。
- yuan3 you2 he2 suo3 ji2 ， piao1 ruo4 gu1 yun2 fu2 。
- ou1 ye3 cui4 li4 jian4 ， zao4 fu4 yi4 hua2 zhou1 。
- dong1 di4 bao2 ying2 dao3 ， xi1 gu4 xiu1 kun1 qiu1 。
- chang2 xiao4 shou3 yang2 dian1 ， bei1 ge1 xiang1 shui3 liu2 。
- jiu3 yi2 jiao4 yu2 di4 ， san1 chuan1 ai1 zong1 zhou1 。
- shi4 ren2 bu4 zhi1 shi2 ， wen4 zhi1 jiang1 yan1 qiu2 。
- yue1 you3 diao4 gu3 yi4 ， liao2 yi3 xiao1 you1 you1 。
- zhi1 zi3 fang1 sheng4 nian2 ， shu1 shui3 yi4 yi4 mou2 。
- qie4 cong2 zhe4 he2 bin1 ， yan2 mai4 huai2 ruan2 zhou1 。
- er2 nü3 jing4 zhi2 chan1 ， qin1 peng2 xiang1 yao2 ou1 。
- hong2 hu2 miao3 si4 hai3 ， gu4 ci3 yan1 zu2 chou2 。
- yi3 yi3 wu4 fu4 dao4 ， xu4 zai1 qi3 qian2 xiu1 。

## 注释

## 译文

## 赏析
