---
id: fang-hui-jing-an-lu-shi-jiu-xue-shi-ni-jian-zhai-zou-bi-fu-suo-gan-feng-xie
title: 景安录示旧雪诗拟简斋走笔赋所感奉谢
titlePinyin: jing3 an1 lu4 shi4 jiu4 xue3 shi1 ni3 jian3 zhai1 zou3 bi3 fu4 suo3 gan3 feng4 xie4
titleSlug: jing-an-lu-shi-jiu-xue-shi-ni-jian-zhai-zou-bi-fu-suo-gan-feng-xie
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名都十万户，拥貂者为谁。
- 一二达官外，絮纩或无之。
- 南雪压瘴疠，此事不可迟。
- 𪧘人既云众，速霁斯为宜。
- 天公作恶剧，十日韬晴曦。
- 平地尺未已，塞门湮途岐。
- 少年未更事，骇谓如此奇。
- 危登或深泛，一酣倾百巵。
- 今年老更穷，客炉拥尪羸。
- 稍稍穴窗隙，缩首略一窥。
- 未卜麰麦王，但悯乌鸟饥。
- 大儿寄书来，土冻菜本萎。
- 归家煮荒荠，一饱亦肉糜。
- 宁当卧袁安，何用访戴逵。
- 答云有故人，贻我幼妇词。
- 未妨三十韵，一酬带间诗。

## 拼音
- ming2 dou1 shi2 wan4 hu4 ， yong1 diao1 zhe3 wei4 shui2 。
- yi1 er4 da2 guan1 wai4 ， xu4 kuang4 huo4 wu2 zhi1 。
- nan2 xue3 ya1 zhang4 li4 ， ci3 shi4 bu4 ke3 chi2 。
- 𪧘 ren2 ji4 yun2 zhong4 ， su4 ji4 si1 wei4 yi2 。
- tian1 gong1 zuo4 e4 ju4 ， shi2 ri4 tao1 qing2 xi1 。
- ping2 di4 chi3 wei4 yi3 ， sai1 men2 yan1 tu2 qi2 。
- shao4 nian2 wei4 geng4 shi4 ， hai4 wei4 ru2 ci3 qi2 。
- wei1 deng1 huo4 shen1 fan4 ， yi4 han1 qing1 bai3 zhi1 。
- jin1 nian2 lao3 geng4 qiong2 ， ke4 lu2 yong1 wang1 lei2 。
- shao1 shao1 xue2 chuang1 xi4 ， suo1 shou3 lüe4 yi4 kui1 。
- wei4 bu3 mou2 mai4 wang2 ， dan4 min3 wu1 niao3 ji1 。
- da4 er2 ji4 shu1 lai2 ， tu3 dong4 cai4 ben3 wei3 。
- gui1 jia1 zhu3 huang1 qi2 ， yi4 bao3 yi4 rou4 mi2 。
- ning2 dang1 wo4 yuan2 an1 ， he2 yong4 fang3 dai4 kui2 。
- da2 yun2 you3 gu4 ren2 ， yi2 wo3 you4 fu4 ci2 。
- wei4 fang2 san1 shi2 yun4 ， yi4 chou2 dai4 jian1 shi1 。

## 注释

## 译文

## 赏析
