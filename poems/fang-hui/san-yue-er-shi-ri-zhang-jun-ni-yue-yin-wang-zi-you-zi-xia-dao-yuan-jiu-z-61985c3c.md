---
id: fang-hui-san-yue-er-shi-ri-zhang-jun-ni-yue-yin-wang-zi-you-zi-xia-dao-yuan-jiu-z-61985c3c
title: "三月二十日张君\U0002B410约饮王子由紫霞道院酒字为韵"
titlePinyin: san1 yue4 er4 shi2 ri4 zhang1 jun1 ni2 yue1 yin3 wang2 zi3 you2 zi3 xia2 dao4 yuan4 jiu3 zi4 wei4 yun4
titleSlug: san-yue-er-shi-ri-zhang-jun-ni-yue-yin-wang-zi-you-zi-xia-dao-yuan-jiu-z-61985c3c
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城中残春未识春，城外心赏无不有。
- 今年春寒晚乃暖，尚余飞絮忘高柳。
- 西湖孰谓西子老，虽老绝胜登徒丑。
- 刺水乍见新荷翻，衔泥莫辨乳燕耦。
- 儿曹恶陈争喜新，好以玄鬓嘲白首。
- 遮莫少年自得志，看人轻肥但袖手。
- 今朝天色适可意，张丈殷兄总闲叟。
- 此一秃翁许追随，琳宫菊花问开否。
- 主客十人人能诗，冥搜远讨心欲呕。
- 何如平易任天真，索纸便作龙蛇走。
- 仇仙笑指臯亭山，横塞武林当水口。
- 不尔歌舞百万家，焉能奕世长保守。
- 我独睥睨寿星寺，欺孤柄臣据其右。
- 一朝击死木棉庵，头颅可朽臭不朽。
- 向来世故未深识，折腰此人觊升斗。
- 追忆谢傅小忍语，窃虞桓玄锡命九。
- 山河变幻泗鼎没，脱身万死亦云偶。
- 升沉得丧俱置之，天地古今一杯酒。
- 乍聚忽散醉忽醒，浮生邂逅理难久。
- 王侯皂隶浪分别，顷刻白衣化苍狗。

## 拼音
- cheng2 zhong1 can2 chun1 wei4 shi2 chun1 ， cheng2 wai4 xin1 shang3 wu2 bu4 you3 。
- jin1 nian2 chun1 han2 wan3 nai3 nuan3 ， shang4 yu2 fei1 xu4 wang4 gao1 liu3 。
- xi1 hu2 shu2 wei4 xi1 zi3 lao3 ， sui1 lao3 jue2 sheng4 deng1 tu2 chou3 。
- ci4 shui3 zha4 jian4 xin1 he2 fan1 ， xian2 ni2 mo4 bian4 ru3 yan4 ou3 。
- er2 cao2 e4 chen2 zheng1 xi3 xin1 ， hao3 yi3 xuan2 bin4 chao2 bai2 shou3 。
- zhe1 mo4 shao4 nian2 zi4 de2 zhi4 ， kan4 ren2 qing1 fei2 dan4 xiu4 shou3 。
- jin1 chao2 tian1 se4 shi4 ke3 yi4 ， zhang1 zhang4 yin1 xiong1 zong3 xian2 sou3 。
- ci3 yi4 tu1 weng1 xu3 zhui1 sui2 ， lin2 gong1 ju2 hua1 wen4 kai1 fou3 。
- zhu3 ke4 shi2 ren2 ren2 neng2 shi1 ， ming2 sou1 yuan3 tao3 xin1 yu4 ou3 。
- he2 ru2 ping2 yi4 ren4 tian1 zhen1 ， suo3 zhi3 bian4 zuo4 long2 she2 zou3 。
- chou2 xian1 xiao4 zhi3 gao1 ting2 shan1 ， heng2 sai1 wu3 lin2 dang1 shui3 kou3 。
- bu4 er3 ge1 wu3 bai3 wan4 jia1 ， yan1 neng2 yi4 shi4 chang2 bao3 shou3 。
- wo3 du2 pi4 ni4 shou4 xing1 si4 ， qi1 gu1 bing3 chen2 ju4 qi2 you4 。
- yi4 chao2 ji1 si3 mu4 mian2 an1 ， tou2 lu2 ke3 xiu3 chou4 bu4 xiu3 。
- xiang4 lai2 shi4 gu4 wei4 shen1 shi2 ， zhe2 yao1 ci3 ren2 ji4 sheng1 dou4 。
- zhui1 yi4 xie4 fu4 xiao3 ren3 yu3 ， qie4 yu2 huan2 xuan2 xi1 ming4 jiu3 。
- shan1 he2 bian4 huan4 si4 ding3 mei2 ， tuo1 shen1 wan4 si3 yi4 yun2 ou3 。
- sheng1 chen2 de2 sang4 ju4 zhi4 zhi1 ， tian1 di4 gu3 jin1 yi4 bei1 jiu3 。
- zha4 ju4 hu1 san4 zui4 hu1 xing3 ， fu2 sheng1 xie4 hou4 li3 nan2 jiu3 。
- wang2 hou2 zao4 li4 lang4 fen1 bie2 ， qing3 ke4 bai2 yi1 hua4 cang1 gou3 。

## 注释

## 译文

## 赏析
