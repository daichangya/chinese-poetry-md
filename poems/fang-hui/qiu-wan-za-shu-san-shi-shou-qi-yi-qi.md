---
id: fang-hui-qiu-wan-za-shu-san-shi-shou-qi-yi-qi
title: 秋晚杂书三十首  其一七
titlePinyin: qiu1 wan3 za2 shu1 san1 shi2 shou3     qi2 yi1 qi1
titleSlug: qiu-wan-za-shu-san-shi-shou-qi-yi-qi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堂堂陈去非，中兴以诗鸣。
- 吕曾两从橐，残月配长庚。
- 尤萧范陆杨，复振干淳声。
- 尔后顿寂寥，草虫何薨薨。
- 永嘉有四灵，词工格乃平。
- 上饶有二泉，旨淡骨独清。
- 学子孰取舍，吾非私重轻。
- 极玄虽有集，岂得如渊明。

## 拼音
- tang2 tang2 chen2 qu4 fei1 ， zhong1 xing1 yi3 shi1 ming2 。
- lü3 ceng2 liang3 cong2 tuo2 ， can2 yue4 pei4 chang2 geng1 。
- you2 xiao1 fan4 lu4 yang2 ， fu4 zhen4 gan1 chun2 sheng1 。
- er3 hou4 dun4 ji4 liao2 ， cao3 chong2 he2 hong1 hong1 。
- yong3 jia1 you3 si4 ling2 ， ci2 gong1 ge2 nai3 ping2 。
- shang4 rao2 you3 er4 quan2 ， zhi3 dan4 gu3 du2 qing1 。
- xue2 zi3 shu2 qu3 she3 ， wu2 fei1 si1 zhong4 qing1 。
- ji2 xuan2 sui1 you3 ji2 ， qi3 de2 ru2 yuan1 ming2 。

## 注释

## 译文

## 赏析
