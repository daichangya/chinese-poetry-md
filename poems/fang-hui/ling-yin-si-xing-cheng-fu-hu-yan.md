---
id: fang-hui-ling-yin-si-xing-cheng-fu-hu-yan
title: 灵隠寺行呈伏虎岩
titlePinyin: ling2 yin3 si4 xing2 cheng2 fu2 hu3 yan2
titleSlug: ling-yin-si-xing-cheng-fu-hu-yan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱水浅尘几扬，历劫不动此道场。
- 黄金何年佛氏土，白云自古仙人乡。
- 吾故不能知鸿荒，尝闻许由避陶唐。
- 南巡会稽忆夏后，西渡浙水传秦皇。
- 欲镌文字示万世，想曾摩挲崖藓苍。
- 君臣岂不亦一到，父老失记书传亡。
- 思莼人归乱聪勒，衣锦军起诛宏昌。
- 教士四万虏吴友，子弟八千从项梁。
- 锋攒镝飞沸如汤，冷泉之冷常冰霜。
- 风涛汹地保恬静，火云𦶟天饶清凉。
- 寺门奇石万鬼凿，霹雳穿洞龙腾骧。
- 偃如未射李广虎，突如乍叱初平羊。
- 漫山巨竹不知数，百围屹立松杉樟。
- 野猿攫果就人手，山客贸薪充日粮。
- 艳浮凡俗花卉绝，毒螫狞恶虫豸藏。
- 竺峰飞来夜著翅，桂子堕落秋飘香。
- 覩史陀宫足仿佛，摩罗耶山非渺茫。
- 色究竟界扫蜃气，给孤独园堪雁行。
- 游屐屡破壁疥落，优波度筹千万强。
- 老树一株卧磵上，向来未有如许长。
- 有能直上北高塔，一览弱水穷扶桑。
- 织女机边拂衫袖，老人星外来帆樯。
- 金碧殿阁钟鱼廊，饱𫗴燠衲丛蜂房。
- 毗卢遮那明正徧，散脂修摩森护防。
- 长明灯笼照十方，胸中亦复作是光。
- 纤蝇么蚋不到处，三千大千禅那床。
- 游戏伽陀祇夜章，岂无一人骆宾王。
- 摩诃师子今僧王，一奋迅失千狐狼。

## 拼音
- peng2 lai2 shui3 qian3 chen2 ji3 yang2 ， li4 jie2 bu2 dong4 ci3 dao4 chang3 。
- huang2 jin1 he2 nian2 fo2 shi4 tu3 ， bai2 yun2 zi4 gu3 xian1 ren2 xiang1 。
- wu2 gu4 bu4 neng2 zhi1 hong2 huang1 ， chang2 wen2 xu3 you2 bi4 tao2 tang2 。
- nan2 xun2 hui4 ji1 yi4 xia4 hou4 ， xi1 du4 zhe4 shui3 chuan2 qin2 huang2 。
- yu4 juan1 wen2 zi4 shi4 wan4 shi4 ， xiang3 ceng2 mo2 suo1 ya2 xian3 cang1 。
- jun1 chen2 qi3 bu2 yi4 yi2 dao4 ， fu4 lao3 shi1 ji4 shu1 chuan2 wang2 。
- si1 chun2 ren2 gui1 luan4 cong1 le4 ， yi1 jin3 jun1 qi3 zhu1 hong2 chang1 。
- jiao4 shi4 si4 wan4 lu3 wu2 you3 ， zi3 di4 ba1 qian1 cong2 xiang4 liang2 。
- feng1 zan3 di2 fei1 fei4 ru2 tang1 ， leng3 quan2 zhi1 leng3 chang2 bing1 shuang1 。
- feng1 tao1 xiong1 di4 bao3 tian2 jing4 ， huo3 yun2 𦶟 tian1 rao2 qing1 liang2 。
- si4 men2 qi2 shi2 wan4 gui3 zao2 ， pi1 li4 chuan1 dong4 long2 teng2 xiang1 。
- yan3 ru2 wei4 she4 li3 guang3 hu3 ， tu1 ru2 zha4 chi4 chu1 ping2 yang2 。
- man4 shan1 ju4 zhu2 bu4 zhi1 shu4 ， bai3 wei2 yi4 li4 song1 shan1 zhang1 。
- ye3 yuan2 jue2 guo3 jiu4 ren2 shou3 ， shan1 ke4 mao4 xin1 chong1 ri4 liang2 。
- yan4 fu2 fan2 su2 hua1 hui4 jue2 ， du2 shi4 ning2 e4 chong2 zhi4 cang2 。
- zhu2 feng1 fei1 lai2 ye4 zhu4 chi4 ， gui4 zi3 duo4 luo4 qiu1 piao1 xiang1 。
- du3 shi3 tuo2 gong1 zu2 fang3 fu2 ， mo2 luo2 ye1 shan1 fei1 miao3 mang2 。
- se4 jiu1 jing4 jie4 sao3 shen4 qi4 ， gei3 gu1 du2 yuan2 kan1 yan4 xing2 。
- you2 ji1 lü3 po4 bi4 jie4 luo4 ， you1 bo1 du4 chou2 qian1 wan4 qiang2 。
- lao3 shu4 yi4 zhu1 wo4 jian4 shang4 ， xiang4 lai2 wei4 you3 ru2 xu3 chang2 。
- you3 neng2 zhi2 shang4 bei3 gao1 ta3 ， yi4 lan3 ruo4 shui3 qiong2 fu2 sang1 。
- zhi1 nü3 ji1 bian1 fu2 shan1 xiu4 ， lao3 ren2 xing1 wai4 lai2 fan1 qiang2 。
- jin1 bi4 dian4 ge2 zhong1 yu2 lang2 ， bao3 zhan1 yu4 na4 cong2 feng1 fang2 。
- pi2 lu2 zhe1 na4 ming2 zheng4 bian4 ， san4 zhi1 xiu1 mo2 sen1 hu4 fang2 。
- chang2 ming2 deng1 long0 zhao4 shi2 fang1 ， xiong1 zhong1 yi4 fu4 zuo4 shi4 guang1 。
- xian1 ying2 me0 rui4 bu2 dao4 chu4 ， san1 qian1 da4 qian1 chan2 na4 chuang2 。
- you2 xi4 jia1 tuo2 qi2 ye4 zhang1 ， qi3 wu2 yi4 ren2 luo4 bin1 wang2 。
- mo2 he1 shi1 zi3 jin1 seng1 wang2 ， yi2 fen4 xun4 shi1 qian1 hu2 lang2 。

## 注释

## 译文

## 赏析
