---
id: fang-hui-liu-yue-chu-yi-ri-ci-yun-chou-yuan
title: "六月初一日次韵酬元\U0002AE29"
titlePinyin: "liu4 yue4 chu1 yi1 ri4 ci4 yun4 chou2 yuan2 \U0002AE29"
titleSlug: liu-yue-chu-yi-ri-ci-yun-chou-yuan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾不及渊明，爱酒未能止。
- 不仕亦有禄，頼此天之美。
- 年年搅饥肠，忧旱复忧水。
- 迩来甘雨调，恶况已一洗。
- □□佳人葠，古绵真附子。
- 服药焉用多，寡欲即将理。
- 固穷岂无说，屡空讵足耻。
- 彼以盗贼富，乃兹所深鄙。
- 怀人渴仪刑，秉芳在中沚。
- 心赏于焉臻，酌水味亦旨。
- 况有杯中物，侑以来禽李。
- 清谈有余韵，草木亦侧耳。
- 云霄自旦奭，丘壑且园绮。
- 向来荣进念，腐泥沉井底。
- 相与赓醉吟，所乐不过此。
- 寄语亨衢人，可吊不可喜。
- 猗嗟楚子文，庸肯愠三已。

## 拼音
- wu2 bu4 ji2 yuan1 ming2 ， ai4 jiu3 wei4 neng2 zhi3 。
- bu2 shi4 yi4 you3 lu4 ， lai4 ci3 tian1 zhi1 mei3 。
- nian2 nian2 jiao3 ji1 chang2 ， you1 han4 fu4 you1 shui3 。
- er3 lai2 gan1 yu3 tiao2 ， e4 kuang4 yi3 yi4 xi3 。
- □ □ jia1 ren2 shen1 ， gu3 mian2 zhen1 fu4 zi3 。
- fu2 yao4 yan1 yong4 duo1 ， gua3 yu4 ji2 jiang1 li3 。
- gu4 qiong2 qi3 wu2 shuo1 ， lü3 kong1 ju4 zu2 chi3 。
- bi3 yi3 dao4 zei2 fu4 ， nai3 zi1 suo3 shen1 bi3 。
- huai2 ren2 ke3 yi2 xing2 ， bing3 fang1 zai4 zhong1 zhi3 。
- xin1 shang3 yu2 yan1 zhen1 ， zhuo2 shui3 wei4 yi4 zhi3 。
- kuang4 you3 bei1 zhong1 wu4 ， you4 yi3 lai2 qin2 li3 。
- qing1 tan2 you3 yu2 yun4 ， cao3 mu4 yi4 ce4 er3 。
- yun2 xiao1 zi4 dan4 shi4 ， qiu1 he4 qie3 yuan2 qi3 。
- xiang4 lai2 rong2 jin4 nian4 ， fu3 ni2 chen2 jing3 di3 。
- xiang1 yu3 geng1 zui4 yin2 ， suo3 le4 bu2 guo4 ci3 。
- ji4 yu3 heng1 qu2 ren2 ， ke3 diao4 bu4 ke3 xi3 。
- yi1 jie1 chu3 zi3 wen2 ， yong1 ken3 yun4 san1 yi3 。

## 注释

## 译文

## 赏析
