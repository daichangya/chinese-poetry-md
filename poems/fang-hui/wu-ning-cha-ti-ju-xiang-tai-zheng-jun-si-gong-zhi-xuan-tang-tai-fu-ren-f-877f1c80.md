---
id: fang-hui-wu-ning-cha-ti-ju-xiang-tai-zheng-jun-si-gong-zhi-xuan-tang-tai-fu-ren-f-877f1c80
title: 武宁茶提举相台郑君思恭之萱堂太夫人冯氏大德乙巳年八十六紫阳山方回万里年七十九赋长句
titlePinyin: wu3 ning2 cha2 ti2 ju3 xiang1 tai2 zheng4 jun1 si1 gong1 zhi1 xuan1 tang2 tai4 fu1 ren2 feng2 shi4 da4 de2 yi3 si4 nian2 ba1 shi2 liu4 zi3 yang2 shan1 fang1 hui2 wan4 li3 nian2 qi1 shi2 jiu3 fu4 chang2 ju4
titleSlug: wu-ning-cha-ti-ju-xiang-tai-zheng-jun-si-gong-zhi-xuan-tang-tai-fu-ren-f-877f1c80
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孝子不愿为高官，履危未必亲心安。
- 孝子不愿食厚禄，移此禄为亲之福。
- 亲家堂上太夫人，九九之算饶五春。
- 令郎江西三十载，董提茗事职不改。
- 他人公台天上飞，我不衮衣但莱衣。
- 谁其总戎动百万，我宁不作麒麟楦。
- 夫人愈老愈优游，髪白返黑此之由。
- 夫人内丹保坚固，齿落更生此之故。
- 君不见庄椿一岁秋八千，彭祖十分之一焉。
- 夫人寿骨比彭祖，尚余七百一十有四年。

## 拼音
- xiao4 zi3 bu2 yuan4 wei4 gao1 guan1 ， lü3 wei1 wei4 bi4 qin1 xin1 an1 。
- xiao4 zi3 bu2 yuan4 shi2 hou4 lu4 ， yi2 ci3 lu4 wei4 qin1 zhi1 fu2 。
- qing4 jia0 tang2 shang4 tai4 fu1 ren2 ， jiu3 jiu3 zhi1 suan4 rao2 wu3 chun1 。
- ling4 lang2 jiang1 xi1 san1 shi2 zai3 ， dong3 ti2 ming2 shi4 zhi2 bu4 gai3 。
- ta1 ren2 gong1 tai2 tian1 shang4 fei1 ， wo3 bu4 gun3 yi1 dan4 lai2 yi1 。
- shui2 qi2 zong3 rong2 dong4 bai3 wan4 ， wo3 ning2 bu2 zuo4 qi2 lin2 xuan4 。
- fu1 ren2 yu4 lao3 yu4 you1 you2 ， fa4 bai2 fan3 hei1 ci3 zhi1 you2 。
- fu1 ren2 nei4 dan1 bao3 jian1 gu4 ， chi3 luo4 geng1 sheng1 ci3 zhi1 gu4 。
- jun1 bu2 jian4 zhuang1 chun1 yi2 sui4 qiu1 ba1 qian1 ， peng2 zu3 shi2 fen1 zhi1 yi1 yan1 。
- fu1 ren2 shou4 gu3 bi3 peng2 zu3 ， shang4 yu2 qi1 bai3 yi1 shi2 you3 si4 nian2 。

## 注释

## 译文

## 赏析
