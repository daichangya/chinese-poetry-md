---
id: fang-hui-cheng-wu-men-wang-zhi-zhong-yuan-yu-dou-zhong-can-zheng-bo-da-sun-xian-r-9cce1e33
title: 呈吴门王治中元俞都中参政伯大孙先人同榜
titlePinyin: cheng2 wu2 men2 wang2 zhi4 zhong1 yuan2 yu2 dou1 zhong1 can1 zheng4 bo2 da4 sun1 xian1 ren2 tong2 bang3
titleSlug: cheng-wu-men-wang-zhi-zhong-yuan-yu-dou-zhong-can-zheng-bo-da-sun-xian-r-9cce1e33
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家两参预，汉代韦平氏。
- 留耕而耕存，惟有是以似。
- 乃祖忠文公，补天扶国是。
- 乃父敬愍侯，浮海将使指。
- 直谏炳遗藁，大节烨信史。
- 神游天地间，不亡何谓死。
- 先人前甲戌，忠文榜下士。
- 一升上云端，一沉堕井底。
- 老夫近乙亥，敬愍守吾里。
- 朱轓过桐江，共饮钓台水。
- 英英玉树郎，世济元凯美。
- 忠文既有孙，敬愍又有子。
- 邂逅忽相逢，不意闻正始。
- 贮胸逾万卷，运肘动百纸。
- 华年弱冠近，紧官半刺比。
- 长风破巨浪，未易测涯涘。
- 契好讵敢论，臭味差足恃。
- 异时吴阊游，小舟或一舣。
- 相门复生相，贻厥有如此。
- 乃知吾家儿，不过豚犬耳。

## 拼音
- jun1 jia1 liang3 can1 yu4 ， han4 dai4 wei2 ping2 shi4 。
- liu2 geng1 er2 geng1 cun2 ， wei2 you3 shi4 yi3 si4 。
- nai3 zu3 zhong1 wen2 gong1 ， bu3 tian1 fu2 guo2 shi4 。
- nai3 fu4 jing4 min3 hou2 ， fu2 hai3 jiang1 shi3 zhi3 。
- zhi2 jian4 bing3 yi2 gao3 ， da4 jie2 ye4 xin4 shi3 。
- shen2 you2 tian1 di4 jian1 ， bu4 wang2 he2 wei4 si3 。
- xian1 ren2 qian2 jia3 xu1 ， zhong1 wen2 bang3 xia4 shi4 。
- yi4 sheng1 shang4 yun2 duan1 ， yi4 chen2 duo4 jing3 di3 。
- lao3 fu1 jin4 yi3 hai4 ， jing4 min3 shou3 wu2 li3 。
- zhu1 fan1 guo4 tong2 jiang1 ， gong4 yin3 diao4 tai2 shui3 。
- ying1 ying1 yu4 shu4 lang2 ， shi4 ji4 yuan2 kai3 mei3 。
- zhong1 wen2 ji4 you3 sun1 ， jing4 min3 you4 you3 zi3 。
- xie4 hou4 hu1 xiang1 feng2 ， bu2 yi4 wen2 zheng4 shi3 。
- zhu4 xiong1 yu2 wan4 juan4 ， yun4 zhou3 dong4 bai3 zhi3 。
- hua2 nian2 ruo4 guan4 jin4 ， jin3 guan1 ban4 ci4 bi3 。
- chang2 feng1 po4 ju4 lang4 ， wei4 yi4 ce4 ya2 si4 。
- qi4 hao3 ju4 gan3 lun4 ， chou4 wei4 cha4 zu2 shi4 。
- yi4 shi2 wu2 chang1 you2 ， xiao3 zhou1 huo4 yi4 yi3 。
- xiang1 men2 fu4 sheng1 xiang1 ， yi2 jue2 you3 ru2 ci3 。
- nai3 zhi1 wu2 jia1 er2 ， bu2 guo4 tun2 quan3 er3 。

## 注释

## 译文

## 赏析
