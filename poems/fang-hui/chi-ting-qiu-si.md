---
id: fang-hui-chi-ting-qiu-si
title: 池亭秋思
titlePinyin: chi2 ting2 qiu1 si1
titleSlug: chi-ting-qiu-si
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨困炎蒸，衣单犹欲臝。
- 秋气□□凉，饮可读亦可。
- 稍久罄瓶罂，猝难致肴果。
- 亦欲理蠹卷，未易启涩锁。
- 刚肠恶充饫，病骨嗜慵惰。
- 饥渴已两忘，岂较立与坐。
- 前除水满池，有亭窄如舸。
- 颓然一钓翁，照影媿巾裹。
- 鱼负密萍行，蛙升侧荷堕。
- 蛬蚻韵凄锵，螽蜢跳细琐。
- 函灵各肖形，品物一何伙。
- 气动不自由，孰非大专播。
- 沮洳伏污湿，粪壤孕幺麽。
- 诏以南面王，岂复知忖揣。
- 私独念横目，识性异螟蠃。
- 何谓等逍遥，弗更诹坎轲。
- 市斛𨺗翔踊，旅邮欠贴妥。
- 门楗敬逋篱，岸阁子美柂。
- 钧天奏万舞，遑恤下民瘅。
- 排阊宜一叩，有客答曰叵。
- 腐儒丛百忧，曷不自忧我。

## 拼音
- yi4 zuo2 kun4 yan2 zheng1 ， yi1 dan1 you2 yu4 luo3 。
- qiu1 qi4 □ □ liang2 ， yin3 ke3 du2 yi4 ke3 。
- shao1 jiu3 qing4 ping2 ying1 ， cu4 nan2 zhi4 yao2 guo3 。
- yi4 yu4 li3 du4 juan4 ， wei4 yi4 qi3 se4 suo3 。
- gang1 chang2 e4 chong1 yu4 ， bing4 gu3 shi4 yong1 duo4 。
- ji1 ke3 yi3 liang3 wang4 ， qi3 jiao4 li4 yu3 zuo4 。
- qian2 chu2 shui3 man3 chi2 ， you3 ting2 zhai3 ru2 ge3 。
- tui2 ran2 yi2 diao4 weng1 ， zhao4 ying3 kui4 jin1 guo3 。
- yu2 fu4 mi4 ping2 xing2 ， wa1 sheng1 ce4 he2 duo4 。
- qiong2 zha2 yun4 qi1 qiang1 ， zhong1 meng3 tiao4 xi4 suo3 。
- han2 ling2 ge4 xiao4 xing2 ， pin3 wu4 yi4 he2 huo3 。
- qi4 dong4 bu2 zi4 you2 ， shu2 fei1 da4 zhuan1 bo1 。
- ju3 ru4 fu2 wu1 shi1 ， fen4 rang3 yun4 yao1 mo2 。
- zhao4 yi3 nan2 mian4 wang2 ， qi3 fu4 zhi1 cun3 chuai1 。
- si1 du2 nian4 heng2 mu4 ， shi2 xing4 yi4 ming2 luo3 。
- he2 wei4 deng3 xiao1 yao2 ， fu2 geng4 zou1 kan3 ke1 。
- shi4 hu2 𨺗 xiang2 yong3 ， lü3 you2 qian4 tie1 tuo3 。
- men2 jian4 jing4 bu1 li2 ， an4 ge2 zi3 mei3 yi2 。
- jun1 tian1 zou4 wan4 wu3 ， huang2 xu4 xia4 min2 dan1 。
- pai2 chang1 yi2 yi2 kou4 ， you3 ke4 da2 yue1 po3 。
- fu3 ru2 cong2 bai3 you1 ， he2 bu2 zi4 you1 wo3 。

## 注释

## 译文

## 赏析
