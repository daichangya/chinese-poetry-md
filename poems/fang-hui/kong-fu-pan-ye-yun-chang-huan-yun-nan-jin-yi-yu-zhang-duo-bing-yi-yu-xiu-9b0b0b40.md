---
id: fang-hui-kong-fu-pan-ye-yun-chang-huan-yun-nan-jin-yi-yu-zhang-duo-bing-yi-yu-xiu-9b0b0b40
title: 孔府判野耘尝宦云南今以余瘴多病意欲休官因读唐书南诏传为此二诗问其风俗  其一
titlePinyin: kong3 fu3 pan4 ye3 yun2 chang2 huan4 yun2 nan2 jin1 yi3 yu2 zhang4 duo1 bing4 yi4 yu4 xiu1 guan1 yin1 du2 tang2 shu1 nan2 zhao4 chuan2 wei4 ci3 er4 shi1 wen4 qi2 feng1 su2     qi2 yi1
titleSlug: kong-fu-pan-ye-yun-chang-huan-yun-nan-jin-yi-yu-zhang-duo-bing-yi-yu-xiu-9b0b0b40
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万里蚕丛国，西南出漏天。
- 吐蕃唐徼接，越巂汉疆连。
- 参井星躔外，岷峨雪界边。
- 䍧船元下粤，剑栈忽朝燕。
- 骠信狂图歇，苴咩险要镌。
- 称元更号谓，督爽革官联。
- 慰谕开行府，咨诹肃使权。
- 贝仍通一觅，土尚锡双田。
- 饰齿金兼漆，充衣卉与毡。
- 瓜匏冬更实，桃杏腊尤妍。
- 混壹良堪喜，诛求或未悛。
- 霜威才莅止，舆诵总驩然。
- 归橐无蛮货，征袍有瘴烟。
- □曾甘鞅掌，由此困沉绵。
- 柔远华风浃，同文译史传。
- 愿闻谈土俗，王会纂周篇。

## 拼音
- wan4 li3 can2 cong2 guo2 ， xi1 nan2 chu1 lou4 tian1 。
- tu3 bo1 tang2 jiao3 jie1 ， yue4 xi1 han4 jiang1 lian2 。
- can1 jing3 xing1 chan2 wai4 ， min2 e2 xue3 jie4 bian1 。
- 䍧 chuan2 yuan2 xia4 yue4 ， jian4 zhan4 hu1 chao2 yan4 。
- piao4 xin4 kuang2 tu2 xie1 ， ju1 mie1 xian3 yao4 juan1 。
- cheng1 yuan2 geng4 hao4 wei4 ， du1 shuang3 ge2 guan1 lian2 。
- wei4 yu4 kai1 xing2 fu3 ， zi1 zou1 su4 shi3 quan2 。
- bei4 reng2 tong1 yi2 mi4 ， tu3 shang4 xi1 shuang1 tian2 。
- shi4 chi3 jin1 jian1 qi1 ， chong1 yi1 hui4 yu3 zhan1 。
- gua1 pao2 dong1 geng4 shi2 ， tao2 xing4 la4 you2 yan2 。
- hun4 yi1 liang2 kan1 xi3 ， zhu1 qiu2 huo4 wei4 quan1 。
- shuang1 wei1 cai2 li4 zhi3 ， yu2 song4 zong3 huan1 ran2 。
- gui1 tuo2 wu2 man2 huo4 ， zheng1 pao2 you3 zhang4 yan1 。
- □ ceng2 gan1 yang1 zhang3 ， you2 ci3 kun4 chen2 mian2 。
- rou2 yuan3 hua2 feng1 jia1 ， tong2 wen2 yi4 shi3 chuan2 。
- yuan4 wen2 tan2 tu3 su2 ， wang2 hui4 zuan3 zhou1 pian1 。

## 注释

## 译文

## 赏析
