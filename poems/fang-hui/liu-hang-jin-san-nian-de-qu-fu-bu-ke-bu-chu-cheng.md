---
id: fang-hui-liu-hang-jin-san-nian-de-qu-fu-bu-ke-bu-chu-cheng
title: 留杭近三年得去赋不可不出城
titlePinyin: liu2 hang2 jin4 san1 nian2 de2 qu4 fu4 bu4 ke3 bu4 chu1 cheng2
titleSlug: liu-hang-jin-san-nian-de-qu-fu-bu-ke-bu-chu-cheng
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不可不出城，顽躯百无病。
- 不可不出城，老眼亦何净。
- 第一脱俗尘，最便于野性。
- 第二井不咸，所至水可饮。
- 第三鱼价贱，第四酒味胜。
- 第五无火惊，第六无灯禁。
- 第七航船歌，欸乃亦可听。
- 尔曹居城中，小屋如败甑。
- 臭秽之所蒸，面面环厕圊。
- 五更闻丧鼓，骨肉付烟烬。
- 巧伪以为生，语无一可信。
- 妇女狐媚繁，商贾狙诈竞。
- 天下不皆然，杭城为特甚。
- 我今才出城，七美一朝并。
- 眺望心神清，眠卧魂魄定。
- 空阔水云间，孰谓雪风劲。
- 寄语城中人，何时免闂穽。
- 不可不出城，所以发兹咏。

## 拼音
- bu4 ke3 bu4 chu1 cheng2 ， wan2 qu1 bai3 wu2 bing4 。
- bu4 ke3 bu4 chu1 cheng2 ， lao3 yan3 yi4 he2 jing4 。
- di4 yi1 tuo1 su2 chen2 ， zui4 bian4 yu2 ye3 xing4 。
- di4 er4 jing3 bu4 xian2 ， suo3 zhi4 shui3 ke3 yin3 。
- di4 san1 yu2 jia4 jian4 ， di4 si4 jiu3 wei4 sheng4 。
- di4 wu3 wu2 huo3 jing1 ， di4 liu4 wu2 deng1 jin4 。
- di4 qi1 hang2 chuan2 ge1 ， ai3 nai3 yi4 ke3 ting1 。
- er3 cao2 ju1 cheng2 zhong1 ， xiao3 wu1 ru2 bai4 zeng4 。
- chou4 hui4 zhi1 suo3 zheng1 ， mian4 mian4 huan2 ce4 qing1 。
- wu3 geng1 wen2 sang4 gu3 ， gu3 rou4 fu4 yan1 jin4 。
- qiao3 wei3 yi3 wei2 sheng1 ， yu3 wu2 yi4 ke3 xin4 。
- fu4 nü3 hu2 mei4 fan2 ， shang1 jia3 ju1 zha4 jing4 。
- tian1 xia4 bu4 jie1 ran2 ， hang2 cheng2 wei4 te4 shen4 。
- wo3 jin1 cai2 chu1 cheng2 ， qi1 mei3 yi4 chao2 bing4 。
- tiao4 wang4 xin1 shen2 qing1 ， mian2 wo4 hun2 po4 ding4 。
- kong1 kuo4 shui3 yun2 jian1 ， shu2 wei4 xue3 feng1 jin4 。
- ji4 yu3 cheng2 zhong1 ren2 ， he2 shi2 mian3 hong4 jing3 。
- bu4 ke3 bu4 chu1 cheng2 ， suo3 yi3 fa1 zi1 yong3 。

## 注释

## 译文

## 赏析
