---
id: fang-hui-chong-wei-yin
title: 舂硙吟
titlePinyin: chong1 wei4 yin2
titleSlug: chong-wei-yin
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 槁木岂有情，顽石且无知。
- 何术使之动，不假人力施。
- 纬竹以为车，堰水江之湄。
- 湍流既迅急，枢轴为斡移。
- 朽杵辄雀跃，死磨犹骥驰。
- 一日殆百斛，成功归簸筛。
- 吾闻往古初，冥冥若愚痴。
- 火食尚未悟，人与禽兽嬉。
- 圣智既有作，便利无不为。
- 机事至此极，机心开自谁。
- 所以桔橰人，旁贻瓮汲嗤。
- 马本龁草物，教之谙战鼙。
- 铁若不入冶，焉有剑与锥。
- 工械日以广，生灵日以糜。
- 平生子方子，拙直为人欺。
- 见巧终不喜，讽此舂硙诗。

## 拼音
- gao3 mu4 qi3 you3 qing2 ， wan2 shi2 qie3 wu2 zhi1 。
- he2 shu4 shi3 zhi1 dong4 ， bu4 jia3 ren2 li4 shi1 。
- wei3 zhu2 yi3 wei2 che1 ， yan4 shui3 jiang1 zhi1 mei2 。
- tuan1 liu2 ji4 xun4 ji2 ， shu1 zhou2 wei4 wo4 yi2 。
- xiu3 chu3 zhe2 que4 yue4 ， si3 mo2 you2 ji4 chi2 。
- yi2 ri4 dai4 bai3 hu2 ， cheng2 gong1 gui1 bo4 shai1 。
- wu2 wen2 wang3 gu3 chu1 ， ming2 ming2 ruo4 yu2 chi1 。
- huo3 shi2 shang4 wei4 wu4 ， ren2 yu3 qin2 shou4 xi1 。
- sheng4 zhi4 ji4 you3 zuo4 ， bian4 li4 wu2 bu2 wei4 。
- ji1 shi4 zhi4 ci3 ji2 ， ji1 xin1 kai1 zi4 shui2 。
- suo3 yi3 ju2 gao1 ren2 ， pang2 yi2 weng4 ji2 chi1 。
- ma3 ben3 he2 cao3 wu4 ， jiao4 zhi1 an1 zhan4 pi2 。
- tie3 ruo4 bu2 ru4 ye3 ， yan1 you3 jian4 yu3 zhui1 。
- gong1 xie4 ri4 yi3 guang3 ， sheng1 ling2 ri4 yi3 mi2 。
- ping2 sheng1 zi3 fang1 zi3 ， zhuo1 zhi2 wei4 ren2 qi1 。
- jian4 qiao3 zhong1 bu4 xi3 ， feng3 ci3 chong1 wei4 shi1 。

## 注释

## 译文

## 赏析
