---
id: fang-hui-ti-guo-xi-xue-qing-song-shi-ping-yuan-tu-wei-zhang-ji-ye-zuo-shi-ri-tong-4121ef9b
title: 题郭熙雪晴松石平远图为张季野作是日同读杜诗
titlePinyin: ti2 guo1 xi1 xue3 qing2 song1 shi2 ping2 yuan3 tu2 wei4 zhang1 ji4 ye3 zuo4 shi4 ri4 tong2 du2 du4 shi1
titleSlug: ti-guo-xi-xue-qing-song-shi-ping-yuan-tu-wei-zhang-ji-ye-zuo-shi-ri-tong-4121ef9b
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书贵瘦硬少陵语，岂止评书端为诗。
- 五百年间会此意，画师汾阳老阿熙。
- 嵬诗琐画世一轨，肉腴骨弱精神痴。
- 明窗共读杜集竟，两幅雪霁叉横披。
- 前幅长松何所似，铁干皴涩撑霜皮。
- 其下怪石卧狻兕，突兀崷崒凝冰嘶。
- 后幅澌远渐迤逦，一往不知其几里。
- 目力已尽势未尽，平者是沙流者水。
- 人物如指或如蚁，戴笠骑馿者谁子。
- 顾此定是觅句翁，羸仆缩首襥冻耳。
- 欲渡未渡溪坂间，啐野寒乌忽惊起。
- 自非布置夺鬼神，焉能挥扫到骨髓。
- 郭生此画出自古心胸，亦如工部百世诗中龙。
- 清癯劲峭谢妩媚，略无一点沾春风。
- 市门丹青纷俗工，为人涂抹杏花红。
- 老夫神交此石与此松，留眼雪天送飞鸿。

## 拼音
- shu1 gui4 shou4 ying4 shao3 ling2 yu3 ， qi3 zhi3 ping2 shu1 duan1 wei4 shi1 。
- wu3 bai3 nian2 jian1 hui4 ci3 yi4 ， hua4 shi1 fen2 yang2 lao3 a1 xi1 。
- wei2 shi1 suo3 hua4 shi4 yi4 gui3 ， rou4 yu2 gu3 ruo4 jing1 shen2 chi1 。
- ming2 chuang1 gong4 du2 du4 ji2 jing4 ， liang3 fu2 xue3 ji4 cha1 heng2 pi1 。
- qian2 fu2 chang2 song1 he2 suo3 si4 ， tie3 gan1 cun1 se4 cheng1 shuang1 pi2 。
- qi2 xia4 guai4 shi2 wo4 suan1 si4 ， tu1 wu4 qiu2 zu2 ning2 bing1 si1 。
- hou4 fu2 si1 yuan3 jian4 yi3 li3 ， yi4 wang3 bu4 zhi1 qi2 ji3 li3 。
- mu4 li4 yi3 jin4 shi4 wei4 jin4 ， ping2 zhe3 shi4 sha1 liu2 zhe3 shui3 。
- ren2 wu4 ru2 zhi3 huo4 ru2 yi3 ， dai4 li4 qi2 lu2 zhe3 shui2 zi3 。
- gu4 ci3 ding4 shi4 mi4 ju4 weng1 ， lei2 pu2 suo1 shou3 fu2 dong4 er3 。
- yu4 du4 wei4 du4 xi1 ban3 jian1 ， cui4 ye3 han2 wu1 hu1 jing1 qi3 。
- zi4 fei1 bu4 zhi4 duo2 gui3 shen2 ， yan1 neng2 hui1 sao3 dao4 gu3 sui3 。
- guo1 sheng1 ci3 hua4 chu1 zi4 gu3 xin1 xiong1 ， yi4 ru2 gong1 bu4 bai3 shi4 shi1 zhong1 long2 。
- qing1 qu2 jin4 qiao4 xie4 wu3 mei4 ， lüe4 wu2 yi4 dian3 zhan1 chun1 feng1 。
- shi4 men2 dan1 qing1 fen1 su2 gong1 ， wei4 ren2 tu2 mo3 xing4 hua1 hong2 。
- lao3 fu1 shen2 jiao1 ci3 shi2 yu3 ci3 song1 ， liu2 yan3 xue3 tian1 song4 fei1 hong2 。

## 注释

## 译文

## 赏析
