---
id: fang-hui-ci-qian-yun-shu-jiang-gui
title: 次前韵述将归
titlePinyin: ci4 qian2 yun4 shu4 jiang1 gui1
titleSlug: ci-qian-yun-shu-jiang-gui
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我虽无丝无竹亦无肉，犹有杜子美万卷书，犹有陆士衡三间屋。
- 作诗宁作郊岛之寒瘦，终不屑元轻而白俗。
- 文章杂在众人中，大似浊河横济渎。
- 平生浪费几吟牋，何啻右军九万幅。
- 既尝注漆园之十九言，又颇拟栗里之四八目。
- 道眼一照百皆妄，未若奴耕婢织躬课督。
- 江湖落魄但欠一归耳，休官已幸天从欲。
- 子男女七孙四人，有菜共羹吾亦足。
- 过此更徼非妄福，政恐招忧复招辱。
- 宅门夏荫双高桐，园径秋香万丛菊。
- 于是自歌招隠歌，歌曰鹤怨猿惊兮在空谷。
- 四十余年萍蓬将七十，又何必越之南燕之北。

## 拼音
- wo3 sui1 wu2 si1 wu2 zhu2 yi4 wu2 rou4 ， you2 you3 du4 zi3 mei3 wan4 juan4 shu1 ， you2 you3 lu4 shi4 heng2 san1 jian1 wu1 。
- zuo4 shi1 ning2 zuo4 jiao1 dao3 zhi1 han2 shou4 ， zhong1 bu2 xie4 yuan2 qing1 er2 bai2 su2 。
- wen2 zhang1 za2 zai4 zhong4 ren2 zhong1 ， da4 si4 zhuo2 he2 heng2 ji4 du2 。
- ping2 sheng1 lang4 fei4 ji3 yin2 jian1 ， he2 chi4 you4 jun1 jiu3 wan4 fu2 。
- ji4 chang2 zhu4 qi1 yuan2 zhi1 shi2 jiu3 yan2 ， you4 po1 ni3 li4 li3 zhi1 si4 ba1 mu4 。
- dao4 yan3 yi2 zhao4 bai3 jie1 wang4 ， wei4 ruo4 nu2 geng1 bi4 zhi1 gong1 ke4 du1 。
- jiang1 hu2 luo4 po4 dan4 qian4 yi4 gui1 er3 ， xiu1 guan1 yi3 xing4 tian1 cong2 yu4 。
- zi3 nan2 nü3 qi1 sun1 si4 ren2 ， you3 cai4 gong4 geng1 wu2 yi4 zu2 。
- guo4 ci3 geng4 jiao3 fei1 wang4 fu2 ， zheng4 kong3 zhao1 you1 fu4 zhao1 ru3 。
- zhai2 men2 xia4 yin4 shuang1 gao1 tong2 ， yuan2 jing4 qiu1 xiang1 wan4 cong2 ju2 。
- yu2 shi4 zi4 ge1 zhao1 yin3 ge1 ， ge1 yue1 he4 yuan4 yuan2 jing1 xi1 zai4 kong1 gu3 。
- si4 shi2 yu2 nian2 ping2 peng2 jiang1 qi1 shi2 ， you4 he2 bi4 yue4 zhi1 nan2 yan4 zhi1 bei3 。

## 注释

## 译文

## 赏析
