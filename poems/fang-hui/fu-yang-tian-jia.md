---
id: fang-hui-fu-yang-tian-jia
title: 富阳田家
titlePinyin: fu4 yang2 tian2 jia1
titleSlug: fu-yang-tian-jia
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自从丧乱来，懒复治生事。
- 行行过田家，因之动幽意。
- 早稻青已黄，晚稻亦垂穗。
- 霅霅割稻声，自与割草异。
- 是时秋欲半，蒲柳风日脆。
- 儿卧牛自行，客熟犬不吠。
- 螃蟹出篱间，茅茨临水际。
- 使吾劣有此，亦足活老稚。
- 宦学四十年，进退两不遂。
- 扶犁手尚可，奈无可犁地。

## 拼音
- zi4 cong2 sang1 luan4 lai2 ， lan3 fu4 zhi4 sheng1 shi4 。
- xing2 xing2 guo4 tian2 jia1 ， yin1 zhi1 dong4 you1 yi4 。
- zao3 dao4 qing1 yi3 huang2 ， wan3 dao4 yi4 chui2 sui4 。
- zha4 zha4 ge1 dao4 sheng1 ， zi4 yu3 ge1 cao3 yi4 。
- shi4 shi2 qiu1 yu4 ban4 ， pu2 liu3 feng1 ri4 cui4 。
- er2 wo4 niu2 zi4 xing2 ， ke4 shu2 quan3 bu2 fei4 。
- pang2 xie4 chu1 li2 jian1 ， mao2 ci2 lin2 shui3 ji4 。
- shi3 wu2 lie4 you3 ci3 ， yi4 zu2 huo2 lao3 zhi4 。
- huan4 xue2 si4 shi2 nian2 ， jin4 tui4 liang3 bu2 sui4 。
- fu2 li2 shou3 shang4 ke3 ， nai4 wu2 ke3 li2 di4 。

## 注释

## 译文

## 赏析
