---
id: fang-hui-ci-yun-hui-zhen-tang-cheng-jing-gao-shi
title: 次韵会真堂呈景高士
titlePinyin: ci4 yun4 hui4 zhen1 tang2 cheng2 jing3 gao1 shi4
titleSlug: ci-yun-hui-zhen-tang-cheng-jing-gao-shi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜卧月一枕，晨漱泉一盏。
- 斯人世未识，庐阜乃具眼。
- 片影下岷峨，辟谷谢常产。
- 何树不可巢，老鹤以意柬。
- 岏岏九江城，九坡何𡶴𡶴。
- 碧天落吾手，了无藩篱限。
- 烟霞争自献，蛇鼠不待刬。
- 空瓢无余物，非病未足赧。
- 山如缺一篑，城或少三版。
- 汝画古所讥，匠事誓终僝。
- 愚生雾雨姿，皮毛惜文虥。
- 纷华梯冲来，以道与镌铲。
- 匣剑藏百炼，帨巾解六绾。
- 真游辟坦途，尘虑杜危栈。
- 康董不可觌，觇睨费瞠睅。
- 景叟无乃是，功行堪论撰。
- 便堂请丹经，岂必诏青简。
- 饥从景叟游，不顾八珍馔。
- 渴听景叟言，焉问九酝醆。
- 我漫尔其聊，此粲彼亦莞。

## 拼音
- ye4 wo4 yue4 yi1 zhen3 ， chen2 shu4 quan2 yi4 zhan3 。
- si1 ren2 shi4 wei4 shi2 ， lu2 fu4 nai3 ju4 yan3 。
- pian4 ying3 xia4 min2 e2 ， bi4 gu3 xie4 chang2 chan3 。
- he2 shu4 bu4 ke3 chao2 ， lao3 he4 yi3 yi4 jian3 。
- wan2 wan2 jiu3 jiang1 cheng2 ， jiu3 po1 he2 𡶴 𡶴 。
- bi4 tian1 luo4 wu2 shou3 ， liao3 wu2 fan1 li2 xian4 。
- yan1 xia2 zheng1 zi4 xian4 ， she2 shu3 bu2 dai4 chan3 。
- kong1 piao2 wu2 yu2 wu4 ， fei1 bing4 wei4 zu2 nan3 。
- shan1 ru2 que1 yi2 kui4 ， cheng2 huo4 shao3 san1 ban3 。
- ru3 hua4 gu3 suo3 ji1 ， jiang4 shi4 shi4 zhong1 chan2 。
- yu2 sheng1 wu4 yu3 zi1 ， pi2 mao2 xi1 wen2 zhan4 。
- fen1 hua2 ti1 chong1 lai2 ， yi3 dao4 yu3 juan1 chan3 。
- xia2 jian4 cang2 bai3 lian4 ， shui4 jin1 jie3 liu4 wan3 。
- zhen1 you2 pi4 tan3 tu2 ， chen2 lü4 du4 wei1 zhan4 。
- kang1 dong3 bu4 ke3 di2 ， chan1 ni4 fei4 cheng1 han4 。
- jing3 sou3 wu2 nai3 shi4 ， gong1 xing2 kan1 lun4 zhuan4 。
- bian4 tang2 qing3 dan1 jing1 ， qi3 bi4 zhao4 qing1 jian3 。
- ji1 cong2 jing3 sou3 you2 ， bu2 gu4 ba1 zhen1 zhuan4 。
- ke3 ting1 jing3 sou3 yan2 ， yan1 wen4 jiu3 yun4 zhan3 。
- wo3 man4 er3 qi2 liao2 ， ci3 can4 bi3 yi4 wan3 。

## 注释

## 译文

## 赏析
