---
id: fang-hui-shi-chang-er-cun-xin
title: 示长儿存心
titlePinyin: shi4 chang2 er2 cun2 xin1
titleSlug: shi-chang-er-cun-xin
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家歙山下，不满五顷田。
- 捐弃已过半，岂不为子钱。
- 兵甲跨江海，喧豗逾十年。
- 零落殆万卷，荒凉余数椽。
- 借使尽售之，事亦关诸天。
- 平生鄙货殖，黄金散如烟。
- 孰知两鬓雪，枯肠几不𫗴。
- 无忧恐难老，故遣百虑煎。
- 乐者未必寿，死返在我先。
- 属有客语我，法当营冢阡。
- 儿曹勿过计，葬穴自有缘。
- 只鸡可以祭，故絮亦足缠。
- 但戒傚俚俗，佛事徒喧阗。
- 文公有家礼，夙已书诸篇。
- 父贫至累子，能不心恻然。
- 揣量内无愧，视世差独贤。
- 囊中了无物，积稿诗三千。
- 讵敢望放翁，至有万首传。
- 严陵所寓屋，稍已割东偏。
- 邻翁觅菜地，更当乞西壖。
- 今我欲裹粮，一泛涛江船。
- 永谢麟阁梦，宁垂鼋鼎涎。
- 故人傥相济，匪伊归棹旋。
- 紫阳政自佳，携汝追群仙。

## 拼音
- wo3 jia1 xi1 shan1 xia4 ， bu4 man3 wu3 qing3 tian2 。
- juan1 qi4 yi3 guo4 ban4 ， qi3 bu2 wei4 zi3 qian2 。
- bing1 jia3 kua4 jiang1 hai3 ， xuan1 hui1 yu2 shi2 nian2 。
- ling2 luo4 dai4 wan4 juan4 ， huang1 liang2 yu2 shu4 chuan2 。
- jie4 shi3 jin4 shou4 zhi1 ， shi4 yi4 guan1 zhu1 tian1 。
- ping2 sheng1 bi3 huo4 zhi2 ， huang2 jin1 san4 ru2 yan1 。
- shu2 zhi1 liang3 bin4 xue3 ， ku1 chang2 ji3 bu4 zhan1 。
- wu2 you1 kong3 nan2 lao3 ， gu4 qian3 bai3 lü4 jian1 。
- le4 zhe3 wei4 bi4 shou4 ， si3 fan3 zai4 wo3 xian1 。
- shu3 you3 ke4 yu3 wo3 ， fa3 dang1 ying2 zhong3 qian1 。
- er2 cao2 wu4 guo4 ji4 ， zang4 xue2 zi4 you3 yuan2 。
- zhi1 ji1 ke3 yi3 ji4 ， gu4 xu4 yi4 zu2 chan2 。
- dan4 jie4 xiao4 li3 su2 ， fo2 shi4 tu2 xuan1 tian2 。
- wen2 gong1 you3 jia1 li3 ， su4 yi3 shu1 zhu1 pian1 。
- fu4 pin2 zhi4 lei4 zi3 ， neng2 bu4 xin1 ce4 ran2 。
- chuai1 liang2 nei4 wu2 kui4 ， shi4 shi4 cha4 du2 xian2 。
- nang2 zhong1 le0 wu2 wu4 ， ji1 gao3 shi1 san1 qian1 。
- ju4 gan3 wang4 fang4 weng1 ， zhi4 you3 wan4 shou3 chuan2 。
- yan2 ling2 suo3 yu4 wu1 ， shao1 yi3 ge1 dong1 pian1 。
- lin2 weng1 mi4 cai4 di4 ， geng4 dang1 qi3 xi1 ruan2 。
- jin1 wo3 yu4 guo3 liang2 ， yi2 fan4 tao1 jiang1 chuan2 。
- yong3 xie4 lin2 ge2 meng4 ， ning2 chui2 yuan2 ding3 xian2 。
- gu4 ren2 tang3 xiang1 ji4 ， fei3 yi1 gui1 zhao4 xuan2 。
- zi3 yang2 zheng4 zi4 jia1 ， xie2 ru3 zhui1 qun2 xian1 。

## 注释

## 译文

## 赏析
