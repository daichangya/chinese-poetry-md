---
id: fang-hui-dian-dai-tan
title: 店绐叹
titlePinyin: dian4 dai4 tan4
titleSlug: dian-dai-tan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 均为横目民，贤否天壤异。
- 苟怀长者心，必徇君子义。
- 道途分两岐，书木立标识。
- 行人免颠迷，岂不亦一惠。
- 大泽陷项王，亡楚固天意。
- 奈何效田父，动以绐为智。
- 军旅比骚动，所至尽迁避。
- 有屋空无人，有人门亦闭。
- 隔篱缪云云，前有佳店肆。
- 荒榛狼虎间，日暮竟无诣。
- 嘻其孰使然，险薄乃至是。
- 试尝评往册，匪敢立怪议。
- 友或失之初，绝交宜早计。
- 临危乃卖之，吾终罪郦寄。
- 呜呼今之人，此辈殆满世。

## 拼音
- jun1 wei4 heng2 mu4 min2 ， xian2 fou3 tian1 rang3 yi4 。
- gou3 huai2 zhang3 zhe3 xin1 ， bi4 xun4 jun1 zi3 yi4 。
- dao4 tu2 fen1 liang3 qi2 ， shu1 mu4 li4 biao1 shi2 。
- xing2 ren2 mian3 dian1 mi2 ， qi3 bu2 yi4 yi2 hui4 。
- da4 ze2 xian4 xiang4 wang2 ， wang2 chu3 gu4 tian1 yi4 。
- nai4 he2 xiao4 tian2 fu4 ， dong4 yi3 dai4 wei4 zhi4 。
- jun1 lü3 bi3 sao1 dong4 ， suo3 zhi4 jin4 qian1 bi4 。
- you3 wu1 kong1 wu2 ren2 ， you3 ren2 men2 yi4 bi4 。
- ge2 li2 miu4 yun2 yun2 ， qian2 you3 jia1 dian4 si4 。
- huang1 zhen1 lang2 hu3 jian1 ， ri4 mu4 jing4 wu2 yi4 。
- xi1 qi2 shu2 shi3 ran2 ， xian3 bao2 nai3 zhi4 shi4 。
- shi4 chang2 ping2 wang3 ce4 ， fei3 gan3 li4 guai4 yi4 。
- you3 huo4 shi1 zhi1 chu1 ， jue2 jiao1 yi2 zao3 ji4 。
- lin2 wei1 nai3 mai4 zhi1 ， wu2 zhong1 zui4 li4 ji4 。
- wu1 hu1 jin1 zhi1 ren2 ， ci3 bei4 dai4 man3 shi4 。

## 注释

## 译文

## 赏析
