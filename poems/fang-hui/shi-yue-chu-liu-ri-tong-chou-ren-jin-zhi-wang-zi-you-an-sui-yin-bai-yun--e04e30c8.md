---
id: fang-hui-shi-yue-chu-liu-ri-tong-chou-ren-jin-zhi-wang-zi-you-an-sui-yin-bai-yun--e04e30c8
title: 十月初六日同仇仁近至王子由庵遂饮白云李居士宅书事
titlePinyin: shi2 yue4 chu1 liu4 ri4 tong2 chou2 ren2 jin4 zhi4 wang2 zi3 you2 an1 sui4 yin3 bai2 yun2 li3 ju1 shi4 zhai2 shu1 shi4
titleSlug: shi-yue-chu-liu-ri-tong-chou-ren-jin-zhi-wang-zi-you-an-sui-yin-bai-yun--e04e30c8
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初上吴山北，遂过吴山南。
- 茂树悉剪薙，余石空巉岩。
- 向来华屋处，十不存二三。
- 忽如入壶天，偶得羽人庵。
- 阅画有远意，评诗无俗谈。
- 背湖万松岭，面江三茅观。
- 人烟向如织，今者篁竹半。
- 猎士捕乳虎，伏弩行者断。
- 野兽出城市，白昼无忌惮。
- 昨仅获其一，此事可三叹。
- 谁家有幽居，下瞰烟云洲。
- 西极夕阳外，东穷沧海头。
- 一览不欲尽，翠树蓄其楼。
- 主人雅好事，置酒更献酬。
- 禹穴渺何许，指视令人愁。
- 酒中泛酥椒，酒味弥芳烈。
- 菓蔬无不佳，霜螯风味绝。
- 卜夜意未阑，醉归步微月。
- 人生了一日，世故剧琐屑。
- 穷达不足云，兴亡讵须说。

## 拼音
- chu1 shang4 wu2 shan1 bei3 ， sui4 guo4 wu2 shan1 nan2 。
- mao4 shu4 xi1 jian3 ti4 ， yu2 shi2 kong1 chan2 yan2 。
- xiang4 lai2 hua2 wu1 chu4 ， shi2 bu4 cun2 er4 san1 。
- hu1 ru2 ru4 hu2 tian1 ， ou3 de2 yu3 ren2 an1 。
- yue4 hua4 you3 yuan3 yi4 ， ping2 shi1 wu2 su2 tan2 。
- bei4 hu2 wan4 song1 ling3 ， mian4 jiang1 san1 mao2 guan1 。
- ren2 yan1 xiang4 ru2 zhi1 ， jin1 zhe3 huang2 zhu2 ban4 。
- lie4 shi4 bu3 ru3 hu3 ， fu2 nu3 xing2 zhe3 duan4 。
- ye3 shou4 chu1 cheng2 shi4 ， bai2 zhou4 wu2 ji4 dan4 。
- zuo2 jin3 huo4 qi2 yi1 ， ci3 shi4 ke3 san1 tan4 。
- shui2 jia1 you3 you1 ju1 ， xia4 kan4 yan1 yun2 zhou1 。
- xi1 ji2 xi1 yang2 wai4 ， dong1 qiong2 cang1 hai3 tou2 。
- yi4 lan3 bu2 yu4 jin4 ， cui4 shu4 xu4 qi2 lou2 。
- zhu3 ren2 ya3 hao3 shi4 ， zhi4 jiu3 geng4 xian4 chou2 。
- yu3 xue2 miao3 he2 xu3 ， zhi3 shi4 ling4 ren2 chou2 。
- jiu3 zhong1 fan4 su1 jiao1 ， jiu3 wei4 mi2 fang1 lie4 。
- guo3 shu1 wu2 bu4 jia1 ， shuang1 ao2 feng1 wei4 jue2 。
- bu3 ye4 yi4 wei4 lan2 ， zui4 gui1 bu4 wei1 yue4 。
- ren2 sheng1 le0 yi2 ri4 ， shi4 gu4 ju4 suo3 xie4 。
- qiong2 da2 bu4 zu2 yun2 ， xing1 wang2 ju4 xu1 shuo1 。

## 注释

## 译文

## 赏析
