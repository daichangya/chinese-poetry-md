---
id: fang-hui-wan-deng-hui-zhen-dao-tang-wang-lu-shan-da-jiang-zuo
title: 晚登会真道堂望庐山大江作
titlePinyin: wan3 deng1 hui4 zhen1 dao4 tang2 wang4 lu2 shan1 da4 jiang1 zuo4
titleSlug: wan-deng-hui-zhen-dao-tang-wang-lu-shan-da-jiang-zuo
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风燠江城，楼台眩桃李。
- 高堂一临眺，傍观谓予喜。
- 予心实不然，俯视悯群蚁。
- 通衢哄尘埃，委巷困泥滓。
- 膏火煎熬间，樊墙限茅苇。
- 溷处杂酸呻，清思何由起。
- 别有天地宝，注此两眸子。
- 北拱五老峰，西倾九派水。
- 冥冥淡烟外，烱烱残雪里。
- 元气所融结，万古奠南纪。
- 中有不死人，神游常在此。
- 安得月明夜，啸风控赤鲤。
- 导迎呵江神，殿护叱山鬼。
- 修静无谈玄，慧远勿析理。
- 亦不用湘灵，瑶瑟鼓葱指。
- 稽首青莲仙，大雅叩吟髓。
- 前陶后苏黄，相与奏宫征。
- 灵文九霄秘，玄关一时启。
- 怳兮发浩歌，洞见开辟始。
- 回谢人间世，日夜虱生虮。
- 腥腻缠臭帤，闻此秽或洗。
- 黄冠似予知，具茗亦粲尔。
- 归卧不成眠，汲井漱寒齿。

## 拼音
- chun1 feng1 yu4 jiang1 cheng2 ， lou2 tai2 xuan4 tao2 li3 。
- gao1 tang2 yi4 lin2 tiao4 ， bang4 guan1 wei4 yu3 xi3 。
- yu3 xin1 shi2 bu4 ran2 ， fu3 shi4 min3 qun2 yi3 。
- tong1 qu2 hong3 chen2 ai1 ， wei3 xiang4 kun4 ni2 zi3 。
- gao1 huo3 jian1 ao2 jian1 ， fan2 qiang2 xian4 mao2 wei3 。
- hun4 chu4 za2 suan1 shen1 ， qing1 si1 he2 you2 qi3 。
- bie2 you3 tian1 di4 bao3 ， zhu4 ci3 liang3 mou2 zi3 。
- bei3 gong3 wu3 lao3 feng1 ， xi1 qing1 jiu3 pai4 shui3 。
- ming2 ming2 dan4 yan1 wai4 ， jiong3 jiong3 can2 xue3 li3 。
- yuan2 qi4 suo3 rong2 jie2 ， wan4 gu3 dian4 nan2 ji4 。
- zhong1 you3 bu4 si3 ren2 ， shen2 you2 chang2 zai4 ci3 。
- an1 de2 yue4 ming2 ye4 ， xiao4 feng1 kong4 chi4 li3 。
- dao3 ying2 he1 jiang1 shen2 ， dian4 hu4 chi4 shan1 gui3 。
- xiu1 jing4 wu2 tan2 xuan2 ， hui4 yuan3 wu4 xi1 li3 。
- yi4 bu2 yong4 xiang1 ling2 ， yao2 se4 gu3 cong1 zhi3 。
- qi3 shou3 qing1 lian2 xian1 ， da4 ya3 kou4 yin2 sui3 。
- qian2 tao2 hou4 su1 huang2 ， xiang1 yu3 zou4 gong1 zheng1 。
- ling2 wen2 jiu3 xiao1 mi4 ， xuan2 guan1 yi4 shi2 qi3 。
- huang3 xi1 fa1 hao4 ge1 ， dong4 jian4 kai1 pi4 shi3 。
- hui2 xie4 ren2 jian1 shi4 ， ri4 ye4 shi1 sheng1 ji3 。
- xing1 ni4 chan2 chou4 ru2 ， wen2 ci3 hui4 huo4 xi3 。
- huang2 guan1 si4 yu3 zhi1 ， ju4 ming2 yi4 can4 er3 。
- gui1 wo4 bu4 cheng2 mian2 ， ji2 jing3 shu4 han2 chi3 。

## 注释

## 译文

## 赏析
