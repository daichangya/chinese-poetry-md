---
id: fang-hui-song-yi-gong-guo-geng-dao
title: 送医工郭耕道
titlePinyin: song4 yi1 gong1 guo1 geng1 dao4
titleSlug: song-yi-gong-guo-geng-dao
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上古三皇轩农羲，天始有柱地有基。
- 腹虚与实疗民饥，心塞与开植民彝。
- 保民性命专厥司，握生杀权名曰医。
- 万事万物有偶奇，一阴一阳之所为。
- 五运六气相参差，流行百骸敷四肢。
- 河隄蚁窍如针锥，荣卫微爽颠不治。
- 沉里浮表数及迟，指下难明审毫厘。
- 能肉其骨扶其危，神圣工巧古所推。
- 汴梁凯旋并门师，代州之郭天下知。
- 半留中原半南移，大方脉科三百朞。
- 黄金台边驿骑驰，大树古巷传言丝。
- 趣装北上扬喜眉，药囊香细温风吹。
- 肘后之秘神护持，本草我亦一二窥。
- 素问难经手曾披，但于一事似有疑。
- 左右心肝肾肺脾，女人反此背看之。
- 叔和脉经无此辞，托名为诀翻支离。
- 尺盛尺弱分两岐，句拙语俗意有疵。
- 举世附和莫钳锤，惟晁公武能辨兹。
- 欲攀易牙别渑淄，郭侯去矣不可羁。
- 丹砂赤箭参术芝，豕苓鸡壅败鼓皮。
- 百发百中谨所施，楼护侯鲭勿涎垂。
- 弘景当有还山期，赠行聊效黄庭诗。

## 拼音
- shang4 gu3 san1 huang2 xuan1 nong2 xi1 ， tian1 shi3 you3 zhu4 di4 you3 ji1 。
- fu4 xu1 yu3 shi2 liao2 min2 ji1 ， xin1 sai1 yu3 kai1 zhi2 min2 yi2 。
- bao3 min2 xing4 ming4 zhuan1 jue2 si1 ， wo4 sheng1 sha1 quan2 ming2 yue1 yi1 。
- wan4 shi4 wan4 wu4 you3 ou3 qi2 ， yi4 yin1 yi4 yang2 zhi1 suo3 wei4 。
- wu3 yun4 liu4 qi4 xiang1 cen1 ci1 ， liu2 xing2 bai3 hai2 fu1 si4 zhi1 。
- he2 di1 yi3 qiao4 ru2 zhen1 zhui1 ， rong2 wei4 wei1 shuang3 dian1 bu2 zhi4 。
- chen2 li3 fu2 biao3 shu4 ji2 chi2 ， zhi3 xia4 nan2 ming2 shen3 hao2 li2 。
- neng2 rou4 qi2 gu3 fu2 qi2 wei1 ， shen2 sheng4 gong1 qiao3 gu3 suo3 tui1 。
- bian4 liang2 kai3 xuan2 bing4 men2 shi1 ， dai4 zhou1 zhi1 guo1 tian1 xia4 zhi1 。
- ban4 liu2 zhong1 yuan2 ban4 nan2 yi2 ， da4 fang1 mai4 ke1 san1 bai3 ji1 。
- huang2 jin1 tai2 bian1 yi4 qi2 chi2 ， da4 shu4 gu3 xiang4 chuan2 yan2 si1 。
- qu4 zhuang1 bei3 shang4 yang2 xi3 mei2 ， yao4 nang2 xiang1 xi4 wen1 feng1 chui1 。
- zhou3 hou4 zhi1 mi4 shen2 hu4 chi2 ， ben3 cao3 wo3 yi4 yi1 er4 kui1 。
- su4 wen4 nan2 jing1 shou3 ceng2 pi1 ， dan4 yu2 yi2 shi4 si4 you3 yi2 。
- zuo3 you4 xin1 gan1 shen4 fei4 pi2 ， nü3 ren2 fan3 ci3 bei4 kan4 zhi1 。
- shu1 he2 mai4 jing1 wu2 ci3 ci2 ， tuo1 ming2 wei4 jue2 fan1 zhi1 li2 。
- chi3 sheng4 chi3 ruo4 fen1 liang3 qi2 ， ju4 zhuo1 yu3 su2 yi4 you3 ci1 。
- ju3 shi4 fu4 he4 mo4 qian2 chui2 ， wei2 chao2 gong1 wu3 neng2 bian4 zi1 。
- yu4 pan1 yi4 ya2 bie2 mian3 zi1 ， guo1 hou2 qu4 yi3 bu4 ke3 ji1 。
- dan1 sha1 chi4 jian4 can1 shu4 zhi1 ， shi3 ling2 ji1 yong1 bai4 gu3 pi2 。
- bai3 fa1 bai3 zhong4 jin3 suo3 shi1 ， lou2 hu4 hou2 qing1 wu4 xian2 chui2 。
- hong2 jing3 dang1 you3 hai2 shan1 qi1 ， zeng4 xing2 liao2 xiao4 huang2 ting2 shi1 。

## 注释

## 译文

## 赏析
