---
id: fang-hui-su-xi-chou-cao-jiao-shou-zhai
title: 宿西畴曹教授宅
titlePinyin: su4 xi1 chou2 cao2 jiao4 shou4 zhai2
titleSlug: su-xi-chou-cao-jiao-shou-zhai
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宿羽同夜林，天明各分飞。
- 人生尘土内，别易会合稀。
- 我自钱塘来，君从宣城归。
- 初喜望颜色，昔癯今似肥。
- 细视久乃觉，翛然不胜衣。
- 老至故当尔，闲心厌尘鞿。
- 户门岂可忽，仕宦未为非。
- 迩来三径荒，园花减芳菲。
- 政坐行作吏，耕稼始愿违。
- 子婿环我前，设席灯烛𪸩。
- 邃庑考画鼓，崇盘荐琼蕤。
- 友道比衰丧，闻客扃重扉。
- 独此意不然，壶倒觞屡挥。
- 酒醒日已出，行行穿山围。
- 回首重回首，晴川渺烟霏。

## 拼音
- su4 yu3 tong2 ye4 lin2 ， tian1 ming2 ge4 fen1 fei1 。
- ren2 sheng1 chen2 tu3 nei4 ， bie2 yi4 hui4 he2 xi1 。
- wo3 zi4 qian2 tang2 lai2 ， jun1 cong2 xuan1 cheng2 gui1 。
- chu1 xi3 wang4 yan2 se4 ， xi1 qu2 jin1 si4 fei2 。
- xi4 shi4 jiu3 nai3 jue2 ， xiao1 ran2 bu2 sheng4 yi1 。
- lao3 zhi4 gu4 dang1 er3 ， xian2 xin1 yan4 chen2 ji1 。
- hu4 men2 qi3 ke3 hu1 ， shi4 huan4 wei4 wei4 fei1 。
- er3 lai2 san1 jing4 huang1 ， yuan2 hua1 jian3 fang1 fei1 。
- zheng4 zuo4 xing2 zuo4 li4 ， geng1 jia4 shi3 yuan4 wei2 。
- zi3 xu4 huan2 wo3 qian2 ， she4 xi2 deng1 zhu2 𪸩 。
- sui4 wu3 kao3 hua4 gu3 ， chong2 pan2 jian4 qiong2 rui2 。
- you3 dao4 bi3 shuai1 sang4 ， wen2 ke4 jiong1 zhong4 fei1 。
- du2 ci3 yi4 bu4 ran2 ， hu2 dao3 shang1 lü3 hui1 。
- jiu3 xing3 ri4 yi3 chu1 ， xing2 xing2 chuan1 shan1 wei2 。
- hui2 shou3 zhong4 hui2 shou3 ， qing2 chuan1 miao3 yan1 fei1 。

## 注释

## 译文

## 赏析
