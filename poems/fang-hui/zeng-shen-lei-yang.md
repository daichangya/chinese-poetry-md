---
id: fang-hui-zeng-shen-lei-yang
title: 赠沈雷阳
titlePinyin: zeng4 shen3 lei2 yang2
titleSlug: zeng-shen-lei-yang
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乃翁辛苦注周易，曾梦神人谈太极。
- 清泉煮蔬啖粝饭，醯盐醤姜俱不食。
- 迎霜猎猎缊袍青，映日萧萧颔须白。
- 自云今代王辅嗣，憔悴形容人不识。
- 有子有子狂非狂，其名复亨字雷阳。
- 十五早学张道陵，二十已成费长房。
- 篆符呪水逐鬼物，朝游燕齐暮衡湘。
- 信奇喜异世不少，指空说无饶衣粮。
- 读古人书识道理，定复在陈饥欲死。
- 不如沈家跨灶郎，恍兮惚兮行怪诡。
- 村惊郭骇争赠诗，我亦徇俗书此纸。
- 万事宜假不宜真，往往神仙亦如此。

## 拼音
- nai3 weng1 xin1 ku3 zhu4 zhou1 yi4 ， ceng2 meng4 shen2 ren2 tan2 tai4 ji2 。
- qing1 quan2 zhu3 shu1 dan4 li4 fan4 ， xi1 yan2 jiang4 jiang1 ju4 bu4 shi2 。
- ying2 shuang1 lie4 lie4 wen1 pao2 qing1 ， ying4 ri4 xiao1 xiao1 han4 xu1 bai2 。
- zi4 yun2 jin1 dai4 wang2 fu3 si4 ， qiao2 cui4 xing2 rong2 ren2 bu4 shi2 。
- you3 zi3 you3 zi3 kuang2 fei1 kuang2 ， qi2 ming2 fu4 heng1 zi4 lei2 yang2 。
- shi2 wu3 zao3 xue2 zhang1 dao4 ling2 ， er4 shi2 yi3 cheng2 fei4 chang2 fang2 。
- zhuan4 fu2 zhou4 shui3 zhu2 gui3 wu4 ， chao2 you2 yan4 qi2 mu4 heng2 xiang1 。
- xin4 qi2 xi3 yi4 shi4 bu4 shao3 ， zhi3 kong1 shuo1 wu2 rao2 yi1 liang2 。
- du2 gu3 ren2 shu1 shi2 dao4 li3 ， ding4 fu4 zai4 chen2 ji1 yu4 si3 。
- bu4 ru2 shen3 jia1 kua4 zao4 lang2 ， huang3 xi1 hu1 xi1 xing2 guai4 gui3 。
- cun1 jing1 guo1 hai4 zheng1 zeng4 shi1 ， wo3 yi4 xun4 su2 shu1 ci3 zhi3 。
- wan4 shi4 yi2 jia3 bu4 yi2 zhen1 ， wang3 wang3 shen2 xian1 yi4 ru2 ci3 。

## 注释

## 译文

## 赏析
