---
id: fang-hui-qing-hu-xiao-zhuo-de-sheng-zi
title: 清湖小酌得生字
titlePinyin: qing1 hu2 xiao3 zhuo2 de2 sheng1 zi4
titleSlug: qing-hu-xiao-zhuo-de-sheng-zi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泯默抑幽抱，低回挫高情。
- 肥遯夙果决，羁旅犹牵萦。
- 华摭有旧习，冷嗜无新营。
- 𬪩鲜世所竞，褒博日以轻。
- 小人徇流俗，君子怀友生。
- 浮𡏖岂不浊，澄渊元自清。
- 丹枫昔雁落，绿柳今鶑鸣。
- 蛰潜脱寒语，孳乳陶舒明。
- 推排故已顺，会合讵易并。
- 燠景敞重屋，芳物绵修城。
- 愧乏丝竹奏，劣奉殽蔌擎。
- 张子霏玉屑，赵老宣金声。
- 予辩亦稍纵，遑恤听瞩惊。
- 邂逅一兹醉，逝之南山耕。
- 瞇目眩迅辙，刚心谢尘缨。
- 彼我跬步间，奚翅重溟瀛。

## 拼音
- min3 mo4 yi4 you1 bao4 ， di1 hui2 cuo4 gao1 qing2 。
- fei2 dun4 su4 guo3 jue2 ， ji1 lü3 you2 qian1 ying2 。
- hua2 zhi2 you3 jiu4 xi2 ， leng3 shi4 wu2 xin1 ying2 。
- nong2 xian1 shi4 suo3 jing4 ， bao1 bo2 ri4 yi3 qing1 。
- xiao3 ren2 xun4 liu2 su2 ， jun1 zi3 huai2 you3 sheng1 。
- fu2 𡏖 qi3 bu4 zhuo2 ， cheng2 yuan1 yuan2 zi4 qing1 。
- dan1 feng1 xi1 yan4 luo4 ， lü4 liu3 jin1 ying1 ming2 。
- zhe2 qian2 tuo1 han2 yu3 ， zi1 ru3 tao2 shu1 ming2 。
- tui1 pai2 gu4 yi3 shun4 ， hui4 he2 ju4 yi4 bing4 。
- yu4 jing3 chang3 zhong4 wu1 ， fang1 wu4 mian2 xiu1 cheng2 。
- kui4 fa2 si1 zhu2 zou4 ， lie4 feng4 yao2 su4 qing2 。
- zhang1 zi3 fei1 yu4 xie4 ， zhao4 lao3 xuan1 jin1 sheng1 。
- yu3 bian4 yi4 shao1 zong4 ， huang2 xu4 ting1 zhu3 jing1 。
- xie4 hou4 yi4 zi1 zui4 ， shi4 zhi1 nan2 shan1 geng1 。
- mi1 mu4 xuan4 xun4 zhe2 ， gang1 xin1 xie4 chen2 ying1 。
- bi3 wo3 kui3 bu4 jian1 ， xi1 chi4 zhong4 ming2 ying2 。

## 注释

## 译文

## 赏析
