---
id: fang-hui-wei-zhang-dou-mu-yi-ti-zhao-wa-wang-hou-jiang-xiang-tu
title: 为张都目益题爪哇王后将相图
titlePinyin: wei4 zhang1 dou1 mu4 yi4 ti2 zhao3 wa1 wang2 hou4 jiang1 xiang4 tu2
titleSlug: wei-zhang-dou-mu-yi-ti-zhao-wa-wang-hou-jiang-xiang-tu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阇婆之国古来有，其人裸体蓬厥首。
- 后来改号作爪哇，君僭称王妻僭后。
- 跣足露乳布缠腰，往往自妍不知丑。
- 千岛万岛南海南，谓远无虞险可守。
- 成周通道八蛮朝，旅獒越裳孰敢后。
- 真腊彭亨皆入贡，巴尚答洽尔独否。
- 壬辰腊月明日望，三平章往命招诱。
- 泉州出门七州洋，飞樯舞帆朔风吼。
- 五旬有余至其境，惊禽骇兽破胆走。
- 前主初丧后主立，国乱未定内掣肘。
- 生擒瞎直吃当王，癸巳三月之十九。
- 先降土汉必者牙，水陆引道分左右。
- 继获昔剌小大子，□□留屯岂容久。
- 所俘病亡或逋逃，穷则反噬如野□。
- □秋班师会占城，诸国降表肯相受。
- 梢工满载槟榔果，征夫烂醉椰子酒。
- 生金铜钱暨百宝，搜山讨掳恣意取。
- 蝤蛑虾蟹玳瑁螺，芭蕉豆蔻皆可口。
- 风俗可怪亦可怜，食无匕筯但用手。
- 生年月日都不记，淫乱混杂忘牝牡。
- 得此诗料告者谁，滕良伯父乃吾友。
- 我赋长篇当凯歌，甘誓胤征同不朽。

## 拼音
- du1 po2 zhi1 guo2 gu3 lai2 you3 ， qi2 ren2 luo3 ti3 peng2 jue2 shou3 。
- hou4 lai2 gai3 hao4 zuo4 zhao3 wa1 ， jun1 jian4 cheng1 wang2 qi1 jian4 hou4 。
- xian3 zu2 lu4 ru3 bu4 chan2 yao1 ， wang3 wang3 zi4 yan2 bu4 zhi1 chou3 。
- qian1 dao3 wan4 dao3 nan2 hai3 nan2 ， wei4 yuan3 wu2 yu2 xian3 ke3 shou3 。
- cheng2 zhou1 tong1 dao4 ba1 man2 chao2 ， lü3 ao2 yue4 shang0 shu2 gan3 hou4 。
- zhen1 la4 peng2 heng1 jie1 ru4 gong4 ， ba1 shang4 da2 qia4 er3 du2 fou3 。
- ren2 chen2 la4 yue4 ming2 ri4 wang4 ， san1 ping2 zhang1 wang3 ming4 zhao1 you4 。
- quan2 zhou1 chu1 men2 qi1 zhou1 yang2 ， fei1 qiang2 wu3 fan1 shuo4 feng1 hou3 。
- wu3 xun2 you3 yu2 zhi4 qi2 jing4 ， jing1 qin2 hai4 shou4 po4 dan3 zou3 。
- qian2 zhu3 chu1 sang4 hou4 zhu3 li4 ， guo2 luan4 wei4 ding4 nei4 che4 zhou3 。
- sheng1 qin2 xia1 zhi2 chi1 dang1 wang2 ， gui3 si4 san1 yue4 zhi1 shi2 jiu3 。
- xian1 jiang4 tu3 han4 bi4 zhe3 ya2 ， shui3 lu4 yin3 dao4 fen1 zuo3 you4 。
- ji4 huo4 xi1 la4 xiao3 da4 zi3 ， □ □ liu2 tun2 qi3 rong2 jiu3 。
- suo3 fu2 bing4 wang2 huo4 bu1 tao2 ， qiong2 ze2 fan3 shi4 ru2 ye3 □ 。
- □ qiu1 ban1 shi1 hui4 zhan4 cheng2 ， zhu1 guo2 jiang4 biao3 ken3 xiang1 shou4 。
- shao1 gong1 man3 zai4 bin1 lang2 guo3 ， zheng1 fu1 lan4 zui4 ye1 zi3 jiu3 。
- sheng1 jin1 tong2 qian2 ji4 bai3 bao3 ， sou1 shan1 tao3 lu3 zi4 yi4 qu3 。
- you2 mou2 xia1 xie4 dai4 mao4 luo2 ， ba1 jiao1 dou4 kou4 jie1 ke3 kou3 。
- feng1 su2 ke3 guai4 yi4 ke3 lian2 ， shi2 wu2 bi3 zhu4 dan4 yong4 shou3 。
- sheng1 nian2 yue4 ri4 dou1 bu2 ji4 ， yin2 luan4 hun4 za2 wang4 pin4 mu3 。
- de2 ci3 shi1 liao4 gao4 zhe3 shui2 ， teng2 liang2 bo2 fu4 nai3 wu2 you3 。
- wo3 fu4 chang2 pian1 dang1 kai3 ge1 ， gan1 shi4 yin4 zheng1 tong2 bu4 xiu3 。

## 注释

## 译文

## 赏析
