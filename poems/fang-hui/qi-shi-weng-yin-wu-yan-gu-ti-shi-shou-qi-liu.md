---
id: fang-hui-qi-shi-weng-yin-wu-yan-gu-ti-shi-shou-qi-liu
title: 七十翁吟五言古体十首  其六
titlePinyin: qi1 shi2 weng1 yin2 wu3 yan2 gu3 ti3 shi2 shou3     qi2 liu4
titleSlug: qi-shi-weng-yin-wu-yan-gu-ti-shi-shou-qi-liu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 后山与简斋，仅年四十九。
- 诗少句句佳，天地同不朽。
- 予幼初学诗，一日赋一首。
- 颓龄忽七十，诗果传后否。
- 侥幸擢儒科，邂逅至郡守。
- 几死坐此耳，诗于我何负。
- 寿长诗故多，才短诗故丑。
- 苟活许作诗，余生付诗酒。

## 拼音
- hou4 shan1 yu3 jian3 zhai1 ， jin3 nian2 si4 shi2 jiu3 。
- shi1 shao3 ju4 ju4 jia1 ， tian1 di4 tong2 bu4 xiu3 。
- yu3 you4 chu1 xue2 shi1 ， yi2 ri4 fu4 yi4 shou3 。
- tui2 ling2 hu1 qi1 shi2 ， shi1 guo3 chuan2 hou4 fou3 。
- jiao3 xing4 zhuo2 ru2 ke1 ， xie4 hou4 zhi4 jun4 shou3 。
- ji3 si3 zuo4 ci3 er3 ， shi1 yu2 wo3 he2 fu4 。
- shou4 chang2 shi1 gu4 duo1 ， cai2 duan3 shi1 gu4 chou3 。
- gou3 huo2 xu3 zuo4 shi1 ， yu2 sheng1 fu4 shi1 jiu3 。

## 注释

## 译文

## 赏析
