---
id: fang-hui-shi-yue-shi-jiu-ri-xiao-zhuo-fen-yun-de-li-zi
title: 十月十九日小酌分韵得里字
titlePinyin: shi2 yue4 shi2 jiu3 ri4 xiao3 zhuo2 fen1 yun4 de2 li3 zi4
titleSlug: shi-yue-shi-jiu-ri-xiao-zhuo-fen-yun-de-li-zi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奠国荷隆栋，扶世纳夷轨。
- 勋庸书盟府，名氏垂信史。
- 画餠既无成，坠甑亦云已。
- 幽哦陶倦情，闲读探玄理。
- 嗜古植雅正，愤俗馘淫靡。
- 尚堪辈前哲，未屑睨余子。
- 寒门车马绝，良月风日美。
- 旁近东西邻，邂逅二三士。
- 无钱焉能神，有酒犹粗旨。
- 炙脔割肥羊，鲙材斫长鲤。
- 随分匪强致，乘兴肯中止。
- 钩深出该洽，砭疾伐鄙俚。
- 缩颈罚令苛，抚掌戏语绮。
- 豪歌眇群儿，大笑惊数里。
- 一翁醉而踣，两生掖不起。
- 心广穷亦乐，气衰老且死。
- 生生天壤间，知命者罕尔。
- 予将归万山，后日当忆此。

## 拼音
- dian4 guo2 he2 long2 dong4 ， fu2 shi4 na4 yi2 gui3 。
- xun1 yong1 shu1 meng2 fu3 ， ming2 shi4 chui2 xin4 shi3 。
- hua4 bing3 ji4 wu2 cheng2 ， zhui4 zeng4 yi4 yun2 yi3 。
- you1 o4 tao2 juan4 qing2 ， xian2 du2 tan4 xuan2 li3 。
- shi4 gu3 zhi2 ya3 zheng4 ， fen4 su2 guo2 yin2 mi2 。
- shang4 kan1 bei4 qian2 zhe2 ， wei4 xie4 ni4 yu2 zi3 。
- han2 men2 che1 ma3 jue2 ， liang2 yue4 feng1 ri4 mei3 。
- pang2 jin4 dong1 xi1 lin2 ， xie4 hou4 er4 san1 shi4 。
- wu2 qian2 yan1 neng2 shen2 ， you3 jiu3 you2 cu1 zhi3 。
- zhi4 luan2 ge1 fei2 yang2 ， kuai4 cai2 zhuo2 chang2 li3 。
- sui2 fen1 fei3 qiang2 zhi4 ， cheng2 xing4 ken3 zhong1 zhi3 。
- gou1 shen1 chu1 gai1 qia4 ， bian1 ji2 fa2 bi3 li3 。
- suo1 jing3 fa2 ling4 ke1 ， fu3 zhang3 xi4 yu3 qi3 。
- hao2 ge1 miao3 qun2 er2 ， da4 xiao4 jing1 shu4 li3 。
- yi4 weng1 zui4 er2 bo2 ， liang3 sheng1 ye4 bu4 qi3 。
- xin1 guang3 qiong2 yi4 le4 ， qi4 shuai1 lao3 qie3 si3 。
- sheng1 sheng1 tian1 rang3 jian1 ， zhi1 ming4 zhe3 han3 er3 。
- yu3 jiang1 gui1 wan4 shan1 ， hou4 ri4 dang1 yi4 ci3 。

## 注释

## 译文

## 赏析
