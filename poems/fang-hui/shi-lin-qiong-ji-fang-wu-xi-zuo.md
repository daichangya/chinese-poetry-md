---
id: fang-hui-shi-lin-qiong-ji-fang-wu-xi-zuo
title: 释临邛记方物戏作
titlePinyin: shi4 lin2 qiong2 ji4 fang1 wu4 xi4 zuo4
titleSlug: shi-lin-qiong-ji-fang-wu-xi-zuo
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人注尔雅，大儒以为诮。
- 学诗贵多识，圣言厥有诏。
- 下博梯上约，后进曷克劭。
- 矧于点𪑮间，懵弗省体要。
- 俗喙仅能□，古吭略未剽。
- 四声故㩈拘，六书本幻妙。
- 嘑姓骇厍暨，辩义谑笃笑。
- 往讹足可戒，夙是政宜肖。
- 郊霓纵劣约，窗岫宁蹈眺。
- 鲰也缺兹析，寸抱踏𧇠𪜎。
- 探架获尘帙，偶幸脱斯燎。
- 壁蟫蚀心胸，不受俞扁疗。
- 粝食忘调饥，微膏恋残照。
- 幽暗发蒙篰，乖剌合券约。
- 稍免杕杜辱，敢倚陬隅俏。
- 虚空了无味，强作吴牯噍。
- 税驾如还乡，舍爵欲告庙。
- 一方笔千名，拟谟贮深峤。
- 桑榆老秃翁，廊肆付周召。
- 讵思玉豉饵，岂羡金盐釂。
- 庶异速朽子，霜原委荒烧。
- 眼前黄口儿，曲踊诧壮少。
- 但喜觥醽醁，靡肯囊熠燿。
- 吾衰□□苦，汝健骋轻趬。
- 布谷会有时，焉得常鹯鹞。

## 拼音
- xi1 ren2 zhu4 er3 ya3 ， da4 ru2 yi3 wei2 qiao4 。
- xue2 shi1 gui4 duo1 shi2 ， sheng4 yan2 jue2 you3 zhao4 。
- xia4 bo2 ti1 shang4 yue1 ， hou4 jin4 he2 ke4 shao4 。
- shen3 yu2 dian3 𪑮 jian1 ， meng3 fu2 sheng3 ti3 yao4 。
- su2 hui4 jin3 neng2 □ ， gu3 keng1 lüe4 wei4 piao1 。
- si4 sheng1 gu4 㩈 ju1 ， liu4 shu1 ben3 huan4 miao4 。
- hu1 xing4 hai4 she4 ji4 ， bian4 yi4 xue4 du3 xiao4 。
- wang3 e2 zu2 ke3 jie4 ， su4 shi4 zheng4 yi2 xiao4 。
- jiao1 ni2 zong4 lie4 yue1 ， chuang1 xiu4 ning2 dao3 tiao4 。
- zou1 ye3 que1 zi1 xi1 ， cun4 bao4 ta4 𧇠 𪜎 。
- tan4 jia4 huo4 chen2 zhi4 ， ou3 xing4 tuo1 si1 liao2 。
- bi4 yin2 shi2 xin1 xiong1 ， bu2 shou4 yu2 bian3 liao2 。
- li4 shi2 wang4 tiao2 ji1 ， wei1 gao1 lian4 can2 zhao4 。
- you1 an4 fa1 meng2 bu4 ， guai1 la4 he2 quan4 yue1 。
- shao1 mian3 di4 du4 ru3 ， gan3 yi3 zou1 yu2 qiao4 。
- xu1 kong1 le0 wu2 wei4 ， qiang2 zuo4 wu2 gu3 jiao4 。
- shui4 jia4 ru2 huan2 xiang1 ， she4 jue2 yu4 gao4 miao4 。
- yi4 fang1 bi3 qian1 ming2 ， ni3 mo2 zhu4 shen1 qiao2 。
- sang1 yu2 lao3 tu1 weng1 ， lang2 si4 fu4 zhou1 zhao4 。
- ju4 si1 yu4 chi3 er3 ， qi3 xian4 jin1 yan2 jiao4 。
- shu4 yi4 su4 xiu3 zi3 ， shuang1 yuan2 wei3 huang1 shao1 。
- yan3 qian2 huang2 kou3 er2 ， qu3 yong3 cha4 zhuang4 shao3 。
- dan4 xi3 gong1 ling2 lu4 ， mi2 ken3 nang2 yi4 yao4 。
- wu2 shuai1 □ □ ku3 ， ru3 jian4 cheng3 qing1 qiao1 。
- bu4 gu3 hui4 you3 shi2 ， yan1 de2 chang2 zhan1 yao4 。

## 注释

## 译文

## 赏析
