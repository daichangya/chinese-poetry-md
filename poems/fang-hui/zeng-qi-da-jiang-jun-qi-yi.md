---
id: fang-hui-zeng-qi-da-jiang-jun-qi-yi
title: 赠綦大将军  其一
titlePinyin: zeng4 qi2 da4 jiang4 jun1     qi2 yi1
titleSlug: zeng-qi-da-jiang-jun-qi-yi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将军早学万人敌，从父行军十六七。
- 上马如飞海东青，大羽劲弓轰霹雳。
- 直欲生擒彼不庭，天山之北北复北。
- 总兵王子设危穽，陷阵先锋沦异域。
- 时或偶违心转壮，身可暂縻膝不屈。
- 夜驱汗血还汉朝，万里沙场如咫尺。
- 臣父以死报国家，澡雪父冤见天日。

## 拼音
- jiang1 jun1 zao3 xue2 wan4 ren2 di2 ， cong2 fu4 xing2 jun1 shi2 liu4 qi1 。
- shang4 ma3 ru2 fei1 hai3 dong1 qing1 ， da4 yu3 jin4 gong1 hong1 pi1 li4 。
- zhi2 yu4 sheng1 qin2 bi3 bu4 ting2 ， tian1 shan1 zhi1 bei3 bei3 fu4 bei3 。
- zong3 bing1 wang2 zi3 she4 wei1 jing3 ， xian4 zhen4 xian1 feng1 lun2 yi4 yu4 。
- shi2 huo4 ou3 wei2 xin1 zhuan3 zhuang4 ， shen1 ke3 zan4 mi2 xi1 bu4 qu1 。
- ye4 qu1 han4 xue4 hai2 han4 chao2 ， wan4 li3 sha1 chang3 ru2 zhi3 chi3 。
- chen2 fu4 yi3 si3 bao4 guo2 jia1 ， zao3 xue3 fu4 yuan1 jian4 tian1 ri4 。

## 注释

## 译文

## 赏析
