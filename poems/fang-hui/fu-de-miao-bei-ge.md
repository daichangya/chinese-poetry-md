---
id: fang-hui-fu-de-miao-bei-ge
title: 辅德庙碑歌
titlePinyin: fu3 de2 miao4 bei1 ge1
titleSlug: fu-de-miao-bei-ge
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绿之渚兮浣侯衣，青厥蟾兮神所依。
- 未壮而逝兮匪夭，白首者拜兮莫之敢非。
- 潮来兮潮往，侯朝出游兮夜归。
- 侯昔家兮今庙，奠椒醑兮神其我釂。
- 渺渺兮绿之渚，子陵在上兮子胥下。
- 羊裘孔乐兮鸱夷犹怒，勾吴炎汉兮俯仰今古。
- 侯之愿兮天不违，保我民兮靡兵靡饥。
- 水无蛟蜮兮山无䝙豹，有苹有芷兮岁其报。
- 彭殇共尽兮孰尽而神，不死者心兮幻者身。
- 雨八荒兮先我桑梓，刊此石兮百世之史。

## 拼音
- lü4 zhi1 zhu3 xi1 huan4 hou2 yi1 ， qing1 jue2 chan2 xi1 shen2 suo3 yi1 。
- wei4 zhuang4 er2 shi4 xi1 fei3 yao1 ， bai2 shou3 zhe3 bai4 xi1 mo4 zhi1 gan3 fei1 。
- chao2 lai2 xi1 chao2 wang3 ， hou2 chao2 chu1 you2 xi1 ye4 gui1 。
- hou2 xi1 jia1 xi1 jin1 miao4 ， dian4 jiao1 xu3 xi1 shen2 qi2 wo3 jiao4 。
- miao3 miao3 xi1 lü4 zhi1 zhu3 ， zi3 ling2 zai4 shang4 xi1 zi3 xu1 xia4 。
- yang2 qiu2 kong3 le4 xi1 chi1 yi2 you2 nu4 ， gou1 wu2 yan2 han4 xi1 fu3 yang3 jin1 gu3 。
- hou2 zhi1 yuan4 xi1 tian1 bu4 wei2 ， bao3 wo3 min2 xi1 mi2 bing1 mi2 ji1 。
- shui3 wu2 jiao1 yu4 xi1 shan1 wu2 chu1 bao4 ， you3 ping2 you3 zhi3 xi1 sui4 qi2 bao4 。
- peng2 shang1 gong4 jin4 xi1 shu2 jin4 er2 shen2 ， bu4 si3 zhe3 xin1 xi1 huan4 zhe3 shen1 。
- yu3 ba1 huang1 xi1 xian1 wo3 sang1 zi3 ， kan1 ci3 shi2 xi1 bai3 shi4 zhi1 shi3 。

## 注释

## 译文

## 赏析
