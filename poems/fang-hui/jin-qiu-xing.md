---
id: fang-hui-jin-qiu-xing
title: 今秋行
titlePinyin: jin1 qiu1 xing2
titleSlug: jin-qiu-xing
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八月十五夜赏月，楼台丝管沸金穴。
- 百万珠帘卷嫩凉，茉莉花阑木犀发。
- 八月十八日观潮，幕帟粉黛迎兰桡。
- 雪山沃天雷动地，出没红旗争锦标。
- 此是钱塘旧风俗，骄贵小儿生华屋。
- 四时有春无秋风，常知歌笑不识哭。
- 一年不似一年秋，渐衰渐老成白头。
- 去年之秋尚云乐，今年之秋何其愁。
- 中户田租三万石，水潦不容收一粒。
- 况从兵乱窘避地，白璧黄金俱丧失。
- 前朝后市旧富人，半作道傍蓝缕身。
- 委巷小民或绝食，粥卖伉俪捐僮侲。
- 一切时节不复讲，履长贺岁犹卤莽。
- 淫雨连旬未必晴，潮何人观月谁赏。
- 月缺月圆宵复宵，潮落潮生朝又朝。
- 事与承平不异处，唯有南来秋雁飘。

## 拼音
- ba1 yue4 shi2 wu3 ye4 shang3 yue4 ， lou2 tai2 si1 guan3 fei4 jin1 xue2 。
- bai3 wan4 zhu1 lian2 juan4 nen4 liang2 ， mo4 li4 hua1 lan2 mu4 xi1 fa1 。
- ba1 yue4 shi2 ba1 ri4 guan1 chao2 ， mu4 yi4 fen3 dai4 ying2 lan2 rao2 。
- xue3 shan1 wo4 tian1 lei2 dong4 di4 ， chu1 mo4 hong2 qi2 zheng1 jin3 biao1 。
- ci3 shi4 qian2 tang2 jiu4 feng1 su2 ， jiao1 gui4 xiao3 er2 sheng1 hua2 wu1 。
- si4 shi2 you3 chun1 wu2 qiu1 feng1 ， chang2 zhi1 ge1 xiao4 bu4 shi2 ku1 。
- yi4 nian2 bu2 si4 yi4 nian2 qiu1 ， jian4 shuai1 jian4 lao3 cheng2 bai2 tou2 。
- qu4 nian2 zhi1 qiu1 shang4 yun2 le4 ， jin1 nian2 zhi1 qiu1 he2 qi2 chou2 。
- zhong1 hu4 tian2 zu1 san1 wan4 shi2 ， shui3 liao2 bu4 rong2 shou1 yi2 li4 。
- kuang4 cong2 bing1 luan4 jiong3 bi4 di4 ， bai2 bi4 huang2 jin1 ju4 sang4 shi1 。
- qian2 chao2 hou4 shi4 jiu4 fu4 ren2 ， ban4 zuo4 dao4 bang4 lan2 lü3 shen1 。
- wei3 xiang4 xiao3 min2 huo4 jue2 shi2 ， zhou1 mai4 kang4 li4 juan1 tong2 zhen4 。
- yi2 qie4 shi2 jie2 bu2 fu4 jiang3 ， lü3 chang2 he4 sui4 you2 lu3 mang3 。
- yin2 yu3 lian2 xun2 wei4 bi4 qing2 ， chao2 he2 ren2 guan1 yue4 shui2 shang3 。
- yue4 que1 yue4 yuan2 xiao1 fu4 xiao1 ， chao2 luo4 chao2 sheng1 chao2 you4 chao2 。
- shi4 yu3 cheng2 ping2 bu2 yi4 chu4 ， wei2 you3 nan2 lai2 qiu1 yan4 piao1 。

## 注释

## 译文

## 赏析
