---
id: fang-hui-cheng-zhao-zuo-cheng
title: 呈赵左丞
titlePinyin: cheng2 zhao4 zuo3 cheng2
titleSlug: cheng-zhao-zuo-cheng
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 迩年士夫乏廉称，或以廉称不称能。
- 兼廉且能毅且弘，嗟我有眼见未曾。
- 君侯妙年翔鲲鹏，横击海宇无与朋。
- 孝事其亲行有恒，移忠于君德日升。
- 胸中朗彻水月澄，笔端变化云雾蒸。
- 惠者怀之威者惩，内作心膂外股肱。
- 浙右艰食何频仍，六年三潦岁不登。
- 劝分之意极哀矜，坐使粒价不敢腾。
- 馁腹再果僵复兴，今秋大稔稻没塍。
- 长吏于民无弋矰，如寒与裘暑与冰。
- 老夫昔也霜后鹰，即今仅似痴冻蝇。
- 一纪不仕闲如僧，少陵日困籴五升。
- 犹此客窗吟孤灯，往哉一见贤左丞。

## 拼音
- er3 nian2 shi4 fu1 fa2 lian2 cheng1 ， huo4 yi3 lian2 cheng1 bu0 cheng1 neng2 。
- jian1 lian2 qie3 neng2 yi4 qie3 hong2 ， jie1 wo3 you3 yan3 jian4 wei4 ceng2 。
- jun1 hou2 miao4 nian2 xiang2 kun1 peng2 ， heng2 ji1 hai3 yu3 wu2 yu3 peng2 。
- xiao4 shi4 qi2 qin1 xing2 you3 heng2 ， yi2 zhong1 yu2 jun1 de2 ri4 sheng1 。
- xiong1 zhong1 lang3 che4 shui3 yue4 cheng2 ， bi3 duan1 bian4 hua4 yun2 wu4 zheng1 。
- hui4 zhe3 huai2 zhi1 wei1 zhe3 cheng2 ， nei4 zuo4 xin1 lü3 wai4 gu3 gong1 。
- zhe4 you4 jian1 shi2 he2 pin2 reng2 ， liu4 nian2 san1 liao2 sui4 bu4 deng1 。
- quan4 fen1 zhi1 yi4 ji2 ai1 jin1 ， zuo4 shi3 li4 jia4 bu4 gan3 teng2 。
- nei3 fu4 zai4 guo3 jiang1 fu4 xing1 ， jin1 qiu1 da4 ren3 dao4 mei2 cheng2 。
- chang2 li4 yu2 min2 wu2 yi4 zeng1 ， ru2 han2 yu3 qiu2 shu3 yu3 bing1 。
- lao3 fu1 xi1 ye3 shuang1 hou4 ying1 ， ji2 jin1 jin3 si4 chi1 dong4 ying2 。
- yi2 ji4 bu2 shi4 xian2 ru2 seng1 ， shao3 ling2 ri4 kun4 di2 wu3 sheng1 。
- you2 ci3 ke4 chuang1 yin2 gu1 deng1 ， wang3 zai1 yi2 jian4 xian2 zuo3 cheng2 。

## 注释

## 译文

## 赏析
