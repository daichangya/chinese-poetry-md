---
id: fang-hui-ti-yuan-ming-gui-lai-tu
title: 题渊明归来图
titlePinyin: ti2 yuan1 ming2 gui1 lai2 tu2
titleSlug: ti-yuan-ming-gui-lai-tu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人以心役形，方寸有所主。
- 陋巷足箪瓢，外物肯妄取。
- 心或为形役，饥肠内煎煮。
- 未必得鼎食，汤镬已烹汝。
- 渊明归去来，妙甚第三语。
- 自形役自心，何乃浪自苦。
- 此理一以悟，公相亦粪土。
- 而况折我腰，不过米斗五。
- 昨非谢督邮，今是睇衡宇。
- 易有不远复，艮曰止其所。
- 圣之清若和，高风夷惠伍。
- 懦立薄夫敦，仰止迈终古。

## 拼音
- ren2 yi3 xin1 yi4 xing2 ， fang1 cun4 you3 suo3 zhu3 。
- lou4 xiang4 zu2 dan1 piao2 ， wai4 wu4 ken3 wang4 qu3 。
- xin1 huo4 wei4 xing2 yi4 ， ji1 chang2 nei4 jian1 zhu3 。
- wei4 bi4 de2 ding3 shi2 ， tang1 huo4 yi3 peng1 ru3 。
- yuan1 ming2 gui1 qu4 lai2 ， miao4 shen4 di4 san1 yu3 。
- zi4 xing2 yi4 zi4 xin1 ， he2 nai3 lang4 zi4 ku3 。
- ci3 li3 yi4 yi3 wu4 ， gong1 xiang1 yi4 fen4 tu3 。
- er2 kuang4 zhe2 wo3 yao1 ， bu2 guo4 mi3 dou4 wu3 。
- zuo2 fei1 xie4 du1 you2 ， jin1 shi4 di4 heng2 yu3 。
- yi4 you3 bu4 yuan3 fu4 ， gen4 yue1 zhi3 qi2 suo3 。
- sheng4 zhi1 qing1 ruo4 he2 ， gao1 feng1 yi2 hui4 wu3 。
- nuo4 li4 bao2 fu1 dun1 ， yang3 zhi3 mai4 zhong1 gu3 。

## 注释

## 译文

## 赏析
