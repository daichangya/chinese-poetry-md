---
id: fang-hui-ji-ti-wu-yuan-dai-shi-cang-shan-ge
title: 寄题婺源戴氏苍山歌
titlePinyin: ji4 ti2 wu4 yuan2 dai4 shi4 cang1 shan1 ge1
titleSlug: ji-ti-wu-yuan-dai-shi-cang-shan-ge
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大苍山，小苍山，有若醉翁亭外滁山环。
- 万梅万竹万松柏，万岩万壑超人寰。
- 河洛以来万万卷，上至姚姒下孔颜。
- 蝇头细字藏数世，晁张韩柳笔追还。
- 三道八韵果何用，时文之学久已删。
- 星源幸有此一老，妙龄早悟向上关。
- 明年古希满七十，不知京洛有尘阛。
- 花间自与鶑蝶赏，果熟朝共猿猱攀。
- 文人才士过从每樽酒，樵夫牧子亦许荆同班。
- 海内一统三十载，书文车轨过荆蛮。
- 捐轩弃冕考槃磵，清朝乃容此士闲。
- 神仙窟宅何可到，蓬莱弱水隔险艰。
- 安得插翅一飞往，穿深憩密弄潺湲。
- 王摩诘心似可拟，陶渊明径焉能扳。
- 既而思之各有分，命所当得天不悭。
- 大苍山，小苍山，此非百顷之家不能办，游人未易窥豹斑。
- 题诗寄往聊想像，我有把茅独蜗跧。

## 拼音
- da4 cang1 shan1 ， xiao3 cang1 shan1 ， you3 ruo4 zui4 weng1 ting2 wai4 chu2 shan1 huan2 。
- wan4 mei2 wan4 zhu2 wan4 song1 bai3 ， wan4 yan2 wan4 he4 chao1 ren2 huan2 。
- he2 luo4 yi3 lai2 wan4 wan4 juan4 ， shang4 zhi4 yao2 si4 xia4 kong3 yan2 。
- ying2 tou2 xi4 zi4 cang2 shu4 shi4 ， chao2 zhang1 han2 liu3 bi3 zhui1 hai2 。
- san1 dao4 ba1 yun4 guo3 he2 yong4 ， shi2 wen2 zhi1 xue2 jiu3 yi3 shan1 。
- xing1 yuan2 xing4 you3 ci3 yi4 lao3 ， miao4 ling2 zao3 wu4 xiang4 shang4 guan1 。
- ming2 nian2 gu3 xi1 man3 qi1 shi2 ， bu4 zhi1 jing1 luo4 you3 chen2 huan2 。
- hua1 jian1 zi4 yu3 ying1 die2 shang3 ， guo3 shu2 chao2 gong4 yuan2 nao2 pan1 。
- wen2 ren2 cai2 shi4 guo4 cong2 mei3 zun1 jiu3 ， qiao2 fu1 mu4 zi3 yi4 xu3 jing1 tong2 ban1 。
- hai3 nei4 yi4 tong3 san1 shi2 zai3 ， shu1 wen2 che1 gui3 guo4 jing1 man2 。
- juan1 xuan1 qi4 mian3 kao3 pan2 jian4 ， qing1 chao2 nai3 rong2 ci3 shi4 xian2 。
- shen2 xian1 ku1 zhai2 he2 ke3 dao4 ， peng2 lai2 ruo4 shui3 ge2 xian3 jian1 。
- an1 de2 cha1 chi4 yi4 fei1 wang3 ， chuan1 shen1 qi4 mi4 nong4 chan2 yuan2 。
- wang2 mo2 jie2 xin1 si4 ke3 ni3 ， tao2 yuan1 ming2 jing4 yan1 neng2 ban1 。
- ji4 er2 si1 zhi1 ge4 you3 fen1 ， ming4 suo3 dang1 de2 tian1 bu4 qian1 。
- da4 cang1 shan1 ， xiao3 cang1 shan1 ， ci3 fei1 bai3 qing3 zhi1 jia1 bu4 neng2 ban4 ， you2 ren2 wei4 yi4 kui1 bao4 ban1 。
- ti2 shi1 ji4 wang3 liao2 xiang3 xiang4 ， wo3 you3 ba3 mao2 du2 wo1 quan2 。

## 注释

## 译文

## 赏析
