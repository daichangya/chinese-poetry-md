---
id: fang-hui-ba-yue-er-shi-ri-xiao-qi
title: 八月二十日晓起
titlePinyin: ba1 yue4 er4 shi2 ri4 xiao3 qi3
titleSlug: ba-yue-er-shi-ri-xiao-qi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜阑不能寐，鸡鸣垂欲三。
- 起步秋月影，寒髪何毵毵。
- 斗柄落山北，参旗挂庭南。
- 三五忽四五，蛙蚓众喙缄。
- 独有络纬声，催织何喃喃。
- 禄仕心已息，愧未任桑蚕。
- 昨暮缺薪米，质以衾及缣。
- 七年为此郡，忍人所难堪。
- 焉知窘至此，不给石与甔。
- 独坐老树下，暗撚霜须髯。
- 墙外行人动，丧事箫鼓酣。
- 生之必有死，如岁代凉炎。
- 但颇讶薄俗，不复甄廉贪。
- 鄙诮采芝馁，歆羡脍肝馋。
- 想见攫夺子，枥马已就衔。
- 岂识有幽人，茹苦如饴甘。
- 念虽乏智计，识度终不凡。
- 儿女亦可割，深山建茅庵。

## 拼音
- ye4 lan2 bu4 neng2 mei4 ， ji1 ming2 chui2 yu4 san1 。
- qi3 bu4 qiu1 yue4 ying3 ， han2 fa4 he2 san1 san1 。
- dou4 bing3 luo4 shan1 bei3 ， can1 qi2 gua4 ting2 nan2 。
- san1 wu3 hu1 si4 wu3 ， wa1 yin3 zhong4 hui4 jian1 。
- du2 you3 luo4 wei3 sheng1 ， cui1 zhi1 he2 nan2 nan2 。
- lu4 shi4 xin1 yi3 xi1 ， kui4 wei4 ren4 sang1 can2 。
- zuo2 mu4 que1 xin1 mi3 ， zhi4 yi3 qin1 ji2 jian1 。
- qi1 nian2 wei4 ci3 jun4 ， ren3 ren2 suo3 nan2 kan1 。
- yan1 zhi1 jiong3 zhi4 ci3 ， bu4 gei3 shi2 yu3 dan1 。
- du2 zuo4 lao3 shu4 xia4 ， an4 nian3 shuang1 xu1 ran2 。
- qiang2 wai4 xing2 ren2 dong4 ， sang1 shi4 xiao1 gu3 han1 。
- sheng1 zhi1 bi4 you3 si3 ， ru2 sui4 dai4 liang2 yan2 。
- dan4 po1 ya4 bao2 su2 ， bu2 fu4 zhen1 lian2 tan1 。
- bi3 qiao4 cai3 zhi1 nei3 ， xin1 xian4 kuai4 gan1 chan2 。
- xiang3 jian4 jue2 duo2 zi3 ， li4 ma3 yi3 jiu4 xian2 。
- qi3 shi2 you3 you1 ren2 ， ru2 ku3 ru2 yi2 gan1 。
- nian4 sui1 fa2 zhi4 ji4 ， shi2 du4 zhong1 bu4 fan2 。
- er2 nü3 yi4 ke3 ge1 ， shen1 shan1 jian4 mao2 an1 。

## 注释

## 译文

## 赏析
