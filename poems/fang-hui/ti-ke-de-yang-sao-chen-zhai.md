---
id: fang-hui-ti-ke-de-yang-sao-chen-zhai
title: 题柯德阳埽尘斋
titlePinyin: ti2 ke1 de2 yang2 sao4 chen2 zhai1
titleSlug: ti-ke-de-yang-sao-chen-zhai
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尧舜上圣姿，犹以学为事。
- 矧伊匪生知，不学知不致。
- 可学而不学，是谓自暴弃。
- 俯首就占毕，又患学不至。
- 恭惟天地心，无极一生二。
- 阴阳既已判，太少二生四。
- 生生滋无穷，科斗积乳孳。
- 籀篆隶真行，同文或以异。
- 因继几前王，册府建中秘。
- 号为蓬莱山，校书及正字。
- 计资不量材，抱椠剔蠹蘱。
- 尸优副劣间，颠倒足笑喟。
- 之子读五车，便腹为箧笥。
- 合登天禄阁，太一照藜吹。
- 顾使跧蓬蒿，饭茹宫有侐。
- 陈蕃扫天下，借曰未得位。
- 扫我方册尘，我有笔为篲。
- 雠勘极精审，披阅尽劬瘁。
- 残火秦坑遗，断简汲冢出。
- 端倪究盘颉，古初探炎𨼾。
- 五十衍蓍爻，九百采稗记。
- 微吟泣山精，幽啸却野鬽。
- 净几如我心，暗室了无愧。
- 老夫敢苦口，曰此艺成易。
- 点画考譌讹，是亦学之次。
- 迩年斯道衰，无奈异端炽。
- 函谷青牛关，洛京白马寺。
- 敷落帝八言，为国膏肓祟。
- 杨墨合为一，不仁复不义。
- 外若示兼爱，实则内自为。
- 愚民欢趋之，此患恐未已。
- 儒冠不能辟，拔白立赤帜。
- 何至畔吾徒，拾此彼之嗜。
- 太玄岂不奇，甘从高阁坠。
- 钟山说偏傍，奎运竟跋疐。
- 洙泗以至今，关洛最为粹。
- 知艰行尤艰，方寸宜默识。
- 勿谓周鼎沦，后无汉唐治。
- 大学久无儒，此亦见大意。
- 大匠操规矩，不执斧凿器。
- 当如九方臯，无以色见骥。

## 拼音
- yao2 shun4 shang4 sheng4 zi1 ， you2 yi3 xue2 wei4 shi4 。
- shen3 yi1 fei3 sheng1 zhi1 ， bu4 xue2 zhi1 bu2 zhi4 。
- ke3 xue2 er2 bu4 xue2 ， shi4 wei4 zi4 bao4 qi4 。
- fu3 shou3 jiu4 zhan4 bi4 ， you4 huan4 xue2 bu2 zhi4 。
- gong1 wei2 tian1 di4 xin1 ， wu2 ji2 yi4 sheng1 er4 。
- yin1 yang2 ji4 yi3 pan4 ， tai4 shao3 er4 sheng1 si4 。
- sheng1 sheng1 zi1 wu2 qiong2 ， ke1 dou4 ji1 ru3 zi1 。
- zhou4 zhuan4 li4 zhen1 xing2 ， tong2 wen2 huo4 yi3 yi4 。
- yin1 ji4 ji3 qian2 wang2 ， ce4 fu3 jian4 zhong1 mi4 。
- hao4 wei4 peng2 lai2 shan1 ， xiao4 shu1 ji2 zheng4 zi4 。
- ji4 zi1 bu4 liang2 cai2 ， bao4 qian4 ti1 du4 lei4 。
- shi1 you1 fu4 lie4 jian1 ， dian1 dao3 zu2 xiao4 kui4 。
- zhi1 zi3 du2 wu3 che1 ， bian4 fu4 wei4 qie4 si4 。
- he2 deng1 tian1 lu4 ge2 ， tai4 yi2 zhao4 li2 chui1 。
- gu4 shi3 quan2 peng2 hao1 ， fan4 ru2 gong1 you3 xu4 。
- chen2 fan1 sao3 tian1 xia4 ， jie4 yue1 wei4 de2 wei4 。
- sao3 wo3 fang1 ce4 chen2 ， wo3 you3 bi3 wei4 hui4 。
- chou2 kan1 ji2 jing1 shen3 ， pi1 yue4 jin4 qu2 cui4 。
- can2 huo3 qin2 keng1 yi2 ， duan4 jian3 ji2 zhong3 chu1 。
- duan1 ni2 jiu1 pan2 jie2 ， gu3 chu1 tan4 yan2 𨼾 。
- wu3 shi2 yan3 shi1 yao2 ， jiu3 bai3 cai3 bai4 ji4 。
- wei1 yin2 qi4 shan1 jing1 ， you1 xiao4 que4 ye3 mei4 。
- jing4 ji3 ru2 wo3 xin1 ， an4 shi4 le0 wu2 kui4 。
- lao3 fu1 gan3 ku3 kou3 ， yue1 ci3 yi4 cheng2 yi4 。
- dian3 hua4 kao3 e2 e2 ， shi4 yi4 xue2 zhi1 ci4 。
- er3 nian2 si1 dao4 shuai1 ， wu2 nai4 yi4 duan1 chi4 。
- han2 gu3 qing1 niu2 guan1 ， luo4 jing1 bai2 ma3 si4 。
- fu1 luo4 di4 ba1 yan2 ， wei4 guo2 gao1 huang1 sui4 。
- yang2 mo4 he2 wei4 yi1 ， bu4 ren2 fu4 bu2 yi4 。
- wai4 ruo4 shi4 jian1 ai4 ， shi2 ze2 nei4 zi4 wei4 。
- yu2 min2 huan1 qu1 zhi1 ， ci3 huan4 kong3 wei4 yi3 。
- ru2 guan1 bu4 neng2 pi4 ， ba2 bai2 li4 chi4 zhi4 。
- he2 zhi4 pan4 wu2 tu2 ， shi2 ci3 bi3 zhi1 shi4 。
- tai4 xuan2 qi3 bu4 qi2 ， gan1 cong2 gao1 ge2 zhui4 。
- zhong1 shan1 shuo1 pian1 bang4 ， kui2 yun4 jing4 ba2 di4 。
- zhu1 si4 yi3 zhi4 jin1 ， guan1 luo4 zui4 wei4 cui4 。
- zhi1 jian1 xing2 you2 jian1 ， fang1 cun4 yi2 mo4 shi2 。
- wu4 wei4 zhou1 ding3 lun2 ， hou4 wu2 han4 tang2 zhi4 。
- da4 xue2 jiu3 wu2 ru2 ， ci3 yi4 jian4 da4 yi4 。
- da4 jiang4 cao1 gui1 ju3 ， bu4 zhi2 fu3 zao2 qi4 。
- dang1 ru2 jiu3 fang1 gao1 ， wu2 yi3 se4 jian4 ji4 。

## 注释

## 译文

## 赏析
