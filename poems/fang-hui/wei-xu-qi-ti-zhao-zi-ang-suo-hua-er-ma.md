---
id: fang-hui-wei-xu-qi-ti-zhao-zi-ang-suo-hua-er-ma
title: 为徐企题赵子昂所画二马
titlePinyin: wei4 xu2 qi3 ti2 zhao4 zi3 ang2 suo3 hua4 er4 ma3
titleSlug: wei-xu-qi-ti-zhao-zi-ang-suo-hua-er-ma
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相马有伯乐，画马有伯时。
- 伯乐永已矣，伯时犹见之。
- 长林之下无茂草，此马得无半饱饥。
- 一疋背树似揩痒，一疋龁枯首羸垂。
- 赵子作此必有意，志士失职心伤悲。
- 我思肥马不可羁，不如瘦马劣易骑。
- 焉得生致此二疋，马亦如我老且衰。
- 破鞍弊鞯骨硉矹，狂豪敢学幽并儿。
- 无世尘处天地阔，我后子先缓辔看山时赋诗。

## 拼音
- xiang4 ma3 you3 bo2 le4 ， hua4 ma3 you3 bo2 shi2 。
- bo2 le4 yong3 yi3 yi3 ， bo2 shi2 you2 jian4 zhi1 。
- chang2 lin2 zhi1 xia4 wu2 mao4 cao3 ， ci3 ma3 de2 wu2 ban4 bao3 ji1 。
- yi4 pi3 bei4 shu4 si4 kai1 yang3 ， yi4 pi3 he2 ku1 shou3 lei2 chui2 。
- zhao4 zi3 zuo4 ci3 bi4 you3 yi4 ， zhi4 shi4 shi1 zhi2 xin1 shang1 bei1 。
- wo3 si1 fei2 ma3 bu4 ke3 ji1 ， bu4 ru2 shou4 ma3 lie4 yi4 qi2 。
- yan1 de2 sheng1 zhi4 ci3 er4 pi3 ， ma3 yi4 ru2 wo3 lao3 qie3 shuai1 。
- po4 an1 bi4 jian1 gu3 lu4 wu4 ， kuang2 hao2 gan3 xue2 you1 bing4 er2 。
- wu2 shi4 chen2 chu4 tian1 di4 kuo4 ， wo3 hou4 zi3 xian1 huan3 pei4 kan4 shan1 shi2 fu4 shi1 。

## 注释

## 译文

## 赏析
