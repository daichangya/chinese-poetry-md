---
id: fang-hui-liu-wu-tian-shuang-ya-wu-ju-shi-zhai-yu-zhong-nu-xu-qi-sun-yin
title: 留吴田霜崖吴居士宅予仲女许其孙姻
titlePinyin: liu2 wu2 tian2 shuang1 ya2 wu2 ju1 shi4 zhai2 yu3 zhong4 nü3 xu3 qi2 sun1 yin1
titleSlug: liu-wu-tian-shuang-ya-wu-ju-shi-zhai-yu-zhong-nu-xu-qi-sun-yin
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众山环如规，中有一川水。
- 山腴翠树圆，水洁玉石峙。
- 居人近百家，耕余习文史。
- 此翁独能诗，早充宾贡士。
- 平生宦情薄，一试仓庾氏。
- 中年厌兵革，肥遯白云里。
- 时时吟一篇，自教孙与子。
- 满屋读书声，万事不到耳。
- 问途访幽居，曲折十余里。
- 麦天小雨霁，初夏风日美。
- 远迓携饮壶，剧谈并宴几。
- 门帖句句佳，字画亦劲伟。
- 尽出名画挂，频共高阁倚。
- 烹煎茗笋良，饤饾蔬果旨。
- 鼓吹聒深夜，酒酣未容起。
- 寒薄攀华盛，两姓合嘉礼。
- 东床向志学，骨相良可喜。
- 积德贻后人，方兴未云已。
- 发禀济青黄，垂绅曳朱紫。
- 天人幽显间，施报有兹理。
- 略窥宅边园，培芳茂花卉。
- 黄鶑殆无数，白鸥不知几。
- 山茶及岩桂，叶叶莹如洗。
- 间气钟人物，吾故卜诸此。
- 老夫托姻好，悠远自此始。
- 定当继朱陈，何但夸孔李。

## 拼音
- zhong4 shan1 huan2 ru2 gui1 ， zhong1 you3 yi4 chuan1 shui3 。
- shan1 yu2 cui4 shu4 yuan2 ， shui3 jie2 yu4 shi2 zhi4 。
- ju1 ren2 jin4 bai3 jia1 ， geng1 yu2 xi2 wen2 shi3 。
- ci3 weng1 du2 neng2 shi1 ， zao3 chong1 bin1 gong4 shi4 。
- ping2 sheng1 huan4 qing2 bao2 ， yi2 shi4 cang1 yu3 shi4 。
- zhong1 nian2 yan4 bing1 ge2 ， fei2 dun4 bai2 yun2 li3 。
- shi2 shi2 yin2 yi4 pian1 ， zi4 jiao4 sun1 yu3 zi3 。
- man3 wu1 du2 shu1 sheng1 ， wan4 shi4 bu2 dao4 er3 。
- wen4 tu2 fang3 you1 ju1 ， qu1 zhe2 shi2 yu2 li3 。
- mai4 tian1 xiao3 yu3 ji4 ， chu1 xia4 feng1 ri4 mei3 。
- yuan3 ya4 xie2 yin3 hu2 ， ju4 tan2 bing4 yan4 ji3 。
- men2 tie1 ju4 ju4 jia1 ， zi4 hua4 yi4 jin4 wei3 。
- jin4 chu1 ming2 hua4 gua4 ， pin2 gong4 gao1 ge2 yi3 。
- peng1 jian1 ming2 sun3 liang2 ， ding4 dou4 shu1 guo3 zhi3 。
- gu3 chui1 guo1 shen1 ye4 ， jiu3 han1 wei4 rong2 qi3 。
- han2 bao2 pan1 hua2 sheng4 ， liang3 xing4 he2 jia1 li3 。
- dong1 chuang2 xiang4 zhi4 xue2 ， gu3 xiang1 liang2 ke3 xi3 。
- ji1 de2 yi2 hou4 ren2 ， fang1 xing1 wei4 yun2 yi3 。
- fa1 bing3 ji4 qing1 huang2 ， chui2 shen1 ye4 zhu1 zi3 。
- tian1 ren2 you1 xian3 jian1 ， shi1 bao4 you3 zi1 li3 。
- lüe4 kui1 zhai2 bian1 yuan2 ， pei2 fang1 mao4 hua1 hui4 。
- huang2 ying1 dai4 wu2 shu4 ， bai2 ou1 bu4 zhi1 ji3 。
- shan1 cha2 ji2 yan2 gui4 ， ye4 ye4 ying2 ru2 xi3 。
- jian1 qi4 zhong1 ren2 wu4 ， wu2 gu4 bu3 zhu1 ci3 。
- lao3 fu1 tuo1 yin1 hao3 ， you1 yuan3 zi4 ci3 shi3 。
- ding4 dang1 ji4 zhu1 chen2 ， he2 dan4 kua1 kong3 li3 。

## 注释

## 译文

## 赏析
