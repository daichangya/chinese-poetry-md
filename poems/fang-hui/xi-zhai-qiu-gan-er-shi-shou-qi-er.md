---
id: fang-hui-xi-zhai-qiu-gan-er-shi-shou-qi-er
title: 西斋秋感二十首  其二○
titlePinyin: xi1 zhai1 qiu1 gan3 er4 shi2 shou3     qi2 er4 ○
titleSlug: xi-zhai-qiu-gan-er-shi-shou-qi-er
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江上枫已丹，林中橘犹绿。
- 天寒百骸痛，抱膝玩幽独。
- 生世六十年，鲜荣足忧辱。
- 赋归弃空庐，惜此数竿竹。
- 儿孙共十辈，何计给𫗴粥。
- 万事不如人，唯诗尚可读。
- 秋感二十篇，夜断朝复续。
- 开樽寘前庭，一杯歌一曲。

## 拼音
- jiang1 shang4 feng1 yi3 dan1 ， lin2 zhong1 ju2 you2 lü4 。
- tian1 han2 bai3 hai2 tong4 ， bao4 xi1 wan2 you1 du2 。
- sheng1 shi4 liu4 shi2 nian2 ， xian1 rong2 zu2 you1 ru3 。
- fu4 gui1 qi4 kong1 lu2 ， xi1 ci3 shu4 gan1 zhu2 。
- er2 sun1 gong4 shi2 bei4 ， he2 ji4 gei3 zhan1 zhou1 。
- wan4 shi4 bu4 ru2 ren2 ， wei2 shi1 shang4 ke3 du2 。
- qiu1 gan3 er4 shi2 pian1 ， ye4 duan4 chao2 fu4 xu4 。
- kai1 zun1 zhi4 qian2 ting2 ， yi4 bei1 ge1 yi4 qu3 。

## 注释

## 译文

## 赏析
