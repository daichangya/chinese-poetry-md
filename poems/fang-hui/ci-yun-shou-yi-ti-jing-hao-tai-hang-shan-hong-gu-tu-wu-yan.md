---
id: fang-hui-ci-yun-shou-yi-ti-jing-hao-tai-hang-shan-hong-gu-tu-wu-yan
title: 次韵受益题荆浩太行山洪谷图五言
titlePinyin: ci4 yun4 shou4 yi4 ti2 jing1 hao4 tai4 hang2 shan1 hong2 gu3 tu2 wu3 yan2
titleSlug: ci-yun-shou-yi-ti-jing-hao-tai-hang-shan-hong-gu-tu-wu-yan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画闻与画见，巧拙不同科。
- 譬如未入蜀，想像图岷峨。
- 可以欺他人，不可欺东坡。
- 又如写神女，瞥然巫山阿。
- 宋玉一点笔，眸子横清波。
- 上党太行山，怀孟逾黄河。
- 水落天井关，长剑垂新磨。
- 昌黎寻李愿，借车方口过。
- 劈斫开崖壁，巨扁侔斧戈。
- 荆浩家其间，烟霞恣麾呵。
- 亲见胜剽闻，胸次所得多。
- 天亦宝此画，易世终无他。
- 退之太行诗，幼诵今鬓皤。
- 洪谷太行画，怳兮聊浩歌。

## 拼音
- hua4 wen2 yu3 hua4 jian4 ， qiao3 zhuo1 bu4 tong2 ke1 。
- pi4 ru2 wei4 ru4 shu3 ， xiang3 xiang4 tu2 min2 e2 。
- ke3 yi3 qi1 ta1 ren2 ， bu4 ke3 qi1 dong1 po1 。
- you4 ru2 xie3 shen2 nü3 ， pie1 ran2 wu1 shan1 a1 。
- song4 yu4 yi4 dian3 bi3 ， mou2 zi3 heng2 qing1 bo1 。
- shang4 dang3 tai4 hang2 shan1 ， huai2 meng4 yu2 huang2 he2 。
- shui3 luo4 tian1 jing3 guan1 ， chang2 jian4 chui2 xin1 mo2 。
- chang1 li2 xun2 li3 yuan4 ， jie4 che1 fang1 kou3 guo4 。
- pi1 zhuo2 kai1 ya2 bi4 ， ju4 bian3 mou2 fu3 ge1 。
- jing1 hao4 jia1 qi2 jian1 ， yan1 xia2 zi4 hui1 he1 。
- qin1 jian4 sheng4 piao1 wen2 ， xiong1 ci4 suo3 de2 duo1 。
- tian1 yi4 bao3 ci3 hua4 ， yi4 shi4 zhong1 wu2 ta1 。
- tui4 zhi1 tai4 hang2 shi1 ， you4 song4 jin1 bin4 po2 。
- hong2 gu3 tai4 hang2 hua4 ， huang3 xi1 liao2 hao4 ge1 。

## 注释

## 译文

## 赏析
