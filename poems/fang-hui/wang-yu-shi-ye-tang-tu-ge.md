---
id: fang-hui-wang-yu-shi-ye-tang-tu-ge
title: 王御史野塘图歌
titlePinyin: wang2 yu4 shi3 ye3 tang2 tu2 ge1
titleSlug: wang-yu-shi-ye-tang-tu-ge
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野塘之水兮其色油油，以畜以泄兮灌我良畴。
- 弋有凫雁兮盟有鸥，我出而仕兮可则进，脱如不可兮还我锄耰。
- 水之上兮山之下，稷黍枣栗兮野塘之坞。
- 秋收其实兮于粲满筥，车既膏兮马不前，退而家食兮孰予敢侮。
- 我思野塘兮繄古之沂，有怀其人兮瑟声希。
- 可由求赤兮贤宁不希，登之廊肆兮佩玉黼黻，否则岂无春服兮咏雩风而与归。

## 拼音
- ye3 tang2 zhi1 shui3 xi1 qi2 se4 you2 you2 ， yi3 chu4 yi3 xie4 xi1 guan4 wo3 liang2 chou2 。
- yi4 you3 fu2 yan4 xi1 meng2 you3 ou1 ， wo3 chu1 er2 shi4 xi1 ke3 ze2 jin4 ， tuo1 ru2 bu4 ke3 xi1 hai2 wo3 chu2 you1 。
- shui3 zhi1 shang4 xi1 shan1 zhi1 xia4 ， ji4 shu3 zao3 li4 xi1 ye3 tang2 zhi1 wu4 。
- qiu1 shou1 qi2 shi2 xi1 yu2 can4 man3 ju3 ， che1 ji4 gao1 xi1 ma3 bu4 qian2 ， tui4 er2 jia1 shi2 xi1 shu2 yu3 gan3 wu3 。
- wo3 si1 ye3 tang2 xi1 yi1 gu3 zhi1 yi2 ， you3 huai2 qi2 ren2 xi1 se4 sheng1 xi1 。
- ke3 you2 qiu2 chi4 xi1 xian2 ning2 bu4 xi1 ， deng1 zhi1 lang2 si4 xi1 pei4 yu4 fu3 fu2 ， fou3 ze2 qi3 wu2 chun1 fu2 xi1 yong3 yu2 feng1 er2 yu3 gui1 。

## 注释

## 译文

## 赏析
