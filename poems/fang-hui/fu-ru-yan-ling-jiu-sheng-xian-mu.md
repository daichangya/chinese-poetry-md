---
id: fang-hui-fu-ru-yan-ling-jiu-sheng-xian-mu
title: 复如严陵就省先墓
titlePinyin: fu4 ru2 yan2 ling2 jiu4 sheng3 xian1 mu4
titleSlug: fu-ru-yan-ling-jiu-sheng-xian-mu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暮景能几何，行役复行役。
- 薄命不由人，岂不愿休息。
- 江鄂访知旧，不遇悔浪出。
- 子舍寓严濑，逋负日夜迫。
- 老夫匪亲往，未易纾此急。
- 买舟更东下，赀粮费捃拾。
- 是时梅雨已，巨浪百谷集。
- 深江水气凉，古岸树阴密。
- 壮观足忘忧，飞泉落奇石。
- 晚拜先子墓，旧庐化榛砾。
- 恶邻肆焚燎，用意甚寇贼。
- 大木幸俱全，不至损茔域。
- 其人偶遇赦，罚不毫毛一。
- 予亦持恕心，讵敢太刻核。
- 村民陆续至，樵茗弛担笠。
- 杯酒先癃耄，幼稚与果核。
- 一僧独沾醉，座间具纸笔。
- 索诗苦不已，佳句岂易得。
- 松风杂滩声，睡醒残月白。
- 明发鼓征棹，矫首望青壁。
- 山川信佳哉，纡余绕崷崒。
- 何当即归来，于此筑书室。

## 拼音
- mu4 jing3 neng2 ji3 he2 ， xing2 yi4 fu4 xing2 yi4 。
- bo2 ming4 bu4 you2 ren2 ， qi3 bu2 yuan4 xiu1 xi0 。
- jiang1 e4 fang3 zhi1 jiu4 ， bu2 yu4 hui3 lang4 chu1 。
- zi3 she4 yu4 yan2 lai4 ， bu1 fu4 ri4 ye4 po4 。
- lao3 fu1 fei3 qin1 wang3 ， wei4 yi4 shu1 ci3 ji2 。
- mai3 zhou1 geng4 dong1 xia4 ， zi1 liang2 fei4 jun4 shi2 。
- shi4 shi2 mei2 yu3 yi3 ， ju4 lang4 bai3 gu3 ji2 。
- shen1 jiang1 shui3 qi4 liang2 ， gu3 an4 shu4 yin1 mi4 。
- zhuang4 guan1 zu2 wang4 you1 ， fei1 quan2 luo4 qi2 shi2 。
- wan3 bai4 xian1 zi3 mu4 ， jiu4 lu2 hua4 zhen1 li4 。
- e4 lin2 si4 fen2 liao2 ， yong4 yi4 shen4 kou4 zei2 。
- da4 mu4 xing4 ju4 quan2 ， bu2 zhi4 sun3 ying2 yu4 。
- qi2 ren2 ou3 yu4 she4 ， fa2 bu4 hao2 mao2 yi1 。
- yu3 yi4 chi2 shu4 xin1 ， ju4 gan3 tai4 ke4 he2 。
- cun1 min2 lu4 xu4 zhi4 ， qiao2 ming2 chi2 dan1 li4 。
- bei1 jiu3 xian1 long2 mao4 ， you4 zhi4 yu3 guo3 he2 。
- yi4 seng1 du2 zhan1 zui4 ， zuo4 jian1 ju4 zhi3 bi3 。
- suo3 shi1 ku3 bu4 yi3 ， jia1 ju4 qi3 yi4 de2 。
- song1 feng1 za2 tan1 sheng1 ， shui4 xing3 can2 yue4 bai2 。
- ming2 fa1 gu3 zheng1 zhao4 ， jiao3 shou3 wang4 qing1 bi4 。
- shan1 chuan1 xin4 jia1 zai1 ， yu1 yu2 rao4 qiu2 zu2 。
- he2 dang1 ji2 gui1 lai2 ， yu2 ci3 zhu4 shu1 shi4 。

## 注释

## 译文

## 赏析
