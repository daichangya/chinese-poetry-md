---
id: fang-hui-ting-sun-lian-shi-qin
title: 听孙炼师琴
titlePinyin: ting1 sun1 lian4 shi1 qin2
titleSlug: ting-sun-lian-shi-qin
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名画元不出画工，善书决不属书史。
- 子春伯牙非伶官，古能琴者必君子。
- 枕流漱石今孙郎，电眸冰齿霜髯张。
- 洒埽书室焚古香，信手为吾调宫商。
- 琮琮琤琤泉落涧，嗈嗈喈喈鸿度汉。
- 从容整暇未肯忙，小俟吟猱观抑按。
- 急如快剑斫蛇分两截，琉璃瓶碎玉簪折。
- 似有鸾胶再补完，细视冰弦元不绝。
- 又如电走雹飞驱霹雳，老树百丈龙爪入。
- 得非獭髓灭瘢痕，依旧乌桐净如拭。
- 睥睨黠鼠伏狸奴，杀机一动与之俱。
- 鹰扬颇类师尚父，牧野秉钺行天诛。
- 临河而闻杀鸣犊，曳轮不往反乎覆。
- 许由不受尧天下，一瓢虽无吾亦足。
- 圣门此意传不传，耿耿精灵月在天。
- 孙郎何处得授受，长江秋霁印婵娟。
- 五音本无根舌齿，六律发挥凭手指。
- 音律之外求七情，万变悉从心上起。
- 孙郎胸次夫何如，贮储古今万卷余。
- 孰谓七弦轸上之神圣，不本二尺檠边之功夫。
- 少年学琴欲学渠，勿但弹琴当读书。

## 拼音
- ming2 hua4 yuan2 bu4 chu1 hua4 gong1 ， shan4 shu1 jue2 bu4 shu3 shu1 shi3 。
- zi3 chun1 bo2 ya2 fei1 ling2 guan1 ， gu3 neng2 qin2 zhe3 bi4 jun1 zi3 。
- zhen3 liu2 shu4 shi2 jin1 sun1 lang2 ， dian4 mou2 bing1 chi3 shuang1 ran2 zhang1 。
- sa3 sao4 shu1 shi4 fen2 gu3 xiang1 ， xin4 shou3 wei4 wu2 tiao2 gong1 shang1 。
- cong2 cong2 cheng1 cheng1 quan2 luo4 jian4 ， yong1 yong1 jie1 jie1 hong2 du4 han4 。
- cong2 rong2 zheng3 xia2 wei4 ken3 mang2 ， xiao3 si4 yin2 nao2 guan1 yi4 an4 。
- ji2 ru2 kuai4 jian4 zhuo2 she2 fen1 liang3 jie2 ， liu2 li2 ping2 sui4 yu4 zan1 zhe2 。
- si4 you3 luan2 jiao1 zai4 bu3 wan2 ， xi4 shi4 bing1 xian2 yuan2 bu4 jue2 。
- you4 ru2 dian4 zou3 bao2 fei1 qu1 pi1 li4 ， lao3 shu4 bai3 zhang4 long2 zhua3 ru4 。
- de2 fei1 ta3 sui3 mie4 ban1 hen2 ， yi1 jiu4 wu1 tong2 jing4 ru2 shi4 。
- pi4 ni4 xia2 shu3 fu2 li2 nu2 ， sha1 ji1 yi2 dong4 yu3 zhi1 ju4 。
- ying1 yang2 po1 lei4 shi1 shang4 fu4 ， mu4 ye3 bing3 yue4 xing2 tian1 zhu1 。
- lin2 he2 er2 wen2 sha1 ming2 du2 ， ye4 lun2 bu4 wang3 fan3 hu1 fu4 。
- xu3 you2 bu2 shou4 yao2 tian1 xia4 ， yi4 piao2 sui1 wu2 wu2 yi4 zu2 。
- sheng4 men2 ci3 yi4 chuan2 bu0 chuan2 ， geng3 geng3 jing1 ling2 yue4 zai4 tian1 。
- sun1 lang2 he2 chu4 de2 shou4 shou4 ， chang2 jiang1 qiu1 ji4 yin4 chan2 juan1 。
- wu3 yin1 ben3 wu2 gen1 she2 chi3 ， liu4 lü4 fa1 hui1 ping2 shou3 zhi3 。
- yin1 lü4 zhi1 wai4 qiu2 qi1 qing2 ， wan4 bian4 xi1 cong2 xin1 shang4 qi3 。
- sun1 lang2 xiong1 ci4 fu1 he2 ru2 ， zhu4 chu3 gu3 jin1 wan4 juan4 yu2 。
- shu2 wei4 qi1 xian2 zhen3 shang4 zhi1 shen2 sheng4 ， bu4 ben3 er4 chi3 qing2 bian1 zhi1 gong1 fu1 。
- shao4 nian2 xue2 qin2 yu4 xue2 qu2 ， wu4 dan4 tan2 qin2 dang1 du2 shu1 。

## 注释

## 译文

## 赏析
