---
id: fang-hui-dan-qing-ge-zeng-wang-chun-yang-yong-qi-shen-dan-ge-yun
title: 丹青歌赠王春阳用其神丹歌韵
titlePinyin: dan1 qing1 ge1 zeng4 wang2 chun1 yang2 yong4 qi2 shen2 dan1 ge1 yun4
titleSlug: dan-qing-ge-zeng-wang-chun-yang-yong-qi-shen-dan-ge-yun
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世上若无钟子期，破琴勿为俗子嗤。
- 人间亦有王昭君，奈何众女嫉蛾眉。
- 我粗能诗子能画，笔力岂不山可移。
- 希声绝色识者少，妾妇嗃嗃仍嘻嘻。
- 宣和画史我尝读，山水王诜并郭熙。
- 儋州秃翁早题品，元祐文章众首推。
- 坡诗一句不收拾，熙丰孽党遗群儿。
- 大坡小坡俱写竹，黜不登载无一枝。
- 河东颛征领节度，贼贯时实筹兵帷。
- 谓此昏椓亦善画，缪取人主玉色怡。
- 画之是非且不辨，国势竟随阉宦痿。
- 花光墨梅方盛行，乃坐山谷屏斥为。
- 简斋五诗动万乘，此等佳作亦弃之。
- 五日十日一水石，王宰见赏杜拾遗。
- 如许名手无其名，可谓世衰人才衰。
- 筒不肯破菜不泼，朝士闳籍涂粉脂。
- 青城北辕五马渡，正邪稍稍分荼饴。
- 万事尽如画谱意，焉得炎正不中微。
- 雪苏黄冤尚伊洛，始觉七政齐衡玑。
- 锦囊玉轴锁御府，径与宗祏同灰飞。
- 米元章史论稍公，遗物太仓存一稊。
- 子能画，亦能诗。
- 众人不识不必疑，相逢但当醉如泥。

## 拼音
- shi4 shang4 ruo4 wu2 zhong1 zi3 qi1 ， po4 qin2 wu4 wei4 su2 zi3 chi1 。
- ren2 jian1 yi4 you3 wang2 zhao1 jun1 ， nai4 he2 zhong4 nü3 ji2 e2 mei2 。
- wo3 cu1 neng2 shi1 zi3 neng2 hua4 ， bi3 li4 qi3 bu4 shan1 ke3 yi2 。
- xi1 sheng1 jue2 se4 shi2 zhe3 shao3 ， qie4 fu4 he4 he4 reng2 xi1 xi1 。
- xuan1 he2 hua4 shi3 wo3 chang2 du2 ， shan1 shui3 wang2 shen1 bing4 guo1 xi1 。
- dan1 zhou1 tu1 weng1 zao3 ti2 pin3 ， yuan2 you4 wen2 zhang1 zhong4 shou3 tui1 。
- po1 shi1 yi2 ju4 bu4 shou1 shi2 ， xi1 feng1 nie4 dang3 yi2 qun2 er2 。
- da4 po1 xiao3 po1 ju4 xie3 zhu2 ， chu4 bu4 deng1 zai3 wu2 yi4 zhi1 。
- he2 dong1 zhuan1 zheng1 ling3 jie2 du4 ， zei2 guan4 shi2 shi2 chou2 bing1 wei2 。
- wei4 ci3 hun1 zhuo2 yi4 shan4 hua4 ， miu4 qu3 ren2 zhu3 yu4 se4 yi2 。
- hua4 zhi1 shi4 fei1 qie3 bu2 bian4 ， guo2 shi4 jing4 sui2 yan1 huan4 wei3 。
- hua1 guang1 mo4 mei2 fang1 sheng4 xing2 ， nai3 zuo4 shan1 gu3 ping2 chi4 wei4 。
- jian3 zhai1 wu3 shi1 dong4 wan4 sheng4 ， ci3 deng3 jia1 zuo4 yi4 qi4 zhi1 。
- wu3 ri4 shi2 ri4 yi4 shui3 shi2 ， wang2 zai3 jian4 shang3 du4 shi2 yi2 。
- ru2 xu3 ming2 shou3 wu2 qi2 ming2 ， ke3 wei4 shi4 shuai1 ren2 cai2 shuai1 。
- tong3 bu4 ken3 po4 cai4 bu4 po1 ， chao2 shi4 hong2 ji2 tu2 fen3 zhi1 。
- qing1 cheng2 bei3 yuan2 wu3 ma3 du4 ， zheng4 xie2 shao1 shao1 fen1 tu2 yi2 。
- wan4 shi4 jin4 ru2 hua4 pu3 yi4 ， yan1 de2 yan2 zheng4 bu4 zhong1 wei1 。
- xue3 su1 huang2 yuan1 shang4 yi1 luo4 ， shi3 jue2 qi1 zheng4 qi2 heng2 ji1 。
- jin3 nang2 yu4 zhou2 suo3 yu4 fu3 ， jing4 yu3 zong1 shi2 tong2 hui1 fei1 。
- mi3 yuan2 zhang1 shi3 lun4 shao1 gong1 ， yi2 wu4 tai4 cang1 cun2 yi4 ti2 。
- zi3 neng2 hua4 ， yi4 neng2 shi1 。
- zhong4 ren2 bu4 shi2 bu2 bi4 yi2 ， xiang1 feng2 dan4 dang1 zui4 ru2 ni2 。

## 注释

## 译文

## 赏析
