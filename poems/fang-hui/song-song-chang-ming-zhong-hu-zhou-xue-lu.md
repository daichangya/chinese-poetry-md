---
id: fang-hui-song-song-chang-ming-zhong-hu-zhou-xue-lu
title: 送宋昶明仲湖州学录
titlePinyin: song4 song4 chang3 ming2 zhong4 hu2 zhou1 xue2 lu4
titleSlug: song-song-chang-ming-zhong-hu-zhou-xue-lu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 为学有本末，根固枝必稠。
- 又如水有源，源清无浊流。
- 颜子先四勿，韶冕患不优。
- 曾子贵者三，岂于笾豆求。
- 九经始慎独，八目正乃修。
- 我嗟半山学，不识濂溪周。
- 远取湖学意，粗迹穷雕锼。
- 边防与水利，讲诸萤案头。
- 是致青苗法，规摹国师刘。
- 汲汲淬事功，方寸俱缪悠。
- 尧舜不牧羊，羿射奡荡舟。
- 农圃有弗如，问陈有弗酬。
- 国定一正君，此道轲传丘。
- 茂叔二程张，貛郎疾如仇。
- 永乐西事败，谈兵兹可羞。
- 陵夷至宣靖，地下噬脐不。
- 此心主精一，焉用功利谋。
- 所以汗背勃，见嗤户牖侯。
- 君今录泮事，往遨白苹洲。
- 臆对议湖学，岂无苕溪鸥。

## 拼音
- wei4 xue2 you3 ben3 mo4 ， gen1 gu4 zhi1 bi4 chou2 。
- you4 ru2 shui3 you3 yuan2 ， yuan2 qing1 wu2 zhuo2 liu2 。
- yan2 zi3 xian1 si4 wu4 ， shao2 mian3 huan4 bu4 you1 。
- ceng2 zi3 gui4 zhe3 san1 ， qi3 yu2 bian1 dou4 qiu2 。
- jiu3 jing1 shi3 shen4 du2 ， ba1 mu4 zheng4 nai3 xiu1 。
- wo3 jie1 ban4 shan1 xue2 ， bu4 shi2 lian2 xi1 zhou1 。
- yuan3 qu3 hu2 xue2 yi4 ， cu1 ji4 qiong2 diao1 sou1 。
- bian1 fang2 yu3 shui3 li4 ， jiang3 zhu1 ying2 an4 tou2 。
- shi4 zhi4 qing1 miao2 fa3 ， gui1 mo2 guo2 shi1 liu2 。
- ji2 ji2 cui4 shi4 gong1 ， fang1 cun4 ju4 miu4 you1 。
- yao2 shun4 bu2 mu4 yang2 ， yi4 she4 ao4 dang4 zhou1 。
- nong2 pu3 you3 fu2 ru2 ， wen4 chen2 you3 fu2 chou2 。
- guo2 ding4 yi2 zheng4 jun1 ， ci3 dao4 ke1 chuan2 qiu1 。
- mao4 shu1 er4 cheng2 zhang1 ， huan1 lang2 ji2 ru2 chou2 。
- yong3 le4 xi1 shi4 bai4 ， tan2 bing1 zi1 ke3 xiu1 。
- ling2 yi2 zhi4 xuan1 jing4 ， di4 xia4 shi4 qi2 bu4 。
- ci3 xin1 zhu3 jing1 yi1 ， yan1 yong4 gong1 li4 mou2 。
- suo3 yi3 han4 bei4 bo2 ， jian4 chi1 hu4 you3 hou2 。
- jun1 jin1 lu4 pan4 shi4 ， wang3 ao2 bai2 ping2 zhou1 。
- yi4 dui4 yi4 hu2 xue2 ， qi3 wu2 tiao2 xi1 ou1 。

## 注释

## 译文

## 赏析
