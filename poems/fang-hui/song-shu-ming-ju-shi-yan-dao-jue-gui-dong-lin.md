---
id: fang-hui-song-shu-ming-ju-shi-yan-dao-jue-gui-dong-lin
title: 送述明居士燕道觉归东林
titlePinyin: song4 shu4 ming2 ju1 shi4 yan4 dao4 jue2 gui1 dong1 lin2
titleSlug: song-shu-ming-ju-shi-yan-dao-jue-gui-dong-lin
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见钱塘西湖三贤堂，林苏宋人白傅唐。
- 三贤生本不相识，死乃异代同蒸尝。
- 又不见吴江垂虹三高祠，鸱夷一舸浮西施。
- 天随陆子玄真子，求志逃名非一时。
- 何似庐山东林三大老，生偶同时不同道。
- 道若不同同中心，香炉峰下足幽讨。
- 雁门法师禅非禅，虎溪道士仙非仙。
- 栗里先生醉非醉，三方寸地通一天。
- 妥灵犹想当时笑，鼎立宇宙胆相照。
- 借问此笑笑者何，别有丹青不传妙。
- 述明弃官归东林，玉帝降敕荣冠簪。
- 羽衣似与儒释异，所不异者胸中心。
- 我谓不须较同异，亦勿强求笑中意。
- 天下至今知几晋法当忘言，祖述渊明醉还醉。

## 拼音
- jun1 bu2 jian4 qian2 tang2 xi1 hu2 san1 xian2 tang2 ， lin2 su1 song4 ren2 bai2 fu4 tang2 。
- san1 xian2 sheng1 ben3 bu4 xiang1 shi2 ， si3 nai3 yi4 dai4 tong2 zheng1 chang2 。
- you4 bu2 jian4 wu2 jiang1 chui2 hong2 san1 gao1 ci2 ， chi1 yi2 yi4 ge3 fu2 xi1 shi1 。
- tian1 sui2 lu4 zi3 xuan2 zhen1 zi3 ， qiu2 zhi4 tao2 ming2 fei1 yi4 shi2 。
- he2 si4 lu2 shan1 dong1 lin2 san1 da4 lao3 ， sheng1 ou3 tong2 shi2 bu4 tong2 dao4 。
- dao4 ruo4 bu4 tong2 tong2 zhong1 xin1 ， xiang1 lu2 feng1 xia4 zu2 you1 tao3 。
- yan4 men2 fa3 shi1 chan2 fei1 chan2 ， hu3 xi1 dao4 shi4 xian1 fei1 xian1 。
- li4 li3 xian1 sheng1 zui4 fei1 zui4 ， san1 fang1 cun4 di4 tong1 yi4 tian1 。
- tuo3 ling2 you2 xiang3 dang1 shi2 xiao4 ， ding3 li4 yu3 zhou4 dan3 xiang1 zhao4 。
- jie4 wen4 ci3 xiao4 xiao4 zhe3 he2 ， bie2 you3 dan1 qing1 bu4 chuan2 miao4 。
- shu4 ming2 qi4 guan1 gui1 dong1 lin2 ， yu4 di4 jiang4 chi4 rong2 guan1 zan1 。
- yu3 yi1 si4 yu3 ru2 shi4 yi4 ， suo3 bu2 yi4 zhe3 xiong1 zhong1 xin1 。
- wo3 wei4 bu4 xu1 jiao4 tong2 yi4 ， yi4 wu4 qiang3 qiu2 xiao4 zhong4 yi4 。
- tian1 xia4 zhi4 jin1 zhi1 ji3 jin4 fa3 dang1 wang4 yan2 ， zu3 shu4 yuan1 ming2 zui4 hai2 zui4 。

## 注释

## 译文

## 赏析
