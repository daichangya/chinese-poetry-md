---
id: fang-hui-sui-chu-ye-guo-bai-tu-shi-bu-su-ye-ji-shi-dao-tian-jia-di-wo-si-shi-yun
title: 岁除夜过白土市不宿夜几失道田家地卧四十韵
titlePinyin: sui4 chu2 ye4 guo4 bai2 tu3 shi4 bu2 su4 ye4 ji3 shi1 dao4 tian2 jia1 di4 wo4 si4 shi2 yun4
titleSlug: sui-chu-ye-guo-bai-tu-shi-bu-su-ye-ji-shi-dao-tian-jia-di-wo-si-shi-yun
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 腊月廿九日，丁亥之岁除。
- 朝发句容县，寒空晴色初。
- 初晴信可喜，泥深犹尺余。
- 午憩白土市，暮指丹阳湖。
- 未至四十里，落彩沉金乌。
- 泥昼尚可涉，泥夜何可逾。
- 况乃冈坂间，十步千盘纡。
- 积雪五十日，冻块始半苏。
- 雪中间以雨，野溜成沟渠。
- 埂塍或断缺，下有不测淤。
- 江南旧行役，两夫肩竹舆。
- 与其一跌三，不若拾而徒。
- 芒鞋既已著，岂复惜衣裾。
- 黑者为水潦，白者为路途。
- 暗中相摸索，前行后号呼。
- 右手拄我杖，左手一仆扶。
- 远村坎坎鼓，守岁以自娱。
- 荆棘莽苍中，焉从造其庐。
- 前导忽还迓，道远店亦无。
- 求宿一农家，地卧用草铺。
- 于此得偃息，岂敢过有图。
- 暖汤濯倦足，浊酒斟浮蛆。
- 意色默相贺，天其念无辜。
- 幸无坑穽堕，险不狼虎屠。
- 灯下见异物，非马非骡馿。
- 藏牛于屋内，云以避穿窬。
- 终夕噍草声，去枕才咫且。
- 从者各僵仆，不异犬与猪。
- 平生几今夕，亦尝分郡符。
- 军府炽庭燎，丽谯侈门符。
- 宾客候兵卫，儿童奉屠苏。
- 焉知穷且老，狼狈逃村墟。
- 疮痏腰膂破，痒痛皮肤枯。
- 大风鼓天地，啸鬼号鼪狐。
- 使其伏榛莽，岂不戕厥躯。
- 遥遥乌聊山，有竹有琴书。
- 我故念我家，儿女亦念予。
- 目睫竟不交，炯然如鳏鱼。
- 晓行付一笑，终夕空嗟吁。
- 作诗纪此事，异时示吾雏。

## 拼音
- la4 yue4 nian4 jiu3 ri4 ， ding1 hai4 zhi1 sui4 chu2 。
- chao2 fa1 ju4 rong2 xian4 ， han2 kong1 qing2 se4 chu1 。
- chu1 qing2 xin4 ke3 xi3 ， ni2 shen1 you2 chi3 yu2 。
- wu3 qi4 bai2 tu3 shi4 ， mu4 zhi3 dan1 yang2 hu2 。
- wei4 zhi4 si4 shi2 li3 ， luo4 cai3 chen2 jin1 wu1 。
- ni2 zhou4 shang4 ke3 she4 ， ni2 ye4 he2 ke3 yu2 。
- kuang4 nai3 gang1 ban3 jian1 ， shi2 bu4 qian1 pan2 yu1 。
- ji1 xue3 wu3 shi2 ri4 ， dong4 kuai4 shi3 ban4 su1 。
- xue3 zhong1 jian1 yi3 yu3 ， ye3 liu1 cheng2 gou1 qu2 。
- geng3 cheng2 huo4 duan4 que1 ， xia4 you3 bu2 ce4 yu1 。
- jiang1 nan2 jiu4 xing2 yi4 ， liang3 fu1 jian1 zhu2 yu2 。
- yu3 qi2 yi1 die1 san1 ， bu2 ruo4 shi2 er2 tu2 。
- mang2 xie2 ji4 yi3 zhu4 ， qi3 fu4 xi1 yi1 ju1 。
- hei1 zhe3 wei4 shui3 liao2 ， bai2 zhe3 wei4 lu4 tu2 。
- an4 zhong1 xiang1 mo1 suo3 ， qian2 xing2 hou4 hao4 hu1 。
- you4 shou3 zhu3 wo3 zhang4 ， zuo3 shou3 yi4 pu2 fu2 。
- yuan3 cun1 kan3 kan3 gu3 ， shou3 sui4 yi3 zi4 yu2 。
- jing1 ji2 mang3 cang1 zhong1 ， yan1 cong2 zao4 qi2 lu2 。
- qian2 dao3 hu1 hai2 ya4 ， dao4 yuan3 dian4 yi4 wu2 。
- qiu2 su4 yi4 nong2 jia1 ， di4 wo4 yong4 cao3 pu4 。
- yu2 ci3 de2 yan3 xi1 ， qi3 gan3 guo4 you3 tu2 。
- nuan3 tang1 zhuo2 juan4 zu2 ， zhuo2 jiu3 zhen1 fu2 qu1 。
- yi4 se4 mo4 xiang1 he4 ， tian1 qi2 nian4 wu2 gu1 。
- xing4 wu2 keng1 jing3 duo4 ， xian3 bu4 lang2 hu3 tu2 。
- deng1 xia4 jian4 yi4 wu4 ， fei1 ma3 fei1 luo2 lu2 。
- cang2 niu2 yu2 wu1 nei4 ， yun2 yi3 bi4 chuan1 yu2 。
- zhong1 xi1 jiao4 cao3 sheng1 ， qu4 zhen3 cai2 zhi3 qie3 。
- cong2 zhe3 ge4 jiang1 pu2 ， bu2 yi4 quan3 yu3 zhu1 。
- ping2 sheng1 ji3 jin1 xi1 ， yi4 chang2 fen1 jun4 fu2 。
- jun1 fu3 chi4 ting2 liao2 ， li4 qiao2 chi3 men2 fu2 。
- bin1 ke4 hou4 bing1 wei4 ， er2 tong2 feng4 tu2 su1 。
- yan1 zhi1 qiong2 qie3 lao3 ， lang2 bei4 tao2 cun1 xu1 。
- chuang1 wei3 yao1 lü3 po4 ， yang3 tong4 pi2 fu1 ku1 。
- da4 feng1 gu3 tian1 di4 ， xiao4 gui3 hao4 sheng1 hu2 。
- shi3 qi2 fu2 zhen1 mang3 ， qi3 bu4 qiang1 jue2 qu1 。
- yao2 yao2 wu1 liao2 shan1 ， you3 zhu2 you3 qin2 shu1 。
- wo3 gu4 nian4 wo3 jia1 ， er2 nü3 yi4 nian4 yu3 。
- mu4 jie2 jing4 bu4 jiao1 ， jiong3 ran2 ru2 guan1 yu2 。
- xiao3 xing2 fu4 yi2 xiao4 ， zhong1 xi1 kong1 jie1 xu1 。
- zuo4 shi1 ji4 ci3 shi4 ， yi4 shi2 shi4 wu2 chu2 。

## 注释

## 译文

## 赏析
