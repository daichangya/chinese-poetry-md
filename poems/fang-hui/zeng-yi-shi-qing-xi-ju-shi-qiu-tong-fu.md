---
id: fang-hui-zeng-yi-shi-qing-xi-ju-shi-qiu-tong-fu
title: 赠医士清溪居士丘通甫
titlePinyin: zeng4 yi1 shi4 qing1 xi1 ju1 shi4 qiu1 tong1 fu3
titleSlug: zeng-yi-shi-qing-xi-ju-shi-qiu-tong-fu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乃翁挟艺专淮乡，使死者生危不亡。
- 远如扁鹊师长桑，又如近世庞安常。
- 所交者谁龙虎骧，真李临淮郭汾阳。
- 军门出入一药囊，精兵十万无金疮。
- 参苓硝石雄附姜，补泻虚实调炎凉。
- 晚择所从遨真扬，郄家太尉王东床。
- 有子有子跨灶郎，半夜衣传肘后方。
- 清溪居士清名香，心欲识面形参商。
- 迩来解后古余杭，其言亹亹慨以慷。
- 七表八里谁能详，三部九候吾独臧。
- 八十一难声琅琅，素问灵枢腹为箱。
- 望形察色起仆僵，馘俘二竖完膏肓。
- 伤寒足脉根膀胱，过经七日妖灾禳。
- 度彼没溺君为航，浅学不识空望洋。
- 若有人兮云锦裳，饮君一剂寿而康。
- 赠君诗篇金玉相，贯月夜虹光燄长。
- 乾坤六合何茫茫，生民性命孰翕张。
- 惟将惟相惟医良，良将无人战卒戕。
- 良相无人贤士藏，良医无人彭作殇。
- 焉得万笔千缣缃，屈君著书肩岐黄。

## 拼音
- nai3 weng1 xie2 yi4 zhuan1 huai2 xiang1 ， shi3 si3 zhe3 sheng1 wei1 bu4 wang2 。
- yuan3 ru2 bian3 que4 shi1 zhang3 sang1 ， you4 ru2 jin4 shi4 pang2 an1 chang2 。
- suo3 jiao1 zhe3 shui2 long2 hu3 xiang1 ， zhen1 li3 lin2 huai2 guo1 fen2 yang2 。
- jun1 men2 chu1 ru4 yi2 yao4 nang2 ， jing1 bing1 shi2 wan4 wu2 jin1 chuang1 。
- can1 ling2 xiao1 shi2 xiong2 fu4 jiang1 ， bu3 xie4 xu1 shi2 tiao2 yan2 liang2 。
- wan3 ze2 suo3 cong2 ao2 zhen1 yang2 ， xi4 jia1 tai4 wei4 wang2 dong1 chuang2 。
- you3 zi3 you3 zi3 kua4 zao4 lang2 ， ban4 ye4 yi1 chuan2 zhou3 hou4 fang1 。
- qing1 xi1 ju1 shi4 qing1 ming2 xiang1 ， xin1 yu4 shi2 mian4 xing2 can1 shang1 。
- er3 lai2 jie3 hou4 gu3 yu2 hang2 ， qi2 yan2 wei3 wei3 kai3 yi3 kang1 。
- qi1 biao3 ba1 li3 shui2 neng2 xiang2 ， san1 bu4 jiu3 hou4 wu2 du2 zang1 。
- ba1 shi2 yi1 nan2 sheng1 lang2 lang2 ， su4 wen4 ling2 shu1 fu4 wei4 xiang1 。
- wang4 xing2 cha2 se4 qi3 pu2 jiang1 ， guo2 fu2 er4 shu4 wan2 gao1 huang1 。
- shang1 han2 zu2 mai4 gen1 pang2 guang1 ， guo4 jing1 qi1 ri4 yao1 zai1 rang2 。
- du4 bi3 mei2 ni4 jun1 wei4 hang2 ， qian3 xue2 bu4 shi2 kong1 wang4 yang2 。
- ruo4 you3 ren2 xi1 yun2 jin3 shang0 ， yin3 jun1 yi2 ji4 shou4 er2 kang1 。
- zeng4 jun1 shi1 pian1 jin1 yu4 xiang1 ， guan4 yue4 ye4 hong2 guang1 yan4 chang2 。
- qian2 kun1 liu4 he2 he2 mang2 mang2 ， sheng1 min2 xing4 ming4 shu2 xi1 zhang1 。
- wei2 jiang1 wei2 xiang1 wei2 yi1 liang2 ， liang2 jiang4 wu2 ren2 zhan4 zu2 qiang1 。
- liang2 xiang1 wu2 ren2 xian2 shi4 cang2 ， liang2 yi1 wu2 ren2 peng2 zuo4 shang1 。
- yan1 de2 wan4 bi3 qian1 jian1 xiang1 ， qu1 jun1 zhu4 shu1 jian1 qi2 huang2 。

## 注释

## 译文

## 赏析
