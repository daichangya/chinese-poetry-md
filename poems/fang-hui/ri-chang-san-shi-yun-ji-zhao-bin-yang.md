---
id: fang-hui-ri-chang-san-shi-yun-ji-zhao-bin-yang
title: 日长三十韵寄赵宾旸
titlePinyin: ri4 chang2 san1 shi2 yun4 ji4 zhao4 bin1 yang2
titleSlug: ri-chang-san-shi-yun-ji-zhao-bin-yang
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 栗里渊明径，桤林子美堂。
- 乱离容不死，穷乏果何伤。
- 红粒炊籼饭，青苔煮菜汤。
- 甲兵才偃息，城市转荒凉。
- 最苦樵苏贵，曾微药饵良。
- 频仍赊酒饮，卒急卖书偿。
- 败絮熏还曝，粗𫄨洗更浆。
- 炎蒸虽渐迫，寒冷尚宜防。
- 瀹茗征甆盏，包梨集纸囊。
- 头昏修菊枕，肤汗拭藤床。
- 困倦成衰懦，疏慵欠激昂。
- 厩空需马藁，碓净缺鸡糠。
- 思虑徒迂阔，营求竟渺茫。
- 忆儿观燕乳，怀友听鶑吭。
- 守分甘丘壑，逢时付庙廊。
- 骨骸同朽腐，名字孰芬香。
- 但握锄犁柄，终逃𫓧钺铓。
- 交游多竖褐，谈话止农桑。
- 应俗循中道，颐生宝秘方。
- 邻僧营藏字，侠士戏球场。
- 角武焉能往，摛文或可当。
- 病稀摩诘问，歌类接舆狂。
- 举世嘲痴叔，何人识漫郎。
- 北辕回朔漠，南棹辍沅湘。
- 谊气知犹壮，颓龄惧不遑。
- 六旬过眼电，万事满颐霜。
- 静乐非无动，闲遨却似忙。
- 连苔移巨石，带露数新篁。
- 天地诗人少，山林夏日长。
- 此心无别路，一武到羲黄。

## 拼音
- li4 li3 yuan1 ming2 jing4 ， qi1 lin2 zi0 mei3 tang2 。
- luan4 li2 rong2 bu4 si3 ， qiong2 fa2 guo3 he2 shang1 。
- hong2 li4 chui1 xian1 fan4 ， qing1 tai2 zhu3 cai4 tang1 。
- jia3 bing1 cai2 yan3 xi1 ， cheng2 shi4 zhuan3 huang1 liang2 。
- zui4 ku3 qiao2 su1 gui4 ， ceng2 wei1 yao4 er3 liang2 。
- pin2 reng2 she1 jiu3 yin3 ， zu2 ji2 mai4 shu1 chang2 。
- bai4 xu4 xun1 hai2 pu4 ， cu1 chi1 xi3 geng4 jiang1 。
- yan2 zheng1 sui1 jian4 po4 ， han2 leng3 shang4 yi2 fang2 。
- yue4 ming2 zheng1 ci2 zhan3 ， bao1 li2 ji2 zhi3 nang2 。
- tou2 hun1 xiu1 ju2 zhen3 ， fu1 han4 shi4 teng2 chuang2 。
- kun4 juan4 cheng2 shuai1 nuo4 ， shu1 yong1 qian4 ji1 ang2 。
- jiu4 kong1 xu1 ma3 gao3 ， dui4 jing4 que1 ji1 kang1 。
- si1 lü4 tu2 yu1 kuo4 ， ying2 qiu2 jing4 miao3 mang2 。
- yi4 er2 guan1 yan4 ru3 ， huai2 you3 ting1 ying1 keng1 。
- shou3 fen1 gan1 qiu1 he4 ， feng2 shi2 fu4 miao4 lang2 。
- gu3 hai2 tong2 xiu3 fu3 ， ming2 zi4 shu2 fen1 xiang1 。
- dan4 wo4 chu2 li2 bing3 ， zhong1 tao2 fu1 yue4 mang2 。
- jiao1 you2 duo1 shu4 he4 ， tan2 hua4 zhi3 nong2 sang1 。
- ying4 su2 xun2 zhong1 dao4 ， yi2 sheng1 bao3 mi4 fang1 。
- lin2 seng1 ying2 cang2 zi4 ， xia2 shi4 xi4 qiu2 chang3 。
- jiao3 wu3 yan1 neng2 wang3 ， chi1 wen2 huo4 ke3 dang1 。
- bing4 xi1 mo2 jie2 wen4 ， ge1 lei4 jie1 yu2 kuang2 。
- ju3 shi4 chao2 chi1 shu1 ， he2 ren2 shi2 man4 lang2 。
- bei3 yuan2 hui2 shuo4 mo4 ， nan2 zhao4 chuo4 yuan2 xiang1 。
- yi4 qi4 zhi1 you2 zhuang4 ， tui2 ling2 ju4 bu4 huang2 。
- liu4 xun2 guo4 yan3 dian4 ， wan4 shi4 man3 yi2 shuang1 。
- jing4 le4 fei1 wu2 dong4 ， xian2 ao2 que4 si4 mang2 。
- lian2 tai2 yi2 ju4 shi2 ， dai4 lu4 shu4 xin1 huang2 。
- tian1 di4 shi1 ren2 shao3 ， shan1 lin2 xia4 ri4 chang2 。
- ci3 xin1 wu2 bie2 lu4 ， yi4 wu3 dao4 xi1 huang2 。

## 注释

## 译文

## 赏析
