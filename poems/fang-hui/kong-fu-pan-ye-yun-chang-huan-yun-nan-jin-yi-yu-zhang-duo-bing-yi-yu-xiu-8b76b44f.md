---
id: fang-hui-kong-fu-pan-ye-yun-chang-huan-yun-nan-jin-yi-yu-zhang-duo-bing-yi-yu-xiu-8b76b44f
title: 孔府判野耘尝宦云南今以余瘴多病意欲休官因读唐书南诏传为此二诗问其风俗  其二
titlePinyin: kong3 fu3 pan4 ye3 yun2 chang2 huan4 yun2 nan2 jin1 yi3 yu2 zhang4 duo1 bing4 yi4 yu4 xiu1 guan1 yin1 du2 tang2 shu1 nan2 zhao4 chuan2 wei4 ci3 er4 shi1 wen4 qi2 feng1 su2     qi2 er4
titleSlug: kong-fu-pan-ye-yun-chang-huan-yun-nan-jin-yi-yu-zhang-duo-bing-yi-yu-xiu-8b76b44f
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉代哀牢种，泸南大渡河。
- 其都居善阐，有水号牂牁。
- 丞相祠诸葛，将军畏伏波。
- 石扶碑故在，铜作柱难磨。
- 古但羁縻耳，今如震慑何。
- 一戎平六诏，万旅削三峨。
- 跣足遑机弩，毡头敢荷戈。
- 鬼王牵骏驵，冺国效文螺。
- 梵供花优钵，经传叶贝多。
- 异香燃笃耨，硕果噉波罗。
- 碧钿悬珠珥，银钩摘象驮。
- 深秋如夏热，穷腊亦春和。
- 雾毒飞鸢堕，风腥巨蟒过。
- 已还生定远，犹类病维摩。
- 宦思轻髦梗，闲心愿涧阿。
- 此乡非瘴土，何幸小婆娑。

## 拼音
- han4 dai4 ai1 lao2 zhong3 ， lu2 nan2 da4 du4 he2 。
- qi2 dou1 ju1 shan4 chan3 ， you3 shui3 hao4 zang1 ke1 。
- cheng2 xiang4 ci2 zhu1 ge3 ， jiang1 jun1 wei4 fu2 bo1 。
- shi2 fu2 bei1 gu4 zai4 ， tong2 zuo4 zhu4 nan2 mo2 。
- gu3 dan4 ji1 mi2 er3 ， jin1 ru2 zhen4 she4 he2 。
- yi4 rong2 ping2 liu4 zhao4 ， wan4 lü3 xiao1 san1 e2 。
- xian3 zu2 huang2 ji1 nu3 ， zhan1 tou2 gan3 he2 ge1 。
- gui3 wang2 qian1 jun4 zang3 ， min3 guo2 xiao4 wen2 luo2 。
- fan4 gong4 hua1 you1 bo1 ， jing1 zhuan4 ye4 bei4 duo1 。
- yi4 xiang1 ran2 du3 nou4 ， shuo4 guo3 dan4 bo1 luo2 。
- bi4 dian4 xuan2 zhu1 er3 ， yin2 gou1 zhai1 xiang4 tuo2 。
- shen1 qiu1 ru2 xia4 re4 ， qiong2 la4 yi4 chun1 he2 。
- wu4 du2 fei1 yuan1 duo4 ， feng1 xing1 ju4 mang3 guo4 。
- yi3 hai2 sheng1 ding4 yuan3 ， you2 lei4 bing4 wei2 mo2 。
- huan4 si1 qing1 mao2 geng3 ， xian2 xin1 yuan4 jian4 a1 。
- ci3 xiang1 fei1 zhang4 tu3 ， he2 xing4 xiao3 po2 suo1 。

## 注释

## 译文

## 赏析
