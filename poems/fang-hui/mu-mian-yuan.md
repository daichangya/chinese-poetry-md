---
id: fang-hui-mu-mian-yuan
title: 木绵怨
titlePinyin: mu4 mian2 yuan4
titleSlug: mu-mian-yuan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖山一笑乾坤破，欺孤弱寡成迁播。
- 不念六宫将北行，太师双拥婵娟卧。
- 甬东香艳到漳南，争看并蒂芙蓉过。
- 天兵及颈幸全尸，想见骈肩泪珠堕。
- 木绵花下痛犹新，已向谁家踏舞茵。
- 长头未及死肉冷，折齿遽专妆面春。
- 赤城战场夜避火，万里又随燕塞尘。
- 肉食酪浆更苟活，不惭金谷坠楼人。
- 万户郎君遄卒死，却自金台还故里。
- 嗟尔薄命两佳人，三为人妾亦可已。
- 巧画蛾眉拙针线，空自纤纤长十指。
- 后堂执乐换小名，更事少年贵公子。
- 忆昔军中入相时，潜搜密逻渔妖姬。
- 民间妻女凛不保，何啻如花三五枝。
- 曲江近前少陵恐，今日总孕他人儿。
- 贱获淫婢何所知，但为权臣深惜之。

## 拼音
- hu2 shan1 yi2 xiao4 qian2 kun1 po4 ， qi1 gu1 ruo4 gua3 cheng2 qian1 bo1 。
- bu2 nian4 liu4 gong1 jiang1 bei3 xing2 ， tai4 shi1 shuang1 yong1 chan2 juan1 wo4 。
- yong3 dong1 xiang1 yan4 dao4 zhang1 nan2 ， zheng1 kan4 bing4 di4 fu2 rong2 guo4 。
- tian1 bing1 ji2 jing3 xing4 quan2 shi1 ， xiang3 jian4 pian2 jian1 lei4 zhu1 duo4 。
- mu4 mian2 hua1 xia4 tong4 you2 xin1 ， yi3 xiang4 shui2 jia1 ta4 wu3 yin1 。
- chang2 tou2 wei4 ji2 si3 rou4 leng3 ， zhe2 chi3 ju4 zhuan1 zhuang1 mian4 chun1 。
- chi4 cheng2 zhan4 chang3 ye4 bi4 huo3 ， wan4 li3 you4 sui2 yan4 sai1 chen2 。
- rou4 shi2 lao4 jiang1 geng4 gou3 huo2 ， bu4 can2 jin1 gu3 zhui4 lou2 ren2 。
- wan4 hu4 lang2 jun1 chuan2 zu2 si3 ， que4 zi4 jin1 tai2 hai2 gu4 li3 。
- jie1 er3 bo2 ming4 liang3 jia1 ren2 ， san1 wei4 ren2 qie4 yi4 ke3 yi3 。
- qiao3 hua4 e2 mei2 zhuo1 zhen1 xian4 ， kong1 zi4 xian1 xian1 chang2 shi2 zhi3 。
- hou4 tang2 zhi2 le4 huan4 xiao3 ming2 ， geng4 shi4 shao4 nian2 gui4 gong1 zi3 。
- yi4 xi1 jun1 zhong1 ru4 xiang1 shi2 ， qian2 sou1 mi4 luo2 yu2 yao1 ji1 。
- min2 jian1 qi1 nü3 lin3 bu4 bao3 ， he2 chi4 ru2 hua1 san1 wu3 zhi1 。
- qu3 jiang1 jin4 qian2 shao3 ling2 kong3 ， jin1 ri4 zong3 yun4 ta1 ren2 er2 。
- jian4 huo4 yin2 bi4 he2 suo3 zhi1 ， dan4 wei4 quan2 chen2 shen1 xi1 zhi1 。

## 注释

## 译文

## 赏析
