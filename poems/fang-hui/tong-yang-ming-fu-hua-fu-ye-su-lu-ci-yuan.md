---
id: fang-hui-tong-yang-ming-fu-hua-fu-ye-su-lu-ci-yuan
title: 同杨明府华父夜宿鸬鹚源
titlePinyin: tong2 yang2 ming2 fu3 hua2 fu4 ye4 su4 lu2 ci2 yuan2
titleSlug: tong-yang-ming-fu-hua-fu-ye-su-lu-ci-yuan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桐庐杨明府，高谊有缓急。
- 凌江每见访，烂醉必旬日。
- 知我欲东游，相拉过其宅。
- 城南登小舟，仅阔六七尺。
- 岸人观不退，莫知孰主客。
- 西风篙工喜，布被当帆席。
- 青蔬煮豆乳，滩转灶釜仄。
- 更觉气象古，酌酒甆盏碧。
- 千山霜叶红，绵绮天组织。
- 郊坰有此奇，阛阓苦未识。
- 明府眼力高，心赏寄绝壁。
- 指似挂篰岩，茅屋拟便葺。
- 老夫今十年，往来钓台侧。
- 汗颜不敢登，人品霄壤隔。
- 夜宿鸬鹚源，荦确陟危石。
- 吾家三拜公，晚唐老诗伯。
- 衣冠世不坠，奕叶绍桂籍。
- 避地馆者谁，一僧年八十。
- 呜呼穷谷中，亦复有马迹。
- 纪事聊此吟，续烛借纸笔。

## 拼音
- tong2 lu2 yang2 ming2 fu3 ， gao1 yi4 you3 huan3 ji2 。
- ling2 jiang1 mei3 jian4 fang3 ， lan4 zui4 bi4 xun2 ri4 。
- zhi1 wo3 yu4 dong1 you2 ， xiang1 la1 guo4 qi2 zhai2 。
- cheng2 nan2 deng1 xiao3 zhou1 ， jin3 kuo4 liu4 qi1 chi3 。
- an4 ren2 guan1 bu2 tui4 ， mo4 zhi1 shu2 zhu3 ke4 。
- xi1 feng1 gao1 gong1 xi3 ， bu4 bei4 dang1 fan1 xi2 。
- qing1 shu1 zhu3 dou4 ru3 ， tan1 zhuan3 zao4 fu3 ze4 。
- geng4 jue2 qi4 xiang4 gu3 ， zhuo2 jiu3 ci2 zhan3 bi4 。
- qian1 shan1 shuang1 ye4 hong2 ， mian2 qi3 tian1 zu3 zhi1 。
- jiao1 jiong1 you3 ci3 qi2 ， huan2 hui4 ku3 wei4 shi2 。
- ming2 fu3 yan3 li4 gao1 ， xin1 shang3 ji4 jue2 bi4 。
- zhi3 si4 gua4 bu4 yan2 ， mao2 wu1 ni3 bian4 qi4 。
- lao3 fu1 jin1 shi2 nian2 ， wang3 lai2 diao4 tai2 ce4 。
- han4 yan2 bu4 gan3 deng1 ， ren2 pin3 xiao1 rang3 ge2 。
- ye4 su4 lu2 ci2 yuan2 ， luo4 que4 zhi4 wei1 shi2 。
- wu2 jia1 san1 bai4 gong1 ， wan3 tang2 lao3 shi1 bo2 。
- yi1 guan1 shi4 bu2 zhui4 ， yi4 ye4 shao4 gui4 ji2 。
- bi4 di4 guan3 zhe3 shui2 ， yi4 seng1 nian2 ba1 shi2 。
- wu1 hu1 qiong2 gu3 zhong1 ， yi4 fu4 you3 ma3 ji4 。
- ji4 shi4 liao2 ci3 yin2 ， xu4 zhu2 jie4 zhi3 bi3 。

## 注释

## 译文

## 赏析
