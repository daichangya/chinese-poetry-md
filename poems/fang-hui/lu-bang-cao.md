---
id: fang-hui-lu-bang-cao
title: 路傍草
titlePinyin: lu4 bang4 cao3
titleSlug: lu-bang-cao
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野火燎荒原，霜雪日皜皜。
- 牛羊无可噍，众绿就枯槁。
- 天地心不泯，根芽蛰深杳。
- 春风一披拂，颜色还媚好。
- 如何被兵地，黎庶不自保。
- 高门先破碎，大屋例倾倒。
- 间或遇茅舍，呻吟遗稚老。
- 常恐马蹄响，无罪被擒讨。
- 逃奔深谷中，又惧虎狼咬。
- 一朝稍苏息，追胥复纷扰。
- 微言告者谁，劝我宿须早。
- 人生值艰难，不如路傍草。

## 拼音
- ye3 huo3 liao2 huang1 yuan2 ， shuang1 xue3 ri4 hao4 hao4 。
- niu2 yang2 wu2 ke3 jiao4 ， zhong4 lü4 jiu4 ku1 gao3 。
- tian1 di4 xin1 bu4 min3 ， gen1 ya2 zhe2 shen1 yao3 。
- chun1 feng1 yi4 pi1 fu2 ， yan2 se4 hai2 mei4 hao3 。
- ru2 he2 bei4 bing1 di4 ， li2 shu4 bu2 zi4 bao3 。
- gao1 men2 xian1 po4 sui4 ， da4 wu1 li4 qing1 dao3 。
- jian4 huo4 yu4 mao2 she4 ， shen1 yin2 yi2 zhi4 lao3 。
- chang2 kong3 ma3 ti2 xiang3 ， wu2 zui4 bei4 qin2 tao3 。
- tao2 ben4 shen1 gu3 zhong1 ， you4 ju4 hu3 lang2 yao3 。
- yi4 chao2 shao1 su1 xi1 ， zhui1 xu1 fu4 fen1 rao3 。
- wei1 yan2 gao4 zhe3 shui2 ， quan4 wo3 su4 xu1 zao3 。
- ren2 sheng1 zhi2 jian1 nan2 ， bu4 ru2 lu4 bang4 cao3 。

## 注释

## 译文

## 赏析
