---
id: fang-hui-song-nan-cun-xin-ru-yan-er-yue-er-shi-wu-ri-ye-zou-bi-gu-ti-qi-yi
title: 送男存心如燕二月二十五日夜走笔古体  其一
titlePinyin: song4 nan2 cun2 xin1 ru2 yan4 er4 yue4 er4 shi2 wu3 ri4 ye4 zou3 bi3 gu3 ti3     qi2 yi1
titleSlug: song-nan-cun-xin-ru-yan-er-yue-er-shi-wu-ri-ye-zou-bi-gu-ti-qi-yi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我年三十四，鄂汉脱战场。
- 四月扁舟东，生汝于建康。
- 九载鹤山门，静翁还鹓行。
- 实为旧主人，别意殊徊徨。
- 尔时京湖阃，开府罗才良。
- 吕氏贤父子，欲我高腾骧。
- 补以□□爵，江岸司征航。
- 既而今左辖，千骑如池阳。
- 携我一家往，郡斋代表章。
- 汝姊始四岁，同尔归南堂。
- 明年辛酉秋，浙漕鹗荐翔。
- 道山此大恩，给我鬻爵郎。
- 别省第一人，见知梧与杭。
- 不学执国柄，似道贪如狼。
- 其客福建子，莹中狼如羊。
- 厥子偶不第，乃独憾老方。
- 谗之于似道，阴幽弩机张。
- 廷试复第一，考官文赵常。
- 易置乙科首，尔岂识臭香。
- 萧艾压兰蕙，我心亦不忙。
- 仕宦天有命，岂由人低昂。
- 不意毒愈盛，廖真嬖人仓。
- 五百彼何知，四遭白简霜。
- 故尝忤林秴，何至嗾郭阊。
- 鲁港出师败，虮臣叫九苍。
- 数其十可斩，乃先窜炎荒。
- 诛之木绵庵，身死国亦亡。
- 为相亡人国，自合以命偿。
- 匪我快私愤，人欲抽尔肠。
- 台谏我不就，出守邻故乡。

## 拼音
- wo3 nian2 san1 shi2 si4 ， e4 han4 tuo1 zhan4 chang3 。
- si4 yue4 pian1 zhou1 dong1 ， sheng1 ru3 yu2 jian4 kang1 。
- jiu3 zai3 he4 shan1 men2 ， jing4 weng1 hai2 yuan1 xing2 。
- shi2 wei4 jiu4 zhu3 ren2 ， bie2 yi4 shu1 huai2 huang2 。
- er3 shi2 jing1 hu2 kun3 ， kai1 fu3 luo2 cai2 liang2 。
- lü3 shi4 xian2 fu4 zi3 ， yu4 wo3 gao1 teng2 xiang1 。
- bu3 yi3 □ □ jue2 ， jiang1 an4 si1 zheng1 hang2 。
- ji4 er2 jin1 zuo3 xia2 ， qian1 qi2 ru2 chi2 yang2 。
- xie2 wo3 yi4 jia1 wang3 ， jun4 zhai1 dai4 biao3 zhang1 。
- ru3 zi3 shi3 si4 sui4 ， tong2 er3 gui1 nan2 tang2 。
- ming2 nian2 xin1 you3 qiu1 ， zhe4 cao2 e4 jian4 xiang2 。
- dao4 shan1 ci3 da4 en1 ， gei3 wo3 yu4 jue2 lang2 。
- bie2 sheng3 di4 yi1 ren2 ， jian4 zhi1 wu2 yu3 hang2 。
- bu4 xue2 zhi2 guo2 bing3 ， si4 dao4 tan1 ru2 lang2 。
- qi2 ke4 fu2 jian4 zi3 ， ying2 zhong1 lang2 ru2 yang2 。
- jue2 zi3 ou3 bu2 di4 ， nai3 du2 han4 lao3 fang1 。
- chan2 zhi1 yu2 si4 dao4 ， yin1 you1 nu3 ji1 zhang1 。
- ting2 shi4 fu4 di4 yi1 ， kao3 guan1 wen2 zhao4 chang2 。
- yi4 zhi4 yi3 ke1 shou3 ， er3 qi3 shi2 chou4 xiang1 。
- xiao1 ai4 ya1 lan2 hui4 ， wo3 xin1 yi4 bu4 mang2 。
- shi4 huan4 tian1 you3 ming4 ， qi3 you2 ren2 di1 ang2 。
- bu2 yi4 du2 yu4 sheng4 ， liao4 zhen1 bi4 ren2 cang1 。
- wu3 bai3 bi3 he2 zhi1 ， si4 zao1 bai2 jian3 shuang1 。
- gu4 chang2 wu3 lin2 huo1 ， he2 zhi4 sou3 guo1 chang1 。
- lu3 gang3 chu1 shi1 bai4 ， ji3 chen2 jiao4 jiu3 cang1 。
- shu4 qi2 shi2 ke3 zhan3 ， nai3 xian1 cuan4 yan2 huang1 。
- zhu1 zhi1 mu4 mian2 an1 ， shen1 si3 guo2 yi4 wang2 。
- wei4 xiang1 wang2 ren2 guo2 ， zi4 he2 yi3 ming4 chang2 。
- fei3 wo3 kuai4 si1 fen4 ， ren2 yu4 chou1 er3 chang2 。
- tai2 jian4 wo3 bu2 jiu4 ， chu1 shou3 lin2 gu4 xiang1 。

## 注释

## 译文

## 赏析
