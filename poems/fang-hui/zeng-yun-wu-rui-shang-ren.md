---
id: fang-hui-zeng-yun-wu-rui-shang-ren
title: 赠云屋瑞上人
titlePinyin: zeng4 yun2 wu1 rui4 shang4 ren2
titleSlug: zeng-yun-wu-rui-shang-ren
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名缁今已绝，见汝忽惊神。
- 昔日陪三卫，多年护九宸。
- 漫从鸡帻报，长与蠹编亲。
- 汉幄垂前箸，秦关痛只轮。
- 骤惊沦宝玉，何惜褫冠巾。
- 往事怜蜗国，余生脱雁臣。
- 片云聊作屋，死树自观身。
- 空钵宁无食，枵囊别有珍。
- 跣行千里近，冻卧八寒春。
- 像喜图佳士，名虚彻贵人。
- 论诗色泾渭，远俗意参辰。
- 余子一时尽，高流百世新。
- 公能追慧远，吾或可遗民。
- 剃栉虽殊相，澄江月共真。

## 拼音
- ming2 zi1 jin1 yi3 jue2 ， jian4 ru3 hu1 jing1 shen2 。
- xi1 ri4 pei2 san1 wei4 ， duo1 nian2 hu4 jiu3 chen2 。
- man4 cong2 ji1 ze2 bao4 ， chang2 yu3 du4 bian1 qin1 。
- han4 wo4 chui2 qian2 zhu4 ， qin2 guan1 tong4 zhi1 lun2 。
- zhou4 jing1 lun2 bao3 yu4 ， he2 xi1 chi3 guan1 jin1 。
- wang3 shi4 lian2 wo1 guo2 ， yu2 sheng1 tuo1 yan4 chen2 。
- pian4 yun2 liao2 zuo4 wu1 ， si3 shu4 zi4 guan1 shen1 。
- kong1 bo1 ning2 wu2 shi2 ， xiao1 nang2 bie2 you3 zhen1 。
- xian3 xing2 qian1 li3 jin4 ， dong4 wo4 ba1 han2 chun1 。
- xiang4 xi3 tu2 jia1 shi4 ， ming2 xu1 che4 gui4 ren2 。
- lun4 shi1 se4 jing1 wei4 ， yuan3 su2 yi4 can1 chen2 。
- yu2 zi3 yi4 shi2 jin4 ， gao1 liu2 bai3 shi4 xin1 。
- gong1 neng2 zhui1 hui4 yuan3 ， wu2 huo4 ke3 yi2 min2 。
- ti4 zhi4 sui1 shu1 xiang1 ， cheng2 jiang1 yue4 gong4 zhen1 。

## 注释

## 译文

## 赏析
