---
id: fang-hui-liu-dan-yang-san-ri-ku-han-xi-wei-duan-ge
title: 留丹阳三日苦寒戏为短歌
titlePinyin: liu2 dan1 yang2 san1 ri4 ku3 han2 xi4 wei4 duan3 ge1
titleSlug: liu-dan-yang-san-ri-ku-han-xi-wei-duan-ge
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自从书云入嘉平，一月间无三日晴。
- 大雪二十五六日，漫天塞地冰峥嵘。
- 吴江渡桥意颇快，吕城争堰心还惊。
- 丹阳古县暮落牵，冻人欲死无人行。
- 夜投孤店风更紧，燃草不烟灯灭影。
- 北人下马惊相问，自古江南无此冷。
- 求薪不可炭更难，仆御告馁衾裯单。
- 我生南土六十二，自古江南无此寒。
- 卧不脱衣袍带断，湿靴破袜泥袴绽。
- 焉得闺人呵手缝，可向谁家借针线。
- 船路不通驿路泥，田家闭户如鸡栖。
- 推车荷担唤不去，宁煨藁秸烹糠粞。
- 可以我而返不如，乾坤浩荡岁云暮。
- 岂无拥炉画灰处，焉用遑遑问征路。

## 拼音
- zi4 cong2 shu1 yun2 ru4 jia1 ping2 ， yi1 yue4 jian1 wu2 san1 ri4 qing2 。
- da4 xue3 er4 shi2 wu3 liu4 ri4 ， man4 tian1 sai1 di4 bing1 zheng1 rong2 。
- wu2 jiang1 du4 qiao2 yi4 po1 kuai4 ， lü3 cheng2 zheng1 yan4 xin1 hai2 jing1 。
- dan1 yang2 gu3 xian4 mu4 luo4 qian1 ， dong4 ren2 yu4 si3 wu2 ren2 xing2 。
- ye4 tou2 gu1 dian4 feng1 geng4 jin3 ， ran2 cao3 bu4 yan1 deng1 mie4 ying3 。
- bei3 ren2 xia4 ma3 jing1 xiang1 wen4 ， zi4 gu3 jiang1 nan2 wu2 ci3 leng3 。
- qiu2 xin1 bu4 ke3 tan4 geng4 nan2 ， pu2 yu4 gao4 nei3 qin1 dao1 dan1 。
- wo3 sheng1 nan2 tu3 liu4 shi2 er4 ， zi4 gu3 jiang1 nan2 wu2 ci3 han2 。
- wo4 bu4 tuo1 yi1 pao2 dai4 duan4 ， shi1 xue1 po4 wa4 ni2 ku4 zhan4 。
- yan1 de2 gui1 ren2 he1 shou3 feng4 ， ke3 xiang4 shui2 jia1 jie4 zhen1 xian4 。
- chuan2 lu4 bu4 tong1 yi4 lu4 ni2 ， tian2 jia1 bi4 hu4 ru2 ji1 qi1 。
- tui1 che1 he2 dan1 huan4 bu2 qu4 ， ning2 wei1 gao3 jie1 peng1 kang1 xi1 。
- ke3 yi3 wo3 er2 fan3 bu4 ru2 ， qian2 kun1 hao4 dang4 sui4 yun2 mu4 。
- qi3 wu2 yong1 lu2 hua4 hui1 chu4 ， yan1 yong4 huang2 huang2 wen4 zheng1 lu4 。

## 注释

## 译文

## 赏析
