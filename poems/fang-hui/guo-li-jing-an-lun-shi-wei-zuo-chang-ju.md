---
id: fang-hui-guo-li-jing-an-lun-shi-wei-zuo-chang-ju
title: 过李景安论诗为作长句
titlePinyin: guo4 li3 jing3 an1 lun4 shi1 wei4 zuo4 chang2 ju4
titleSlug: guo-li-jing-an-lun-shi-wei-zuo-chang-ju
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三百年来工五七，追雅媲骚谁第一。
- 独闻彭城陈正字，向来得法金华伯。
- 终古不朽语言在，以诗教人人不识。
- 善学少陵而不为，殆如孟子不言易。
- 世人往往谈神仙，便欲插翅登青天。
- 邀寻道士学服饵，朝呼暮吸夜炼煎。
- 换骨一语曾未悟，未办黄庭修内丹。
- 俗流无骨但有肉，虾蟆敢竞骊龙先。
- 姚合许浑精俪偶，青必对红花对柳。
- 儿童傚之易不难，形则肖矣神何有。
- 求之雕刻绘画间，鹄乃类鹜虎胜狗。
- 由陈入黄据杜坛，当知掬水月在手。
- 后生可畏尝闻之，君友何人师者谁。
- 双井白门浣花脉，实字用正虚用奇。
- 鬰轮袍曲异筝笛，藐姑射姿无粉脂。
- 梯危磴绝不可近，尚有简斋横一枝。

## 拼音
- san1 bai3 nian2 lai2 gong1 wu3 qi1 ， zhui1 ya3 pi4 sao1 shui2 di4 yi1 。
- du2 wen2 peng2 cheng2 chen2 zheng4 zi4 ， xiang4 lai2 de0 fa3 jin1 hua2 bo2 。
- zhong1 gu3 bu4 xiu3 yu3 yan2 zai4 ， yi3 shi1 jiao4 ren2 ren2 bu4 shi2 。
- shan4 xue2 shao3 ling2 er2 bu2 wei4 ， dai4 ru2 meng4 zi3 bu4 yan2 yi4 。
- shi4 ren2 wang3 wang3 tan2 shen2 xian1 ， bian4 yu4 cha1 chi4 deng1 qing1 tian1 。
- yao1 xun2 dao4 shi4 xue2 fu2 er3 ， chao2 hu1 mu4 xi1 ye4 lian4 jian1 。
- huan4 gu3 yi4 yu3 ceng2 wei4 wu4 ， wei4 ban4 huang2 ting2 xiu1 nei4 dan1 。
- su2 liu2 wu2 gu3 dan4 you3 rou4 ， ha2 ma2 gan3 jing4 li2 long2 xian1 。
- yao2 he2 xu3 hun2 jing1 li4 ou3 ， qing1 bi4 dui4 hong2 hua1 dui4 liu3 。
- er2 tong2 xiao4 zhi1 yi4 bu4 nan2 ， xing2 ze2 xiao4 yi3 shen2 he2 you3 。
- qiu2 zhi1 diao1 ke4 hui4 hua4 jian1 ， hu2 nai3 lei4 wu4 hu3 sheng4 gou3 。
- you2 chen2 ru4 huang2 ju4 du4 tan2 ， dang1 zhi1 ju1 shui3 yue4 zai4 shou3 。
- hou4 sheng1 ke3 wei4 chang2 wen2 zhi1 ， jun1 you3 he2 ren2 shi1 zhe3 shui2 。
- shuang1 jing3 bai2 men2 huan4 hua1 mai4 ， shi2 zi4 yong4 zheng4 xu1 yong4 qi2 。
- yu4 lun2 pao2 qu3 yi4 zheng1 di2 ， miao3 gu1 she4 zi1 wu2 fen3 zhi1 。
- ti1 wei1 deng4 jue2 bu4 ke3 jin4 ， shang4 you3 jian3 zhai1 heng2 yi4 zhi1 。

## 注释

## 译文

## 赏析
