---
id: fang-hui-zeng-chi-an-chai-tou-tuo
title: 赠痴庵柴头陀
titlePinyin: zeng4 chi1 an1 chai2 tou2 tuo2
titleSlug: zeng-chi-an-chai-tou-tuo
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧梁宗补阙，弃官为头陀。
- 一篇息心铭，至今犹永歌。
- 不爱紫绶黄金带，不爱雕鞍白玉珂。
- 草椽布衲，一筇一蓑。
- 台城一旦甑堕地，公卿麋烂偾干戈。
- 当时独有宗无名，翛然野鹤山之阿。
- 今代柴痴庵，独把竹帚柄。
- 待扫众生尘，同作大圆镜。
- 不肉不饥，不绵不冷。
- 太室为衾，大块为枕。
- 一饭不再餐，一茶不再饮。
- 脱袍掷笏作百姓，十年悟道保真性。
- 昭文大学湛然翁，半夜室中传祖印。
- 无求于世长精神，自净其心延寿命。
- 野狐禅子落邪蹊，唯我痴庵独也正。
- 向来解后逢痴庵，赠我竹为帚者三。
- 一扫嗔，二扫贪。
- 惟有一病扫不得，两痴相值同酸咸。
- 虽然我更有一帚，建立天地同不朽。
- 扫愁扫閙扫是非，其帚何名名曰酒。

## 拼音
- xiao1 liang2 zong1 bu3 que1 ， qi4 guan1 wei4 tou2 tuo2 。
- yi4 pian1 xi1 xin1 ming2 ， zhi4 jin1 you2 yong3 ge1 。
- bu2 ai4 zi3 shou4 huang2 jin1 dai4 ， bu2 ai4 diao1 an1 bai2 yu4 ke1 。
- cao3 chuan2 bu4 na4 ， yi4 qiong2 yi4 suo1 。
- tai2 cheng2 yi2 dan4 zeng4 duo4 di4 ， gong1 qing1 mi2 lan4 fen4 gan1 ge1 。
- dang1 shi2 du2 you3 zong1 wu2 ming2 ， xiao1 ran2 ye3 he4 shan1 zhi1 a1 。
- jin1 dai4 chai2 chi1 an1 ， du2 ba3 zhu2 zhou3 bing3 。
- dai4 sao3 zhong4 sheng1 chen2 ， tong2 zuo4 da4 yuan2 jing4 。
- bu2 rou4 bu4 ji1 ， bu4 mian2 bu4 leng3 。
- tai4 shi4 wei4 qin1 ， da4 kuai4 wei4 zhen3 。
- yi2 fan4 bu2 zai4 can1 ， yi4 cha2 bu2 zai4 yin3 。
- tuo1 pao2 zhi4 hu4 zuo4 bai3 xing4 ， shi2 nian2 wu4 dao4 bao3 zhen1 xing4 。
- zhao1 wen2 da4 xue2 zhan4 ran2 weng1 ， ban4 ye4 shi4 zhong1 chuan2 zu3 yin4 。
- wu2 qiu2 yu2 shi4 chang2 jing1 shen2 ， zi4 jing4 qi2 xin1 yan2 shou4 ming4 。
- ye3 hu2 chan2 zi3 luo4 xie2 qi1 ， wei2 wo3 chi1 an1 du2 ye3 zheng4 。
- xiang4 lai2 jie3 hou4 feng2 chi1 an1 ， zeng4 wo3 zhu2 wei4 zhou3 zhe3 san1 。
- yi4 sao3 chen1 ， er4 sao3 tan1 。
- wei2 you3 yi2 bing4 sao3 bu4 de2 ， liang3 chi1 xiang1 zhi2 tong2 suan1 xian2 。
- sui1 ran2 wo3 geng4 you3 yi4 zhou3 ， jian4 li4 tian1 di4 tong2 bu4 xiu3 。
- sao3 chou2 sao3 nao4 sao3 shi4 fei1 ， qi2 zhou3 he2 ming2 ming2 yue1 jiu3 。

## 注释

## 译文

## 赏析
