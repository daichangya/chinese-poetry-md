---
id: fang-hui-ji-san-yue-shi-ri-xi-hu-zhi-you-lu-liu-qing-zhu-ren-meng-jun-fu-fang-wan-0fc3886e
title: 记三月十日西湖之游吕留卿主人孟君复方万里为客
titlePinyin: ji4 san1 yue4 shi2 ri4 xi1 hu2 zhi1 you2 lü3 liu2 qing1 zhu3 ren2 meng4 jun1 fu4 fang1 wan4 li3 wei4 ke4
titleSlug: ji-san-yue-shi-ri-xi-hu-zhi-you-lu-liu-qing-zhu-ren-meng-jun-fu-fang-wan-0fc3886e
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丙申上巳七日后，一主二宾夫岂偶。
- 遣车却骑钱塘门，主人满船富殽酒。
- 别唤轻船载仆从，大船品字著三友。
- 旁观指点知为谁，对峙玉人间白叟。
- 岂无识者讶此老，不愧妙年两贤守。
- 孟侯吕侯将相家，早绾金章纡紫绶。
- 方干云孙耸吟肩，左右鼎鼐中瓦缶。
- 虽然兰臭尚同心，剧谈锋起各虚受。
- 是日杭人诧佛事，焚寄冥财听僧诱。
- 公子王孙倾城出，姆携艳女夫挈妇。
- 放生亭远骛长堤，保叔塔高陟危阜。
- 居然红裙湿芳草，亦有瑜珥落宿莽。
- 暖热已极天色变，大风滔天怒涛吼。
- 篙师缭绕孤山背，倘佯里湖保无咎。
- 百舠千舫第二桥，四圣观前依古柳。
- 春色浓时良佳哉，游人聚处可拾否。
- 一杯一杯入醉乡，诙嘲谑笑无不有。
- 泉币重费忘多少，歌妓频呼杂妍丑。
- 似狂非狂痴非痴，何啻万众悉回首。
- 我时颓然乎其间，看朱成碧辰至酉。
- 健啖晚菘兼早韭，快赏调冰仍雪藕。
- 归途恍然了不记，晓窗半醒卧噎呕。
- 一日之乐三日病，宁负衰躯护馋口。
- 愿从孟侯觞吕侯，更著百千沽十斗。

## 拼音
- bing3 shen1 shang4 si4 qi1 ri4 hou4 ， yi4 zhu3 er4 bin1 fu1 qi3 ou3 。
- qian3 che1 que4 qi2 qian2 tang2 men2 ， zhu3 ren2 man3 chuan2 fu4 yao2 jiu3 。
- bie2 huan4 qing1 chuan2 zai3 pu2 cong2 ， da4 chuan2 pin3 zi4 zhu4 san1 you3 。
- pang2 guan1 zhi3 dian3 zhi1 wei4 shui2 ， dui4 zhi4 yu4 ren2 jian1 bai2 sou3 。
- qi3 wu2 shi2 zhe3 ya4 ci3 lao3 ， bu2 kui4 miao4 nian2 liang3 xian2 shou3 。
- meng4 hou2 lü3 hou2 jiang4 xiang4 jia1 ， zao3 wan3 jin1 zhang1 yu1 zi3 shou4 。
- fang1 gan1 yun2 sun1 song3 yin2 jian1 ， zuo3 you4 ding3 nai4 zhong1 wa3 fou3 。
- sui1 ran2 lan2 chou4 shang4 tong2 xin1 ， ju4 tan2 feng1 qi3 ge4 xu1 shou4 。
- shi4 ri4 hang2 ren2 cha4 fo2 shi4 ， fen2 ji4 ming2 cai2 ting1 seng1 you4 。
- gong1 zi3 wang2 sun1 qing1 cheng2 chu1 ， mu3 xie2 yan4 nü3 fu1 qie4 fu4 。
- fang4 sheng1 ting2 yuan3 wu4 chang2 di1 ， bao3 shu1 ta3 gao1 zhi4 wei1 fu4 。
- ju1 ran2 hong2 qun2 shi1 fang1 cao3 ， yi4 you3 yu2 er3 luo4 su4 mang3 。
- nuan3 re4 yi3 ji2 tian1 se4 bian4 ， da4 feng1 tao1 tian1 nu4 tao1 hou3 。
- gao1 shi1 liao2 rao4 gu1 shan1 bei4 ， tang3 yang2 li3 hu2 bao3 wu2 jiu4 。
- bai3 dao1 qian1 fang3 di4 er4 qiao2 ， si4 sheng4 guan1 qian2 yi1 gu3 liu3 。
- chun1 se4 nong2 shi2 liang2 jia1 zai1 ， you2 ren2 ju4 chu4 ke3 shi2 fou3 。
- yi4 bei1 yi0 bei1 ru4 zui4 xiang1 ， hui1 chao2 xue4 xiao4 wu2 bu4 you3 。
- quan2 bi4 zhong4 fei4 wang4 duo1 shao3 ， ge1 ji4 pin2 hu1 za2 yan2 chou3 。
- si4 kuang2 fei1 kuang2 chi1 fei1 chi1 ， he2 chi4 wan4 zhong4 xi1 hui2 shou3 。
- wo3 shi2 tui2 ran2 hu1 qi2 jian1 ， kan4 zhu1 cheng2 bi4 chen2 zhi4 you3 。
- jian4 dan4 wan3 song1 jian1 zao3 jiu3 ， kuai4 shang3 tiao2 bing1 reng2 xue3 ou3 。
- gui1 tu2 huang3 ran2 le0 bu2 ji4 ， xiao3 chuang1 ban4 xing3 wo4 ye1 ou3 。
- yi2 ri4 zhi1 le4 san1 ri4 bing4 ， ning2 fu4 shuai1 qu1 hu4 chan2 kou3 。
- yuan4 cong2 meng4 hou2 shang1 lü3 hou2 ， geng4 zhu4 bai3 qian1 gu1 shi2 dou3 。

## 注释

## 译文

## 赏析
