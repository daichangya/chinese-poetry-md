---
id: fang-hui-chun-han-ji-yi
title: 春寒纪异
titlePinyin: chun1 han2 ji4 yi4
titleSlug: chun-han-ji-yi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年一何异，人日苦连雨。
- 甲子复不晴，吾密识诸簿。
- 烧灯前一夕，轰然震雷鼓。
- 醉卧初未闻，遄骇雪霰舞。
- 乍暄汗肤烂，倏冻尪脊偻。
- 造物谑百昌，摩手遽斫斧。
- 侵寻二月初，野桃半吞吐。
- 严霜甚腊天，挫使颜色沮。
- 日昏荡黑子，天暗堕黄土。
- 占谶或未习，灾眚亦可覩。
- 有客言近县，疠鬼肆虐侮。
- 槌撞体肢软，骾棘喉咽楚。
- 一家朝团栾，暮辄踣四五。
- 上丁祭孔庙，儒冠列如堵。
- 鼻壅背肩缩，咯唾满廊庑。
- 闲居乏薪炭，畏风紧扃户。
- 病轻勿辂医，芎芷自煎煮。
- 横纵乱方书，叠重着褐裋。
- 向来佳气和，藜杖涉园渚。
- 扫涸诇新泉，搜枯揽幽莽。
- 融澌跳鲋鯈，润壤泄蛙鼁。
- 谓即挈蛮榼，所至品村酤。
- 此意未获骋，叉戟已见拒。
- 遥遥鶑花饶，惴惴蚕麦腐。
- 身患能有几，时忧卒难数。
- 乾坤亦大矣，一喙其何补。
- 小待春事深，汛墓宴别墅。

## 拼音
- jin1 nian2 yi4 he2 yi4 ， ren2 ri4 ku3 lian2 yu3 。
- jia3 zi3 fu4 bu4 qing2 ， wu2 mi4 shi2 zhu1 bo2 。
- shao1 deng1 qian2 yi4 xi1 ， hong1 ran2 zhen4 lei2 gu3 。
- zui4 wo4 chu1 wei4 wen2 ， chuan2 hai4 xue3 xian4 wu3 。
- zha4 xuan1 han4 fu1 lan4 ， shu1 dong4 wang1 ji3 lü3 。
- zao4 wu4 xue4 bai3 chang1 ， mo2 shou3 ju4 zhuo2 fu3 。
- qin1 xun2 er4 yue4 chu1 ， ye3 tao2 ban4 tun1 tu3 。
- yan2 shuang1 shen4 la4 tian1 ， cuo4 shi3 yan2 se4 ju3 。
- ri4 hun1 dang4 hei1 zi3 ， tian1 an4 duo4 huang2 tu3 。
- zhan4 chen4 huo4 wei4 xi2 ， zai1 sheng3 yi4 ke3 du3 。
- you3 ke4 yan2 jin4 xian4 ， li4 gui3 si4 nüe4 wu3 。
- chui2 zhuang4 ti3 zhi1 ruan3 ， geng3 ji2 hou2 yan4 chu3 。
- yi4 jia1 chao2 tuan2 luan2 ， mu4 zhe2 bo2 si4 wu3 。
- shang4 ding1 ji4 kong3 miao4 ， ru2 guan1 lie4 ru2 du3 。
- bi2 yong1 bei4 jian1 suo1 ， ge1 tuo4 man3 lang2 wu3 。
- xian2 ju1 fa2 xin1 tan4 ， wei4 feng1 jin3 jiong1 hu4 。
- bing4 qing1 wu4 lu4 yi1 ， xiong1 zhi3 zi4 jian1 zhu3 。
- heng2 zong4 luan4 fang1 shu1 ， die2 zhong4 zhe0 he4 shu4 。
- xiang4 lai2 jia1 qi4 he2 ， li2 zhang4 she4 yuan2 zhu3 。
- sao3 he2 xiong4 xin1 quan2 ， sou1 ku1 lan3 you1 mang3 。
- rong2 si1 tiao4 fu4 tiao2 ， run4 rang3 xie4 wa1 qu4 。
- wei4 ji2 qie4 man2 ke1 ， suo3 zhi4 pin3 cun1 gu1 。
- ci3 yi4 wei4 huo4 cheng3 ， cha1 ji3 yi3 jian4 ju4 。
- yao2 yao2 ying1 hua1 rao2 ， zhui4 zhui4 can2 mai4 fu3 。
- shen1 huan4 neng2 you3 ji3 ， shi2 you1 zu2 nan2 shu4 。
- qian2 kun1 yi4 da4 yi3 ， yi2 hui4 qi2 he2 bu3 。
- xiao3 dai4 chun1 shi4 shen1 ， xun4 mu4 yan4 bie2 shu4 。

## 注释

## 译文

## 赏析
