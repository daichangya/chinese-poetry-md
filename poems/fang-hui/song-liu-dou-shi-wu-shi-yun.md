---
id: fang-hui-song-liu-dou-shi-wu-shi-yun
title: 送刘都事五十韵
titlePinyin: song4 liu2 dou1 shi4 wu3 shi2 yun4
titleSlug: song-liu-dou-shi-wu-shi-yun
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近人于仕宦，如以韩卢猎。
- 泰山有不见，得兽夸足捷。
- 学问夫何如，有书钥诸箧。
- 府史以为师，仅能署吏牒。
- 雕鞍骤肥马，画阁贮美妾。
- 万一至公相，岂堪任调燮。
- 老友刘密翁，早隶周孔业。
- 大辂鸾和鸣，大乐律吕协。
- 南省据都曹，不以贵自挟。
- 朋来多下交，宾至必谦接。
- 解官寓城东，座寒乏毡㲲。
- 高卧懒问选，两落秋蓂荚。
- 积薪后居上，彼勇哂吾怯。
- 为言耻孟晋，如病夏畦胁。
- 有时酤我饮，荒墅纵步屧。
- 果核饤俎豆，羹糁供匕䇲。
- 居然道怀孚，宜尔情话接。
- 公才岂不知，大川宜作楫。
- 顾于名利波，未肯卜利涉。
- 人生惑外物，种种意欲惬。
- 高睨官爵梯，等级恨不躐。
- 愚窃窥此翁，嗜欲穽已敛。
- 宁为三省鲁，不慕一诺侠。
- 经史入胸中，邱陵堆重叠。
- 文词落笔下，布泉极熨帖。
- 庄重异新锐，详缓蔑虚詟。
- 谁欤心怏怏，或者言喋喋。
- 气帅直其内，义理为管摄。
- 归欤扫松楸，试负都门笈。
- 中书多缺员，闻早下堂帖。
- 不然肃政台，冠豸群小慑。
- 分司江之南，亦足煦疲劣。
- 去当柳嘶𧉒，还及杏飞蝶。
- 鲰生岭海梦，尚忆鸢跕跕。
- 短随李广衣，长弹冯驩铗。
- 万死脱一生，粗免翳桑辄。
- 今年七十老，鬓秃无可镊。
- 与人素寡合，况又畏讼谍。
- 往往交游间，平地生巀嶪。
- 万里风枝殊，一旦合鹣鲽。
- 挥麈许谙听，曳履容追蹑。
- 公将北阙觐，我终南亩馌。
- 甚欲饯远郊，扶杖尾蹀躞。
- 愧无一杯酒，阳关唱红颊。
- 他人侈别筵，椎牛宰刚鬣。
- 而此何枵然，穷极棋无劫。
- 顾视童子佩，帨砺若觹韘。
- 持干富人肆，讵肯出质贴。
- 吟兹送行篇，终夜不交睫。
- 浩浩号西风，索索雨木叶。

## 拼音
- jin4 ren2 yu2 shi4 huan4 ， ru2 yi3 han2 lu2 lie4 。
- tai4 shan1 you3 bu2 jian4 ， de2 shou4 kua1 zu2 jie2 。
- xue2 wen4 fu1 he2 ru2 ， you3 shu1 yao4 zhu1 qie4 。
- fu3 shi3 yi3 wei2 shi1 ， jin3 neng2 shu3 li4 die2 。
- diao1 an1 zhou4 fei2 ma3 ， hua4 ge2 zhu4 mei3 qie4 。
- wan4 yi1 zhi4 gong1 xiang1 ， qi3 kan1 ren4 tiao2 xie4 。
- lao3 you3 liu2 mi4 weng1 ， zao3 li4 zhou1 kong3 ye4 。
- da4 lu4 luan2 he2 ming2 ， da4 yue4 lü4 lü3 xie2 。
- nan2 sheng3 ju4 dou1 cao2 ， bu4 yi3 gui4 zi4 xie2 。
- peng2 lai2 duo1 xia4 jiao1 ， bin1 zhi4 bi4 qian1 jie1 。
- jie3 guan1 yu4 cheng2 dong1 ， zuo4 han2 fa2 zhan1 㲲 。
- gao1 wo4 lan3 wen4 xuan3 ， liang3 luo4 qiu1 mi4 jia2 。
- ji1 xin1 hou4 ju1 shang4 ， bi3 yong3 shen3 wu2 qie4 。
- wei4 yan2 chi3 meng4 jin4 ， ru2 bing4 xia4 qi2 xie2 。
- you3 shi2 gu1 wo3 yin3 ， huang1 shu4 zong4 bu4 xie4 。
- guo3 he2 ding4 zu3 dou4 ， geng1 shen1 gong4 bi3 䇲 。
- ju1 ran2 dao4 huai2 fu2 ， yi2 er3 qing2 hua4 jie1 。
- gong1 cai2 qi3 bu4 zhi1 ， da4 chuan1 yi2 zuo4 ji2 。
- gu4 yu2 ming2 li4 bo1 ， wei4 ken3 bu3 li4 she4 。
- ren2 sheng1 huo4 wai4 wu4 ， zhong3 zhong3 yi4 yu4 qie4 。
- gao1 ni4 guan1 jue2 ti1 ， deng3 ji2 hen4 bu2 lie4 。
- yu2 qie4 kui1 ci3 weng1 ， shi4 yu4 jing3 yi3 lian3 。
- ning2 wei4 san1 sheng3 lu3 ， bu2 mu4 yi2 nuo4 xia2 。
- jing1 shi3 ru4 xiong1 zhong1 ， qiu1 ling2 dui1 chong2 die2 。
- wen2 ci2 luo4 bi3 xia4 ， bu4 quan2 ji2 yu4 tie1 。
- zhuang1 zhong4 yi4 xin1 rui4 ， xiang2 huan3 mie4 xu1 zhe2 。
- shui2 yu2 xin1 yang4 yang4 ， huo4 zhe3 yan2 die2 die2 。
- qi4 shuai4 zhi2 qi2 nei4 ， yi4 li3 wei4 guan3 she4 。
- gui1 yu2 sao3 song1 qiu1 ， shi4 fu4 dou1 men2 ji2 。
- zhong1 shu1 duo1 que1 yuan2 ， wen2 zao3 xia4 tang2 tie1 。
- bu4 ran2 su4 zheng4 tai2 ， guan1 zhi4 qun2 xiao3 she4 。
- fen1 si1 jiang1 zhi1 nan2 ， yi4 zu2 xu4 pi2 lie4 。
- qu4 dang1 liu3 si1 𧉒 ， hai2 ji2 xing4 fei1 die2 。
- zou1 sheng1 ling3 hai3 meng4 ， shang4 yi4 yuan1 dian3 dian3 。
- duan3 sui2 li3 guang3 yi1 ， chang2 tan2 feng2 huan1 jia2 。
- wan4 si3 tuo1 yi4 sheng1 ， cu1 mian3 yi4 sang1 zhe2 。
- jin1 nian2 qi1 shi2 lao3 ， bin4 tu1 wu2 ke3 nie4 。
- yu3 ren2 su4 gua3 he2 ， kuang4 you4 wei4 song4 die2 。
- wang3 wang3 jiao1 you2 jian1 ， ping2 di4 sheng1 jie2 ye4 。
- wan4 li3 feng1 zhi1 shu1 ， yi2 dan4 he2 jian1 die2 。
- hui1 zhu3 xu3 an1 ting1 ， ye4 lü3 rong2 zhui1 nie4 。
- gong1 jiang1 bei3 que1 jin4 ， wo3 zhong1 nan2 mu3 ye4 。
- shen4 yu4 jian4 yuan3 jiao1 ， fu2 zhang4 wei3 die2 xie4 。
- kui4 wu2 yi4 bei1 jiu3 ， yang2 guan1 chang4 hong2 jia2 。
- ta1 ren2 chi3 bie2 yan2 ， zhui1 niu2 zai3 gang1 lie4 。
- er2 ci3 he2 xiao1 ran2 ， qiong2 ji2 qi2 wu2 jie2 。
- gu4 shi4 tong2 zi3 pei4 ， shui4 li4 ruo4 xi1 she4 。
- chi2 gan1 fu4 ren2 si4 ， ju4 ken3 chu1 zhi4 tie1 。
- yin2 zi1 song4 xing2 pian1 ， zhong1 ye4 bu4 jiao1 jie2 。
- hao4 hao4 hao4 xi1 feng1 ， suo3 suo3 yu3 mu4 ye4 。

## 注释

## 译文

## 赏析
