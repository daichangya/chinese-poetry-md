---
id: fang-hui-bing-shao-yu-xi-shu-san-shi-yun
title: 病稍愈戏书三十韵
titlePinyin: bing4 shao1 yu4 xi4 shu1 san1 shi2 yun4
titleSlug: bing-shao-yu-xi-shu-san-shi-yun
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 药滓弃盛钵，药贴堆满案。
- 药价殊不廉，药效一何缓。
- 身昔未病时，饮啖百无惮。
- 一病半月余，食味等土炭。
- 昼睡反多夜，夕呻每彻旦。
- 席硬骨加痛，衾垢肤转汗。
- 三更渴吻急，强起揭书幔。
- 灯晕大如盆，故作红碧烂。
- 年今五十九，溘死讵足叹。
- 先君抱幽愤，较兹减三算。
- 杜梅两诗老，声价百代冠。
- 享寿仅及此，官职亦云漫。
- 又如同学生，何止夭阏半。
- 中道或无成，万事春凌泮。
- 老我幸已多，苟脱兵火难。
- 剥肤极朘削，糊口就退愞。
- 造物屡见赦，得失互惊惋。
- 未容遽朽腐，更遣足忧患。
- 假如即不起，游魂去常干。
- 殓具无可陈，襄事孰与赞。
- 二儿寓邻州，两月消息断。
- 何时捐别业，理舟抵归岸。
- 人生良艰哉，受此世缘绊。
- 抢榆及抟风，各各凭羽翰。
- 至灵可不如，外攻乏中捍。
- 自非有仙骨，宁免寒暑锻。
- 彭殇终同途，颜跖匪殊贯。
- 形凝靡不销，气聚会有散。
- 达者悟斯理，卢胡一笑粲。
- 排闷写心谣，治命实非乱。

## 拼音
- yao4 zi3 qi4 sheng4 bo1 ， yao4 tie1 dui1 man3 an4 。
- yao4 jia4 shu1 bu4 lian2 ， yao4 xiao4 yi4 he2 huan3 。
- shen1 xi1 wei4 bing4 shi2 ， yin3 dan4 bai3 wu2 dan4 。
- yi2 bing4 ban4 yue4 yu2 ， shi2 wei4 deng3 tu3 tan4 。
- zhou4 shui4 fan3 duo1 ye4 ， xi1 shen1 mei3 che4 dan4 。
- xi2 ying4 gu3 jia1 tong4 ， qin1 gou4 fu1 zhuan3 han4 。
- san1 geng1 ke3 wen3 ji2 ， qiang2 qi3 jie1 shu1 man4 。
- deng1 yun1 da4 ru2 pen2 ， gu4 zuo4 hong2 bi4 lan4 。
- nian2 jin1 wu3 shi2 jiu3 ， ke4 si3 ju4 zu2 tan4 。
- xian1 jun1 bao4 you1 fen4 ， jiao4 zi1 jian3 san1 suan4 。
- du4 mei2 liang3 shi1 lao3 ， sheng1 jia4 bai3 dai4 guan1 。
- xiang3 shou4 jin3 ji2 ci3 ， guan1 zhi2 yi4 yun2 man4 。
- you4 ru2 tong2 xue2 sheng1 ， he2 zhi3 yao1 e4 ban4 。
- zhong1 dao4 huo4 wu2 cheng2 ， wan4 shi4 chun1 ling2 pan4 。
- lao3 wo3 xing4 yi3 duo1 ， gou3 tuo1 bing1 huo3 nan2 。
- bao1 fu1 ji2 juan1 xiao1 ， hu2 kou3 jiu4 tui4 nuo4 。
- zao4 wu4 lü3 jian4 she4 ， de2 shi1 hu4 jing1 wan3 。
- wei4 rong2 ju4 xiu3 fu3 ， geng4 qian3 zu2 you1 huan4 。
- jia3 ru2 ji2 bu4 qi3 ， you2 hun2 qu4 chang2 gan1 。
- lian4 ju4 wu2 ke3 chen2 ， xiang1 shi4 shu2 yu3 zan4 。
- er4 er2 yu4 lin2 zhou1 ， liang3 yue4 xiao1 xi1 duan4 。
- he2 shi2 juan1 bie2 ye4 ， li3 zhou1 di3 gui1 an4 。
- ren2 sheng1 liang2 jian1 zai1 ， shou4 ci3 shi4 yuan2 ban4 。
- qiang3 yu2 ji2 tuan2 feng1 ， ge4 ge4 ping2 yu3 han4 。
- zhi4 ling2 ke3 bu4 ru2 ， wai4 gong1 fa2 zhong1 han4 。
- zi4 fei1 you3 xian1 gu3 ， ning2 mian3 han2 shu3 duan4 。
- peng2 shang1 zhong1 tong2 tu2 ， yan2 zhi2 fei3 shu1 guan4 。
- xing2 ning2 mi2 bu4 xiao1 ， qi4 ju4 hui4 you3 san4 。
- da2 zhe3 wu4 si1 li3 ， lu2 hu2 yi2 xiao4 can4 。
- pai2 men1 xie3 xin1 yao2 ， zhi4 ming4 shi2 fei1 luan4 。

## 注释

## 译文

## 赏析
