---
id: fang-hui-ci-yun-bin-yang-long-quan
title: 次韵宾旸龙泉
titlePinyin: ci4 yun4 bin1 yang2 long2 quan2
titleSlug: ci-yun-bin-yang-long-quan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小国号瘠土，根据千岩隈。
- 泉味天下最，莫许他郡偕。
- 宁当饮此清，饥肠鸣如雷。
- 广斥岂不富，咸浊良可咍。
- 谓兹大龙窟，无乃由齐谐。
- 患不甘且冽，榛莽能久埋。
- 心恻或不食，汲路荒苍苔。
- 蒙养内自充，何嫌世好乖。
- 君子有本性，勿问塞与开。
- 成功故偶耳，隠德弥佳哉。

## 拼音
- xiao3 guo2 hao4 ji2 tu3 ， gen1 ju4 qian1 yan2 wei1 。
- quan2 wei4 tian1 xia4 zui4 ， mo4 xu3 ta1 jun4 xie2 。
- ning2 dang1 yin3 ci3 qing1 ， ji1 chang2 ming2 ru2 lei2 。
- guang3 chi4 qi3 bu2 fu4 ， xian2 zhuo2 liang2 ke3 hai1 。
- wei4 zi1 da4 long2 ku1 ， wu2 nai3 you2 qi2 xie2 。
- huan4 bu4 gan1 qie3 lie4 ， zhen1 mang3 neng2 jiu3 mai2 。
- xin1 ce4 huo4 bu4 shi2 ， ji2 lu4 huang1 cang1 tai2 。
- meng2 yang3 nei4 zi4 chong1 ， he2 xian2 shi4 hao3 guai1 。
- jun1 zi3 you3 ben3 xing4 ， wu4 wen4 sai1 yu3 kai1 。
- cheng2 gong1 gu4 ou3 er3 ， yin3 de2 mi2 jia1 zai1 。

## 注释

## 译文

## 赏析
