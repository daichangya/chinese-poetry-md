---
id: fang-hui-ti-yun-quan-ti-yong
title: 题云泉题咏
titlePinyin: ti2 yun2 quan2 ti2 yong3
titleSlug: ti-yun-quan-ti-yong
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天一生水，坎卦象旃。
- 二阴一阳，坤之中渊。
- 天而非此，必为旱年。
- 泽自空降，其云油然。
- 地而非此，民何以田。
- 曰有畎浍，泉出于山。
- 六坎之卦，次坤次干。
- 在屯为云，在蒙为泉。
- 至于需卦，复以云言。
- 既亨既养，需厥成焉。
- 万物始生，孰为之元。
- 水为物母，乳之而蕃。
- 云为水胎，泉为水源。
- 云初一缕，霶霈八埏。
- 泉初一滴，汹涌滔天。
- 君子心学，攸体攸研。
- 观象于坎，奚水之专。
- 中刚内实，处险常安。
- 于云于泉，复究厥观。
- 水之始初，未波未澜。
- 心之始初，万善俱完。
- 如云欲雨，如泉欲川。
- 发而中节，养蒙亨屯。
- 无为而成，地平天全。
- 心之动也，化育攸关。
- 我心未动，厥亦有传。
- 云之动天，不可复还。
- 盍亦求诸，未云之前。
- 泉之动矣，不可复返。
- 盍亦求诸，未泉之前。
- 心之既发，收之孔艰。
- 心之未发，泉本云根。
- 不睹不闻，无倪无端。
- 戒慎恐惧，以操以存。
- 洎及发也，电激河奔。
- 一言蔽之，敬为入门。

## 拼音
- tian1 yi4 sheng1 shui3 ， kan3 gua4 xiang4 zhan1 。
- er4 yin1 yi4 yang2 ， kun1 zhi1 zhong1 yuan1 。
- tian1 er2 fei1 ci3 ， bi4 wei4 han4 nian2 。
- ze2 zi4 kong1 jiang4 ， qi2 yun2 you2 ran2 。
- di4 er2 fei1 ci3 ， min2 he2 yi3 tian2 。
- yue1 you3 quan3 hui4 ， quan2 chu1 yu2 shan1 。
- liu4 kan3 zhi1 gua4 ， ci4 kun1 ci4 gan1 。
- zai4 tun2 wei4 yun2 ， zai4 meng2 wei4 quan2 。
- zhi4 yu2 xu1 gua4 ， fu4 yi3 yun2 yan2 。
- ji4 heng1 ji4 yang3 ， xu1 jue2 cheng2 yan1 。
- wan4 wu4 shi3 sheng1 ， shu2 wei4 zhi1 yuan2 。
- shui3 wei4 wu4 mu3 ， ru3 zhi1 er2 fan1 。
- yun2 wei4 shui3 tai1 ， quan2 wei4 shui3 yuan2 。
- yun2 chu1 yi1 lü3 ， pang1 pei4 ba1 shan1 。
- quan2 chu1 yi1 di1 ， xiong1 yong3 tao1 tian1 。
- jun1 zi3 xin1 xue2 ， you1 ti3 you1 yan2 。
- guan1 xiang4 yu2 kan3 ， xi1 shui3 zhi1 zhuan1 。
- zhong1 gang1 nei4 shi2 ， chu4 xian3 chang2 an1 。
- yu2 yun2 yu2 quan2 ， fu4 jiu1 jue2 guan1 。
- shui3 zhi1 shi3 chu1 ， wei4 bo1 wei4 lan2 。
- xin1 zhi1 shi3 chu1 ， wan4 shan4 ju4 wan2 。
- ru2 yun2 yu4 yu3 ， ru2 quan2 yu4 chuan1 。
- fa1 er2 zhong1 jie2 ， yang3 meng2 heng1 tun2 。
- wu2 wei2 er2 cheng2 ， di4 ping2 tian1 quan2 。
- xin1 zhi1 dong4 ye3 ， hua4 yu4 you1 guan1 。
- wo3 xin1 wei4 dong4 ， jue2 yi4 you3 chuan2 。
- yun2 zhi1 dong4 tian1 ， bu4 ke3 fu4 hai2 。
- he2 yi4 qiu2 zhu1 ， wei4 yun2 zhi1 qian2 。
- quan2 zhi1 dong4 yi3 ， bu4 ke3 fu4 fan3 。
- he2 yi4 qiu2 zhu1 ， wei4 quan2 zhi1 qian2 。
- xin1 zhi1 ji4 fa1 ， shou1 zhi1 kong3 jian1 。
- xin1 zhi1 wei4 fa1 ， quan2 ben3 yun2 gen1 。
- bu4 du3 bu4 wen2 ， wu2 ni2 wu2 duan1 。
- jie4 shen4 kong3 ju4 ， yi3 cao1 yi3 cun2 。
- ji4 ji2 fa1 ye3 ， dian4 ji1 he2 ben1 。
- yi4 yan2 bi4 zhi1 ， jing4 wei4 ru4 men2 。

## 注释

## 译文

## 赏析
