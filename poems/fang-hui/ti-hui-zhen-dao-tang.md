---
id: fang-hui-ti-hui-zhen-dao-tang
title: 题会真道堂
titlePinyin: ti2 hui4 zhen1 dao4 tang2
titleSlug: ti-hui-zhen-dao-tang
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八客一道士，临风举茗盏。
- 孔老业不同，同具看山眼。
- 其六惟坤珍，三实吴楚产。
- 禀气殊东西，粹美无可柬。
- 景仙幻斯堂，土阜高𡾰𡶴。
- 飞来九叠云，城阙不可限。
- 泉贝似神助，草棘使鬼刬。
- 有官颓厥府，视此得无赧。
- 秘箓诵琅函，芳字纪玉版。
- 他时千柱宫，咄嗟了鸠僝。
- 吾侪昔英妙，文采炳虓虥。
- 暮年阅世故，豪气就磨铲。
- 愿超栩栩梦，不受俗网绾。
- 未信结邻楼，尚隔剑门栈。
- 壁间鬼谷像，怪睛一何睅。
- 似与堕圯履，粉饰增著撰。
- 滋长事为心，予欲刊蠹简。
- 春色浮汀洲，荻笋初可馔。
- 焉得逡巡手，百瓮漉醴醆。
- 醉魂遨太清，万劫一笑莞。

## 拼音
- ba1 ke4 yi2 dao4 shi4 ， lin2 feng1 ju3 ming2 zhan3 。
- kong3 lao3 ye4 bu4 tong2 ， tong2 ju4 kan4 shan1 yan3 。
- qi2 liu4 wei2 kun1 zhen1 ， san1 shi2 wu2 chu3 chan3 。
- bing3 qi4 shu1 dong1 xi1 ， cui4 mei3 wu2 ke3 jian3 。
- jing3 xian1 huan4 si1 tang2 ， tu3 fu4 gao1 𡾰 𡶴 。
- fei1 lai2 jiu3 die2 yun2 ， cheng2 que1 bu4 ke3 xian4 。
- quan2 bei4 si4 shen2 zhu4 ， cao3 ji2 shi3 gui3 chan3 。
- you3 guan1 tui2 jue2 fu3 ， shi4 ci3 de2 wu2 nan3 。
- mi4 lu4 song4 lang2 han2 ， fang1 zi4 ji4 yu4 ban3 。
- ta1 shi2 qian1 zhu4 gong1 ， duo1 jie1 le0 jiu1 chan2 。
- wu2 chai2 xi1 ying1 miao4 ， wen2 cai3 bing3 xiao1 zhan4 。
- mu4 nian2 yue4 shi4 gu4 ， hao2 qi4 jiu4 mo2 chan3 。
- yuan4 chao1 xu3 xu3 meng4 ， bu2 shou4 su2 wang3 wan3 。
- wei4 xin4 jie2 lin2 lou2 ， shang4 ge2 jian4 men2 zhan4 。
- bi4 jian1 gui3 gu3 xiang4 ， guai4 jing1 yi4 he2 han4 。
- si4 yu3 duo4 yi2 lü3 ， fen3 shi4 zeng1 zhu4 zhuan4 。
- zi1 zhang3 shi4 wei4 xin1 ， yu3 yu4 kan1 du4 jian3 。
- chun1 se4 fu2 ting1 zhou1 ， di2 sun3 chu1 ke3 zhuan4 。
- yan1 de2 qun1 xun2 shou3 ， bai3 weng4 lu4 li3 zhan3 。
- zui4 hun2 ao2 tai4 qing1 ， wan4 jie2 yi2 xiao4 wan3 。

## 注释

## 译文

## 赏析
