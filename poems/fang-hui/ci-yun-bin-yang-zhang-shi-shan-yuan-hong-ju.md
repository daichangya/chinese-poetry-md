---
id: fang-hui-ci-yun-bin-yang-zhang-shi-shan-yuan-hong-ju
title: 次韵宾旸张氏山园红菊
titlePinyin: ci4 yun4 bin1 yang2 zhang1 shi4 shan1 yuan2 hong2 ju2
titleSlug: ci-yun-bin-yang-zhang-shi-shan-yuan-hong-ju
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟菊可配松，受命天地正。
- 吾家植千本，朝耘暮灌润。
- 未言制颓龄，且用乐野性。
- 严霜百草死，后皇布肃令。
- 始知贞劲节，老硬异脆嫩。
- 俗圃莳红卉，頼君古道振。
- 斥谓非其类，一洗灵均恨。
- 骚人昔所餐，此辈何敢竞。
- 恶紫如恶莠，鲁叟遯无闷。
- 世眼重脂粉，君子故安命。

## 拼音
- wei2 ju2 ke3 pei4 song1 ， shou4 ming4 tian1 di4 zheng4 。
- wu2 jia1 zhi2 qian1 ben3 ， chao2 yun2 mu4 guan4 run4 。
- wei4 yan2 zhi4 tui2 ling2 ， qie3 yong4 le4 ye3 xing4 。
- yan2 shuang1 bai3 cao3 si3 ， hou4 huang2 bu4 su4 ling4 。
- shi3 zhi1 zhen1 jin4 jie2 ， lao3 ying4 yi4 cui4 nen4 。
- su2 pu3 shi4 hong2 hui4 ， lai4 jun1 gu3 dao4 zhen4 。
- chi4 wei4 fei1 qi2 lei4 ， yi4 xi3 ling2 jun1 hen4 。
- sao1 ren2 xi1 suo3 can1 ， ci3 bei4 he2 gan3 jing4 。
- e4 zi3 ru2 e4 you3 ， lu3 sou3 dun4 wu2 men1 。
- shi4 yan3 zhong4 zhi1 fen3 ， jun1 zi3 gu4 an1 ming4 。

## 注释

## 译文

## 赏析
