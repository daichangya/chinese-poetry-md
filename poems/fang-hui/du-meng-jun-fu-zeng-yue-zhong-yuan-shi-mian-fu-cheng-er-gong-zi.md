---
id: fang-hui-du-meng-jun-fu-zeng-yue-zhong-yuan-shi-mian-fu-cheng-er-gong-zi
title: 读孟君复赠岳仲远诗勉赋呈二公子
titlePinyin: du2 meng4 jun1 fu4 zeng4 yue4 zhong4 yuan3 shi1 mian3 fu4 cheng2 er4 gong1 zi3
titleSlug: du-meng-jun-fu-zeng-yue-zhong-yuan-shi-mian-fu-cheng-er-gong-zi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维岳武穆王，复雠议不合。
- 老桧卖中原，神龙困蚁𠾱。
- 维孟忠襄公，缓兵策弗纳。
- 清之三京师，万众死者卅。
- 𪫺党梗国论，孰与噬而嗑。
- 世事可流涕，循至虞不腊。
- 秦郑两奸驵，百年棺已阖。
- 骨朽遗臭在，厥后极茸阘。
- 岳氏家几传，阳羡溪山市。
- 故书三万卷，金石烂模搨。
- 孟氏神童孙，卜宅占苕霅。
- 诗声鸾凤鸣，众作扫蛙蛤。
- 猗欤先王公，百战动摧拉。
- 身在国庶几，心与天响答。
- 造物报勋裔，纵未黄其合。
- 各各神仙姿，不受尘土杂。
- 臭味崇芝兰，情谊笃鹣鲽。
- 著我珠玉间，鬓蓬愧衰飒。
- 冷话暗灯火，清宴倒壶榼。
- 时凭城边楼，同望湖外塔。
- 二豪马蹄花，春堤厌蹴踏。
- 而我枯如僧，山肩一破衲。
- 未甘脱儒冠，萧寺求挂搭。
- 终不望汉廷，安车聘申盖。
- 顾独喜结交，勿疑朋簪盍。
- 同道脗漆胶，开诚去栀蜡。
- 将相棨戟门，六辔驾群𫐇。
- 七十返初服，无复韨韎韐。
- 岂其珠履中，不许青鞋靸。

## 拼音
- wei2 yue4 wu3 mu4 wang2 ， fu4 chou2 yi4 bu4 he2 。
- lao3 gui4 mai4 zhong1 yuan2 ， shen2 long2 kun4 yi3 𠾱 。
- wei2 meng4 zhong1 xiang1 gong1 ， huan3 bing1 ce4 fu2 na4 。
- qing1 zhi1 san1 jing1 shi1 ， wan4 zhong4 si3 zhe3 sa4 。
- 𪫺 dang3 geng3 guo2 lun4 ， shu2 yu3 shi4 er2 ke4 。
- shi4 shi4 ke3 liu2 ti4 ， xun2 zhi4 yu2 bu2 la4 。
- qin2 zheng4 liang3 jian1 zang3 ， bai3 nian2 guan1 yi3 he2 。
- gu3 xiu3 yi2 chou4 zai4 ， jue2 hou4 ji2 rong2 ta4 。
- yue4 shi4 jia1 ji3 chuan2 ， yang2 xian4 xi1 shan1 shi4 。
- gu4 shu1 san1 wan4 juan4 ， jin1 shi2 lan4 mo2 ta4 。
- meng4 shi4 shen2 tong2 sun1 ， bu3 zhai2 zhan4 tiao2 zha4 。
- shi1 sheng1 luan2 feng4 ming2 ， zhong4 zuo4 sao3 wa1 ha2 。
- yi1 yu2 xian1 wang2 gong1 ， bai3 zhan4 dong4 cui1 la1 。
- shen1 zai4 guo2 shu4 ji1 ， xin1 yu3 tian1 xiang3 da2 。
- zao4 wu4 bao4 xun1 yi4 ， zong4 wei4 huang2 qi2 he2 。
- ge4 ge4 shen2 xian1 zi1 ， bu2 shou4 chen2 tu3 za2 。
- chou4 wei4 chong2 zhi1 lan2 ， qing2 yi4 du3 jian1 die2 。
- zhu4 wo3 zhu1 yu4 jian1 ， bin4 peng2 kui4 shuai1 sa4 。
- leng3 hua4 an4 deng1 huo3 ， qing1 yan4 dao3 hu2 ke1 。
- shi2 ping2 cheng2 bian1 lou2 ， tong2 wang4 hu2 wai4 ta3 。
- er4 hao2 ma3 ti2 hua1 ， chun1 di1 yan4 cu4 ta4 。
- er2 wo3 ku1 ru2 seng1 ， shan1 jian1 yi2 po4 na4 。
- wei4 gan1 tuo1 ru2 guan1 ， xiao1 si4 qiu2 gua4 da1 。
- zhong1 bu2 wang4 han4 ting2 ， an1 che1 pin4 shen1 gai4 。
- gu4 du2 xi3 jie2 jiao1 ， wu4 yi2 peng2 zan1 he2 。
- tong2 dao4 wen3 qi1 jiao1 ， kai1 cheng2 qu4 zhi1 la4 。
- jiang4 xiang4 qi3 ji3 men2 ， liu4 pei4 jia4 qun2 𫐇 。
- qi1 shi2 fan3 chu1 fu2 ， wu2 fu4 fu2 mei4 ge2 。
- qi3 qi2 zhu1 lü3 zhong1 ， bu4 xu3 qing1 xie2 sa3 。

## 注释

## 译文

## 赏析
