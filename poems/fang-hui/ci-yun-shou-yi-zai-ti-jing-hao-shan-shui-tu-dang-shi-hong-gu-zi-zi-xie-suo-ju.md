---
id: fang-hui-ci-yun-shou-yi-zai-ti-jing-hao-shan-shui-tu-dang-shi-hong-gu-zi-zi-xie-suo-ju
title: 次韵受益再题荆浩山水图当是洪谷子自写所居
titlePinyin: ci4 yun4 shou4 yi4 zai4 ti2 jing1 hao4 shan1 shui3 tu2 dang1 shi4 hong2 gu3 zi3 zi4 xie3 suo3 ju1
titleSlug: ci-yun-shou-yi-zai-ti-jing-hao-shan-shui-tu-dang-shi-hong-gu-zi-zi-xie-suo-ju
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太行荆浩之乡里，佳处立参仍坐倚。
- 崖树涧石皆写真，想见含毫吮沁水。
- 当年自号洪谷子，画成署名细如蚁。
- 此岂自图其所居，屋上峰峦插天起。
- 栅门鸡犬锁寒林，僮马盘山暮烟紫。
- 高者佛寺平者川，关仝范宽焉得比。
- 我少学画中弃之，时到古斋漫随喜。
- 好古人多识古希，不意永嘉闻正始。

## 拼音
- tai4 hang2 jing1 hao4 zhi1 xiang1 li3 ， jia1 chu4 li4 can1 reng2 zuo4 yi3 。
- ya2 shu4 jian4 shi2 jie1 xie3 zhen1 ， xiang3 jian4 han2 hao2 shun3 qin4 shui3 。
- dang1 nian2 zi4 hao4 hong2 gu3 zi3 ， hua4 cheng2 shu3 ming2 xi4 ru2 yi3 。
- ci3 qi3 zi4 tu2 qi2 suo3 ju1 ， wu1 shang4 feng1 luan2 cha1 tian1 qi3 。
- shan1 men2 ji1 quan3 suo3 han2 lin2 ， tong2 ma3 pan2 shan1 mu4 yan1 zi3 。
- gao1 zhe3 fo2 si4 ping2 zhe3 chuan1 ， guan1 tong2 fan4 kuan1 yan1 de2 bi3 。
- wo3 shao3 xue2 hua4 zhong1 qi4 zhi1 ， shi2 dao4 gu3 zhai1 man4 sui2 xi3 。
- hao3 gu3 ren2 duo1 shi2 gu3 xi1 ， bu2 yi4 yong3 jia1 wen2 zheng4 shi3 。

## 注释

## 译文

## 赏析
