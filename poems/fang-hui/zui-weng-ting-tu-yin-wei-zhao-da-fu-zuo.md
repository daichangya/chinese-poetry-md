---
id: fang-hui-zui-weng-ting-tu-yin-wei-zhao-da-fu-zuo
title: 醉翁亭图引为赵达夫作
titlePinyin: zui4 weng1 ting2 tu2 yin3 wei4 zhao4 da2 fu1 zuo4
titleSlug: zui-weng-ting-tu-yin-wei-zhao-da-fu-zuo
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 识本色人须本色，臭味论心不论迹。
- 青莲居士浣花老，画像有人能画得。
- 非陈无己黄鲁直，看画题诗难落笔。
- 醉翁万代文章伯，中年偶堕滁阳谪。
- 琅琊山亭酿泉酒，翁心不醉醉宾客。
- 庆历朝廷天清明，谁张党论摇升平。
- 禽鸣不知人之乐，党论无乃犹禽鸣。
- 一时人乐从太守，交错觥筹送杯酒。
- 乐其所乐翁来思，宾客欢哗终不知。
- 既是宾客尚不知，画工焉得而画之。
- 彼弈者弈射者射，摇毫臆度丹青解。
- 醉翁醉态尚难摹，翁心乐处如何画。
- 皆山一曲吾能歌，童而习之今鬓皤。
- 翰墨世无苏老坡，奈此图中风景何。

## 拼音
- shi2 ben3 se4 ren2 xu1 ben3 se4 ， chou4 wei4 lun4 xin1 bu2 lun4 ji4 。
- qing1 lian2 ju1 shi4 huan4 hua1 lao3 ， hua4 xiang4 you3 ren2 neng2 hua4 de2 。
- fei1 chen2 wu2 ji3 huang2 lu3 zhi2 ， kan4 hua4 ti2 shi1 nan2 luo4 bi3 。
- zui4 weng1 wan4 dai4 wen2 zhang1 bo2 ， zhong1 nian2 ou3 duo4 chu2 yang2 zhe2 。
- lang2 ya2 shan1 ting2 niang4 quan2 jiu3 ， weng1 xin1 bu2 zui4 zui4 bin1 ke4 。
- qing4 li4 chao2 ting2 tian1 qing1 ming2 ， shui2 zhang1 dang3 lun4 yao2 sheng1 ping2 。
- qin2 ming2 bu4 zhi1 ren2 zhi1 le4 ， dang3 lun4 wu2 nai3 you2 qin2 ming2 。
- yi4 shi2 ren2 le4 cong2 tai4 shou3 ， jiao1 cuo4 gong1 chou2 song4 bei1 jiu3 。
- le4 qi2 suo3 le4 weng1 lai2 si1 ， bin1 ke4 huan1 hua2 zhong1 bu4 zhi1 。
- ji4 shi4 bin1 ke4 shang4 bu4 zhi1 ， hua4 gong1 yan1 de2 er2 hua4 zhi1 。
- bi3 yi4 zhe3 yi4 she4 zhe3 she4 ， yao2 hao2 yi4 du4 dan1 qing1 jie3 。
- zui4 weng1 zui4 tai4 shang4 nan2 mo2 ， weng1 xin1 le4 chu4 ru2 he2 hua4 。
- jie1 shan1 yi4 qu3 wu2 neng2 ge1 ， tong2 er2 xi2 zhi1 jin1 bin4 po2 。
- han4 mo4 shi4 wu2 su1 lao3 po1 ， nai4 ci3 tu2 zhong4 feng1 jing3 he2 。

## 注释

## 译文

## 赏析
