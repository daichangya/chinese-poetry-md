---
id: fang-hui-ben-niu-lu-cheng-guo-yan-shen-nan
title: 奔牛吕城过堰甚难
titlePinyin: ben1 niu2 lü3 cheng2 guo4 yan4 shen4 nan2
titleSlug: ben-niu-lu-cheng-guo-yan-shen-nan
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见奔牛吕城古堰头，南人北人千百舟。
- 争车夺缆塞堰道，但未杀人舂戈矛。
- 南人军行欺百姓，北人官行气尤盛。
- 龙庭贵种西域贾，更敢与渠争性命。
- 叱咤喑呜凭气力，大梃长鞭肆鏖击。
- 水泥滑滑雪漫天，欧人见血推人溺。
- 吴人愚痴极可怜，买航赁客逃饥年。
- 航小伏岸不得进，堰吏叫怒需堰钱。
- 人间官府全若无，弱者殆为强者屠。
- 强愈得志弱惟死，无州无县不如此。

## 拼音
- jun1 bu2 jian4 ben1 niu2 lü3 cheng2 gu3 yan4 tou2 ， nan2 ren2 bei3 ren2 qian1 bai3 zhou1 。
- zheng1 che1 duo2 lan3 sai1 yan4 dao4 ， dan4 wei4 sha1 ren2 chong1 ge1 mao2 。
- nan2 ren2 jun1 xing2 qi1 bai3 xing4 ， bei3 ren2 guan1 xing2 qi4 you2 sheng4 。
- long2 ting2 gui4 zhong3 xi1 yu4 jia3 ， geng4 gan3 yu3 qu2 zheng1 xing4 ming4 。
- chi4 zha4 yin1 wu1 ping2 qi4 li4 ， da4 ting3 chang2 bian1 si4 ao2 ji1 。
- shui3 ni2 hua2 hua2 xue3 man4 tian1 ， ou1 ren2 jian4 xue4 tui1 ren2 ni4 。
- wu2 ren2 yu2 chi1 ji2 ke3 lian2 ， mai3 hang2 lin4 ke4 tao2 ji1 nian2 。
- hang2 xiao3 fu2 an4 bu4 de2 jin4 ， yan4 li4 jiao4 nu4 xu1 yan4 qian2 。
- ren2 jian1 guan1 fu3 quan2 ruo4 wu2 ， ruo4 zhe3 dai4 wei4 qiang2 zhe3 tu2 。
- qiang2 yu4 de2 zhi4 ruo4 wei2 si3 ， wu2 zhou1 wu2 xian4 bu4 ru2 ci3 。

## 注释

## 译文

## 赏析
