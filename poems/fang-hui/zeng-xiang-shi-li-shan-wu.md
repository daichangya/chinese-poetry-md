---
id: fang-hui-zeng-xiang-shi-li-shan-wu
title: 赠相士李山屋
titlePinyin: zeng4 xiang4 shi4 li3 shan1 wu1
titleSlug: zeng-xiang-shi-li-shan-wu
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四十五万坑长平，五十六万败彭城。
- 头小而锐重瞳子，可谓善战能用兵。
- 杀人何得惨如此，不知天亦还杀尔。
- 世间产一虎头相，几阵生灵为渠死。
- 韩擒彭醢不足悲，无辜性命供娱嬉。
- 汉家宗社计未定，商山老人歌紫芝。
- 相人相穷不相达，天道好生不好杀。
- 岂无袖手闲书生，一著满盘死棋活。

## 拼音
- si4 shi2 wu3 wan4 keng1 chang2 ping2 ， wu3 shi2 liu4 wan4 bai4 peng2 cheng2 。
- tou2 xiao3 er2 rui4 zhong4 tong2 zi3 ， ke3 wei4 shan4 zhan4 neng2 yong4 bing1 。
- sha1 ren2 he2 de2 can3 ru2 ci3 ， bu4 zhi1 tian1 yi4 hai2 sha1 er3 。
- shi4 jian1 chan3 yi4 hu3 tou2 xiang1 ， ji3 zhen4 sheng1 ling2 wei4 qu2 si3 。
- han2 qin2 peng2 hai3 bu4 zu2 bei1 ， wu2 gu1 xing4 ming4 gong4 yu2 xi1 。
- han4 jia1 zong1 she4 ji4 wei4 ding4 ， shang1 shan1 lao3 ren2 ge1 zi3 zhi1 。
- xiang1 ren2 xiang1 qiong2 bu4 xiang1 da2 ， tian1 dao4 hao3 sheng1 bu4 hao3 sha1 。
- qi3 wu2 xiu4 shou3 xian2 shu1 sheng1 ， yi2 zhu4 man3 pan2 si3 qi2 huo2 。

## 注释

## 译文

## 赏析
