---
id: fang-hui-san-yue-chu-wu-ri-meng-jun-fu-wang-yuan-yu-zhi-zhong-shi-ren-tong-hui-fe-9874bb6a
title: 三月初五日孟君复王元俞治中十人同会分韵得诗字
titlePinyin: san1 yue4 chu1 wu3 ri4 meng4 jun1 fu4 wang2 yuan2 yu2 zhi4 zhong1 shi2 ren2 tong2 hui4 fen1 yun4 de2 shi1 zi4
titleSlug: san-yue-chu-wu-ri-meng-jun-fu-wang-yuan-yu-zhi-zhong-shi-ren-tong-hui-fe-9874bb6a
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春光九十日，半为风雨欺。
- 人生一百年，怀抱无好时。
- 兹辰复何辰，晴烟霏柳丝。
- 佳友可我意，闲愁忽如遗。
- 座客有十人，十人皆能诗。
- 景色既已妍，谈笑无相疑。
- 酌酒不计数，惟醉以为期。
- 阄韵有险易，鹤头侧复垂。
- 上巳后二日，此会竟大奇。
- 芥蒂死生间，吾尝笑羲之。
- 王侯宰槐国，蚁身不自知。
- 顾此一梦耳，不饮庸非痴。

## 拼音
- chun1 guang1 jiu3 shi2 ri4 ， ban4 wei4 feng1 yu3 qi1 。
- ren2 sheng1 yi4 bai3 nian2 ， huai2 bao4 wu2 hao3 shi2 。
- zi1 chen2 fu4 he2 chen2 ， qing2 yan1 fei1 liu3 si1 。
- jia1 you3 ke3 wo3 yi4 ， xian2 chou2 hu1 ru2 yi2 。
- zuo4 ke4 you3 shi2 ren2 ， shi2 ren2 jie1 neng2 shi1 。
- jing3 se4 ji4 yi3 yan2 ， tan2 xiao4 wu2 xiang1 yi2 。
- zhuo2 jiu3 bu2 ji4 shu4 ， wei2 zui4 yi3 wei2 qi1 。
- jiu1 yun4 you3 xian3 yi4 ， he4 tou2 ce4 fu4 chui2 。
- shang4 si4 hou4 er4 ri4 ， ci3 hui4 jing4 da4 qi2 。
- jie4 di4 si3 sheng1 jian1 ， wu2 chang2 xiao4 xi1 zhi1 。
- wang2 hou2 zai3 huai2 guo2 ， yi3 shen1 bu2 zi4 zhi1 。
- gu4 ci3 yi2 meng4 er3 ， bu4 yin3 yong1 fei1 chi1 。

## 注释

## 译文

## 赏析
