---
id: fang-hui-ti-yi-xue-zhang-ti-ju-nai-zun-kai-feng-fu-yin-zhang-yan-heng-suo-cang-gu-171e1751
title: 题译学张提举乃尊开封府尹张彦亨所藏郭熙盘车图
titlePinyin: ti2 yi4 xue2 zhang1 ti2 ju3 nai3 zun1 kai1 feng1 fu3 yin3 zhang1 yan4 heng1 suo3 cang2 guo1 xi1 pan2 che1 tu2
titleSlug: ti-yi-xue-zhang-ti-ju-nai-zun-kai-feng-fu-yin-zhang-yan-heng-suo-cang-gu-171e1751
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 车𫐆辘，牛觳觫。
- 积雪皑皑，飞雪䔩䔩。
- 前车上岭后车续，老牛服箱顾寒犊。
- 高雪弥山，低雪满谷。
- 戴笠执鞭，冻腰跼曲。
- 画师画此何年事，关塞远征挽刍粟。
- 莫道牛疲项领秃，人疲于牛痛欲哭。
- 峻岭之下旧村落，萧洒人烟知几簇。
- 莫道饷车过门外，门内田家眠正熟。
- 百车千车过不已，敲门乞索何时足。
- 牛岂不需藁一束，人岂不取一匙粥。
- 鸡犬不可保，妻子或窜伏。
- 画中水阁尔整齐，焉知不是逃亡屋。
- 我闻造化心至公，人间乃有两般风。
- 庶民雌风扇臭秽，何独楚王之风雄。
- 天地山川同一雪，眼见雪同心各别。
- 梁园才子简欲授，栘监老臣毡自啮。
- 贫人闭户洛阳卧，壮士衔枚蔡州灭。
- 红炉锦帐羔酒斟，岂识盘车图中意愁绝。
- 春日陌上花，同遨掷果车，不尔鳏翁嫠妇对花成咨嗟。
- 秋夜楼上月，同醉生尘袜，不尔羁臣逐客对月翻凄咽。
- 呜呼身在雪岭盘车图，还知世有子猷访戴无。

## 拼音
- che1 𫐆 lu4 ， niu2 hu2 su4 。
- ji1 xue3 ai2 ai2 ， fei1 xue3 䔩 䔩 。
- qian2 che1 shang4 ling3 hou4 che1 xu4 ， lao3 niu2 fu2 xiang1 gu4 han2 du2 。
- gao1 xue3 mi2 shan1 ， di1 xue3 man3 gu3 。
- dai4 li4 zhi2 bian1 ， dong4 yao1 ju2 qu3 。
- hua4 shi1 hua4 ci3 he2 nian2 shi4 ， guan1 sai1 yuan3 zheng1 wan3 chu2 su4 。
- mo4 dao4 niu2 pi2 xiang4 ling3 tu1 ， ren2 pi2 yu2 niu2 tong4 yu4 ku1 。
- jun4 ling3 zhi1 xia4 jiu4 cun1 luo4 ， xiao1 sa3 ren2 yan1 zhi1 ji3 cu4 。
- mo4 dao4 xiang3 che1 guo4 men2 wai4 ， men2 nei4 tian2 jia1 mian2 zheng4 shu2 。
- bai3 che1 qian1 che1 guo4 bu4 yi3 ， qiao1 men2 qi3 suo3 he2 shi2 zu2 。
- niu2 qi3 bu4 xu1 gao3 yi2 shu4 ， ren2 qi3 bu4 qu3 yi4 chi2 zhou1 。
- ji1 quan3 bu4 ke3 bao3 ， qi1 zi3 huo4 cuan4 fu2 。
- hua4 zhong1 shui3 ge2 er3 zheng3 qi2 ， yan1 zhi1 bu2 shi4 tao2 wang2 wu1 。
- wo3 wen2 zao4 hua4 xin1 zhi4 gong1 ， ren2 jian1 nai3 you3 liang3 ban1 feng1 。
- shu4 min2 ci2 feng1 shan4 chou4 hui4 ， he2 du2 chu3 wang2 zhi1 feng1 xiong2 。
- tian1 di4 shan1 chuan1 tong2 yi4 xue3 ， yan3 jian4 xue3 tong2 xin1 ge4 bie2 。
- liang2 yuan2 cai2 zi3 jian3 yu4 shou4 ， yi2 jian1 lao3 chen2 zhan1 zi4 nie4 。
- pin2 ren2 bi4 hu4 luo4 yang2 wo4 ， zhuang4 shi4 xian2 mei2 cai4 zhou1 mie4 。
- hong2 lu2 jin3 zhang4 gao1 jiu3 zhen1 ， qi3 shi2 pan2 che1 tu2 zhong4 yi4 chou2 jue2 。
- chun1 ri4 mo4 shang4 hua1 ， tong2 ao2 zhi4 guo3 che1 ， bu4 er3 guan1 weng1 li2 fu4 dui4 hua1 cheng2 zi1 jie1 。
- qiu1 ye4 lou2 shang4 yue4 ， tong2 zui4 sheng1 chen2 wa4 ， bu4 er3 ji1 chen2 zhu2 ke4 dui4 yue4 fan1 qi1 yan4 。
- wu1 hu1 shen1 zai4 xue3 ling3 pan2 che1 tu2 ， hai2 zhi1 shi4 you3 zi3 you2 fang3 dai4 wu2 。

## 注释

## 译文

## 赏析
