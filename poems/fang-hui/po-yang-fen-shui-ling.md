---
id: fang-hui-po-yang-fen-shui-ling
title: 鄱阳分水岭
titlePinyin: po2 yang2 fen1 shui3 ling3
titleSlug: po-yang-fen-shui-ling
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 转山五七里，涉磵十百所。
- 碎石铁蒺藜，锐石木龃龉。
- 岂但行人难，亦复念我马。
- 水涸尚自可，况乃值过雨。
- 正月春气动，江南异北土。
- 崖溜一已滴，奔湍怒如鼓。
- 缅怀十载前，荆蜀及湓渚。
- 大阃走铃檄，杂遝混民旅。
- 此驿既已废，十步九榛莽。
- 军行不赍粮，所至頼钞掳。
- 中产得几家，迁避入深坞。
- 穷户无一物，草棘障环堵。
- 前冈二客来，望我百步许。
- 意其为武夫，疾走蔽险阻。
- 人情既可见，避兵如避虎。
- 矧肯治私道，筑削费杵斧。
- 丛篁鸣野鸟，黯黯天欲雨。
- 老矣为此游，作诗记良苦。

## 拼音
- zhuan3 shan1 wu3 qi1 li3 ， she4 jian4 shi2 bai3 suo3 。
- sui4 shi2 tie3 ji2 li2 ， rui4 shi2 mu4 ju3 yu3 。
- qi3 dan4 xing2 ren2 nan2 ， yi4 fu4 nian4 wo3 ma3 。
- shui3 he2 shang4 zi4 ke3 ， kuang4 nai3 zhi2 guo4 yu3 。
- zheng1 yue4 chun1 qi4 dong4 ， jiang1 nan2 yi4 bei3 tu3 。
- ya2 liu1 yi4 yi3 di1 ， ben1 tuan1 nu4 ru2 gu3 。
- mian3 huai2 shi2 zai3 qian2 ， jing1 shu3 ji2 pen2 zhu3 。
- da4 kun3 zou3 ling2 xi2 ， za2 ta4 hun4 min2 lü3 。
- ci3 yi4 ji4 yi3 fei4 ， shi2 bu4 jiu3 zhen1 mang3 。
- jun1 xing2 bu4 ji1 liang2 ， suo3 zhi4 lai4 chao1 lu3 。
- zhong1 chan3 de2 ji3 jia1 ， qian1 bi4 ru4 shen1 wu4 。
- qiong2 hu4 wu2 yi2 wu4 ， cao3 ji2 zhang4 huan2 du3 。
- qian2 gang1 er4 ke4 lai2 ， wang4 wo3 bai3 bu4 xu3 。
- yi4 qi2 wei4 wu3 fu1 ， ji2 zou3 bi4 xian3 zu3 。
- ren2 qing2 ji4 ke3 jian4 ， bi4 bing1 ru2 bi4 hu3 。
- shen3 ken3 zhi4 si1 dao4 ， zhu4 xiao1 fei4 chu3 fu3 。
- cong2 huang2 ming2 ye3 niao3 ， an4 an4 tian1 yu4 yu3 。
- lao3 yi3 wei4 ci3 you2 ， zuo4 shi1 ji4 liang2 ku3 。

## 注释

## 译文

## 赏析
