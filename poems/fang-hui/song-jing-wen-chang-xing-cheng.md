---
id: fang-hui-song-jing-wen-chang-xing-cheng
title: 送□景文长兴丞
titlePinyin: song4 □ jing3 wen2 chang2 xing1 cheng2
titleSlug: song-jing-wen-chang-xing-cheng
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太湖之岸环□县，君所佐县为最雄。
- 其民无不挟利刃，往往杀人白昼中。
- 荻浦盐丁更狞恶，轻舠出没洪涛风。
- 迩来清霜冻天地，一扫蚊虻销昏雺。
- 承平难治乱后易，况今官制权任同。
- 监尹丞簿设四职，圜坐决事皆宰公。
- 三可一否或二否，掀案掷砚纷相攻。
- 北人欺南恃气力，但亦颇畏明与聪。
- 君才如此彼定服，岂敢专辄关节通。
- 弊根安在在俸薄，所至贪吏如蝗螽。
- 上征下取至民极，何异大虫食小虫。
- 百姓把盏长官受，饩牲器币厩宇充。
- 自古书传未之见，具人眉目心䝙熊。
- 甚至唯恐盗不作，诬谓叛逆兴兵戎。
- 村落雠杀小鬬阋，一室作过千室空。
- 君昔茌平鸢肩翁，斗酒濯足游新丰。
- 略与常何草封事，便应入侍丹墀枫。
- 昌黎调笑崔蓝田，哦二松间何匆匆。
- 敕君就此岂不屈，径欲一往苏疲癃。
- 僚友二三户七万，照以胸次百炼铜。
- 升堂熙怡一署字，鼓舞父老歌儿童。
- 书画船过水晶宫，杨柳正绿花正红，且为老夫寄诗筒。

## 拼音
- tai4 hu2 zhi1 an4 huan2 □ xian4 ， jun1 suo3 zuo3 xian4 wei4 zui4 xiong2 。
- qi2 min2 wu2 bu4 xie2 li4 ren4 ， wang3 wang3 sha1 ren2 bai2 zhou4 zhong1 。
- di2 pu3 yan2 ding1 geng4 ning2 e4 ， qing1 dao1 chu1 mo4 hong2 tao1 feng1 。
- er3 lai2 qing1 shuang1 dong4 tian1 di4 ， yi4 sao3 wen2 meng2 xiao1 hun1 wu4 。
- cheng2 ping2 nan2 zhi4 luan4 hou4 yi4 ， kuang4 jin1 guan1 zhi4 quan2 ren4 tong2 。
- jian1 yin3 cheng2 bo2 she4 si4 zhi2 ， huan2 zuo4 jue2 shi4 jie1 zai3 gong1 。
- san1 ke3 yi4 fou3 huo4 er4 fou3 ， xian1 an4 zhi4 yan4 fen1 xiang1 gong1 。
- bei3 ren2 qi1 nan2 shi4 qi4 li4 ， dan4 yi4 po1 wei4 ming2 yu3 cong1 。
- jun1 cai2 ru2 ci3 bi3 ding4 fu2 ， qi3 gan3 zhuan1 zhe2 guan1 jie2 tong1 。
- bi4 gen1 an1 zai4 zai4 feng4 bao2 ， suo3 zhi4 tan1 li4 ru2 huang2 zhong1 。
- shang4 zheng1 xia4 qu3 zhi4 min2 ji2 ， he2 yi4 da4 chong2 shi2 xiao3 chong2 。
- bai3 xing4 ba3 zhan3 zhang3 guan1 shou4 ， xi4 sheng1 qi4 bi4 jiu4 yu3 chong1 。
- zi4 gu3 shu1 chuan2 wei4 zhi1 jian4 ， ju4 ren2 mei2 mu4 xin1 chu1 xiong2 。
- shen4 zhi4 wei2 kong3 dao4 bu2 zuo4 ， wu1 wei4 pan4 ni4 xing1 bing1 rong2 。
- cun1 luo4 chou2 sha1 xiao3 dou4 xi4 ， yi2 shi4 zuo4 guo4 qian1 shi4 kong1 。
- jun1 xi1 chi2 ping2 yuan1 jian1 weng1 ， dou4 jiu3 zhuo2 zu2 you2 xin1 feng1 。
- lüe4 yu3 chang2 he2 cao3 feng1 shi4 ， bian4 ying4 ru4 shi4 dan1 chi2 feng1 。
- chang1 li2 tiao2 xiao4 cui1 lan2 tian2 ， o4 er4 song1 jian1 he2 cong1 cong1 。
- chi4 jun1 jiu4 ci3 qi3 bu4 qu1 ， jing4 yu4 yi4 wang3 su1 pi2 long2 。
- liao2 you3 er4 san1 hu4 qi1 wan4 ， zhao4 yi3 xiong1 ci4 bai3 lian4 tong2 。
- sheng1 tang2 xi1 yi2 yi4 shu3 zi4 ， gu3 wu3 fu4 lao3 ge1 er2 tong2 。
- shu1 hua4 chuan2 guo4 shui3 jing1 gong1 ， yang2 liu3 zheng4 lü4 hua1 zheng4 hong2 ， qie3 wei4 lao3 fu1 ji4 shi1 tong3 。

## 注释

## 译文

## 赏析
