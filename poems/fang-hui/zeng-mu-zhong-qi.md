---
id: fang-hui-zeng-mu-zhong-qi
title: 赠牟仲启
titlePinyin: zeng4 mu4 zhong4 qi3
titleSlug: zeng-mu-zhong-qi
author: 方回
authorPinyin: fang1 hui2
authorSlug: fang-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 存斋尚书曾大父，勇退不肯登二府。
- 脱靴亭记斥巨阉，风节文章照千古。
- 雌甲偶同君乃祖，早衣绣衣持汉斧。
- 饮苕溪水二十年，杜门不出守环堵。
- 老眼青此名家孙，妙龄谨恪寡语言。
- 试文合应进士格，貤泽宜沾任子恩。
- 时异数奇以艺隠，粉墨丹青穷讨论。
- 建章宫可一尺纸，刻画万户雕千门。
- 东坡先生万卷腹，颜筋柳骨寓枯木。
- 我尝窃评文与可，所写是诗不是竹。
- 后生可畏但勉旃，矧尔文献亦西蜀。
- 读书少著十年工，落笔定无一点俗。
- 紫阳山下虚谷翁，悬知万古皆虚空。
- 虚翁之心卧我谷，夜啸山月朝吟风。
- 请君为我画此意，三间茅屋深云中。
- 我诗或足传不朽，与君姓字俱无穷。

## 拼音
- cun2 zhai1 shang4 shu1 ceng2 da4 fu4 ， yong3 tui4 bu4 ken3 deng1 er4 fu3 。
- tuo1 xue1 ting2 ji4 chi4 ju4 yan1 ， feng1 jie2 wen2 zhang1 zhao4 qian1 gu3 。
- ci2 jia3 ou3 tong2 jun1 nai3 zu3 ， zao3 yi1 xiu4 yi1 chi2 han4 fu3 。
- yin3 tiao2 xi1 shui3 er4 shi2 nian2 ， du4 men2 bu4 chu1 shou3 huan2 du3 。
- lao3 yan3 qing1 ci3 ming2 jia1 sun1 ， miao4 ling2 jin3 ke4 gua3 yu3 yan2 。
- shi4 wen2 he2 ying4 jin4 shi4 ge2 ， yi2 ze2 yi2 zhan1 ren4 zi3 en1 。
- shi2 yi4 shu4 qi2 yi3 yi4 yin3 ， fen3 mo4 dan1 qing1 qiong2 tao3 lun4 。
- jian4 zhang1 gong1 ke3 yi4 chi3 zhi3 ， ke4 hua4 wan4 hu4 diao1 qian1 men2 。
- dong1 po1 xian1 sheng1 wan4 juan4 fu4 ， yan2 jin1 liu3 gu3 yu4 ku1 mu4 。
- wo3 chang2 qie4 ping2 wen2 yu3 ke3 ， suo3 xie3 shi4 shi1 bu2 shi4 zhu2 。
- hou4 sheng1 ke3 wei4 dan4 mian3 zhan1 ， shen3 er3 wen2 xian4 yi4 xi1 shu3 。
- du2 shu1 shao3 zhu4 shi2 nian2 gong1 ， luo4 bi3 ding4 wu2 yi4 dian3 su2 。
- zi3 yang2 shan1 xia4 xu1 gu3 weng1 ， xuan2 zhi1 wan4 gu3 jie1 xu1 kong1 。
- xu1 weng1 zhi1 xin1 wo4 wo3 gu3 ， ye4 xiao4 shan1 yue4 chao2 yin2 feng1 。
- qing3 jun1 wei4 wo3 hua4 ci3 yi4 ， san1 jian1 mao2 wu1 shen1 yun2 zhong1 。
- wo3 shi1 huo4 zu2 chuan2 bu4 xiu3 ， yu3 jun1 xing4 zi4 ju4 wu2 qiong2 。

## 注释

## 译文

## 赏析
