---
id: jiang-xiu-fu-jin-ci-yun-he-cheng-chui-lan-zhuo-shi-zhi-zuo
title: 谨次韵和呈垂览拙诗之作
titlePinyin: jin3 ci4 yun4 he2 cheng2 chui2 lan3 zhuo1 shi1 zhi1 zuo4
titleSlug: jin-ci-yun-he-cheng-chui-lan-zhuo-shi-zhi-zuo
author: 江休复
authorPinyin: jiang1 xiu1 fu4
authorSlug: jiang-xiu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝跻天门路，暮宿白云杪。
- 超然六合外，如翼鸾风矫。
- 运眸极遐旷，收念息奔扰。
- 盘盘上绝顶，独立颢气表。
- 天壁涌神泉，玉龟泳灵沼。
- 凌奥无螫虫，集灌尽百鸟。
- 胜景穷赏践，陈迹嗟缅眇。
- 接遯终焉托，真仙事殊窅。
- 云露相飘飖，尘途忘湫湫。
- 蹑屐游已屡，操觚才患少。
- 思轧几沉伏，神驰空缥缈。
- 谢客兴不浅，尚子计未了。
- 何时出尘笼，重看众山小。

## 拼音
- chao2 ji1 tian1 men2 lu4 ， mu4 su4 bai2 yun2 miao3 。
- chao1 ran2 liu4 he2 wai4 ， ru2 yi4 luan2 feng1 jiao3 。
- yun4 mou2 ji2 xia2 kuang4 ， shou1 nian4 xi1 ben1 rao3 。
- pan2 pan2 shang4 jue2 ding3 ， du2 li4 hao4 qi4 biao3 。
- tian1 bi4 yong3 shen2 quan2 ， yu4 gui1 yong3 ling2 zhao3 。
- ling2 ao4 wu2 shi4 chong2 ， ji2 guan4 jin4 bai3 niao3 。
- sheng4 jing3 qiong2 shang3 jian4 ， chen2 ji4 jie1 mian3 miao3 。
- jie1 dun4 zhong1 yan1 tuo1 ， zhen1 xian1 shi4 shu1 yao3 。
- yun2 lu4 xiang1 piao1 yao2 ， chen2 tu2 wang4 qiu1 qiu1 。
- nie4 ji1 you2 yi3 lü3 ， cao1 gu1 cai2 huan4 shao3 。
- si1 ya4 ji3 chen2 fu2 ， shen2 chi2 kong1 piao1 miao3 。
- xie4 ke4 xing1 bu4 qian3 ， shang4 zi3 ji4 wei4 liao3 。
- he2 shi2 chu1 chen2 long2 ， zhong4 kan4 zhong4 shan1 xiao3 。

## 注释

## 译文

## 赏析
