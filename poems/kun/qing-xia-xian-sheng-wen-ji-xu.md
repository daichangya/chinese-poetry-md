---
id: kun-qing-xia-xian-sheng-wen-ji-xu
title: 青霞先生文集序
titlePinyin: qing1 xia2 xian1 sheng1 wen2 ji2 xu4
titleSlug: qing-xia-xian-sheng-wen-ji-xu
author: 坤
authorPinyin: kun1
authorSlug: kun
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 青霞沈君，由锦衣经历上书诋宰执，宰执深疾之。方力构其罪，赖明天子仁圣，特薄其谴，徙之塞上。当是时，君之直谏之名满天下。已而，君累然携妻子，出家塞上。会北敌数内犯，而帅府以下，束手闭垒，以恣敌之出没，不及飞一镞以相抗。甚且及敌之退，则割中土之战没者与野行者之馘以为功。而父之哭其子，妻之哭其夫，兄之哭其弟者，往往而是，无所控吁。君既上愤疆埸之日弛，而又下痛诸将士之日菅刈我人民以蒙国家也，数呜咽欷歔;，而以其所忧郁发之于诗歌文章，以泄其怀，即集中所载诸什是也。
- 君故以直谏为重于时，而其所著为诗歌文章，又多所讥刺，稍稍传播，上下震恐。始出死力相煽构，而君之祸作矣。君既没，而中朝之士虽不敢讼其事，而一时阃寄所相与谗君者，寻且坐罪罢去。又未几，故宰执之仇君者亦报罢。而君之故人俞君，于是裒辑其生平所著若干卷，刻而传之。而其子襄，来请予序之首简。
- 茅子受读而题之曰：若君者，非古之志士之遗乎哉？孔子删《诗》，自《小弁》之怨亲，《巷伯》之刺谗而下，其间忠臣、寡妇、幽人、怼士之什，并列之为“风”，疏之为“雅”，不可胜数。岂皆古之中声也哉？然孔子不遽遗之者，特悯其人，矜其志。犹曰“发乎情，止乎礼义”，“言之者无罪，闻之者足以为戒”焉耳。予尝按次春秋以来，屈原之《骚》疑于怨，伍胥之谏疑于胁，贾谊之《疏》疑于激，叔夜之诗疑于愤，刘蕡之对疑于亢。然推孔子删《诗》之旨而裒次之，当亦未必无录之者。君既没，而海内之荐绅大夫，至今言及君，无不酸鼻而流涕。呜呼！集中所载《鸣剑》、《筹边》诸什，试令后之人读之，其足以寒贼臣之胆，而跃塞垣战士之马，而作之忾也，固矣！他日国家采风者之使出而览观焉，其能遗之也乎？予谨识之。
- 至于文词之工不工，及当古作者之旨与否，非所以论君之大者也，予故不著。嘉靖癸亥孟春望日归安茅坤拜手序。

## 拼音
- qing1 xia2 shen3 jun1 ， you2 jin3 yi1 jing1 li4 shang4 shu1 di3 zai3 zhi2 ， zai3 zhi2 shen1 ji2 zhi1 。 fang1 li4 gou4 qi2 zui4 ， lai4 ming2 tian1 zi3 ren2 sheng4 ， te4 bao2 qi2 qian3 ， xi3 zhi1 sai4 shang4 。 dang1 shi4 shi2 ， jun1 zhi1 zhi2 jian4 zhi1 ming2 man3 tian1 xia4 。 yi3 er2 ， jun1 lei4 ran2 xie2 qi1 zi3 ， chu1 jia1 sai4 shang4 。 hui4 bei3 di2 shu4 nei4 fan4 ， er2 shuai4 fu3 yi3 xia4 ， shu4 shou3 bi4 lei3 ， yi3 zi4 di2 zhi1 chu1 mo4 ， bu4 ji2 fei1 yi4 zu2 yi3 xiang1 kang4 。 shen4 qie3 ji2 di2 zhi1 tui4 ， ze2 ge1 zhong1 tu3 zhi1 zhan4 mei2 zhe3 yu3 ye3 xing2 zhe3 zhi1 guo2 yi3 wei2 gong1 。 er2 fu4 zhi1 ku1 qi2 zi3 ， qi1 zhi1 ku1 qi2 fu1 ， xiong1 zhi1 ku1 qi2 di4 zhe3 ， wang3 wang3 er2 shi4 ， wu2 suo3 kong4 xu1 。 jun1 ji4 shang4 fen4 jiang1 yi4 zhi1 ri4 chi2 ， er2 you4 xia4 tong4 zhu1 jiang4 shi4 zhi1 ri4 jian1 yi4 wo3 ren2 min2 yi3 meng2 guo2 jia1 ye3 ， shu4 wu1 yan4 xi1 xu1 ; ， er2 yi3 qi2 suo3 you1 yu4 fa1 zhi1 yu2 shi1 ge1 wen2 zhang1 ， yi3 xie4 qi2 huai2 ， ji2 ji2 zhong1 suo3 zai3 zhu1 shen2 shi4 ye3 。
- jun1 gu4 yi3 zhi2 jian4 wei4 zhong4 yu2 shi2 ， er2 qi2 suo3 zhu4 wei4 shi1 ge1 wen2 zhang1 ， you4 duo1 suo3 ji1 ci4 ， shao1 shao1 chuan2 bo1 ， shang4 xia4 zhen4 kong3 。 shi3 chu1 si3 li4 xiang1 shan1 gou4 ， er2 jun1 zhi1 huo4 zuo4 yi3 。 jun1 ji4 mei2 ， er2 zhong1 chao2 zhi1 shi4 sui1 bu4 gan3 song4 qi2 shi4 ， er2 yi4 shi2 kun3 ji4 suo3 xiang1 yu3 chan2 jun1 zhe3 ， xun2 qie3 zuo4 zui4 ba4 qu4 。 you4 wei4 ji3 ， gu4 zai3 zhi2 zhi1 chou2 jun1 zhe3 yi4 bao4 ba4 。 er2 jun1 zhi1 gu4 ren2 yu2 jun1 ， yu2 shi4 pou2 ji2 qi2 sheng1 ping2 suo3 zhu4 ruo4 gan1 juan4 ， ke4 er2 chuan2 zhi1 。 er2 qi2 zi3 xiang1 ， lai2 qing3 yu3 xu4 zhi1 shou3 jian3 。
- mao2 zi3 shou4 du2 er2 ti2 zhi1 yue1 ： ruo4 jun1 zhe3 ， fei1 gu3 zhi1 zhi4 shi4 zhi1 yi2 hu1 zai1 ？ kong3 zi3 shan1 《 shi1 》 ， zi4 《 xiao3 bian4 》 zhi1 yuan4 qin1 ， 《 xiang4 bo2 》 zhi1 ci4 chan2 er2 xia4 ， qi2 jian1 zhong1 chen2 、 gua3 fu4 、 you1 ren2 、 dui4 shi4 zhi1 shen2 ， bing4 lie4 zhi1 wei4 “ feng1 ” ， shu1 zhi1 wei4 “ ya3 ” ， bu4 ke3 sheng4 shu3 。 qi3 jie1 gu3 zhi1 zhong1 sheng1 ye3 zai1 ？ ran2 kong3 zi3 bu2 ju4 yi2 zhi1 zhe3 ， te4 min3 qi2 ren2 ， jin1 qi2 zhi4 。 you2 yue1 “ fa1 hu1 qing2 ， zhi3 hu1 li3 yi4 ” ， “ yan2 zhi1 zhe3 wu2 zui4 ， wen2 zhi1 zhe3 zu2 yi3 wei2 jie4 ” yan1 er3 。 yu3 chang2 an4 ci4 chun1 qiu1 yi3 lai2 ， qu1 yuan2 zhi1 《 sao1 》 yi2 yu2 yuan4 ， wu3 xu1 zhi1 jian4 yi2 yu2 xie2 ， jia3 yi4 zhi1 《 shu1 》 yi2 yu2 ji1 ， shu1 ye4 zhi1 shi1 yi2 yu2 fen4 ， liu2 fen2 zhi1 dui4 yi2 yu2 kang4 。 ran2 tui1 kong3 zi3 shan1 《 shi1 》 zhi1 zhi3 er2 pou2 ci4 zhi1 ， dang1 yi4 wei4 bi4 wu2 lu4 zhi1 zhe3 。 jun1 ji4 mei2 ， er2 hai3 nei4 zhi1 jian4 shen1 dai4 fu0 ， zhi4 jin1 yan2 ji2 jun1 ， wu2 bu4 suan1 bi2 er2 liu2 ti4 。 wu1 hu1 ！ ji2 zhong1 suo3 zai3 《 ming2 jian4 》 、 《 chou2 bian1 》 zhu1 shen2 ， shi4 ling4 hou4 zhi1 ren2 du2 zhi1 ， qi2 zu2 yi3 han2 zei2 chen2 zhi1 dan3 ， er2 yue4 sai1 yuan2 zhan4 shi4 zhi1 ma3 ， er2 zuo4 zhi1 kai4 ye3 ， gu4 yi3 ！ ta1 ri4 guo2 jia1 cai3 feng1 zhe3 zhi1 shi3 chu1 er2 lan3 guan1 yan1 ， qi2 neng2 yi2 zhi1 ye3 hu1 ？ yu3 jin3 shi2 zhi1 。
- zhi4 yu2 wen2 ci2 zhi1 gong1 bu0 gong1 ， ji2 dang1 gu3 zuo4 zhe3 zhi1 zhi3 yu3 fou3 ， fei1 suo3 yi3 lun4 jun1 zhi1 da4 zhe3 ye3 ， yu3 gu4 bu2 zhu4 。 jia1 jing4 gui3 hai4 meng4 chun1 wang4 ri4 gui1 an1 mao2 kun1 bai4 shou3 xu4 。

## 注释

## 译文

## 赏析
