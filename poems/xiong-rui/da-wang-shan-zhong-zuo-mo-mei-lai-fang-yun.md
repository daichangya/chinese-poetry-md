---
id: xiong-rui-da-wang-shan-zhong-zuo-mo-mei-lai-fang-yun
title: 答王山仲作墨梅来访韵
titlePinyin: da2 wang2 shan1 zhong4 zuo4 mo4 mei2 lai2 fang3 yun4
titleSlug: da-wang-shan-zhong-zuo-mo-mei-lai-fang-yun
author: 熊瑞
authorPinyin: xiong2 rui4
authorSlug: xiong-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客从罗浮来，遗我一枝琼。
- 仙风溢毫楮，夭矫冰雪清。
- 感怀畴昔夜，醉饮月中英。
- 青衣歌未竟，斗转参已横。
- 俯仰今成古，散聚若为情。
- 几回疏影里，呼鹤引长鸣。
- 无人能悟此，空逐晓云行。
- 因子重欷歔，聊以写吾生。

## 拼音
- ke4 cong2 luo2 fu2 lai2 ， yi2 wo3 yi4 zhi1 qiong2 。
- xian1 feng1 yi4 hao2 chu3 ， yao1 jiao3 bing1 xue3 qing1 。
- gan3 huai2 chou2 xi1 ye4 ， zui4 yin3 yue4 zhong1 ying1 。
- qing1 yi1 ge1 wei4 jing4 ， dou4 zhuan3 can1 yi3 heng2 。
- fu3 yang3 jin1 cheng2 gu3 ， san4 ju4 ruo4 wei4 qing2 。
- ji3 hui2 shu1 ying3 li3 ， hu1 he4 yin3 chang2 ming2 。
- wu2 ren2 neng2 wu4 ci3 ， kong1 zhu2 xiao3 yun2 xing2 。
- yin1 zi3 zhong4 xi1 xu1 ， liao2 yi3 xie3 wu2 sheng1 。

## 注释

## 译文

## 赏析
