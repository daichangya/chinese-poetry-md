---
id: ke-meng-de-fang-gong-ci-tang-ying-song-shen-qu
title: 方公祠堂迎送神曲
titlePinyin: fang1 gong1 ci2 tang2 ying2 song4 shen2 qu3
titleSlug: fang-gong-ci-tang-ying-song-shen-qu
author: 柯梦得
authorPinyin: ke1 meng4 de2
authorSlug: ke-meng-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 思公不见兮我心愁，渺八荒兮远游。
- 严祀事兮岁修，几来下兮淹留，勤恤祈天兮惠泽周。
- 如父母兮子孙谋，非公休我兮我何以休，谁知公心兮不独桂人是忧。
- 蘅杜兮荐羞，桂醑兮芬浮。
- 临飨兮谁酢酬，胥乐兮和气流。
- 是感是慕兮无昭幽，惠我桂人兮百千秋。
- 菲荐毕陈兮歆斯鉴斯，歌鼓方洽兮送歌继之。
- 拥翠云兮祥风驰，乘雾毂兮扬桂旗。
- 秀峙兮莹澌，可游兮可嬉。
- 来何从兮去莫追，怅望不及兮天一涯。
- 化灾沴兮景贶绥，愿倏尔兮祀事孔时。

## 拼音
- si1 gong1 bu2 jian4 xi1 wo3 xin1 chou2 ， miao3 ba1 huang1 xi1 yuan3 you2 。
- yan2 si4 shi4 xi1 sui4 xiu1 ， ji3 lai2 xia4 xi1 yan1 liu2 ， qin2 xu4 qi2 tian1 xi1 hui4 ze2 zhou1 。
- ru2 fu4 mu3 xi1 zi3 sun1 mou2 ， fei1 gong1 xiu1 wo3 xi1 wo3 he2 yi3 xiu1 ， shui2 zhi1 gong1 xin1 xi1 bu4 du2 gui4 ren2 shi4 you1 。
- heng2 du4 xi1 jian4 xiu1 ， gui4 xu3 xi1 fen1 fu2 。
- lin2 xiang3 xi1 shui2 cu4 chou2 ， xu1 le4 xi1 he2 qi4 liu2 。
- shi4 gan3 shi4 mu4 xi1 wu2 zhao1 you1 ， hui4 wo3 gui4 ren2 xi1 bai3 qian1 qiu1 。
- fei1 jian4 bi4 chen2 xi1 xin1 si1 jian4 si1 ， ge1 gu3 fang1 qia4 xi1 song4 ge1 ji4 zhi1 。
- yong1 cui4 yun2 xi1 xiang2 feng1 chi2 ， cheng2 wu4 gu1 xi1 yang2 gui4 qi2 。
- xiu4 zhi4 xi1 ying2 si1 ， ke3 you2 xi1 ke3 xi1 。
- lai2 he2 cong2 xi1 qu4 mo4 zhui1 ， chang4 wang4 bu4 ji2 xi1 tian1 yi4 ya2 。
- hua4 zai1 li4 xi1 jing3 kuang4 sui2 ， yuan4 shu1 er3 xi1 si4 shi4 kong3 shi2 。

## 注释

## 译文

## 赏析
