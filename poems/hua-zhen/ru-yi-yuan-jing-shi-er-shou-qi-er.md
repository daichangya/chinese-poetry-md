---
id: hua-zhen-ru-yi-yuan-jing-shi-er-shou-qi-er
title: 如意院井诗二首  其二
titlePinyin: ru2 yi4 yuan4 jing3 shi1 er4 shou3     qi2 er4
titleSlug: ru-yi-yuan-jing-shi-er-shou-qi-er
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 井德本来无得丧，居迁乃见井有仁。
- 深穿阔甃世不少，闻名索实多非真。
- 潢污方集已登干，骄阳未久先飞尘。
- 盈虚既与阴晴变，安用华屋床雕银。
- 崇宁元年五六月，僦居偶在寺井滨。
- 曾经畏日曝累朔，亦见霖雨倾弥旬。
- 碧痕澄澄古甃上，消长不改苍龙鳞。
- 莫嫌营置近阛阓，莫厌资取多纷纶。
- 深院无人辘轳静，焉知此井常清新。

## 拼音
- jing3 de2 ben3 lai2 wu2 de2 sang4 ， ju1 qian1 nai3 jian4 jing3 you3 ren2 。
- shen1 chuan1 kuo4 zhou4 shi4 bu4 shao3 ， wen2 ming2 suo3 shi2 duo1 fei1 zhen1 。
- huang2 wu1 fang1 ji2 yi3 deng1 gan1 ， jiao1 yang2 wei4 jiu3 xian1 fei1 chen2 。
- ying2 xu1 ji4 yu3 yin1 qing2 bian4 ， an1 yong4 hua2 wu1 chuang2 diao1 yin2 。
- chong2 ning2 yuan2 nian2 wu3 liu4 yue4 ， jiu4 ju1 ou3 zai4 si4 jing3 bin1 。
- ceng2 jing1 wei4 ri4 pu4 lei4 shuo4 ， yi4 jian4 lin2 yu3 qing1 mi2 xun2 。
- bi4 hen2 cheng2 cheng2 gu3 zhou4 shang4 ， xiao1 zhang3 bu4 gai3 cang1 long2 lin2 。
- mo4 xian2 ying2 zhi4 jin4 huan2 hui4 ， mo4 yan4 zi1 qu3 duo1 fen1 lun2 。
- shen1 yuan4 wu2 ren2 lu4 lu2 jing4 ， yan1 zhi1 ci3 jing3 chang2 qing1 xin1 。

## 注释

## 译文

## 赏析
