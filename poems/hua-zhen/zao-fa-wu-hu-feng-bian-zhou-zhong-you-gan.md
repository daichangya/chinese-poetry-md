---
id: hua-zhen-zao-fa-wu-hu-feng-bian-zhou-zhong-you-gan
title: 早发芜湖风便舟中有感
titlePinyin: zao3 fa1 wu2 hu2 feng1 bian4 zhou1 zhong1 you3 gan3
titleSlug: zao-fa-wu-hu-feng-bian-zhou-zhong-you-gan
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长波西南骛，高风激江流。
- 挂席向浦溆，凌虚驾轻舟。
- 洲渚乱挥霍，蒹葭飒飕飗。
- 重山捷飞过，叠浪纷悠悠。
- 凫鹜不及辨，频咤越飞鸥。
- 舟人击鼓吹，谑浪相赓酬。
- 调笑西来人，掩泪寒沙头。
- 人闻此语乐，我闻此言忧。
- 尔速非尔巧，彼淹岂其尤。
- 淹速偶所值，矜笑徒自偷。
- 况余涉世途，泰稀否常稠。
- 此日虽偶驶，来日恐或不。
- 驭也傥可矜，留滞还增羞。
- 天道雅无常，非分非所求。
- 但愿日日行，行路无阻修。

## 拼音
- chang2 bo1 xi1 nan2 wu4 ， gao1 feng1 ji1 jiang1 liu2 。
- gua4 xi2 xiang4 pu3 xu4 ， ling2 xu1 jia4 qing1 zhou1 。
- zhou1 zhu3 luan4 hui1 huo4 ， jian1 jia1 sa4 sou1 liu2 。
- chong2 shan1 jie2 fei1 guo4 ， die2 lang4 fen1 you1 you1 。
- fu2 wu4 bu4 ji2 bian4 ， pin2 zha4 yue4 fei1 ou1 。
- zhou1 ren2 ji1 gu3 chui1 ， xue4 lang4 xiang1 geng1 chou2 。
- tiao2 xiao4 xi1 lai2 ren2 ， yan3 lei4 han2 sha1 tou2 。
- ren2 wen2 ci3 yu3 le4 ， wo3 wen2 ci3 yan2 you1 。
- er3 su4 fei1 er3 qiao3 ， bi3 yan1 qi3 qi2 you2 。
- yan1 su4 ou3 suo3 zhi2 ， jin1 xiao4 tu2 zi4 tou1 。
- kuang4 yu2 she4 shi4 tu2 ， tai4 xi1 fou3 chang2 chou2 。
- ci3 ri4 sui1 ou3 shi3 ， lai2 ri4 kong3 huo4 bu4 。
- yu4 ye3 tang3 ke3 jin1 ， liu2 zhi4 hai2 zeng1 xiu1 。
- tian1 dao4 ya3 wu2 chang2 ， fei1 fen4 fei1 suo3 qiu2 。
- dan4 yuan4 ri4 ri4 xing2 ， xing2 lu4 wu2 zu3 xiu1 。

## 注释

## 译文

## 赏析
