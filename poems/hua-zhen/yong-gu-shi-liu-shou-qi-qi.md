---
id: hua-zhen-yong-gu-shi-liu-shou-qi-qi
title: 咏古十六首  其七
titlePinyin: yong3 gu3 shi2 liu4 shou3     qi2 qi1
titleSlug: yong-gu-shi-liu-shou-qi-qi
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黍稷无恶种，方苞藉良农。
- 淳化混无外，殊疆蔼同风。
- 海滨昔未洽，盗弄潢池中。
- 胜残无善政，矧日劳兵戎。
- 龚叟达事变，嘉言契清衷。
- 𫓧锧何所施，钩鉏日成功。
- 鸡豚被封域，桑麻翳垣墉。
- 天子念循良，召对明光宫。
- 醉客雅轻事，临歧愿追从。
- 厚意难重违，归轩相与同。
- 终藉哲人语，清风傃渊冲。
- 小人徇其末，所得竟无庸。
- 君子喻其大，道义在所攻。
- 联裾治水衡，迟暮何从容。

## 拼音
- shu3 ji4 wu2 e4 zhong3 ， fang1 bao1 jie4 liang2 nong2 。
- chun2 hua4 hun4 wu2 wai4 ， shu1 jiang1 ai3 tong2 feng1 。
- hai3 bin1 xi1 wei4 qia4 ， dao4 nong4 huang2 chi2 zhong1 。
- sheng4 can2 wu2 shan4 zheng4 ， shen3 ri4 lao2 bing1 rong2 。
- gong1 sou3 da2 shi4 bian4 ， jia1 yan2 qi4 qing1 zhong1 。
- fu1 zhi4 he2 suo3 shi1 ， gou1 chu2 ri4 cheng2 gong1 。
- ji1 tun2 bei4 feng1 yu4 ， sang1 ma2 yi4 yuan2 yong1 。
- tian1 zi3 nian4 xun2 liang2 ， zhao4 dui4 ming2 guang1 gong1 。
- zui4 ke4 ya3 qing1 shi4 ， lin2 qi2 yuan4 zhui1 cong2 。
- hou4 yi4 nan2 zhong4 wei2 ， gui1 xuan1 xiang1 yu3 tong2 。
- zhong1 jie4 zhe2 ren2 yu3 ， qing1 feng1 su4 yuan1 chong1 。
- xiao3 ren2 xun4 qi2 mo4 ， suo3 de2 jing4 wu2 yong1 。
- jun1 zi3 yu4 qi2 da4 ， dao4 yi4 zai4 suo3 gong1 。
- lian2 ju1 zhi4 shui3 heng2 ， chi2 mu4 he2 cong2 rong2 。

## 注释

## 译文

## 赏析
