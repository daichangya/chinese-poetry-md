---
id: hua-zhen-yong-gu-shi-liu-shou-qi-er
title: 咏古十六首  其二
titlePinyin: yong3 gu3 shi2 liu4 shou3     qi2 er4
titleSlug: yong-gu-shi-liu-shou-qi-er
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穆王有天下，王纲正齐肃。
- 玉帛来万邦，明堂覆重屋。
- 珠金严器皿，龙章粲华服。
- 玉戚副朱干，英茎荐清曲。
- 窈窕备嫔御，芳颜美如玉。
- 文章穷制作，采色已繁缛。
- 晚与化人游，清都暂经目。
- 梦回顾人世，怆恨情不足。
- 九重深且严，视若窘羁束。
- 腐朽视玉石，膻恶生膏沐。
- 倏起驾八骏，凌飞厉黄鹄。
- 远寻西王母，高宴昆山麓。
- 归来九庙荒，日暮歌黄竹。

## 拼音
- mu4 wang2 you3 tian1 xia4 ， wang2 gang1 zheng4 qi2 su4 。
- yu4 bo2 lai2 wan4 bang1 ， ming2 tang2 fu4 zhong4 wu1 。
- zhu1 jin1 yan2 qi4 min3 ， long2 zhang1 can4 hua2 fu2 。
- yu4 qi1 fu4 zhu1 gan1 ， ying1 jing1 jian4 qing1 qu3 。
- yao3 tiao3 bei4 pin2 yu4 ， fang1 yan2 mei3 ru2 yu4 。
- wen2 zhang1 qiong2 zhi4 zuo4 ， cai3 se4 yi3 fan2 ru4 。
- wan3 yu3 hua4 ren2 you2 ， qing1 dou1 zan4 jing1 mu4 。
- meng4 hui2 gu4 ren2 shi4 ， chuang4 hen4 qing2 bu4 zu2 。
- jiu3 chong2 shen1 qie3 yan2 ， shi4 ruo4 jiong3 ji1 shu4 。
- fu3 xiu3 shi4 yu4 shi2 ， shan1 e4 sheng1 gao1 mu4 。
- shu1 qi3 jia4 ba1 jun4 ， ling2 fei1 li4 huang2 hu2 。
- yuan3 xun2 xi1 wang2 mu3 ， gao1 yan4 kun1 shan1 lu4 。
- gui1 lai2 jiu3 miao4 huang1 ， ri4 mu4 ge1 huang2 zhu2 。

## 注释

## 译文

## 赏析
