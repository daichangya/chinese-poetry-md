---
id: hua-zhen-yong-gu-shi-liu-shou-qi-yi-wu
title: 咏古十六首  其一五
titlePinyin: yong3 gu3 shi2 liu4 shou3     qi2 yi1 wu3
titleSlug: yong-gu-shi-liu-shou-qi-yi-wu
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高柳何葱蒨，袅袅章台端。
- 眉叶荫紫极，条丝拂朱栏。
- 何以谢松竹，挠弱惭岁寒。
- 既乏贞固姿，枝叶何足观。
- 小人殉利欲，俛仰如转丸。
- 苟非社稷臣，祸患宁肯干。
- 蒲山已归觐，黎阳尚盘桓。
- 当时方寸地，明明赤如丹。
- 飙举冠凌烟，腾芳臭如兰。
- 一言失其所，功名两雕残。
- 高帝论平阳，刘氏终以安。
- 英公负文皇，武氏为世患。
- 无忌问赵相，侯嬴起长叹。
- 白首不可保，知人良独难。

## 拼音
- gao1 liu3 he2 cong1 qian4 ， niao3 niao3 zhang1 tai2 duan1 。
- mei2 ye4 yin4 zi3 ji2 ， tiao2 si1 fu2 zhu1 lan2 。
- he2 yi3 xie4 song1 zhu2 ， nao2 ruo4 can2 sui4 han2 。
- ji4 fa2 zhen1 gu4 zi1 ， zhi1 ye4 he2 zu2 guan1 。
- xiao3 ren2 xun4 li4 yu4 ， fu3 yang3 ru2 zhuan3 wan2 。
- gou3 fei1 she4 ji4 chen2 ， huo4 huan4 ning4 ken3 gan1 。
- pu2 shan1 yi3 gui1 jin4 ， li2 yang2 shang4 pan2 huan2 。
- dang1 shi2 fang1 cun4 di4 ， ming2 ming2 chi4 ru2 dan1 。
- biao1 ju3 guan1 ling2 yan1 ， teng2 fang1 chou4 ru2 lan2 。
- yi4 yan2 shi1 qi2 suo3 ， gong1 ming2 liang3 diao1 can2 。
- gao1 di4 lun4 ping2 yang2 ， liu2 shi4 zhong1 yi3 an1 。
- ying1 gong1 fu4 wen2 huang2 ， wu3 shi4 wei4 shi4 huan4 。
- wu2 ji4 wen4 zhao4 xiang1 ， hou2 ying2 qi3 chang2 tan4 。
- bai2 shou3 bu4 ke3 bao3 ， zhi1 ren2 liang2 du2 nan2 。

## 注释

## 译文

## 赏析
