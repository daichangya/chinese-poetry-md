---
id: hua-zhen-li-guang-dao-jian-guo-zeng-shi
title: 李光道见过赠诗
titlePinyin: li3 guang1 dao4 jian4 guo4 zeng4 shi1
titleSlug: li-guang-dao-jian-guo-zeng-shi
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高槐上拂青天面，枝疏不得惊禽恋。
- 槐下官曹何冷落，去马来牛色多倦。
- 春风绿杨暗虚室，秋雨苍苔锁深院。
- 三见墙头梅子花，一字不画尘侵砚。
- 宛如太古两相忘，况复飞盖追游宴。
- 有时独咏西园诗，想像清风情眷眷。
- 门前忽报华轩过，邂逅开怀如昔见。
- 目击便嗟相得晚，更仆清谈尽黄卷。
- 顾我迂疏何所取，似君秀颖迺可羡。
- 少壮应须努力时，人间岁月如流电。

## 拼音
- gao1 huai2 shang4 fu2 qing1 tian1 mian4 ， zhi1 shu1 bu4 de2 jing1 qin2 lian4 。
- huai2 xia4 guan1 cao2 he2 leng3 luo4 ， qu4 ma3 lai2 niu2 se4 duo1 juan4 。
- chun1 feng1 lü4 yang2 an4 xu1 shi4 ， qiu1 yu3 cang1 tai2 suo3 shen1 yuan4 。
- san1 jian4 qiang2 tou2 mei2 zi3 hua1 ， yi2 zi4 bu2 hua4 chen2 qin1 yan4 。
- wan3 ru2 tai4 gu3 liang3 xiang1 wang4 ， kuang4 fu4 fei1 gai4 zhui1 you2 yan4 。
- you3 shi2 du2 yong3 xi1 yuan2 shi1 ， xiang3 xiang4 qing1 feng1 qing2 juan4 juan4 。
- men2 qian2 hu1 bao4 hua2 xuan1 guo4 ， xie4 hou4 kai1 huai2 ru2 xi1 jian4 。
- mu4 ji1 bian4 jie1 xiang1 de2 wan3 ， geng4 pu2 qing1 tan2 jin4 huang2 juan4 。
- gu4 wo3 yu1 shu1 he2 suo3 qu3 ， si4 jun1 xiu4 ying3 nai3 ke3 xian4 。
- shao4 zhuang4 ying4 xu1 nu3 li4 shi2 ， ren2 jian1 sui4 yue4 ru2 liu2 dian4 。

## 注释

## 译文

## 赏析
