---
id: hua-zhen-shui-bi
title: 水壁
titlePinyin: shui3 bi4
titleSlug: shui-bi
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画手闻曹霸，伊人岂裔孙。
- 穷神邈江海，遗迹在墙垣。
- 发地惊涛起，扶椽叠浪翻。
- 来非自胥怒，去不为鲸吞。
- 咫尺重渊险，寻常万里奔。
- 气疑烝宇宙，势欲浸乾坤。
- 但见挥长笔，谁能测巨源。
- 汪洋须骇瞩，漥突几惊扪。
- 湛湛将澄处，悠悠叠细痕。
- 轻飔掠伊洛，阔岸漫湘沅。
- 怒势功尤壮，飞澜地欲掀。
- 沧溟拥神岛，穷发运游鹍。
- 槃礴应无顾，安排自有门。
- 夙成参造化，无用契胚浑。
- 岁久人虽远，尘侵墨未昏。
- 依稀逢海若，仿佛吊湘魂。
- 倦客萦多累，乘桴特未援。
- 时来观浩荡，聊用涤尘烦。
- 莫使蜗涎蠹，常令墨妙存。
- 不劳浮渤澥，已似陟昆仑。

## 拼音
- hua4 shou3 wen2 cao2 ba4 ， yi1 ren2 qi3 yi4 sun1 。
- qiong2 shen2 miao3 jiang1 hai3 ， yi2 ji4 zai4 qiang2 yuan2 。
- fa1 di4 jing1 tao1 qi3 ， fu2 chuan2 die2 lang4 fan1 。
- lai2 fei1 zi4 xu1 nu4 ， qu4 bu2 wei4 jing1 tun1 。
- zhi3 chi3 zhong4 yuan1 xian3 ， xun2 chang2 wan4 li3 ben1 。
- qi4 yi2 zheng1 yu3 zhou4 ， shi4 yu4 jin4 qian2 kun1 。
- dan4 jian4 hui1 chang2 bi3 ， shui2 neng2 ce4 ju4 yuan2 。
- wang1 yang2 xu1 hai4 zhu3 ， wa1 tu1 ji3 jing1 men2 。
- zhan4 zhan4 jiang1 cheng2 chu4 ， you1 you1 die2 xi4 hen2 。
- qing1 si1 lüe4 yi1 luo4 ， kuo4 an4 man4 xiang1 yuan2 。
- nu4 shi4 gong1 you2 zhuang4 ， fei1 lan2 di4 yu4 xian1 。
- cang1 ming2 yong1 shen2 dao3 ， qiong2 fa1 yun4 you2 kun1 。
- pan2 bo2 ying4 wu2 gu4 ， an1 pai2 zi4 you3 men2 。
- su4 cheng2 can1 zao4 hua4 ， wu2 yong4 qi4 pei1 hun2 。
- sui4 jiu3 ren2 sui1 yuan3 ， chen2 qin1 mo4 wei4 hun1 。
- yi1 xi1 feng2 hai3 ruo4 ， fang3 fu2 diao4 xiang1 hun2 。
- juan4 ke4 ying2 duo1 lei4 ， cheng2 fu2 te4 wei4 yuan2 。
- shi2 lai2 guan1 hao4 dang4 ， liao2 yong4 di2 chen2 fan2 。
- mo4 shi3 wo1 xian2 du4 ， chang2 ling4 mo4 miao4 cun2 。
- bu4 lao2 fu2 bo2 xie4 ， yi3 si4 zhi4 kun1 lun2 。

## 注释

## 译文

## 赏析
