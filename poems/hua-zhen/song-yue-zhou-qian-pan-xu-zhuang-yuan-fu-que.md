---
id: hua-zhen-song-yue-zhou-qian-pan-xu-zhuang-yuan-fu-que
title: 送越州佥判徐状元赴阙
titlePinyin: song4 yue4 zhou1 qian1 pan4 xu2 zhuang4 yuan2 fu4 que1
titleSlug: song-yue-zhou-qian-pan-xu-zhuang-yuan-fu-que
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彼美司刑士，言辞越幕宾。
- 斑衣登彩舫，罗袖拥雕轮。
- 重过千年会，轻捐万壑春。
- 拂樯风习习，泛楫水鳞鳞。
- 仰念当朝律，高还治古淳。
- 嘉猷皆建置，弊法不因循。
- 食餠无容画，观龙必贵真。
- 进贤非积累，怀宝免湮沦。
- 徒步升黄阁，元台出渭滨。
- 昔年书旧史，今日在严宸。
- 志士休歌凤，鸿儒罢泣麟。
- 不愁长待价，祇恐未能仁。
- 盛世当千士，明公第一人。
- 词场无大敌，桂苑绝前尘。
- 雅誉多材艺，雄居要路津。
- 规为真大器，荐擢易常伦。
- 绀发年方壮，清光日向亲。
- 横飞朝鼎鼐，跬步职丝纶。
- 学问功无愧，经纶志必伸。
- 善将兼海内，泽可下天民。
- 既得风云便，应为柱石臣。
- 已知材似杞，惟贵寿如椿。
- 猥似卑凡质，同居晏粲辰。
- 问年虽鲁卫，语士迺齐秦。
- 敢谓苗堪揠，惟知竹有筠。
- 毛公方喜檄，原宪不忧贫。
- 春至宁栽柳，秋来未忆莼。
- 况逢春眼见，何虑白头新。
- 戮力尊贤轨，虚怀慕德邻。
- 愿言登左右，无或弃轮囷。

## 拼音
- bi3 mei3 si1 xing2 shi4 ， yan2 ci2 yue4 mu4 bin1 。
- ban1 yi1 deng1 cai3 fang3 ， luo2 xiu4 yong1 diao1 lun2 。
- zhong4 guo4 qian1 nian2 hui4 ， qing1 juan1 wan4 he4 chun1 。
- fu2 qiang2 feng1 xi2 xi2 ， fan4 ji2 shui3 lin2 lin2 。
- yang3 nian4 dang1 chao2 lü4 ， gao1 hai2 zhi4 gu3 chun2 。
- jia1 you2 jie1 jian4 zhi4 ， bi4 fa3 bu4 yin1 xun2 。
- shi2 bing3 wu2 rong2 hua4 ， guan1 long2 bi4 gui4 zhen1 。
- jin4 xian2 fei1 ji1 lei3 ， huai2 bao3 mian3 yan1 lun2 。
- tu2 bu4 sheng1 huang2 ge2 ， yuan2 tai2 chu1 wei4 bin1 。
- xi1 nian2 shu1 jiu4 shi3 ， jin1 ri4 zai4 yan2 chen2 。
- zhi4 shi4 xiu1 ge1 feng4 ， hong2 ru2 ba4 qi4 lin2 。
- bu4 chou2 chang2 dai4 jia4 ， qi2 kong3 wei4 neng2 ren2 。
- sheng4 shi4 dang1 qian1 shi4 ， ming2 gong1 di4 yi1 ren2 。
- ci2 chang3 wu2 da4 di2 ， gui4 yuan4 jue2 qian2 chen2 。
- ya3 yu4 duo1 cai2 yi4 ， xiong2 ju1 yao4 lu4 jin1 。
- gui1 wei4 zhen1 da4 qi4 ， jian4 zhuo2 yi4 chang2 lun2 。
- gan4 fa1 nian2 fang1 zhuang4 ， qing1 guang1 ri4 xiang4 qin1 。
- heng2 fei1 chao2 ding3 nai4 ， kui3 bu4 zhi2 si1 lun2 。
- xue2 wen4 gong1 wu2 kui4 ， jing1 lun2 zhi4 bi4 shen1 。
- shan4 jiang1 jian1 hai3 nei4 ， ze2 ke3 xia4 tian1 min2 。
- ji4 de2 feng1 yun2 bian4 ， ying4 wei4 zhu4 shi2 chen2 。
- yi3 zhi1 cai2 si4 qi3 ， wei2 gui4 shou4 ru2 chun1 。
- wei3 si4 bei1 fan2 zhi4 ， tong2 ju1 yan4 can4 chen2 。
- wen4 nian2 sui1 lu3 wei4 ， yu3 shi4 nai3 qi2 qin2 。
- gan3 wei4 miao2 kan1 ya4 ， wei2 zhi1 zhu2 you3 yun2 。
- mao2 gong1 fang1 xi3 xi2 ， yuan2 xian4 bu4 you1 pin2 。
- chun1 zhi4 ning2 zai1 liu3 ， qiu1 lai2 wei4 yi4 chun2 。
- kuang4 feng2 chun1 yan3 jian4 ， he2 lü4 bai2 tou2 xin1 。
- lu4 li4 zun1 xian2 gui3 ， xu1 huai2 mu4 de2 lin2 。
- yuan4 yan2 deng1 zuo3 you4 ， wu2 huo4 qi4 lun2 qun1 。

## 注释

## 译文

## 赏析
