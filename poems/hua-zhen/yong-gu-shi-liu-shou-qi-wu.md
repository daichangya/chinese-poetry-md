---
id: hua-zhen-yong-gu-shi-liu-shou-qi-wu
title: 咏古十六首  其五
titlePinyin: yong3 gu3 shi2 liu4 shou3     qi2 wu3
titleSlug: yong-gu-shi-liu-shou-qi-wu
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔在战国时，吴生固多奇。
- 弱鲁偶以将，彊齐不能支。
- 聿来守西河，纵横各有施。
- 黔首乐无贰，财用日以滋。
- 士卒思致命，官事咸允厘。
- 韩赵既来宾，秦人怯东窥。
- 魏郊昔多垒，中外安且熙。
- 当时计其功，谁复相等夷。
- 盛德乃不器，中智各有宜。
- 由来秉国钧，不类提军绥。
- 论列谩纷错，至当难重违。
- 桓桓盖世气，低徊下卑辞。

## 拼音
- xi1 zai4 zhan4 guo2 shi2 ， wu2 sheng1 gu4 duo1 qi2 。
- ruo4 lu3 ou3 yi3 jiang1 ， qiang2 qi2 bu4 neng2 zhi1 。
- yu4 lai2 shou3 xi1 he2 ， zong4 heng2 ge4 you3 shi1 。
- qian2 shou3 le4 wu2 er4 ， cai2 yong4 ri4 yi3 zi1 。
- shi4 zu2 si1 zhi4 ming4 ， guan1 shi4 xian2 yun3 li2 。
- han2 zhao4 ji4 lai2 bin1 ， qin2 ren2 qie4 dong1 kui1 。
- wei4 jiao1 xi1 duo1 lei3 ， zhong1 wai4 an1 qie3 xi1 。
- dang1 shi2 ji4 qi2 gong1 ， shui2 fu4 xiang1 deng3 yi2 。
- sheng4 de2 nai3 bu2 qi4 ， zhong1 zhi4 ge4 you3 yi2 。
- you2 lai2 bing3 guo2 jun1 ， bu2 lei4 ti2 jun1 sui2 。
- lun4 lie4 man4 fen1 cuo4 ， zhi4 dang1 nan2 zhong4 wei2 。
- huan2 huan2 gai4 shi4 qi4 ， di1 huai2 xia4 bei1 ci2 。

## 注释

## 译文

## 赏析
