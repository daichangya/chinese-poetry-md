---
id: hua-zhen-cong-yu-shan
title: 丛玉山
titlePinyin: cong2 yu4 shan1
titleSlug: cong-yu-shan
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石城深沈有神椟，苍璧青圭森矗矗。
- 榛芜未薙见圆石，沆瀣初披得丛玉。
- 寒流喷薄洗烦虑，翠光敛舒莹人目。
- 两岩神化琐烟霞，一迳天成徧厓谷。
- 朝阳杲杲亘东岭，夕阳亭亭载西陆。
- 拄天峻极天为低，交云拔起云常簇。
- 风箕雨毕列华藻，木客云娥俨仪服。
- 应真示相契空门，洪厓脱身度尘躅。
- 露天池寒星斗簇，合岩石暖莓苔绿。
- 石台登眺多舂容，金柜缄封富奇蓄。
- 幽窦悬泉岁清浅，碧岚如云日纷鬰。
- 莲花风度夏香深，芙蓉露裛秋华肃。
- 灵龟戏游物自寿，师子雄腾谁与逐。
- 金鱼熻吓待时雨，石鼇赑屭依苍麓。
- 满川云起老龙吟，虚谷风清雕虎伏。
- 主人天与经纶器，才名早在神仙箓。
- 清时北阙方我须，雅兴东山难自速。
- 修途未许顿长辔，胜地何妨揭华屋。
- 双岩挹秀左右逢，快览凭高心眼足。
- 夜邀秋月得丹桂，晓迓冬曦看若木。
- 飞梁续径压苍矶，投隙团茅缭修竹。
- 云轩芝盖俯可揖，水色天光浓溢掬。
- 绿野篇章惜未多，辋川图画今能续。
- 披图已觉思超越，过眼应忘身跼束。
- 华编今日许联诗，芳径何年容秉烛。
- 因嗟轻别五云隠，长思起效三闾卜。
- 分知方外学屠龙，不及人间谋刻鹄。
- 鲁国也欣三釜粟，梁园倦游还忆蜀。
- 葛洪平昔志丹鼎，子房雅意捐嘉谷。
- 愿登天路青云梯，长听仙翁紫芝曲。

## 拼音
- shi2 cheng2 shen1 shen3 you3 shen2 du2 ， cang1 bi4 qing1 gui1 sen1 chu4 chu4 。
- zhen1 wu2 wei4 ti4 jian4 yuan2 shi2 ， hang4 xie4 chu1 pi1 de2 cong2 yu4 。
- han2 liu2 pen1 bao2 xi3 fan2 lü4 ， cui4 guang1 lian3 shu1 ying2 ren2 mu4 。
- liang3 yan2 shen2 hua4 suo3 yan1 xia2 ， yi2 jing4 tian1 cheng2 bian4 ya2 gu3 。
- chao2 yang2 gao3 gao3 gen4 dong1 ling3 ， xi1 yang2 ting2 ting2 zai3 xi1 lu4 。
- zhu3 tian1 jun4 ji2 tian1 wei4 di1 ， jiao1 yun2 ba2 qi3 yun2 chang2 cu4 。
- feng1 ji1 yu3 bi4 lie4 hua2 zao3 ， mu4 ke4 yun2 e2 yan3 yi2 fu2 。
- ying4 zhen1 shi4 xiang1 qi4 kong1 men2 ， hong2 ya2 tuo1 shen1 du4 chen2 zhu2 。
- lu4 tian1 chi2 han2 xing1 dou4 cu4 ， he2 yan2 shi2 nuan3 mei2 tai2 lü4 。
- shi2 tai2 deng1 tiao4 duo1 chong1 rong2 ， jin1 gui4 jian1 feng1 fu4 qi2 xu4 。
- you1 dou4 xuan2 quan2 sui4 qing1 qian3 ， bi4 lan2 ru2 yun2 ri4 fen1 yu4 。
- lian2 hua1 feng1 du4 xia4 xiang1 shen1 ， fu2 rong2 lu4 yi4 qiu1 hua2 su4 。
- ling2 gui1 xi4 you2 wu4 zi4 shou4 ， shi1 zi3 xiong2 teng2 shui2 yu3 zhu2 。
- jin1 yu2 xi1 xia4 dai4 shi2 yu3 ， shi2 ao2 bi4 xi4 yi1 cang1 lu4 。
- man3 chuan1 yun2 qi3 lao3 long2 yin2 ， xu1 gu3 feng1 qing1 diao1 hu3 fu2 。
- zhu3 ren2 tian1 yu3 jing1 lun2 qi4 ， cai2 ming2 zao3 zai4 shen2 xian1 lu4 。
- qing1 shi2 bei3 que1 fang1 wo3 xu1 ， ya3 xing4 dong1 shan1 nan2 zi4 su4 。
- xiu1 tu2 wei4 xu3 dun4 chang2 pei4 ， sheng4 di4 he2 fang2 jie1 hua2 wu1 。
- shuang1 yan2 yi4 xiu4 zuo3 you4 feng2 ， kuai4 lan3 ping2 gao1 xin1 yan3 zu2 。
- ye4 yao1 qiu1 yue4 de2 dan1 gui4 ， xiao3 ya4 dong1 xi1 kan4 ruo4 mu4 。
- fei1 liang2 xu4 jing4 ya1 cang1 ji1 ， tou2 xi4 tuan2 mao2 liao2 xiu1 zhu2 。
- yun2 xuan1 zhi1 gai4 fu3 ke3 yi1 ， shui3 se4 tian1 guang1 nong2 yi4 ju1 。
- lü4 ye3 pian1 zhang1 xi1 wei4 duo1 ， wang3 chuan1 tu2 hua4 jin1 neng2 xu4 。
- pi1 tu2 yi3 jue2 si1 chao1 yue4 ， guo4 yan3 ying4 wang4 shen1 ju2 shu4 。
- hua2 bian1 jin1 ri4 xu3 lian2 shi1 ， fang1 jing4 he2 nian2 rong2 bing3 zhu2 。
- yin1 jie1 qing1 bie2 wu3 yun2 yin3 ， chang2 si1 qi3 xiao4 san1 lü2 bu3 。
- fen1 zhi1 fang1 wai4 xue2 tu2 long2 ， bu4 ji2 ren2 jian1 mou2 ke4 hu2 。
- lu3 guo2 ye3 xin1 san1 fu3 su4 ， liang2 yuan2 juan4 you2 hai2 yi4 shu3 。
- ge3 hong2 ping2 xi1 zhi4 dan1 ding3 ， zi3 fang2 ya3 yi4 juan1 jia1 gu3 。
- yuan4 deng1 tian1 lu4 qing1 yun2 ti1 ， chang2 ting1 xian1 weng1 zi3 zhi1 qu3 。

## 注释

## 译文

## 赏析
