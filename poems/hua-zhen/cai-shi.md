---
id: hua-zhen-cai-shi
title: 采石
titlePinyin: cai3 shi2
titleSlug: cai-shi
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜暗枭狐响，天明蛟蜃伏。
- 君子贵知几，乘时介多福。
- 中原昔不竞，淮海波涛蹙。
- 高视孙仲谋，雄心冀前躅。
- 大明将升腾，氛祲先驱逐。
- 周师东南指，淮澨归亭毒。
- 遗烬倚江流，荧荧怯风烛。
- 真人方远略，坠绪劳君续。
- 后至祇取羞，先迷庶能复。
- 时雨动民望，远猷走辰告。
- 密算结浮梁，长驱践平陆。
- 敌气沮飞渡，军势乘破竹。
- 鳞羽不及张，巢窟骇倾覆。
- 百年厓石棱，镌刻犹在目。
- 风涛杳不作，水落秋山足。
- 留与钓鱼舟，穿维宛相属。
- 由来一带水，未胜长城曲。
- 道梗叛或易，时清去还速。
- 何必凿秦淮，佳气自消缩。

## 拼音
- ye4 an4 xiao1 hu2 xiang3 ， tian1 ming2 jiao1 shen4 fu2 。
- jun1 zi3 gui4 zhi1 ji3 ， cheng2 shi2 jie4 duo1 fu2 。
- zhong1 yuan2 xi1 bu2 jing4 ， huai2 hai3 bo1 tao1 cu4 。
- gao1 shi4 sun1 zhong4 mou2 ， xiong2 xin1 ji4 qian2 zhu2 。
- da4 ming2 jiang1 sheng1 teng2 ， fen1 jin4 xian1 qu1 zhu2 。
- zhou1 shi1 dong1 nan2 zhi3 ， huai2 shi4 gui1 ting2 du2 。
- yi2 jin4 yi3 jiang1 liu2 ， ying2 ying2 qie4 feng1 zhu2 。
- zhen1 ren2 fang1 yuan3 lüe4 ， zhui4 xu4 lao2 jun1 xu4 。
- hou4 zhi4 qi2 qu3 xiu1 ， xian1 mi2 shu4 neng2 fu4 。
- shi2 yu3 dong4 min2 wang4 ， yuan3 you2 zou3 chen2 gao4 。
- mi4 suan4 jie2 fu2 liang2 ， chang2 qu1 jian4 ping2 lu4 。
- di2 qi4 ju3 fei1 du4 ， jun1 shi4 cheng2 po4 zhu2 。
- lin2 yu3 bu4 ji2 zhang1 ， chao2 ku1 hai4 qing1 fu4 。
- bai3 nian2 ya2 shi2 leng2 ， juan1 ke4 you2 zai4 mu4 。
- feng1 tao1 yao3 bu2 zuo4 ， shui3 luo4 qiu1 shan1 zu2 。
- liu2 yu3 diao4 yu2 zhou1 ， chuan1 wei2 wan3 xiang1 shu3 。
- you2 lai2 yi2 dai4 shui3 ， wei4 sheng4 chang2 cheng2 qu3 。
- dao4 geng3 pan4 huo4 yi4 ， shi2 qing1 qu4 hai2 su4 。
- he2 bi4 zao2 qin2 huai2 ， jia1 qi4 zi4 xiao1 suo1 。

## 注释

## 译文

## 赏析
