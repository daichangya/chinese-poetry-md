---
id: hua-zhen-ji-jiao-gong-ze
title: 寄焦公泽
titlePinyin: ji4 jiao1 gong1 ze2
titleSlug: ji-jiao-gong-ze
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 身世旋蓬转，年华激矢忙。
- 漂流轻楚越，契阔易参商。
- 窃预三千日，行几二十霜。
- 金声留逸响，玉润有余光。
- 仕路虽叨践，心蹊未敢荒。
- 轩昂遗俗物，感激企前芳。
- 燕雀惊鸿鹄，鸱鸢吓凤凰。
- 倾都无孟子，通国毁匡章。
- 曾席虽云远，韩门未见忘。
- 铄金频减价，投杼几循墙。
- 素履微难任，流言众觉强。
- 箴言曾展转，攻鼓或相将。
- 睠想周宾裔，来居禹计乡。
- 一门如旅燕，三世寄飞梁。
- 何地逢遗秉，谁垣有树桑。
- 釜鱼时肖范，储石每矜扬。
- 儒术资斑见，乡评假寸长。
- 芹藜经伏腊，苹藻备烝尝。
- 纻絮亏冬褐，丹铅薄晓妆。
- 晚蝉无重翼，瀌雪有骄阳。
- 唐彀虚曾入，齐飞宛未翔。
- 十年劳俛仰，三釜足凄凉。
- 怀刺终思重，车尘旧耻望。
- 有惭猗顿富，徒效老莱装。
- 曲表求端影，奔车倚怒螳。
- 力微甘黾勉，道拙分摧藏。
- 好恶乡人僻，风波世路常。
- 棘薪今合重，瓜蔓昔还伤。
- 颊舌知无补，丝桐或可量。
- 未教轻割席，庶复许升堂。

## 拼音
- shen1 shi4 xuan2 peng2 zhuan3 ， nian2 hua2 ji1 shi3 mang2 。
- piao1 liu2 qing1 chu3 yue4 ， qi4 kuo4 yi4 can1 shang1 。
- qie4 yu4 san1 qian1 ri4 ， xing2 ji3 er4 shi2 shuang1 。
- jin1 sheng1 liu2 yi4 xiang3 ， yu4 run4 you3 yu2 guang1 。
- shi4 lu4 sui1 dao1 jian4 ， xin1 qi1 wei4 gan3 huang1 。
- xuan1 ang2 yi2 su2 wu4 ， gan3 ji1 qi3 qian2 fang1 。
- yan4 que4 jing1 hong2 hu2 ， chi1 yuan1 xia4 feng4 huang2 。
- qing1 dou1 wu2 meng4 zi3 ， tong1 guo2 hui3 kuang1 zhang1 。
- ceng2 xi2 sui1 yun2 yuan3 ， han2 men2 wei4 jian4 wang4 。
- shuo4 jin1 pin2 jian3 jia4 ， tou2 zhu4 ji3 xun2 qiang2 。
- su4 lü3 wei1 nan2 ren4 ， liu2 yan2 zhong4 jue2 qiang2 。
- zhen1 yan2 ceng2 zhan3 zhuan3 ， gong1 gu3 huo4 xiang1 jiang1 。
- juan4 xiang3 zhou1 bin1 yi4 ， lai2 ju1 yu3 ji4 xiang1 。
- yi4 men2 ru2 lü3 yan4 ， san1 shi4 ji4 fei1 liang2 。
- he2 di4 feng2 yi2 bing3 ， shui2 yuan2 you3 shu4 sang1 。
- fu3 yu2 shi2 xiao4 fan4 ， chu3 shi2 mei3 jin1 yang2 。
- ru2 shu4 zi1 ban1 jian4 ， xiang1 ping2 jia3 cun4 chang2 。
- qin2 li2 jing1 fu2 la4 ， ping2 zao3 bei4 zheng1 chang2 。
- zhu4 xu4 kui1 dong1 he4 ， dan1 qian1 bao2 xiao3 zhuang1 。
- wan3 chan2 wu2 zhong4 yi4 ， biao1 xue3 you3 jiao1 yang2 。
- tang2 gou4 xu1 ceng2 ru4 ， qi2 fei1 wan3 wei4 xiang2 。
- shi2 nian2 lao2 fu3 yang3 ， san1 fu3 zu2 qi1 liang2 。
- huai2 ci4 zhong1 si1 zhong4 ， che1 chen2 jiu4 chi3 wang4 。
- you3 can2 yi1 dun4 fu4 ， tu2 xiao4 lao3 lai2 zhuang1 。
- qu3 biao3 qiu2 duan1 ying3 ， ben1 che1 yi3 nu4 tang2 。
- li4 wei1 gan1 mian3 mian3 ， dao4 zhuo1 fen1 cui1 cang2 。
- hao4 wu4 xiang1 ren2 pi4 ， feng1 bo1 shi4 lu4 chang2 。
- ji2 xin1 jin1 he2 zhong4 ， gua1 wan4 xi1 hai2 shang1 。
- jia2 she2 zhi1 wu2 bu3 ， si1 tong2 huo4 ke3 liang2 。
- wei4 jiao4 qing1 ge1 xi2 ， shu4 fu4 xu3 sheng1 tang2 。

## 注释

## 译文

## 赏析
