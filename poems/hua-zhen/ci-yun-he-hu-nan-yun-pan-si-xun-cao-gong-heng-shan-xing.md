---
id: hua-zhen-ci-yun-he-hu-nan-yun-pan-si-xun-cao-gong-heng-shan-xing
title: 次韵和湖南运判司勋曹公衡山行
titlePinyin: ci4 yun4 he2 hu2 nan2 yun4 pan4 si1 xun1 cao2 gong1 heng2 shan1 xing2
titleSlug: ci-yun-he-hu-nan-yun-pan-si-xun-cao-gong-heng-shan-xing
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大山隠隠横如衡，北与常岳当天经。
- 发奇吐怪无时停，旦暮生气凝紫青。
- 隆隆翠光照南溟，是为朱陵赤帝庭。
- 奇峰八九罗明星，真仙宴集通层城。
- 飞楼叠阁到绝顶，环回照映真云屏。
- 流泉夜逐银河倾，危石上与搘机撑。
- 轻舆飞盖不知峻，来往常见林梢盈。
- 炳灵弥世动宸扆，仪物严奉侔朝廷。
- 天章国宝萃神异，金华墨彩光峥嵘。
- 提封奄有神仙宅，星轺部按经云扃。
- 传经俯可拾青紫，摛华早合登蓬瀛。
- 肯跨苏耽岭头鹤，轻逐浮丘吹玉笙。
- 暂将胜具拟玄度，行与大帝调六英。
- 汉庭已当思汲黯，紫坦归次光晶荧。
- 寻源况曾到鸡足，根尘洗尽丹台灵。
- 宰官应世通有诚，飞云何意超鸿冥。
- 玄珠不独罔象得，白雪一点洪𬬻生。
- 诗豪墨妙天许并，云崖苏壁增新铭。
- 紫虚羽盖飘竛竮，湘源宝瑟鸣兰汀。
- 蛾眉旋顾若自失，霜威一肃春华零。
- 琴高睥睨不敢请，遗鲤失步奔长鲸。
- 平反犴狱成虚囹，奸豪敛衽无辜宁。
- 随车霭霭留余馨，千里卷尽重云暝。
- 威形不习西门豹，襟风远析湘人酲。
- 自怜匏系致身误，迟日坐费三春晴。
- 况无氛翳动精祲，照乘惟有仙花明。
- 日边应许留姓名，云车未间相逢迎。
- 花源深处寻遗氓，枕泉潄石穷幽清。
- 拂掠朱鸾毛羽轻，朗听日毂声鍧鍧。
- 谁知信舍远千里，胸中浩气高难平。
- 翰林一想天姥起，当年飞梦三更成。
- 便欲登临云顶寺，俯看练带潇湘横。
- 惊闻佳句得交珮，传写宝秘胜韦籝。
- 清新自是文章伯，飞誉高华由妙龄。
- 美如时雨恣飞洒，有声著物皆欣听。
- 河流万里势不息，曲折细可为章程。
- 大匠斤斧何经营，良贾厚藏非力耕。
- 锋铓铦利新发硎，文彩繁缛森华缨。
- 洗心吟玩曾未再，已觉两腋生羽翎。
- 千岩万壑句中尽，此身如在衡山行。

## 拼音
- da4 shan1 yin3 yin3 heng2 ru2 heng2 ， bei3 yu3 chang2 yue4 dang1 tian1 jing1 。
- fa1 qi2 tu3 guai4 wu2 shi2 ting2 ， dan4 mu4 sheng1 qi4 ning2 zi3 qing1 。
- long2 long2 cui4 guang1 zhao4 nan2 ming2 ， shi4 wei4 zhu1 ling2 chi4 di4 ting2 。
- qi2 feng1 ba1 jiu3 luo2 ming2 xing1 ， zhen1 xian1 yan4 ji2 tong1 ceng2 cheng2 。
- fei1 lou2 die2 ge2 dao4 jue2 ding3 ， huan2 hui2 zhao4 ying4 zhen1 yun2 ping2 。
- liu2 quan2 ye4 zhu2 yin2 he2 qing1 ， wei1 shi2 shang4 yu3 zhi1 ji1 cheng1 。
- qing1 yu2 fei1 gai4 bu4 zhi1 jun4 ， lai2 wang3 chang2 jian4 lin2 shao1 ying2 。
- bing3 ling2 mi2 shi4 dong4 chen2 yi3 ， yi2 wu4 yan2 feng4 mou2 chao2 ting2 。
- tian1 zhang1 guo2 bao3 cui4 shen2 yi4 ， jin1 hua2 mo4 cai3 guang1 zheng1 rong2 。
- ti2 feng1 yan3 you3 shen2 xian1 zhai2 ， xing1 yao2 bu4 an4 jing1 yun2 jiong1 。
- chuan2 jing1 fu3 ke3 shi2 qing1 zi3 ， chi1 hua2 zao3 he2 deng1 peng2 ying2 。
- ken3 kua4 su1 dan1 ling3 tou2 he4 ， qing1 zhu2 fu2 qiu1 chui1 yu4 sheng1 。
- zan4 jiang1 sheng4 ju4 ni3 xuan2 du4 ， xing2 yu3 da4 di4 tiao2 liu4 ying1 。
- han4 ting2 yi3 dang1 si1 ji2 an4 ， zi3 tan3 gui1 ci4 guang1 jing1 ying2 。
- xun2 yuan2 kuang4 ceng2 dao4 ji1 zu2 ， gen1 chen2 xi3 jin4 dan1 tai2 ling2 。
- zai3 guan1 ying4 shi4 tong1 you3 cheng2 ， fei1 yun2 he2 yi4 chao1 hong2 ming2 。
- xuan2 zhu1 bu4 du2 wang3 xiang4 de2 ， bai2 xue3 yi4 dian3 hong2 lu2 sheng1 。
- shi1 hao2 mo4 miao4 tian1 xu3 bing4 ， yun2 ya2 su1 bi4 zeng1 xin1 ming2 。
- zi3 xu1 yu3 gai4 piao1 ling2 ping2 ， xiang1 yuan2 bao3 se4 ming2 lan2 ting1 。
- e2 mei2 xuan2 gu4 ruo4 zi4 shi1 ， shuang1 wei1 yi2 su4 chun1 hua2 ling2 。
- qin2 gao1 pi4 ni4 bu4 gan3 qing3 ， yi2 li3 shi1 bu4 ben1 chang2 jing1 。
- ping2 fan3 an4 yu4 cheng2 xu1 ling2 ， jian1 hao2 lian3 ren4 wu2 gu1 ning2 。
- sui2 che1 ai3 ai3 liu2 yu2 xin1 ， qian1 li3 juan4 jin4 zhong4 yun2 ming2 。
- wei1 xing2 bu4 xi2 xi1 men2 bao4 ， jin1 feng1 yuan3 xi1 xiang1 ren2 cheng2 。
- zi4 lian2 pao2 xi4 zhi4 shen1 wu4 ， chi2 ri4 zuo4 fei4 san1 chun1 qing2 。
- kuang4 wu2 fen1 yi4 dong4 jing1 jin4 ， zhao4 cheng2 wei2 you3 xian1 hua1 ming2 。
- ri4 bian1 ying1 xu3 liu2 xing4 ming2 ， yun2 che1 wei4 jian1 xiang1 feng2 ying2 。
- hua1 yuan2 shen1 chu4 xun2 yi2 mang2 ， zhen3 quan2 shu4 shi2 qiong2 you1 qing1 。
- fu2 lüe4 zhu1 luan2 mao2 yu3 qing1 ， lang3 ting1 ri4 gu1 sheng1 hong1 hong1 。
- shui2 zhi1 xin4 she4 yuan3 qian1 li3 ， xiong1 zhong1 hao4 qi4 gao1 nan2 ping2 。
- han4 lin2 yi4 xiang3 tian1 lao3 qi3 ， dang1 nian2 fei1 meng4 san1 geng1 cheng2 。
- bian4 yu4 deng1 lin2 yun2 ding3 si4 ， fu3 kan4 lian4 dai4 xiao1 xiang1 heng2 。
- jing1 wen2 jia1 ju4 de2 jiao1 pei4 ， chuan2 xie3 bao3 mi4 sheng4 wei2 ying2 。
- qing1 xin1 zi4 shi4 wen2 zhang1 bo2 ， fei1 yu4 gao1 hua2 you2 miao4 ling2 。
- mei3 ru2 shi2 yu3 zi4 fei1 sa3 ， you3 sheng1 zhu4 wu4 jie1 xin1 ting1 。
- he2 liu2 wan4 li3 shi4 bu4 xi1 ， qu1 zhe2 xi4 ke3 wei4 zhang1 cheng2 。
- da4 jiang4 jin1 fu3 he2 jing1 ying2 ， liang2 jia3 hou4 cang2 fei1 li4 geng1 。
- feng1 mang2 xian1 li4 xin1 fa1 xing2 ， wen2 cai3 fan2 ru4 sen1 hua2 ying1 。
- xi3 xin1 yin2 wan2 ceng2 wei4 zai4 ， yi3 jue2 liang3 ye4 sheng1 yu3 ling2 。
- qian1 yan2 wan4 he4 ju4 zhong1 jin4 ， ci3 shen1 ru2 zai4 heng2 shan1 xing2 。

## 注释

## 译文

## 赏析
