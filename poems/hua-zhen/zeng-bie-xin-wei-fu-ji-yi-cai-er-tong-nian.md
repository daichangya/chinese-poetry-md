---
id: hua-zhen-zeng-bie-xin-wei-fu-ji-yi-cai-er-tong-nian
title: 赠别新渭府机宜蔡二同年
titlePinyin: zeng4 bie2 xin1 wei4 fu3 ji1 yi2 cai4 er4 tong2 nian2
titleSlug: zeng-bie-xin-wei-fu-ji-yi-cai-er-tong-nian
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贾生流落处，寒日照山郭。
- 江湖行欲尽，客意正寂寞。
- 毂击逢蔡侯，旧交宛不若。
- 立谈露底里，贞意销垠堮。
- 握手笑登舟，杯盘已纷错。
- 初言叙交契，次问何漂泊。
- 苦道行路长，舂陵亦墝埆。
- 仲冬才薄寒，秋水虽已落。
- 湘山尚重叠，湘水亦浩漠。
- 水深莫暮止，路远宜晨作。
- 委曲话津途，纤悉指栖托。
- 前修共科名，分义曾不薄。
- 此道久沦替，后生多落寞。
- 颂君古人风，不为一杯酌。
- 我舟尚南迈，君马方西跃。
- 各指天一涯，何以慰离索。
- 平凉古名镇，扼控开戎幕。
- 绿发照青衫，从容预经略。
- 从军古所贵，清世尤多乐。
- 已见六翮修，行看上辽廓。

## 拼音
- jia3 sheng1 liu2 luo4 chu4 ， han2 ri4 zhao4 shan1 guo1 。
- jiang1 hu2 xing2 yu4 jin4 ， ke4 yi4 zheng4 ji4 mo4 。
- gu1 ji1 feng2 cai4 hou2 ， jiu4 jiao1 wan3 bu2 ruo4 。
- li4 tan2 lu4 di3 li3 ， zhen1 yi4 xiao1 yin2 e4 。
- wo4 shou3 xiao4 deng1 zhou1 ， bei1 pan2 yi3 fen1 cuo4 。
- chu1 yan2 xu4 jiao1 qi4 ， ci4 wen4 he2 piao1 bo2 。
- ku3 dao4 heng0 lu4 chang2 ， chong1 ling2 yi4 qiao1 que4 。
- zhong4 dong1 cai2 bao2 han2 ， qiu1 shui3 sui1 yi3 luo4 。
- xiang1 shan1 shang4 chong2 die2 ， xiang1 shui3 yi4 hao4 mo4 。
- shui3 shen1 mo4 mu4 zhi3 ， lu4 yuan3 yi2 chen2 zuo4 。
- wei3 qu1 hua4 jin1 tu2 ， xian1 xi1 zhi3 qi1 tuo1 。
- qian2 xiu1 gong4 ke1 ming2 ， fen1 yi4 ceng2 bu4 bao2 。
- ci3 dao4 jiu3 lun2 ti4 ， hou4 sheng1 duo1 luo4 mo4 。
- song4 jun1 gu3 ren2 feng1 ， bu2 wei4 yi4 bei1 zhuo2 。
- wo3 zhou1 shang4 nan2 mai4 ， jun1 ma3 fang1 xi1 yue4 。
- ge4 zhi3 tian1 yi4 ya2 ， he2 yi3 wei4 li2 suo3 。
- ping2 liang2 gu3 ming2 zhen4 ， e4 kong4 kai1 rong2 mu4 。
- lü4 fa1 zhao4 qing1 shan1 ， cong2 rong2 yu4 jing1 lüe4 。
- cong2 jun1 gu3 suo3 gui4 ， qing1 shi4 you2 duo1 le4 。
- yi3 jian4 liu4 he2 xiu1 ， xing2 kan4 shang4 liao2 kuo4 。

## 注释

## 译文

## 赏析
