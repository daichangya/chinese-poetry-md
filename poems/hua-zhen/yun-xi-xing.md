---
id: hua-zhen-yun-xi-xing
title: 云溪行
titlePinyin: yun2 xi1 xing2
titleSlug: yun-xi-xing
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云溪发源自云门，千古流注越山根。
- 城金河玉虽已远，南来波浪长崩奔。
- 苍崖峭壁三十里，翠烟紫雾笼寒水。
- 往来鸥鹭逐波头，出没鱼龙穿石齿。
- 清时有客寄扁舟，长啸日来溪上游。
- 缓教霜翮追清曲，漫引轻丝下碧流。
- 有时醉卧闲双桨，不知船逐樵风上。
- 挹尽千岩晓气清，听我万壑寒泉响。
- 无端侧耳凤凰鸣，却跨青鸾上玉京。
- 流连丹桂三秋色，辜负寒松半夜声。
- 十年南北何扰扰，咫尺溪头不成到。
- 几回魂梦似当时，梦觉尚疑云满抱。
- 今日羁縻江海曲，折腰翻为斗升粟。
- 山头日落见云归，自怪此身何局促。
- 皂雕万里在一飞，蛟龙未必藉沟池。
- 风月好时心似水，啸歌聊可解人颐。

## 拼音
- yun2 xi1 fa1 yuan2 zi4 yun2 men2 ， qian1 gu3 liu2 zhu4 yue4 shan1 gen1 。
- cheng2 jin1 he2 yu4 sui1 yi3 yuan3 ， nan2 lai2 bo1 lang4 chang2 beng1 ben1 。
- cang1 ya2 qiao4 bi4 san1 shi2 li3 ， cui4 yan1 zi3 wu4 long2 han2 shui3 。
- wang3 lai2 ou1 lu4 zhu2 bo1 tou2 ， chu1 mo4 yu2 long2 chuan1 shi2 chi3 。
- qing1 shi2 you3 ke4 ji4 pian1 zhou1 ， chang2 xiao4 ri4 lai2 xi1 shang4 you2 。
- huan3 jiao4 shuang1 he2 zhui1 qing1 qu3 ， man4 yin3 qing1 si1 xia4 bi4 liu2 。
- you3 shi2 zui4 wo4 xian2 shuang1 jiang3 ， bu4 zhi1 chuan2 zhu2 qiao2 feng1 shang4 。
- yi4 jin4 qian1 yan2 xiao3 qi4 qing1 ， ting1 wo3 wan4 he4 han2 quan2 xiang3 。
- wu2 duan1 ce4 er3 feng4 huang2 ming2 ， que4 kua4 qing1 luan2 shang4 yu4 jing1 。
- liu2 lian2 dan1 gui4 san1 qiu1 se4 ， gu1 fu4 han2 song1 ban4 ye4 sheng1 。
- shi2 nian2 nan2 bei3 he2 rao3 rao3 ， zhi3 chi3 xi1 tou2 bu4 cheng2 dao4 。
- ji3 hui2 hun2 meng4 si4 dang1 shi2 ， meng4 jue2 shang4 yi2 yun2 man3 bao4 。
- jin1 ri4 ji1 mi2 jiang1 hai3 qu3 ， zhe2 yao1 fan1 wei4 dou4 sheng1 su4 。
- shan1 tou2 ri4 luo4 jian4 yun2 gui1 ， zi4 guai4 ci3 shen1 he2 ju2 cu4 。
- zao4 diao1 wan4 li3 zai4 yi4 fei1 ， jiao1 long2 wei4 bi4 jie4 gou1 chi2 。
- feng1 yue4 hao3 shi2 xin1 si4 shui3 ， xiao4 ge1 liao2 ke3 jie3 ren2 yi2 。

## 注释

## 译文

## 赏析
