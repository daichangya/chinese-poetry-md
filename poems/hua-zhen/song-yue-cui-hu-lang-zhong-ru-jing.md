---
id: hua-zhen-song-yue-cui-hu-lang-zhong-ru-jing
title: 送越倅胡郎中入京
titlePinyin: song4 yue4 cui4 hu2 lang2 zhong1 ru4 jing1
titleSlug: song-yue-cui-hu-lang-zhong-ru-jing
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雄镇扬州域，前闻越绝灵。
- 天文直牛女，地势压沧溟。
- 霸业虽陈迹，王图乃旧经。
- 遗风终朴素，弥世慎仪刑。
- 纡绶皆英彀，乘轩尽德馨。
- 迄今无僭滥，自古底安宁。
- 硕德居华旦，清资应列星。
- 司城新进秩，别乘旧扬𫐉。
- 妙誉高藩翰，嘉名蔼阙廷。
- 自堪剖符竹，犹此驾箳篂。
- 裨替无遗恨，平反得所听。
- 威仪严肃穆，文雅焕青荧。
- 裁决真穿缟，经纶甚建瓴。
- 属城尝乏守，茂绩可书屏。
- 完士终何感，丹心独愿铭。
- 沦埋脱吴阪，知赏谬柯亭。
- 述业知晞骥，多闻媿识鼮。
- 成风非匠石，合舞谢庖丁。
- 滥拟窥场藿，叨曾食野苹。
- 禹门俄暴鬣，陶梦辄摧翎。
- 捧檄终堪喜，弹冠讵可停。
- 未能餐沆瀣，安敢卧清泠。
- 山薮容樗栎，川河纳渭泾。
- 不教长在涧，还许预充庭。
- 破竹期迎刃，提刀更发硎。
- 有缘重奋迅，何虑复伶俜。
- 稳步封崤底，长驱过井陉。
- 旋瞻丹阙凤，密觏宝阶蓂。
- 先哲犹嘲白，微才乃拾青。
- 既沾新籍桂，无负故囊萤。
- 寒谷逢阳律，幽姿得震霆。
- 心诚期秉石，踪迹免如萍。
- 矩范兹亲觌，徽音此窃聆。
- 执鞭欣有自，整驾恨难扃。
- 杯水遮雕辔，壶浆拥彩舲。
- 鸣钲发兰沚，叠鼓起苹汀。
- 庞骥虽云展，黄陂未易形。
- 虔刀方电发，孔榻任尘冥。
- 伫见宵人伏，行观病者醒。
- 驰心逐旌旆，引领瞩郊坰。

## 拼音
- xiong2 zhen4 yang2 zhou1 yu4 ， qian2 wen2 yue4 jue2 ling2 。
- tian1 wen2 zhi2 niu2 nü3 ， di4 shi4 ya1 cang1 ming2 。
- ba4 ye4 sui1 chen2 ji4 ， wang2 tu2 nai3 jiu4 jing1 。
- yi2 feng1 zhong1 pu3 su4 ， mi2 shi4 shen4 yi2 xing2 。
- yu1 shou4 jie1 ying1 gou4 ， cheng2 xuan1 jin4 de2 xin1 。
- qi4 jin1 wu2 jian4 lan4 ， zi4 gu3 di3 an1 ning2 。
- shuo4 de2 ju1 hua2 dan4 ， qing1 zi1 ying4 lie4 xing1 。
- si1 cheng2 xin1 jin4 zhi4 ， bie2 cheng2 jiu4 yang2 𫐉 。
- miao4 yu4 gao1 fan1 han4 ， jia1 ming2 ai3 que1 ting2 。
- zi4 kan1 pou1 fu2 zhu2 ， you2 ci3 jia4 ping2 xing1 。
- bi4 ti4 wu2 yi2 hen4 ， ping2 fan3 de2 suo3 ting1 。
- wei1 yi2 yan2 su4 mu4 ， wen2 ya3 huan4 qing1 ying2 。
- cai2 jue2 zhen1 chuan1 gao3 ， jing1 lun2 shen4 jian4 ling2 。
- shu3 cheng2 chang2 fa2 shou3 ， mao4 ji4 ke3 shu1 ping2 。
- wan2 shi4 zhong1 he2 gan3 ， dan1 xin1 du2 yuan4 ming2 。
- lun2 mai2 tuo1 wu2 ban3 ， zhi1 shang3 miu4 ke1 ting2 。
- shu4 ye4 zhi1 xi1 ji4 ， duo1 wen2 kui4 shi2 ting2 。
- cheng2 feng1 fei1 jiang4 shi2 ， he2 wu3 xie4 pao2 ding1 。
- lan4 ni3 kui1 chang3 huo4 ， dao1 ceng2 shi2 ye3 ping2 。
- yu3 men2 e2 bao4 lie4 ， tao2 meng4 zhe2 cui1 ling2 。
- peng3 xi2 zhong1 kan1 xi3 ， tan2 guan1 ju4 ke3 ting2 。
- wei4 neng2 can1 hang4 xie4 ， an1 gan3 wo4 qing1 ling2 。
- shan1 sou3 rong2 chu1 li4 ， chuan1 he2 na4 wei4 jing1 。
- bu2 jiao4 zhang3 zai4 jian4 ， hai2 xu3 yu4 chong1 ting2 。
- po4 zhu2 qi1 ying2 ren4 ， ti2 dao1 geng4 fa1 xing2 。
- you3 yuan2 zhong4 fen4 xun4 ， he2 lü4 fu4 ling2 ping1 。
- wen3 bu4 feng1 xiao2 di3 ， chang2 qu1 guo4 jing3 xing2 。
- xuan2 zhan1 dan1 que1 feng4 ， mi4 gou4 bao3 jie1 mi4 。
- xian1 zhe2 you2 chao2 bai2 ， wei1 cai2 nai3 shi2 qing1 。
- ji4 zhan1 xin1 ji2 gui4 ， wu2 fu4 gu4 nang2 ying2 。
- han2 gu3 feng2 yang2 lü4 ， you1 zi1 de2 zhen4 ting2 。
- xin1 cheng2 qi1 bing3 shi2 ， zong1 ji4 mian3 ru2 ping2 。
- ju3 fan4 zi1 qin1 di2 ， hui1 yin1 ci3 qie4 ling2 。
- zhi2 bian1 xin1 you3 zi4 ， zheng3 jia4 hen4 nan2 jiong1 。
- bei1 shui3 zhe1 diao1 pei4 ， hu2 jiang1 yong1 cai3 ling2 。
- ming2 zheng1 fa1 lan2 zhi3 ， die2 gu3 qi3 ping2 ting1 。
- pang2 ji4 sui1 yun2 zhan3 ， huang2 bei1 wei4 yi4 xing2 。
- qian2 dao1 fang1 dian4 fa1 ， kong3 ta4 ren4 chen2 ming2 。
- zhu4 jian4 xiao1 ren2 fu2 ， xing2 guan1 bing4 zhe3 xing3 。
- chi2 xin1 zhu2 jing1 pei4 ， yin3 ling3 zhu3 jiao1 jiong1 。

## 注释

## 译文

## 赏析
