---
id: hua-zhen-yi-yang-gu-tong
title: 峄阳孤桐
titlePinyin: yi4 yang2 gu1 tong2
titleSlug: yi-yang-gu-tong
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大乐潜生气，徐方暗结融。
- 峄阳钟异物，山木得孤桐。
- 特干千寻耸，清阴十亩丰。
- 夜声通渤澥，午影到崆峒。
- 雨露偏垂德，阴阳曲致工。
- 和音来象外，懿质孕区中。
- 不羡樗无用，常卑桂有丛。
- 人期瞻舜日，自信达尧聪。
- 动植奚难感，神明庶可通。
- 铿锵虽固有，翦拂未曾蒙。
- 合梓才知美，弦丝乃见功。
- 名尝叨禹纪，材实待夔攻。
- 埋没如邕爨，栽培异楚宫。
- 山禽曾不识，丹凤每来同。
- 沆瀣凝朝气，沧凉泛晓曈。
- 发扬羞谷黍，疏散愧江枫。
- 誓与箫韶并，宁随历草空。
- 傥教承搏拊，焉敢避磨礲。
- 功用施清庙，声华发大东。
- 知音何以报，愿为奏南风。

## 拼音
- da4 le4 qian2 sheng1 qi4 ， xu2 fang1 an4 jie2 rong2 。
- yi4 yang2 zhong1 yi4 wu4 ， shan1 mu4 de2 gu1 tong2 。
- te4 gan1 qian1 xun2 song3 ， qing1 yin1 shi2 mu3 feng1 。
- ye4 sheng1 tong1 bo2 xie4 ， wu3 ying3 dao4 kong1 tong2 。
- yu3 lu4 pian1 chui2 de2 ， yin1 yang2 qu3 zhi4 gong1 。
- he2 yin1 lai2 xiang4 wai4 ， yi4 zhi4 yun4 qu1 zhong1 。
- bu2 xian4 chu1 wu2 yong4 ， chang2 bei1 gui4 you3 cong2 。
- ren2 qi1 zhan1 shun4 ri4 ， zi4 xin4 da2 yao2 cong1 。
- dong4 zhi2 xi1 nan2 gan3 ， shen2 ming2 shu4 ke3 tong1 。
- keng1 qiang1 sui1 gu4 you3 ， jian3 fu2 wei4 ceng2 meng2 。
- he2 zi3 cai2 zhi1 mei3 ， xian2 si1 nai3 jian4 gong1 。
- ming2 chang2 dao1 yu3 ji4 ， cai2 shi2 dai4 kui2 gong1 。
- mai2 mo4 ru2 yong1 cuan4 ， zai1 pei2 yi4 chu3 gong1 。
- shan1 qin2 ceng2 bu4 shi2 ， dan1 feng4 mei3 lai2 tong2 。
- hang4 xie4 ning2 zhao1 qi4 ， cang1 liang2 fan4 xiao3 tong2 。
- fa1 yang2 xiu1 gu3 shu3 ， shu1 san4 kui4 jiang1 feng1 。
- shi4 yu3 xiao1 shao2 bing4 ， ning2 sui2 li4 cao3 kong1 。
- tang3 jiao4 cheng2 bo2 fu3 ， yan1 gan3 bi4 mo2 long2 。
- gong1 yong4 shi1 qing1 miao4 ， sheng1 hua2 fa4 da4 dong1 。
- zhi1 yin1 he2 yi3 bao4 ， yuan4 wei4 zou4 nan2 feng1 。

## 注释

## 译文

## 赏析
