---
id: hua-zhen-xu-yuan-li-chu-shi-li-fu-long-jiao-shui-bi-shi-yao-yu-ji-zuo-yin-cheng-z-1e2b0a77
title: 徐元立出示李父龙角水壁诗邀予继作因成长篇
titlePinyin: xu2 yuan2 li4 chu1 shi4 li3 fu4 long2 jiao3 shui3 bi4 shi1 yao1 yu3 ji4 zuo4 yin1 cheng2 zhang3 pian1
titleSlug: xu-yuan-li-chu-shi-li-fu-long-jiao-shui-bi-shi-yao-yu-ji-zuo-yin-cheng-z-1e2b0a77
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙德神变通盈虚，孕育乃与鲦鲿俱。
- 被鳞戴角形非无，飞潜食息皆时须。
- 太上道德体未刳，神物咸萃天王都。
- 坰林苑囿驯驺虞，宫中高阁鸣鹓雏。
- 玄龟负卦洛水隅，戴因之兽游广途。
- 此时应龙如鸥凫，翔泳宫沼何舒于。
- 庖牺正位膺干符，是出德水呈神图。
- 彝伦九叙时纷敷，苍白纪官各有呼。
- 皇风绵邈虽已徂，下至虞舜成帝谟。
- 豢御世守职未渝，节时饮食如哺乌。
- 玄冥失职水正芜，物乃坻伏潜天区。
- 耳目接识非朝晡，疑无惊有无智愚。
- 叶公好尚俄有孚，真物来止还惊吁。
- 遗鳞脱角时可俘，世俗往往疑见诬。
- 淮上乃有桑门徒，曾见得之青草湖。
- 绀鳞两叶角一跗，坳漥犹见藏泥涂。
- 坚质温润如荆瑜，冷光凌乱侵琨珸。
- 我疑仙客催盘盂，乘兴击破鸳鸯壶。
- 又似石尉矜豪麤，醉中敲折青珊瑚。
- 此物殊观惟可娱，得名非似齐人竽。
- 但恨不见真形躯，冥飞杳渺何能拘。
- 昔人市骨求骏驹，毋在文驷交驰驱。
- 灵德况与魑魅殊，沈潜非为禹鼎模。
- 乔岑十叠穷崎岖，鲸波万里不可逾。
- 骧腾此地聊踟蹰，有时亦肯游潢污。
- 悠悠自非真丈夫，无能驾驭登云衢。
- 时注甘雨苏焦枯，六月不用商人雩。
- 陂杖一掷生头颅，壁梭亦与风雷趋。
- 洛浦鸣琴致绡姝，洞庭吹玉来寸珠。
- 岂如䗖𬟽无肌肤，雨余成象才须臾。
- 当知鳞角非怪迂，闻语无用空揶揄。

## 拼音
- long2 de2 shen2 bian4 tong1 ying2 xu1 ， yun4 yu4 nai3 yu3 tiao2 chang2 ju4 。
- bei4 lin2 dai4 jiao3 xing2 fei1 wu2 ， fei1 qian2 shi2 xi1 jie1 shi2 xu1 。
- tai4 shang4 dao4 de2 ti3 wei4 ku1 ， shen2 wu4 xian2 cui4 tian1 wang2 du1 。
- jiong1 lin2 yuan4 you4 xun4 zou1 yu2 ， gong1 zhong1 gao1 ge2 ming2 yuan1 chu2 。
- xuan2 gui1 fu4 gua4 luo4 shui3 yu2 ， dai4 yin1 zhi1 shou4 you2 guang3 tu2 。
- ci3 shi2 ying4 long2 ru2 ou1 fu2 ， xiang2 yong3 gong1 zhao3 he2 shu1 yu2 。
- pao2 xi1 zheng4 wei4 ying1 gan1 fu2 ， shi4 chu1 de2 shui3 cheng2 shen2 tu2 。
- yi2 lun2 jiu3 xu4 shi2 fen1 fu1 ， cang1 bai2 ji4 guan1 ge4 you3 hu1 。
- huang2 feng1 mian2 miao3 sui1 yi3 cu2 ， xia4 zhi4 yu2 shun4 cheng2 di4 mo2 。
- huan4 yu4 shi4 shou3 zhi2 wei4 yu2 ， jie2 shi2 yin3 shi2 ru2 bu3 wu1 。
- xuan2 ming2 shi1 zhi2 shui3 zheng4 wu2 ， wu4 nai3 di3 fu2 qian2 tian1 qu1 。
- er3 mu4 jie1 shi2 fei1 chao2 bu1 ， yi2 wu2 jing1 you3 wu2 zhi4 yu2 。
- ye4 gong1 hao3 shang4 e2 you3 fu2 ， zhen1 wu4 lai2 zhi3 hai2 jing1 xu1 。
- yi2 lin2 tuo1 jiao3 shi2 ke3 fu2 ， shi4 su2 wang3 wang3 yi2 jian4 wu1 。
- huai2 shang4 nai3 you3 sang1 men2 tu2 ， ceng2 jian4 de2 zhi1 qing1 cao3 hu2 。
- gan4 lin2 liang3 ye4 jiao3 yi4 fu1 ， ao4 wa1 you2 jian4 cang2 ni2 tu2 。
- jian1 zhi4 wen1 run4 ru2 jing1 yu2 ， leng3 guang1 ling2 luan4 qin1 kun1 wu2 。
- wo3 yi2 xian1 ke4 cui1 pan2 yu2 ， cheng2 xing4 ji1 po4 yuan1 yang1 hu2 。
- you4 si4 shi2 wei4 jin1 hao2 cu1 ， zui4 zhong1 qiao1 zhe2 qing1 shan1 hu2 。
- ci3 wu4 shu1 guan1 wei2 ke3 yu2 ， de2 ming2 fei1 si4 qi2 ren2 yu2 。
- dan4 hen4 bu2 jian4 zhen1 xing2 qu1 ， ming2 fei1 yao3 miao3 he2 neng2 ju1 。
- xi1 ren2 shi4 gu3 qiu2 jun4 ju1 ， wu2 zai4 wen2 si4 jiao1 chi2 qu1 。
- ling2 de2 kuang4 yu3 chi1 mei4 shu1 ， shen3 qian2 fei1 wei4 yu3 ding3 mo2 。
- qiao2 cen2 shi2 die2 qiong2 qi2 qu1 ， jing1 bo1 wan4 li3 bu4 ke3 yu2 。
- xiang1 teng2 ci3 di4 liao2 chi2 chu2 ， you3 shi2 yi4 ken3 you2 huang2 wu1 。
- you1 you1 zi4 fei1 zhen1 zhang4 fu0 ， wu2 neng2 jia4 yu4 deng1 yun2 qu2 。
- shi2 zhu4 gan1 yu3 su1 jiao1 ku1 ， liu4 yue4 bu2 yong4 shang1 ren2 yu2 。
- bei1 zhang4 yi2 zhi4 sheng1 tou2 lu2 ， bi4 suo1 yi4 yu3 feng1 lei2 qu1 。
- luo4 pu3 ming2 qin2 zhi4 xiao1 shu1 ， dong4 ting2 chui1 yu4 lai2 cun4 zhu1 。
- qi3 ru2 di4 dong1 wu2 ji1 fu1 ， yu3 yu2 cheng2 xiang4 cai2 xu1 yu2 。
- dang1 zhi1 lin2 jiao3 fei1 guai4 yu1 ， wen2 yu3 wu2 yong4 kong1 ye2 yu2 。

## 注释

## 译文

## 赏析
