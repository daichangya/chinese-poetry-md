---
id: hua-zhen-song-xin-guang-xi-ti-xing-cao-si-xun
title: 送新广西提刑曹司勋
titlePinyin: song4 xin1 guang3 xi1 ti2 xing2 cao2 si1 xun1
titleSlug: song-xin-guang-xi-ti-xing-cao-si-xun
author: 华镇
authorPinyin: hua2 zhen4
authorSlug: hua-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 勋业平阳重，才华子建先。
- 高风延世济，大笔得家传。
- 事至皆游刃，辞新尽应弦。
- 从容登桂籍，慷慨躐英躔。
- 不下文弥蔚，曾磨质更坚。
- 鹓鸿倾义路，旒扆赏辞编。
- 善诱恢师范，良图悚幕莲。
- 雄鸣声阔达，高举势腾骞。
- 中外资裁制，交游喜荐延。
- 入趋兰省秘，出拥绣衣鲜。
- 封域三苗旧，江山五岭连。
- 楚风轻有素，蛮俗混难铨。
- 飞挽归丰羡，经营出静便。
- 霜威严不试，镜照朗无前。
- 玉石胸中判，龙蛇度外捐。
- 冥心投至理，寓兴起新篇。
- 不羡怀沙洁，羞称赋𫛳贤。
- 团茆方息驾，隠几欲忘筌。
- 杯水澄朝彩，炉香炷久烟。
- 有余论墨妙，无问及筳篿。
- 华实湖湘外，声名日月边。
- 泥封俄迅激，竹律未周旋。
- 畏景明流石，薰飚穆泛弦。
- 星车躔岭徼，虎节起湘川。
- 雨露恩无外，乾坤施不偏。
- 远民伤侧陋，天子重生全。
- 桂水秦开郡，璇玑舜继年。
- 平反须利器，跋履屈华鞯。
- 贱子曾昂首，清途想侧肩。
- 希声元寂寞，坦履素蹁跹。
- 世路谁为偶，台僚窃备员。
- 机心宁及俗，直道尚侔天。
- 宜襆为郎被，难加出将鞭。
- 神栖南郭隠，心醉北窗眠。
- 大匠微无弃，幽芳早见搴。
- 斲轮惭妙手，倾盖胜华颠。
- 莫叱王遵驭，空矜郭泰船。
- 云移难就荫，蚁慕漫求膻。
- 越峤暄凉异，周班旦莫联。
- 行看践槐棘，应纪纫兰荃。

## 拼音
- xun1 ye4 ping2 yang2 zhong4 ， cai2 hua2 zi3 jian4 xian1 。
- gao1 feng1 yan2 shi4 ji4 ， da4 bi3 de2 jia1 chuan2 。
- shi4 zhi4 jie1 you2 ren4 ， ci2 xin1 jin4 ying4 xian2 。
- cong2 rong2 deng1 gui4 ji2 ， kang1 kai3 lie4 ying1 chan2 。
- bu2 xia4 wen2 mi2 wei4 ， ceng2 mo2 zhi4 geng4 jian1 。
- yuan1 hong2 qing1 yi4 lu4 ， liu2 yi3 shang3 ci2 bian1 。
- shan4 you4 hui1 shi1 fan4 ， liang2 tu2 song3 mu4 lian2 。
- xiong2 ming2 sheng1 kuo4 da2 ， gao1 ju3 shi4 teng2 qian1 。
- zhong1 wai4 zi1 cai2 zhi4 ， jiao1 you2 xi3 jian4 yan2 。
- ru4 qu1 lan2 sheng3 mi4 ， chu1 yong1 xiu4 yi1 xian1 。
- feng1 yu4 san1 miao2 jiu4 ， jiang1 shan1 wu3 ling3 lian2 。
- chu3 feng1 qing1 you3 su4 ， man2 su2 hun4 nan2 quan2 。
- fei1 wan3 gui1 feng1 xian4 ， jing1 ying2 chu1 jing4 bian4 。
- shuang1 wei1 yan2 bu2 shi4 ， jing4 zhao4 lang3 wu2 qian2 。
- yu4 shi2 xiong1 zhong1 pan4 ， long2 she2 du4 wai4 juan1 。
- ming2 xin1 tou2 zhi4 li3 ， yu4 xing1 qi3 xin1 pian1 。
- bu2 xian4 huai2 sha1 jie2 ， xiu1 cheng1 fu4 𫛳 xian2 。
- tuan2 mao2 fang1 xi1 jia4 ， yin3 ji3 yu4 wang4 quan2 。
- bei1 shui3 cheng2 chao2 cai3 ， lu2 xiang1 zhu4 jiu3 yan1 。
- you3 yu2 lun4 mo4 miao4 ， wu2 wen4 ji2 ting2 tuan2 。
- hua2 shi2 hu2 xiang1 wai4 ， sheng1 ming2 ri4 yue4 bian1 。
- ni2 feng1 e2 xun4 ji1 ， zhu2 lü4 wei4 zhou1 xuan2 。
- wei4 jing3 ming2 liu2 shi2 ， xun1 biao1 mu4 fan4 xian2 。
- xing1 che1 chan2 ling3 jiao3 ， hu3 jie2 qi3 xiang1 chuan1 。
- yu3 lu4 en1 wu2 wai4 ， qian2 kun1 shi1 bu4 pian1 。
- yuan3 min2 shang1 ce4 lou4 ， tian1 zi3 chong2 sheng1 quan2 。
- gui4 shui3 qin2 kai1 jun4 ， xuan2 ji1 shun4 ji4 nian2 。
- ping2 fan3 xu1 li4 qi4 ， ba2 lü3 qu1 hua2 jian1 。
- jian4 zi3 ceng2 ang2 shou3 ， qing1 tu2 xiang3 ce4 jian1 。
- xi1 sheng1 yuan2 ji4 mo4 ， tan3 lü3 su4 pian2 xian1 。
- shi4 lu4 shui2 wei4 ou3 ， tai2 liao2 qie4 bei4 yuan2 。
- ji1 xin1 ning2 ji2 su2 ， zhi2 dao4 shang4 mou2 tian1 。
- yi2 fu2 wei4 lang2 bei4 ， nan2 jia1 chu1 jiang1 bian1 。
- shen2 qi1 nan2 guo1 yin3 ， xin1 zui4 bei3 chuang1 mian2 。
- da4 jiang4 wei1 wu2 qi4 ， you1 fang1 zao3 jian4 qian1 。
- zhuo2 lun2 can2 miao4 shou3 ， qing1 gai4 sheng4 hua2 dian1 。
- mo4 chi4 wang2 zun1 yu4 ， kong1 jin1 guo1 tai4 chuan2 。
- yun2 yi2 nan2 jiu4 yin4 ， yi3 mu4 man4 qiu2 shan1 。
- yue4 qiao2 xuan1 liang2 yi4 ， zhou1 ban1 dan4 mo4 lian2 。
- xing2 kan4 jian4 huai2 ji2 ， ying4 ji4 ren4 lan2 quan2 。

## 注释

## 译文

## 赏析
