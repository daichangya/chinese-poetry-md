---
id: jia-dao-tou-meng-jiao
title: 投孟郊
titlePinyin: tou2 meng4 jiao1
titleSlug: tou-meng-jiao
author: 贾岛
authorPinyin: jia3 dao3
authorSlug: jia-dao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 月中有孤芳，天下聆熏风。江南有高唱，海北初来通。
- 容飘清冷余，自蕴襟抱中。止息乃流溢，推寻却冥蒙。
- 我知雪山子，谒彼偈句空。必竟获所实，尔焉遂深衷。
- 录之孤灯前，犹恨百首终。一吟动狂机，万疾辞顽躬。
- 生平面未交，永夕梦辄同。叙诘谁君师，讵言无吾宗。
- 余求履其迹，君曰可但攻。啜波肠易饱，揖险神难从。
- 前岁曾入洛，差池阻从龙。萍家复从赵，云思长萦萦。
- 嵩海每可诣，长途追再穷。原倾肺肠事，尽入焦梧桐。

## 拼音
- yue4 zhong1 you3 gu1 fang1 ， tian1 xia4 ling2 xun1 feng1 。 jiang1 nan2 you3 gao1 chang4 ， hai3 bei3 chu1 lai2 tong1 。
- rong2 piao1 qing1 leng3 yu2 ， zi4 yun4 jin1 bao4 zhong1 。 zhi3 xi1 nai3 liu2 yi4 ， tui1 xun2 que4 ming2 meng2 。
- wo3 zhi1 xue3 shan1 zi3 ， ye4 bi3 ji4 ju4 kong1 。 bi4 jing4 huo4 suo3 shi2 ， er3 yan1 sui4 shen1 zhong1 。
- lu4 zhi1 gu1 deng1 qian2 ， you2 hen4 bai3 shou3 zhong1 。 yi4 yin2 dong4 kuang2 ji1 ， wan4 ji2 ci2 wan2 gong1 。
- sheng1 ping2 mian4 wei4 jiao1 ， yong3 xi1 meng4 zhe2 tong2 。 xu4 jie2 shui2 jun1 shi1 ， ju4 yan2 wu2 wu2 zong1 。
- yu2 qiu2 lü3 qi2 ji4 ， jun1 yue1 ke3 dan4 gong1 。 chuo4 bo1 chang2 yi4 bao3 ， yi1 xian3 shen2 nan2 cong2 。
- qian2 sui4 ceng2 ru4 luo4 ， cha1 chi2 zu3 cong2 long2 。 ping2 jia1 fu4 cong2 zhao4 ， yun2 si1 chang2 ying2 ying2 。
- song1 hai3 mei3 ke3 yi4 ， chang2 tu2 zhui1 zai4 qiong2 。 yuan2 qing1 fei4 chang2 shi4 ， jin4 ru4 jiao1 wu2 tong2 。

## 注释

## 译文

## 赏析
