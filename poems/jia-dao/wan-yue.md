---
id: jia-dao-wan-yue
title: 玩月
titlePinyin: wan2 yue4
titleSlug: wan-yue
author: 贾岛
authorPinyin: jia3 dao3
authorSlug: jia-dao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 寒月破东北，贾生立西南。西南立倚何，立倚青青杉。
- 近月有数星，星名未详谙。但爱杉倚月，我倚杉为三。
- 月乃不上杉，上杉难相参。眙愕子细视，睛瞳桂枝劖。
- 目常有热疾，久视无烦炎。以手扪衣裳，零露已濡沾。
- 久立双足冻，时向股髀淹。立久病足折，兀然黐胶粘。
- 他人应已睡，转喜此景恬。此景亦胡及，而我苦淫耽。
- 无异市井人，见金不知廉。不知此夜中，几人同无厌。
- 待得上顶看，未拟归枕函。强步望寝斋，步步情不堪。
- 步到竹丛西，东望如隔帘。却坐竹丛外，清思刮幽潜。
- 量知爱月人，身愿化为蟾。

## 拼音
- han2 yue4 po4 dong1 bei3 ， jia3 sheng1 li4 xi1 nan2 。 xi1 nan2 li4 yi3 he2 ， li4 yi3 qing1 qing1 shan1 。
- jin4 yue4 you3 shu4 xing1 ， xing1 ming2 wei4 xiang2 an1 。 dan4 ai4 shan1 yi3 yue4 ， wo3 yi3 shan1 wei4 san1 。
- yue4 nai3 bu2 shang4 shan1 ， shang4 shan1 nan2 xiang1 can1 。 yi2 e4 zi3 xi4 shi4 ， jing1 tong2 gui4 zhi1 chan2 。
- mu4 chang2 you3 re4 ji2 ， jiu3 shi4 wu2 fan2 yan2 。 yi3 shou3 men2 yi1 shang0 ， ling2 lu4 yi3 ru2 zhan1 。
- jiu3 li4 shuang1 zu2 dong4 ， shi2 xiang4 gu3 bi4 yan1 。 li4 jiu3 bing4 zu2 zhe2 ， wu4 ran2 chi1 jiao1 nian2 。
- ta1 ren2 ying4 yi3 shui4 ， zhuan3 xi3 ci3 jing3 tian2 。 ci3 jing3 yi4 hu2 ji2 ， er2 wo3 ku3 yin2 dan1 。
- wu2 yi4 shi4 jing3 ren2 ， jian4 jin1 bu4 zhi1 lian2 。 bu4 zhi1 ci3 ye4 zhong1 ， ji3 ren2 tong2 wu2 yan4 。
- dai4 de2 shang4 ding3 kan4 ， wei4 ni3 gui1 zhen3 han2 。 qiang2 bu4 wang4 qin3 zhai1 ， bu4 bu4 qing2 bu4 kan1 。
- bu4 dao4 zhu2 cong2 xi1 ， dong1 wang4 ru2 ge2 lian2 。 que4 zuo4 zhu2 cong2 wai4 ， qing1 si1 gua1 you1 qian2 。
- liang2 zhi1 ai4 yue4 ren2 ， shen1 yuan4 hua4 wei2 chan2 。

## 注释

## 译文

## 赏析
