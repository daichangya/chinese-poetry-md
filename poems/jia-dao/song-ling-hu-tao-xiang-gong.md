---
id: jia-dao-song-ling-hu-tao-xiang-gong
title: 送令狐绹相公
titlePinyin: song4 ling2 hu2 tao2 xiang4 gong0
titleSlug: song-ling-hu-tao-xiang-gong
author: 贾岛
authorPinyin: jia3 dao3
authorSlug: jia-dao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 梁园趋戟节，海草几枯春。风水难遭便，差池未振鳞。
- 姓名犹语及，门馆阻何因。苦拟修文卷，重擎献匠人。
- 吟看青岛处，朝退赤墀晨。根爱杉栽活，枝怜雪霰新。
- 缀篇嗟调逸，不和揣才贫。早晚还霖雨，滂沱洗月轮。
- 揠苗方灭裂，成器待陶钧。困阪思回顾，迷邦辄问津。
- 数行望外劄，绝句握中珍。是日荣游汴，当时怯往陈。
- 鸿舂乖汉爵，桢病卧漳滨。岳整五千仞，云惟一片身。
- 故山离未死，秋水宿经旬。下第能无恧，高科恐有神。
- 罢耕田料废，省钓岸应榛。慷慨知音在，谁能泪堕巾。

## 拼音
- liang2 yuan2 qu1 ji3 jie2 ， hai3 cao3 ji3 ku1 chun1 。 feng1 shui3 nan2 zao1 bian4 ， cha1 chi2 wei4 zhen4 lin2 。
- xing4 ming2 you2 yu3 ji2 ， men2 guan3 zu3 he2 yin1 。 ku3 ni3 xiu1 wen2 juan4 ， zhong4 qing2 xian4 jiang4 ren2 。
- yin2 kan4 qing1 dao3 chu4 ， chao2 tui4 chi4 chi2 chen2 。 gen1 ai4 shan1 zai1 huo2 ， zhi1 lian2 xue3 xian4 xin1 。
- zhui4 pian1 jie1 tiao2 yi4 ， bu4 he2 chuai1 cai2 pin2 。 zao3 wan3 hai2 lin2 yu3 ， pang1 tuo2 xi3 yue4 lun2 。
- ya4 miao2 fang1 mie4 lie4 ， cheng2 qi4 dai4 tao2 jun1 。 kun4 ban3 si1 hui2 gu4 ， mi2 bang1 zhe2 wen4 jin1 。
- shu4 xing2 wang4 wai4 zha1 ， jue2 ju4 wo4 zhong1 zhen1 。 shi4 ri4 rong2 you2 bian4 ， dang1 shi2 qie4 wang3 chen2 。
- hong2 chong1 guai1 han4 jue2 ， zhen1 bing4 wo4 zhang1 bin1 。 yue4 zheng3 wu3 qian1 ren4 ， yun2 wei2 yi2 pian4 shen1 。
- gu4 shan1 li2 wei4 si3 ， qiu1 shui3 su4 jing1 xun2 。 xia4 di4 neng2 wu2 nü4 ， gao1 ke1 kong3 you3 shen2 。
- ba4 geng1 tian2 liao4 fei4 ， sheng3 diao4 an4 ying4 zhen1 。 kang1 kai3 zhi1 yin1 zai4 ， shui2 neng2 lei4 duo4 jin1 。

## 注释

## 译文

## 赏析
