---
id: guan-xiu-ji-tian-tai-dao-you
title: 寄天台道友
titlePinyin: ji4 tian1 tai2 dao4 you3
titleSlug: ji-tian-tai-dao-you
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大是清虚地，高吟到日晡。水声金磬乱，云片玉盘粗。
- 仙有遗踪在，人还得意无。石碑文不直，壁画色多枯。
- 冷立千年鹤，闲烧六一炉。松枝垂似物，山势秀难图。
- 紫府程非远，清溪径不迂。馨香柏上露，皎洁水中珠。
- 贤圣无他术，圆融只在吾。寄言桐柏子，珍重保之乎。

## 拼音
- da4 shi4 qing1 xu1 di4 ， gao1 yin2 dao4 ri4 bu1 。 shui3 sheng1 jin1 qing4 luan4 ， yun2 pian4 yu4 pan2 cu1 。
- xian1 you3 yi2 zong1 zai4 ， ren2 hai2 de2 yi4 wu2 。 shi2 bei1 wen2 bu4 zhi2 ， bi4 hua4 se4 duo1 ku1 。
- leng3 li4 qian1 nian2 he4 ， xian2 shao1 liu4 yi1 lu2 。 song1 zhi1 chui2 si4 wu4 ， shan1 shi4 xiu4 nan2 tu2 。
- zi3 fu3 cheng2 fei1 yuan3 ， qing1 xi1 jing4 bu4 yu1 。 xin1 xiang1 bai3 shang4 lu4 ， jiao3 jie2 shui3 zhong1 zhu1 。
- xian2 sheng4 wu2 ta1 shu4 ， yuan2 rong2 zhi1 zai4 wu2 。 ji4 yan2 tong2 bai3 zi3 ， zhen1 zhong4 bao3 zhi1 hu1 。

## 注释

## 译文

## 赏析
