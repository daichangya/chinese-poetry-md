---
id: guan-xiu-shou-chun-jie-jin
title: 寿春节进
titlePinyin: shou4 chun1 jie2 jin4
titleSlug: shou-chun-jie-jin
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圣运关天纪，龙飞古帝基。振摇三蜀地，耸发万年枝。
- 出震同中古，承干动四夷。恩颁新命广，泪向旧朝垂。
- 大宝归玄谶，殊祥出远池。法天深罔测，体圣妙难知。
- 俭德为全德，无思契十思。丕图非力致，英武悉天资。
- 正直方亲切，回邪岂敢窥。将排颇与牧，相得稷兼夔。
- 盐出符真主，麟来合大规。赓歌随羽钥，奕叶𢽾伊祁。
- 寡欲情虽泰，忧民色未怡。盛如唐创业，宛胜晋朝仪。
- 旰食宫莺啭，宵衣禁漏迟。多于汤土地，还有禹胼胝。
- 视物如伤日，胜残去杀时。守文情的的，无逸戒孜孜。
- 轩顼风重振，皇唐鼎创移。始闻呈瑞石，又报产灵芝。
- 复帱高缘大，包容妙在卑。兄呼春赫日，师指佛牟尼。
- 佳气宸居合，淳风乐府吹。急贤彰帝业，解网见天慈。
- 粟赤千千窖，军雄万万儿。八蛮须稽颡，四海仰昌期。
- 玉辇嫔嫱拥，宫花锦绣欹。尧云同叆叇，汉祖太驱驰。
- 氛祲根株尽，浇讹朕兆隳。山河方有截，野逸诏无遗。
- 境静消锋镝，田香熟稻r1。梦中逢傅说，殿上见辛毗。
- 金镜悬千古，彤云起四维。盛行唐典法，再睹舜雍熙。
- 祝寿干文动，郊天太一随。煌煌还宿卫，亹亹叶声诗。
- 饮醴和甘雨，非烟绕御帷。银轮随宝马，玉沼见金龟。
- 杳杳闻韵濩，重重降抚绥。魏征须却出，葛亮更何之。
- 简约逾前古，升平美不疑。触邪羊唅唅，鼓腹叟嘻嘻。
- 迈五方云大，超三始见奇。锦霞连紫极，仙鸟下峨眉。
- 谢傅还为傅，周师又作师。纳隍为永任，从谏契无为。
- 子子寰瀛主，孙孙日月旗。寿春嗟寿域，万国尽虔祈。
- 捧日三车子，恭思八彩眉。愿将七万岁，匍匐拜瑶墀。

## 拼音
- sheng4 yun4 guan1 tian1 ji4 ， long2 fei1 gu3 di4 ji1 。 zhen4 yao2 san1 shu3 di4 ， song3 fa1 wan4 nian2 zhi1 。
- chu1 zhen4 tong2 zhong1 gu3 ， cheng2 gan1 dong4 si4 yi2 。 en1 ban1 xin1 ming4 guang3 ， lei4 xiang4 jiu4 chao2 chui2 。
- da4 bao3 gui1 xuan2 chen4 ， shu1 xiang2 chu1 yuan3 chi2 。 fa3 tian1 shen1 wang3 ce4 ， ti3 sheng4 miao4 nan2 zhi1 。
- jian3 de2 wei4 quan2 de2 ， wu2 si1 qi4 shi2 si1 。 pi1 tu2 fei1 li4 zhi4 ， ying1 wu3 xi1 tian1 zi1 。
- zheng4 zhi2 fang1 qin1 qie4 ， hui2 xie2 qi3 gan3 kui1 。 jiang1 pai2 po1 yu3 mu4 ， xiang1 de2 ji4 jian1 kui2 。
- yan2 chu1 fu2 zhen1 zhu3 ， lin2 lai2 he2 da4 gui1 。 geng1 ge1 sui2 yu3 yao4 ， yi4 ye4 𢽾 yi1 qi2 。
- gua3 yu4 qing2 sui1 tai4 ， you1 min2 se4 wei4 yi2 。 sheng4 ru2 tang2 chuang4 ye4 ， wan3 sheng4 jin4 chao2 yi2 。
- gan4 shi2 gong1 ying1 zhuan4 ， xiao1 yi1 jin4 lou4 chi2 。 duo1 yu2 tang1 tu3 di4 ， hai2 you3 yu3 pian2 zhi1 。
- shi4 wu4 ru2 shang1 ri4 ， sheng4 can2 qu4 sha1 shi2 。 shou3 wen2 qing2 de0 de0 ， wu2 yi4 jie4 zi1 zi1 。
- xuan1 xu1 feng1 zhong4 zhen4 ， huang2 tang2 ding3 chuang4 yi2 。 shi3 wen2 cheng2 rui4 shi2 ， you4 bao4 chan3 ling2 zhi1 。
- fu4 chou2 gao1 yuan2 da4 ， bao1 rong2 miao4 zai4 bei1 。 xiong1 hu1 chun1 he4 ri4 ， shi1 zhi3 fo2 mu4 ni2 。
- jia1 qi4 chen2 ju1 he2 ， chun2 feng1 yue4 fu3 chui1 。 ji2 xian2 zhang1 di4 ye4 ， jie3 wang3 jian4 tian1 ci2 。
- su4 chi4 qian1 qian1 jiao4 ， jun1 xiong2 wan4 wan4 er2 。 ba1 man2 xu1 ji1 sang3 ， si4 hai3 yang3 chang1 qi1 。
- yu4 nian3 pin2 qiang2 yong1 ， gong1 hua1 jin3 xiu4 qi1 。 yao2 yun2 tong2 ai4 dai4 ， han4 zu3 tai4 qu1 chi2 。
- fen1 jin4 gen1 zhu1 jin4 ， jiao1 e2 zhen4 zhao4 hui1 。 shan1 he2 fang1 you3 jie2 ， ye3 yi4 zhao4 wu2 yi2 。
- jing4 jing4 xiao1 feng1 di2 ， tian2 xiang1 shu2 dao4 r 1 。 meng4 zhong1 feng2 fu4 shuo1 ， dian4 shang4 jian4 xin1 pi2 。
- jin1 jing4 xuan2 qian1 gu3 ， tong2 yun2 qi3 si4 wei2 。 sheng4 xing2 tang2 dian3 fa3 ， zai4 du3 shun4 yong1 xi1 。
- zhu4 shou4 gan1 wen2 dong4 ， jiao1 tian1 tai4 yi4 sui2 。 huang2 huang2 hai2 su4 wei4 ， wei3 wei3 ye4 sheng1 shi1 。
- yin3 li3 he2 gan1 yu3 ， fei1 yan1 rao4 yu4 wei2 。 yin2 lun2 sui2 bao3 ma3 ， yu4 zhao3 jian4 jin1 gui1 。
- yao3 yao3 wen2 yun4 hu4 ， chong2 chong2 jiang4 fu3 sui2 。 wei4 zheng1 xu1 que4 chu1 ， ge3 liang4 geng4 he2 zhi1 。
- jian3 yue1 yu2 qian2 gu3 ， sheng1 ping2 mei3 bu4 yi2 。 chu4 xie2 yang2 han2 han2 ， gu3 fu4 sou3 xi1 xi1 。
- mai4 wu3 fang1 yun2 da4 ， chao1 san1 shi3 jian4 qi2 。 jin3 xia2 lian2 zi3 ji2 ， xian1 niao3 xia4 e2 mei2 。
- xie4 fu4 hai2 wei4 fu4 ， zhou1 shi1 you4 zuo4 shi1 。 na4 huang2 wei4 yong3 ren4 ， cong2 jian4 qi4 wu2 wei2 。
- zi3 zi3 huan2 ying2 zhu3 ， sun1 sun1 ri4 yue4 qi2 。 shou4 chun1 jie1 shou4 yu4 ， wan4 guo2 jin4 qian2 qi2 。
- peng3 ri4 san1 che1 zi0 ， gong1 si1 ba1 cai3 mei2 。 yuan4 jiang1 qi1 wan4 sui4 ， pu2 fu2 bai4 yao2 chi2 。

## 注释

## 译文

## 赏析
