---
id: guan-xiu-shang-sun-shi-jun
title: 上孙使君
titlePinyin: shang4 sun1 shi3 jun1
titleSlug: shang-sun-shi-jun
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圣主得贤臣，天地方交泰。恭惟岳精粹，多出于昭代。
- 君侯握文镜，独立尘埃外。王演俗容仪，崔陵小风概。
- 馨香拥兰雪，峻秀高嵩岱。嵇松领岁寒，庄剑无砻淬。
- 威棱玉霜直，匠石金槌大。诗穿明月珠，道拍安期背。
- 中兴鸾凤集，直道风云会。万卷似无书，三山如历块。
- 德乎天所纵，清矣谁堪对。有法在朝端，无尘到冠盖。
- 具瞻从密勿，旦夕调鼎鼐。为君整衢尊，为君戢蕃塞。
- 岂知吾后意，忧此毗陵最。亲手赐彤弓，苍生是繄赖。
- 下车邻寇散，是物冰壶内。龚遂爱廉平，次公太繁碎。
- 袴襦砧动地，父母歌阛阓。□雪锁戈鋋，非烟绕旌旆。
- 宁思子产冰，肯羡任棠薤。忽如春再来，不独天重戴。
- 昂藏海峤鹤，冷碧仙庭桧。物物动和气，家家有新态。
- 芙蓉开帟幕，锦帐无纤壒。鼓角穿冻云，恩波动耕耒。
- 奸回改精魄，礼教书绅带。必于尧舜日，还似房杜辈。
- 野人有章句，格力亦慷慨。若不入丘门，世间更谁爱。

## 拼音
- sheng4 zhu3 de2 xian2 chen2 ， tian1 di4 fang1 jiao1 tai4 。 gong1 wei2 yue4 jing1 cui4 ， duo1 chu1 yu2 zhao1 dai4 。
- jun1 hou2 wo4 wen2 jing4 ， du2 li4 chen2 ai1 wai4 。 wang2 yan3 su2 rong2 yi2 ， cui1 ling2 xiao3 feng1 gai4 。
- xin1 xiang1 yong1 lan2 xue3 ， jun4 xiu4 gao1 song1 dai4 。 ji1 song1 ling3 sui4 han2 ， zhuang1 jian4 wu2 long2 cui4 。
- wei1 leng2 yu4 shuang1 zhi2 ， jiang4 shi2 jin1 chui2 da4 。 shi1 chuan1 ming2 yue4 zhu1 ， dao4 pai1 an1 qi1 bei4 。
- zhong1 xing1 luan2 feng4 ji2 ， zhi2 dao4 feng1 yun2 hui4 。 wan4 juan4 si4 wu2 shu1 ， san1 shan1 ru2 li4 kuai4 。
- de2 hu1 tian1 suo3 zong4 ， qing1 yi3 shui2 kan1 dui4 。 you3 fa3 zai4 chao2 duan1 ， wu2 chen2 dao4 guan1 gai4 。
- ju4 zhan1 cong2 mi4 wu4 ， dan4 xi1 tiao2 ding3 nai4 。 wei4 jun1 zheng3 qu2 zun1 ， wei4 jun1 ji2 fan1 sai1 。
- qi3 zhi1 wu2 hou4 yi4 ， you1 ci3 pi2 ling2 zui4 。 qin1 shou3 ci4 tong2 gong1 ， cang1 sheng1 shi4 yi1 lai4 。
- xia4 che1 lin2 kou4 san4 ， shi4 wu4 bing1 hu2 nei4 。 gong1 sui4 ai4 lian2 ping2 ， ci4 gong1 tai4 fan2 sui4 。
- ku4 ru2 zhen1 dong4 di4 ， fu4 mu3 ge1 huan2 hui4 。 □ xue3 suo3 ge1 chan2 ， fei1 yan1 rao4 jing1 pei4 。
- ning2 si1 zi3 chan3 bing1 ， ken3 xian4 ren4 tang2 xie4 。 hu1 ru2 chun1 zai4 lai2 ， bu4 du2 tian1 zhong4 dai4 。
- ang2 cang2 hai3 qiao2 he4 ， leng3 bi4 xian1 ting2 gui4 。 wu4 wu4 dong4 he2 qi4 ， jia1 jia1 you3 xin1 tai4 。
- fu2 rong2 kai1 yi4 mu4 ， jin3 zhang4 wu2 xian1 ai4 。 gu3 jiao3 chuan1 dong4 yun2 ， en1 bo1 dong4 geng1 lei3 。
- jian1 hui2 gai3 jing1 po4 ， li3 jiao4 shu1 shen1 dai4 。 bi4 yu2 yao2 shun4 ri4 ， hai2 si4 fang2 du4 bei4 。
- ye3 ren2 you3 zhang1 ju4 ， ge2 li4 yi4 kang1 kai3 。 ruo4 bu2 ru4 qiu1 men2 ， shi4 jian1 geng4 shui2 ai4 。

## 注释

## 译文

## 赏析
