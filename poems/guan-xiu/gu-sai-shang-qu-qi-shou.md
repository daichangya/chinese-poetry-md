---
id: guan-xiu-gu-sai-shang-qu-qi-shou
title: 古塞上曲七首
titlePinyin: gu3 sai4 shang4 qu3 qi1 shou3
titleSlug: gu-sai-shang-qu-qi-shou
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 幽并儿百万，百战未曾输。蕃界已深入，将军仍远图。
- 月明风拔帐，碛暗鬼骑狐。但有东归日，甘从筋力枯。
- 中军杀白马，白日祭苍苍。号变旗幡乱，鼙干草木黄。
- 朔云含冻雨，枯骨放妖光。故国今何处，参差近鬼方。
- 白雁兼羌笛，几年垂泪听。阴风吹杀气，永日在青冥。
- 远戍秋添将，边烽夜杂星。嫖姚头半白，犹自看兵经。
- 久雨始无尘，边声四散闻。浸河荒寨柱，吹角白头军。
- 战马龁腥草，乌鸢识阵云。征人心力尽，枯骨更遭焚。
- 帐幕侵奚界，凭陵未可涯。擒生行别路，寻箭向平沙。
- 赤落蒲桃叶，香微甘草花。不堪登陇望，白日又西斜。
- 地角天涯外，人号鬼哭边。大河流败卒，寒日下苍烟。
- 杀气诸蕃动，军书一箭传。将军莫惆怅，高处是燕然。
- 山接胡奴水，河连勃勃城。数州今已伏，此命岂堪轻。
- 碛吼旄头落，风干刁斗清。因嗟李陵苦，只得没蕃名。

## 拼音
- you1 bing4 er2 bai3 wan4 ， bai3 zhan4 wei4 ceng2 shu1 。 fan1 jie4 yi3 shen1 ru4 ， jiang1 jun1 reng2 yuan3 tu2 。
- yue4 ming2 feng1 ba2 zhang4 ， qi4 an4 gui3 qi2 hu2 。 dan4 you3 dong1 gui1 ri4 ， gan1 cong2 jin1 li4 ku1 。
- zhong1 jun1 sha1 bai2 ma3 ， bai2 ri4 ji4 cang1 cang1 。 hao4 bian4 qi2 fan1 luan4 ， pi2 gan1 cao3 mu4 huang2 。
- shuo4 yun2 han2 dong4 yu3 ， ku1 gu3 fang4 yao1 guang1 。 gu4 guo2 jin1 he2 chu4 ， cen1 ci1 jin4 gui3 fang1 。
- bai2 yan4 jian1 qiang1 di2 ， ji3 nian2 chui2 lei4 ting1 。 yin1 feng1 chui1 sha1 qi4 ， yong3 ri4 zai4 qing1 ming2 。
- yuan3 shu4 qiu1 tian1 jiang1 ， bian1 feng1 ye4 za2 xing1 。 piao2 yao2 tou2 ban4 bai2 ， you2 zi4 kan4 bing1 jing1 。
- jiu3 yu3 shi3 wu2 chen2 ， bian1 sheng1 si4 san4 wen2 。 jin4 he2 huang1 zhai4 zhu4 ， chui1 jiao3 bai2 tou2 jun1 。
- zhan4 ma3 he2 xing1 cao3 ， wu1 yuan1 shi2 zhen4 yun2 。 zheng1 ren2 xin1 li4 jin4 ， ku1 gu3 geng4 zao1 fen2 。
- zhang4 mu4 qin1 xi1 jie4 ， ping2 ling2 wei4 ke3 ya2 。 qin2 sheng1 xing2 bie2 lu4 ， xun2 jian4 xiang4 ping2 sha1 。
- chi4 luo4 pu2 tao2 ye4 ， xiang1 wei1 gan1 cao3 hua1 。 bu4 kan1 deng1 long3 wang4 ， bai2 ri4 you4 xi1 xie2 。
- di4 jiao3 tian1 ya2 wai4 ， ren2 hao4 gui3 ku1 bian1 。 da4 he2 liu2 bai4 zu2 ， han2 ri4 xia4 cang1 yan1 。
- sha1 qi4 zhu1 fan1 dong4 ， jun1 shu1 yi2 jian4 chuan2 。 jiang1 jun1 mo4 chou2 chang4 ， gao1 chu4 shi4 yan4 ran2 。
- shan1 jie1 hu2 nu2 shui3 ， he2 lian2 bo2 bo2 cheng2 。 shu4 zhou1 jin1 yi3 fu2 ， ci3 ming4 qi3 kan1 qing1 。
- qi4 hou3 mao2 tou2 luo4 ， feng1 gan1 diao1 dou4 qing1 。 yin1 jie1 li3 ling2 ku3 ， zhi1 de2 mei2 fan1 ming2 。

## 注释

## 译文

## 赏析
