---
id: guan-xiu-bi-di-pi-ling-shang-wang-zao-shi-jun
title: 避地毗陵上王慥使君
titlePinyin: bi4 di4 pi2 ling2 shang4 wang2 zao4 shi3 jun1
titleSlug: bi-di-pi-ling-shang-wang-zao-shi-jun
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 至理至昭昭，心通即不遥。圣威无远近，吾道太孤标。
- 辛苦苏氓俗，端贞答盛朝。气高吞海岳，贫甚似渔樵。
- 庾亮风流澹，刘宽政事超。清须遭贵遇，隐已被谁招。
- 栗坞修禅寺，仙香寄石桥。风雷巡稼穑，鱼鸟合歌谣。
- 视事私终杀，忧民态亦凋。道高无不及，恩甚固难消。
- 大寇山难隔，孤城数合烧。烽烟终日起，汤沐用心燋。
- 勇义排千阵，诛锄拟一朝。誓盟违日月，旌旆过寒潮。
- 古驿江云入，荒宫海雨飘。仙松添瘦碧，天骥减丰膘。
- 似在陈兼卫，终为宋与姚。已观云似鹿，即报首皆枭。
- 尽愿回清镜，重希在此条。应怜千万户，祷祝向唐尧。

## 拼音
- zhi4 li3 zhi4 zhao1 zhao1 ， xin1 tong1 ji2 bu4 yao2 。 sheng4 wei1 wu2 yuan3 jin4 ， wu2 dao4 tai4 gu1 biao1 。
- xin1 ku3 su1 mang2 su2 ， duan1 zhen1 da2 sheng4 chao2 。 qi4 gao1 tun1 hai3 yue4 ， pin2 shen4 si4 yu2 qiao2 。
- yu3 liang4 feng1 liu2 dan4 ， liu2 kuan1 zheng4 shi4 chao1 。 qing1 xu1 zao1 gui4 yu4 ， yin3 yi3 bei4 shui2 zhao1 。
- li4 wu4 xiu1 chan2 si4 ， xian1 xiang1 ji4 shi2 qiao2 。 feng1 lei2 xun2 jia4 se4 ， yu2 niao3 he2 ge1 yao2 。
- shi4 shi4 si1 zhong1 sha1 ， you1 min2 tai4 yi4 diao1 。 dao4 gao1 wu2 bu4 ji2 ， en1 shen4 gu4 nan2 xiao1 。
- da4 kou4 shan1 nan2 ge2 ， gu1 cheng2 shu4 he2 shao1 。 feng1 yan1 zhong1 ri4 qi3 ， tang1 mu4 yong4 xin1 jiao1 。
- yong3 yi4 pai2 qian1 zhen4 ， zhu1 chu2 ni3 yi4 chao2 。 shi4 meng2 wei2 ri4 yue4 ， jing1 pei4 guo4 han2 chao2 。
- gu3 yi4 jiang1 yun2 ru4 ， huang1 gong1 hai3 yu3 piao1 。 xian1 song1 tian1 shou4 bi4 ， tian1 ji4 jian3 feng1 biao1 。
- si4 zai4 chen2 jian1 wei4 ， zhong1 wei4 song4 yu3 yao2 。 yi3 guan1 yun2 si4 lu4 ， ji2 bao4 shou3 jie1 xiao1 。
- jin4 yuan4 hui2 qing1 jing4 ， zhong4 xi1 zai4 ci3 tiao2 。 ying4 lian2 qian1 wan4 hu4 ， dao3 zhu4 xiang4 tang2 yao2 。

## 注释

## 译文

## 赏析
