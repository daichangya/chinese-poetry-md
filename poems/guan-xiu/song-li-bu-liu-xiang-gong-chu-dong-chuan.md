---
id: guan-xiu-song-li-bu-liu-xiang-gong-chu-dong-chuan
title: 送吏部刘相公除东川
titlePinyin: song4 li4 bu4 liu2 xiang4 gong0 chu2 dong1 chuan1
titleSlug: song-li-bu-liu-xiang-gong-chu-dong-chuan
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 帝念梓州民，年年战伐频。山川无草木，烽火没烟尘。
- 政乱皆因乱，安人必藉仁。皇天开白日，殷鼎辍诚臣。
- 一日离君侧，千官送渭滨。酒倾红琥珀，马控白骐𬴊。
- 渥泽番番降，壶浆处处陈。旌幢山色湿，邛僰鸟啼新。
- 帟幕还名俭，良医始姓秦。军雄城似岳，地变物含春。
- 白必侵双鬓，清应诫四邻。吾皇重命相，更合是何人。

## 拼音
- di4 nian4 zi3 zhou1 min2 ， nian2 nian2 zhan4 fa2 pin2 。 shan1 chuan1 wu2 cao3 mu4 ， feng1 huo3 mei2 yan1 chen2 。
- zheng4 luan4 jie1 yin1 luan4 ， an1 ren2 bi4 jie4 ren2 。 huang2 tian1 kai1 bai2 ri4 ， yin1 ding3 chuo4 cheng2 chen2 。
- yi2 ri4 li2 jun1 ce4 ， qian1 guan1 song4 wei4 bin1 。 jiu3 qing1 hong2 hu3 po4 ， ma3 kong4 bai2 qi2 lin2 。
- wo4 ze2 fan1 fan1 jiang4 ， hu2 jiang1 chu4 chu4 chen2 。 jing1 zhuang4 shan1 se4 shi1 ， qiong2 bo2 niao3 ti2 xin1 。
- yi4 mu4 hai2 ming2 jian3 ， liang2 yi1 shi3 xing4 qin2 。 jun1 xiong2 cheng2 si4 yue4 ， di4 bian4 wu4 han2 chun1 。
- bai2 bi4 qin1 shuang1 bin4 ， qing1 ying4 jie4 si4 lin2 。 wu2 huang2 zhong4 ming4 xiang1 ， geng4 he2 shi4 he2 ren2 。

## 注释

## 译文

## 赏析
