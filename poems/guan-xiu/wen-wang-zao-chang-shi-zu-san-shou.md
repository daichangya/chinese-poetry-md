---
id: guan-xiu-wen-wang-zao-chang-shi-zu-san-shou
title: 闻王慥常侍卒三首
titlePinyin: wen2 wang2 zao4 chang2 shi4 zu2 san1 shou3
titleSlug: wen-wang-zao-chang-shi-zu-san-shou
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 世乱君巡狩，清贤又告亡。星辰皆有角，日月略无光。
- 金柱连天折，瑶阶被贼荒。令人转惆怅，无路问苍苍。
- 宗社运微衰，山摧甘井枯。不知千载后，更有此人无。
- 政入龚黄甲，诗轻沈宋徒。受恩酬未得，不觉只长吁。
- 傥在扶天步，重兴古国风。还如齐晏子，再见狄梁公。
- 棠树梅溪北，佳城舜庙东。谁修循吏传，对此莫匆匆。

## 拼音
- shi4 luan4 jun1 xun2 shou4 ， qing1 xian2 you4 gao4 wang2 。 xing1 chen2 jie1 you3 jiao3 ， ri4 yue4 lüe4 wu2 guang1 。
- jin1 zhu4 lian2 tian1 zhe2 ， yao2 jie1 bei4 zei2 huang1 。 ling4 ren2 zhuan3 chou2 chang4 ， wu2 lu4 wen4 cang1 cang1 。
- zong1 she4 yun4 wei1 shuai1 ， shan1 cui1 gan1 jing3 ku1 。 bu4 zhi1 qian1 zai3 hou4 ， geng4 you3 ci3 ren2 wu2 。
- zheng4 ru4 gong1 huang2 jia3 ， shi1 qing1 shen3 song4 tu2 。 shou4 en1 chou2 wei4 de2 ， bu4 jue2 zhi1 chang2 xu1 。
- tang3 zai4 fu2 tian1 bu4 ， zhong4 xing1 gu3 guo2 feng1 。 hai2 ru2 qi2 yan4 zi3 ， zai4 jian4 di2 liang2 gong1 。
- tang2 shu4 mei2 xi1 bei3 ， jia1 cheng2 shun4 miao4 dong1 。 shui2 xiu1 xun2 li4 chuan2 ， dui4 ci3 mo4 cong1 cong1 。

## 注释

## 译文

## 赏析
