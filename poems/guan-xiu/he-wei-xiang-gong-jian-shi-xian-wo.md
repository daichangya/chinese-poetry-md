---
id: guan-xiu-he-wei-xiang-gong-jian-shi-xian-wo
title: 和韦相公见示闲卧
titlePinyin: he2 wei2 xiang4 gong0 jian4 shi4 xian2 wo4
titleSlug: he-wei-xiang-gong-jian-shi-xian-wo
author: 贯休
authorPinyin: guan4 xiu1
authorSlug: guan-xiu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 刻形求得相，事事未尝眠。霖雨方为雨，非烟岂是烟。
- 童收庭树果，风曳案头笺。仲虺专为诰，何充雅爱禅。
- 静嫌山色远，病是酒杯偏。蜩响初穿壁，兰芽半出砖。
- 堂悬金粟像，门枕御沟泉。旦沐虽频握，融帷孰敢褰。
- 德高群彦表，善植几生前。修补乌皮几，深藏子敬毡。
- 扶持千载圣，潇洒一声蝉。棋阵连残月，僧交似大颠。
- 常知生似幻，维重直如弦。饼忆莼羹美，茶思岳瀑煎。
- 只闻温树誉，堪鄙竹林贤。脱颖三千士，馨香四十年。
- 宽平开义路，淡泞润清田。哲后知如子，空王夙有缘。
- 对归香满袖，吟次月当川。休说惭如揵，尧天即梵天。

## 拼音
- ke4 xing2 qiu2 de2 xiang1 ， shi4 shi4 wei4 chang2 mian2 。 lin2 yu3 fang1 wei4 yu3 ， fei1 yan1 qi3 shi4 yan1 。
- tong2 shou1 ting2 shu4 guo3 ， feng1 ye4 an4 tou2 jian1 。 zhong4 hui1 zhuan1 wei4 gao4 ， he2 chong1 ya3 ai4 chan2 。
- jing4 xian2 shan1 se4 yuan3 ， bing4 shi4 jiu3 bei1 pian1 。 tiao2 xiang3 chu1 chuan1 bi4 ， lan2 ya2 ban4 chu1 zhuan1 。
- tang2 xuan2 jin1 su4 xiang4 ， men2 zhen3 yu4 gou1 quan2 。 dan4 mu4 sui1 pin2 wo4 ， rong2 wei2 shu2 gan3 qian1 。
- de2 gao1 qun2 yan4 biao3 ， shan4 zhi2 ji3 sheng1 qian2 。 xiu1 bu3 wu1 pi2 ji3 ， shen1 cang2 zi3 jing4 zhan1 。
- fu2 chi2 qian1 zai3 sheng4 ， xiao1 sa3 yi4 sheng1 chan2 。 qi2 zhen4 lian2 can2 yue4 ， seng1 jiao1 si4 da4 dian1 。
- chang2 zhi1 sheng1 si4 huan4 ， wei2 zhong4 zhi2 ru2 xian2 。 bing3 yi4 chun2 geng1 mei3 ， cha2 si1 yue4 pu4 jian1 。
- zhi1 wen2 wen1 shu4 yu4 ， kan1 bi3 zhu2 lin2 xian2 。 tuo1 ying3 san1 qian1 shi4 ， xin1 xiang1 si4 shi2 nian2 。
- kuan1 ping2 kai1 yi4 lu4 ， dan4 ning4 run4 qing1 tian2 。 zhe2 hou4 zhi1 ru2 zi3 ， kong1 wang2 su4 you3 yuan2 。
- dui4 gui1 xiang1 man3 xiu4 ， yin2 ci4 yue4 dang1 chuan1 。 xiu1 shuo1 can2 ru2 jian4 ， yao2 tian1 ji2 fan4 tian1 。

## 注释

## 译文

## 赏析
