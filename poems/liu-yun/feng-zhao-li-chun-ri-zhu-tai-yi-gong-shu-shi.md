---
id: liu-yun-feng-zhao-li-chun-ri-zhu-tai-yi-gong-shu-shi
title: 奉诏立春日祝太乙宫书事
titlePinyin: feng4 zhao4 li4 chun1 ri4 zhu4 tai4 yi3 gong1 shu1 shi4
titleSlug: feng-zhao-li-chun-ri-zhu-tai-yi-gong-shu-shi
author: 刘筠
authorPinyin: liu2 yun2
authorSlug: liu-yun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄图标清馆，紫诏戒鲰臣。
- 祗祓先三日，精明奉列真。
- 缇帷严宴室，琅菜盛齑珍。
- 鹄浴薰汤洁，龟存踵息匀。
- 金胥传漏箭，云襡换朝绅。
- 霞接浮丘袂，星瞻太乙神。
- 九光龙檠密，百和鹊罇新。
- 磬度松间籁，歌飘海底尘。
- 中天鸣素瑟，五鼓下琼轮。
- 祝册精衷道，沈榆拜席陈。
- 殿趋凫舄急，廊转羽旋频。
- 荐币冰纹滑，升樽玉液醇。
- 楼居排逈汉，歘驾返清晨。
- 习习灵风远，欣欣瑞木春。
- 祥氛披辇道，迟景上城𬮱。
- 宣室如垂问，鸿禧永庇民。

## 拼音
- huang2 tu2 biao1 qing1 guan3 ， zi3 zhao4 jie4 zou1 chen2 。
- zhi1 fu2 xian1 san1 ri4 ， jing1 ming2 feng4 lie4 zhen1 。
- ti2 wei2 yan2 yan4 shi4 ， lang2 cai4 sheng4 ji1 zhen1 。
- hu2 yu4 xun1 tang1 jie2 ， gui1 cun2 zhong3 xi1 yun2 。
- jin1 xu1 chuan2 lou4 jian4 ， yun2 shu3 huan4 chao2 shen1 。
- xia2 jie1 fu2 qiu1 mei4 ， xing1 zhan1 tai4 yi3 shen2 。
- jiu3 guang1 long2 qing2 mi4 ， bai3 he2 que4 zun1 xin1 。
- qing4 du4 song1 jian1 lai4 ， ge1 piao1 hai3 di3 chen2 。
- zhong1 tian1 ming2 su4 se4 ， wu3 gu3 xia4 qiong2 lun2 。
- zhu4 ce4 jing1 zhong1 dao4 ， shen3 yu2 bai4 xi2 chen2 。
- dian4 qu1 fu2 xi4 ji2 ， lang2 zhuan3 yu3 xuan2 pin2 。
- jian4 bi4 bing1 wen2 hua2 ， sheng1 zun1 yu4 ye4 chun2 。
- lou2 ju1 pai2 jiong3 han4 ， xu1 jia4 fan3 qing1 chen2 。
- xi2 xi2 ling2 feng1 yuan3 ， xin1 xin1 rui4 mu4 chun1 。
- xiang2 fen1 pi1 nian3 dao4 ， chi2 jing3 shang4 cheng2 yin1 。
- xuan1 shi4 ru2 chui2 wen4 ， hong2 xi3 yong3 bi4 min2 。

## 注释

## 译文

## 赏析
