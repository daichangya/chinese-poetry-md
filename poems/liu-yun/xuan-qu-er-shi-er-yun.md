---
id: liu-yun-xuan-qu-er-shi-er-yun
title: 宣曲二十二韵
titlePinyin: xuan1 qu3 er4 shi2 er4 yun4
titleSlug: xuan-qu-er-shi-er-yun
author: 刘筠
authorPinyin: liu2 yun2
authorSlug: liu-yun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八月收民算，三千异典章。
- 天机从此浅，国艳或非良。
- 玉户铜为沓，罗帱象作床。
- 骊姬初悔泣，飞燕近专房。
- 莲小才承步，梅新竞试粧。
- 尽知春可乐，终叹夜何长。
- 取酒临邛远，吞声息国亡。
- 难销守宫血，易断舞鸾肠。
- 百草兼花鬭，双钩映烛藏。
- 金人须手铸，虎圈更身当。
- 步辇回长乐，飞除接未央。
- 琳珉饰汉馆，藻绣裛周墙。
- 厌火双鱼尾，鸣弦小雁行。
- 云甍澄颢气，绮井激回光。
- 路有斯须隔，忧难顷刻忘。
- 新声来乐府，别寝近温汤。
- 虹跨层台晚，萤飞下苑凉。
- 锦帷迎七夕，蓬饵荐重阳。
- 九畹兰承露，三江橘带霜。
- 方资裂缯笑，可要荡舟狂。
- 并钓池鱼小，重衾穴凤翔。
- 珊瑚分碧树，火齐列清防。
- 背枕多幽怨，登楼更远伤。
- 下陈无自愧，人彘剧豺狼。

## 拼音
- ba1 yue4 shou1 min2 suan4 ， san1 qian1 yi4 dian3 zhang1 。
- tian1 ji1 cong2 ci3 qian3 ， guo2 yan4 huo4 fei1 liang2 。
- yu4 hu4 tong2 wei4 ta4 ， luo2 chou2 xiang4 zuo4 chuang2 。
- li2 ji1 chu1 hui3 qi4 ， fei1 yan4 jin4 zhuan1 fang2 。
- lian2 xiao3 cai2 cheng2 bu4 ， mei2 xin1 jing4 shi4 zhuang1 。
- jin4 zhi1 chun1 ke3 le4 ， zhong1 tan4 ye4 he2 chang2 。
- qu3 jiu3 lin2 qiong2 yuan3 ， tun1 sheng1 xi1 guo2 wang2 。
- nan2 xiao1 shou3 gong1 xue4 ， yi4 duan4 wu3 luan2 chang2 。
- bai3 cao3 jian1 hua1 dou4 ， shuang1 gou1 ying4 zhu2 cang2 。
- jin1 ren2 xu1 shou3 zhu4 ， hu3 quan1 geng4 shen1 dang1 。
- bu4 nian3 hui2 chang2 le4 ， fei1 chu2 jie1 wei4 yang1 。
- lin2 min2 shi4 han4 guan3 ， zao3 xiu4 yi4 zhou1 qiang2 。
- yan4 huo3 shuang1 yu2 wei3 ， ming2 xian2 xiao3 yan4 xing2 。
- yun2 meng2 cheng2 hao4 qi4 ， qi3 jing3 ji1 hui2 guang1 。
- lu4 you3 si1 xu1 ge2 ， you1 nan2 qing3 ke4 wang4 。
- xin1 sheng1 lai2 yue4 fu3 ， bie2 qin3 jin4 wen1 tang1 。
- hong2 kua4 ceng2 tai2 wan3 ， ying2 fei1 xia4 yuan4 liang2 。
- jin3 wei2 ying2 qi1 xi1 ， peng2 er3 jian4 chong2 yang2 。
- jiu3 wan3 lan2 cheng2 lu4 ， san1 jiang1 ju2 dai4 shuang1 。
- fang1 zi1 lie4 zeng1 xiao4 ， ke3 yao4 dang4 zhou1 kuang2 。
- bing4 diao4 chi2 yu2 xiao3 ， zhong4 qin1 xue2 feng4 xiang2 。
- shan1 hu2 fen1 bi4 shu4 ， huo3 qi2 lie4 qing1 fang2 。
- bei4 zhen3 duo1 you1 yuan4 ， deng1 lou2 geng4 yuan3 shang1 。
- xia4 chen2 wu2 zi4 kui4 ， ren2 zhi4 ju4 chai2 lang2 。

## 注释

## 译文

## 赏析
