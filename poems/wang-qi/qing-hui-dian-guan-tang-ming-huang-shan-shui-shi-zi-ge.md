---
id: wang-qi-qing-hui-dian-guan-tang-ming-huang-shan-shui-shi-zi-ge
title: 清辉殿观唐明皇山水石字歌
titlePinyin: qing1 hui1 dian4 guan1 tang2 ming2 huang2 shan1 shui3 shi2 zi4 ge1
titleSlug: qing-hui-dian-guan-tang-ming-huang-shan-shui-shi-zi-ge
author: 王琪
authorPinyin: wang2 qi2
authorSlug: wang-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇家四叶恢圣功，天临日烛清华戎。
- 汉条静治洽柔教，老心稽古开神聪。
- 有唐英主称好文，仙毫洒落驱风云。
- 壮哉山水有奇字，焕乎八法存翠珉。
- 自从弃置咸阳道，藓驳烟滋委宫草。
- 天开神赞会休辰，甄收再作皇居宝。
- 如何沦弃三百春，迎逢睿鉴来紫宸。
- 奎钩粲粲光华动，群玉森森气象新。
- 丹籞春妍瑞霭深，文梁藻栋结芳林。
- 鸿翔凤翥径方丈，杯流泉涌蒙亲临。
- 鲰臣荣幸从金舆，钩婉魂惊拭目初。
- 多惭揽笔非清藻，唯庆千龄际帝图。

## 拼音
- huang2 jia1 si4 ye4 hui1 sheng4 gong1 ， tian1 lin2 ri4 zhu2 qing1 hua2 rong2 。
- han4 tiao2 jing4 zhi4 qia4 rou2 jiao4 ， lao3 xin1 ji1 gu3 kai1 shen2 cong1 。
- you3 tang2 ying1 zhu3 cheng1 hao3 wen2 ， xian1 hao2 sa3 luo4 qu1 feng1 yun2 。
- zhuang4 zai1 shan1 shui3 you3 qi2 zi4 ， huan4 hu1 ba1 fa3 cun2 cui4 min2 。
- zi4 cong2 qi4 zhi4 xian2 yang2 dao4 ， xian3 bo2 yan1 zi1 wei3 gong1 cao3 。
- tian1 kai1 shen2 zan4 hui4 xiu1 chen2 ， zhen1 shou1 zai4 zuo4 huang2 ju1 bao3 。
- ru2 he2 lun2 qi4 san1 bai3 chun1 ， ying2 feng2 rui4 jian4 lai2 zi3 chen2 。
- kui2 gou1 can4 can4 guang1 hua2 dong4 ， qun2 yu4 sen1 sen1 qi4 xiang4 xin1 。
- dan1 yu4 chun1 yan2 rui4 ai3 shen1 ， wen2 liang2 zao3 dong4 jie2 fang1 lin2 。
- hong2 xiang2 feng4 zhu4 jing4 fang1 zhang4 ， bei1 liu2 quan2 yong3 meng2 qin1 lin2 。
- zou1 chen2 rong2 xing4 cong2 jin1 yu2 ， gou1 wan3 hun2 jing1 shi4 mu4 chu1 。
- duo1 can2 lan3 bi3 fei1 qing1 zao3 ， wei2 qing4 qian1 ling2 ji4 di4 tu2 。

## 注释

## 译文

## 赏析
