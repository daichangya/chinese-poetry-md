---
id: chen-yan-ling-en-bo-qiao
title: 恩波桥
titlePinyin: en1 bo1 qiao2
titleSlug: en-bo-qiao
author: 陈延龄
authorPinyin: chen2 yan2 ling2
authorSlug: chen-yan-ling
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 富春胜趣景一幅，四面好山青簇簇。
- 浙江逶迤向东来，千里平铺鸭头绿。
- 老夫作官从此游，恩波阁道如虹浮。
- 凭栏夜半玩星斗，会稽分夜天南头。
- 是时万籁寂不作，惟见翺翔双白鹤。
- 赤松正与董双成，坐驾云𫐌穷碧落。
- 素娥海上来相迎，玉笙度曲鸾凤鸣。
- 商音袅袅洗人耳，惊起葛翁仙梦醒。
- 走着氅衣忙草草，开门误踢神炉倒。
- 丹光飞起掩月明，虎啸龙吟天地老。

## 拼音
- fu4 chun1 sheng4 qu4 jing3 yi4 fu2 ， si4 mian4 hao3 shan1 qing1 cu4 cu4 。
- zhe4 jiang1 wei1 yi2 xiang4 dong1 lai2 ， qian1 li3 ping2 pu4 ya1 tou2 lü4 。
- lao3 fu1 zuo4 guan1 cong2 ci3 you2 ， en1 bo1 ge2 dao4 ru2 hong2 fu2 。
- ping2 lan2 ye4 ban4 wan2 xing1 dou4 ， hui4 ji1 fen1 ye4 tian1 nan2 tou2 。
- shi4 shi2 wan4 lai4 ji4 bu2 zuo4 ， wei2 jian4 ao2 xiang2 shuang1 bai2 he4 。
- chi4 song1 zheng4 yu3 dong3 shuang1 cheng2 ， zuo4 jia4 yun2 𫐌 qiong2 bi4 luo4 。
- su4 e2 hai3 shang4 lai2 xiang1 ying2 ， yu4 sheng1 du4 qu3 luan2 feng4 ming2 。
- shang1 yin1 niao3 niao3 xi3 ren2 er3 ， jing1 qi3 ge3 weng1 xian1 meng4 xing3 。
- zou3 zhe0 chang3 yi1 mang2 cao3 cao3 ， kai1 men2 wu4 ti1 shen2 lu2 dao3 。
- dan1 guang1 fei1 qi3 yan3 yue4 ming2 ， hu3 xiao4 long2 yin2 tian1 di4 lao3 。

## 注释

## 译文

## 赏析
