---
id: zhang-gang-ci-yun-li-gong-xian
title: 次韵李公显
titlePinyin: ci4 yun4 li3 gong1 xian3
titleSlug: ci-yun-li-gong-xian
author: 张纲
authorPinyin: zhang1 gang1
authorSlug: zhang-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 士有鸿鹄志，万里一举翮。
- 胸中自廊庙，肯顾三亩宅。
- 李侯气迈爽，词锋凛霜戟。
- 老夫晚结交，文会欣有绎。
- 剧谈到时事，唾手欲任责。
- 短褐天路髙，畎亩抱忠赤。
- 风雷惜变化，泥蟠等蜥蜴。
- 结茅西山下，樵爨走僮获。
- 富贵会有时，箪飘岂不适。
- 世态翻覆手，宁较黑与白。
- 兴来时一杯，南窗俯遥碧。

## 拼音
- shi4 you3 hong2 hu2 zhi4 ， wan4 li3 yi4 ju3 he2 。
- xiong1 zhong1 zi4 lang2 miao4 ， ken3 gu4 san1 mu3 zhai2 。
- li3 hou2 qi4 mai4 shuang3 ， ci2 feng1 lin3 shuang1 ji3 。
- lao3 fu1 wan3 jie2 jiao1 ， wen2 hui4 xin1 you3 yi4 。
- ju4 tan2 dao4 shi2 shi4 ， tuo4 shou3 yu4 ren4 ze2 。
- duan3 he4 tian1 lu4 gao1 ， quan3 mu3 bao4 zhong1 chi4 。
- feng1 lei2 xi1 bian4 hua4 ， ni2 pan2 deng3 xi1 yi4 。
- jie2 mao2 xi1 shan1 xia4 ， qiao2 cuan4 zou3 tong2 huo4 。
- fu4 gui4 hui4 you3 shi2 ， dan1 piao1 qi3 bu2 shi4 。
- shi4 tai4 fan1 fu4 shou3 ， ning2 jiao4 hei1 yu3 bai2 。
- xing1 lai2 shi2 yi4 bei1 ， nan2 chuang1 fu3 yao2 bi4 。

## 注释

## 译文

## 赏析
