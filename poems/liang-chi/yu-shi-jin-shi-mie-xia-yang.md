---
id: liang-chi-yu-shi-jin-shi-mie-xia-yang
title: 虞师晋师灭夏阳
titlePinyin: yu2 shi1 jin4 shi1 mie4 xia4 yang2
titleSlug: yu-shi-jin-shi-mie-xia-yang
author: 梁赤
authorPinyin: liang2 chi4
authorSlug: liang-chi
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 非国而曰灭，重夏阳也。虞无师，其曰师，何也？以其先晋，不可以不言师也。其先晋何也？为主乎灭夏阳也。夏阳者，虞、虢之塞邑也。灭夏阳而虞、虢举矣。虞之为主乎灭夏阳何也？晋献公欲伐虢，荀息曰：“君何不以屈产之乘、垂棘之璧，而借道乎虞也？”公曰：“此晋国之宝也。如受吾币而不借吾道，则如之何？”荀息曰：“此小国之所以事大国也。彼不借吾道，必不敢受吾币。如受吾币而借吾道，则是我取之中府，而藏之外府；取之中厩，而置之外厩也。”公曰：“宫之奇存焉，必不使也。”荀息曰：“宫之奇之为人也，达心而懦，又少长于君。达心则其言略，懦则不能强谏；少长于君，则君轻之。且夫玩好在耳目之前，而患在一国之后，此中知以上乃能虑之。臣料虞君中知以下也。”公遂借道而伐虢。宫之奇谏曰：“晋国之使者，其辞卑而币重，必不便于虞。”虞公弗听，遂受其币，而借之道。宫之奇又谏曰：“语曰：‘唇亡齿寒。’其斯之谓与！”挈其妻、子以奔曹。献公亡虢，五年而后举虞。荀息牵马操璧而前曰：“璧则犹是也，而马齿加长矣。”

## 拼音
- fei1 guo2 er2 yue1 mie4 ， zhong4 xia4 yang2 ye3 。 yu2 wu2 shi1 ， qi2 yue1 shi1 ， he2 ye3 ？ yi3 qi2 xian1 jin4 ， bu4 ke3 yi3 bu4 yan2 shi1 ye3 。 qi2 xian1 jin4 he2 ye3 ？ wei2 zhu3 hu1 mie4 xia4 yang2 ye3 。 xia4 yang2 zhe3 ， yu2 、 guo2 zhi1 sai1 yi4 ye3 。 mie4 xia4 yang2 er2 yu2 、 guo2 ju3 yi3 。 yu2 zhi1 wei2 zhu3 hu1 mie4 xia4 yang2 he2 ye3 ？ jin4 xian4 gong1 yu4 fa2 guo2 ， xun2 xi1 yue1 ： “ jun1 he2 bu4 yi3 qu1 chan3 zhi1 cheng2 、 chui2 ji2 zhi1 bi4 ， er2 jie4 dao4 hu1 yu2 ye3 ？ ” gong1 yue1 ： “ ci3 jin4 guo2 zhi1 bao3 ye3 。 ru2 shou4 wu2 bi4 er2 bu2 jie4 wu2 dao4 ， ze2 ru2 zhi1 he2 ？ ” xun2 xi1 yue1 ： “ ci3 xiao3 guo2 zhi1 suo3 yi3 shi4 da4 guo2 ye3 。 bi3 bu2 jie4 wu2 dao4 ， bi4 bu4 gan3 shou4 wu2 bi4 。 ru2 shou4 wu2 bi4 er2 jie4 wu2 dao4 ， ze2 shi4 wo3 qu3 zhi1 zhong1 fu3 ， er2 cang2 zhi1 wai4 fu3 ； qu3 zhi1 zhong1 jiu4 ， er2 zhi4 zhi1 wai4 jiu4 ye3 。 ” gong1 yue1 ： “ gong1 zhi1 qi2 cun2 yan1 ， bi4 bu4 shi3 ye3 。 ” xun2 xi1 yue1 ： “ gong1 zhi1 qi2 zhi1 wei4 ren2 ye3 ， da2 xin1 er2 nuo4 ， you4 shao3 chang2 yu2 jun1 。 da2 xin1 ze2 qi2 yan2 lüe4 ， nuo4 ze2 bu4 neng2 qiang2 jian4 ； shao3 chang2 yu2 jun1 ， ze2 jun1 qing1 zhi1 。 qie3 fu1 wan2 hao3 zai4 er3 mu4 zhi1 qian2 ， er2 huan4 zai4 yi4 guo2 zhi1 hou4 ， ci3 zhong1 zhi1 yi3 shang4 nai3 neng2 lü4 zhi1 。 chen2 liao4 yu2 jun1 zhong1 zhi1 yi3 xia4 ye3 。 ” gong1 sui4 jie4 dao4 er2 fa2 guo2 。 gong1 zhi1 qi2 jian4 yue1 ： “ jin4 guo2 zhi1 shi3 zhe3 ， qi2 ci2 bei1 er2 bi4 zhong4 ， bi4 bu2 bian4 yu2 yu2 。 ” yu2 gong1 fu2 ting1 ， sui4 shou4 qi2 bi4 ， er2 jie4 zhi1 dao4 。 gong1 zhi1 qi2 you4 jian4 yue1 ： “ yu3 yue1 ： ‘ chun2 wang2 chi3 han2 。 ’ qi2 si1 zhi1 wei4 yu3 ！ ” qie4 qi2 qi1 、 zi3 yi3 ben1 cao2 。 xian4 gong1 wang2 guo2 ， wu3 nian2 er2 hou4 ju3 yu2 。 xun2 xi1 qian1 ma3 cao1 bi4 er2 qian2 yue1 ： “ bi4 ze2 you2 shi4 ye3 ， er2 ma3 chi3 jia1 chang2 yi3 。 ”

## 注释

## 译文

## 赏析
