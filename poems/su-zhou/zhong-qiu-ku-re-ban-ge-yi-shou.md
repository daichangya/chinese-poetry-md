---
id: su-zhou-zhong-qiu-ku-re-ban-ge-yi-shou
title: 仲秋苦热半格一首
titlePinyin: zhong4 qiu1 ku3 re4 ban4 ge2 yi4 shou3
titleSlug: zhong-qiu-ku-re-ban-ge-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老火薪烝鼎灶然，柔金低伏听燔煎。
- 虚窗叠𪩘攒三崿，冷枕清飚直万钱。
- 俛仰生涯恃林井，包缠冠绂哂毹毡。
- 朝蝇夕蜹嗟何集，山雪河冰渴沃湔。
- 子夜凉生秋思肇，午时炎炽赫羲鲜。
- 荫饶华桷单𫄨叟，嬉爱清川泳月船。
- 巾幨垢氛勤𫖃濯，菓肴剖剥萃新妍。
- 芸夫望望瞻云汉，鋜鹤声声唳碧天。
- 瀑水何山千尺泻，洗心安得赏悬泉。

## 拼音
- lao3 huo3 xin1 zheng1 ding3 zao4 ran2 ， rou2 jin1 di1 fu2 ting1 fan2 jian1 。
- xu1 chuang1 die2 yan3 zan3 san1 e4 ， leng3 zhen3 qing1 biao1 zhi2 wan4 qian2 。
- fu3 yang3 sheng1 ya2 shi4 lin2 jing3 ， bao1 chan2 guan1 fu2 shen3 shu1 zhan1 。
- chao2 ying2 xi1 rui4 jie1 he2 ji2 ， shan1 xue3 he2 bing1 ke3 wo4 jian1 。
- zi3 ye4 liang2 sheng1 qiu1 si1 zhao4 ， wu3 shi2 yan2 chi4 he4 xi1 xian1 。
- yin4 rao2 hua2 jue2 dan1 chi1 sou3 ， xi1 ai4 qing1 chuan1 yong3 yue4 chuan2 。
- jin1 chan1 gou4 fen1 qin2 𫖃 zhuo2 ， guo3 yao2 pou1 bao1 cui4 xin1 yan2 。
- yun2 fu1 wang4 wang4 zhan1 yun2 han4 ， zhuo2 he4 sheng1 sheng1 li4 bi4 tian1 。
- pu4 shui3 he2 shan1 qian1 chi3 xie4 ， xi3 xin1 an1 de2 shang3 xuan2 quan2 。

## 注释

## 译文

## 赏析
