---
id: su-zhou-huang-fu-yi-shou
title: 皇甫一首
titlePinyin: huang2 fu3 yi4 shou3
titleSlug: huang-fu-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吏部初学除陈言，学成理达无可删。
- 腐朽点化皆不凡，有如黄河出昆仑。
- 鱼龙万怪随涛奔，志气刚伟充乾坤。
- 灌溉所短夸雄浑，篇什性情礼义根。
- 亦曰余事期知文，弟子皇甫同光尘。
- 师说岂不明渊源，首推燕许润王纶。
- 明堂郊庙严且尊，呜呼古人弗妄云。
- 研钻百家穷典坟，两贤纂组承华勋。
- 演敷奇致开妙门，荡耀四海苏顽昏。

## 拼音
- li4 bu4 chu1 xue2 chu2 chen2 yan2 ， xue2 cheng2 li3 da2 wu2 ke3 shan1 。
- fu3 xiu3 dian3 hua4 jie1 bu4 fan2 ， you3 ru2 huang2 he2 chu1 kun1 lun2 。
- yu2 long2 wan4 guai4 sui2 tao1 ben1 ， zhi4 qi4 gang1 wei3 chong1 qian2 kun1 。
- guan4 gai4 suo3 duan3 kua1 xiong2 hun2 ， pian1 shen2 xing4 qing2 li3 yi4 gen1 。
- yi4 yue1 yu2 shi4 qi1 zhi1 wen2 ， di4 zi3 huang2 fu3 tong2 guang1 chen2 。
- shi1 shuo1 qi3 bu4 ming2 yuan1 yuan2 ， shou3 tui1 yan4 xu3 run4 wang2 lun2 。
- ming2 tang2 jiao1 miao4 yan2 qie3 zun1 ， wu1 hu1 gu3 ren2 fu2 wang4 yun2 。
- yan2 zuan4 bai3 jia1 qiong2 dian3 fen2 ， liang3 xian2 zuan3 zu3 cheng2 hua2 xun1 。
- yan3 fu1 qi2 zhi4 kai1 miao4 men2 ， dang4 yao4 si4 hai3 su1 wan2 hun1 。

## 注释

## 译文

## 赏析
