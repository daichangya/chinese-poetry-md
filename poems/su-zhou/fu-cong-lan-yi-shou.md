---
id: su-zhou-fu-cong-lan-yi-shou
title: 赋丛兰一首
titlePinyin: fu4 cong2 lan2 yi4 shou3
titleSlug: fu-cong-lan-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚郢都梁奇韵佚，岚溪云壑初何僻。
- 根蒂条荂玩九春，葩叶尖萌碧逾尺。
- 蕙转东君溢宠光，露浥清华烟染色。
- 蓊勃天芬透绮疏，英蕤绿艳撩诗客。
- 滋荣九畹不因人，无际幽深来响屐。
- 三嗅书帷尝涉猎，满把骚人安忍释。
- 映俎垂筵纫委佩，𣃁苔徙槛芳盈室。
- 燥虚黏腻俗尘清，祛病析酲驱抑鬰。
- 猗猗不采亦奚伤，雍容屈宋无伦匹。
- 赏慨年芳次第菲，轻重憎怜从结习。
- 辛夷为坞薜萝门，莎菼蒲芦类非一。
- 庭中绝出忘忧右，差等水仙诚莫逆。
- 遥知最妙岭头梅，适口和羹似难及。
- 更与丘明评国芗，后皇媚之殊赫奕。

## 拼音
- chu3 ying3 dou1 liang2 qi2 yun4 yi4 ， lan2 xi1 yun2 he4 chu1 he2 pi4 。
- gen1 di4 tiao2 fu1 wan2 jiu3 chun1 ， pa1 ye4 jian1 meng2 bi4 yu2 chi3 。
- hui4 zhuan3 dong1 jun1 yi4 chong3 guang1 ， lu4 yi4 qing1 hua2 yan1 ran3 se4 。
- weng3 bo2 tian1 fen1 tou4 qi3 shu1 ， ying1 rui2 lü4 yan4 liao2 shi1 ke4 。
- zi1 rong2 jiu3 wan3 bu4 yin1 ren2 ， wu2 ji4 you1 shen1 lai2 xiang3 ji1 。
- san1 xiu4 shu1 wei2 chang2 she4 lie4 ， man3 ba3 sao1 ren2 an1 ren3 shi4 。
- ying4 zu3 chui2 yan2 ren4 wei3 pei4 ， 𣃁 tai2 xi3 kan3 fang1 ying2 shi4 。
- zao4 xu1 nian2 ni4 su2 chen2 qing1 ， qu1 bing4 xi1 cheng2 qu1 yi4 yu4 。
- yi1 yi1 bu4 cai3 yi4 xi1 shang1 ， yong1 rong2 qu1 song4 wu2 lun2 pi3 。
- shang3 kai3 nian2 fang1 ci4 di4 fei1 ， qing1 zhong4 zeng1 lian2 cong2 jie2 xi2 。
- xin1 yi2 wei4 wu4 bi4 luo2 men2 ， sha1 tan3 pu2 lu2 lei4 fei1 yi1 。
- ting2 zhong1 jue2 chu1 wang4 you1 you4 ， cha4 deng3 shui3 xian1 cheng2 mo4 ni4 。
- yao2 zhi1 zui4 miao4 ling3 tou2 mei2 ， shi4 kou3 he2 geng1 si4 nan2 ji2 。
- geng4 yu3 qiu1 ming2 ping2 guo2 xiang1 ， hou4 huang2 mei4 zhi1 shu1 he4 yi4 。

## 注释

## 译文

## 赏析
