---
id: su-zhou-guo-shi-yi-shou
title: 国士一首
titlePinyin: guo2 shi4 yi4 shou3
titleSlug: guo-shi-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五陵少年铜乳臭，哲肃何甘作牛后。
- 曲合污世乡愿徒，俗学聋瞽纷芜莠。
- 文士规模正始间，风流可喜未曾有。
- 志士机敏常济务，斡旋金谷捷趋走。
- 取乱尤须见兵势，料敌先应决攻守。
- 至言硕画安危机，却顾前思能审究。
- 服戎角力乃兵耳，入幄造膝直御寇。
- 人心天意归有道，务穑训学臻富寿。
- 自古迂儒无益算，盖世奇才实天授。
- 谁能剡牍出公言，明年定取单于首。

## 拼音
- wu3 ling2 shao4 nian2 tong2 ru3 chou4 ， zhe2 su4 he2 gan1 zuo4 niu2 hou4 。
- qu3 he2 wu1 shi4 xiang1 yuan4 tu2 ， su2 xue2 long2 gu3 fen1 wu2 you3 。
- wen2 shi4 gui1 mo2 zheng4 shi3 jian1 ， feng1 liu2 ke3 xi3 wei4 ceng2 you3 。
- zhi4 shi4 ji1 min3 chang2 ji4 wu4 ， wo4 xuan2 jin1 gu3 jie2 qu1 zou3 。
- qu3 luan4 you2 xu1 jian4 bing1 shi4 ， liao4 di2 xian1 ying4 jue2 gong1 shou3 。
- zhi4 yan2 shuo4 hua4 an1 wei1 ji1 ， que4 gu4 qian2 si1 neng2 shen3 jiu1 。
- fu2 rong2 jue2 li4 nai3 bing1 er3 ， ru4 wo4 zao4 xi1 zhi2 yu4 kou4 。
- ren2 xin1 tian1 yi4 gui1 you3 dao4 ， wu4 se4 xun4 xue2 zhen1 fu4 shou4 。
- zi4 gu3 yu1 ru2 wu2 yi4 suan4 ， gai4 shi4 qi2 cai2 shi2 tian1 shou4 。
- shui2 neng2 yan3 du2 chu1 gong1 yan2 ， ming2 nian2 ding4 qu3 chan2 yu2 shou3 。

## 注释

## 译文

## 赏析
