---
id: su-zhou-song-chu-shou-cai-zhan-ming-ti-ju
title: 送滁守蔡瞻明提举
titlePinyin: song4 chu2 shou3 cai4 zhan1 ming2 ti2 ju3
titleSlug: song-chu-shou-cai-zhan-ming-ti-ju
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 史家汗简编年垂，掌武集贤筹政机。
- 君侯祖烈冠前世，内外贻厥真天资。
- 景灵审象丹青炳，端靖颙昂席庆基。
- 浙港之东早乘驿，卓尔群吏诸侯师。
- 云何士元淹骥足，留滞太史周南维。
- 渊源濡染由所自，甚美而度多文词。
- 猗欤两祖揭二柄，雹凸骞翔天下知。
- 奈何恬无进擢慕，钩引吹嘘众力微。
- 冷烟横雨秋涛外，滁邦山水停一麾。
- 贫交掺执空里巷，截𩍐那复留骖𬴂。
- 气宇前修令仪范，才具时侪高品题。
- 绿绮寻绎醉吟操，清流感慨神武遗。
- 侧听褒嘉最郡课，水衡促召夫何疑。
- 车轮继斲心自了，桑榆稍收宜赴时。
- 珍向高标警衰钝，鄙哉不敢多陈诗。

## 拼音
- shi3 jia1 han4 jian3 bian1 nian2 chui2 ， zhang3 wu3 ji2 xian2 chou2 zheng4 ji1 。
- jun1 hou2 zu3 lie4 guan1 qian2 shi4 ， nei4 wai4 yi2 jue2 zhen1 tian1 zi1 。
- jing3 ling2 shen3 xiang4 dan1 qing1 bing3 ， duan1 jing4 yong2 ang2 xi2 qing4 ji1 。
- zhe4 gang3 zhi1 dong1 zao3 cheng2 yi4 ， zhuo2 er3 qun2 li4 zhu1 hou2 shi1 。
- yun2 he2 shi4 yuan2 yan1 ji4 zu2 ， liu2 zhi4 tai4 shi3 zhou1 nan2 wei2 。
- yuan1 yuan2 ru2 ran3 you2 suo3 zi4 ， shen4 mei3 er2 du4 duo1 wen2 ci2 。
- yi1 yu2 liang3 zu3 jie1 er4 bing3 ， bao2 tu1 qian1 xiang2 tian1 xia4 zhi1 。
- nai4 he2 tian2 wu2 jin4 zhuo2 mu4 ， gou1 yin3 chui1 xu1 zhong4 li4 wei1 。
- leng3 yan1 heng2 yu3 qiu1 tao1 wai4 ， chu2 bang1 shan1 shui3 ting2 yi4 hui1 。
- pin2 jiao1 chan1 zhi2 kong1 li3 xiang4 ， jie2 𩍐 na4 fu4 liu2 can1 fei1 。
- qi4 yu3 qian2 xiu1 ling4 yi2 fan4 ， cai2 ju4 shi2 chai2 gao1 pin3 ti2 。
- lü4 qi3 xun2 yi4 zui4 yin2 cao1 ， qing1 liu2 gan3 kai3 shen2 wu3 yi2 。
- ce4 ting1 bao1 jia1 zui4 jun4 ke4 ， shui3 heng2 cu4 zhao4 fu1 he2 yi2 。
- che1 lun2 ji4 zhuo2 xin1 zi4 le0 ， sang1 yu2 shao1 shou1 yi2 fu4 shi2 。
- zhen1 xiang4 gao1 biao1 jing3 shuai1 dun4 ， bi3 zai1 bu4 gan3 duo1 chen2 shi1 。

## 注释

## 译文

## 赏析
