---
id: su-zhou-long-xiang-zhen-xie-he-shang-qiu-shi-zeng-yi-shou
title: 龙翔真歇和尚求诗赠一首
titlePinyin: long2 xiang2 zhen1 xie1 he2 shang4 qiu2 shi1 zeng4 yi4 shou3
titleSlug: long-xiang-zhen-xie-he-shang-qiu-shi-zeng-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 象骨岩居闽府教，江海两封黄纸召。
- 孤云自南仍更东，阻觐尧蓂友廊庙。
- 讲通明论毗昙经，一佛出世祇为人。
- 凝师白傅有真契，凿齿弥天必相值。
- 河汉滔滔渺涯涘，三反九折时游戏。
- 簦𪨗跻堂累千辈，鍧雷激电非思议。
- 毫忽微差失大千，同尽鸳鸿与蝼蚁。
- 菩提一切皆具足，刮膜分光诚岂弟。
- 体味龙宫七佛书，卢老面目云何是。
- 余生流浪无明窟，回首尘尘非自己。
- 季咸鬼眼必见窥，和璞妙算应不遗。
- 大士知言善呵蔽，朝闻夕殒甘如饴。
- 疑蛇一祛病当愈，识路还家要有时。
- 金华士女涕泗流，胡为决往龙翔游。
- 是间虽住亦非住，奔轶常行祖师处。

## 拼音
- xiang4 gu3 yan2 ju1 min3 fu3 jiao4 ， jiang1 hai3 liang3 feng1 huang2 zhi3 zhao4 。
- gu1 yun2 zi4 nan2 reng2 geng4 dong1 ， zu3 jin4 yao2 mi4 you3 lang2 miao4 。
- jiang3 tong1 ming2 lun4 pi2 tan2 jing1 ， yi4 fo2 chu1 shi4 qi2 wei4 ren2 。
- ning2 shi1 bai2 fu4 you3 zhen1 qi4 ， zao2 chi3 mi2 tian1 bi4 xiang1 zhi2 。
- he2 han4 tao1 tao1 miao3 ya2 si4 ， san1 fan3 jiu3 zhe2 shi2 you2 xi4 。
- deng1 𪨗 ji1 tang2 lei4 qian1 bei4 ， hong1 lei2 ji1 dian4 fei1 si1 yi4 。
- hao2 hu1 wei1 cha4 shi1 da4 qian1 ， tong2 jin4 yuan1 hong2 yu3 lou2 yi3 。
- pu2 ti2 yi2 qie4 jie1 ju4 zu2 ， gua1 mo2 fen1 guang1 cheng2 qi3 di4 。
- ti3 wei4 long2 gong1 qi1 fo2 shu1 ， lu2 lao3 mian4 mu4 yun2 he2 shi4 。
- yu2 sheng1 liu2 lang4 wu2 ming2 ku1 ， hui2 shou3 chen2 chen2 fei1 zi4 ji3 。
- ji4 xian2 gui3 yan3 bi4 jian4 kui1 ， he2 pu2 miao4 suan4 ying4 bu4 yi2 。
- da4 shi4 zhi1 yan2 shan4 he1 bi4 ， chao2 wen2 xi1 yun3 gan1 ru2 yi2 。
- yi2 she2 yi4 qu1 bing4 dang1 yu4 ， shi2 lu4 hai2 jia1 yao4 you3 shi2 。
- jin1 hua2 shi4 nü3 ti4 si4 liu2 ， hu2 wei4 jue2 wang3 long2 xiang2 you2 。
- shi4 jian1 sui1 zhu4 yi4 fei1 zhu4 ， ben1 yi4 chang2 xing2 zu3 shi1 chu4 。

## 注释

## 译文

## 赏析
