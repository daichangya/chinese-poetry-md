---
id: su-zhou-you-gu-shan-yi-shou
title: 游鼓山一首
titlePinyin: you2 gu3 shan1 yi4 shou3
titleSlug: you-gu-shan-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呼船起柁乘潮平，掠窗飘箔疏雨倾。
- 漱石枕流东道主，栉风沐雨吾曹行。
- 百寻悬瀑泻绅珮，两边乔木翔枅甍。
- 乞浆满瓯牛乳粥，纵酒下筯驼蹄羹。
- 跻摩顶踵历蹬术，牵挽葛藟披荆榛。
- 荒浪搀差复奄霭，巀嶭屭赑仍棱层。
- 嘷烟啸雨猨鹤宅，绝山航海樵渔能。
- 草衣穴处避世士，木食涧饮安禅僧。
- 芝房云阁无尽藏，月屏风幌长明灯。
- 笑看阛阓一蚁垤，挥斥氛祲投蛮藤。
- 经行石窦解縢𪨗，饮灌匏杓谈淄渑。
- 莫嗔踏碎苍苔色，莫嫌汲浊阴井清。
- 膏肓泉石有鉴裁，腾踔岩崿试股肱。
- 要识石鼓真面目，立置枕几非绘缯。
- 风吹杨叶此山下，欲问故老知谁应。
- 市朝一梦争夺际，山海萧散堪伏膺。

## 拼音
- hu1 chuan2 qi3 tuo2 cheng2 chao2 ping2 ， lüe4 chuang1 piao1 bo2 shu1 yu3 qing1 。
- shu4 shi2 zhen3 liu2 dong1 dao4 zhu3 ， zhi4 feng1 mu4 yu3 wu2 cao2 xing2 。
- bai3 xun2 xuan2 pu4 xie4 shen1 pei4 ， liang3 bian1 qiao2 mu4 xiang2 ji1 meng2 。
- qi3 jiang1 man3 ou1 niu2 ru3 zhou1 ， zong4 jiu3 xia4 zhu4 tuo2 ti2 geng1 。
- ji1 mo2 ding3 zhong3 li4 deng1 shu4 ， qian1 wan3 ge3 lei3 pi1 jing1 zhen1 。
- huang1 lang4 chan1 cha4 fu4 yan3 ai3 ， jie2 nie4 xi4 bi4 reng2 leng2 ceng2 。
- hao2 yan1 xiao4 yu3 yuan2 he4 zhai2 ， jue2 shan1 hang2 hai3 qiao2 yu2 neng2 。
- cao3 yi1 xue2 chu4 bi4 shi4 shi4 ， mu4 shi2 jian4 yin3 an1 chan2 seng1 。
- zhi1 fang2 yun2 ge2 wu2 jin4 cang2 ， yue4 ping2 feng1 huang3 chang2 ming2 deng1 。
- xiao4 kan4 huan2 hui4 yi4 yi3 die2 ， hui1 chi4 fen1 jin4 tou2 man2 teng2 。
- jing1 xing2 shi2 dou4 jie3 teng2 𪨗 ， yin3 guan4 pao2 shao2 tan2 zi1 mian3 。
- mo4 chen1 ta4 sui4 cang1 tai2 se4 ， mo4 xian2 ji2 zhuo2 yin1 jing3 qing1 。
- gao1 huang1 quan2 shi2 you3 jian4 cai2 ， teng2 chuo1 yan2 e4 shi4 gu3 gong1 。
- yao4 shi2 shi2 gu3 zhen1 mian4 mu4 ， li4 zhi4 zhen3 ji3 fei1 hui4 zeng1 。
- feng1 chui1 yang2 ye4 ci3 shan1 xia4 ， yu4 wen4 gu4 lao3 zhi1 shui2 ying4 。
- shi4 chao2 yi2 meng4 zheng1 duo2 ji4 ， shan1 hai3 xiao1 san4 kan1 fu2 ying1 。

## 注释

## 译文

## 赏析
