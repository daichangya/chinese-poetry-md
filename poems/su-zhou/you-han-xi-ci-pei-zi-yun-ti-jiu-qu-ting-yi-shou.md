---
id: su-zhou-you-han-xi-ci-pei-zi-yun-ti-jiu-qu-ting-yi-shou
title: 游寒谿次醅字韵题九曲亭一首
titlePinyin: you2 han2 xi1 ci4 pei1 zi4 yun4 ti2 jiu3 qu1 ting2 yi4 shou3
titleSlug: you-han-xi-ci-pei-zi-yun-ti-jiu-qu-ting-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幅巾戏漉彭泽醅，尺书间觅来禽栽。
- 东坡居士五年久，真主未遽求盐梅。
- 扁舟夷犹水刻窟，双履秃缺峰峩嵬。
- 招揖西山与东鲁，回首阊阖并玉台。
- 标牓高甍方外景，不染时世毫端埃。
- 倚空千重翡翠盖，落日万顷琉璃堆。
- 兴酣鱼鸟安乐国，喜溢仆驭陶家罍。
- 惜哉二老削旧迹，不论石上并墙隈。
- 埼岸横舟昔时处，刻划独免漫苍苔。
- 梵刹青莲旧僧社，径遂几合无人开。
- 方今九原如可作，足使四海无凋摧。
- 封章千载垂可否，玉堂黄合犹儋雷。
- 精义穷神致实用，不变生死无去来。
- 天下书生践遗迹，棠荫处处思贤哀。

## 拼音
- fu2 jin1 xi4 lu4 peng2 ze2 pei1 ， chi3 shu1 jian1 mi4 lai2 qin2 zai1 。
- dong1 po1 ju1 shi4 wu3 nian2 jiu3 ， zhen1 zhu3 wei4 ju4 qiu2 yan2 mei2 。
- pian1 zhou1 yi2 you2 shui3 ke4 ku1 ， shuang1 lü3 tu1 que1 feng1 e2 wei2 。
- zhao1 yi1 xi1 shan1 yu3 dong1 lu3 ， hui2 shou3 chang1 he2 bing4 yu4 tai2 。
- biao1 bang3 gao1 meng2 fang1 wai4 jing3 ， bu4 ran3 shi2 shi4 hao2 duan1 ai1 。
- yi3 kong1 qian1 chong2 fei3 cui4 gai4 ， luo4 ri4 wan4 qing3 liu2 li2 dui1 。
- xing1 han1 yu2 niao3 an1 le4 guo2 ， xi3 yi4 pu2 yu4 tao2 jia1 lei2 。
- xi1 zai1 er4 lao3 xiao1 jiu4 ji4 ， bu2 lun4 shi2 shang4 bing4 qiang2 wei1 。
- qi2 an4 heng2 zhou1 xi1 shi2 chu4 ， ke4 hua4 du2 mian3 man4 cang1 tai2 。
- fan4 cha4 qing1 lian2 jiu4 seng1 she4 ， jing4 sui4 ji3 he2 wu2 ren2 kai1 。
- fang1 jin1 jiu3 yuan2 ru2 ke3 zuo4 ， zu2 shi3 si4 hai3 wu2 diao1 cui1 。
- feng1 zhang1 qian1 zai3 chui2 ke3 fou3 ， yu4 tang2 huang2 he2 you2 dan1 lei2 。
- jing1 yi4 qiong2 shen2 zhi4 shi2 yong4 ， bu2 bian4 sheng1 si3 wu2 qu4 lai2 。
- tian1 xia4 shu1 sheng1 jian4 yi2 ji4 ， tang2 yin4 chu4 chu4 si1 xian2 ai1 。

## 注释

## 译文

## 赏析
