---
id: su-zhou-tui-shi-yi-shou
title: 退士一首
titlePinyin: tui4 shi4 yi4 shou3
titleSlug: tui-shi-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤贤高哉古黔娄，独辨真趣肩夷由。
- 市朝慕诱吁竞求，求仁丘壑良远谋。
- 白云抗志耕平畴，炎天葛制冬鹿裘。
- 邂逅孤豚笑肥牛，拨剌廉鱼脱金钩。
- 雄鸡曳尾惮俎羞，鹪鹩一枝绰余庥。
- 楚楚奢靡翾蜉蝣，下士阉然媚俗流。
- 嗟嗟此病云何瘳，渊源友尚颜轲俦。
- 袯襫有暇从帣鞲，形为心役无深尤。
- 貂蝉夸诧出兜鍪，驷马高盖忧人忧，才殚力尽长不休。
- 上士凌霞宅岩幽，千镒鹤书那转头。

## 拼音
- xian2 xian2 gao1 zai1 gu3 qian2 lou2 ， du2 bian4 zhen1 qu4 jian1 yi2 you2 。
- shi4 chao2 mu4 you4 xu1 jing4 qiu2 ， qiu2 ren2 qiu1 he4 liang2 yuan3 mou2 。
- bai2 yun2 kang4 zhi4 geng1 ping2 chou2 ， yan2 tian1 ge3 zhi4 dong1 lu4 qiu2 。
- xie4 hou4 gu1 tun2 xiao4 fei2 niu2 ， bo1 la4 lian2 yu2 tuo1 jin1 gou1 。
- xiong2 ji1 ye4 wei3 dan4 zu3 xiu1 ， jiao1 liao2 yi4 zhi1 chuo4 yu2 xiu1 。
- chu3 chu3 she1 mi2 xuan1 fu2 you2 ， xia4 shi4 yan1 ran2 mei4 su2 liu2 。
- jie1 jie1 ci3 bing4 yun2 he2 chou1 ， yuan1 yuan2 you3 shang4 yan2 ke1 chou2 。
- bo2 shi4 you3 xia2 cong2 juan3 gou1 ， xing2 wei4 xin1 yi4 wu2 shen1 you2 。
- diao1 chan2 kua1 cha4 chu1 dou1 mou2 ， si4 ma3 gao1 gai4 you1 ren2 you1 ， cai2 dan1 li4 jin4 chang2 bu4 xiu1 。
- shang4 shi4 ling2 xia2 zhai2 yan2 you1 ， qian1 yi4 he4 shu1 na4 zhuan3 tou2 。

## 注释

## 译文

## 赏析
