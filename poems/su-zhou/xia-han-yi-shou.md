---
id: su-zhou-xia-han-yi-shou
title: 夏旱一首
titlePinyin: xia4 han4 yi4 shou3
titleSlug: xia-han-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阳厄会百六，骄亢惨如毁。
- 素秋垂二七，十旬赤千里。
- 土田灵龟坼，水车渴乌柅。
- 历时书不雨，槁矣吁田穉。
- 虽然海有潮，何堪井无水。
- 塞鼻炎烟鬰，吹面江风靡。
- 憬俗雪不降，炎洲冰讵履。
- 虐魃岂胜诛，巫尪窘臞悴。
- 雩禜按典彝，祝史殊跛倚。
- 资舟舟已尽，振廪廪余几。
- 枵然望云汉，邈乎嗥屏翳。
- 戎虏未入朝，耕战诚劳勚。
- 收募联什伍，倍蓰给饷馈。
- 伊人亏颗粒，主者遭忿詈。
- 覆载疑亭育，蘧蒢视生类。
- 作为三日霖，霶沱万事理。
- 焦枯已不救，根蘗或可冀。
- 疲民亿万口，生生荷天帝。
- 侏儒一囊足，孤寡千箱赐。
- 三军尽凫藻，邦邑岂小乂。

## 拼音
- yang2 e4 hui4 bai3 liu4 ， jiao1 kang4 can3 ru2 hui3 。
- su4 qiu1 chui2 er4 qi1 ， shi2 xun2 chi4 qian1 li3 。
- tu3 tian2 ling2 gui1 che4 ， shui3 che1 ke3 wu1 ni3 。
- li4 shi2 shu1 bu4 yu3 ， gao3 yi3 xu1 tian2 zhi4 。
- sui1 ran2 hai3 you3 chao2 ， he2 kan1 jing3 wu2 shui3 。
- sai1 bi2 yan2 yan1 yu4 ， chui1 mian4 jiang1 feng1 mi3 。
- jing3 su2 xue3 bu2 jiang4 ， yan2 zhou1 bing1 ju4 lü3 。
- nüe4 ba2 qi3 sheng4 zhu1 ， wu1 wang1 jiong3 qu2 cui4 。
- yu2 ying2 an4 dian3 yi2 ， zhu4 shi3 shu1 bo3 yi3 。
- zi1 zhou1 zhou1 yi3 jin4 ， zhen4 lin3 lin3 yu2 ji3 。
- xiao1 ran2 wang4 yun2 han4 ， miao3 hu1 hao2 ping2 yi4 。
- rong2 lu3 wei4 ru4 chao2 ， geng1 zhan4 cheng2 lao2 yi4 。
- shou1 mu4 lian2 shen2 wu3 ， bei4 xi3 gei3 xiang3 kui4 。
- yi1 ren2 kui1 ke1 li4 ， zhu3 zhe3 zao1 fen4 li4 。
- fu4 zai3 yi2 ting2 yu4 ， qu2 chu2 shi4 sheng1 lei4 。
- zuo4 wei2 san1 ri4 lin2 ， pang1 tuo2 wan4 shi4 li3 。
- jiao1 ku1 yi3 bu2 jiu4 ， gen1 bo4 huo4 ke3 ji4 。
- pi2 min2 yi4 wan4 kou3 ， sheng1 sheng1 he2 tian1 di4 。
- zhu1 ru2 yi4 nang2 zu2 ， gu1 gua3 qian1 xiang1 ci4 。
- san1 jun1 jin4 fu2 zao3 ， bang1 yi4 qi3 xiao3 yi4 。

## 注释

## 译文

## 赏析
