---
id: su-zhou-zhong-lei-yi-shou
title: 中垒一首
titlePinyin: zhong1 lei3 yi4 shou3
titleSlug: zhong-lei-yi-shou
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 更生倾侧四斥已，精诚所祈格天地。
- 著明深切安危机，同道萧周数人耳。
- 不容何病见君子，节义政应强国势。
- 幸卿权尹岂尝无，忠正得朋侥冒柅。
- 可怜孤直援又寡，恶恶如风力排诋。
- 汉皇听纳知其忠，左右侧目争摧圮。
- 亲亲公族人莫比，按据春秋忧变异。
- 萧张戮死正人空，挫奸救危宁畏忌。
- 勤勤请抑外家权，社稷安荣长久计。
- 二十余年列大夫，痛切皇舆难坐视。
- 当时不谓秦无人，异世知音诚叹企。
- 乱生祸重英杰资，无竞维人当树置。
- 绛侯博陆在岩廊，高武不复忧刘氏。
- 胡为一篑障江河，谏鼓屡鸣那得济。

## 拼音
- geng1 sheng1 qing1 ce4 si4 chi4 yi3 ， jing1 cheng2 suo3 qi2 ge2 tian1 di4 。
- zhu4 ming2 shen1 qie4 an1 wei1 ji1 ， tong2 dao4 xiao1 zhou1 shu4 ren2 er3 。
- bu4 rong2 he2 bing4 jian4 jun1 zi3 ， jie2 yi4 zheng4 ying4 qiang2 guo2 shi4 。
- xing4 qing1 quan2 yin3 qi3 chang2 wu2 ， zhong1 zheng4 de2 peng2 jiao3 mao4 ni3 。
- ke3 lian2 gu1 zhi2 yuan2 you4 gua3 ， e4 e4 ru2 feng1 li4 pai2 di3 。
- han4 huang2 ting1 na4 zhi1 qi2 zhong1 ， zuo3 you4 ce4 mu4 zheng1 cui1 pi3 。
- qin1 qin1 gong1 zu2 ren2 mo4 bi3 ， an4 ju4 chun1 qiu1 you1 bian4 yi4 。
- xiao1 zhang1 lu4 si3 zheng4 ren2 kong1 ， cuo4 jian1 jiu4 wei1 ning2 wei4 ji4 。
- qin2 qin2 qing3 yi4 wai4 jia1 quan2 ， she4 ji4 an1 rong2 chang2 jiu3 ji4 。
- er4 shi2 yu2 nian2 lie4 dai4 fu0 ， tong4 qie4 huang2 yu2 nan2 zuo4 shi4 。
- dang1 shi2 bu2 wei4 qin2 wu2 ren2 ， yi4 shi4 zhi1 yin1 cheng2 tan4 qi3 。
- luan4 sheng1 huo4 zhong4 ying1 jie2 zi1 ， wu2 jing4 wei2 ren2 dang1 shu4 zhi4 。
- jiang4 hou2 bo2 lu4 zai4 yan2 lang2 ， gao1 wu3 bu2 fu4 you1 liu2 shi4 。
- hu2 wei4 yi2 kui4 zhang4 jiang1 he2 ， jian4 gu3 lü3 ming2 na4 de2 ji4 。

## 注释

## 译文

## 赏析
