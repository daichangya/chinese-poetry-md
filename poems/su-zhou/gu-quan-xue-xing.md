---
id: su-zhou-gu-quan-xue-xing
title: 古劝学行
titlePinyin: gu3 quan4 xue2 xing2
titleSlug: gu-quan-xue-xing
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔岁原伯鲁，前日棘子成。
- 所谓悉常事，野哉亦苟生。
- 岂知负孔圣，义理如何行。
- 善饭斯为福，食肉其堪盲。
- 六籍漫不省，千载谁辨明。
- 秦时害文维法吏，赵高趦趄诳当世。
- 小夫无知信可耻，大官不学粗且鄙。
- 深思博问如其智，精义入神以致治。
- 从来廊庙须奇策，乃用弓戈为快意。
- 孔明泽中梁甫吟，著表行师肯倩人。
- 吕蒙孜孜窥往事，知新益解图当今。
- 横槊胡为忘试艺，不文不武伊何遵。
- 嗟予贫贱年将老，学古忧时满怀抱。
- 斯民陷溺岂无说，天下复平要有道。
- 子思立教自明诚，伯业华巅愈贪讨。

## 拼音
- xi1 sui4 yuan2 bo2 lu3 ， qian2 ri4 ji2 zi3 cheng2 。
- suo3 wei4 xi1 chang2 shi4 ， ye3 zai1 yi4 gou3 sheng1 。
- qi3 zhi1 fu4 kong3 sheng4 ， yi4 li3 ru2 he2 xing2 。
- shan4 fan4 si1 wei4 fu2 ， shi2 rou4 qi2 kan1 mang2 。
- liu4 ji2 man4 bu4 sheng3 ， qian1 zai3 shui2 bian4 ming2 。
- qin2 shi2 hai4 wen2 wei2 fa3 li4 ， zhao4 gao1 zi1 ju1 kuang2 dang1 shi4 。
- xiao3 fu1 wu2 zhi1 xin4 ke3 chi3 ， da4 guan1 bu4 xue2 cu1 qie3 bi3 。
- shen1 si1 bo2 wen4 ru2 qi2 zhi4 ， jing1 yi4 ru4 shen2 yi3 zhi4 zhi4 。
- cong2 lai2 lang2 miao4 xu1 qi2 ce4 ， nai3 yong4 gong1 ge1 wei4 kuai4 yi4 。
- kong3 ming2 ze2 zhong1 liang2 fu3 yin2 ， zhu4 biao3 xing2 shi1 ken3 qian4 ren2 。
- lü3 meng2 zi1 zi1 kui1 wang3 shi4 ， zhi1 xin1 yi4 jie3 tu2 dang1 jin1 。
- heng2 shuo4 hu2 wei4 wang4 shi4 yi4 ， bu4 wen2 bu4 wu3 yi1 he2 zun1 。
- jie1 yu3 pin2 jian4 nian2 jiang1 lao3 ， xue2 gu3 you1 shi2 man3 huai2 bao4 。
- si1 min2 xian4 ni4 qi3 wu2 shuo1 ， tian1 xia4 fu4 ping2 yao4 you3 dao4 。
- zi3 si1 li4 jiao4 zi4 ming2 cheng2 ， bo2 ye4 hua2 dian1 yu4 tan1 tao3 。

## 注释

## 译文

## 赏析
