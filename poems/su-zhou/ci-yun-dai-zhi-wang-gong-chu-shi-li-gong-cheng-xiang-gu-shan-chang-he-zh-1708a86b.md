---
id: su-zhou-ci-yun-dai-zhi-wang-gong-chu-shi-li-gong-cheng-xiang-gu-shan-chang-he-zh-1708a86b
title: 次韵待制王公出示李公丞相鼓山唱和之什不揆芜累奉和一首
titlePinyin: ci4 yun4 dai4 zhi4 wang2 gong1 chu1 shi4 li3 gong1 cheng2 xiang4 gu3 shan1 chang4 he4 zhi1 shen2 bu4 kui2 wu2 lei4 feng4 he2 yi4 shou3
titleSlug: ci-yun-dai-zhi-wang-gong-chu-shi-li-gong-cheng-xiang-gu-shan-chang-he-zh-1708a86b
author: 苏籀
authorPinyin: su1 zhou4
authorSlug: su-zhou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颙昂经世量，超轶尘秕浄。
- 猗欤寻山屐，泛矣随波艇。
- 颜笔振岩崖，戎眼清水镜。
- 平𥬞青云步，何如苍藓蹬。
- 忘怀挈伯雅，寓意弹韵磬。
- 物外赤松期，域中兜率夐。
- 江溟嘘吸际，霞祲廓亏映。
- 龙象千础攒，簦𪨗十方并。
- 弥天各纵辩，酌海终弗罄。
- 公侯诚得一，品物将大定。
- 瞿昙旧摽𫈵，嵌洞尤奇胜。
- 雷唱涧流回，石刻惟人竞。
- 半山琅玕响，一井玻瓈莹。
- 松风瀑水合，时鸟慁人听。
- 慷慨羊邹游，雍容裴白并。
- 溪谷有佳色，题品益光幸。
- 渭滨行将猎，诏促预参乘。
- 王公居客右，羊舌偕赵孟。
- 小人缪好事，大册挟晨暝。
- 击节穆清风，续骚聊比兴。

## 拼音
- yong2 ang2 jing1 shi4 liang2 ， chao1 yi4 chen2 bi3 jing4 。
- yi1 yu2 xun2 shan1 ji1 ， fan4 yi3 sui2 bo1 ting3 。
- yan2 bi3 zhen4 yan2 ya2 ， rong2 yan3 qing1 shui3 jing4 。
- ping2 𥬞 qing1 yun2 bu4 ， he2 ru2 cang1 xian3 deng1 。
- wang4 huai2 qie4 bo2 ya3 ， yu4 yi4 tan2 yun4 qing4 。
- wu4 wai4 chi4 song1 qi1 ， yu4 zhong1 dou1 lü4 xuan4 。
- jiang1 ming2 xu1 xi1 ji4 ， xia2 jin4 kuo4 kui1 ying4 。
- long2 xiang4 qian1 chu3 zan3 ， deng1 𪨗 shi2 fang1 bing4 。
- mi2 tian1 ge4 zong4 bian4 ， zhuo2 hai3 zhong1 fu2 qing4 。
- gong1 hou2 cheng2 de2 yi1 ， pin3 wu4 jiang1 da4 ding4 。
- qu2 tan2 jiu4 biao1 𫈵 ， qian4 dong4 you2 qi2 sheng4 。
- lei2 chang4 jian4 liu2 hui2 ， shi2 ke4 wei2 ren2 jing4 。
- ban4 shan1 lang2 gan1 xiang3 ， yi4 jing3 bo1 li2 ying2 。
- song1 feng1 pu4 shui3 he2 ， shi2 niao3 hun4 ren2 ting1 。
- kang1 kai3 yang2 zou1 you2 ， yong1 rong2 pei2 bai2 bing4 。
- xi1 gu3 you3 jia1 se4 ， ti2 pin3 yi4 guang1 xing4 。
- wei4 bin1 xing2 jiang1 lie4 ， zhao4 cu4 yu4 can1 cheng2 。
- wang2 gong1 ju1 ke4 you4 ， yang2 she2 xie2 zhao4 meng4 。
- xiao3 ren2 miu4 hao3 shi4 ， da4 ce4 xie2 chen2 ming2 。
- ji1 jie2 mu4 qing1 feng1 ， xu4 sao1 liao2 bi3 xing1 。

## 注释

## 译文

## 赏析
