---
id: hong-hao-zhong-qiu
title: 中秋
titlePinyin: zhong1 qiu1
titleSlug: zhong-qiu
author: 洪皓
authorPinyin: hong2 hao4
authorSlug: hong-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旧时相识惟明月，三五而盈盈又缺。
- 盈时常少缺常多，恰似人间足离别。
- 我今一别已三年，中秋三见望舒圆。
- 乌衣燕子尚得返，鸿雁正尔翔幽燕。
- 此时蟋蟀犹在宇，声声悲吟正独处。
- 耿耿不寐梦难成，翩翩蝴蝶亦辞去。
- 寒螀韵咽草木黄，金风恻恻奏清商。
- 援琴拟操明月吹，调髙曲古转凄凉。
- 母曰嗟予久行役，宁知万里为羁客。
- 乌鹊南飞飞不髙，愿为黄鹄无羽翼。
- 潇湘水阔影沉沉，鄂渚楼髙兴又深。
- 明年此际知何处，再覩婵娟照客心。

## 拼音
- jiu4 shi2 xiang1 shi2 wei2 ming2 yue4 ， san1 wu3 er2 ying2 ying2 you4 que1 。
- ying2 shi2 chang2 shao3 que1 chang2 duo1 ， qia4 si4 ren2 jian1 zu2 li2 bie2 。
- wo3 jin1 yi4 bie2 yi3 san1 nian2 ， zhong1 qiu1 san1 jian4 wang4 shu1 yuan2 。
- wu1 yi1 yan4 zi0 shang4 de2 fan3 ， hong2 yan4 zheng4 er3 xiang2 you1 yan4 。
- ci3 shi2 xi1 shuai4 you2 zai4 yu3 ， sheng1 sheng1 bei1 yin2 zheng4 du2 chu3 。
- geng3 geng3 bu2 mei4 meng4 nan2 cheng2 ， pian1 pian1 hu2 die2 yi4 ci2 qu4 。
- han2 jiang1 yun4 yan4 cao3 mu4 huang2 ， jin1 feng1 ce4 ce4 zou4 qing1 shang1 。
- yuan2 qin2 ni3 cao1 ming2 yue4 chui1 ， tiao2 gao1 qu3 gu3 zhuan3 qi1 liang2 。
- mu3 yue1 jie1 yu3 jiu3 xing2 yi4 ， ning2 zhi1 wan4 li3 wei4 ji1 ke4 。
- wu1 que4 nan2 fei1 fei1 bu4 gao1 ， yuan4 wei4 huang2 hu2 wu2 yu3 yi4 。
- xiao1 xiang1 shui3 kuo4 ying3 chen2 chen2 ， e4 zhu3 lou2 gao1 xing1 you4 shen1 。
- ming2 nian2 ci3 ji4 zhi1 he2 chu4 ， zai4 du3 chan2 juan1 zhao4 ke4 xin1 。

## 注释

## 译文

## 赏析
