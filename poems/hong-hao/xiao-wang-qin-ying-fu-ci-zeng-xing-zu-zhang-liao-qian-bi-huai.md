---
id: hong-hao-xiao-wang-qin-ying-fu-ci-zeng-xing-zu-zhang-liao-qian-bi-huai
title: 小王亲迎赋此赠行卒章聊遣鄙怀
titlePinyin: xiao3 wang2 qin1 ying2 fu4 ci3 zeng4 xing2 zu2 zhang1 liao2 qian3 bi3 huai2
titleSlug: xiao-wang-qin-ying-fu-ci-zeng-xing-zu-zhang-liao-qian-bi-huai
author: 洪皓
authorPinyin: hong2 hao4
authorSlug: hong-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 混同江水秀可掬，李氏太师女如玉。
- 妇德妇功应夙成，施鞶施衽亦初熟。
- 舜华美艳年逾筓，未遭良匹求名族。
- 风流儒雅王家郎，燕食东床坦其腹。
- 纳币委禽六礼成，送车百两皆丹毂。
- 三星在天四月中，今夕何夕会花烛。
- 绸缪谨始待如宾，伉俪要终贵和睦。
- 且闻祁祁多娣媵，将见诜诜众似续。
- 我来乞盟阅八千，除馆又经融火六。
- 老母八十漫嗟予，男女有九赋采绿。
- 固知我后恤不遑，人岂无情捐骨肉。
- 万里一身秪自怜，其谁髙义哀茕独。
- 况复恶疾屡纒绵，呼天耻作穷途哭。
- 因子告行遂赠言，勿忘旧学膺天禄。

## 拼音
- hun4 tong2 jiang1 shui3 xiu4 ke3 ju1 ， li3 shi4 tai4 shi1 nü3 ru2 yu4 。
- fu4 de2 fu4 gong1 ying4 su4 cheng2 ， shi1 pan2 shi1 ren4 yi4 chu1 shu2 。
- shun4 hua2 mei3 yan4 nian2 yu2 ji1 ， wei4 zao1 liang2 pi3 qiu2 ming2 zu2 。
- feng1 liu2 ru2 ya3 wang2 jia1 lang2 ， yan4 shi2 dong1 chuang2 tan3 qi2 fu4 。
- na4 bi4 wei3 qin2 liu4 li3 cheng2 ， song4 che1 bai3 liang3 jie1 dan1 gu1 。
- san1 xing1 zai4 tian1 si4 yue4 zhong1 ， jin1 xi1 he2 xi1 hui4 hua1 zhu2 。
- chou2 mou2 jin3 shi3 dai4 ru2 bin1 ， kang4 li4 yao4 zhong1 gui4 he2 mu4 。
- qie3 wen2 qi2 qi2 duo1 di4 ying4 ， jiang1 jian4 shen1 shen1 zhong4 si4 xu4 。
- wo3 lai2 qi3 meng2 yue4 ba1 qian1 ， chu2 guan3 you4 jing1 rong2 huo3 liu4 。
- lao3 mu3 ba1 shi2 man4 jie1 yu3 ， nan2 nü3 you3 jiu3 fu4 cai3 lü4 。
- gu4 zhi1 wo3 hou4 xu4 bu4 huang2 ， ren2 qi3 wu2 qing2 juan1 gu3 rou4 。
- wan4 li3 yi4 shen1 di1 zi4 lian2 ， qi2 shui2 gao1 yi4 ai1 qiong2 du2 。
- kuang4 fu4 e4 ji2 lü3 chan2 mian2 ， hu1 tian1 chi3 zuo4 qiong2 tu2 ku1 。
- yin1 zi3 gao4 xing2 sui4 zeng4 yan2 ， wu4 wang4 jiu4 xue2 ying1 tian1 lu4 。

## 注释

## 译文

## 赏析
