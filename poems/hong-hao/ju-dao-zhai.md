---
id: hong-hao-ju-dao-zhai
title: 聚道斋
titlePinyin: ju4 dao4 zhai1
titleSlug: ju-dao-zhai
author: 洪皓
authorPinyin: hong2 hao4
authorSlug: hong-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人以道寓诸器，今人谓器与道异。
- 不知器存道亦存，制器尚象皆其类。
- 张公榜斋为聚道，古器仍居三代宝。
- 鼎彛雕镂出神怪，篆籕文章资探讨。
- 虬螭怒目肆攫拏，犀兕顿足纷交加。
- 云靁华蘤靡不有，巧妙肯使毫厘差。
- 词严义密见款识，传之万祀期不坠。
- 仲淹著书非著论，侍郎独识先公意。
- 见说侍郎才更优，牙签插架如邺侯。
- 从来器宝待人宝，此器此人今罕俦。

## 拼音
- gu3 ren2 yi3 dao4 yu4 zhu1 qi4 ， jin1 ren2 wei4 qi4 yu3 dao4 yi4 。
- bu4 zhi1 qi4 cun2 dao4 yi4 cun2 ， zhi4 qi4 shang4 xiang4 jie1 qi2 lei4 。
- zhang1 gong1 bang3 zhai1 wei4 ju4 dao4 ， gu3 qi4 reng2 ju1 san1 dai4 bao3 。
- ding3 yi2 diao1 lou4 chu1 shen2 guai4 ， zhuan4 zhou4 wen2 zhang1 zi1 tan4 tao3 。
- qiu2 chi1 nu4 mu4 si4 jue2 na2 ， xi1 si4 dun4 zu2 fen1 jiao1 jia1 。
- yun2 lei2 hua2 hua1 mi2 bu4 you3 ， qiao3 miao4 ken3 shi3 hao2 li2 cha4 。
- ci2 yan2 yi4 mi4 jian4 kuan3 zhi4 ， chuan2 zhi1 wan4 si4 qi1 bu2 zhui4 。
- zhong4 yan1 zhu4 shu1 fei1 zhu4 lun4 ， shi4 lang2 du2 shi2 xian1 gong1 yi4 。
- jian4 shuo1 shi4 lang2 cai2 geng4 you1 ， ya2 qian1 cha1 jia4 ru2 ye4 hou2 。
- cong2 lai2 qi4 bao3 dai4 ren2 bao3 ， ci3 qi4 ci3 ren2 jin1 han3 chou2 。

## 注释

## 译文

## 赏析
