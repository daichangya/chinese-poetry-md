---
id: hong-hao-ci-yan-shen-yun
title: 次彦深韵
titlePinyin: ci4 yan4 shen1 yun4
titleSlug: ci-yan-shen-yun
author: 洪皓
authorPinyin: hong2 hao4
authorSlug: hong-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 德星堂上排家宴，埙箎合奏延群彦。
- 彦清好士虚左迎，遂拉友朋来会面。
- 新礼将行要讨论，旧章欲举须淹练。
- 乃公功业世无有，剑履应须尊上殿。
- 冡嗣风流迈阿戎，眸子烂如岩下电。
- 纱笼名姓鬼护持，阁画形容人健羡。
- 先几顷献万言书，壮岁曾看百将传。
- 济世雄图任屈伸，穷途𫄨句殊精炼。
- 彦亨俊逸簉鲍昭，辞藻摛华如会弁。
- 升平方议戢干戈，粉泽岂宜焚笔砚。
- 大虑终蒙王鳯招，奇谋靡仗无知荐。
- 子适挥毫八体具，怒猊渇骥获再眄。
- 但当宝惜比兰亭，未可捐去同秋扇。
- 彦隆能挽两石弓，丁字不识櫜鞬便。
- 冲冠摇忆蔺相如，衣绣莫夸江次倩。
- 彦深和粹贵公子，醍醐味美夸珍馔。
- 一善拳拳早服膺，射策君门尝决战。
- 起家正可二千石，筮仕宁希百六掾。
- 坐中我是江南客，万里寻盟负恩眷。
- 下齐弗免田横烹，奔楚漫劳吴子唁。
- 藉酒破愁兹不胜，凭诗遣兴何曾倦。
- 匠巧旁观秖汗颜，椟藏待贾宁沽衒。
- 可堪僵仆雪填门，无奈裂肤风劲箭。
- 范叔绨袍也自寒，须贾故人空恋恋。

## 拼音
- de2 xing1 tang2 shang4 pai2 jia1 yan4 ， xun1 chi2 he2 zou4 yan2 qun2 yan4 。
- yan4 qing1 hao3 shi4 xu1 zuo3 ying2 ， sui4 la1 you3 peng2 lai2 hui4 mian4 。
- xin1 li3 jiang1 xing2 yao4 tao3 lun4 ， jiu4 zhang1 yu4 ju3 xu1 yan1 lian4 。
- nai3 gong1 gong1 ye4 shi4 wu2 you3 ， jian4 lü3 ying4 xu1 zun1 shang4 dian4 。
- meng3 si4 feng1 liu2 mai4 a1 rong2 ， mou2 zi3 lan4 ru2 yan2 xia4 dian4 。
- sha1 long2 ming2 xing4 gui3 hu4 chi2 ， ge2 hua4 xing2 rong2 ren2 jian4 xian4 。
- xian1 ji3 qing3 xian4 wan4 yan2 shu1 ， zhuang4 sui4 ceng2 kan4 bai3 jiang1 chuan2 。
- ji4 shi4 xiong2 tu2 ren4 qu1 shen1 ， qiong2 tu2 chi1 ju4 shu1 jing1 lian4 。
- yan4 heng1 jun4 yi4 zao4 bao4 zhao1 ， ci2 zao3 chi1 hua2 ru2 hui4 bian4 。
- sheng1 ping2 fang1 yi4 ji2 gan1 ge1 ， fen3 ze2 qi3 yi2 fen2 bi3 yan4 。
- da4 lü4 zhong1 meng2 wang2 feng4 zhao1 ， qi2 mou2 mi2 zhang4 wu2 zhi1 jian4 。
- zi3 shi4 hui1 hao2 ba1 ti3 ju4 ， nu4 ni2 ke3 ji4 huo4 zai4 mian3 。
- dan4 dang1 bao3 xi1 bi3 lan2 ting2 ， wei4 ke3 juan1 qu4 tong2 qiu1 shan4 。
- yan4 long2 neng2 wan3 liang3 shi2 gong1 ， ding1 zi4 bu4 shi2 gao1 jian1 bian4 。
- chong1 guan1 yao2 yi4 lin4 xiang1 ru2 ， yi1 xiu4 mo4 kua1 jiang1 ci4 qian4 。
- yan4 shen1 he2 cui4 gui4 gong1 zi3 ， ti2 hu2 wei4 mei3 kua1 zhen1 zhuan4 。
- yi2 shan4 quan2 quan2 zao3 fu2 ying1 ， she4 ce4 jun1 men2 chang2 jue2 zhan4 。
- qi3 jia1 zheng4 ke3 er4 qian1 shi2 ， shi4 shi4 ning2 xi1 bai3 liu4 yuan4 。
- zuo4 zhong1 wo3 shi4 jiang1 nan2 ke4 ， wan4 li3 xun2 meng2 fu4 en1 juan4 。
- xia4 qi2 fu2 mian3 tian2 heng2 peng1 ， ben1 chu3 man4 lao2 wu2 zi3 yan4 。
- jie4 jiu3 po4 chou2 zi1 bu2 sheng4 ， ping2 shi1 qian3 xing1 he2 ceng2 juan4 。
- jiang4 qiao3 pang2 guan1 zhi3 han4 yan2 ， du2 cang2 dai4 jia3 ning2 gu1 xuan4 。
- ke3 kan1 jiang1 pu2 xue3 tian2 men2 ， wu2 nai4 lie4 fu1 feng1 jin4 jian4 。
- fan4 shu1 ti2 pao2 ye3 zi4 han2 ， xu1 jia3 gu4 ren2 kong1 lian4 lian4 。

## 注释

## 译文

## 赏析
