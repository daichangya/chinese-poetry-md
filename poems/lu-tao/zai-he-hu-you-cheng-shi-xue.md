---
id: lu-tao-zai-he-hu-you-cheng-shi-xue
title: 再和胡右丞视学
titlePinyin: zai4 he2 hu2 you4 cheng2 shi4 xue2
titleSlug: zai-he-hu-you-cheng-shi-xue
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 士有幸不幸，所逢皆一时。
- 道隆学自正，文敝俗亦衰。
- 匪惟古今异，况复好恶随。
- 观诗不观政，争议毓与基。
- 穷经不穷法，区区论桓僖。
- 必得大匠诲，然后圆中规。
- 譬欲攷躔度，亦先由浑仪。
- 所以君子教，众材无弃遗。
- 公来镇西州，为民张四维。
- 且曰化未孚，执咎归之谁。
- 醇𬪩造礼义，偷薄生夸毗。
- 予其本庠序，动以经为师。
- 善道易牖进，应和如埙箎。
- 自此石室生，处躬无匪彛。
- 勤诚戒挑达，美颂赞缉熙。
- 屡闻讲鼓集，不见儒冠欹。
- 远或千里至，箧笥相携持。
- 公堂坐无地，布满东西垂。
- 学殖务栽培，心茅悉芟夷。
- 前瞻数仞墙，竞欲趋公扉。
- 谓公富经术，执卷将问逵。
- 诵公勤学篇，华柔鄙玄晖。
- 杏坛乘春风，一日千万枝。
- 昔公长乌台，奏囊成殿帷。
- 药石尽晦密，世人罕闻知。
- 今公倡儒教，群情革其非。
- 道胜逢大壮，文明契重离。
- 继有巨篇作，拜贶如受龟。
- 咸韶奏清庙，音中爽与蕤。
- 琳琅聚宝肆，亘夜腾晶辉。
- 蛙鼓畏不鸣，鼠璞羞路岐。
- 信矣蜀政美，声闻已四驰。
- 海宇翘首望，天高终听卑。
- 行闻十行诏，匪朝促公归。
- 虽欲在泮饮，盛事安可期。

## 拼音
- shi4 you3 xing4 bu0 xing4 ， suo3 feng2 jie1 yi4 shi2 。
- dao4 long2 xue2 zi4 zheng4 ， wen2 bi4 su2 yi4 shuai1 。
- fei3 wei2 gu3 jin1 yi4 ， kuang4 fu4 hao4 wu4 sui2 。
- guan1 shi1 bu4 guan1 zheng4 ， zheng1 yi4 yu4 yu3 ji1 。
- qiong2 jing1 bu4 qiong2 fa3 ， qu1 qu1 lun4 huan2 xi1 。
- bi4 de2 da4 jiang4 hui4 ， ran2 hou4 yuan2 zhong1 gui1 。
- pi4 yu4 kao3 chan2 du4 ， yi4 xian1 you2 hun2 yi2 。
- suo3 yi3 jun1 zi3 jiao4 ， zhong4 cai2 wu2 qi4 yi2 。
- gong1 lai2 zhen4 xi1 zhou1 ， wei4 min2 zhang1 si4 wei2 。
- qie3 yue1 hua4 wei4 fu2 ， zhi2 jiu4 gui1 zhi1 shui2 。
- chun2 nong2 zao4 li3 yi4 ， tou1 bao2 sheng1 kua1 pi2 。
- yu3 qi2 ben3 xiang2 xu4 ， dong4 yi3 jing1 wei4 shi1 。
- shan4 dao4 yi4 you3 jin4 ， ying4 he2 ru2 xun1 chi2 。
- zi4 ci3 shi2 shi4 sheng1 ， chu4 gong1 wu2 fei3 yi2 。
- qin2 cheng2 jie4 tiao1 da2 ， mei3 song4 zan4 ji1 xi1 。
- lü3 wen2 jiang3 gu3 ji2 ， bu2 jian4 ru2 guan1 qi1 。
- yuan3 huo4 qian1 li3 zhi4 ， qie4 si4 xiang1 xie2 chi2 。
- gong1 tang2 zuo4 wu2 di4 ， bu4 man3 dong1 xi1 chui2 。
- xue2 zhi2 wu4 zai1 pei2 ， xin1 mao2 xi1 shan1 yi2 。
- qian2 zhan1 shu4 ren4 qiang2 ， jing4 yu4 qu1 gong1 fei1 。
- wei4 gong1 fu4 jing1 shu4 ， zhi2 juan4 jiang1 wen4 kui2 。
- song4 gong1 qin2 xue2 pian1 ， hua2 rou2 bi3 xuan2 hui1 。
- xing4 tan2 cheng2 chun1 feng1 ， yi2 ri4 qian1 wan4 zhi1 。
- xi1 gong1 chang2 wu1 tai2 ， zou4 nang2 cheng2 dian4 wei2 。
- yao4 shi2 jin4 hui4 mi4 ， shi4 ren2 han3 wen2 zhi1 。
- jin1 gong1 chang4 ru2 jiao4 ， qun2 qing2 ge2 qi2 fei1 。
- dao4 sheng4 feng2 da4 zhuang4 ， wen2 ming2 qi4 zhong4 li2 。
- ji4 you3 ju4 pian1 zuo4 ， bai4 kuang4 ru2 shou4 gui1 。
- xian2 shao2 zou4 qing1 miao4 ， yin1 zhong1 shuang3 yu3 rui2 。
- lin2 lang2 ju4 bao3 si4 ， gen4 ye4 teng2 jing1 hui1 。
- wa1 gu3 wei4 bu4 ming2 ， shu3 pu2 xiu1 lu4 qi2 。
- xin4 yi3 shu3 zheng4 mei3 ， sheng1 wen2 yi3 si4 chi2 。
- hai3 yu3 qiao2 shou3 wang4 ， tian1 gao1 zhong1 ting1 bei1 。
- xing2 wen2 shi2 hang2 zhao4 ， fei3 chao2 cu4 gong1 gui1 。
- sui1 yu4 zai4 pan4 yin3 ， sheng4 shi4 an1 ke3 qi1 。

## 注释

## 译文

## 赏析
