---
id: lu-tao-san-chu-shi
title: 三黜诗
titlePinyin: san1 chu4 shi1
titleSlug: san-chu-shi
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 下惠为士师，子文乃令尹。
- 仕也固不喜，黜之何尝愠。
- 直道宜少合，高风谅难泯。
- 大抵君子心，惟义素藏韫。
- 进非为私谋，退亦为道隐。
- 顾彼荣与辱，于吾不加损。
- 我公天下贤，许国以诚悃。
- 危言屡启纳，大事费量忖。
- 审如秦和医，良剂起疾疢。
- 工如鲁匠斵，巨木赴绳准。
- 昔尝迁九江，谁谓去途窘。
- 又尝谪蕲水，恬然泛惊𣸣。
- 于今已三黜，去就决不混。
- 远视前世贤，并驱而齐轸。
- 大敌众所畏，未战势自殒。
- 惟公鼓而前，万旅悚兵楯。
- 晚节人所重，半道或凋陨。
- 惟公久益壮，千古激忠愤。
- 大明方乘离，元老反遇遯。
- 得丧未易言，所系在邦本。

## 拼音
- xia4 hui4 wei4 shi4 shi1 ， zi3 wen2 nai3 ling4 yin3 。
- shi4 ye3 gu4 bu4 xi3 ， chu4 zhi1 he2 chang2 yun4 。
- zhi2 dao4 yi2 shao3 he2 ， gao1 feng1 liang4 nan2 min3 。
- da4 di3 jun1 zi3 xin1 ， wei2 yi4 su4 cang2 yun4 。
- jin4 fei1 wei4 si1 mou2 ， tui4 yi4 wei4 dao4 yin3 。
- gu4 bi3 rong2 yu3 ru3 ， yu2 wu2 bu4 jia1 sun3 。
- wo3 gong1 tian1 xia4 xian2 ， xu3 guo2 yi3 cheng2 kun3 。
- wei1 yan2 lü3 qi3 na4 ， da4 shi4 fei4 liang2 cun3 。
- shen3 ru2 qin2 he2 yi1 ， liang2 ji4 qi3 ji2 chen4 。
- gong1 ru2 lu3 jiang4 zhuo2 ， ju4 mu4 fu4 sheng2 zhun3 。
- xi1 chang2 qian1 jiu3 jiang1 ， shui2 wei4 qu4 tu2 jiong3 。
- you4 chang2 zhe2 qi2 shui3 ， tian2 ran2 fan4 jing1 fen2 。
- yu2 jin1 yi3 san1 chu4 ， qu4 jiu4 jue2 bu2 hun4 。
- yuan3 shi4 qian2 shi4 xian2 ， bing4 qu1 er2 qi2 zhen3 。
- da4 di2 zhong4 suo3 wei4 ， wei4 zhan4 shi4 zi4 yun3 。
- wei2 gong1 gu3 er2 qian2 ， wan4 lü3 song3 bing1 dun4 。
- wan3 jie2 ren2 suo3 zhong4 ， ban4 dao4 huo4 diao1 yun3 。
- wei2 gong1 jiu3 yi4 zhuang4 ， qian1 gu3 ji1 zhong1 fen4 。
- da4 ming2 fang1 cheng2 li2 ， yuan2 lao3 fan3 yu4 dun4 。
- de2 sang4 wei4 yi4 yan2 ， suo3 xi4 zai4 bang1 ben3 。

## 注释

## 译文

## 赏析
