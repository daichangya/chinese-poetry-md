---
id: lu-tao-gan-fa-bai
title: 感髪白
titlePinyin: gan3 fa4 bai2
titleSlug: gan-fa-bai
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年事辛勤，老大涉忧患。
- 抚时感零落，髪白亦已惯。
- 每思初白时，黑者尚千万。
- 晨梳满一握，中有素丝间。
- 及其白已甚，色势颇滋蔓。
- 种种渐无几，星星忽大半。
- 常情恶衰飒，不欲姿容变。
- 持镊屡剪摘，煮药勤点换。
- 久之反自笑，遂事固不谏。
- 万物入形器，盛衰有期限。
- 葩英乘春芳，凋灭向秋晚。
- 人生止百歳，稚耋如早晏。
- 光阴白驹走，安得常总丱。
- 形骸任驱役，膂力资治办。
- 其间得与丧，大率皆梦幻。
- 既老遂休佚，万熊无足盼。
- 方当齐椿菌，未暇语鹏鷃。
- 霜雪华满头，长吟又何怨。

## 拼音
- shao4 nian2 shi4 xin1 qin2 ， lao3 da4 she4 you1 huan4 。
- fu3 shi2 gan3 ling2 luo4 ， fa4 bai2 yi4 yi3 guan4 。
- mei3 si1 chu1 bai2 shi2 ， hei1 zhe3 shang4 qian1 wan4 。
- chen2 shu1 man3 yi2 wo4 ， zhong1 you3 su4 si1 jian1 。
- ji2 qi2 bai2 yi3 shen4 ， se4 shi4 po1 zi1 man4 。
- zhong3 zhong3 jian4 wu2 ji3 ， xing1 xing1 hu1 da4 ban4 。
- chang2 qing2 e4 shuai1 sa4 ， bu2 yu4 zi1 rong2 bian4 。
- chi2 nie4 lü3 jian3 zhai1 ， zhu3 yao4 qin2 dian3 huan4 。
- jiu3 zhi1 fan3 zi4 xiao4 ， sui4 shi4 gu4 bu2 jian4 。
- wan4 wu4 ru4 xing2 qi4 ， sheng4 shuai1 you3 qi1 xian4 。
- pa1 ying1 cheng2 chun1 fang1 ， diao1 mie4 xiang4 qiu1 wan3 。
- ren2 sheng1 zhi3 bai3 sui4 ， zhi4 die2 ru2 zao3 yan4 。
- guang1 yin1 bai2 ju1 zou3 ， an1 de2 chang2 zong3 guan4 。
- xing2 hai2 ren4 qu1 yi4 ， lü3 li4 zi1 zhi4 ban4 。
- qi2 jian1 de2 yu3 sang4 ， da4 lü4 jie1 meng4 huan4 。
- ji4 lao3 sui4 xiu1 yi4 ， wan4 xiong2 wu2 zu2 pan4 。
- fang1 dang1 qi2 chun1 jun1 ， wei4 xia2 yu3 peng2 yan4 。
- shuang1 xue3 hua2 man3 tou2 ， chang2 yin2 you4 he2 yuan4 。

## 注释

## 译文

## 赏析
