---
id: lu-tao-he-kong-yi-fu-zhou-ming-wu-shou-qi-wu
title: 和孔毅甫州名五首  其五
titlePinyin: he2 kong3 yi4 fu3 zhou1 ming2 wu3 shou3     qi2 wu3
titleSlug: he-kong-yi-fu-zhou-ming-wu-shou-qi-wu
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羡君诗格雄，非谓文胜质。
- 长篇自博雅，短语亦温密。
- 笔端时一挥，锋利不少屈。
- 高情寓祥云，幽意及疏荜。
- 豪纵叹李贺，难以宪度一。
- 穷愁伤孟郊，不欲怀抱佚。
- 铺陈黄堂上，一案凡几帙。
- 先倡乃前辈，形容何以物。
- 瑁圭施华藻，锦段副朱绂。
- 测海至千仞，穿杨无一失。
- 宝器藏巨剑，古声发琼瑟。
- 鳯羽翔德辉，龙种搜骏骨。
- 嗟予泽畔吟，继唱辄连日。
- 果牓误收采，小榛齐大栗。

## 拼音
- xian4 jun1 shi1 ge2 xiong2 ， fei1 wei4 wen2 sheng4 zhi4 。
- chang2 pian1 zi4 bo2 ya3 ， duan3 yu3 yi4 wen1 mi4 。
- bi3 duan1 shi2 yi4 hui1 ， feng1 li4 bu4 shao3 qu1 。
- gao1 qing2 yu4 xiang2 yun2 ， you1 yi4 ji2 shu1 bi4 。
- hao2 zong4 tan4 li3 he4 ， nan2 yi3 xian4 du4 yi1 。
- qiong2 chou2 shang1 meng4 jiao1 ， bu2 yu4 huai2 bao4 yi4 。
- pu1 chen2 huang2 tang2 shang4 ， yi2 an4 fan2 ji3 zhi4 。
- xian1 chang4 nai3 qian2 bei4 ， xing2 rong2 he2 yi3 wu4 。
- mao4 gui1 shi1 hua2 zao3 ， jin3 duan4 fu4 zhu1 fu2 。
- ce4 hai3 zhi4 qian1 ren4 ， chuan1 yang2 wu2 yi4 shi1 。
- bao3 qi4 cang2 ju4 jian4 ， gu3 sheng1 fa1 qiong2 se4 。
- feng4 yu3 xiang2 de2 hui1 ， long2 zhong3 sou1 jun4 gu3 。
- jie1 yu3 ze2 pan4 yin2 ， ji4 chang4 zhe2 lian2 ri4 。
- guo3 bang3 wu4 shou1 cai3 ， xiao3 zhen1 qi2 da4 li4 。

## 注释

## 译文

## 赏析
