---
id: lu-tao-song-cai-shuai-fu-ping-liang
title: 送蔡帅赴平凉
titlePinyin: song4 cai4 shuai4 fu4 ping2 liang2
titleSlug: song-cai-shuai-fu-ping-liang
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剑外开三蜀，回中宿万兵。
- 召还宜北觐，赐钺又西征。
- 体貌均先后，权纲一重轻。
- 渊衷尤慎简，舆意尚难平。
- 伊昔藩条振，于今治体成。
- 有为终简易，无迹但恢闳。
- 笔下销顽弊，樽前得隐情。
- 快如长剑立，通若巨河倾。
- 阔刃从虚落，醇源及物情。
- 山川增气象，草木遂勾萌。
- 暖褐三冬足，丰畴百室盈。
- 咏歌今父母，畏服古神明。
- 方幸华轮柅，俄闻瑞节迎。
- 渇心犹借寇，翘望欲还琼。
- 况复盘关路，常瞻部使旌。
- 十连依玉帐，一道固金城。
- 后诏光前出，新棠似旧荣。
- 于宣推德业，所至尽功名。
- 塞马寜非福，溟鹏岂问程。
- 惟期未温席，归去纂家声。

## 拼音
- jian4 wai4 kai1 san1 shu3 ， hui2 zhong1 su4 wan4 bing1 。
- zhao4 hai2 yi2 bei3 jin4 ， ci4 yue4 you4 xi1 zheng1 。
- ti3 mao4 jun1 xian1 hou4 ， quan2 gang1 yi4 chong2 qing1 。
- yuan1 zhong1 you2 shen4 jian3 ， yu2 yi4 shang4 nan2 ping2 。
- yi1 xi1 fan1 tiao2 zhen4 ， yu2 jin1 zhi4 ti3 cheng2 。
- you3 wei4 zhong1 jian3 yi4 ， wu2 ji4 dan4 hui1 hong2 。
- bi3 xia4 xiao1 wan2 bi4 ， zun1 qian2 de2 yin3 qing2 。
- kuai4 ru2 chang2 jian4 li4 ， tong1 ruo4 ju4 he2 qing1 。
- kuo4 ren4 cong2 xu1 luo4 ， chun2 yuan2 ji2 wu4 qing2 。
- shan1 chuan1 zeng1 qi4 xiang4 ， cao3 mu4 sui4 gou1 meng2 。
- nuan3 he4 san1 dong1 zu2 ， feng1 chou2 bai3 shi4 ying2 。
- yong3 ge1 jin1 fu4 mu3 ， wei4 fu2 gu3 shen2 ming2 。
- fang1 xing4 hua2 lun2 ni3 ， e2 wen2 rui4 jie2 ying2 。
- ke3 xin1 you2 jie4 kou4 ， qiao4 wang4 yu4 hai2 qiong2 。
- kuang4 fu4 pan2 guan1 lu4 ， chang2 zhan1 bu4 shi3 jing1 。
- shi2 lian2 yi1 yu4 zhang4 ， yi2 dao4 gu4 jin1 cheng2 。
- hou4 zhao4 guang1 qian2 chu1 ， xin1 tang2 si4 jiu4 rong2 。
- yu2 xuan1 tui1 de2 ye4 ， suo3 zhi4 jin4 gong1 ming2 。
- sai1 ma3 ning2 fei1 fu2 ， ming2 peng2 qi3 wen4 cheng2 。
- wei2 qi1 wei4 wen1 xi2 ， gui1 qu4 zuan3 jia1 sheng1 。

## 注释

## 译文

## 赏析
