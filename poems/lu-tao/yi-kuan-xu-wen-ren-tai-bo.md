---
id: lu-tao-yi-kuan-xu-wen-ren-tai-bo
title: 贻宽恤闻人太博
titlePinyin: yi2 kuan1 xu4 wen2 ren2 tai4 bo2
titleSlug: yi-kuan-xu-wen-ren-tai-bo
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 治平日久法制宽，远方民力尤衰残。
- 昔之陆海号富庶，今也乐岁嗟饥寒。
- 不惟浅夫事苟简，抑有能吏争雕刓。
- 天涯僻陋九重阻，自弃沟壑甘长叹。
- 咄嗟蚩蚩乃邦本，基本坚厚邦如磐。
- 吾君仁圣重恤此，择才将命图全安。
- 诏云询访民疾苦，可以革弊而更端。
- 士之蓄蕴贵及物，镃基智慧乘时难。
- 惟君措置有大略，高谈所吐皆瑯玕。
- 力蠲积祲少顾避，深体上意思保完。
- 纲维修举有条目，源流澄洁无波澜。
- 迟闻王泽得下究，沦浸骨髓其声欢。

## 拼音
- zhi4 ping2 ri4 jiu3 fa3 zhi4 kuan1 ， yuan3 fang1 min2 li4 you2 shuai1 can2 。
- xi1 zhi1 lu4 hai3 hao4 fu4 shu4 ， jin1 ye3 le4 sui4 jie1 ji1 han2 。
- bu4 wei2 qian3 fu1 shi4 gou3 jian3 ， yi4 you3 neng2 li4 zheng1 diao1 wan2 。
- tian1 ya2 pi4 lou4 jiu3 chong2 zu3 ， zi4 qi4 gou1 he4 gan1 chang2 tan4 。
- duo1 jie1 chi1 chi1 nai3 bang1 ben3 ， ji1 ben3 jian1 hou4 bang1 ru2 pan2 。
- wu2 jun1 ren2 sheng4 zhong4 xu4 ci3 ， ze2 cai2 jiang1 ming4 tu2 quan2 an1 。
- zhao4 yun2 xun2 fang3 min2 ji2 ku3 ， ke3 yi3 ge2 bi4 er2 geng4 duan1 。
- shi4 zhi1 xu4 yun4 gui4 ji2 wu4 ， zi1 ji1 zhi4 hui4 cheng2 shi2 nan2 。
- wei2 jun1 cuo4 zhi4 you3 da4 lüe4 ， gao1 tan2 suo3 tu3 jie1 lang2 gan1 。
- li4 juan1 ji1 jin4 shao3 gu4 bi4 ， shen1 ti3 shang4 yi4 si1 bao3 wan2 。
- gang1 wei2 xiu1 ju3 you3 tiao2 mu4 ， yuan2 liu2 cheng2 jie2 wu2 bo1 lan2 。
- chi2 wen2 wang2 ze2 de2 xia4 jiu1 ， lun2 jin4 gu3 sui3 qi2 sheng1 huan1 。

## 注释

## 译文

## 赏析
