---
id: lu-tao-he-yun-pan-sun-sheng-wei-you-da-ci
title: 和运判孙圣微游大慈
titlePinyin: he2 yun4 pan4 sun1 sheng4 wei1 you2 da4 ci2
titleSlug: he-yun-pan-sun-sheng-wei-you-da-ci
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西州都会坤之维，地产豊羡人熙熙。
- 朝庭念远勤抚养，欲壮心腹强四肢。
- 精求守臣择使者，故有贤业堪依毗。
- 导宣德泽广流派，讲举政教先本基。
- 不容蠧弊长芽蘖，直欲赤子皆充肥。
- 泰然一道遂无事，犴狱衰止文符希。
- 燕闲何以度岁月，凭仗文酒相追随。
- 过从僧舍尽幽邃，阅徧画手多神奇。
- 因嗟唐人值丧乱，奔走至此常怀归。
- 韬藏绝艺鬰不发，壁间一扫穷精微。
- 试登高阁凝望久，欲将远眼穷天涯。
- 山扃水遶气象好，云晴日暖光阴移。
- 信哉浮生巨河上，鼎势会以一足支。
- 方今文轨庆混合，帝力何有民何知。
- 长廊广屡数百载，留得风景资游嬉。
- 清罇岂特具酬献，髙论不废评是非。
- 宦游此会亦难得，投笔一笑毫无疑。
- 又为歌诗载盛事，更唱迭和犹埙箎。
- 鄙夫幸尔陪雅集，怀抱芬馥兰与芝。
- 天阍九重劳梦想，回首乡国空迟迟。

## 拼音
- xi1 zhou1 dou1 hui4 kun1 zhi1 wei2 ， di4 chan3 li3 xian4 ren2 xi1 xi1 。
- chao2 ting2 nian4 yuan3 qin2 fu3 yang3 ， yu4 zhuang4 xin1 fu4 qiang2 si4 zhi1 。
- jing1 qiu2 shou3 chen2 ze2 shi3 zhe3 ， gu4 you3 xian2 ye4 kan1 yi1 pi2 。
- dao3 xuan1 de2 ze2 guang3 liu2 pai4 ， jiang3 ju3 zheng4 jiao4 xian1 ben3 ji1 。
- bu4 rong2 du4 bi4 chang2 ya2 nie4 ， zhi2 yu4 chi4 zi3 jie1 chong1 fei2 。
- tai4 ran2 yi2 dao4 sui4 wu2 shi4 ， an4 yu4 shuai1 zhi3 wen2 fu2 xi1 。
- yan4 xian2 he2 yi3 du4 sui4 yue4 ， ping2 zhang4 wen2 jiu3 xiang1 zhui1 sui2 。
- guo4 cong2 seng1 she4 jin4 you1 sui4 ， yue4 bian4 hua4 shou3 duo1 shen2 qi2 。
- yin1 jie1 tang2 ren2 zhi2 sang1 luan4 ， ben1 zou3 zhi4 ci3 chang2 huai2 gui1 。
- tao1 cang2 jue2 yi4 yu4 bu4 fa1 ， bi4 jian1 yi4 sao3 qiong2 jing1 wei1 。
- shi4 deng1 gao1 ge2 ning2 wang4 jiu3 ， yu4 jiang1 yuan3 yan3 qiong2 tian1 ya2 。
- shan1 jiong1 shui3 rao4 qi4 xiang4 hao3 ， yun2 qing2 ri4 nuan3 guang1 yin1 yi2 。
- xin4 zai1 fu2 sheng1 ju4 he2 shang4 ， ding3 shi4 hui4 yi3 yi4 zu2 zhi1 。
- fang1 jin1 wen2 gui3 qing4 hun4 he2 ， di4 li4 he2 you3 min2 he2 zhi1 。
- chang2 lang2 guang3 lü3 shu4 bai3 zai3 ， liu2 de2 feng1 jing3 zi1 you2 xi1 。
- qing1 zun1 qi3 te4 ju4 chou2 xian4 ， gao1 lun4 bu2 fei4 ping2 shi4 fei1 。
- huan4 you2 ci3 hui4 yi4 nan2 de2 ， tou2 bi3 yi2 xiao4 hao2 wu2 yi2 。
- you4 wei4 ge1 shi1 zai3 sheng4 shi4 ， geng1 chang4 die2 he2 you2 xun1 chi2 。
- bi3 fu1 xing4 er3 pei2 ya3 ji2 ， huai2 bao4 fen1 fu4 lan2 yu3 zhi1 。
- tian1 hun1 jiu3 chong2 lao2 meng4 xiang3 ， hui2 shou3 xiang1 guo2 kong1 chi2 chi2 。

## 注释

## 译文

## 赏析
