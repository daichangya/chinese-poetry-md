---
id: lu-tao-jian-yun-ding-shan
title: 见云顶山
titlePinyin: jian4 yun2 ding3 shan1
titleSlug: jian-yun-ding-shan
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝见云顶明，暮见云顶暗。
- 阴见云顶浓，晴见云顶淡。
- 云顶乃一物，百态异舒惨。
- 朝暮不相失，阴晴可先探。
- 于吾如有缘，静景供远瞰。
- 搜求入风骚，刻琢费铅椠。
- 一语小如意，读之惟自颔。
- 深惟出处途，两得亦谁敢。
- 云霄有达士，丰禄侈饮啗。
- 终身落世网，尘垢渍衡𬘘。
- 虽逢物境胜，何暇纵游览。
- 丘壑有幽人，俗绳不可缆。
- 茂林适情性，清泉涤肝胆。
- 野饭止一盂，往往乏藜糁。
- 予生安拙计，万事耻浮滥。
- 宦游若不乐，进退殊𡒄坎。
- 廪俸才数斛，忧责如舍担。
- 饱食坐看山，闲心复何憾。

## 拼音
- chao2 jian4 yun2 ding3 ming2 ， mu4 jian4 yun2 ding3 an4 。
- yin1 jian4 yun2 ding3 nong2 ， qing2 jian4 yun2 ding3 dan4 。
- yun2 ding3 nai3 yi2 wu4 ， bai3 tai4 yi4 shu1 can3 。
- chao2 mu4 bu4 xiang1 shi1 ， yin1 qing2 ke3 xian1 tan4 。
- yu2 wu2 ru2 you3 yuan2 ， jing4 jing3 gong4 yuan3 kan4 。
- sou1 qiu2 ru4 feng1 sao1 ， ke4 zhuo2 fei4 qian1 qian4 。
- yi4 yu3 xiao3 ru2 yi4 ， du2 zhi1 wei2 zi4 han4 。
- shen1 wei2 chu1 chu4 tu2 ， liang3 de2 yi4 shui2 gan3 。
- yun2 xiao1 you3 da2 shi4 ， feng1 lu4 chi3 yin3 dan4 。
- zhong1 shen1 luo4 shi4 wang3 ， chen2 gou4 zi4 heng2 dan3 。
- sui1 feng2 wu4 jing4 sheng4 ， he2 xia2 zong4 you2 lan3 。
- qiu1 he4 you3 you1 ren2 ， su2 sheng2 bu4 ke3 lan3 。
- mao4 lin2 shi4 qing2 xing4 ， qing1 quan2 di2 gan1 dan3 。
- ye3 fan4 zhi3 yi4 yu2 ， wang3 wang3 fa2 li2 shen1 。
- yu3 sheng1 an1 zhuo1 ji4 ， wan4 shi4 chi3 fu2 lan4 。
- huan4 you2 ruo4 bu2 le4 ， jin4 tui4 shu1 𡒄 kan3 。
- lin3 feng4 cai2 shu4 hu2 ， you1 ze2 ru2 she4 dan1 。
- bao3 shi2 zuo4 kan4 shan1 ， xian2 xin1 fu4 he2 han4 。

## 注释

## 译文

## 赏析
