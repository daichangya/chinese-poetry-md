---
id: lu-tao-wen-qiong-he-chang-ju
title: 闻蛩和长句
titlePinyin: wen2 qiong2 he2 chang2 ju4
titleSlug: wen-qiong-he-chang-ju
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唧唧微呤透绮疏，乍令人意少欢娱。
- 留连夜景萧条甚，引惹秋声迤逦殊。
- 似向蜗庐频学啸，恐随蛙鼓亦吹竽。
- 能鸣岂羡蚣蝑股，不语堪嗤蛱蝶须。
- 赋就情诗感长信，惊回仙梦失苍梧。
- 虽知物性何喧寂，应念年华却叹吁。
- 从此渐为寒月计，凭谁与画小轩图。
- 西堂忽起东归兴，望断青嵩接绿芜。

## 拼音
- ji1 ji1 wei1 ling4 tou4 qi3 shu1 ， zha4 ling4 ren2 yi4 shao3 huan1 yu2 。
- liu2 lian2 ye4 jing3 xiao1 tiao2 shen4 ， yin3 re3 qiu1 sheng1 yi3 li3 shu1 。
- si4 xiang4 wo1 lu2 pin2 xue2 xiao4 ， kong3 sui2 wa1 gu3 yi4 chui1 yu2 。
- neng2 ming2 qi3 xian4 gong1 xu1 gu3 ， bu4 yu3 kan1 chi1 jia2 die2 xu1 。
- fu4 jiu4 qing2 shi1 gan3 chang2 xin4 ， jing1 hui2 xian1 meng4 shi1 cang1 wu2 。
- sui1 zhi1 wu4 xing4 he2 xuan1 ji4 ， ying4 nian4 nian2 hua2 que4 tan4 xu1 。
- cong2 ci3 jian4 wei4 han2 yue4 ji4 ， ping2 shui2 yu3 hua4 xiao3 xuan1 tu2 。
- xi1 tang2 hu1 qi3 dong1 gui1 xing1 ， wang4 duan4 qing1 song1 jie1 lü4 wu2 。

## 注释

## 译文

## 赏析
