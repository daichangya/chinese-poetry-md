---
id: lu-tao-chao-yin
title: 朝阴
titlePinyin: chao2 yin1
titleSlug: chao-yin
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝阴昼多雨，少见日有光。
- 四顾天地惨，万物皆茫茫。
- 占书久不读，何暇推雨旸。
- 试以人事说，讶此非吉祥。
- 日者人君象，照临及遐荒。
- 岂容一物掩，有若自晦藏。
- 明主躬听断，万事付纪纲。
- 赏罚信且必，威令非不强。
- 天子报应间，安得阴侵阳。
- 疑是蛮寇起，势力殊猖狂。
- 王师仅四万，灵旗指边疆。
- 州郡少羡卒，馈挽须丁黄。
- 父子罢敛获，女妻急缝裳。
- 老母哭不忍，痴儿亦徬徨。
- 将行痛诀别，意谓趋死乡。
- 小忧止窜匿，大患在杀伤。
- 蜀人不惯此，闻者皆仓惶。
- 所以作霾雾，终日争飘飏。
- 秋毫与天地，自古不比方。
- 中国及夷獠，何足校短长。
- 帷幄巳坐胜，虎貔谁可当。
- 天威一扫荡，不使存微芒。
- 何时捷书至，喜声复锵锵。
- 霄汉忽开霁，金乌欲飞翔。
- 登高赋常武，注目瞻扶桑。
- 此愿殊未适，百忧满羁肠。

## 拼音
- chao2 yin1 zhou4 duo1 yu3 ， shao3 jian4 ri4 you3 guang1 。
- si4 gu4 tian1 di4 can3 ， wan4 wu4 jie1 mang2 mang2 。
- zhan4 shu1 jiu3 bu4 du2 ， he2 xia2 tui1 yu3 yang2 。
- shi4 yi3 ren2 shi4 shuo1 ， ya4 ci3 fei1 ji2 xiang2 。
- ri4 zhe3 ren2 jun1 xiang4 ， zhao4 lin2 ji2 xia2 huang1 。
- qi3 rong2 yi2 wu4 yan3 ， you3 ruo4 zi4 hui4 cang2 。
- ming2 zhu3 gong1 ting1 duan4 ， wan4 shi4 fu4 ji4 gang1 。
- shang3 fa2 xin4 qie3 bi4 ， wei1 ling4 fei1 bu4 qiang2 。
- tian1 zi3 bao4 ying4 jian1 ， an1 de2 yin1 qin1 yang2 。
- yi2 shi4 man2 kou4 qi3 ， shi4 li4 shu1 chang1 kuang2 。
- wang2 shi1 jin3 si4 wan4 ， ling2 qi2 zhi3 bian1 jiang1 。
- zhou1 jun4 shao3 xian4 zu2 ， kui4 wan3 xu1 ding1 huang2 。
- fu4 zi3 ba4 lian3 huo4 ， nü3 qi1 ji2 feng4 shang0 。
- lao3 mu3 ku1 bu4 ren3 ， chi1 er2 yi4 pang2 huang2 。
- jiang1 xing2 tong4 jue2 bie2 ， yi4 wei4 qu1 si3 xiang1 。
- xiao3 you1 zhi3 cuan4 ni4 ， da4 huan4 zai4 sha1 shang1 。
- shu3 ren2 bu2 guan4 ci3 ， wen2 zhe3 jie1 cang1 huang2 。
- suo3 yi3 zuo4 mai2 wu4 ， zhong1 ri4 zheng1 piao1 yang2 。
- qiu1 hao2 yu3 tian1 di4 ， zi4 gu3 bu4 bi3 fang1 。
- zhong1 guo2 ji2 yi2 liao2 ， he2 zu2 xiao4 duan3 chang2 。
- wei2 wo4 si4 zuo4 sheng4 ， hu3 pi2 shui2 ke3 dang1 。
- tian1 wei1 yi4 sao3 dang4 ， bu4 shi3 cun2 wei1 mang2 。
- he2 shi2 jie2 shu1 zhi4 ， xi3 sheng1 fu4 qiang1 qiang1 。
- xiao1 han4 hu1 kai1 ji4 ， jin1 wu1 yu4 fei1 xiang2 。
- deng1 gao1 fu4 chang2 wu3 ， zhu4 mu4 zhan1 fu2 sang1 。
- ci3 yuan4 shu1 wei4 shi4 ， bai3 you1 man3 ji1 chang2 。

## 注释

## 译文

## 赏析
