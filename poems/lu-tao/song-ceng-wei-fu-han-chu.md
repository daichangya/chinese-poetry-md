---
id: lu-tao-song-ceng-wei-fu-han-chu
title: 送曾尉赴汉初
titlePinyin: song4 ceng2 wei4 fu4 han4 chu1
titleSlug: song-ceng-wei-fu-han-chu
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年到官殊未久，君亦东来为我友。
- 握手一笑万愁寛，平日语言期白首。
- 山深县僻庶事荒，虽植嘉苗半稂莠。
- 我无长术刬芽蘗，坐见斯民颜甚厚。
- 君有豪才生显家，未涉要津甘五斗。
- 巳将客意同休戚，复视世途均好丑。
- 咄嗟吾属皆壮年，当学古人所无苟。
- 劳生险易固多岐，未必功名垂不朽。
- 自知物理难揆量，惟励身规务恃守。
- 丈夫实蕴四方志，方虔君命方趋走。
- 崎岖一邑勿云远，赤子欢迎如父母。
- 铜梁春晚亦开花，猛驾归轩会文酒。

## 拼音
- qian2 nian2 dao4 guan1 shu1 wei4 jiu3 ， jun1 yi4 dong1 lai2 wei4 wo3 you3 。
- wo4 shou3 yi2 xiao4 wan4 chou2 kuan1 ， ping2 ri4 yu3 yan2 qi1 bai2 shou3 。
- shan1 shen1 xian4 pi4 shu4 shi4 huang1 ， sui1 zhi2 jia1 miao2 ban4 lang2 you3 。
- wo3 wu2 chang2 shu4 chan3 ya2 bo4 ， zuo4 jian4 si1 min2 yan2 shen4 hou4 。
- jun1 you3 hao2 cai2 sheng1 xian3 jia1 ， wei4 she4 yao4 jin1 gan1 wu3 dou3 。
- si4 jiang1 ke4 yi4 tong2 xiu1 qi1 ， fu4 shi4 shi4 tu2 jun1 hao3 chou3 。
- duo1 jie1 wu2 shu3 jie1 zhuang4 nian2 ， dang1 xue2 gu3 ren2 suo3 wu2 gou3 。
- lao2 sheng1 xian3 yi4 gu4 duo1 qi2 ， wei4 bi4 gong1 ming2 chui2 bu4 xiu3 。
- zi4 zhi1 wu4 li3 nan2 kui2 liang2 ， wei2 li4 shen1 gui1 wu4 shi4 shou3 。
- zhang4 fu0 shi2 yun4 si4 fang1 zhi4 ， fang1 qian2 jun1 ming4 fang1 qu1 zou3 。
- qi2 qu1 yi2 yi4 wu4 yun2 yuan3 ， chi4 zi3 huan1 ying2 ru2 fu4 mu3 。
- tong2 liang2 chun1 wan3 yi4 kai1 hua1 ， meng3 jia4 gui1 xuan1 hui4 wen2 jiu3 。

## 注释

## 译文

## 赏析
