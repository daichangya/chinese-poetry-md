---
id: lu-tao-yun-ding-shan
title: 云顶山
titlePinyin: yun2 ding3 shan1
titleSlug: yun-ding-shan
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崎岖上层山，十里到巍顶。
- 天形露空阔，物态蓄深静。
- 群峰峙其旁，俨若挈裘领。
- 广野辟于下，谁为画庐井。
- 殿阁耸盛观，松桧富清景。
- 萧然古佛界，邈矣真仙境。
- 枯株吐芽蘖，晴云发祥庆。
- 尽手矜妙逸，诗毫事奔骋。
- 乘高纵闲目，幽意适遐回。
- 班班见仿佛，历历可穷省。
- 兹山介两蜀，镇压犹巨屏。
- 南连三峨巅，北距双剑岭。
- 东西数万里，高下几千顷。
- 地产号充盈，天时与康靖。
- 民间丰岁乐，事外化日永。
- 揽辔一登临，兹焉聊赋咏。

## 拼音
- qi2 qu1 shang4 ceng2 shan1 ， shi2 li3 dao4 wei1 ding3 。
- tian1 xing2 lu4 kong1 kuo4 ， wu4 tai4 xu4 shen1 jing4 。
- qun2 feng1 zhi4 qi2 pang2 ， yan3 ruo4 qie4 qiu2 ling3 。
- guang3 ye3 pi4 yu2 xia4 ， shui2 wei4 hua4 lu2 jing3 。
- dian4 ge2 song3 sheng4 guan1 ， song1 gui4 fu4 qing1 jing3 。
- xiao1 ran2 gu3 fo2 jie4 ， miao3 yi3 zhen1 xian1 jing4 。
- ku1 zhu1 tu3 ya2 nie4 ， qing2 yun2 fa1 xiang2 qing4 。
- jin4 shou3 jin1 miao4 yi4 ， shi1 hao2 shi4 ben1 cheng3 。
- cheng2 gao1 zong4 xian2 mu4 ， you1 yi4 shi4 xia2 hui2 。
- ban1 ban1 jian4 fang3 fu2 ， li4 li4 ke3 qiong2 sheng3 。
- zi1 shan1 jie4 liang3 shu3 ， zhen4 ya1 you2 ju4 ping2 。
- nan2 lian2 san1 e2 dian1 ， bei3 ju4 shuang1 jian4 ling3 。
- dong1 xi1 shu4 wan4 li3 ， gao1 xia4 ji3 qian1 qing3 。
- di4 chan3 hao4 chong1 ying2 ， tian1 shi2 yu3 kang1 jing4 。
- min2 jian1 feng1 sui4 le4 ， shi4 wai4 hua4 ri4 yong3 。
- lan3 pei4 yi4 deng1 lin2 ， zi1 yan1 liao2 fu4 yong3 。

## 注释

## 译文

## 赏析
