---
id: lu-tao-ci-yun-li-cai-yuan-she-ren-er-shou-qi-yi
title: 次韵李才元舍人二首  其一
titlePinyin: ci4 yun4 li3 cai2 yuan2 she4 ren2 er4 shou3     qi2 yi1
titleSlug: ci-yun-li-cai-yuan-she-ren-er-shou-qi-yi
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 求闲得请信贤哉，曾历星垣侍从来。
- 标节向人清似玉，纷华于己冷如灰。
- 仙坛露重吟怀爽，禅榻风轻睡眼开。
- 昨日寻梅奉谈笑，竹轩松坞共徘徊。

## 拼音
- qiu2 xian2 de2 qing3 xin4 xian2 zai1 ， ceng2 li4 xing1 yuan2 shi4 cong2 lai2 。
- biao1 jie2 xiang4 ren2 qing1 si4 yu4 ， fen1 hua2 yu2 ji3 leng3 ru2 hui1 。
- xian1 tan2 lu4 zhong4 yin2 huai2 shuang3 ， chan2 ta4 feng1 qing1 shui4 yan3 kai1 。
- zuo2 ri4 xun2 mei2 feng4 tan2 xiao4 ， zhu2 xuan1 song1 wu4 gong4 pai2 huai2 。

## 注释

## 译文

## 赏析
