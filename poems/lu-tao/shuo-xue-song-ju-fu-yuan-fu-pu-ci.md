---
id: lu-tao-shuo-xue-song-ju-fu-yuan-fu-pu-ci
title: 说学送句辅元赴普慈
titlePinyin: shuo1 xue2 song4 ju4 fu3 yuan2 fu4 pu3 ci2
titleSlug: shuo-xue-song-ju-fu-yuan-fu-pu-ci
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六经圣人心，言以寓微意。
- 著示万世教，大略归简易。
- 先儒事研覃，传注发奥秘。
- 其间岂无失，十数才一二。
- 沿波而讨源，自可见极致。
- 学者不务此，纷纷竞非是。
- 所得方一毫，已谓尽千里。
- 譬如就寸管，窥觇九清位。
- 又如持小蠡，测度巨浸水。
- 近年经术兴，众说尤鼎沸。
- 或沿老佛解，或取鬼神议。
- 或以对偶求，或用点画治。
- 往往勤万言，区区释数字。
- 茫昧超洪荒，高阔等天地。
- 幽欲根死生，明欲混愚智。
- 五常孰为常，百氏孰为氏。
- 古今名家学，一旦尽委弃。
- 老生分退缩，钳口深有畏。
- 晚辈互驰骋，锐力不少避。
- 兹事系风化，贤者慎措置。
- 吾乡句夫子，天禀最纯粹。
- 事亲存至行，执卷考精理。
- 平生耽道腴，大嚼得鼎味。
- 使之典胄席，琢玉成贵器。
- 不尔坐泮宫，好音变恶类。
- 头白颜已苍，犹从一麾寄。
- 普慈实名郡，良俗先礼义。
- 斯文久磨淬，浮笔耻诵记。
- 有心欲闻韶，作乐虑惉懘。
- 有道欲适远，驱车患轩轾。
- 兹焉遇儒师，于学有统帅。
- 公若舜权举，明若轩鉴视。
- 珍若太羮饱，快若醇酎醉。
- 诗书文翁治，教育孟轲志。
- 虽则憩甘棠，清风似槐市。

## 拼音
- liu4 jing1 sheng4 ren2 xin1 ， yan2 yi3 yu4 wei1 yi4 。
- zhu4 shi4 wan4 shi4 jiao4 ， da4 lüe4 gui1 jian3 yi4 。
- xian1 ru2 shi4 yan2 qin2 ， chuan2 zhu4 fa1 ao4 mi4 。
- qi2 jian1 qi3 wu2 shi1 ， shi2 shu4 cai2 yi1 er4 。
- yan2 bo1 er2 tao3 yuan2 ， zi4 ke3 jian4 ji2 zhi4 。
- xue2 zhe3 bu2 wu4 ci3 ， fen1 fen1 jing4 fei1 shi4 。
- suo3 de2 fang1 yi4 hao2 ， yi3 wei4 jin4 qian1 li3 。
- pi4 ru2 jiu4 cun4 guan3 ， kui1 chan1 jiu3 qing1 wei4 。
- you4 ru2 chi2 xiao3 li2 ， ce4 du4 ju4 jin4 shui3 。
- jin4 nian2 jing1 shu4 xing1 ， zhong4 shuo1 you2 ding3 fei4 。
- huo4 yan2 lao3 fo2 jie3 ， huo4 qu3 gui3 shen2 yi4 。
- huo4 yi3 dui4 ou3 qiu2 ， huo4 yong4 dian3 hua4 zhi4 。
- wang3 wang3 qin2 wan4 yan2 ， qu1 qu1 shi4 shu4 zi4 。
- mang2 mei4 chao1 hong2 huang1 ， gao1 kuo4 deng3 tian1 di4 。
- you1 yu4 gen1 si3 sheng1 ， ming2 yu4 hun4 yu2 zhi4 。
- wu3 chang2 shu2 wei4 chang2 ， bai3 shi4 shu2 wei4 shi4 。
- gu3 jin1 ming2 jia1 xue2 ， yi2 dan4 jin4 wei3 qi4 。
- lao3 sheng1 fen1 tui4 suo1 ， qian2 kou3 shen1 you3 wei4 。
- wan3 bei4 hu4 chi2 cheng3 ， rui4 li4 bu4 shao3 bi4 。
- zi1 shi4 xi4 feng1 hua4 ， xian2 zhe3 shen4 cuo4 zhi4 。
- wu2 xiang1 ju4 fu1 zi3 ， tian1 bing3 zui4 chun2 cui4 。
- shi4 qin1 cun2 zhi4 xing2 ， zhi2 juan4 kao3 jing1 li3 。
- ping2 sheng1 dan1 dao4 yu2 ， da4 jiao2 de2 ding3 wei4 。
- shi3 zhi1 dian3 zhou4 xi2 ， zhuo2 yu4 cheng2 gui4 qi4 。
- bu4 er3 zuo4 pan4 gong1 ， hao3 yin1 bian4 e4 lei4 。
- tou2 bai2 yan2 yi3 cang1 ， you2 cong2 yi4 hui1 ji4 。
- pu3 ci2 shi2 ming2 jun4 ， liang2 su2 xian1 li3 yi4 。
- si1 wen2 jiu3 mo2 cui4 ， fu2 bi3 chi3 song4 ji4 。
- you3 xin1 yu4 wen2 shao2 ， zuo4 le4 lü4 zhan1 chi4 。
- you3 dao4 yu4 shi4 yuan3 ， qu1 che1 huan4 xuan1 zhi4 。
- zi1 yan1 yu4 ru2 shi1 ， yu2 xue2 you3 tong3 shuai4 。
- gong1 ruo4 shun4 quan2 ju3 ， ming2 ruo4 xuan1 jian4 shi4 。
- zhen1 ruo4 tai4 geng1 bao3 ， kuai4 ruo4 chun2 zhou4 zui4 。
- shi1 shu1 wen2 weng1 zhi4 ， jiao4 yu4 meng4 ke1 zhi4 。
- sui1 ze2 qi4 gan1 tang2 ， qing1 feng1 si4 huai2 shi4 。

## 注释

## 译文

## 赏析
