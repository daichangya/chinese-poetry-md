---
id: lu-tao-han-zi-ding-jia-xue-ying-qi-er-shou-qi-yi
title: 韩子定嘉雪应祈二首  其一
titlePinyin: han2 zi3 ding4 jia1 xue3 ying4 qi2 er4 shou3     qi2 yi1
titleSlug: han-zi-ding-jia-xue-ying-qi-er-shou-qi-yi
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晋地素瘠埆，所忧冬气差。
- 明神享其诚，瑞霰飘为花。
- 轻丝瞥已没，散漫扑水涯。
- 大片殊易积，仿佛填丘窊。
- 饥鹰健欲击，伏虎冻不拏。
- 北响少鸣鴈，南飞绝惊鸦。
- 肃然天地中，靡闻一声哗。
- 楼观动晓色，江湖压晴沙。
- 度曲宜鼓琴，卷叶难吹笳。
- 顾此勤敛俗，趋时务耕畬。
- 三冬苟失望，二麦将不芽。
- 造化善从欲，沾滋罔遗遐。
- 须为盈尺喜，勿兴祁寒嗟。
- 清威俨开府，和气方当衙。
- 余润匝千里，欢声同一家。
- 天人报应间，其速如驰车。
- 我公心在民，致祷诚乃加。
- 康衢有歌咏，继者惭余哇。

## 拼音
- jin4 di4 su4 ji2 que4 ， suo3 you1 dong1 qi4 cha4 。
- ming2 shen2 xiang3 qi2 cheng2 ， rui4 xian4 piao1 wei4 hua1 。
- qing1 si1 pie1 yi3 mei2 ， san3 man4 pu1 shui3 ya2 。
- da4 pian4 shu1 yi4 ji1 ， fang3 fu2 tian2 qiu1 wa1 。
- ji1 ying1 jian4 yu4 ji1 ， fu2 hu3 dong4 bu4 na2 。
- bei3 xiang3 shao3 ming2 yan4 ， nan2 fei1 jue2 jing1 ya1 。
- su4 ran2 tian1 di4 zhong1 ， mi2 wen2 yi1 sheng1 hua2 。
- lou2 guan1 dong4 xiao3 se4 ， jiang1 hu2 ya1 qing2 sha1 。
- du4 qu3 yi2 gu3 qin2 ， juan4 ye4 nan2 chui1 jia1 。
- gu4 ci3 qin2 lian3 su2 ， qu1 shi2 wu4 geng1 she1 。
- san1 dong1 gou3 shi1 wang4 ， er4 mai4 jiang1 bu4 ya2 。
- zao4 hua4 shan4 cong2 yu4 ， zhan1 zi1 wang3 yi2 xia2 。
- xu1 wei4 ying2 chi3 xi3 ， wu4 xing1 qi2 han2 jie1 。
- qing1 wei1 yan3 kai1 fu3 ， he2 qi4 fang1 dang1 ya2 。
- yu2 run4 za1 qian1 li3 ， huan1 sheng1 tong2 yi4 jia1 。
- tian1 ren2 bao4 ying4 jian1 ， qi2 su4 ru2 chi2 che1 。
- wo3 gong1 xin1 zai4 min2 ， zhi4 dao3 cheng2 nai3 jia1 。
- kang1 qu2 you3 ge1 yong3 ， ji4 zhe3 can2 yu2 wa1 。

## 注释

## 译文

## 赏析
