---
id: lu-tao-song-tang-jun-yi
title: 送唐君益
titlePinyin: song4 tang2 jun1 yi4
titleSlug: song-tang-jun-yi
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝家设贤科，留意在豪彦。
- 三道询天人，万言极贯变。
- 国论庶有补，谋身非自荐。
- 昧者鲜知此，荣禄生贪羡。
- 讨论遗本原，文采事藻绚。
- 假之为捷涂，得以步华选。
- 亦有附群邪，借以肆绮辩。
- 心迹既自异，事业安可见。
- 遂令权贵人，待物少明辨。
- 概为天下材，皆同秦士贱。
- 夫君非好名，力学久忘倦。
- 天资固彊直，道业益丰羡。
- 纯如后夔音，发若老羿箭。
- 深有启沃诚，恬无宠荣恋。
- 时事方艰虞，干心屡告谴。
- 远忧何时已，长策殊未献。
- 期君为国医，起疾须瞑眩。

## 拼音
- chao2 jia1 she4 xian2 ke1 ， liu2 yi4 zai4 hao2 yan4 。
- san1 dao4 xun2 tian1 ren2 ， wan4 yan2 ji2 guan4 bian4 。
- guo2 lun4 shu4 you3 bu3 ， mou2 shen1 fei1 zi4 jian4 。
- mei4 zhe3 xian1 zhi1 ci3 ， rong2 lu4 sheng1 tan1 xian4 。
- tao3 lun4 yi2 ben3 yuan2 ， wen2 cai3 shi4 zao3 xuan4 。
- jia3 zhi1 wei4 jie2 tu2 ， de2 yi3 bu4 hua2 xuan3 。
- yi4 you3 fu4 qun2 xie2 ， jie4 yi3 si4 qi3 bian4 。
- xin1 ji4 ji4 zi4 yi4 ， shi4 ye4 an1 ke3 jian4 。
- sui4 ling4 quan2 gui4 ren2 ， dai4 wu4 shao3 ming2 bian4 。
- gai4 wei4 tian1 xia4 cai2 ， jie1 tong2 qin2 shi4 jian4 。
- fu1 jun1 fei1 hao3 ming2 ， li4 xue2 jiu3 wang4 juan4 。
- tian1 zi1 gu4 qiang2 zhi2 ， dao4 ye4 yi4 feng1 xian4 。
- chun2 ru2 hou4 kui2 yin1 ， fa1 ruo4 lao3 yi4 jian4 。
- shen1 you3 qi3 wo4 cheng2 ， tian2 wu2 chong3 rong2 lian4 。
- shi2 shi4 fang1 jian1 yu2 ， gan1 xin1 lü3 gao4 qian3 。
- yuan3 you1 he2 shi2 yi3 ， chang2 ce4 shu1 wei4 xian4 。
- qi1 jun1 wei4 guo2 yi1 ， qi3 ji2 xu1 ming2 xuan4 。

## 注释

## 译文

## 赏析
