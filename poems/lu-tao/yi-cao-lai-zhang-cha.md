---
id: lu-tao-yi-cao-lai-zhang-cha
title: 贻草莱章詧
titlePinyin: yi2 cao3 lai2 zhang1 cha2
titleSlug: yi-cao-lai-zhang-cha
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉焰中熄哀平微，子云有道不有时。
- 立言尽括二仪数，八十一首渊而微。
- 至神不形复不见，玄道固非人易知。
- 刘歆尝恐复酱瓿，切愤学者斯言垂。
- 桓谭亦谓传必久，贱近贵远可逆推。
- 史臣俗笔拟僭号，数字岂免万世讥。
- 侯芭英骨久没地，千均难用一髪维。
- 幸且绵绵未歇绝，果与后代扬雄期。
- 环中先生悟达者，力举雄道潜其思。
- 著图课见历象运，发隐扣达乾坤机。
- 深嗟范望用心苦，意与测异将奚归。
- 乃覃精义述讲疏，直论雄心非诡随。
- 愚闻是书百日就，沥恳再拜求观之。
- 先生训我有大略，笔端粗可言亳厘。
- 在玄曰首易曰卦，玄凖易数不凖词。
- 方州部家虽列位，非类六爻高与卑。
- 第当纵横以算计，岂可连缺如象为。
- 夜词多凶昼多吉，阳家贵偶阴家奇。
- 谨持此理读九赞，人事粗可详其宜。
- 余地三极蕴奥妙，一朝未许以意窥。
- 我从诲言日勉勉，始若得济终无涯。
- 性庸才下道悠远，策发未进吁可悲。
- 愿从诸生北面请，庶几一释终身疑。

## 拼音
- han4 yan4 zhong1 xi1 ai1 ping2 wei1 ， zi3 yun2 you3 dao4 bu4 you3 shi2 。
- li4 yan2 jin4 kuo4 er4 yi2 shu4 ， ba1 shi2 yi1 shou3 yuan1 er2 wei1 。
- zhi4 shen2 bu4 xing2 fu4 bu2 jian4 ， xuan2 dao4 gu4 fei1 ren2 yi4 zhi1 。
- liu2 xin1 chang2 kong3 fu4 jiang4 bu4 ， qie4 fen4 xue2 zhe3 si1 yan2 chui2 。
- huan2 tan2 yi4 wei4 chuan2 bi4 jiu3 ， jian4 jin4 gui4 yuan3 ke3 ni4 tui1 。
- shi3 chen2 su2 bi3 ni3 jian4 hao4 ， shu4 zi4 qi3 mian3 wan4 shi4 ji1 。
- hou2 ba1 ying1 gu3 jiu3 mei2 di4 ， qian1 jun1 nan2 yong4 yi2 fa4 wei2 。
- xing4 qie3 mian2 mian2 wei4 xie1 jue2 ， guo3 yu3 hou4 dai4 yang2 xiong2 qi1 。
- huan2 zhong1 xian1 sheng1 wu4 da2 zhe3 ， li4 ju3 xiong2 dao4 qian2 qi2 si1 。
- zhu4 tu2 ke4 jian4 li4 xiang4 yun4 ， fa1 yin3 kou4 da2 qian2 kun1 ji1 。
- shen1 jie1 fan4 wang4 yong4 xin1 ku3 ， yi4 yu3 ce4 yi4 jiang1 xi1 gui1 。
- nai3 qin2 jing1 yi4 shu4 jiang3 shu1 ， zhi2 lun4 xiong2 xin1 fei1 gui3 sui2 。
- yu2 wen2 shi4 shu1 bai3 ri4 jiu4 ， li4 ken3 zai4 bai4 qiu2 guan1 zhi1 。
- xian1 sheng1 xun4 wo3 you3 da4 lüe4 ， bi3 duan1 cu1 ke3 yan2 bo2 li2 。
- zai4 xuan2 yue1 shou3 yi4 yue1 gua4 ， xuan2 zhun3 yi4 shu4 bu4 zhun3 ci2 。
- fang1 zhou1 bu4 jia1 sui1 lie4 wei4 ， fei1 lei4 liu4 yao2 gao1 yu3 bei1 。
- di4 dang1 zong4 heng2 yi3 suan4 ji4 ， qi3 ke3 lian2 que1 ru2 xiang4 wei4 。
- ye4 ci2 duo1 xiong1 zhou4 duo1 ji2 ， yang2 jia1 gui4 ou3 yin1 jia1 qi2 。
- jin3 chi2 ci3 li3 du2 jiu3 zan4 ， ren2 shi4 cu1 ke3 xiang2 qi2 yi2 。
- yu2 di4 san1 ji2 yun4 ao4 miao4 ， yi4 chao2 wei4 xu3 yi3 yi4 kui1 。
- wo3 cong2 hui4 yan2 ri4 mian3 mian3 ， shi3 ruo4 de2 ji4 zhong1 wu2 ya2 。
- xing4 yong1 cai2 xia4 dao4 you1 yuan3 ， ce4 fa1 wei4 jin4 xu1 ke3 bei1 。
- yuan4 cong2 zhu1 sheng1 bei3 mian4 qing3 ， shu4 ji1 yi2 shi4 zhong1 shen1 yi2 。

## 注释

## 译文

## 赏析
