---
id: lu-tao-xi-shang-yong-jin-ju
title: 席上咏金橘
titlePinyin: xi2 shang4 yong3 jin1 ju2
titleSlug: xi-shang-yong-jin-ju
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南种橘繁如秔，尔今独以金为名。
- 岂非彼俗甚珍惜，谓其可比百炼精。
- 千头尽帯秋色老，一腹皆饱晨霜清。
- 初筵特此献磊落，满座不觉窥光晶。
- 宝肆豪华竸相胜，玛瑙散入雕盘盈。
- 珠庭变化望已久，仙丹忽向洪炉成。
- 试侵香润擘圆粒，齿牙滴沥沾冰琼。
- 自怜孤根出远土，得并众果亲杯觥。
- 赤心可耻不嗤枣，虚表无用安须橙。
- 辛酸甘苦各存味，赖有知者加题评。

## 拼音
- jiang1 nan2 zhong3 ju2 fan2 ru2 jing1 ， er3 jin1 du2 yi3 jin1 wei4 ming2 。
- qi3 fei1 bi3 su2 shen4 zhen1 xi1 ， wei4 qi2 ke3 bi3 bai3 lian4 jing1 。
- qian1 tou2 jin4 dai4 qiu1 se4 lao3 ， yi2 fu4 jie1 bao3 chen2 shuang1 qing1 。
- chu1 yan2 te4 ci3 xian4 lei3 luo4 ， man3 zuo4 bu4 jue2 kui1 guang1 jing1 。
- bao3 si4 hao2 hua2 jing4 xiang1 sheng4 ， ma3 nao3 san4 ru4 diao1 pan2 ying2 。
- zhu1 ting2 bian4 hua4 wang4 yi3 jiu3 ， xian1 dan1 hu1 xiang4 hong2 lu2 cheng2 。
- shi4 qin1 xiang1 run4 bo4 yuan2 li4 ， chi3 ya2 di1 li4 zhan1 bing1 qiong2 。
- zi4 lian2 gu1 gen1 chu1 yuan3 tu3 ， de2 bing4 zhong4 guo3 qin1 bei1 gong1 。
- chi4 xin1 ke3 chi3 bu4 chi1 zao3 ， xu1 biao3 wu2 yong4 an1 xu1 cheng2 。
- xin1 suan1 gan1 ku3 ge4 cun2 wei4 ， lai4 you3 zhi1 zhe3 jia1 ti2 ping2 。

## 注释

## 译文

## 赏析
