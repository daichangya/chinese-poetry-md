---
id: lu-tao-yong-lie-hou-miao
title: 勇烈侯庙
titlePinyin: yong3 lie4 hou2 miao4
titleSlug: yong-lie-hou-miao
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐衰中原乱，贼据西南疆。
- 号令不出畿，畴能御彊梁。
- 杨侯仗直忠，宝剑凌穹苍。
- 誓将扫妖祲，得以完金汤。
- 尝胆过勾践，食羮如乐羊。
- 严颜颈未断，霁云指何伤。
- 众寡固不敌，歳月亦已长。
- 孤城屹然峙，锋锐莫可当。
- 譬如泛巨海，难以一苇航。
- 天心未厌悔，人意忽苍黄。
- 百口同穴瘗，悲云惨朝阳。
- 寰区既澄静，往事极凄凉。
- 封爵加美谥，幽明知宠章。
- 近世修旧史，笔削严否藏。
- 书曰侯死之，一褒逾绣裳。
- 彭人念侯德，庙食墓之傍。
- 水旱毎致祷，丰年屡仓箱。
- 父老或有言，夜漏犹未央。
- 见侯出自庙，凛然坐黄堂。
- 此理实晦昧，有无何渺茫。
- 子厚罗池神，海俗专祈禳。
- 乖崖宛丘殡，醉者取灭亡。
- 英灵果不泯，犹足威一方。
- 予尝假州绂，秉笏趋侯墙。
- 为侯记讳日，一奠歳率常。
- 出令避侯名，示民以虔庄。
- 又欲建高碑，始终载其详。
- 俄以罪戾去，慊然视缣缃。
- 幸此续大句，安能发幽光。
- 持以遗彭人，庶几予不忘。

## 拼音
- tang2 shuai1 zhong1 yuan2 luan4 ， zei2 ju4 xi1 nan2 jiang1 。
- hao4 ling4 bu4 chu1 ji1 ， chou2 neng2 yu4 qiang2 liang2 。
- yang2 hou2 zhang4 zhi2 zhong1 ， bao3 jian4 ling2 qiong2 cang1 。
- shi4 jiang1 sao3 yao1 jin4 ， de2 yi3 wan2 jin1 tang1 。
- chang2 dan3 guo4 gou1 jian4 ， shi2 geng1 ru2 le4 yang2 。
- yan2 yan2 jing3 wei4 duan4 ， ji4 yun2 zhi3 he2 shang1 。
- zhong4 gua3 gu4 bu4 di2 ， sui4 yue4 yi4 yi3 chang2 。
- gu1 cheng2 yi4 ran2 zhi4 ， feng1 rui4 mo4 ke3 dang1 。
- pi4 ru2 fan4 ju4 hai3 ， nan2 yi3 yi4 wei3 hang2 。
- tian1 xin1 wei4 yan4 hui3 ， ren2 yi4 hu1 cang1 huang2 。
- bai3 kou3 tong2 xue2 yi4 ， bei1 yun2 can3 chao2 yang2 。
- huan2 qu1 ji4 cheng2 jing4 ， wang3 shi4 ji2 qi1 liang2 。
- feng1 jue2 jia1 mei3 shi4 ， you1 ming2 zhi1 chong3 zhang1 。
- jin4 shi4 xiu1 jiu4 shi3 ， bi3 xiao1 yan2 fou3 cang2 。
- shu1 yue1 hou2 si3 zhi1 ， yi4 bao1 yu2 xiu4 shang0 。
- peng2 ren2 nian4 hou2 de2 ， miao4 shi2 mu4 zhi1 bang4 。
- shui3 han4 mei3 zhi4 dao3 ， feng1 nian2 lü3 cang1 xiang1 。
- fu4 lao3 huo4 you3 yan2 ， ye4 lou4 you2 wei4 yang1 。
- jian4 hou2 chu1 zi4 miao4 ， lin3 ran2 zuo4 huang2 tang2 。
- ci3 li3 shi2 hui4 mei4 ， you3 wu2 he2 miao3 mang2 。
- zi3 hou4 luo2 chi2 shen2 ， hai3 su2 zhuan1 qi2 rang2 。
- guai1 ya2 wan3 qiu1 bin4 ， zui4 zhe3 qu3 mie4 wang2 。
- ying1 ling2 guo3 bu4 min3 ， you2 zu2 wei1 yi4 fang1 。
- yu3 chang2 jia3 zhou1 fu2 ， bing3 hu4 qu1 hou2 qiang2 。
- wei4 hou2 ji4 hui4 ri4 ， yi2 dian4 sui4 lü4 chang2 。
- chu1 ling4 bi4 hou2 ming2 ， shi4 min2 yi3 qian2 zhuang1 。
- you4 yu4 jian4 gao1 bei1 ， shi3 zhong1 zai3 qi2 xiang2 。
- e2 yi3 zui4 li4 qu4 ， qie4 ran2 shi4 jian1 xiang1 。
- xing4 ci3 xu4 da4 ju4 ， an1 neng2 fa1 you1 guang1 。
- chi2 yi3 yi2 peng2 ren2 ， shu4 ji1 yu3 bu2 wang4 。

## 注释

## 译文

## 赏析
