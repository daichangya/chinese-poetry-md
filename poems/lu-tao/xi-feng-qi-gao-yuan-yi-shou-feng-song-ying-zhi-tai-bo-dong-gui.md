---
id: lu-tao-xi-feng-qi-gao-yuan-yi-shou-feng-song-ying-zhi-tai-bo-dong-gui
title: 西风起高原一首奉送应之太博东归
titlePinyin: xi1 feng1 qi3 gao1 yuan2 yi4 shou3 feng4 song4 ying4 zhi1 tai4 bo2 dong1 gui1
titleSlug: xi-feng-qi-gao-yuan-yi-shou-feng-song-ying-zhi-tai-bo-dong-gui
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风起高原，万象动秋色。
- 渺弥洁寒流，惨淡升杲日。
- 嗈嗈云端雁，所响知自择。
- 岂独顺寒暑，行将避矰弋。
- 萧萧林间叶，早暮见疏密。
- 危梢怯摇撼，懔若遇彊敌。
- 骚人与志士，趋向在幽寂。
- 悲歌节物变，浩叹歳月失。
- 远忧积不解，难以斗酒涤。
- 中夜抚鸣琴，余声写沈郁。
- 窃尝穷天运，舒惨固其职。
- 胡为世网中，情熊异休戚。
- 达观殊不尔，旷怀居自适。
- 伟欤当世贤，明爽照今昔。
- 孤高松柏操，肯与霜雪易。
- 磊落鹰隼拳，何惮狐兔击。
- 天涯共一笑，肝胆露纤悉。
- 相从恨不早，此别重嗟惜。
- 夷途快览望，还驭忘涉历。
- 悲哉宋玉赋，安可赠行客。

## 拼音
- xi1 feng1 qi3 gao1 yuan2 ， wan4 xiang4 dong4 qiu1 se4 。
- miao3 mi2 jie2 han2 liu2 ， can3 dan4 sheng1 gao3 ri4 。
- yong1 yong1 yun2 duan1 yan4 ， suo3 xiang3 zhi1 zi4 ze2 。
- qi3 du2 shun4 han2 shu3 ， xing2 jiang1 bi4 zeng1 yi4 。
- xiao1 xiao1 lin2 jian1 ye4 ， zao3 mu4 jian4 shu1 mi4 。
- wei1 shao1 qie4 yao2 han4 ， lin3 ruo4 yu4 qiang2 di2 。
- sao1 ren2 yu3 zhi4 shi4 ， qu1 xiang4 zai4 you1 ji4 。
- bei1 ge1 jie2 wu4 bian4 ， hao4 tan4 sui4 yue4 shi1 。
- yuan3 you1 ji1 bu4 jie3 ， nan2 yi3 dou4 jiu3 di2 。
- zhong1 ye4 fu3 ming2 qin2 ， yu2 sheng1 xie3 shen3 yu4 。
- qie4 chang2 qiong2 tian1 yun4 ， shu1 can3 gu4 qi2 zhi2 。
- hu2 wei4 shi4 wang3 zhong1 ， qing2 xiong2 yi4 xiu1 qi1 。
- da2 guan1 shu1 bu4 er3 ， kuang4 huai2 ju1 zi4 shi4 。
- wei3 yu2 dang1 shi4 xian2 ， ming2 shuang3 zhao4 jin1 xi1 。
- gu1 gao1 song1 bai3 cao1 ， ken3 yu3 shuang1 xue3 yi4 。
- lei3 luo4 ying1 sun3 quan2 ， he2 dan4 hu2 tu4 ji1 。
- tian1 ya2 gong4 yi2 xiao4 ， gan1 dan3 lu4 xian1 xi1 。
- xiang1 cong2 hen4 bu4 zao3 ， ci3 bie2 zhong4 jie1 xi1 。
- yi2 tu2 kuai4 lan3 wang4 ， hai2 yu4 wang4 she4 li4 。
- bei1 zai1 song4 yu4 fu4 ， an1 ke3 zeng4 xing2 ke4 。

## 注释

## 译文

## 赏析
