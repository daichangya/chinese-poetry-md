---
id: lu-tao-song-du-weng-dong-xing
title: 送杜翁东行
titlePinyin: song4 du4 weng1 dong1 xing2
titleSlug: song-du-weng-dong-xing
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我为怀安官，君作什邡令。
- 封疆苦不远，音驿稍频并。
- 乘闲强吟诗，寄去同赋咏。
- 其言类谐谑，间或有讥病。
- 蒙君屡酬答，往问复来聘。
- 长谣颇壮赡，短语亦清劲。
- 大率如为人，圭璋有余莹。
- 得之每急读，醉魄时暂醒。
- 方从文字乐，忽尔报成政。
- 秋风飘行色，万里去意迥。
- 知君最留滞，文价早驰骋。
- 策名二十载，位未立朝廷。
- 一官奚足论，百态委前定。
- 自古有通塞，谁与造物争。
- 任此不系舟，所至遂游泳。
- 西山白云起，回首念温凊。
- 恭闻陛前语，归拜堂上庆。
- 仆驭倦游否，尘中多捷径。

## 拼音
- wo3 wei4 huai2 an1 guan1 ， jun1 zuo4 shen2 fang1 ling4 。
- feng1 jiang1 ku3 bu4 yuan3 ， yin1 yi4 shao1 pin2 bing4 。
- cheng2 xian2 qiang2 yin2 shi1 ， ji4 qu4 tong2 fu4 yong3 。
- qi2 yan2 lei4 xie2 xue4 ， jian4 huo4 you3 ji1 bing4 。
- meng2 jun1 lü3 chou2 da2 ， wang3 wen4 fu4 lai2 pin4 。
- chang2 yao2 po1 zhuang4 shan4 ， duan3 yu3 yi4 qing1 jin4 。
- da4 lü4 ru2 wei4 ren2 ， gui1 zhang1 you3 yu2 ying2 。
- de2 zhi1 mei3 ji2 du2 ， zui4 po4 shi2 zan4 xing3 。
- fang1 cong2 wen2 zi4 le4 ， hu1 er3 bao4 cheng2 zheng4 。
- qiu1 feng1 piao1 xing2 se4 ， wan4 li3 qu4 yi4 jiong3 。
- zhi1 jun1 zui4 liu2 zhi4 ， wen2 jia4 zao3 chi2 cheng3 。
- ce4 ming2 er4 shi2 zai3 ， wei4 wei4 li4 chao2 ting2 。
- yi4 guan1 xi1 zu2 lun4 ， bai3 tai4 wei3 qian2 ding4 。
- zi4 gu3 you3 tong1 sai1 ， shui2 yu3 zao4 wu4 zheng1 。
- ren4 ci3 bu2 xi4 zhou1 ， suo3 zhi4 sui4 you2 yong3 。
- xi1 shan1 bai2 yun2 qi3 ， hui2 shou3 nian4 wen1 qing4 。
- gong1 wen2 bi4 qian2 yu3 ， gui1 bai4 tang2 shang4 qing4 。
- pu2 yu4 juan4 you2 fou3 ， chen2 zhong1 duo1 jie2 jing4 。

## 注释

## 译文

## 赏析
