---
id: lu-tao-zeng-cai-shan-wang-qian
title: 赠蔡山王潜
titlePinyin: zeng4 cai4 shan1 wang2 qian2
titleSlug: zeng-cai-shan-wang-qian
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王生性高闲，了不挂尘网。
- 家居蔡山下，景物尽幽爽。
- 山松何年植，老干已增长。
- 山云终日飞，秀气自飘荡。
- 山泉涓涓流，落涧有余响。
- 山月隐隐出，澄辉透林莾。
- 生尝坐岩石，寂尔遗万想。
- 横琴试一弄，意外忽忘象。
- 千年几兴亡，六合一俯仰。
- 惟传太古声，犹在五弦上。
- 纯皇与圣帝，作乐理和畅。
- 志士及幽人，寄情多感怆。
- 于焉得深趣，不返而遂往。
- 铢石莫重轻，尺寻奚直枉。
- 清哉此标节，抑可劝乡党。
- 予生本静默，意味欲恬养。
- 偶然从宦游，百态殊鞅掌。
- 既无移时术，力软不能强。
- 亦有超世心，倦足欲焉往。
- 作诗持赠生，厚颜尤惘惝。

## 拼音
- wang2 sheng1 xing4 gao1 xian2 ， liao3 bu2 gua4 chen2 wang3 。
- jia1 ju1 cai4 shan1 xia4 ， jing3 wu4 jin4 you1 shuang3 。
- shan1 song1 he2 nian2 zhi2 ， lao3 gan1 yi3 zeng1 zhang3 。
- shan1 yun2 zhong1 ri4 fei1 ， xiu4 qi4 zi4 piao1 dang4 。
- shan1 quan2 juan1 juan1 liu2 ， luo4 jian4 you3 yu2 xiang3 。
- shan1 yue4 yin3 yin3 chu1 ， cheng2 hui1 tou4 lin2 mang3 。
- sheng1 chang2 zuo4 yan2 shi2 ， ji4 er3 yi2 wan4 xiang3 。
- heng2 qin2 shi4 yi2 nong4 ， yi4 wai4 hu1 wang4 xiang4 。
- qian1 nian2 ji3 xing1 wang2 ， liu4 he2 yi1 fu3 yang3 。
- wei2 chuan2 tai4 gu3 sheng1 ， you2 zai4 wu3 xian2 shang4 。
- chun2 huang2 yu3 sheng4 di4 ， zuo4 le4 li3 he2 chang4 。
- zhi4 shi4 ji2 you1 ren2 ， ji4 qing2 duo1 gan3 chuang4 。
- yu2 yan1 de2 shen1 qu4 ， bu4 fan3 er2 sui4 wang3 。
- zhu1 shi2 mo4 zhong4 qing1 ， chi3 xun2 xi1 zhi2 wang3 。
- qing1 zai1 ci3 biao1 jie2 ， yi4 ke3 quan4 xiang1 dang3 。
- yu3 sheng1 ben3 jing4 mo4 ， yi4 wei4 yu4 tian2 yang3 。
- ou3 ran2 cong2 huan4 you2 ， bai3 tai4 shu1 yang1 zhang3 。
- ji4 wu2 yi2 shi2 shu4 ， li4 ruan3 bu4 neng2 qiang2 。
- yi4 you3 chao1 shi4 xin1 ， juan4 zu2 yu4 yan1 wang3 。
- zuo4 shi1 chi2 zeng4 sheng1 ， hou4 yan2 you2 wang3 chang3 。

## 注释

## 译文

## 赏析
