---
id: lu-tao-feng-he-hu-you-cheng-shi-xue-suo-fu
title: 奉和胡右丞视学所赋
titlePinyin: feng4 he2 hu2 you4 cheng2 shi4 xue2 suo3 fu4
titleSlug: feng-he-hu-you-cheng-shi-xue-suo-fu
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 成都学最古，肇自西汉时。
- 寥寥千余载，间有或盛衰。
- 庆历始下诏，四方如响随。
- 良哉乐安伯，治体由本基。
- 远模类文翁，故事循鲁僖。
- 课试月为度，讲解日有规。
- 教育犹父兄，片言不迩遗。
- 学子五百人，弦诵何仪仪。
- 陶成礼义俗，大变西南维。
- 距此已一世，继者贤其谁。
- 胡公庙堂老，天子深倚毗。
- 下车急先务，劝学为之师。
- 时异心则同，两哲吹埙箎。
- 作诗遗诸生，字字皆典彛。
- 近欲美材成，远使纯风熙。
- 砻石建巨堂，竖柱不复欹。
- 九经满四壁，高下相支持。
- 首尾传注完，粲然日星垂。
- 斯经与斯堂，天下难等夷。
- 度地得胜势，西隅敞高扉。
- 气象自宏显，出门见通逵。
- 嘉木种千本，敷阴接春晖。
- 人将不剪伐，异日甘棠枝。
- 贱子昔在泮，执经趋綘帷。
- 尝闻先生训，敢告多士知。
- 读书有本统，宜先穷是非。
- 微言率简易，众说殊支离。
- 详观圣贤迹，于我犹蓍龟。
- 不独事辞章，华葩竞葳蕤。
- 岂徒换爵禄，称谓生光辉。
- 立已如远游，纵横亦多岐。
- 取舍各异辙，义利难两驰。
- 一足少蹭蹬，终身陷污卑。
- 君子与小人，古今不同归。
- 勉哉笃志操，行副公所期。

## 拼音
- cheng2 du1 xue2 zui4 gu3 ， zhao4 zi4 xi1 han4 shi2 。
- liao2 liao2 qian1 yu2 zai3 ， jian1 you3 huo4 sheng4 shuai1 。
- qing4 li4 shi3 xia4 zhao4 ， si4 fang1 ru2 xiang3 sui2 。
- liang2 zai1 le4 an1 bo2 ， zhi4 ti3 you2 ben3 ji1 。
- yuan3 mo2 lei4 wen2 weng1 ， gu4 shi4 xun2 lu3 xi1 。
- ke4 shi4 yue4 wei4 du4 ， jiang3 jie3 ri4 you3 gui1 。
- jiao4 yu4 you2 fu4 xiong1 ， pian4 yan2 bu4 er3 yi2 。
- xue2 zi3 wu3 bai3 ren2 ， xian2 song4 he2 yi2 yi2 。
- tao2 cheng2 li3 yi4 su2 ， da4 bian4 xi1 nan2 wei2 。
- ju4 ci3 yi3 yi2 shi4 ， ji4 zhe3 xian2 qi2 shui2 。
- hu2 gong1 miao4 tang2 lao3 ， tian1 zi3 shen1 yi3 pi2 。
- xia4 che1 ji2 xian1 wu4 ， quan4 xue2 wei4 zhi1 shi1 。
- shi2 yi4 xin1 ze2 tong2 ， liang3 zhe2 chui1 xun1 chi2 。
- zuo4 shi1 yi2 zhu1 sheng1 ， zi4 zi4 jie1 dian3 yi2 。
- jin4 yu4 mei3 cai2 cheng2 ， yuan3 shi3 chun2 feng1 xi1 。
- long2 shi2 jian4 ju4 tang2 ， shu4 zhu4 bu2 fu4 qi1 。
- jiu3 jing1 man3 si4 bi4 ， gao1 xia4 xiang1 zhi1 chi2 。
- shou3 wei3 chuan2 zhu4 wan2 ， can4 ran2 ri4 xing1 chui2 。
- si1 jing1 yu3 si1 tang2 ， tian1 xia4 nan2 deng3 yi2 。
- du4 di4 de2 sheng4 shi4 ， xi1 yu2 chang3 gao1 fei1 。
- qi4 xiang4 zi4 hong2 xian3 ， chu1 men2 jian4 tong1 kui2 。
- jia1 mu4 zhong3 qian1 ben3 ， fu1 yin1 jie1 chun1 hui1 。
- ren2 jiang1 bu4 jian3 fa2 ， yi4 ri4 gan1 tang2 zhi1 。
- jian4 zi3 xi1 zai4 pan4 ， zhi2 jing1 qu1 feng2 wei2 。
- chang2 wen2 xian1 sheng1 xun4 ， gan3 gao4 duo1 shi4 zhi1 。
- du2 shu1 you3 ben3 tong3 ， yi2 xian1 qiong2 shi4 fei1 。
- wei1 yan2 lü4 jian3 yi4 ， zhong4 shuo1 shu1 zhi1 li2 。
- xiang2 guan1 sheng4 xian2 ji4 ， yu2 wo3 you2 shi1 gui1 。
- bu4 du2 shi4 ci2 zhang1 ， hua2 pa1 jing4 wei1 rui2 。
- qi3 tu2 huan4 jue2 lu4 ， cheng1 wei4 sheng1 guang1 hui1 。
- li4 yi3 ru2 yuan3 you2 ， zong4 heng2 yi4 duo1 qi2 。
- qu3 she3 ge4 yi4 zhe2 ， yi4 li4 nan2 liang3 chi2 。
- yi4 zu2 shao3 ceng4 deng1 ， zhong1 shen1 xian4 wu1 bei1 。
- jun1 zi3 yu3 xiao3 ren2 ， gu3 jin1 bu4 tong2 gui1 。
- mian3 zai1 du3 zhi4 cao1 ， xing2 fu4 gong1 suo3 qi1 。

## 注释

## 译文

## 赏析
