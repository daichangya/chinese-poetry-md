---
id: lu-tao-you-wen-shui-shou-ning-yuan
title: 游文水寿宁院
titlePinyin: you2 wen2 shui3 shou4 ning2 yuan4
titleSlug: you-wen-shui-shou-ning-yuan
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重岩一水源何长，下浸十顷同江乡。
- 环堤数里植垂柳，缘阴交盖西风凉。
- 危桥迤逦渡前岸，古寺直枕山之冈。
- 门阑閟邃户庭阔，金碧间鬬皆煌煌。
- 并人事佛素已谨，挟以富力尤辉光。
- 三朝宸札旧所赐，奎文宝迹人间藏。
- 有如方岳处厚地，镇压万众传无疆。
- 西园嘉卉不知数，春晖尽许开琳琅。
- 东偏小池亦足爱，秋色未老芙蕖香。
- 寺旁有曰武陵者，高碑大字言其详。
- 武周一旦改唐祚，天倾地转无乾纲。
- 睿皇书碑李峤记，常时气燄安可量。
- 神功距此四百载，孤坟虽在郊原荒。
- 年年秋潦过坟侧，枯尽白草空斜阳。
- 且怜景物为一饮，谁暇对酒论兴亡。

## 拼音
- zhong4 yan2 yi4 shui3 yuan2 he2 chang2 ， xia4 jin4 shi2 qing3 tong2 jiang1 xiang1 。
- huan2 di1 shu4 li3 zhi2 chui2 liu3 ， yuan2 yin1 jiao1 gai4 xi1 feng1 liang2 。
- wei1 qiao2 yi3 li3 du4 qian2 an4 ， gu3 si4 zhi2 zhen3 shan1 zhi1 gang1 。
- men2 lan2 bi4 sui4 hu4 ting2 kuo4 ， jin1 bi4 jian1 dou4 jie1 huang2 huang2 。
- bing4 ren2 shi4 fo2 su4 yi3 jin3 ， xie2 yi3 fu4 li4 you2 hui1 guang1 。
- san1 chao2 chen2 zha2 jiu4 suo3 ci4 ， kui2 wen2 bao3 ji4 ren2 jian1 cang2 。
- you3 ru2 fang1 yue4 chu4 hou4 di4 ， zhen4 ya1 wan4 zhong4 chuan2 wu2 jiang1 。
- xi1 yuan2 jia1 hui4 bu4 zhi1 shu4 ， chun1 hui1 jin4 xu3 kai1 lin2 lang2 。
- dong1 pian1 xiao3 chi2 yi4 zu2 ai4 ， qiu1 se4 wei4 lao3 fu2 qu2 xiang1 。
- si4 pang2 you3 yue1 wu3 ling2 zhe3 ， gao1 bei1 da4 zi4 yan2 qi2 xiang2 。
- wu3 zhou1 yi1 dan4 gai3 tang2 zuo4 ， tian1 qing1 di4 zhuan3 wu2 qian2 gang1 。
- rui4 huang2 shu1 bei1 li3 qiao2 ji4 ， chang2 shi2 qi4 yan4 an1 ke3 liang2 。
- shen2 gong1 ju4 ci3 si4 bai3 zai3 ， gu1 fen2 sui1 zai4 jiao1 yuan2 huang1 。
- nian2 nian2 qiu1 liao2 guo4 fen2 ce4 ， ku1 jin4 bai2 cao3 kong1 xie2 yang2 。
- qie3 lian2 jing3 wu4 wei4 yi4 yin3 ， shui2 xia2 dui4 jiu3 lun4 xing1 wang2 。

## 注释

## 译文

## 赏析
