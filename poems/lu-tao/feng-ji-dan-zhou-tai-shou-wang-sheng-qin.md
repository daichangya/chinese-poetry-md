---
id: lu-tao-feng-ji-dan-zhou-tai-shou-wang-sheng-qin
title: 奉寄单州太守王圣钦
titlePinyin: feng4 ji4 dan1 zhou1 tai4 shou3 wang2 sheng4 qin1
titleSlug: feng-ji-dan-zhou-tai-shou-wang-sheng-qin
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔尝请郡归东川，衰迟幸会使者贤。
- 开诚论议简条目，一境草木沾春妍。
- 公斋清暇弄诗笔，更唱迭和多长篇。
- 岁豊民乐尚蚕市，撼罍鬬鼓殊喧阗。
- 东山西寺颇壮观，饮帐或在山之巅。
- 踏青摸石循故事，浣花亦倣成都船。
- 相从对酒毎一笑，聊与远俗同欣然。
- 北岩石穴广似洞，疑是古昔栖神仙。
- 火云烧空赤日猛，及到此地如冰渊。
- 清风满怀兴未尽，四望晚景增留连。
- 平生宦游此最适，不觉弦晦相推迁。
- 邮筒忽报谪书至，君命严重敢不虔。
- 试思衡岳询远近，里堠去蜀凡八千。
- 苍黄去郡别我友，一意调琴中断弦。
- 回首乡邦止数驿，欲顷血泪辞松阡。
- 藩候迫逐仓使促，争向坠羽夸鸣弦。
- 天恩旷漡置不问，投放裔土惩其愆。
- 阖门良贱三百指，孤舟一叶何翩翩。
- 瞿唐灔滪遍涉历，内讼过咎归之天。
- 洞庭阻浅輙三夕，怒风急两声相喧。
- 此身恐污盗贼刃，不尔定沾蛟鳄涎。
- 偶逢渔艇相援济，稍觉神观来归还。
- 长沙既下尤怪骇，半夜雷雹如烹煎。
- 桅倾缆断船脊折，四十余里中流漩。
- 舟人恐惧难致力，儿孙顾我皆泪涟。
- 尝闻死生有定所，顷刻由此归重泉。
- 东方渐明浪渐息，忽造平岸逃危颠。
- 胸中悲愁虽未艾，分外岁月疑少延。
- 寓居衡阳味亦恶，地接炎荒风气偏。
- 毎逢三伏如坐甑，突焰已炽犹吹煽。
- 是时回禄得乘便，取次薰灼须及椽。
- 回环四顾求避计，往往啜食不下咽。
- 深冬屡见温瘴起，洒作昏雾飘为烟。
- 勇夫壮士尚抱疾，嗟我衰惫何由痊。
- 雀罗当门人迹少，宾榻不解尘生毡。
- 难希杜甫遣秋兴，易学边韶贪昼眠。
- 碧湘万顷望不尽，青岳数峰高莫攀。
- 江山信不与人事，日送佳景来目前。
- 长腰缩项兼二美，早晚尝稻时差鳊。
- 浮生一饱亦已足，下筯何必求腥膻。
- 亲朋书问寂绝久，杳似隔世冯谁传。
- 平居分义重胶漆，一旦争敢通寒暄。
- 匪惟物态尚流薄，抑恐罪戾相攀缘。
- 古之交情贵贱见，而况利害生其间。
- 君乎存守异于是，特特万里邮华牋。
- 穷通傥来极慰勉，疾疢愈否深哀怜。
- 高标岂为霜雪减，雅操诚如金石坚。
- 羡君高堂有慈母，寿髪鬈腻犹垂肩。
- 彩衣趋庭奉燕喜，玉盘洁膳罗珍鲜。
- 复有佳儿富文史，阔步直登英俊躔。
- 行闻清庙献雅乐，伯仲交奏箎与埙。
- 事亲教子两如意，此外纷纷乌足言。
- 君在山东我剑外，一书往返须经年。
- 余生再会谅难必，我往应在君之先。
- 作诗寄君重感慨，交道多阙君能全。
- 子孙他日有显者，勿以衰门相弃捐。

## 拼音
- xi1 chang2 qing3 jun4 gui1 dong1 chuan1 ， shuai1 chi2 xing4 hui4 shi3 zhe3 xian2 。
- kai1 cheng2 lun4 yi4 jian3 tiao2 mu4 ， yi2 jing4 cao3 mu4 zhan1 chun1 yan2 。
- gong1 zhai1 qing1 xia2 nong4 shi1 bi3 ， geng1 chang4 die2 he2 duo1 chang2 pian1 。
- sui4 li3 min2 yue4 shang4 can2 shi4 ， han4 lei2 dou4 gu3 shu1 xuan1 tian2 。
- dong1 shan1 xi1 si4 po1 zhuang4 guan1 ， yin3 zhang4 huo4 zai4 shan1 zhi1 dian1 。
- ta4 qing1 mo1 shi2 xun2 gu4 shi4 ， huan4 hua1 yi4 fang3 cheng2 du1 chuan2 。
- xiang1 cong2 dui4 jiu3 mei3 yi2 xiao4 ， liao2 yu3 yuan3 su2 tong2 xin1 ran2 。
- bei3 yan2 shi2 xue2 guang3 si4 dong4 ， yi2 shi4 gu3 xi1 qi1 shen2 xian1 。
- huo3 yun2 shao1 kong1 chi4 ri4 meng3 ， ji2 dao4 ci3 di4 ru2 bing1 yuan1 。
- qing1 feng1 man3 huai2 xing1 wei4 jin4 ， si4 wang4 wan3 jing3 zeng1 liu2 lian2 。
- ping2 sheng1 huan4 you2 ci3 zui4 shi4 ， bu4 jue2 xian2 hui4 xiang1 tui1 qian1 。
- you2 tong3 hu1 bao4 zhe2 shu1 zhi4 ， jun1 ming4 yan2 zhong4 gan3 bu4 qian2 。
- shi4 si1 heng2 yue4 xun2 yuan3 jin4 ， li3 hou4 qu4 shu3 fan2 ba1 qian1 。
- cang1 huang2 qu4 jun4 bie2 wo3 you3 ， yi2 yi4 tiao2 qin2 zhong1 duan4 xian2 。
- hui2 shou3 xiang1 bang1 zhi3 shu4 yi4 ， yu4 qing3 xue4 lei4 ci2 song1 qian1 。
- fan1 hou4 po4 zhu2 cang1 shi3 cu4 ， zheng1 xiang4 zhui4 yu3 kua1 ming2 xian2 。
- tian1 en1 kuang4 shang1 zhi4 bu2 wen4 ， tou2 fang4 yi4 tu3 cheng2 qi2 qian1 。
- he2 men2 liang2 jian4 san1 bai3 zhi3 ， gu1 zhou1 yi2 ye4 he2 pian1 pian1 。
- qu2 tang2 yan4 yu4 bian4 she4 li4 ， nei4 song4 guo4 jiu4 gui1 zhi1 tian1 。
- dong4 ting2 zu3 qian3 zhe2 san1 xi1 ， nu4 feng1 ji2 liang3 sheng1 xiang1 xuan1 。
- ci3 shen1 kong3 wu1 dao4 zei2 ren4 ， bu4 er3 ding4 zhan1 jiao1 e4 xian2 。
- ou3 feng2 yu2 ting3 xiang1 yuan2 ji4 ， shao1 jue2 shen2 guan1 lai2 gui1 huan2 。
- chang2 sha1 ji4 xia4 you2 guai4 hai4 ， ban4 ye4 lei2 bao2 ru2 peng1 jian1 。
- wei2 qing1 lan3 duan4 chuan2 ji3 zhe2 ， si4 shi2 yu2 li3 zhong1 liu2 xuan2 。
- zhou1 ren2 kong3 ju4 nan2 zhi4 li4 ， er2 sun1 gu4 wo3 jie1 lei4 lian2 。
- chang2 wen2 si3 sheng1 you3 ding4 suo3 ， qing3 ke4 you2 ci3 gui1 zhong4 quan2 。
- dong1 fang1 jian4 ming2 lang4 jian4 xi1 ， hu1 zao4 ping2 an4 tao2 wei1 dian1 。
- xiong1 zhong1 bei1 chou2 sui1 wei4 ai4 ， fen4 wai4 sui4 yue4 yi2 shao3 yan2 。
- yu4 ju1 heng2 yang2 wei4 yi4 e4 ， di4 jie1 yan2 huang1 feng1 qi4 pian1 。
- mei3 feng2 san1 fu2 ru2 zuo4 zeng4 ， tu1 yan4 yi3 chi4 you2 chui1 shan1 。
- shi4 shi2 hui2 lu4 de2 cheng2 bian4 ， qu3 ci4 xun1 zhuo2 xu1 ji2 chuan2 。
- hui2 huan2 si4 gu4 qiu2 bi4 ji4 ， wang3 wang3 chuo4 shi2 bu2 xia4 yan4 。
- shen1 dong1 lü3 jian4 wen1 zhang4 qi3 ， sa3 zuo4 hun1 wu4 piao1 wei4 yan1 。
- yong3 fu1 zhuang4 shi4 shang4 bao4 ji2 ， jie1 wo3 shuai1 bei4 he2 you2 quan2 。
- que4 luo2 dang1 men2 ren2 ji4 shao3 ， bin1 ta4 bu4 jie3 chen2 sheng1 zhan1 。
- nan2 xi1 du4 fu3 qian3 qiu1 xing1 ， yi4 xue2 bian1 shao2 tan1 zhou4 mian2 。
- bi4 xiang1 wan4 qing3 wang4 bu2 jin4 ， qing1 yue4 shu4 feng1 gao1 mo4 pan1 。
- jiang1 shan1 xin4 bu4 yu3 ren2 shi4 ， ri4 song4 jia1 jing3 lai2 mu4 qian2 。
- chang2 yao1 suo1 xiang4 jian1 er4 mei3 ， zao3 wan3 chang2 dao4 shi2 cha1 bian1 。
- fu2 sheng1 yi4 bao3 yi4 yi3 zu2 ， xia4 zhu4 he2 bi4 qiu2 xing1 shan1 。
- qin1 peng2 shu1 wen4 ji4 jue2 jiu3 ， yao3 si4 ge2 shi4 feng2 shui2 chuan2 。
- ping2 ju1 fen1 yi4 zhong4 jiao1 qi1 ， yi2 dan4 zheng1 gan3 tong1 han2 xuan1 。
- fei3 wei2 wu4 tai4 shang4 liu2 bao2 ， yi4 kong3 zui4 li4 xiang1 pan1 yuan2 。
- gu3 zhi1 jiao1 qing2 gui4 jian4 jian4 ， er2 kuang4 li4 hai4 sheng1 qi2 jian1 。
- jun1 hu1 cun2 shou3 yi4 yu2 shi4 ， te4 te4 wan4 li3 you2 hua2 jian1 。
- qiong2 tong1 tang3 lai2 ji2 wei4 mian3 ， ji2 chen4 yu4 fou3 shen1 ai1 lian2 。
- gao1 biao1 qi3 wei4 shuang1 xue3 jian3 ， ya3 cao1 cheng2 ru2 jin1 shi2 jian1 。
- xian4 jun1 gao1 tang2 you3 ci2 mu3 ， shou4 fa4 quan2 ni4 you2 chui2 jian1 。
- cai3 yi1 qu1 ting2 feng4 yan4 xi3 ， yu4 pan2 jie2 shan4 luo2 zhen1 xian1 。
- fu4 you3 jia1 er2 fu4 wen2 shi3 ， kuo4 bu4 zhi2 deng1 ying1 jun4 chan2 。
- xing2 wen2 qing1 miao4 xian4 ya3 yue4 ， bo2 zhong4 jiao1 zou4 chi2 yu3 xun1 。
- shi4 qin1 jiao4 zi3 liang3 ru2 yi4 ， ci3 wai4 fen1 fen1 wu1 zu2 yan2 。
- jun1 zai4 shan1 dong1 wo3 jian4 wai4 ， yi4 shu1 wang3 fan3 xu1 jing1 nian2 。
- yu2 sheng1 zai4 hui4 liang4 nan2 bi4 ， wo3 wang3 ying4 zai4 jun1 zhi1 xian1 。
- zuo4 shi1 ji4 jun1 zhong4 gan3 kai3 ， jiao1 dao4 duo1 que1 jun1 neng2 quan2 。
- zi3 sun1 ta1 ri4 you3 xian3 zhe3 ， wu4 yi3 shuai1 men2 xiang1 qi4 juan1 。

## 注释

## 译文

## 赏析
