---
id: lu-tao-da-liang-zi-mei-zhao-shi
title: 答梁子美召食
titlePinyin: da2 liang2 zi3 mei3 zhao4 shi2
titleSlug: da-liang-zi-mei-zhao-shi
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湘中佳山水，使指重他部。
- 高贤驻行节，儒雅饰治具。
- 虽云入郡广，曾不假多虑。
- 一扇清微风，融和及生聚。
- 川原发阳和，草木均雨露。
- 疏网悉举纲，和声已载路。
- 时登华远亭，每与胜景遇。
- 秀岩及南峻，碧江争北注。
- 回环如户庭，仿佛若绘素。
- 弥望快遐目，纵吟尽幽趣。
- 雍容接诸生，谦屈存异顾。
- 饮食出诚眷，上下捐礼数。
- 贱子惭不肖，万里困飘寓。
- 屡尝造宾除，幸此听谈绪。
- 斐然无所裁，安可继大句。

## 拼音
- xiang1 zhong1 jia1 shan1 shui3 ， shi3 zhi3 zhong4 ta1 bu4 。
- gao1 xian2 zhu4 xing2 jie2 ， ru2 ya3 shi4 zhi4 ju4 。
- sui1 yun2 ru4 jun4 guang3 ， ceng2 bu4 jia3 duo1 lü4 。
- yi2 shan4 qing1 wei1 feng1 ， rong2 he2 ji2 sheng1 ju4 。
- chuan1 yuan2 fa1 yang2 he2 ， cao3 mu4 jun1 yu3 lu4 。
- shu1 wang3 xi1 ju3 gang1 ， he2 sheng1 yi3 zai3 lu4 。
- shi2 deng1 hua2 yuan3 ting2 ， mei3 yu3 sheng4 jing3 yu4 。
- xiu4 yan2 ji2 nan2 jun4 ， bi4 jiang1 zheng1 bei3 zhu4 。
- hui2 huan2 ru2 hu4 ting2 ， fang3 fu2 ruo4 hui4 su4 。
- mi2 wang4 kuai4 xia2 mu4 ， zong4 yin2 jin4 you1 qu4 。
- yong1 rong2 jie1 zhu1 sheng1 ， qian1 qu1 cun2 yi4 gu4 。
- yin3 shi2 chu1 cheng2 juan4 ， shang4 xia4 juan1 li3 shu4 。
- jian4 zi3 can2 bu2 xiao4 ， wan4 li3 kun4 piao1 yu4 。
- lü3 chang2 zao4 bin1 chu2 ， xing4 ci3 ting1 tan2 xu4 。
- fei3 ran2 wu2 suo3 cai2 ， an1 ke3 ji4 da4 ju4 。

## 注释

## 译文

## 赏析
