---
id: lu-tao-yun-ding-shan-ci-yun
title: 云顶山次韵
titlePinyin: yun2 ding3 shan1 ci4 yun4
titleSlug: yun-ding-shan-ci-yun
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 地峻山形壮，周遭尽胜游。
- 抱岩如拱手，转岭似回头。
- 老木凌空迥，浓云覆石幽。
- 朝阳千里快，暮雨数峰愁。
- 涧底猿随鹿，松颠鹤胜鸥。
- 香花开静宇，烟火认他州。
- 宝翰中朝锡，神灯半夜留。
- 势容逋客恋，景许化工偷。
- 雪色连年贮，岚光几院收。
- 仙葩多踯躅，野果号猕猴。
- 法印传无碍，禅机问即酬。
- 丛林分径路，莲社得朋俦。
- 眼远层霄阔，心澄外物浮。
- 登临豁尘抱，今古信悠悠。

## 拼音
- di4 jun4 shan1 xing2 zhuang4 ， zhou1 zao1 jin4 sheng4 you2 。
- bao4 yan2 ru2 gong3 shou3 ， zhuan3 ling3 si4 hui2 tou2 。
- lao3 mu4 ling2 kong1 jiong3 ， nong2 yun2 fu4 shi2 you1 。
- chao2 yang2 qian1 li3 kuai4 ， mu4 yu3 shu4 feng1 chou2 。
- jian4 di3 yuan2 sui2 lu4 ， song1 dian1 he4 sheng4 ou1 。
- xiang1 hua1 kai1 jing4 yu3 ， yan1 huo3 ren4 ta1 zhou1 。
- bao3 han4 zhong1 chao2 xi1 ， shen2 deng1 ban4 ye4 liu2 。
- shi4 rong2 bu1 ke4 lian4 ， jing3 xu3 hua4 gong1 tou1 。
- xue3 se4 lian2 nian2 zhu4 ， lan2 guang1 ji3 yuan4 shou1 。
- xian1 pa1 duo1 zhi2 zhu2 ， ye3 guo3 hao4 mi2 hou2 。
- fa3 yin4 chuan2 wu2 ai4 ， chan2 ji1 wen4 ji2 chou2 。
- cong2 lin2 fen1 jing4 lu4 ， lian2 she4 de2 peng2 chou2 。
- yan3 yuan3 ceng2 xiao1 kuo4 ， xin1 cheng2 wai4 wu4 fu2 。
- deng1 lin2 huo1 chen2 bao4 ， jin1 gu3 xin4 you1 you1 。

## 注释

## 译文

## 赏析
