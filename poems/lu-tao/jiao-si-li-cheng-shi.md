---
id: lu-tao-jiao-si-li-cheng-shi
title: 郊祀礼成诗
titlePinyin: jiao1 si4 li3 cheng2 shi1
titleSlug: jiao-si-li-cheng-shi
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇极恢临照，嘉时属盛隆。
- 八年登至治，大祀答圆穹。
- 并报知坤道，推尊见祖功。
- 先期齐广殿，将旦谒真宫。
- 杲日迎銮皎，祥云遶盖红。
- 衣冠开秘寝，幢节下层空。
- 东向经途近，前赡太室崇。
- 过门遵往德，降辂屈清躬。
- 八圣威神在，三牲荐品丰。
- 奉璋人左右，进俎序西东。
- 上意精纯至，英灵顾享同。
- 念深尧八彩，感切舜重瞳。
- 地胜龙湾阔，尘清辇路通。
- 彩城齐北阙，天仗转南风。
- 旗动三辰丽，兵严万衞雄。
- 国容殊肃穆，丘势自穹窿。
- 虚次移铜漏，升坛俨玉珫。
- 礼惟三献具，乐以六成终。
- 燔燎交神听，髙明鉴睿衷。
- 冈陵均委积，箕翼等光融。
- 海沸欢声振，天旋瑞气充。
- 呼嵩喧宇宙，迎仗抃华戎。
- 盛典千春备，洪恩庶彚蒙。
- 山河皆户牖，寰海一帡幪。
- 独运陶钧术，齐驱造化工。
- 令行雷洊震，泽及雨其蒙。
- 苛密寛三面，幽潜达四聪。
- 华心归茂草，蛰户启昆虫。
- 六合澄清外，群生富寿中。
- 愿赓成命颂，垂裕播无穷。

## 拼音
- huang2 ji2 hui1 lin2 zhao4 ， jia1 shi2 shu3 sheng4 long2 。
- ba1 nian2 deng1 zhi4 zhi4 ， da4 si4 da2 yuan2 qiong2 。
- bing4 bao4 zhi1 kun1 dao4 ， tui1 zun1 jian4 zu3 gong1 。
- xian1 qi1 qi2 guang3 dian4 ， jiang1 dan4 ye4 zhen1 gong1 。
- gao3 ri4 ying2 luan2 jiao3 ， xiang2 yun2 rao4 gai4 hong2 。
- yi1 guan1 kai1 mi4 qin3 ， zhuang4 jie2 xia4 ceng2 kong1 。
- dong1 xiang4 jing1 tu2 jin4 ， qian2 shan4 tai4 shi4 chong2 。
- guo4 men2 zun1 wang3 de2 ， jiang4 lu4 qu1 qing1 gong1 。
- ba1 sheng4 wei1 shen2 zai4 ， san1 sheng1 jian4 pin3 feng1 。
- feng4 zhang1 ren2 zuo3 you4 ， jin4 zu3 xu4 xi1 dong1 。
- shang4 yi4 jing1 chun2 zhi4 ， ying1 ling2 gu4 xiang3 tong2 。
- nian4 shen1 yao2 ba1 cai3 ， gan3 qie4 shun4 zhong4 tong2 。
- di4 sheng4 long2 wan1 kuo4 ， chen2 qing1 nian3 lu4 tong1 。
- cai3 cheng2 qi2 bei3 que1 ， tian1 zhang4 zhuan3 nan2 feng1 。
- qi2 dong4 san1 chen2 li4 ， bing1 yan2 wan4 wei4 xiong2 。
- guo2 rong2 shu1 su4 mu4 ， qiu1 shi4 zi4 qiong2 long2 。
- xu1 ci4 yi2 tong2 lou4 ， sheng1 tan2 yan3 yu4 chong1 。
- li3 wei2 san1 xian4 ju4 ， le4 yi3 liu4 cheng2 zhong1 。
- fan2 liao2 jiao1 shen2 ting1 ， gao1 ming2 jian4 rui4 zhong1 。
- gang1 ling2 jun1 wei3 ji1 ， ji1 yi4 deng3 guang1 rong2 。
- hai3 fei4 huan1 sheng1 zhen4 ， tian1 xuan2 rui4 qi4 chong1 。
- hu1 song1 xuan1 yu3 zhou4 ， ying2 zhang4 bian4 hua2 rong2 。
- sheng4 dian3 qian1 chun1 bei4 ， hong2 en1 shu4 hui4 meng2 。
- shan1 he2 jie1 hu4 you3 ， huan2 hai3 yi4 ping2 meng2 。
- du2 yun4 tao2 jun1 shu4 ， qi2 qu1 zao4 hua4 gong1 。
- ling4 xing2 lei2 jian4 zhen4 ， ze2 ji2 yu3 qi2 meng2 。
- ke1 mi4 kuan1 san1 mian4 ， you1 qian2 da2 si4 cong1 。
- hua2 xin1 gui1 mao4 cao3 ， zhe2 hu4 qi3 kun1 chong2 。
- liu4 he2 cheng2 qing1 wai4 ， qun2 sheng1 fu4 shou4 zhong1 。
- yuan4 geng1 cheng2 ming4 song4 ， chui2 yu4 bo1 wu2 qiong2 。

## 注释

## 译文

## 赏析
