---
id: lu-tao-song-jiang-xi-zhou
title: 送蒋熙州
titlePinyin: song4 jiang3 xi1 zhou1
titleSlug: song-jiang-xi-zhou
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔登蒋公门，忽忽五十载。
- 于今见犹子，省记似前代。
- 庆源得余波，家范禀性诲。
- 笔下吐雄文，滔滔涌江海。
- 胸中抱英气，落落等嵩岱。
- 十尝试一二，卓荦已称最。
- 还朝才几时，何时又补外。
- 河湟复古地，形势壮且大。
- 册府图籍存，充国城垒在。
- 临洮建都府，节制中机会。
- 守之扼喉吭，动则攻腹背。
- 西羌辄犯顺，种落异向背。
- 呼嗟秦雍间，氛祲恐未艾。
- 连年困飞挽，何日贮仓廥。
- 一病费调养，已甚其可再。
- 绥怀与剪荡，黑白灿利害。
- 吾君鉴勤远，静制六合内。
- 仁如天地心，万类悉容贷。
- 不矜灵旗伐，未奏短箫凯。
- 一旦春风来，生意入穷塞。
- 载瞻将军钺，犹识使者旆。
- 治边信有术，岂徒威克爱。

## 拼音
- xi1 deng1 jiang3 gong1 men2 ， hu1 hu1 wu3 shi2 zai3 。
- yu2 jin1 jian4 you2 zi3 ， sheng3 ji4 si4 qian2 dai4 。
- qing4 yuan2 de2 yu2 bo1 ， jia1 fan4 bing3 xing4 hui4 。
- bi3 xia4 tu3 xiong2 wen2 ， tao1 tao1 yong3 jiang1 hai3 。
- xiong1 zhong1 bao4 ying1 qi4 ， luo4 luo4 deng3 song1 dai4 。
- shi2 chang2 shi4 yi1 er4 ， zhuo2 luo4 yi3 cheng1 zui4 。
- hai2 chao2 cai2 ji3 shi2 ， he2 shi2 you4 bu3 wai4 。
- he2 huang2 fu4 gu3 di4 ， xing2 shi4 zhuang4 qie3 da4 。
- ce4 fu3 tu2 ji2 cun2 ， chong1 guo2 cheng2 lei3 zai4 。
- lin2 tao2 jian4 du1 fu3 ， jie2 zhi4 zhong1 ji1 hui4 。
- shou3 zhi1 e4 hou2 keng1 ， dong4 ze2 gong1 fu4 bei4 。
- xi1 qiang1 zhe2 fan4 shun4 ， zhong3 luo4 yi4 xiang4 bei4 。
- hu1 jie1 qin2 yong1 jian1 ， fen1 jin4 kong3 wei4 ai4 。
- lian2 nian2 kun4 fei1 wan3 ， he2 ri4 zhu4 cang1 kuai4 。
- yi2 bing4 fei4 tiao2 yang3 ， yi3 shen4 qi2 ke3 zai4 。
- sui2 huai2 yu3 jian3 dang4 ， hei1 bai2 can4 li4 hai4 。
- wu2 jun1 jian4 qin2 yuan3 ， jing4 zhi4 liu4 he2 nei4 。
- ren2 ru2 tian1 di4 xin1 ， wan4 lei4 xi1 rong2 dai4 。
- bu4 jin1 ling2 qi2 fa2 ， wei4 zou4 duan3 xiao1 kai3 。
- yi2 dan4 chun1 feng1 lai2 ， sheng1 yi4 ru4 qiong2 sai1 。
- zai3 zhan1 jiang1 jun1 yue4 ， you2 shi2 shi3 zhe3 pei4 。
- zhi4 bian1 xin4 you3 shu4 ， qi3 tu2 wei1 ke4 ai4 。

## 注释

## 译文

## 赏析
