---
id: lu-tao-song-liu-xi-dao-long-tu-fu-qin-ting
title: 送刘希道龙图赴秦亭
titlePinyin: song4 liu2 xi1 dao4 long2 tu2 fu4 qin2 ting2
titleSlug: song-liu-xi-dao-long-tu-fu-qin-ting
author: 吕陶
authorPinyin: lü3 tao2
authorSlug: lu-tao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君子异众人，所系惟大节。
- 著见在功业，何尝一毫缺。
- 幽能动金石，明可贯日月。
- 其间有用舍，舒卷不同辙。
- 言之尺与寻，轻重自区别。
- 公以道德进，义操非孑孑。
- 早岁在言路，屡补衮衣阙。
- 一语定大计，永祚庆绵瓞。
- 西来委重镇，远业粗施施。
- 岷峨固不动，江汉亦澄澈。
- 譬如公输木，巨细归檃括。
- 又如后夔音，合止付椌楬。
- 尔其遂生成，吾岂任呴沬。
- 愚者多竞利，破产营酒蘖。
- 官缗逋数万，私计鲜毫发。
- 虽云鬻儿女，未免就缧绁。
- 巨械压羸颈，重箠困流血。
- 亦有冻馁毙，枯骸不藏穴。
- 兹事关进退，闻之宜结舌。
- 壮哉仁者勇，拜疏为论列。
- 诏书即日下，蠲除允公说。
- 皇慈极霶沾，治体非眇末。
- 推此不忍心，疲瘵庶全活。
- 方将秦川命，又仗元师钺。
- 何时归廊庙，民望甚饥渴。
- 天网举无外，海势包有截。
- 威德广所被，神武专不杀。
- 两阶虞舜舞，六月宣王伐。
- 梯航走琛赆，早夜畏鞭挞。
- 相因太仓粟，红腐以时发。
- 已朽外府贯，浩荡流不竭。
- 乘此全盛力，万事易裁割。
- 泰山可转徙，巨浸可壅遏。
- 深惟汉唐治，丞辅次臯卨。
- 弱翁知故事，论议颇谆切。
- 开府善守文，规模亦宏阔。
- 敢告天子圣，邦基系明哲。
- 斯言得之公，非以为容悦。

## 拼音
- jun1 zi3 yi4 zhong4 ren2 ， suo3 xi4 wei2 da4 jie2 。
- zhu4 jian4 zai4 gong1 ye4 ， he2 chang2 yi4 hao2 que1 。
- you1 neng2 dong4 jin1 shi2 ， ming2 ke3 guan4 ri4 yue4 。
- qi2 jian1 you3 yong4 she4 ， shu1 juan4 bu4 tong2 zhe2 。
- yan2 zhi1 chi3 yu3 xun2 ， qing1 zhong4 zi4 qu1 bie2 。
- gong1 yi3 dao4 de2 jin4 ， yi4 cao1 fei1 jie2 jie2 。
- zao3 sui4 zai4 yan2 lu4 ， lü3 bu3 gun3 yi1 que1 。
- yi4 yu3 ding4 da4 ji4 ， yong3 zuo4 qing4 mian2 die2 。
- xi1 lai2 wei3 zhong4 zhen4 ， yuan3 ye4 cu1 shi1 shi1 。
- min2 e2 gu4 bu2 dong4 ， jiang1 han4 yi4 cheng2 che4 。
- pi4 ru2 gong1 shu1 mu4 ， ju4 xi4 gui1 yin3 kuo4 。
- you4 ru2 hou4 kui2 yin1 ， he2 zhi3 fu4 qiang1 jie2 。
- er3 qi2 sui4 sheng1 cheng2 ， wu2 qi3 ren4 hou3 mei4 。
- yu2 zhe3 duo1 jing4 li4 ， po4 chan3 ying2 jiu3 nie4 。
- guan1 min2 bu1 shu4 wan4 ， si1 ji4 xian1 hao2 fa1 。
- sui1 yun2 yu4 er2 nü3 ， wei4 mian3 jiu4 lei2 xie4 。
- ju4 xie4 ya1 lei2 jing3 ， zhong4 chui2 kun4 liu2 xue4 。
- yi4 you3 dong4 nei3 bi4 ， ku1 hai2 bu4 cang2 xue2 。
- zi1 shi4 guan1 jin4 tui4 ， wen2 zhi1 yi2 jie2 she2 。
- zhuang4 zai1 ren2 zhe3 yong3 ， bai4 shu1 wei4 lun4 lie4 。
- zhao4 shu1 ji2 ri4 xia4 ， juan1 chu2 yun3 gong1 shuo1 。
- huang2 ci2 ji2 pang1 zhan1 ， zhi4 ti3 fei1 miao3 mo4 。
- tui1 ci3 bu4 ren3 xin1 ， pi2 zhai4 shu4 quan2 huo2 。
- fang1 jiang1 qin2 chuan1 ming4 ， you4 zhang4 yuan2 shi1 yue4 。
- he2 shi2 gui1 lang2 miao4 ， min2 wang4 shen4 ji1 ke3 。
- tian1 wang3 ju3 wu2 wai4 ， hai3 shi4 bao1 you3 jie2 。
- wei1 de2 guang3 suo3 bei4 ， shen2 wu3 zhuan1 bu4 sha1 。
- liang3 jie1 yu2 shun4 wu3 ， liu4 yue4 xuan1 wang2 fa2 。
- ti1 hang2 zou3 chen1 jin4 ， zao3 ye4 wei4 bian1 ta4 。
- xiang1 yin1 tai4 cang1 su4 ， hong2 fu3 yi3 shi2 fa1 。
- yi3 xiu3 wai4 fu3 guan4 ， hao4 dang4 liu2 bu4 jie2 。
- cheng2 ci3 quan2 sheng4 li4 ， wan4 shi4 yi4 cai2 ge1 。
- tai4 shan1 ke3 zhuan3 xi3 ， ju4 jin4 ke3 yong1 e4 。
- shen1 wei2 han4 tang2 zhi4 ， cheng2 fu3 ci4 gao1 xie4 。
- ruo4 weng1 zhi1 gu4 shi4 ， lun4 yi4 po1 zhun1 qie4 。
- kai1 fu3 shan4 shou3 wen2 ， gui1 mo2 yi4 hong2 kuo4 。
- gan3 gao4 tian1 zi3 sheng4 ， bang1 ji1 xi4 ming2 zhe2 。
- si1 yan2 de2 zhi1 gong1 ， fei1 yi3 wei2 rong2 yue4 。

## 注释

## 译文

## 赏析
