---
id: li-fu-guan-xi-hua-cui
title: 观西华摧
titlePinyin: guan1 xi1 hua2 cui1
titleSlug: guan-xi-hua-cui
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高山何时摧，谽谺作空谷。
- 拥土起重冈，断石大如屋。
- 洑泉尽涌发，散漫流新渌。
- 南渊势最广，百亩亭澳曲。
- 龙威俨睢盱，神灵不敢触。
- 兹旧多园囿，修篁带乔木。
- 今忽掀阜乱，高下眩人目。
- 惟羡势雄尊，作镇屹西服。
- 严威物所仰，宜滋万生福。
- 胡不静归根，震荡屡翻覆。
- 天地域中大，奔驰犹未足。
- 世事百年间，反衍如转毂。
- 开辟浩劫来，揽之不盈掬。
- 纷纷祇如此，于予幸乞独。
- 归来拂虚榻，孤坐但冥默。

## 拼音
- gao1 shan1 he2 shi2 cui1 ， han1 xia1 zuo4 kong1 gu3 。
- yong1 tu3 qi3 zhong4 gang1 ， duan4 shi2 da4 ru2 wu1 。
- fu2 quan2 jin4 yong3 fa1 ， san3 man4 liu2 xin1 lu4 。
- nan2 yuan1 shi4 zui4 guang3 ， bai3 mu3 ting2 ao4 qu3 。
- long2 wei1 yan3 sui1 xu1 ， shen2 ling2 bu4 gan3 chu4 。
- zi1 jiu4 duo1 yuan2 you4 ， xiu1 huang2 dai4 qiao2 mu4 。
- jin1 hu1 xian1 fu4 luan4 ， gao1 xia4 xuan4 ren2 mu4 。
- wei2 xian4 shi4 xiong2 zun1 ， zuo4 zhen4 yi4 xi1 fu2 。
- yan2 wei1 wu4 suo3 yang3 ， yi2 zi1 wan4 sheng1 fu2 。
- hu2 bu2 jing4 gui1 gen1 ， zhen4 dang4 lü3 fan1 fu4 。
- tian1 di4 yu4 zhong1 da4 ， ben1 chi2 you2 wei4 zu2 。
- shi4 shi4 bai3 nian2 jian1 ， fan3 yan3 ru2 zhuan3 gu1 。
- kai1 pi4 hao4 jie2 lai2 ， lan3 zhi1 bu4 ying2 ju1 。
- fen1 fen1 qi2 ru2 ci3 ， yu2 yu3 xing4 qi3 du2 。
- gui1 lai2 fu2 xu1 ta4 ， gu1 zuo4 dan4 ming2 mo4 。

## 注释

## 译文

## 赏析
