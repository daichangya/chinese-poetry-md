---
id: li-fu-xia-shan-yu-yu
title: 峡山遇雨
titlePinyin: xia2 shan1 yu4 yu3
titleSlug: xia-shan-yu-yu
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 侵晓登楚山，山峻苦难陟。
- 半山忽阴晦，举手不可识。
- 跻攀穿云过，赫然见日出。
- 俯视云气中，汹涌浩无极。
- 滉瀁雪海翻，兀硉寒冰立。
- 蛟龙见或没，鬐鬛火旆赤。
- 风雷恣訇磕，万车无辙迹。
- 神君互麾诃，众怪争跳踯。
- 变异从何来，万态不可测。
- 峰顶日晴明，下方惊雨急。
- 倏尔寂无声，昏翳豁开释。
- 返照光景新，岩岫翠欲滴。
- 瀑泉缟带垂，稻塍清流溢。
- 高路静无泥，牵挽望前驿。
- 世俗信耳目，天地度以臆。
- 安知视听外，奇骇可穷索。
- 孰知沧溟宽，但见蹄涔窄。
- 兹事非传闻，吾行所自觌。

## 拼音
- qin1 xiao3 deng1 chu3 shan1 ， shan1 jun4 ku3 nan4 zhi4 。
- ban4 shan1 hu1 yin1 hui4 ， ju3 shou3 bu4 ke3 shi2 。
- ji1 pan1 chuan1 yun2 guo4 ， he4 ran2 jian4 ri4 chu1 。
- fu3 shi4 yun2 qi4 zhong1 ， xiong1 yong3 hao4 wu2 ji2 。
- huang4 yang3 xue3 hai3 fan1 ， wu4 lu4 han2 bing1 li4 。
- jiao1 long2 jian4 huo4 mei2 ， qi2 lie4 huo3 pei4 chi4 。
- feng1 lei2 zi4 hong1 ke1 ， wan4 che1 wu2 zhe2 ji4 。
- shen2 jun1 hu4 hui1 he1 ， zhong4 guai4 zheng1 tiao4 zhi2 。
- bian4 yi4 cong2 he2 lai2 ， wan4 tai4 bu4 ke3 ce4 。
- feng1 ding3 ri4 qing2 ming2 ， xia4 fang1 jing1 yu3 ji2 。
- shu1 er3 ji4 wu2 sheng1 ， hun1 yi4 huo1 kai1 shi4 。
- fan3 zhao4 guang1 jing3 xin1 ， yan2 xiu4 cui4 yu4 di1 。
- pu4 quan2 gao3 dai4 chui2 ， dao4 cheng2 qing1 liu2 yi4 。
- gao1 lu4 jing4 wu2 ni2 ， qian1 wan3 wang4 qian2 yi4 。
- shi4 su2 xin4 er3 mu4 ， tian1 di4 du4 yi3 yi4 。
- an1 zhi1 shi4 ting1 wai4 ， qi2 hai4 ke3 qiong2 suo3 。
- shu2 zhi1 cang1 ming2 kuan1 ， dan4 jian4 ti2 cen2 zhai3 。
- zi1 shi4 fei1 chuan2 wen2 ， wu2 xing2 suo3 zi4 di2 。

## 注释

## 译文

## 赏析
