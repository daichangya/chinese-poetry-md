---
id: li-fu-mei-yuan-xian-bei-xuan
title: 美原县北轩
titlePinyin: mei3 yuan2 xian4 bei3 xuan1
titleSlug: mei-yuan-xian-bei-xuan
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明昔遯世，北窗朝脱巾。
- 清风一披拂，自谓羲皇人。
- 冥冥孤鸿姿，真与浮云亲。
- 寂寞千载后，遐躅空遗尘。
- 嗟予敢言勇，斗禄徒为贫。
- 形骸强包束，种种秋毛新。
- 朅来渭水阴，讼简民风淳。
- 因喜纵懒僻，凿牖开星辰。
- 吏散鸟下阶，清谈可娱宾。
- 归去终亦赋，聊此蟠穷鳞。

## 拼音
- yuan1 ming2 xi1 dun4 shi4 ， bei3 chuang1 chao2 tuo1 jin1 。
- qing1 feng1 yi4 pi1 fu2 ， zi4 wei4 xi1 huang2 ren2 。
- ming2 ming2 gu1 hong2 zi1 ， zhen1 yu3 fu2 yun2 qin1 。
- ji4 mo4 qian1 zai3 hou4 ， xia2 zhu2 kong1 yi2 chen2 。
- jie1 yu3 gan3 yan2 yong3 ， dou4 lu4 tu2 wei4 pin2 。
- xing2 hai2 qiang2 bao1 shu4 ， zhong3 zhong3 qiu1 mao2 xin1 。
- qie4 lai2 wei4 shui3 yin1 ， song4 jian3 min2 feng1 chun2 。
- yin1 xi3 zong4 lan3 pi4 ， zao2 you3 kai1 xing1 chen2 。
- li4 san4 niao3 xia4 jie1 ， qing1 tan2 ke3 yu2 bin1 。
- gui1 qu4 zhong1 yi4 fu4 ， liao2 ci3 pan2 qiong2 lin2 。

## 注释

## 译文

## 赏析
