---
id: li-fu-fu-xuan
title: 负暄
titlePinyin: fu4 xuan1
titleSlug: fu-xuan
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝坐前庑西，晚坐前庑东。
- 日当正午时，置榻两楹中。
- 予生本多羸，忧患百箭攻。
- 三十已白发，岁常苦严冬。
- 凝阴昼墐户，拥火裘蒙茸。
- 寒气深刺骨，有如婴利锋。
- 晨曦忽入牖，心喜旧疹空。
- 开门曝晴暖，暄酣春意融。
- 温温百骸舒，渐发两颊红。
- 乃知万物生，阳德有全功。
- 天轮浩无际，冥冥转洪蒙。
- 卢敖游八极，妄欲求初终。
- 卒然至蒙谷，见呵鸢肩翁。
- 阳乌出扶桑，振辔驰六龙。
- 转盼亿万里，夸父走追踪。
- 遗策化邓林，狂奔如捕风。
- 我今观天运，四序周无穷。
- 东西逐日车，不出环堵宫。
- 上古有至人，御风登璇穹。
- 手挈日月行，返景回高舂。
- 阴阳在掌握，默坐与天通。
- 固知二子愚，可叹如蠰虫。

## 拼音
- chao2 zuo4 qian2 wu3 xi1 ， wan3 zuo4 qian2 wu3 dong1 。
- ri4 dang1 zheng4 wu3 shi2 ， zhi4 ta4 liang3 ying2 zhong1 。
- yu3 sheng1 ben3 duo1 lei2 ， you1 huan4 bai3 jian4 gong1 。
- san1 shi2 yi3 bai2 fa4 ， sui4 chang2 ku3 yan2 dong1 。
- ning2 yin1 zhou4 jin4 hu4 ， yong1 huo3 qiu2 meng2 rong2 。
- han2 qi4 shen1 ci4 gu3 ， you3 ru2 ying1 li4 feng1 。
- chen2 xi1 hu1 ru4 you3 ， xin1 xi3 jiu4 zhen3 kong1 。
- kai1 men2 pu4 qing2 nuan3 ， xuan1 han1 chun1 yi4 rong2 。
- wen1 wen1 bai3 hai2 shu1 ， jian4 fa1 liang3 jia2 hong2 。
- nai3 zhi1 wan4 wu4 sheng1 ， yang2 de2 you3 quan2 gong1 。
- tian1 lun2 hao4 wu2 ji4 ， ming2 ming2 zhuan3 hong2 meng2 。
- lu2 ao2 you2 ba1 ji2 ， wang4 yu4 qiu2 chu1 zhong1 。
- zu2 ran2 zhi4 meng2 gu3 ， jian4 he1 yuan1 jian1 weng1 。
- yang2 wu1 chu1 fu2 sang1 ， zhen4 pei4 chi2 liu4 long2 。
- zhuan3 pan4 yi4 wan4 li3 ， kua1 fu4 zou3 zhui1 zong1 。
- yi2 ce4 hua4 deng4 lin2 ， kuang2 ben1 ru2 bu3 feng1 。
- wo3 jin1 guan1 tian1 yun4 ， si4 xu4 zhou1 wu2 qiong2 。
- dong1 xi1 zhu2 ri4 che1 ， bu4 chu1 huan2 du3 gong1 。
- shang4 gu3 you3 zhi4 ren2 ， yu4 feng1 deng1 xuan2 qiong2 。
- shou3 qie4 ri4 yue4 xing2 ， fan3 jing3 hui2 gao1 chong1 。
- yin1 yang2 zai4 zhang3 wo4 ， mo4 zuo4 yu3 tian1 tong1 。
- gu4 zhi1 er4 zi3 yu2 ， ke3 tan4 ru2 nang2 chong2 。

## 注释

## 译文

## 赏析
