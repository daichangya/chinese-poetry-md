---
id: li-fu-jin-zhou-hui-shang-song-wei-bo-shao-xiu-guan-nan-gui
title: 晋州会上送卫伯绍休官南归
titlePinyin: jin4 zhou1 hui4 shang4 song4 wei4 bo2 shao4 xiu1 guan1 nan2 gui1
titleSlug: jin-zhou-hui-shang-song-wei-bo-shao-xiu-guan-nan-gui
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叔宝风流喜高简，非意相干以理遣。
- 胜日一言能造微，众许冲情去人远。
- 斑斑气韵见诸孙，秋水神清惊俗眼。
- 追风逸骥自龙来，照夜灵珠须海产。
- 结发读书弃人事，南上衡庐宿云𪩘。
- 穷源欲探昆仑深，导河犹恨积石浅。
- 十年业白出石壁，错落青钱宜万选。
- 长衢骧首向云嘶，千里霜蹄思一展。
- 辛勤久未脱羁衔，蹀足蚁封嗟踠踠。
- 去冬怀绶到并州，投鞭三月春风满。
- 溪边行听踏踏歌，草露忽惊人世短。
- 地下枯骨不沽名，便弃华簪独恨晚。
- 寻山高顶白纶巾，寄食但乞青精饭。
- 醮坛龙虎夜星寒，海峤云霞春洞暖。
- 忆昔相逢洛水桥，偶来促坐襄陵宴。
- 半生契阔一日逢，互叹参差不相见。
- 新鬓早惊蒲柳衰，旧事重论风雨散。
- 我今渐叹暮骎骎，长卿多病嵇康懒。
- 肯强尘沙立暝途，逆流理檝厌牵挽。
- 待君植杖武夷山，南去寻君任双趼。

## 拼音
- shu1 bao3 feng1 liu2 xi3 gao1 jian3 ， fei1 yi4 xiang1 gan1 yi3 li3 qian3 。
- sheng4 ri4 yi4 yan2 neng2 zao4 wei1 ， zhong4 xu3 chong1 qing2 qu4 ren2 yuan3 。
- ban1 ban1 qi4 yun4 jian4 zhu1 sun1 ， qiu1 shui3 shen2 qing1 jing1 su2 yan3 。
- zhui1 feng1 yi4 ji4 zi4 long2 lai2 ， zhao4 ye4 ling2 zhu1 xu1 hai3 chan3 。
- jie2 fa4 du2 shu1 qi4 ren2 shi4 ， nan2 shang4 heng2 lu2 su4 yun2 yan3 。
- qiong2 yuan2 yu4 tan4 kun1 lun2 shen1 ， dao3 he2 you2 hen4 ji1 shi2 qian3 。
- shi2 nian2 ye4 bai2 chu1 shi2 bi4 ， cuo4 luo4 qing1 qian2 yi2 wan4 xuan3 。
- chang2 qu2 xiang1 shou3 xiang4 yun2 si1 ， qian1 li3 shuang1 ti2 si1 yi4 zhan3 。
- xin1 qin2 jiu3 wei4 tuo1 ji1 xian2 ， die2 zu2 yi3 feng1 jie1 wan3 wan3 。
- qu4 dong1 huai2 shou4 dao4 bing1 zhou1 ， tou2 bian1 san1 yue4 chun1 feng1 man3 。
- xi1 bian1 xing2 ting1 ta4 ta4 ge1 ， cao3 lu4 hu1 jing1 ren2 shi4 duan3 。
- di4 xia4 ku1 gu3 bu4 gu1 ming2 ， bian4 qi4 hua2 zan1 du2 hen4 wan3 。
- xun2 shan1 gao1 ding3 bai2 lun2 jin1 ， ji4 shi2 dan4 qi3 qing1 jing1 fan4 。
- jiao4 tan2 long2 hu3 ye4 xing1 han2 ， hai3 qiao2 yun2 xia2 chun1 dong4 nuan3 。
- yi4 xi1 xiang1 feng2 luo4 shui3 qiao2 ， ou3 lai2 cu4 zuo4 xiang1 ling2 yan4 。
- ban4 sheng1 qi4 kuo4 yi2 ri4 feng2 ， hu4 tan4 cen1 ci1 bu4 xiang1 jian4 。
- xin1 bin4 zao3 jing1 pu2 liu3 shuai1 ， jiu4 shi4 zhong4 lun4 feng1 yu3 san4 。
- wo3 jin1 jian4 tan4 mu4 qin1 qin1 ， chang2 qing1 duo1 bing4 ji1 kang1 lan3 。
- ken3 qiang2 chen2 sha1 li4 ming2 tu2 ， ni4 liu2 li3 ji2 yan4 qian1 wan3 。
- dai4 jun1 zhi2 zhang4 wu3 yi2 shan1 ， nan2 qu4 xun2 jun1 ren4 shuang1 jian3 。

## 注释

## 译文

## 赏析
