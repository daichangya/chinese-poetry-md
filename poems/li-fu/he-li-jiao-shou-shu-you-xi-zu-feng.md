---
id: li-fu-he-li-jiao-shou-shu-you-xi-zu-feng
title: 和李教授摅游溪阻风
titlePinyin: he2 li3 jiao4 shou4 shu1 you2 xi1 zu3 feng1
titleSlug: he-li-jiao-shou-shu-you-xi-zu-feng
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年春尽送春归，溪边曾与春风期。
- 共期今岁春风到，却话去年相别时。
- 二月天回斗杓转，沙际春风犹未知。
- 咄咄向空但书怪，常有孤愁来两眉。
- 南巷佳人佩兰客，去年把叶同题诗。
- 能传芳信慰枯槁，问我溪边来何迟。
- 明发招邀出城去，欲傍垂杨举酒巵。
- 盲飚东来忽作恶，掀簸地轴摇天维。
- 坐客隔手不相见，缩颈尽如藏壳龟。
- 昏沙欲定日更黑，浩浩崩奔阴云垂。
- 苍茫催人雨势急，促辔竞路争先驰。
- 归途邂逅过萧寺，投鞭思弈云房棋。
- 道人呼童拂广榻，笑我尘土两目眵。
- 漫展纹楸第袖手，瞑依团蒲神意疲。
- 朝来共寻一饷乐，龃龉似为神物欺。
- 况乎人生百年间，世事万里多崄巇。
- 纷纷智巧日夜鬭，一身浪苦宁非痴。
- 试向道人问实相，指我自求无言师。

## 拼音
- qu4 nian2 chun1 jin4 song4 chun1 gui1 ， xi1 bian1 ceng2 yu3 chun1 feng1 qi1 。
- gong4 qi1 jin1 sui4 chun1 feng1 dao4 ， que4 hua4 qu4 nian2 xiang1 bie2 shi2 。
- er4 yue4 tian1 hui2 dou4 shao2 zhuan3 ， sha1 ji4 chun1 feng1 you2 wei4 zhi1 。
- duo1 duo1 xiang4 kong1 dan4 shu1 guai4 ， chang2 you3 gu1 chou2 lai2 liang3 mei2 。
- nan2 xiang4 jia1 ren2 pei4 lan2 ke4 ， qu4 nian2 ba3 ye4 tong2 ti2 shi1 。
- neng2 chuan2 fang1 xin4 wei4 ku1 gao3 ， wen4 wo3 xi1 bian1 lai2 he2 chi2 。
- ming2 fa1 zhao1 yao1 chu1 cheng2 qu4 ， yu4 bang4 chui2 yang2 ju3 jiu3 zhi1 。
- mang2 biao1 dong1 lai2 hu1 zuo4 e4 ， xian1 bo4 di4 zhou2 yao2 tian1 wei2 。
- zuo4 ke4 ge2 shou3 bu4 xiang1 jian4 ， suo1 jing3 jin4 ru2 cang2 ke2 gui1 。
- hun1 sha1 yu4 ding4 ri4 geng4 hei1 ， hao4 hao4 beng1 ben1 yin1 yun2 chui2 。
- cang1 mang2 cui1 ren2 yu3 shi4 ji2 ， cu4 pei4 jing4 lu4 zheng1 xian1 chi2 。
- gui1 tu2 xie4 hou4 guo4 xiao1 si4 ， tou2 bian1 si1 yi4 yun2 fang2 qi2 。
- dao4 ren2 hu1 tong2 fu2 guang3 ta4 ， xiao4 wo3 chen2 tu3 liang3 mu4 chi1 。
- man4 zhan3 wen2 qiu1 di4 xiu4 shou3 ， ming2 yi1 tuan2 pu2 shen2 yi4 pi2 。
- chao2 lai2 gong4 xun2 yi4 xiang3 le4 ， ju3 yu3 si4 wei4 shen2 wu4 qi1 。
- kuang4 hu1 ren2 sheng1 bai3 nian2 jian1 ， shi4 shi4 wan4 li3 duo1 xian3 xi1 。
- fen1 fen1 zhi4 qiao3 ri4 ye4 dou4 ， yi4 shen1 lang4 ku3 ning2 fei1 chi1 。
- shi4 xiang4 dao4 ren2 wen4 shi2 xiang1 ， zhi3 wo3 zi4 qiu2 wu2 yan2 shi1 。

## 注释

## 译文

## 赏析
