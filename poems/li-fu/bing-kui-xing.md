---
id: li-fu-bing-kui-xing
title: 兵餽行
titlePinyin: bing1 kui4 xing2
titleSlug: bing-kui-xing
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 调丁团甲差民兵，一路一十五万人。
- 鸣金伐鼓别旗帜，持刀带甲如官军。
- 儿妻牵衣父抱哭，泪出流泉血满身。
- 前去不知路远近，刻日要渡黄河津。
- 人负六斗兼蓑笠，米供两兵更自食。
- 高卑日槩给二升，六斗才可供十日。
- 大军夜泊须择地，地非安行有程驿。
- 更远不过三十里，或有攻围或鏖击。
- 十日未便行十程，所负一空无可索。
- 丁夫南运军北行，相去愈远不接迹。
- 敌闻兵侵退散隠，狡筭极深不可测。
- 师老冻饿无鬭心，精锐方出来战敌。
- 古师远行不裹粮，因粮于敌吾必得。
- 不知何人画此计，徒困生灵甚非策。
- 但愿身在得还家，死生向前须努力。
- 征人白骨浸河水，水声呜咽伤人耳。
- 来时一十五万人，雕没经时存者几。
- 运粮惧恐乏军兴，再符差点催餽军。
- 比户追索丁口绝，县官不敢言无人。
- 尽将妇妻作男子，数少更及羸老身。
- 尪残病疾不堪役，室中长女将问亲。
- 暴吏入门便驱去，脱尔恐为官怒嗔。
- 纽麻缠腰袍印字，两胫束布头裹巾。
- 冥冥东西不能辨，被驱不异犬豕群。
- 到官未定已催发，哭声不出心酸辛。
- 负米出门时相语，妻求见夫女见父。
- 在家孤苦恨竛竮，军前死生或同处。
- 冰雪皲瘃徧两脚，悬泪寻亲望沙漠。
- 将军帐下鼓无声，妇人在军军气弱。
- 星使奔问来几时，下令仓黄皆遣归。
- 闻归南欲奔汉界，中途又为西贼窥。
- 凄恻自叹生意促，不见父夫不得哭。
- 一身去住两茫然，欲向南归却望北。

## 拼音
- tiao2 ding1 tuan2 jia3 cha4 min2 bing1 ， yi2 lu4 yi1 shi2 wu3 wan4 ren2 。
- ming2 jin1 fa2 gu3 bie2 qi2 zhi4 ， chi2 dao1 dai4 jia3 ru2 guan1 jun1 。
- er2 qi1 qian1 yi1 fu4 bao4 ku1 ， lei4 chu1 liu2 quan2 xue4 man3 shen1 。
- qian2 qu4 bu4 zhi1 lu4 yuan3 jin4 ， ke4 ri4 yao4 du4 huang2 he2 jin1 。
- ren2 fu4 liu4 dou3 jian1 suo1 li4 ， mi3 gong4 liang3 bing1 geng4 zi4 shi2 。
- gao1 bei1 ri4 gai4 gei3 er4 sheng1 ， liu4 dou3 cai2 ke3 gong4 shi2 ri4 。
- da4 jun1 ye4 bo2 xu1 ze2 di4 ， di4 fei1 an1 xing2 you3 cheng2 yi4 。
- geng4 yuan3 bu2 guo4 san1 shi2 li3 ， huo4 you3 gong1 wei2 huo4 ao2 ji1 。
- shi2 ri4 wei4 bian4 xing2 shi2 cheng2 ， suo3 fu4 yi4 kong1 wu2 ke3 suo3 。
- ding1 fu1 nan2 yun4 jun1 bei3 xing2 ， xiang1 qu4 yu4 yuan3 bu4 jie1 ji4 。
- di2 wen2 bing1 qin1 tui4 san4 yin3 ， jiao3 suan4 ji2 shen1 bu4 ke3 ce4 。
- shi1 lao3 dong4 e4 wu2 dou4 xin1 ， jing1 rui4 fang1 chu1 lai2 zhan4 di2 。
- gu3 shi1 yuan3 xing2 bu4 guo3 liang2 ， yin1 liang2 yu2 di2 wu2 bi4 de2 。
- bu4 zhi1 he2 ren2 hua4 ci3 ji4 ， tu2 kun4 sheng1 ling2 shen4 fei1 ce4 。
- dan4 yuan4 shen1 zai4 de2 hai2 jia1 ， si3 sheng1 xiang4 qian2 xu1 nu3 li4 。
- zheng1 ren2 bai2 gu3 jin4 he2 shui3 ， shui3 sheng1 wu1 yan4 shang1 ren2 er3 。
- lai2 shi2 yi1 shi2 wu3 wan4 ren2 ， diao1 mei2 jing1 shi2 cun2 zhe3 ji3 。
- yun4 liang2 ju4 kong3 fa2 jun1 xing1 ， zai4 fu2 cha4 dian3 cui1 kui4 jun1 。
- bi3 hu4 zhui1 suo3 ding1 kou3 jue2 ， xian4 guan1 bu4 gan3 yan2 wu2 ren2 。
- jin4 jiang1 fu4 qi1 zuo4 nan2 zi3 ， shu4 shao3 geng4 ji2 lei2 lao3 shen1 。
- wang1 can2 bing4 ji2 bu4 kan1 yi4 ， shi4 zhong1 chang2 nü3 jiang4 wen4 qin1 。
- bao4 li4 ru4 men2 bian4 qu1 qu4 ， tuo1 er3 kong3 wei4 guan1 nu4 chen1 。
- niu3 ma2 chan2 yao1 pao2 yin4 zi4 ， liang3 jing4 shu4 bu4 tou2 guo3 jin1 。
- ming2 ming2 dong1 xi1 bu4 neng2 bian4 ， bei4 qu1 bu2 yi4 quan3 shi3 qun2 。
- dao4 guan1 wei4 ding4 yi3 cui1 fa1 ， ku1 sheng1 bu4 chu1 xin1 suan1 xin1 。
- fu4 mi3 chu1 men2 shi2 xiang1 yu3 ， qi1 qiu2 jian4 fu1 nü3 jian4 fu4 。
- zai4 jia1 gu1 ku3 hen4 ling2 ping2 ， jun1 qian2 si3 sheng1 huo4 tong2 chu4 。
- bing1 xue3 jun1 zhu2 bian4 liang3 jiao3 ， xuan2 lei4 xun2 qin1 wang4 sha1 mo4 。
- jiang1 jun1 zhang4 xia4 gu3 wu2 sheng1 ， fu4 ren2 zai4 jun1 jun1 qi4 ruo4 。
- xing1 shi3 ben1 wen4 lai2 ji3 shi2 ， xia4 ling4 cang1 huang2 jie1 qian3 gui1 。
- wen2 gui1 nan2 yu4 ben1 han4 jie4 ， zhong1 tu2 you4 wei4 xi1 zei2 kui1 。
- qi1 ce4 zi4 tan4 sheng1 yi4 cu4 ， bu2 jian4 fu4 fu1 bu4 de2 ku1 。
- yi4 shen1 qu4 zhu4 liang3 mang2 ran2 ， yu4 xiang4 nan2 gui1 que4 wang4 bei3 。

## 注释

## 译文

## 赏析
