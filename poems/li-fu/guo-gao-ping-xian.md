---
id: li-fu-guo-gao-ping-xian
title: 过高平县
titlePinyin: guo4 gao1 ping2 xian4
titleSlug: guo-gao-ping-xian
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蚩尤食昴乘鬼车，韩国为窟秦为蛇。
- 韩人畏蛇渡河走，杀气吹断邯山斜。
- 秦鼓一击赵括死，四十万人坑黄沙。
- 白日忽落天地黑，鸮衔碧火来人家。
- 至今野土尽血色，古镞渍血生铜花。
- 髑髅衔恨骨不朽，千岁开口生齿牙。
- 秦怒垂涎急饥腹，孱赵轻搏婴其毒。
- 折戟沉枪铁半消，洗磨赤璺曾封肉。
- 冤气不绝起凄风，满眼山川无草木。
- 昼阴夜惨少行人，愁雨荒烟闻鬼哭。
- 秦兵扫荡六国尘，兵祸弗戢须焚身。
- 博浪金椎击不死，亡秦终是韩国人。

## 拼音
- chi1 you2 shi2 mao3 cheng2 gui3 che1 ， han2 guo2 wei4 ku1 qin2 wei4 she2 。
- han2 ren2 wei4 she2 du4 he2 zou3 ， sha1 qi4 chui1 duan4 han2 shan1 xie2 。
- qin2 gu3 yi4 ji1 zhao4 kuo4 si3 ， si4 shi2 wan4 ren2 keng1 huang2 sha1 。
- bai2 ri4 hu1 luo4 tian1 di4 hei1 ， xiao1 xian2 bi4 huo3 lai2 ren2 jia1 。
- zhi4 jin1 ye3 tu3 jin4 xue4 se4 ， gu3 zu2 zi4 xue4 sheng1 tong2 hua1 。
- du2 lou2 xian2 hen4 gu3 bu4 xiu3 ， qian1 sui4 kai1 kou3 sheng1 chi3 ya2 。
- qin2 nu4 chui2 xian2 ji2 ji1 fu4 ， chan2 zhao4 qing1 bo2 ying1 qi2 du2 。
- zhe2 ji3 chen2 qiang1 tie3 ban4 xiao1 ， xi3 mo2 chi4 wen4 ceng2 feng1 rou4 。
- yuan1 qi4 bu4 jue2 qi3 qi1 feng1 ， man3 yan3 shan1 chuan1 wu2 cao3 mu4 。
- zhou4 yin1 ye4 can3 shao3 xing2 ren2 ， chou2 yu3 huang1 yan1 wen2 gui3 ku1 。
- qin2 bing1 sao3 dang4 liu4 guo2 chen2 ， bing1 huo4 fu2 ji2 xu1 fen2 shen1 。
- bo2 lang4 jin1 zhui1 ji1 bu4 si3 ， wang2 qin2 zhong1 shi4 han2 guo2 ren2 。

## 注释

## 译文

## 赏析
