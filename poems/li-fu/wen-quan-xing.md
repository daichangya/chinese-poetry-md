---
id: li-fu-wen-quan-xing
title: 温泉行
titlePinyin: wen1 quan2 xing2
titleSlug: wen-quan-xing
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骊山鸿蒙凝白烟，山根阴火煮玉泉。
- 阴灵炎炎燃礜石，石焰不灭何千年。
- 珠阁缥缈飞凤来，素衣仙人坐高台。
- 台前香引流水出，白玉莲花九叶开。
- 泓渟分去浮轻碧，中有纯阳无限力。
- 四时独不放春归，散向人间消百疾。
- 琼树他年日月新，霓裳舞动蜀山尘。
- 寒云怨锁遗宫冷，林叶岩花秋复春。
- 灵泉有灵天降福，山神严呵不可触。
- 祖龙心秽慢神天，毛发流腥身被毒。

## 拼音
- li2 shan1 hong2 meng2 ning2 bai2 yan1 ， shan1 gen1 yin1 huo3 zhu3 yu4 quan2 。
- yin1 ling2 yan2 yan2 ran2 yu4 shi2 ， shi2 yan4 bu2 mie4 he2 qian1 nian2 。
- zhu1 ge2 piao1 miao3 fei1 feng4 lai2 ， su4 yi1 xian1 ren2 zuo4 gao1 tai2 。
- tai2 qian2 xiang1 yin3 liu2 shui3 chu1 ， bai2 yu4 lian2 hua1 jiu3 ye4 kai1 。
- hong2 ting2 fen1 qu4 fu2 qing1 bi4 ， zhong1 you3 chun2 yang2 wu2 xian4 li4 。
- si4 shi2 du2 bu2 fang4 chun1 gui1 ， san4 xiang4 ren2 jian1 xiao1 bai3 ji2 。
- qiong2 shu4 ta1 nian2 ri4 yue4 xin1 ， ni2 chang2 wu3 dong4 shu3 shan1 chen2 。
- han2 yun2 yuan4 suo3 yi2 gong1 leng3 ， lin2 ye4 yan2 hua1 qiu1 fu4 chun1 。
- ling2 quan2 you3 ling2 tian1 jiang4 fu2 ， shan1 shen2 yan2 he1 bu4 ke3 chu4 。
- zu3 long2 xin1 hui4 man4 shen2 tian1 ， mao2 fa4 liu2 xing1 shen1 bei4 du2 。

## 注释

## 译文

## 赏析
