---
id: li-fu-zhong-cai
title: 种菜
titlePinyin: zhong4 cai4
titleSlug: zhong-cai
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 同墙茅屋东，有地十亩余。
- 蒿蓬杂毒草，壅暗恶木俱。
- 岁久人迹绝，乱穴狐虺居。
- 今晨杖藜出，顾步良踌躇。
- 默嗟咫尺间，荒秽侵吾庐。
- 散米饭群仆，操具亟剪锄。
- 攘剔先丛棘，斩伐多高樗。
- 乘湿束故急，积供爨我厨。
- 耕土如蒸面，治畦将种蔬。
- 时雨近沾洽，膏脉涵如酥。
- 问邻地所宜，嘉种愿乞诸。
- 异有出戎夷，远或传蜀吴。
- 根移甘或辛，色剖玄或朱。
- 芜菁饭之半，布艺广数区。
- 牙甲助芬味，琐细不可无。
- 霜降百物肃，御冬必此须。
- 居贫寡营办，亲宾间招呼。
- 盘飧多造次，麤粝鲜毳腴。
- 收藏资举筯，率野真腐儒。
- 澹薄味可久，万钱非我图。
- 樊迟请学圃，予今老为模。
- 但媿公仪休，拔葵谢园夫。

## 拼音
- tong2 qiang2 mao2 wu1 dong1 ， you3 di4 shi2 mu3 yu2 。
- hao1 peng2 za2 du2 cao3 ， yong1 an4 e4 mu4 ju4 。
- sui4 jiu3 ren2 ji4 jue2 ， luan4 xue2 hu2 hui1 ju1 。
- jin1 chen2 zhang4 li2 chu1 ， gu4 bu4 liang2 chou2 chu2 。
- mo4 jie1 zhi3 chi3 jian1 ， huang1 hui4 qin1 wu2 lu2 。
- san4 mi3 fan4 qun2 pu2 ， cao1 ju4 ji2 jian3 chu2 。
- rang3 ti1 xian1 cong2 ji2 ， zhan3 fa2 duo1 gao1 chu1 。
- cheng2 shi1 shu4 gu4 ji2 ， ji1 gong4 cuan4 wo3 chu2 。
- geng1 tu3 ru2 zheng1 mian4 ， zhi4 qi2 jiang1 zhong3 shu1 。
- shi2 yu3 jin4 zhan1 qia4 ， gao1 mai4 han2 ru2 su1 。
- wen4 lin2 di4 suo3 yi2 ， jia1 zhong3 yuan4 qi3 zhu1 。
- yi4 you3 chu1 rong2 yi2 ， yuan3 huo4 chuan2 shu3 wu2 。
- gen1 yi2 gan1 huo4 xin1 ， se4 pou1 xuan2 huo4 zhu1 。
- wu2 jing1 fan4 zhi1 ban4 ， bu4 yi4 guang3 shu4 qu1 。
- ya2 jia3 zhu4 fen1 wei4 ， suo3 xi4 bu4 ke3 wu2 。
- shuang1 jiang4 bai3 wu4 su4 ， yu4 dong1 bi4 ci3 xu1 。
- ju1 pin2 gua3 ying2 ban4 ， qin1 bin1 jian1 zhao1 hu1 。
- pan2 sun1 duo1 zao4 ci4 ， cu1 li4 xian1 cui4 yu2 。
- shou1 cang2 zi1 ju3 zhu4 ， lü4 ye3 zhen1 fu3 ru2 。
- dan4 bao2 wei4 ke3 jiu3 ， wan4 qian2 fei1 wo3 tu2 。
- fan2 chi2 qing3 xue2 pu3 ， yu3 jin1 lao3 wei4 mo2 。
- dan4 kui4 gong1 yi2 xiu1 ， ba2 kui2 xie4 yuan2 fu1 。

## 注释

## 译文

## 赏析
