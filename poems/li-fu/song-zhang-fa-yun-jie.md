---
id: li-fu-song-zhang-fa-yun-jie
title: 送章发运楶
titlePinyin: song4 zhang1 fa1 yun4 jie2
titleSlug: song-zhang-fa-yun-jie
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乡农不寓兵，经费半非古。
- 天下虽无事，禁虣必备武。
- 浚郊开王畿，屹然根本固。
- 钩陈拥帝居，百万环貔虎。
- 军声潮海惊，牙帐屯云聚。
- 临难责死力，温饱当有素。
- 投身占尺籍，张口坐待哺。
- 梁野川渎交，掘泉不见土。
- 种沙禾穟短，官租阁王府。
- 国用取东南，舳舻引吴楚。
- 浩浩九十州，连樯输太庾。
- 秋风满汴渠，栉比不可数。
- 登陛献岁额，供亿足赢数。
- 储偫如丘山，司农视新腐。
- 老幼无馁腹，谁复问旸雨。
- 天子念大计，置官忧败蛊。
- 苟非简帝衷，未肯轻付与。
- 诏书忽西下，秦台更使斧。
- 精忠感帝聪，异宠褒圣语。
- 实资经济术，尽委浩剧务。
- 狼荒极海壖，蜀江出荆渚。
- 提封半禹迹，综错均周赋。
- 际天耸风威，列城归刺举。
- 西北敌骑飞，今犹急宸顾。
- 百姓疮未平，何处易星驭。
- 国事有重轻，先后存渊宁。
- 本根势有重，暂辍营调度。
- 大庭访众议，舍公孰可去。
- 惟公德宇深，完养无惊惧。
- 砉刀发新硎，音中桑林舞。
- 远画垂后世，耻为目前虑。
- 冰雪浄聪明，泾渭包肺腑。
- 纵横富万术，一一廊庙具。
- 出入未尽展，舆论嗟龃龉。
- 岧峣云间阙，晓曦媚金羽。
- 双旌过对扬，当契君臣遇。
- 拜赐亲天光，高议愿一吐。
- 从容动凝旒，必叹相见暮。
- 庶几慰美俗，丹衢翔阔步。
- 萧条耕岩客，窃食惭无补。
- 蹒跚世揶揄，拳曲逃规矩。
- 旧学谩屠龙，巧伎羞刻楮。
- 芘頼托商阴，濩落容魏瓠。
- 附骥仰后尘，荐鹗玷过誉。
- 宴坐接乌九，妙谭奉犀麈。
- 重借鹩枝栖，不责马曹误。
- 摧颓已半生，踊跃临晚路。
- 今朝对行色，悲风激林莽。
- 乱山雨报秋，荒野阴多雾。
- 孤禽失侣鸣，回飞气如缕。

## 拼音
- xiang1 nong2 bu2 yu4 bing1 ， jing1 fei4 ban4 fei1 gu3 。
- tian1 xia4 sui1 wu2 shi4 ， jin4 bao4 bi4 bei4 wu3 。
- jun4 jiao1 kai1 wang2 ji1 ， yi4 ran2 gen1 ben3 gu4 。
- gou1 chen2 yong1 di4 ju1 ， bai3 wan4 huan2 pi2 hu3 。
- jun1 sheng1 chao2 hai3 jing1 ， ya2 zhang4 tun2 yun2 ju4 。
- lin2 nan2 ze2 si3 li4 ， wen1 bao3 dang1 you3 su4 。
- tou2 shen1 zhan4 chi3 ji2 ， zhang1 kou3 zuo4 dai4 bu3 。
- liang2 ye3 chuan1 du2 jiao1 ， jue2 quan2 bu2 jian4 tu3 。
- zhong3 sha1 he2 sui4 duan3 ， guan1 zu1 ge2 wang2 fu3 。
- guo2 yong4 qu3 dong1 nan2 ， zhu2 lu2 yin3 wu2 chu3 。
- hao4 hao4 jiu3 shi2 zhou1 ， lian2 qiang2 shu1 tai4 yu3 。
- qiu1 feng1 man3 bian4 qu2 ， zhi4 bi3 bu4 ke3 shu4 。
- deng1 bi4 xian4 sui4 e2 ， gong4 yi4 zu2 ying2 shu4 。
- chu3 zhi4 ru2 qiu1 shan1 ， si1 nong2 shi4 xin1 fu3 。
- lao3 you4 wu2 nei3 fu4 ， shui2 fu4 wen4 yang2 yu3 。
- tian1 zi3 nian4 da4 ji4 ， zhi4 guan1 you1 bai4 gu3 。
- gou3 fei1 jian3 di4 zhong1 ， wei4 ken3 qing1 fu4 yu3 。
- zhao4 shu1 hu1 xi1 xia4 ， qin2 tai2 geng4 shi3 fu3 。
- jing1 zhong1 gan3 di4 cong1 ， yi4 chong3 bao1 sheng4 yu3 。
- shi2 zi1 jing1 ji4 shu4 ， jin4 wei3 hao4 ju4 wu4 。
- lang2 huang1 ji2 hai3 ruan2 ， shu3 jiang1 chu1 jing1 zhu3 。
- ti2 feng1 ban4 yu3 ji4 ， zong1 cuo4 jun1 zhou1 fu4 。
- ji4 tian1 song3 feng1 wei1 ， lie4 cheng2 gui1 ci4 ju3 。
- xi1 bei3 di2 qi2 fei1 ， jin1 you2 ji2 chen2 gu4 。
- bai3 xing4 chuang1 wei4 ping2 ， he2 chu4 yi4 xing1 yu4 。
- guo2 shi4 you3 zhong4 qing1 ， xian1 hou4 cun2 yuan1 ning2 。
- ben3 gen1 shi4 you3 zhong4 ， zan4 chuo4 ying2 diao4 du4 。
- da4 ting2 fang3 zhong4 yi4 ， she4 gong1 shu2 ke3 qu4 。
- wei2 gong1 de2 yu3 shen1 ， wan2 yang3 wu2 jing1 ju4 。
- hua1 dao1 fa1 xin1 xing2 ， yin1 zhong1 sang1 lin2 wu3 。
- yuan3 hua4 chui2 hou4 shi4 ， chi3 wei4 mu4 qian2 lü4 。
- bing1 xue3 jing4 cong1 ming0 ， jing1 wei4 bao1 fei4 fu3 。
- zong4 heng2 fu4 wan4 shu4 ， yi1 yi1 lang2 miao4 ju4 。
- chu1 ru4 wei4 jin4 zhan3 ， yu2 lun4 jie1 ju3 yu3 。
- tiao2 yao2 yun2 jian1 que1 ， xiao3 xi1 mei4 jin1 yu3 。
- shuang1 jing1 guo4 dui4 yang2 ， dang1 qi4 jun1 chen2 yu4 。
- bai4 ci4 qin1 tian1 guang1 ， gao1 yi4 yuan4 yi4 tu3 。
- cong2 rong2 dong4 ning2 liu2 ， bi4 tan4 xiang1 jian4 mu4 。
- shu4 ji1 wei4 mei3 su2 ， dan1 qu2 xiang2 kuo4 bu4 。
- xiao1 tiao2 geng1 yan2 ke4 ， qie4 shi2 can2 wu2 bu3 。
- pan2 shan1 shi4 ye2 yu2 ， quan2 qu3 tao2 gui1 ju3 。
- jiu4 xue2 man4 tu2 long2 ， qiao3 ji4 xiu1 ke4 chu3 。
- pi2 lai4 tuo1 shang1 yin1 ， hu4 luo4 rong2 wei4 hu4 。
- fu4 ji4 yang3 hou4 chen2 ， jian4 e4 dian4 guo4 yu4 。
- yan4 zuo4 jie1 wu1 jiu3 ， miao4 tan2 feng4 xi1 zhu3 。
- zhong4 jie4 liao2 zhi1 qi1 ， bu4 ze2 ma3 cao2 wu4 。
- cui1 tui2 yi3 ban4 sheng1 ， yong3 yue4 lin2 wan3 lu4 。
- jin1 chao2 dui4 xing2 se4 ， bei1 feng1 ji1 lin2 mang3 。
- luan4 shan1 yu3 bao4 qiu1 ， huang1 ye3 yin1 duo1 wu4 。
- gu1 qin2 shi1 lü3 ming2 ， hui2 fei1 qi4 ru2 lü3 。

## 注释

## 译文

## 赏析
