---
id: li-fu-he-shi-cang-shu-xi-yu
title: 和石苍舒喜雨
titlePinyin: he2 shi2 cang1 shu1 xi3 yu3
titleSlug: he-shi-cang-shu-xi-yu
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元祐丁卯春，旱日透地赤。
- 三农失岁事，嗷嗷嗟艰食。
- 宸心动恻怛，祠祷驰星驿。
- 张图绘玄龟，探穴求苍蜴。
- 荒潭几挈瓶，方坛徒舞觋。
- 神龙忽应求，飞洒自前夕。
- 荡涤六合清，万物湔蒸疫。
- 阴阳有沴气，备御须多术。
- 圣人不罪岁，能助天地力。
- 风流仍叔诗，宣王中兴日。

## 拼音
- yuan2 you4 ding1 mao3 chun1 ， han4 ri4 tou4 di4 chi4 。
- san1 nong2 shi1 sui4 shi4 ， ao2 ao2 jie1 jian1 shi2 。
- chen2 xin1 dong4 ce4 da2 ， ci2 dao3 chi2 xing1 yi4 。
- zhang1 tu2 hui4 xuan2 gui1 ， tan4 xue2 qiu2 cang1 yi4 。
- huang1 tan2 ji3 qie4 ping2 ， fang1 tan2 tu2 wu3 xi2 。
- shen2 long2 hu1 ying4 qiu2 ， fei1 sa3 zi4 qian2 xi1 。
- dang4 di2 liu4 he2 qing1 ， wan4 wu4 jian1 zheng1 yi4 。
- yin1 yang2 you3 li4 qi4 ， bei4 yu4 xu1 duo1 shu4 。
- sheng4 ren2 bu2 zui4 sui4 ， neng2 zhu4 tian1 di4 li4 。
- feng1 liu2 reng2 shu1 shi1 ， xuan1 wang2 zhong1 xing1 ri4 。

## 注释

## 译文

## 赏析
