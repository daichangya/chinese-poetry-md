---
id: li-fu-an-shi-sha-yuan
title: 按视沙苑
titlePinyin: an4 shi4 sha1 yuan4
titleSlug: an-shi-sha-yuan
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南濒清渭北洛水，寒沙东西横百里。
- 中条太华塞秦关，众川无归皆潴此。
- 地维忽断两山高，帝罚罔功五丁死。
- 波飞浪激走东溟，积雪回汀拥都鄙。
- 坡陀起伏接城门，荐草甘泉国马屯。
- 云昏雾暗天驷下，星宫夜失房宿尊。
- 骅骝骐骥种各有，一一六印官字存。
- 开元籍马七十万，监苑旧政宜讨论。
- 过都历块汗流血，朝刷幽并暮楚越。
- 天边不从銮辂行，岁久空老狐狟窟。
- 去年驹生风雨腥，戴角肉鬣自有鳞。
- 厩人见怪弃于野，腾入渭水方知神。

## 拼音
- nan2 bin1 qing1 wei4 bei3 luo4 shui3 ， han2 sha1 dong1 xi1 heng2 bai3 li3 。
- zhong1 tiao2 tai4 hua2 sai1 qin2 guan1 ， zhong4 chuan1 wu2 gui1 jie1 zhu1 ci3 。
- di4 wei2 hu1 duan4 liang3 shan1 gao1 ， di4 fa2 wang3 gong1 wu3 ding1 si3 。
- bo1 fei1 lang4 ji1 zou3 dong1 ming2 ， ji1 xue3 hui2 ting1 yong1 dou1 bi3 。
- po1 tuo2 qi3 fu2 jie1 cheng2 men2 ， jian4 cao3 gan1 quan2 guo2 ma3 tun2 。
- yun2 hun1 wu4 an4 tian1 si4 xia4 ， xing1 gong1 ye4 shi1 fang2 su4 zun1 。
- hua2 liu2 qi2 ji4 zhong3 ge4 you3 ， yi4 yi1 liu4 yin4 guan1 zi4 cun2 。
- kai1 yuan2 ji2 ma3 qi1 shi2 wan4 ， jian1 yuan4 jiu4 zheng4 yi2 tao3 lun4 。
- guo4 dou1 li4 kuai4 han4 liu2 xue4 ， chao2 shua1 you1 bing4 mu4 chu3 yue4 。
- tian1 bian1 bu4 cong2 luan2 lu4 xing2 ， sui4 jiu3 kong1 lao3 hu2 huan2 ku1 。
- qu4 nian2 ju1 sheng1 feng1 yu3 xing1 ， dai4 jiao3 rou4 lie4 zi4 you3 lin2 。
- jiu4 ren2 jian4 guai4 qi4 yu2 ye3 ， teng2 ru4 wei4 shui3 fang1 zhi1 shen2 。

## 注释

## 译文

## 赏析
