---
id: li-fu-chu-cheng-tian-yuan-hou-ke
title: 出承天院候客
titlePinyin: chu1 cheng2 tian1 yuan4 hou4 ke4
titleSlug: chu-cheng-tian-yuan-hou-ke
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓动人语喧，门开探骑发。
- 冠盖相后先，烟尘互明灭。
- 出城寒寺静，苍松带余雪。
- 驱马傍前庑，投鞭坐僧榻。
- 畏风依蒲团，拥裘学趺结。
- 曈眬晓日升，逶迤旆成列。
- 到官今年五，踽踽几持谒。
- 执板手有痕，脱冠顶无发。
- 将迎迹愈多，应接面常热。
- 野性素旷荡，人事苦羁绁。
- 久愿整归驾，渡汾寻旧辙。
- 躬耕望云岑，筑室俯清潏。

## 拼音
- xiao3 dong4 ren2 yu3 xuan1 ， men2 kai1 tan4 qi2 fa1 。
- guan1 gai4 xiang1 hou4 xian1 ， yan1 chen2 hu4 ming2 mie4 。
- chu1 cheng2 han2 si4 jing4 ， cang1 song1 dai4 yu2 xue3 。
- qu1 ma3 bang4 qian2 wu3 ， tou2 bian1 zuo4 seng1 ta4 。
- wei4 feng1 yi1 pu2 tuan2 ， yong1 qiu2 xue2 fu1 jie2 。
- tong2 long2 xiao3 ri4 sheng1 ， wei1 yi2 pei4 cheng2 lie4 。
- dao4 guan1 jin1 nian2 wu3 ， ju3 ju3 ji3 chi2 ye4 。
- zhi2 ban3 shou3 you3 hen2 ， tuo1 guan1 ding3 wu2 fa1 。
- jiang1 ying2 ji4 yu4 duo1 ， ying4 jie1 mian4 chang2 re4 。
- ye3 xing4 su4 kuang4 dang4 ， ren2 shi4 ku3 ji1 xie4 。
- jiu3 yuan4 zheng3 gui1 jia4 ， du4 fen2 xun2 jiu4 zhe2 。
- gong1 geng1 wang4 yun2 cen2 ， zhu4 shi4 fu3 qing1 yu4 。

## 注释

## 译文

## 赏析
