---
id: li-fu-yu-quan-si
title: 玉泉寺
titlePinyin: yu4 quan2 si4
titleSlug: yu-quan-si
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人东立海上山，锡飞西落大江北。
- 双屦还乘海云起，西过当阳驻山曲。
- 倚岩引锡神泉涌，一道明虹出幽谷。
- 兀然孤冥踞盘石，清夜鬼神礼白足。
- 化城自化非人谋，七日焕然一何速。
- 雄楼杰阁鬰相望，拥路十里长松绿。
- 鸣钟击鼓四百年，法席巍巍倾楚蜀。
- 堂上提印云门孙，闻我足音下山麓。
- 门衔大路久惯入，客馆萧萧荫寒竹。
- 春茶自造始开尝，色味甘新气芬馥。
- 更穷上方纵登览，峰嶂四环森万木。
- 投老经过得少留，明发飞尘暗征毂。

## 拼音
- dao4 ren2 dong1 li4 hai3 shang4 shan1 ， xi1 fei1 xi1 luo4 da4 jiang1 bei3 。
- shuang1 ju4 hai2 cheng2 hai3 yun2 qi3 ， xi1 guo4 dang1 yang2 zhu4 shan1 qu3 。
- yi3 yan2 yin3 xi1 shen2 quan2 yong3 ， yi2 dao4 ming2 hong2 chu1 you1 gu3 。
- wu4 ran2 gu1 ming2 ju4 pan2 shi2 ， qing1 ye4 gui3 shen2 li3 bai2 zu2 。
- hua4 cheng2 zi4 hua4 fei1 ren2 mou2 ， qi1 ri4 huan4 ran2 yi4 he2 su4 。
- xiong2 lou2 jie2 ge2 yu4 xiang1 wang4 ， yong1 lu4 shi2 li3 chang2 song1 lü4 。
- ming2 zhong1 ji1 gu3 si4 bai3 nian2 ， fa3 xi2 wei1 wei1 qing1 chu3 shu3 。
- tang2 shang4 ti2 yin4 yun2 men2 sun1 ， wen2 wo3 zu2 yin1 xia4 shan1 lu4 。
- men2 xian2 da4 lu4 jiu3 guan4 ru4 ， ke4 guan3 xiao1 xiao1 yin4 han2 zhu2 。
- chun1 cha2 zi4 zao4 shi3 kai1 chang2 ， se4 wei4 gan1 xin1 qi4 fen1 fu4 。
- geng4 qiong2 shang4 fang1 zong4 deng1 lan3 ， feng1 zhang4 si4 huan2 sen1 wan4 mu4 。
- tou2 lao3 jing1 guo4 de2 shao3 liu2 ， ming2 fa1 fei1 chen2 an4 zheng1 gu1 。

## 注释

## 译文

## 赏析
