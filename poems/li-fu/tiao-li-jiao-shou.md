---
id: li-fu-tiao-li-jiao-shou
title: 调李教授
titlePinyin: tiao2 li3 jiao4 shou4
titleSlug: tiao-li-jiao-shou
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见屈平放逐南辞楚，顦顇行吟群江浦。
- 一闻鼓枻笑独醒，搔首低回愧渔父。
- 又不见渊明彭泽投簪缨，退隠衡门依五柳。
- 凝尘满匣不鸣弦，头上接䍠亲漉酒。
- 尔后寥寥几百年，醉乡途路隔云烟。
- 空看青鉴悲毛发，不向芳尊问圣贤。
- 天边酒星叹寂寞，太白相逢发嘲谑。
- 悲风苦雾动星愁，欲恼寒蟾对杯酌。
- 舞袖低回双鶂退，曾忆婆娑拂仙桂。
- 云间月下两茫然，牢落江山无胜气。
- 星星今古梦中身，巧力争求身后名。
- 卫鹤莫矜轩冕贵，鲁鶋曾见鼓钟惊。
- 园林昨夜春风满，待得花开春已半。
- 流鶑才怨晓红飞，布谷已催秋种晚。
- 藻间养子碧鱼肥，石上拳牙紫蕨齐。
- 柳下惊逢金騕褭，花深闻唱白铜鞮。
- 须知向眼光阴好，忍困饥肠守枯槁。
- 明年虽见旧花开，却恐花枝笑人老。
- 终南紫翠倚天高，渭水东流入海潮。
- 水去不回山不改，茫茫曾历几昏朝。
- 君看旷达是刘伶，宠辱冥心过一生。
- 枕曲潄醪方自得，任从耳畔发雷霆。

## 拼音
- jun1 bu2 jian4 qu1 ping2 fang4 zhu2 nan2 ci2 chu3 ， qiao2 cui4 xing2 yin2 qun2 jiang1 pu3 。
- yi4 wen2 gu3 yi4 xiao4 du2 xing3 ， sao1 shou3 di1 hui2 kui4 yu2 fu4 。
- you4 bu2 jian4 yuan1 ming2 peng2 ze2 tou2 zan1 ying1 ， tui4 yin3 heng2 men2 yi1 wu3 liu3 。
- ning2 chen2 man3 xia2 bu4 ming2 xian2 ， tou2 shang4 jie1 䍠 qin1 lu4 jiu3 。
- er3 hou4 liao2 liao2 ji3 bai3 nian2 ， zui4 xiang1 tu2 lu4 ge2 yun2 yan1 。
- kong1 kan4 qing1 jian4 bei1 mao2 fa4 ， bu2 xiang4 fang1 zun1 wen4 sheng4 xian2 。
- tian1 bian1 jiu3 xing1 tan4 ji4 mo4 ， tai4 bai2 xiang1 feng2 fa1 chao2 xue4 。
- bei1 feng1 ku3 wu4 dong4 xing1 chou2 ， yu4 nao3 han2 chan2 dui4 bei1 zhuo2 。
- wu3 xiu4 di1 hui2 shuang1 yi4 tui4 ， ceng2 yi4 po2 suo1 fu2 xian1 gui4 。
- yun2 jian1 yue4 xia4 liang3 mang2 ran2 ， lao2 luo4 jiang1 shan1 wu2 sheng4 qi4 。
- xing1 xing1 jin1 gu3 meng4 zhong1 shen1 ， qiao3 li4 zheng1 qiu2 shen1 hou4 ming2 。
- wei4 he4 mo4 jin1 xuan1 mian3 gui4 ， lu3 ju1 ceng2 jian4 gu3 zhong1 jing1 。
- yuan2 lin2 zuo2 ye4 chun1 feng1 man3 ， dai4 de2 hua1 kai1 chun1 yi3 ban4 。
- liu2 ying1 cai2 yuan4 xiao3 hong2 fei1 ， bu4 gu3 yi3 cui1 qiu1 zhong3 wan3 。
- zao3 jian1 yang3 zi3 bi4 yu2 fei2 ， shi2 shang4 quan2 ya2 zi3 jue2 qi2 。
- liu3 xia4 jing1 feng2 jin1 yao3 niao3 ， hua1 shen1 wen2 chang4 bai2 tong2 di1 。
- xu1 zhi1 xiang4 yan3 guang1 yin1 hao3 ， ren3 kun4 ji1 chang2 shou3 ku1 gao3 。
- ming2 nian2 sui1 jian4 jiu4 hua1 kai1 ， que4 kong3 hua1 zhi1 xiao4 ren2 lao3 。
- zhong1 nan2 zi3 cui4 yi3 tian1 gao1 ， wei4 shui3 dong1 liu2 ru4 hai3 chao2 。
- shui3 qu4 bu4 hui2 shan1 bu4 gai3 ， mang2 mang2 ceng2 li4 ji3 hun1 chao2 。
- jun1 kan4 kuang4 da2 shi4 liu2 ling2 ， chong3 ru3 ming2 xin1 guo4 yi4 sheng1 。
- zhen3 qu3 shu4 lao2 fang1 zi4 de2 ， ren4 cong2 er3 pan4 fa1 lei2 ting2 。

## 注释

## 译文

## 赏析
