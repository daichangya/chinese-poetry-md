---
id: li-fu-he-zhu-gong-yan-dao-yu-wu-long-miao
title: 和朱公掞祷雨五龙庙
titlePinyin: he2 zhu1 gong1 yan4 dao3 yu3 wu3 long2 miao4
titleSlug: he-zhu-gong-yan-dao-yu-wu-long-miao
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太师占岁验律管，气来姑洗声犹短。
- 野人告病三月余，公堂严斋五日满。
- 相招祷雨陟南山，出城鞭马追飞繖。
- 林鸠怒鸣竞逐妇，穴蚁移居自衔卵。
- 迎路商羊舞若飞，随车少女风不断。
- 阴升阳交兆已见，神意感通知悯旱。
- 焚香沥酒洒枯地，草根清流忽盈碗。
- 兹事旧传或未信，诚祷灵答知非诞。
- 祠亭丰碑高突兀，岁纪神䴥魏所纂。
- 道武开国始南征，矫首据鞍思胜筭。
- 云间仰见黑龙来，翔戏下山五为伴。
- 考卜推为受命符，将拜帝休先沐澣。
- 前瞻雷电塞空山，筑宫岧峣敢辞懒。
- 鬼神填委焕丹青，草木森严无冗散。
- 登山层级绕岩峦，趣门一径极平坦。
- 箫鼓于今几百年，旸雨无愆雩禜罕。
- 今朝霡霂千里苏，太守忧民罄诚款。
- 四郊宿麦远青青，土膏脉润天已暖。
- 明朝牲币躬修报，岂惮陟降步𪩘窾。
- 鲁无禾麦书春秋，须知民事不可缓。

## 拼音
- tai4 shi1 zhan4 sui4 yan4 lü4 guan3 ， qi4 lai2 gu1 xi3 sheng1 you2 duan3 。
- ye3 ren2 gao4 bing4 san1 yue4 yu2 ， gong1 tang2 yan2 zhai1 wu3 ri4 man3 。
- xiang1 zhao1 dao3 yu3 zhi4 nan2 shan1 ， chu1 cheng2 bian1 ma3 zhui1 fei1 san3 。
- lin2 jiu1 nu4 ming2 jing4 zhu2 fu4 ， xue2 yi3 yi2 ju1 zi4 xian2 luan3 。
- ying2 lu4 shang1 yang2 wu3 ruo4 fei1 ， sui2 che1 shao4 nü3 feng1 bu2 duan4 。
- yin1 sheng1 yang2 jiao1 zhao4 yi3 jian4 ， shen2 yi4 gan3 tong1 zhi1 min3 han4 。
- fen2 xiang1 li4 jiu3 sa3 ku1 di4 ， cao3 gen1 qing1 liu2 hu1 ying2 wan3 。
- zi1 shi4 jiu4 chuan2 huo4 wei4 xin4 ， cheng2 dao3 ling2 da2 zhi1 fei1 dan4 。
- ci2 ting2 feng1 bei1 gao1 tu1 wu4 ， sui4 ji4 shen2 䴥 wei4 suo3 zuan3 。
- dao4 wu3 kai1 guo2 shi3 nan2 zheng1 ， jiao3 shou3 ju4 an1 si1 sheng4 suan4 。
- yun2 jian1 yang3 jian4 hei1 long2 lai2 ， xiang2 xi4 xia4 shan1 wu3 wei4 ban4 。
- kao3 bu3 tui1 wei4 shou4 ming4 fu2 ， jiang1 bai4 di4 xiu1 xian1 mu4 huan4 。
- qian2 zhan1 lei2 dian4 sai1 kong1 shan1 ， zhu4 gong1 tiao2 yao2 gan3 ci2 lan3 。
- gui3 shen2 tian2 wei3 huan4 dan1 qing1 ， cao3 mu4 sen1 yan2 wu2 rong3 san4 。
- deng1 shan1 ceng2 ji2 rao4 yan2 luan2 ， qu4 men2 yi2 jing4 ji2 ping2 tan3 。
- xiao1 gu3 yu2 jin1 ji3 bai3 nian2 ， yang2 yu3 wu2 qian1 yu2 ying2 han3 。
- jin1 chao2 mai4 mu4 qian1 li3 su1 ， tai4 shou3 you1 min2 qing4 cheng2 kuan3 。
- si4 jiao1 su4 mai4 yuan3 qing1 qing1 ， tu3 gao1 mai4 run4 tian1 yi3 nuan3 。
- ming2 chao2 sheng1 bi4 gong1 xiu1 bao4 ， qi3 dan4 zhi4 jiang4 bu4 yan3 kuan3 。
- lu3 wu2 he2 mai4 shu1 chun1 qiu1 ， xu1 zhi1 min2 shi4 bu4 ke3 huan3 。

## 注释

## 译文

## 赏析
