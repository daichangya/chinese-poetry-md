---
id: li-fu-da-li-shi-zai
title: 答李师载
titlePinyin: da2 li3 shi1 zai3
titleSlug: da-li-shi-zai
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 早岁贤关初闯首，五色长虹出君手。
- 孤坐傲兀若老罴，满场输伏甘居后。
- 巨榜清晓揭宫墙，名姓喧传天下口。
- 天子未见已先知，云路风生看驰骤。
- 一官才得坠惊波，颠顿冲风嗟莫救。
- 冥冥阴祸鬼发机，罗网恢恢疏不漏。
- 幽囚束缚落空山，蝉腹龟肠饿荒薮。
- 黄雏乳鷇飞刺天，病翼伤垂自看丑。
- 男儿性命绝可怜，万事填臆难出口。
- 天高地远无消息，日月回环岁闰九。
- 情之所钟正在我，几度寄音藏客袖。
- 辟书抆拭召从军，寒出绨袍怜范叟。
- 孤童匹马渡盟津，白发青衫亦何有。
- 相逢握手话契阔，怀昔感今嗟叹久。
- 巨干坚姿老不衰，霜雪苍松性依旧。
- 骐骥不合驾鼓车，镆铘鬰鬰犹冲斗。
- 惟君与我同襟期，为君扫榻开东牖。
- 相对惆怅怀抱恶，聊且拨置共尊酒。
- 天地氤氲何事无，白云须臾变苍狗。
- 冥心委顺观我生，任有垂杨生左肘。

## 拼音
- zao3 sui4 xian2 guan1 chu1 chuang3 shou3 ， wu3 se4 chang2 hong2 chu1 jun1 shou3 。
- gu1 zuo4 ao4 wu4 ruo4 lao3 pi2 ， man3 chang3 shu1 fu2 gan1 ju1 hou4 。
- ju4 bang3 qing1 xiao3 jie1 gong1 qiang2 ， ming2 xing4 xuan1 chuan2 tian1 xia4 kou3 。
- tian1 zi3 wei4 jian4 yi3 xian1 zhi1 ， yun2 lu4 feng1 sheng1 kan4 chi2 zhou4 。
- yi4 guan1 cai2 de2 zhui4 jing1 bo1 ， dian1 dun4 chong1 feng1 jie1 mo4 jiu4 。
- ming2 ming2 yin1 huo4 gui3 fa1 ji1 ， luo2 wang3 hui1 hui1 shu1 bu2 lou4 。
- you1 qiu2 shu4 fu4 luo4 kong1 shan1 ， chan2 fu4 gui1 chang2 e4 huang1 sou3 。
- huang2 chu2 ru3 kou4 fei1 ci4 tian1 ， bing4 yi4 shang1 chui2 zi4 kan4 chou3 。
- nan2 er2 xing4 ming4 jue2 ke3 lian2 ， wan4 shi4 tian2 yi4 nan2 chu1 kou3 。
- tian1 gao1 di4 yuan3 wu2 xiao1 xi1 ， ri4 yue4 hui2 huan2 sui4 run4 jiu3 。
- qing2 zhi1 suo3 zhong1 zheng4 zai4 wo3 ， ji3 du4 ji4 yin1 cang2 ke4 xiu4 。
- pi4 shu1 wen3 shi4 zhao4 cong2 jun1 ， han2 chu1 ti2 pao2 lian2 fan4 sou3 。
- gu1 tong2 pi3 ma3 du4 meng2 jin1 ， bai2 fa4 qing1 shan1 yi4 he2 you3 。
- xiang1 feng2 wo4 shou3 hua4 qi4 kuo4 ， huai2 xi1 gan3 jin1 jie1 tan4 jiu3 。
- ju4 gan1 jian1 zi1 lao3 bu4 shuai1 ， shuang1 xue3 cang1 song1 xing4 yi1 jiu4 。
- qi2 ji4 bu4 he2 jia4 gu3 che1 ， mo4 ye2 yu4 yu4 you2 chong1 dou4 。
- wei2 jun1 yu3 wo3 tong2 jin1 qi1 ， wei4 jun1 sao3 ta4 kai1 dong1 you3 。
- xiang1 dui4 chou2 chang4 huai2 bao4 e4 ， liao2 qie3 bo1 zhi4 gong4 zun1 jiu3 。
- tian1 di4 yin1 yun1 he2 shi4 wu2 ， bai2 yun2 xu1 yu2 bian4 cang1 gou3 。
- ming2 xin1 wei3 shun4 guan1 wo3 sheng1 ， ren4 you3 chui2 yang2 sheng1 zuo3 zhou3 。

## 注释

## 译文

## 赏析
