---
id: li-fu-xi-xie-cao-shi-dou-zhou
title: 戏谢漕食豆粥
titlePinyin: xi4 xie4 cao2 shi2 dou4 zhou1
titleSlug: xi-xie-cao-shi-dou-zhou
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石泉清甘出山麓，瓦釜贮泉烹豆粥。
- 太行苦雾朝塞门，相与持杯煖寒腹。
- 集仙学士著绣衣，瑞节前驱光照玉。
- 入境风生三十州，高廪临边溢红粟。
- 公台深静兵卫严，部吏趋承冠履肃。
- 剪毛胡羊小耳肥，列瓮酿香浮螘绿。
- 尽嫌豪侈彻丰俎，坐刻黳煤温冻足。
- 拥炉招客学僧禅，争听敲鱼醒睡目。
- 太师论诗歌蟋蟀，千载遗音流晋曲。
- 何曾方丈裂餠多，武子琉璃蒸乳熟。
- 只知齿颊快芳膻，岂料年龄愁嗜欲。
- 但能举钵厌饥肠，便觉古风亲土俗。
- 君不见锦帐匝地石季伦，又不见冰澌渡河刘文叔。
- 灶间燎湿困滹沱，席上争先出金谷。
- 岂惟暂饱济艰难，犹贵速成胜珠玉。
- 昔人不愿五侯鲭，今我何知九鼎肉。
- 杜陵春晚把锄归，常喜朝盘堆苜蓿。
- 莫嗟粗粝百年飧，且免祸盈鬼瞰屋。

## 拼音
- shi2 quan2 qing1 gan1 chu1 shan1 lu4 ， wa3 fu3 zhu4 quan2 peng1 dou4 zhou1 。
- tai4 hang2 ku3 wu4 chao2 sai1 men2 ， xiang1 yu3 chi2 bei1 xuan1 han2 fu4 。
- ji2 xian1 xue2 shi4 zhu4 xiu4 yi1 ， rui4 jie2 qian2 qu1 guang1 zhao4 yu4 。
- ru4 jing4 feng1 sheng1 san1 shi2 zhou1 ， gao1 lin3 lin2 bian1 yi4 hong2 su4 。
- gong1 tai2 shen1 jing4 bing1 wei4 yan2 ， bu4 li4 qu1 cheng2 guan1 lü3 su4 。
- jian3 mao2 hu2 yang2 xiao3 er3 fei2 ， lie4 weng4 niang4 xiang1 fu2 yi3 lü4 。
- jin4 xian2 hao2 chi3 che4 feng1 zu3 ， zuo4 ke4 yi1 mei2 wen1 dong4 zu2 。
- yong1 lu2 zhao1 ke4 xue2 seng1 chan2 ， zheng1 ting1 qiao1 yu2 xing3 shui4 mu4 。
- tai4 shi1 lun4 shi1 ge1 xi1 shuai4 ， qian1 zai3 yi2 yin1 liu2 jin4 qu3 。
- he2 ceng2 fang1 zhang4 lie4 bing3 duo1 ， wu3 zi3 liu2 li2 zheng1 ru3 shu2 。
- zhi1 zhi1 chi3 jia2 kuai4 fang1 shan1 ， qi3 liao4 nian2 ling2 chou2 shi4 yu4 。
- dan4 neng2 ju3 bo1 yan4 ji1 chang2 ， bian4 jue2 gu3 feng1 qin1 tu3 su2 。
- jun1 bu2 jian4 jin3 zhang4 za1 di4 shi2 ji4 lun2 ， you4 bu2 jian4 bing1 si1 du4 he2 liu2 wen2 shu1 。
- zao4 jian1 liao2 shi1 kun4 hu1 tuo2 ， xi2 shang4 zheng1 xian1 chu1 jin1 gu3 。
- qi3 wei2 zan4 bao3 ji4 jian1 nan2 ， you2 gui4 su4 cheng2 sheng4 zhu1 yu4 。
- xi1 ren2 bu2 yuan4 wu3 hou2 qing1 ， jin1 wo3 he2 zhi1 jiu3 ding3 rou4 。
- du4 ling2 chun1 wan3 ba3 chu2 gui1 ， chang2 xi3 chao2 pan2 dui1 mu4 xu0 。
- mo4 jie1 cu1 li4 bai3 nian2 sun1 ， qie3 mian3 huo4 ying2 gui3 kan4 wu1 。

## 注释

## 译文

## 赏析
