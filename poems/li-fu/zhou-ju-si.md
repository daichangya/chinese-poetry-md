---
id: li-fu-zhou-ju-si
title: 周巨寺
titlePinyin: zhou1 ju4 si4
titleSlug: zhou-ju-si
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长杨夹通津，修竹带北冈。
- 寻行不知远，时闻芝术香。
- 渡溪陟翠𪩘，松柏高苍苍。
- 木杪见栌簷，塔庙居上方。
- 盘步曲折峻，入门庭宇荒。
- 道人貌清羸，趺坐临朝阳。
- 手持天竺书，贝叶翻金光。
- 炉残柏子烧，龛续明灯长。
- 见我默不语，举杖鸣匡床。
- 以示清静观，妙出转徙乡。
- 我从绝塞来，尘侵两鬓霜。
- 形骸久颠顿，思逐归鸟藏。
- 偶来叩禅扃，夐与人世忘。
- 金篦刮病膜，清冰沃烦肠。
- 铁牛耕石田，海底种扶桑。
- 超然越初地，青莲泥中芳。

## 拼音
- chang2 yang2 jia2 tong1 jin1 ， xiu1 zhu2 dai4 bei3 gang1 。
- xun2 xing2 bu4 zhi1 yuan3 ， shi2 wen2 zhi1 shu4 xiang1 。
- du4 xi1 zhi4 cui4 yan3 ， song1 bai3 gao1 cang1 cang1 。
- mu4 miao3 jian4 lu2 yan2 ， ta3 miao4 ju1 shang4 fang1 。
- pan2 bu4 qu1 zhe2 jun4 ， ru4 men2 ting2 yu3 huang1 。
- dao4 ren2 mao4 qing1 lei2 ， fu1 zuo4 lin2 chao2 yang2 。
- shou3 chi2 tian1 zhu2 shu1 ， bei4 ye4 fan1 jin1 guang1 。
- lu2 can2 bai3 zi3 shao1 ， kan1 xu4 ming2 deng1 chang2 。
- jian4 wo3 mo4 bu4 yu3 ， ju3 zhang4 ming2 kuang1 chuang2 。
- yi3 shi4 qing1 jing4 guan1 ， miao4 chu1 zhuan3 xi3 xiang1 。
- wo3 cong2 jue2 sai1 lai2 ， chen2 qin1 liang3 bin4 shuang1 。
- xing2 hai2 jiu3 dian1 dun4 ， si1 zhu2 gui1 niao3 cang2 。
- ou3 lai2 kou4 chan2 jiong1 ， xuan4 yu3 ren2 shi4 wang4 。
- jin1 bi4 gua1 bing4 mo2 ， qing1 bing1 wo4 fan2 chang2 。
- tie3 niu2 geng1 shi2 tian2 ， hai3 di3 zhong3 fu2 sang1 。
- chao1 ran2 yue4 chu1 di4 ， qing1 lian2 ni2 zhong1 fang1 。

## 注释

## 译文

## 赏析
