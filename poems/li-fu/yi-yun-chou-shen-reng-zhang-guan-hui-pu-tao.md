---
id: li-fu-yi-yun-chou-shen-reng-zhang-guan-hui-pu-tao
title: 依韵酬沈仍长官惠葡萄
titlePinyin: yi1 yun4 chou2 shen3 reng2 zhang3 guan1 hui4 pu2 tao2
titleSlug: yi-yun-chou-shen-reng-zhang-guan-hui-pu-tao
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 异果乘秋熟，分来道路长。
- 缄封湘箧重，题咏剡藤光。
- 气蓄西河润，山围大谷凉。
- 龙须初引水，马乳晚经霜。
- 衣薄轻铅粉，包圆小紫囊。
- 膏腴凝绀液，甘酢溢云浆。
- 蔗浥含余润，醅浮带旧香。
- 药经难仿佛，画笔漫形相。
- 泾洛宜秦土，汾岚利晋乡。
- 鳞差分万叶，珠实缀千房。
- 楚瑞惭萍实，江奴笑橘黄。
- 破酲生静爽，涤热慰新尝。
- 契阔初心在，提携远意将。
- 茂陵遗客老，痟病证仙方。

## 拼音
- yi4 guo3 cheng2 qiu1 shu2 ， fen1 lai2 dao4 lu4 chang2 。
- jian1 feng1 xiang1 qie4 zhong4 ， ti2 yong3 yan3 teng2 guang1 。
- qi4 xu4 xi1 he2 run4 ， shan1 wei2 da4 gu3 liang2 。
- long2 xu1 chu1 yin3 shui3 ， ma3 ru3 wan3 jing1 shuang1 。
- yi1 bao2 qing1 qian1 fen3 ， bao1 yuan2 xiao3 zi3 nang2 。
- gao1 yu2 ning2 gan4 ye4 ， gan1 cu4 yi4 yun2 jiang1 。
- zhe4 yi4 han2 yu2 run4 ， pei1 fu2 dai4 jiu4 xiang1 。
- yao4 jing1 nan2 fang3 fu2 ， hua4 bi3 man4 xing2 xiang1 。
- jing1 luo4 yi2 qin2 tu3 ， fen2 lan2 li4 jin4 xiang1 。
- lin2 cha4 fen1 wan4 ye4 ， zhu1 shi2 zhui4 qian1 fang2 。
- chu3 rui4 can2 ping2 shi2 ， jiang1 nu2 xiao4 ju2 huang2 。
- po4 cheng2 sheng1 jing4 shuang3 ， di2 re4 wei4 xin1 chang2 。
- qi4 kuo4 chu1 xin1 zai4 ， ti2 xie2 yuan3 yi4 jiang1 。
- mao4 ling2 yi2 ke4 lao3 ， xiao1 bing4 zheng4 xian1 fang1 。

## 注释

## 译文

## 赏析
