---
id: li-fu-chou-xing-xian-sheng-die-qian-yun
title: 酬邢先生叠前韵
titlePinyin: chou2 xing2 xian1 sheng1 die2 qian2 yun4
titleSlug: chou-xing-xian-sheng-die-qian-yun
author: 李复
authorPinyin: li3 fu4
authorSlug: li-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人海南游五管，野服褷褵鹤羽短。
- 飞符分药济炎州，阴功早约三千满。
- 细葺柔蔓作重茵，密缀圆荷为翠繖。
- 丹回七返已成珠，宝养三田如抱卵。
- 一身天畔若云浮，万事世间皆刃断。
- 行山书篆虎逃穴，临水呼风龙救旱。
- 弄琴得趣或忘弦，遇酒无辞任倾碗。
- 试持旧说叩真诠，深笑浮言多诡诞。
- 须知至道甚无烦，岂若俗书务集纂。
- 向走天下四十年，利口妄谈何可筭。
- 引枝逐叶尽无根，神与形离不相伴。
- 超然自得方自知，天下一新如澡澣。
- 生平闻风已默契，今者相从敢纵懒。
- 事来酬酢外须应，心不将迎意自散。
- 喜予双眼烂荧荧，知予灵台常坦坦。
- 宝身好事求虽多，诚言出口识还罕。
- 赤水遗珠若为求，五云瑶阙何时款。
- 凌空未便御风行，跨马先觉双镫暖。
- 轮扁运斤弃绳墨，庖丁解牛游綮窾。
- 太清吾祖遗真风，欲逐青牛媿驽缓。

## 拼音
- dao4 ren2 hai3 nan2 you2 wu3 guan3 ， ye3 fu2 shi1 li2 he4 yu3 duan3 。
- fei1 fu2 fen1 yao4 ji4 yan2 zhou1 ， yin1 gong1 zao3 yue1 san1 qian1 man3 。
- xi4 qi4 rou2 man4 zuo4 zhong4 yin1 ， mi4 zhui4 yuan2 he2 wei4 cui4 san3 。
- dan1 hui2 qi1 fan3 yi3 cheng2 zhu1 ， bao3 yang3 san1 tian2 ru2 bao4 luan3 。
- yi4 shen1 tian1 pan4 ruo4 yun2 fu2 ， wan4 shi4 shi4 jian1 jie1 ren4 duan4 。
- xing2 shan1 shu1 zhuan4 hu3 tao2 xue2 ， lin2 shui3 hu1 feng1 long2 jiu4 han4 。
- nong4 qin2 de2 qu4 huo4 wang4 xian2 ， yu4 jiu3 wu2 ci2 ren4 qing1 wan3 。
- shi4 chi2 jiu4 shuo1 kou4 zhen1 quan2 ， shen1 xiao4 fu2 yan2 duo1 gui3 dan4 。
- xu1 zhi1 zhi4 dao4 shen4 wu2 fan2 ， qi3 ruo4 su2 shu1 wu4 ji2 zuan3 。
- xiang4 zou3 tian1 xia4 si4 shi2 nian2 ， li4 kou3 wang4 tan2 he2 ke3 suan4 。
- yin3 zhi1 zhu2 ye4 jin4 wu2 gen1 ， shen2 yu3 xing2 li2 bu4 xiang1 ban4 。
- chao1 ran2 zi4 de2 fang1 zi4 zhi1 ， tian1 xia4 yi4 xin1 ru2 zao3 huan4 。
- sheng1 ping2 wen2 feng1 yi3 mo4 qi4 ， jin1 zhe3 xiang1 cong2 gan3 zong4 lan3 。
- shi4 lai2 chou2 cu4 wai4 xu1 ying4 ， xin1 bu4 jiang1 ying2 yi4 zi4 san4 。
- xi3 yu3 shuang1 yan3 lan4 ying2 ying2 ， zhi1 yu3 ling2 tai2 chang2 tan3 tan3 。
- bao3 shen1 hao3 shi4 qiu2 sui1 duo1 ， cheng2 yan2 chu1 kou3 shi2 hai2 han3 。
- chi4 shui3 yi2 zhu1 ruo4 wei4 qiu2 ， wu3 yun2 yao2 que1 he2 shi2 kuan3 。
- ling2 kong1 wei4 bian4 yu4 feng1 xing2 ， kua4 ma3 xian1 jue2 shuang1 deng1 nuan3 。
- lun2 bian3 yun4 jin1 qi4 sheng2 mo4 ， pao2 ding1 jie3 niu2 you2 qing4 kuan3 。
- tai4 qing1 wu2 zu3 yi2 zhen1 feng1 ， yu4 zhu2 qing1 niu2 kui4 nu2 huan3 。

## 注释

## 译文

## 赏析
