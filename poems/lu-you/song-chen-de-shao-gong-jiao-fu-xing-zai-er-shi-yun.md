---
id: lu-you-song-chen-de-shao-gong-jiao-fu-xing-zai-er-shi-yun
title: 送陈德邵宫教赴行在二十韵
titlePinyin: song4 chen2 de2 shao4 gong1 jiao4 fu4 xing2 zai4 er4 shi2 yun4
titleSlug: song-chen-de-shao-gong-jiao-fu-xing-zai-er-shi-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相从何必早，白头或如新。
- 登门虽尚疏，数面自成亲。
- 昨者始见公，凛然须如银。
- 败席留煮茗，寒厅无杂宾。
- 平生事贤意，寸心渴生尘。
- 乐哉得所从，贫病忘吟呻。
- 恭惟大雅姿，信是邦国珍。
- 广文旧官长，二纪转鸿钧。
- 恩仇快报复，祸福出笑颦。
- 同舍事容悦，腰佩玉麒麟。
- 群谀更得志，后来如积薪。
- 于时公淡如，位屈道则伸。
- 法宫亲决事，收召极海滨。
- 人才方杂沓，公仕益逡巡。
- 欲以贵祝公，公岂慕要津。
- 欲以穷托公，公岂私贱贫。
- 颇欲述古谊，劝公勿爱身。
- 此又公所存，岂待贱子陈。
- 高颿泊江渚，岁晚风雨频。
- 愿言添衣裘，寒阴能薄人。

## 拼音
- xiang1 cong2 he2 bi4 zao3 ， bai2 tou2 huo4 ru2 xin1 。
- deng1 men2 sui1 shang4 shu1 ， shu4 mian4 zi4 cheng2 qin1 。
- zuo2 zhe3 shi3 jian4 gong1 ， lin3 ran2 xu1 ru2 yin2 。
- bai4 xi2 liu2 zhu3 ming2 ， han2 ting1 wu2 za2 bin1 。
- ping2 sheng1 shi4 xian2 yi4 ， cun4 xin1 ke3 sheng1 chen2 。
- le4 zai1 de2 suo3 cong2 ， pin2 bing4 wang4 yin2 shen1 。
- gong1 wei2 da4 ya3 zi1 ， xin4 shi4 bang1 guo2 zhen1 。
- guang3 wen2 jiu4 guan1 zhang3 ， er4 ji4 zhuan3 hong2 jun1 。
- en1 chou2 kuai4 bao4 fu4 ， huo4 fu2 chu1 xiao4 pin2 。
- tong2 she4 shi4 rong2 yue4 ， yao1 pei4 yu4 qi2 lin2 。
- qun2 yu2 geng4 de2 zhi4 ， hou4 lai2 ru2 ji1 xin1 。
- yu2 shi2 gong1 dan4 ru2 ， wei4 qu1 dao4 ze2 shen1 。
- fa3 gong1 qin1 jue2 shi4 ， shou1 zhao4 ji2 hai3 bin1 。
- ren2 cai2 fang1 za2 ta4 ， gong1 shi4 yi4 qun1 xun2 。
- yu4 yi3 gui4 zhu4 gong1 ， gong1 qi3 mu4 yao4 jin1 。
- yu4 yi3 qiong2 tuo1 gong1 ， gong1 qi3 si1 jian4 pin2 。
- po1 yu4 shu4 gu3 yi4 ， quan4 gong1 wu4 ai4 shen1 。
- ci3 you4 gong1 suo3 cun2 ， qi3 dai4 jian4 zi3 chen2 。
- gao1 fan1 bo2 jiang1 zhu3 ， sui4 wan3 feng1 yu3 pin2 。
- yuan4 yan2 tian1 yi1 qiu2 ， han2 yin1 neng2 bao2 ren2 。

## 注释

## 译文

## 赏析
