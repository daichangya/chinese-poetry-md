---
id: lu-you-ji-shan-xing
title: 稽山行
titlePinyin: ji1 shan1 xing2
titleSlug: ji-shan-xing
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽山何巍巍，浙江水汤汤。
- 千里亘大野，勾践之所荒。
- 春雨桑柘绿，秋风秔稻香。
- 村村作蟹椴，处处起鱼梁。
- 陂放万头鸭，园覆千畦姜。
- 舂碓声如雷，私债逾官仓。
- 禹庙争奉牲，兰亭共流觞。
- 空巷看竞渡，倒社观戏埸。
- 项里杨梅熟，采摘日夜忙。
- 翠篮满山路，不数荔枝筐。
- 星驰入侯家，那惜黄金偿。
- 湘湖莼菜出，卖者环三乡。
- 何以共烹煮，鲈鱼三尺长。
- 芳鲜初上市，羊酪何足当。
- 镜湖滀众水，自汉无旱蝗。
- 重楼与曲槛，潋滟浮湖光。
- 舟行以当车，小繖遮新粧。
- 浅坊小陌间，深夜理丝簧。
- 我老述此诗，妄继古乐章。
- 恨无季札听，大国风泱泱。

## 拼音
- ji1 shan1 he2 wei1 wei1 ， zhe4 jiang1 shui3 tang1 tang1 。
- qian1 li3 gen4 da4 ye3 ， gou1 jian4 zhi1 suo3 huang1 。
- chun1 yu3 sang1 zhe4 lü4 ， qiu1 feng1 jing1 dao4 xiang1 。
- cun1 cun1 zuo4 xie4 duan4 ， chu4 chu4 qi3 yu2 liang2 。
- bei1 fang4 wan4 tou2 ya1 ， yuan2 fu4 qian1 qi2 jiang1 。
- chong1 dui4 sheng1 ru2 lei2 ， si1 zhai4 yu2 guan1 cang1 。
- yu3 miao4 zheng1 feng4 sheng1 ， lan2 ting2 gong4 liu2 shang1 。
- kong1 xiang4 kan4 jing4 du4 ， dao3 she4 guan1 xi4 yi4 。
- xiang4 li3 yang2 mei2 shu2 ， cai3 zhai1 ri4 ye4 mang2 。
- cui4 lan2 man3 shan1 lu4 ， bu2 shu4 li4 zhi1 kuang1 。
- xing1 chi2 ru4 hou2 jia1 ， na4 xi1 huang2 jin1 chang2 。
- xiang1 hu2 chun2 cai4 chu1 ， mai4 zhe3 huan2 san1 xiang1 。
- he2 yi3 gong4 peng1 zhu3 ， lu2 yu2 san1 chi3 chang2 。
- fang1 xian1 chu1 shang4 shi4 ， yang2 lao4 he2 zu2 dang1 。
- jing4 hu2 chu4 zhong4 shui3 ， zi4 han4 wu2 han4 huang2 。
- zhong4 lou2 yu3 qu3 kan3 ， lian4 yan4 fu2 hu2 guang1 。
- zhou1 xing2 yi3 dang1 che1 ， xiao3 san3 zhe1 xin1 zhuang1 。
- qian3 fang1 xiao3 mo4 jian1 ， shen1 ye4 li3 si1 huang2 。
- wo3 lao3 shu4 ci3 shi1 ， wang4 ji4 gu3 yue4 zhang1 。
- hen4 wu2 ji4 zha2 ting1 ， da4 guo2 feng1 yang1 yang1 。

## 注释

## 译文

## 赏析
