---
id: lu-you-nong-jia-ge
title: 农家歌
titlePinyin: nong2 jia1 ge1
titleSlug: nong-jia-ge
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 村东买牛犊，舍北作牛屋。
- 饭牛三更起，夜寐不敢熟。
- 茫茫陂水白，纤纤稻秧绿。
- 二月鸣搏黍，三月号布谷。
- 为农但力作，瘠卤变衍沃。
- 腰镰卷黄云，踏碓舂白玉。
- 八月租税毕，社瓮𬪩如粥。
- 老稚相扶携，闾里迭追逐。
- 坐令百世后，复睹可封俗。
- 君不见朱门玉食烹万羊，不如农家小甑吴粳香。

## 拼音
- cun1 dong1 mai3 niu2 du2 ， she4 bei3 zuo4 niu2 wu1 。
- fan4 niu2 san1 geng1 qi3 ， ye4 mei4 bu4 gan3 shu2 。
- mang2 mang2 bei1 shui3 bai2 ， xian1 xian1 dao4 yang1 lü4 。
- er4 yue4 ming2 bo2 shu3 ， san1 yue4 hao4 bu4 gu3 。
- wei4 nong2 dan4 li4 zuo4 ， ji2 lu3 bian4 yan3 wo4 。
- yao1 lian2 juan4 huang2 yun2 ， ta4 dui4 chong1 bai2 yu4 。
- ba1 yue4 zu1 shui4 bi4 ， she4 weng4 nong2 ru2 zhou1 。
- lao3 zhi4 xiang1 fu2 xie2 ， lü2 li3 die2 zhui1 zhu2 。
- zuo4 ling4 bai3 shi4 hou4 ， fu4 du3 ke3 feng1 su2 。
- jun1 bu2 jian4 zhu1 men2 yu4 shi2 peng1 wan4 yang2 ， bu4 ru2 nong2 jia1 xiao3 zeng4 wu2 jing1 xiang1 。

## 注释

## 译文

## 赏析
