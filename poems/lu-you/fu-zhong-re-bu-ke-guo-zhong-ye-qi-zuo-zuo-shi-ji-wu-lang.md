---
id: lu-you-fu-zhong-re-bu-ke-guo-zhong-ye-qi-zuo-zuo-shi-ji-wu-lang
title: 伏中热不可过中夜起坐作诗寄五郎
titlePinyin: fu2 zhong1 re4 bu4 ke3 guo4 zhong1 ye4 qi3 zuo4 zuo4 shi1 ji4 wu3 lang2
titleSlug: fu-zhong-re-bu-ke-guo-zhong-ye-qi-zuo-zuo-shi-ji-wu-lang
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 众星若银砾，老桂卧海底。
- 中夜热不解，病叟推枕起。
- 悲虫号草根，孤萤照野水。
- 树头风急生，喘汗真一洗。
- 追忆总角初，学古颇自喜。
- 祝身愿耆老，常恐抱志死。
- 岂知才术疏，空自凋发齿。
- 功名永无期，禄不饱妻子。
- 归耕力又惫，得粟半糠秕。
- 诗书不可頼，如倚折足几。
- 大儿逾六十，逐食走千里。
- 路途况艰梗，累月书一纸。
- 岂不念归省，屡请辄见柅。
- 幸吾未极衰，汝行姑少止。

## 拼音
- zhong4 xing1 ruo4 yin2 li4 ， lao3 gui4 wo4 hai3 di3 。
- zhong1 ye4 re4 bu4 jie3 ， bing4 sou3 tui1 zhen3 qi3 。
- bei1 chong2 hao4 cao3 gen1 ， gu1 ying2 zhao4 ye3 shui3 。
- shu4 tou2 feng1 ji2 sheng1 ， chuan3 han4 zhen1 yi4 xi3 。
- zhui1 yi4 zong3 jiao3 chu1 ， xue2 gu3 po1 zi4 xi3 。
- zhu4 shen1 yuan4 qi2 lao3 ， chang2 kong3 bao4 zhi4 si3 。
- qi3 zhi1 cai2 shu4 shu1 ， kong1 zi4 diao1 fa1 chi3 。
- gong1 ming2 yong3 wu2 qi1 ， lu4 bu4 bao3 qi1 zi3 。
- gui1 geng1 li4 you4 bei4 ， de2 su4 ban4 kang1 bi3 。
- shi1 shu1 bu4 ke3 lai4 ， ru2 yi3 zhe2 zu2 ji3 。
- da4 er2 yu2 liu4 shi2 ， zhu2 shi2 zou3 qian1 li3 。
- lu4 tu2 kuang4 jian1 geng3 ， lei4 yue4 shu1 yi4 zhi3 。
- qi3 bu2 nian4 gui1 sheng3 ， lü3 qing3 zhe2 jian4 ni3 。
- xing4 wu2 wei4 ji2 shuai1 ， ru3 xing2 gu1 shao3 zhi3 。

## 注释

## 译文

## 赏析
