---
id: lu-you-xie-xu-zhi-fu-zhang-gan-hui-shi-bian
title: 谢徐志父帐干惠诗编
titlePinyin: xie4 xu2 zhi4 fu4 zhang4 gan1 hui4 shi1 bian1
titleSlug: xie-xu-zhi-fu-zhang-gan-hui-shi-bian
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生闻若人，笔墨极奇峭。
- 相望二千里，安得接谈笑。
- 一朝获其诗，惊喜逾素料。
- 夜窗取吟讽，寒灯耿相照。
- 舂容清庙歌，缥缈苏门啸。
- 蹴天浙江涛，照野楚山烧。
- 每篇十过读，玩味头屡掉。
- 正如啜名酒，虽爱不忍釂。
- 看君亦华发，气压万年少。
- 予昔从茶山，辱赏三语妙。
- 文章老不进，憔悴今可吊。
- 谁知牛车铎，黄钟乃同调。
- 愿君时来过，勿恤俗子诮。

## 拼音
- ping2 sheng1 wen2 ruo4 ren2 ， bi3 mo4 ji2 qi2 qiao4 。
- xiang1 wang4 er4 qian1 li3 ， an1 de2 jie1 tan2 xiao4 。
- yi4 chao2 huo4 qi2 shi1 ， jing1 xi3 yu2 su4 liao4 。
- ye4 chuang1 qu3 yin2 feng3 ， han2 deng1 geng3 xiang1 zhao4 。
- chong1 rong2 qing1 miao4 ge1 ， piao1 miao3 su1 men2 xiao4 。
- cu4 tian1 zhe4 jiang1 tao1 ， zhao4 ye3 chu3 shan1 shao1 。
- mei3 pian1 shi2 guo4 du2 ， wan2 wei4 tou2 lü3 diao4 。
- zheng4 ru2 chuo4 ming2 jiu3 ， sui1 ai4 bu4 ren3 jiao4 。
- kan4 jun1 yi4 hua2 fa4 ， qi4 ya1 wan4 nian2 shao4 。
- yu3 xi1 cong2 cha2 shan1 ， ru3 shang3 san1 yu3 miao4 。
- wen2 zhang1 lao3 bu2 jin4 ， qiao2 cui4 jin1 ke3 diao4 。
- shui2 zhi1 niu2 che1 duo2 ， huang2 zhong1 nai3 tong2 diao4 。
- yuan4 jun1 shi2 lai2 guo4 ， wu4 xu4 su2 zi3 qiao4 。

## 注释

## 译文

## 赏析
