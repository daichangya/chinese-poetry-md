---
id: lu-you-wu-yue-shi-si-ri-ye-meng-yi-seng-chi-shi-bian-guo-yu-you-bao-yu-shi-yu-p-9d48dace
title: 五月十四日夜梦一僧持诗编过予有暴雨诗语颇壮予欣然和之聮巨轴欲书未落笔而觉追作此篇
titlePinyin: wu3 yue4 shi2 si4 ri4 ye4 meng4 yi4 seng1 chi2 shi1 bian1 guo4 yu3 you3 bao4 yu3 shi1 yu3 po1 zhuang4 yu3 xin1 ran2 he2 zhi1 lian2 ju4 zhou2 yu4 shu1 wei4 luo4 bi3 er2 jue2 zhui1 zuo4 ci3 pian1
titleSlug: wu-yue-shi-si-ri-ye-meng-yi-seng-chi-shi-bian-guo-yu-you-bao-yu-shi-yu-p-9d48dace
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑云塞空万马屯，转盼白雨如倾盆。
- 狂风疾雷撼乾坤，壮哉涧壑相吐吞。
- 老龙腾拏下天阍，鳞间火作电脚奔。
- 巨松拔起千年根，浮槎断梗何足论。
- 我诗欲成醉墨翻，安得此雨洗中原。
- 长河衮衮来昆仑，鹳鹊下看黄流浑。

## 拼音
- hei1 yun2 sai1 kong1 wan4 ma3 tun2 ， zhuan3 pan4 bai2 yu3 ru2 qing1 pen2 。
- kuang2 feng1 ji2 lei2 han4 qian2 kun1 ， zhuang4 zai1 jian4 he4 xiang1 tu3 tun1 。
- lao3 long2 teng2 na2 xia4 tian1 hun1 ， lin2 jian1 huo3 zuo4 dian4 jiao3 ben1 。
- ju4 song1 ba2 qi3 qian1 nian2 gen1 ， fu2 cha2 duan4 geng3 he2 zu2 lun4 。
- wo3 shi1 yu4 cheng2 zui4 mo4 fan1 ， an1 de2 ci3 yu3 xi3 zhong1 yuan2 。
- chang2 he2 gun3 gun3 lai2 kun1 lun2 ， guan4 que4 xia4 kan4 huang2 liu2 hun2 。

## 注释

## 译文

## 赏析
