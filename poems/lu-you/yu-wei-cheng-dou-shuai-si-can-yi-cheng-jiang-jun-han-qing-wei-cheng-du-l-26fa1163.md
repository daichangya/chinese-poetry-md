---
id: lu-you-yu-wei-cheng-dou-shuai-si-can-yi-cheng-jiang-jun-han-qing-wei-cheng-du-l-26fa1163
title: 余为成都帅司参议成将军汉卿为成都路兵钤相从无虚日余被召出蜀汉卿坐法谪居于涪既得自便因卜筑为涪人今年广汉僧祖成来山阴乃言尝至永嘉乐清县柳市之广福寺有黄先生寓寺中炼丹及见则汉卿也余闻之感叹不已为赋此诗
titlePinyin: yu2 wei4 cheng2 dou1 shuai4 si1 can1 yi4 cheng2 jiang1 jun1 han4 qing1 wei4 cheng2 du1 lu4 bing1 qian2 xiang1 cong2 wu2 xu1 ri4 yu2 bei4 zhao4 chu1 shu3 han4 qing1 zuo4 fa3 zhe2 ju1 yu2 fu2 ji4 de2 zi4 bian4 yin1 bu3 zhu4 wei4 fu2 ren2 jin1 nian2 guang3 han4 seng1 zu3 cheng2 lai2 shan1 yin1 nai3 yan2 chang2 zhi4 yong3 jia1 le4 qing1 xian4 liu3 shi4 zhi1 guang3 fu2 si4 you3 huang2 xian1 sheng1 yu4 si4 zhong1 lian4 dan1 ji2 jian4 ze2 han4 qing1 ye3 yu2 wen2 zhi1 gan3 tan4 bu4 yi3 wei4 fu4 ci3 shi1
titleSlug: yu-wei-cheng-dou-shuai-si-can-yi-cheng-jiang-jun-han-qing-wei-cheng-du-l-26fa1163
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 将军胸中备文武，鐡马黄旗玉关路。
- 羌胡可灭心自知，富贵有命才可与。
- 夺官置之三峡中，空山猿鸟同朝暮。
- 道逢奇士握手谈，明日家人不知处。
- 平生心事一丹灶，万里生涯两芒屦。
- 东嘉古寺卧高秋，时有巢仙来叩戸。
- 山中岂识故将军，但怪英姿凛不群。
- 电眼猬须长八尺，论丹说剑气凌云。

## 拼音
- jiang1 jun1 xiong1 zhong1 bei4 wen2 wu3 ， tie3 ma3 huang2 qi2 yu4 guan1 lu4 。
- qiang1 hu2 ke3 mie4 xin1 zi4 zhi1 ， fu4 gui4 you3 ming4 cai2 ke3 yu3 。
- duo2 guan1 zhi4 zhi1 san1 xia2 zhong1 ， kong1 shan1 yuan2 niao3 tong2 chao2 mu4 。
- dao4 feng2 qi2 shi4 wo4 shou3 tan2 ， ming2 ri4 jia1 ren2 bu4 zhi1 chu4 。
- ping2 sheng1 xin1 shi4 yi4 dan1 zao4 ， wan4 li3 sheng1 ya2 liang3 mang2 ju4 。
- dong1 jia1 gu3 si4 wo4 gao1 qiu1 ， shi2 you3 chao2 xian1 lai2 kou4 hu4 。
- shan1 zhong1 qi3 shi2 gu4 jiang1 jun1 ， dan4 guai4 ying1 zi1 lin3 bu4 qun2 。
- dian4 yan3 wei4 xu1 chang2 ba1 chi3 ， lun4 dan1 shuo1 jian4 qi4 ling2 yun2 。

## 注释

## 译文

## 赏析
