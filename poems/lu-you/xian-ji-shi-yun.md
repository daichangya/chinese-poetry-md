---
id: lu-you-xian-ji-shi-yun
title: 咸韲十韵
titlePinyin: xian2 ji1 shi2 yun4
titleSlug: xian-ji-shi-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九月十月屋瓦霜，家人共畏畦蔬黄。
- 小甖大瓮盛涤濯，青菘绿韭谨蓄藏。
- 天气初寒手诀妙，吴盐正白山泉香。
- 挟书旁观稺子喜，洗刀竭作厨人忙。
- 园丁无事卧曝日，弃叶狼籍堆空廊。
- 泥为缄封糠作火，守护不敢非时尝。
- 人生各自有贵贱，百花开时促高宴。
- 刘伶病酲相如渴，长鱼大肉何由荐。
- 冻韲此际价千金，不数狐泉槐叶面。
- 摩挲便腹一欣然，作歌聊续冰壶传。

## 拼音
- jiu3 yue4 shi2 yue4 wu1 wa3 shuang1 ， jia1 ren2 gong4 wei4 qi2 shu1 huang2 。
- xiao3 ying1 da4 weng4 sheng4 di2 zhuo2 ， qing1 song1 lü4 jiu3 jin3 xu4 cang2 。
- tian1 qi4 chu1 han2 shou3 jue2 miao4 ， wu2 yan2 zheng4 bai2 shan1 quan2 xiang1 。
- xie2 shu1 pang2 guan1 zhi4 zi3 xi3 ， xi3 dao1 jie2 zuo4 chu2 ren2 mang2 。
- yuan2 ding1 wu2 shi4 wo4 pu4 ri4 ， qi4 ye4 lang2 ji2 dui1 kong1 lang2 。
- ni2 wei4 jian1 feng1 kang1 zuo4 huo3 ， shou3 hu4 bu4 gan3 fei1 shi2 chang2 。
- ren2 sheng1 ge4 zi4 you3 gui4 jian4 ， bai3 hua1 kai1 shi2 cu4 gao1 yan4 。
- liu2 ling2 bing4 cheng2 xiang1 ru2 ke3 ， chang2 yu2 da4 rou4 he2 you2 jian4 。
- dong4 ji1 ci3 ji4 jia4 qian1 jin1 ， bu2 shu4 hu2 quan2 huai2 ye4 mian4 。
- mo2 suo1 bian4 fu4 yi4 xin1 ran2 ， zuo4 ge1 liao2 xu4 bing1 hu2 chuan2 。

## 注释

## 译文

## 赏析
