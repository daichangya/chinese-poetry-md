---
id: lu-you-guo-yu-she-shi-xiao-si
title: 过鱼蛇市小寺
titlePinyin: guo4 yu2 she2 shi4 xiao3 si4
titleSlug: guo-yu-she-shi-xiao-si
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六月苦多雨，肩舆走江村。
- 过市居人集，陟险兵子喧。
- 日昳休野寺，汛扫开北轩。
- 雾气如苍虬，夭矫出洞门。
- 溪清见白石，纠结菖蒲根。
- 逰鱼去甚健，投饵弃不吞。
- 嗟予独何为，贪禄忘故园。
- 驰驱不自恤，面有风沙痕。
- 俯仰二十年，竟孤明主恩。
- 寄谢众君子，努力蘓元元。

## 拼音
- liu4 yue4 ku3 duo1 yu3 ， jian1 yu2 zou3 jiang1 cun1 。
- guo4 shi4 ju1 ren2 ji2 ， zhi4 xian3 bing1 zi3 xuan1 。
- ri4 yi4 xiu1 ye3 si4 ， xun4 sao3 kai1 bei3 xuan1 。
- wu4 qi4 ru2 cang1 qiu2 ， yao1 jiao3 chu1 dong4 men2 。
- xi1 qing1 jian4 bai2 shi2 ， jiu1 jie2 chang1 pu2 gen1 。
- you2 yu2 qu4 shen4 jian4 ， tou2 er3 qi4 bu4 tun1 。
- jie1 yu3 du2 he2 wei4 ， tan1 lu4 wang4 gu4 yuan2 。
- chi2 qu1 bu2 zi4 xu4 ， mian4 you3 feng1 sha1 hen2 。
- fu3 yang3 er4 shi2 nian2 ， jing4 gu1 ming2 zhu3 en1 。
- ji4 xie4 zhong4 jun1 zi3 ， nu3 li4 su1 yuan2 yuan2 。

## 注释

## 译文

## 赏析
