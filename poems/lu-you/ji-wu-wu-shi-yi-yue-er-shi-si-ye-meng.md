---
id: lu-you-ji-wu-wu-shi-yi-yue-er-shi-si-ye-meng
title: 记戊午十一月二十四夜梦
titlePinyin: ji4 wu4 wu3 shi2 yi1 yue4 er4 shi2 si4 ye4 meng4
titleSlug: ji-wu-wu-shi-yi-yue-er-shi-si-ye-meng
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 街南酒楼粲丹碧，万顷湖光照山色。
- 我来半醉蹑危梯，坐客惊顾闻飞屐。
- 长縚短帽黄𫄟裘，从一山童持药笈。
- 近传老仙尝过市，此翁或是那可识。
- 逡巡相语或稽首，争献名樽冀余沥。
- 我欲自言度不听，亦复轩然为专席。
- 高谈方纵惊四座，不觉邻鸡呼梦破。
- 人生自欺多类此，抚枕长谣识吾过。

## 拼音
- jie1 nan2 jiu3 lou2 can4 dan1 bi4 ， wan4 qing3 hu2 guang1 zhao4 shan1 se4 。
- wo3 lai2 ban4 zui4 nie4 wei1 ti1 ， zuo4 ke4 jing1 gu4 wen2 fei1 ji1 。
- chang2 tao1 duan3 mao4 huang2 𫄟 qiu2 ， cong2 yi4 shan1 tong2 chi2 yao4 ji2 。
- jin4 chuan2 lao3 xian1 chang2 guo4 shi4 ， ci3 weng1 huo4 shi4 na4 ke3 shi2 。
- qun1 xun2 xiang1 yu3 huo4 qi3 shou3 ， zheng1 xian4 ming2 zun1 ji4 yu2 li4 。
- wo3 yu4 zi4 yan2 du4 bu4 ting1 ， yi4 fu4 xuan1 ran2 wei4 zhuan1 xi2 。
- gao1 tan2 fang1 zong4 jing1 si4 zuo4 ， bu4 jue2 lin2 ji1 hu1 meng4 po4 。
- ren2 sheng1 zi4 qi1 duo1 lei4 ci3 ， fu3 zhen3 chang2 yao2 shi2 wu2 guo4 。

## 注释

## 译文

## 赏析
