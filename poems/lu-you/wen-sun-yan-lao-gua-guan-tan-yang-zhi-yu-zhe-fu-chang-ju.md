---
id: lu-you-wen-sun-yan-lao-gua-guan-tan-yang-zhi-yu-zhe-fu-chang-ju
title: 闻孙岩老挂冠叹仰之余輙赋长句
titlePinyin: wen2 sun1 yan2 lao3 gua4 guan1 tan4 yang3 zhi1 yu2 zhe2 fu4 chang2 ju4
titleSlug: wen-sun-yan-lao-gua-guan-tan-yang-zhi-yu-zhe-fu-chang-ju
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣贤在世龙行天，出处何至为物牵。
- 后人竞作驹伏辕，未死奄奄如九泉。
- 郫孙公者山泽僊，巉岩玉骨寒入肩。
- 哦诗调苦乱嘒蝉，燥墨瘦字丑不妍。
- 诸公好之挽使前，六丁力尽山嶷然。
- 奏书告老不待年，脱手径上岷山巅。
- 吾侪一官自纠纒，俛首鞭箠不自怜。
- 强欲作诗诵公贤，事伟辞卑难竝传。

## 拼音
- sheng4 xian2 zai4 shi4 long2 xing2 tian1 ， chu1 chu4 he2 zhi4 wei4 wu4 qian1 。
- hou4 ren2 jing4 zuo4 ju1 fu2 yuan2 ， wei4 si3 yan3 yan3 ru2 jiu3 quan2 。
- pi2 sun1 gong1 zhe3 shan1 ze2 xian1 ， chan2 yan2 yu4 gu3 han2 ru4 jian1 。
- o4 shi1 tiao2 ku3 luan4 hui4 chan2 ， zao4 mo4 shou4 zi4 chou3 bu4 yan2 。
- zhu1 gong1 hao3 zhi1 wan3 shi3 qian2 ， liu4 ding1 li4 jin4 shan1 yi2 ran2 。
- zou4 shu1 gao4 lao3 bu2 dai4 nian2 ， tuo1 shou3 jing4 shang4 min2 shan1 dian1 。
- wu2 chai2 yi4 guan1 zi4 jiu1 chan2 ， fu3 shou3 bian1 chui2 bu2 zi4 lian2 。
- qiang2 yu4 zuo4 shi1 song4 gong1 xian2 ， shi4 wei3 ci2 bei1 nan2 bing4 chuan2 。

## 注释

## 译文

## 赏析
