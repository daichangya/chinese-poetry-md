---
id: lu-you-song-tang-qi-gong-zhen-hui-ji
title: 送汤岐公镇会稽
titlePinyin: song4 tang1 qi2 gong1 zhen4 hui4 ji1
titleSlug: song-tang-qi-gong-zhen-hui-ji
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴越东西州，浙江限其中。
- 黄旗高十丈，大舟凌虚空。
- 都人送留守，郡吏迎相公。
- 江心波涛壮，帐下鼓角雄。
- 乐哉公何憾，廷论则未同。
- 永怀前年秋，群胡方啸凶。
- 闾左发蓟北，戈船满山东。
- 旧盟顾未解，谁敢婴其锋。
- 公时立殿上，措置极雍容。
- 南荒窜骄将，京口起元戎。
- 旧勲与宿贵，屏气听指踪。
- 规模一朝定，强虏终归穷。
- 当时谓易耳，未见回天功。
- 及今始大服，咨嗟到儿童。
- 天心佑社稷，主圣肖祖宗。
- 旌节早来朝，笑谈折遐冲。

## 拼音
- wu2 yue4 dong1 xi1 zhou1 ， zhe4 jiang1 xian4 qi2 zhong1 。
- huang2 qi2 gao1 shi2 zhang4 ， da4 zhou1 ling2 xu1 kong1 。
- dou1 ren2 song4 liu2 shou3 ， jun4 li4 ying2 xiang4 gong0 。
- jiang1 xin1 bo1 tao1 zhuang4 ， zhang4 xia4 gu3 jiao3 xiong2 。
- le4 zai1 gong1 he2 han4 ， ting2 lun4 ze2 wei4 tong2 。
- yong3 huai2 qian2 nian2 qiu1 ， qun2 hu2 fang1 xiao4 xiong1 。
- lü2 zuo3 fa1 ji4 bei3 ， ge1 chuan2 man3 shan1 dong1 。
- jiu4 meng2 gu4 wei4 jie3 ， shui2 gan3 ying1 qi2 feng1 。
- gong1 shi2 li4 dian4 shang4 ， cuo4 zhi4 ji2 yong1 rong2 。
- nan2 huang1 cuan4 jiao1 jiang1 ， jing1 kou3 qi3 yuan2 rong2 。
- jiu4 xun1 yu3 su4 gui4 ， bing3 qi4 ting1 zhi3 zong1 。
- gui1 mo2 yi4 chao2 ding4 ， qiang2 lu3 zhong1 gui1 qiong2 。
- dang1 shi2 wei4 yi4 er3 ， wei4 jian4 hui2 tian1 gong1 。
- ji2 jin1 shi3 da4 fu2 ， zi1 jie1 dao4 er2 tong2 。
- tian1 xin1 you4 she4 ji4 ， zhu3 sheng4 xiao4 zu3 zong1 。
- jing1 jie2 zao3 lai2 chao2 ， xiao4 tan2 zhe2 xia2 chong1 。

## 注释

## 译文

## 赏析
