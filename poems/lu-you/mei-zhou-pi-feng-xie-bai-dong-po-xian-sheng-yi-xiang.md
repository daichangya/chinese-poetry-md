---
id: lu-you-mei-zhou-pi-feng-xie-bai-dong-po-xian-sheng-yi-xiang
title: 眉州披风榭拜东坡先生遗像
titlePinyin: mei2 zhou1 pi1 feng1 xie4 bai4 dong1 po1 xian1 sheng1 yi2 xiang4
titleSlug: mei-zhou-pi-feng-xie-bai-dong-po-xian-sheng-yi-xiang
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜿蜒回顾山有情，平铺十里江无声。
- 孕奇蓄秀当此地，郁然千载诗书城。
- 高台老仙谁所写，仰视眉宇空峥嵘。
- 百年醉魂吹不醒，飘飘风袖笻枝横。
- 尔来逢迎厌俗子，龙章鳯姿我眼明。
- 北扉南海均梦耳，谪堕本自白玉京。
- 惜哉画史未造极，不作散发骑长鲸。
- 故乡归来要有日，安得春江变酒从公倾。

## 拼音
- wan1 yan2 hui2 gu4 shan1 you3 qing2 ， ping2 pu4 shi2 li3 jiang1 wu2 sheng1 。
- yun4 qi2 xu4 xiu4 dang1 ci3 di4 ， yu4 ran2 qian1 zai3 shi1 shu1 cheng2 。
- gao1 tai2 lao3 xian1 shui2 suo3 xie3 ， yang3 shi4 mei2 yu3 kong1 zheng1 rong2 。
- bai3 nian2 zui4 hun2 chui1 bu4 xing3 ， piao1 piao1 feng1 xiu4 qiong2 zhi1 heng2 。
- er3 lai2 feng2 ying2 yan4 su2 zi3 ， long2 zhang1 feng4 zi1 wo3 yan3 ming2 。
- bei3 fei1 nan2 hai3 jun1 meng4 er3 ， zhe2 duo4 ben3 zi4 bai2 yu4 jing1 。
- xi1 zai1 hua4 shi3 wei4 zao4 ji2 ， bu2 zuo4 san4 fa1 qi2 chang2 jing1 。
- gu4 xiang1 gui1 lai2 yao4 you3 ri4 ， an1 de2 chun1 jiang1 bian4 jiu3 cong2 gong1 qing1 。

## 注释

## 译文

## 赏析
