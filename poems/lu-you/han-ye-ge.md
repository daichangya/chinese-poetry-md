---
id: lu-you-han-ye-ge
title: 寒夜歌
titlePinyin: han2 ye4 ge1
titleSlug: han-ye-ge
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陆子七十犹穷人，空山度此冰雪晨。
- 既不能挺长剑以抉九天之云，又不能持斗魁以回万物之春。
- 食不足以活妻子，化不足以行乡邻。
- 忍饥读书忽白首，行歌拾穗将终身。
- 论事愤叱目若炬，望古踊跃心生尘。
- 三万里之黄河入东海，五千仞之太华磨苍旻。
- 坐令此地没胡虏，两京宫阙悲荆榛。
- 谁施赤手驱蛇龙，谁恢天网致凤麟。
- 君看煌煌艺祖业，志士岂得空酸辛。

## 拼音
- lu4 zi3 qi1 shi2 you2 qiong2 ren2 ， kong1 shan1 du4 ci3 bing1 xue3 chen2 。
- ji4 bu4 neng2 ting3 chang2 jian4 yi3 jue2 jiu3 tian1 zhi1 yun2 ， you4 bu4 neng2 chi2 dou4 kui2 yi3 hui2 wan4 wu4 zhi1 chun1 。
- shi2 bu4 zu2 yi3 huo2 qi1 zi3 ， hua4 bu4 zu2 yi3 xing2 xiang1 lin2 。
- ren3 ji1 du2 shu1 hu1 bai2 shou3 ， xing2 ge1 shi2 sui4 jiang1 zhong1 shen1 。
- lun4 shi4 fen4 chi4 mu4 ruo4 ju4 ， wang4 gu3 yong3 yue4 xin1 sheng1 chen2 。
- san1 wan4 li3 zhi1 huang2 he2 ru4 dong1 hai3 ， wu3 qian1 ren4 zhi1 tai4 hua2 mo2 cang1 min2 。
- zuo4 ling4 ci3 di4 mei2 hu2 lu3 ， liang3 jing1 gong1 que1 bei1 jing1 zhen1 。
- shui2 shi1 chi4 shou3 qu1 she2 long2 ， shui2 hui1 tian1 wang3 zhi4 feng4 lin2 。
- jun1 kan4 huang2 huang2 yi4 zu3 ye4 ， zhi4 shi4 qi3 de2 kong4 suan1 xin1 。

## 注释

## 译文

## 赏析
