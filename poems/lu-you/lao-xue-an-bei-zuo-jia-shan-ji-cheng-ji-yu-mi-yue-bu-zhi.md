---
id: lu-you-lao-xue-an-bei-zuo-jia-shan-ji-cheng-ji-yu-mi-yue-bu-zhi
title: 老学庵北作假山既成即雨弥月不止
titlePinyin: lao3 xue2 an1 bei3 zuo4 jia3 shan1 ji4 cheng2 ji2 yu3 mi2 yue4 bu4 zhi3
titleSlug: lao-xue-an-bei-zuo-jia-shan-ji-cheng-ji-yu-mi-yue-bu-zhi
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古者封禅岁，干封辄枯旱。
- 不言绝民食，徒欲晒日观。
- 我今作小山，才及仞有半。
- 下潴数斗水，草木稍葱蒨。
- 蕞尔何足言，造物亦幽赞。
- 冥冥一月雨，阴翳迷昏旦。
- 芳草争抽萌，珍木亦擢干。
- 龟鱼出复没，鸟雀聚仍散。
- 彼天初何私，遗我耳目玩。
- 遂令闾巷间，日厌鹁鸪唤。
- 淖深樵苏绝，有米不能爨。
- 为小乃害大，未可以理断。
- 忧惧塞胸中，当食屡兴叹。
- 培𪣻固易平，荷锸愧吾懦。

## 拼音
- gu3 zhe3 feng1 chan2 sui4 ， gan1 feng1 zhe2 ku1 han4 。
- bu4 yan2 jue2 min2 shi2 ， tu2 yu4 shai4 ri4 guan1 。
- wo3 jin1 zuo4 xiao3 shan1 ， cai2 ji2 ren4 you3 ban4 。
- xia4 zhu1 shu4 dou4 shui3 ， cao3 mu4 shao1 cong1 qian4 。
- zui4 er3 he2 zu2 yan2 ， zao4 wu4 yi4 you1 zan4 。
- ming2 ming2 yi1 yue4 yu3 ， yin1 yi4 mi2 hun1 dan4 。
- fang1 cao3 zheng1 chou1 meng2 ， zhen1 mu4 yi4 zhuo2 gan1 。
- gui1 yu2 chu1 fu4 mei2 ， niao3 que4 ju4 reng2 san4 。
- bi3 tian1 chu1 he2 si1 ， yi2 wo3 er3 mu4 wan2 。
- sui4 ling4 lü2 xiang4 jian1 ， ri4 yan4 bo2 gu1 huan4 。
- nao4 shen1 qiao2 su1 jue2 ， you3 mi3 bu4 neng2 cuan4 。
- wei4 xiao3 nai3 hai4 da4 ， wei4 ke3 yi3 li3 duan4 。
- you1 ju4 sai1 xiong1 zhong1 ， dang1 shi2 lü3 xing1 tan4 。
- pei2 lou2 gu4 yi4 ping2 ， he2 cha1 kui4 wu2 nuo4 。

## 注释

## 译文

## 赏析
