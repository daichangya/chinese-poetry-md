---
id: lu-you-yao-jiang-jun-jing-kang-chu-yi-zhan-bai-wang-ming-jian-yan-zhong-xia-zha-20649e62
title: 姚将军靖康初以战败亡命建炎中下诏求之不可得后五十年乃从吕洞賔刘高尚往来名山有见之者予感其事作诗寄题青城山上清宫壁间将军傥见之乎
titlePinyin: yao2 jiang1 jun1 jing4 kang1 chu1 yi3 zhan4 bai4 wang2 ming4 jian4 yan2 zhong1 xia4 zhao4 qiu2 zhi1 bu4 ke3 de2 hou4 wu3 shi2 nian2 nai3 cong2 lü3 dong4 bin1 liu2 gao1 shang4 wang3 lai2 ming2 shan1 you3 jian4 zhi1 zhe3 yu3 gan3 qi2 shi4 zuo4 shi1 ji4 ti2 qing1 cheng2 shan1 shang4 qing1 gong1 bi4 jian1 jiang1 jun1 tang3 jian4 zhi1 hu1
titleSlug: yao-jiang-jun-jing-kang-chu-yi-zhan-bai-wang-ming-jian-yan-zhong-xia-zha-20649e62
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造物困豪杰，意将使有为。
- 功名未足言，或作出世资。
- 姚公勇冠军，百战起西陲。
- 天方覆中原，殆非一木支。
- 脱身五十年，世人识公谁。
- 但惊山泽间，有此熊豹姿。
- 我亦志方外，白头未逢师。
- 年来幸废放，傥遂与世辞。
- 从公逰五岳，稽首餐灵芝。
- 金骨换绿髓，欻然松杪飞。

## 拼音
- zao4 wu4 kun4 hao2 jie2 ， yi4 jiang1 shi3 you3 wei4 。
- gong1 ming2 wei4 zu2 yan2 ， huo4 zuo4 chu1 shi4 zi1 。
- yao2 gong1 yong3 guan4 jun1 ， bai3 zhan4 qi3 xi1 chui2 。
- tian1 fang1 fu4 zhong1 yuan2 ， dai4 fei1 yi2 mu4 zhi1 。
- tuo1 shen1 wu3 shi2 nian2 ， shi4 ren2 shi2 gong1 shui2 。
- dan4 jing1 shan1 ze2 jian1 ， you3 ci3 xiong2 bao4 zi1 。
- wo3 yi4 zhi4 fang1 wai4 ， bai2 tou2 wei4 feng2 shi1 。
- nian2 lai2 xing4 fei4 fang4 ， tang3 sui4 yu3 shi4 ci2 。
- cong2 gong1 you2 wu3 yue4 ， qi3 shou3 can1 ling2 zhi1 。
- jin1 gu3 huan4 lü4 sui3 ， chua1 ran2 song1 miao3 fei1 。

## 注释

## 译文

## 赏析
