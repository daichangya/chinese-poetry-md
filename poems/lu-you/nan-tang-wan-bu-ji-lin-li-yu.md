---
id: lu-you-nan-tang-wan-bu-ji-lin-li-yu
title: 南塘晚步记邻里语
titlePinyin: nan2 tang2 wan3 bu4 ji4 lin2 li3 yu3
titleSlug: nan-tang-wan-bu-ji-lin-li-yu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唤舟欲泛湖，出门日已暮。
- 顾景遂辍行，老病畏风露。
- 不如上南塘，萧然散予步。
- 季子挟书卷，仲孙奉杖屦。
- 夏秋多杜门，一出惊行路。
- 邻里相与言，穑事凛可惧。
- 群蝗飞蔽日，残啮到竹树。
- 惟兹数里间，若有神物护。
- 天菑幸独薄，岂以此老故。
- 老人亦自笑，病骨日欲仆。
- 鬼神彼何为，与世殊好恶。
- 相期勤自修，此幸岂可屡。

## 拼音
- huan4 zhou1 yu4 fan4 hu2 ， chu1 men2 ri4 yi3 mu4 。
- gu4 jing3 sui4 chuo4 xing2 ， lao3 bing4 wei4 feng1 lu4 。
- bu4 ru2 shang4 nan2 tang2 ， xiao1 ran2 san4 yu3 bu4 。
- ji4 zi3 xie2 shu1 juan4 ， zhong4 sun1 feng4 zhang4 ju4 。
- xia4 qiu1 duo1 du4 men2 ， yi4 chu1 jing1 xing2 lu4 。
- lin2 li3 xiang1 yu3 yan2 ， se4 shi4 lin3 ke3 ju4 。
- qun2 huang2 fei1 bi4 ri4 ， can2 nie4 dao4 zhu2 shu4 。
- wei2 zi1 shu4 li3 jian1 ， ruo4 you3 shen2 wu4 hu4 。
- tian1 zi1 xing4 du2 bao2 ， qi3 yi3 ci3 lao3 gu4 。
- lao3 ren2 yi4 zi4 xiao4 ， bing4 gu3 ri4 yu4 pu2 。
- gui3 shen2 bi3 he2 wei4 ， yu3 shi4 shu1 hao4 wu4 。
- xiang1 qi1 qin2 zi4 xiu1 ， ci3 xing4 qi3 ke3 lü3 。

## 注释

## 译文

## 赏析
