---
id: lu-you-bai-zhang-zhong-ding-gong-ci-er-shi-yun
title: 拜张忠定公祠二十韵
titlePinyin: bai4 zhang1 zhong1 ding4 gong1 ci2 er4 shi2 yun4
titleSlug: bai-zhang-zhong-ding-gong-ci-er-shi-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 张公世外人，与蜀偶有缘。
- 天将靖蜀乱，生公在人间。
- 厥初大盗兴，乐祸迭相挻。
- 天子辍玉食，贵臣拥戎旃。
- 生杀出喜怒，死者常差肩。
- 公曰此何哉，从之吾欺天。
- 河流触地轴，砥柱屹不迁。
- 胁从尽纵舍，飞章交帝前。
- 上意竟开悟，至仁胜凶残。
- 贵臣不极赏，追还黜其权。
- 安危关社稷，岂惟蜀民全。
- 后来有阿童，握兵事开边。
- 晚策睦州功，上公珥金蝉。
- 势张不可御，北乡挑幽燕。
- 神京遂丘墟，迄今天步艰。
- 时无忠定公，孰能折其姧。
- 我来拜遗祠，乔木含苍烟。
- 死者不可作，愀然衰涕澘。
- 愤切感虏祸，慷慨思公贤。
- 春秋送迎神，谁为歌此篇。

## 拼音
- zhang1 gong1 shi4 wai4 ren2 ， yu3 shu3 ou3 you3 yuan2 。
- tian1 jiang1 jing4 shu3 luan4 ， sheng1 gong1 zai4 ren2 jian1 。
- jue2 chu1 da4 dao4 xing1 ， le4 huo4 die2 xiang1 shan1 。
- tian1 zi3 chuo4 yu4 shi2 ， gui4 chen2 yong1 rong2 zhan1 。
- sheng1 sha1 chu1 xi3 nu4 ， si3 zhe3 chang2 cha4 jian1 。
- gong1 yue1 ci3 he2 zai1 ， cong2 zhi1 wu2 qi1 tian1 。
- he2 liu2 chu4 di4 zhou2 ， di3 zhu4 yi4 bu4 qian1 。
- xie2 cong2 jin4 zong4 she4 ， fei1 zhang1 jiao1 di4 qian2 。
- shang4 yi4 jing4 kai1 wu4 ， zhi4 ren2 sheng4 xiong1 can2 。
- gui4 chen2 bu4 ji2 shang3 ， zhui1 hai2 chu4 qi2 quan2 。
- an1 wei1 guan1 she4 ji4 ， qi3 wei2 shu3 min2 quan2 。
- hou4 lai2 you3 a1 tong2 ， wo4 bing1 shi4 kai1 bian1 。
- wan3 ce4 mu4 zhou1 gong1 ， shang4 gong1 er3 jin1 chan2 。
- shi4 zhang1 bu4 ke3 yu4 ， bei3 xiang1 tiao1 you1 yan4 。
- shen2 jing1 sui4 qiu1 xu1 ， qi4 jin1 tian1 bu4 jian1 。
- shi2 wu2 zhong1 ding4 gong1 ， shu2 neng2 zhe2 qi2 jian1 。
- wo3 lai2 bai4 yi2 ci2 ， qiao2 mu4 han2 cang1 yan1 。
- si3 zhe3 bu4 ke3 zuo4 ， qiao3 ran2 shuai1 ti4 shan1 。
- fen4 qie4 gan3 lu3 huo4 ， kang1 kai3 si1 gong1 xian2 。
- chun1 qiu1 song4 ying2 shen2 ， shui2 wei4 ge1 ci3 pian1 。

## 注释

## 译文

## 赏析
