---
id: lu-you-shi-yue-yi-ri-fu-qiao-cheng-yi-gu-shi-yan-ke-ling-yun
title: 十月一日浮桥成以故事宴客凌云
titlePinyin: shi2 yue4 yi1 ri4 fu2 qiao2 cheng2 yi3 gu4 shi4 yan4 ke4 ling2 yun2
titleSlug: shi-yue-yi-ri-fu-qiao-cheng-yi-gu-shi-yan-ke-ling-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴风吹雨白昼昏，谁扫云雾升朝暾。
- 三江水缩献洲渚，九顶秀色欲塞门。
- 西山下竹十万个，江面便可驰车辕。
- 巷无居人亦何怪，释耒来看空山村。
- 竹枝宛转秋猿苦，桑落潋滟春泉浑。
- 众賔共醉忘烛跋，一径却下缘云根。
- 走沙人语若潮卷，争桥炬火如星繁。
- 肩舆睡兀到东郭，空有醉墨留衫痕。
- 十年万事俱变灭，点检自觉惟身存。
- 寒灯夜永照耿耿，卧赋长句招羁魂。

## 拼音
- yin1 feng1 chui1 yu3 bai2 zhou4 hun1 ， shui2 sao3 yun2 wu4 sheng1 chao2 tun1 。
- san1 jiang1 shui3 suo1 xian4 zhou1 zhu3 ， jiu3 ding3 xiu4 se4 yu4 sai1 men2 。
- xi1 shan1 xia4 zhu2 shi2 wan4 ge4 ， jiang1 mian4 bian4 ke3 chi2 che1 yuan2 。
- xiang4 wu2 ju1 ren2 yi4 he2 guai4 ， shi4 lei3 lai2 kan4 kong1 shan1 cun1 。
- zhu2 zhi1 wan3 zhuan3 qiu1 yuan2 ku3 ， sang1 luo4 lian4 yan4 chun1 quan2 hun2 。
- zhong4 bin1 gong4 zui4 wang4 zhu2 ba2 ， yi2 jing4 que4 xia4 yuan2 yun2 gen1 。
- zou3 sha1 ren2 yu3 ruo4 chao2 juan4 ， zheng1 qiao2 ju4 huo3 ru2 xing1 fan2 。
- jian1 yu2 shui4 wu4 dao4 dong1 guo1 ， kong1 you3 zui4 mo4 liu2 shan1 hen2 。
- shi2 nian2 wan4 shi4 ju4 bian4 mie4 ， dian3 jian3 zi4 jue2 wei2 shen1 cun2 。
- han2 deng1 ye4 yong3 zhao4 geng3 geng3 ， wo4 fu4 chang2 ju4 zhao1 ji1 hun2 。

## 注释

## 译文

## 赏析
