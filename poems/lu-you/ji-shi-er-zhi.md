---
id: lu-you-ji-shi-er-zhi
title: 寄十二侄
titlePinyin: ji4 shi2 er4 zhi2
titleSlug: ji-shi-er-zhi
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庚寅吾入蜀，西过齐安城。
- 雪堂拜老仙，眉宇寒峥嵘。
- 微泉尚如昔，激激琴筑声。
- 龙蛇入笔力，断石卧纵横。
- 戊戌奉诏追，触热万里程。
- 归途抵齐安，岁月浩可惊。
- 三日乃东下，鼓角遥送迎。
- 安国有老僧，元祐初载生。
- 蝉联说旧事，耳目犹聪明。
- 徒行就船别，耿耿恻怆情。
- 岂知二纪后，汝乃为此行。
- 追怀昔游地，未语涕已倾。
- 念汝虽并塞，残虏方守盟。
- 职虽在警盗，枹鼓寂不鸣。
- 惟当奉法令，日夜抚孤惸。
- 官卑俸入薄，切勿厌藜羹。
- 勇如赤壁战，节若江水清。
- 人谁不汝知，况事贤公卿。
- 三山与七家，相望两柴荆。
- 归来讲学暇，袯襫同春耕。

## 拼音
- geng1 yin2 wu2 ru4 shu3 ， xi1 guo4 qi2 an1 cheng2 。
- xue3 tang2 bai4 lao3 xian1 ， mei2 yu3 han2 zheng1 rong2 。
- wei1 quan2 shang4 ru2 xi1 ， ji1 ji1 qin2 zhu4 sheng1 。
- long2 she2 ru4 bi3 li4 ， duan4 shi2 wo4 zong4 heng2 。
- wu4 xu1 feng4 zhao4 zhui1 ， chu4 re4 wan4 li3 cheng2 。
- gui1 tu2 di3 qi2 an1 ， sui4 yue4 hao4 ke3 jing1 。
- san1 ri4 nai3 dong1 xia4 ， gu3 jiao3 yao2 song4 ying2 。
- an1 guo2 you3 lao3 seng1 ， yuan2 you4 chu1 zai3 sheng1 。
- chan2 lian2 shuo1 jiu4 shi4 ， er3 mu4 you2 cong1 ming0 。
- tu2 xing2 jiu4 chuan2 bie2 ， geng3 geng3 ce4 chuang4 qing2 。
- qi3 zhi1 er4 ji4 hou4 ， ru3 nai3 wei4 ci3 xing2 。
- zhui1 huai2 xi1 you2 di4 ， wei4 yu3 ti4 yi3 qing1 。
- nian4 ru3 sui1 bing4 sai1 ， can2 lu3 fang1 shou3 meng2 。
- zhi2 sui1 zai4 jing3 dao4 ， bao1 gu3 ji4 bu4 ming2 。
- wei2 dang1 feng4 fa3 ling4 ， ri4 ye4 fu3 gu1 qiong2 。
- guan1 bei1 feng4 ru4 bao2 ， qie4 wu4 yan4 li2 geng1 。
- yong3 ru2 chi4 bi4 zhan4 ， jie2 ruo4 jiang1 shui3 qing1 。
- ren2 shui2 bu4 ru3 zhi1 ， kuang4 shi4 xian2 gong1 qing1 。
- san1 shan1 yu3 qi1 jia1 ， xiang1 wang4 liang3 chai2 jing1 。
- gui1 lai2 jiang3 xue2 xia2 ， bo2 shi4 tong2 chun1 geng1 。

## 注释

## 译文

## 赏析
