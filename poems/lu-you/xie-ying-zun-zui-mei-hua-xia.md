---
id: lu-you-xie-ying-zun-zui-mei-hua-xia
title: 携瘿尊醉梅花下
titlePinyin: xie2 ying3 zun1 zui4 mei2 hua1 xia4
titleSlug: xie-ying-zun-zui-mei-hua-xia
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楠瘿作尊容斗许，拥肿轮囷元媚妩。
- 肻从放翁来住山，谁云置身不得所。
- 山房寂寞久不饮，作意欲就梅花语。
- 我病鲜欢花更甚，日暮凄凉泣残雨。
- 人生万事云茫茫，一醉常恐俗物妨。
- 正须仙人冰雪肤，来伴老子铁石肠。
- 花前起舞花底卧，花影渐东山月堕。
- 瘿尊未竭狂未休，笑起题诗识吾过。

## 拼音
- nan2 ying3 zuo4 zun1 rong2 dou4 xu3 ， yong1 zhong3 lun2 qun1 yuan2 mei4 wu3 。
- ken3 cong2 fang4 weng1 lai2 zhu4 shan1 ， shui2 yun2 zhi4 shen1 bu4 de2 suo3 。
- shan1 fang2 ji4 mo4 jiu3 bu4 yin3 ， zuo4 yi4 yu4 jiu4 mei2 hua1 yu3 。
- wo3 bing4 xian1 huan1 hua1 geng4 shen4 ， ri4 mu4 qi1 liang2 qi4 can2 yu3 。
- ren2 sheng1 wan4 shi4 yun2 mang2 mang2 ， yi2 zui4 chang2 kong3 su2 wu4 fang2 。
- zheng4 xu1 xian1 ren2 bing1 xue3 fu1 ， lai2 ban4 lao3 zi3 tie3 shi2 chang2 。
- hua1 qian2 qi3 wu3 hua1 di3 wo4 ， hua1 ying3 jian4 dong1 shan1 yue4 duo4 。
- ying3 zun1 wei4 jie2 kuang2 wei4 xiu1 ， xiao4 qi3 ti2 shi1 shi2 wu2 guo4 。

## 注释

## 译文

## 赏析
