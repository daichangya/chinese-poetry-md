---
id: lu-you-pai-men
title: 排闷
titlePinyin: pai2 men1
titleSlug: pai-men
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造物冥冥中，与我无一面。
- 不知获罪由，动辄被诃谴。
- 又若哀其愚，救以药瞑眩。
- 我亦揣此心，安受不敢怨。
- 中间戍蜀汉，十载困邮传。
- 骑壒蒙陇干，阵云暗秦甸。
- 赍粮杂沙墋，掬水以三咽。
- 传烽东骆谷，倏忽若流电。
- 归吴获小休，余喘仅一线。
- 意言在故乡，终胜客异县。
- 夫何命大谬，魔事每交战。
- 友雠同一波，平地肆蹈践。
- 么然性命微，日畏谗口煽。
- 旧书不暇视，鼠迹上几砚。
- 负疴不即死，遂作诸老殿。
- 却观所更历，殆是金百炼。
- 人谁不爱身，悔作青紫楦。
- 短筇入空翠，小艇破江练。
- 渔歌隔浦闻，绩火傍林见。
- 苦贫虽至骨，未肯受客唁。
- 君看投林猿，终异巢幕燕。
- 有山皆可耕，焉往失贫贱。

## 拼音
- zao4 wu4 ming2 ming2 zhong1 ， yu3 wo3 wu2 yi2 mian4 。
- bu4 zhi1 huo4 zui4 you2 ， dong4 zhe2 bei4 he1 qian3 。
- you4 ruo4 ai1 qi2 yu2 ， jiu4 yi3 yao4 ming2 xuan4 。
- wo3 yi4 chuai1 ci3 xin1 ， an1 shou4 bu4 gan3 yuan4 。
- zhong1 jian1 shu4 shu3 han4 ， shi2 zai3 kun4 you2 chuan2 。
- qi2 ai4 meng2 long3 gan1 ， zhen4 yun2 an4 qin2 dian4 。
- ji1 liang2 za2 sha1 chen3 ， ju1 shui3 yi3 san1 yan4 。
- chuan2 feng1 dong1 luo4 gu3 ， shu1 hu1 ruo4 liu2 dian4 。
- gui1 wu2 huo4 xiao3 xiu1 ， yu2 chuan3 jin3 yi2 xian4 。
- yi4 yan2 zai4 gu4 xiang1 ， zhong1 sheng4 ke4 yi4 xian4 。
- fu1 he2 ming4 da4 miu4 ， mo2 shi4 mei3 jiao1 zhan4 。
- you3 chou2 tong2 yi4 bo1 ， ping2 di4 si4 dao3 jian4 。
- me0 ran2 xing4 ming4 wei1 ， ri4 wei4 chan2 kou3 shan1 。
- jiu4 shu1 bu4 xia2 shi4 ， shu3 ji4 shang4 ji3 yan4 。
- fu4 ke1 bu4 ji2 si3 ， sui4 zuo4 zhu1 lao3 dian4 。
- que4 guan1 suo3 geng4 li4 ， dai4 shi4 jin1 bai3 lian4 。
- ren2 shui2 bu2 ai4 shen1 ， hui3 zuo4 qing1 zi3 xuan4 。
- duan3 qiong2 ru4 kong1 cui4 ， xiao3 ting3 po4 jiang1 lian4 。
- yu2 ge1 ge2 pu3 wen2 ， ji4 huo3 bang4 lin2 jian4 。
- ku3 pin2 sui1 zhi4 gu3 ， wei4 ken3 shou4 ke4 yan4 。
- jun1 kan4 tou2 lin2 yuan2 ， zhong1 yi4 chao2 mu4 yan4 。
- you3 shan1 jie1 ke3 geng1 ， yan1 wang3 shi1 pin2 jian4 。

## 注释

## 译文

## 赏析
