---
id: lu-you-ru-qu-tang-deng-bai-di-miao
title: 入瞿唐登白帝庙
titlePinyin: ru4 qu2 tang2 deng1 bai2 di4 miao4
titleSlug: ru-qu-tang-deng-bai-di-miao
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓入大谿口，是为瞿唐门。
- 长江从蜀来，日夜东南奔。
- 两山对崔嵬，势如塞乾坤。
- 峭壁空仰视，欲上不可扪。
- 禹功何巍巍，尚覩镌凿痕。
- 天不生斯人，人皆化鱼鼋。
- 于时仲冬月，水各归其源。
- 滟滪屹中流，百尺呈孤根。
- 参差层颠屋，邦人祀公孙。
- 力战死社稷，宜享庙貎尊。
- 丈夫贵不挠，成败何足论。
- 我欲伐巨石，作碑累千言。
- 上陈跃马壮，下斥乘骡昏。
- 虽惭豪伟词，尚慰雄杰魂。
- 君王昔玉食，何至歆鸡豚。
- 愿言采芳兰，舞歌荐清尊。

## 拼音
- xiao3 ru4 da4 xi1 kou3 ， shi4 wei4 qu2 tang2 men2 。
- chang2 jiang1 cong2 shu3 lai2 ， ri4 ye4 dong1 nan2 ben1 。
- liang3 shan1 dui4 cui1 wei2 ， shi4 ru2 sai1 qian2 kun1 。
- qiao4 bi4 kong1 yang3 shi4 ， yu4 shang4 bu4 ke3 men2 。
- yu3 gong1 he2 wei1 wei1 ， shang4 du3 juan1 zao2 hen2 。
- tian1 bu4 sheng1 si1 ren2 ， ren2 jie1 hua4 yu2 yuan2 。
- yu2 shi2 zhong4 dong1 yue4 ， shui3 ge4 gui1 qi2 yuan2 。
- yan4 yu4 yi4 zhong1 liu2 ， bai3 chi3 cheng2 gu1 gen1 。
- cen1 ci1 ceng2 dian1 wu1 ， bang1 ren2 si4 gong1 sun1 。
- li4 zhan4 si3 she4 ji4 ， yi2 xiang3 miao4 ni2 zun1 。
- zhang4 fu0 gui4 bu4 nao2 ， cheng2 bai4 he2 zu2 lun4 。
- wo3 yu4 fa2 ju4 shi2 ， zuo4 bei1 lei4 qian1 yan2 。
- shang4 chen2 yue4 ma3 zhuang4 ， xia4 chi4 cheng2 luo2 hun1 。
- sui1 can2 hao2 wei3 ci2 ， shang4 wei4 xiong2 jie2 hun2 。
- jun1 wang2 xi1 yu4 shi2 ， he2 zhi4 xin1 ji1 tun2 。
- yuan4 yan2 cai3 fang1 lan2 ， wu3 ge1 jian4 qing1 zun1 。

## 注释

## 译文

## 赏析
