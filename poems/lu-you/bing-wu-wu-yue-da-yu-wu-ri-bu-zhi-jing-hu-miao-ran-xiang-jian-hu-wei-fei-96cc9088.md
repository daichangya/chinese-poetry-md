---
id: lu-you-bing-wu-wu-yue-da-yu-wu-ri-bu-zhi-jing-hu-miao-ran-xiang-jian-hu-wei-fei-96cc9088
title: 丙午五月大雨五日不止镜湖渺然想见湖未废时有感而赋
titlePinyin: bing3 wu3 wu3 yue4 da4 yu3 wu3 ri4 bu4 zhi3 jing4 hu2 miao3 ran2 xiang3 jian4 hu2 wei4 fei4 shi2 you3 gan3 er2 fu4
titleSlug: bing-wu-wu-yue-da-yu-wu-ri-bu-zhi-jing-hu-miao-ran-xiang-jian-hu-wei-fei-96cc9088
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝雨暮雨梅正黄，城南积潦入车箱。
- 镜湖无复针青秧，直浸山脚白茫茫。
- 湖三百里汉讫唐，千载未尝废陂防。
- 屹如长城限氐羌，啬夫有秩走且僵。
- 旱有灌注水何伤，越民岁岁常丰穰。
- 泆湖谁始谋不臧，使我妇子餍糟糠。
- 陵迁谷变亦何常，会有妙手开湖光。
- 蒲鱼自足被四方，烟艇满目菱歌长。

## 拼音
- chao2 yu3 mu4 yu3 mei2 zheng4 huang2 ， cheng2 nan2 ji1 liao2 ru4 che1 xiang1 。
- jing4 hu2 wu2 fu4 zhen1 qing1 yang1 ， zhi2 jin4 shan1 jiao3 bai2 mang2 mang2 。
- hu2 san1 bai3 li3 han4 qi4 tang2 ， qian1 zai3 wei4 chang2 fei4 bei1 fang2 。
- yi4 ru2 chang2 cheng2 xian4 di1 qiang1 ， se4 fu1 you3 zhi4 zou3 qie3 jiang1 。
- han4 you3 guan4 zhu4 shui3 he2 shang1 ， yue4 min2 sui4 sui4 chang2 feng1 rang2 。
- yi4 hu2 shui2 shi3 mou2 bu4 zang1 ， shi3 wo3 fu4 zi3 yan4 zao1 kang1 。
- ling2 qian1 gu3 bian4 yi4 he2 chang2 ， hui4 you3 miao4 shou3 kai1 hu2 guang1 。
- pu2 yu2 zi4 zu2 bei4 si4 fang1 ， yan1 ting3 man3 mu4 ling2 ge1 chang2 。

## 注释

## 译文

## 赏析
