---
id: lu-you-you-ju-ji-jin-xi-shi-shi-shou-yi-shi-shu-cong-su-hao-lin-yuan-wu-su-qing-c6c3a359
title: 幽居记今昔事十首以诗书从宿好林园无俗情为韵  其九
titlePinyin: you1 ju1 ji4 jin1 xi1 shi4 shi2 shou3 yi3 shi1 shu1 cong2 su4 hao3 lin2 yuan2 wu2 su2 qing2 wei4 yun4     qi2 jiu3
titleSlug: you-ju-ji-jin-xi-shi-shi-shou-yi-shi-shu-cong-su-hao-lin-yuan-wu-su-qing-c6c3a359
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔自京口归，卜居得剡曲。
- 地偏无市人，民淳有古俗。
- 陋屋仅结茆，粗饭财脱粟。
- 典衣以沽酒，九月未能赎。
- 宁负翁子薪，耻售卞和玉。
- 老身已如此，儿子亦碌碌。
- 藏书幸无恙，自计不啻足。
- 拾穗且浩歌，行矣堕鬼录。

## 拼音
- xi1 zi4 jing1 kou3 gui1 ， bu3 ju1 de2 yan3 qu3 。
- di4 pian1 wu2 shi4 ren2 ， min2 chun2 you3 gu3 su2 。
- lou4 wu1 jin3 jie2 mao2 ， cu1 fan4 cai2 tuo1 su4 。
- dian3 yi1 yi3 gu1 jiu3 ， jiu3 yue4 wei4 neng2 shu2 。
- ning2 fu4 weng1 zi3 xin1 ， chi3 shou4 bian4 he2 yu4 。
- lao3 shen1 yi3 ru2 ci3 ， er2 zi0 yi4 lu4 lu4 。
- cang2 shu1 xing4 wu2 yang4 ， zi4 ji4 bu2 chi4 zu2 。
- shi2 sui4 qie3 hao4 ge1 ， xing2 yi3 duo4 gui3 lu4 。

## 注释

## 译文

## 赏析
