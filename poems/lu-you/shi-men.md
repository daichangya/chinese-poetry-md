---
id: lu-you-shi-men
title: 石门
titlePinyin: shi2 men2
titleSlug: shi-men
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔读康乐诗，梦到石门山。
- 中有醉道士，倒珮落其冠。
- 来游一一是，嵌岩如屋宽。
- 喷薄三百尺，万珠落珊珊。
- 峭壁天削成，磐石容投竿。
- 摩挲苍藓字，喟发千载叹。
- 老洪梦中旧，两脸依然丹。
- 语我君小留，山瓢勿嫌酸。
- 涧果四时有，收拾苦不难。
- 旋炊胡麻饭，荐以枸杞槃。
- 手摘石上茶，风炉煮甘寒。
- 扰扰尘土中，未易得此欢。
- 濯足山下潭，戏惊蛟龙蟠。
- 醉面索吹醒，坐待风雷翻。

## 拼音
- xi1 du2 kang1 le4 shi1 ， meng4 dao4 shi2 men2 shan1 。
- zhong1 you3 zui4 dao4 shi4 ， dao3 pei4 luo4 qi2 guan1 。
- lai2 you2 yi1 yi1 shi4 ， qian4 yan2 ru2 wu1 kuan1 。
- pen1 bao2 san1 bai3 chi3 ， wan4 zhu1 luo4 shan1 shan1 。
- qiao4 bi4 tian1 xiao1 cheng2 ， pan2 shi2 rong2 tou2 gan1 。
- mo2 suo1 cang1 xian3 zi4 ， kui4 fa1 qian1 zai3 tan4 。
- lao3 hong2 meng4 zhong1 jiu4 ， liang3 lian3 yi1 ran2 dan1 。
- yu3 wo3 jun1 xiao3 liu2 ， shan1 piao2 wu4 xian2 suan1 。
- jian4 guo3 si4 shi2 you3 ， shou1 shi2 ku3 bu4 nan2 。
- xuan2 chui1 hu2 ma2 fan4 ， jian4 yi3 gou3 qi3 pan2 。
- shou3 zhai1 shi2 shang4 cha2 ， feng1 lu2 zhu3 gan1 han2 。
- rao3 rao3 chen2 tu3 zhong1 ， wei4 yi4 de2 ci3 huan1 。
- zhuo2 zu2 shan1 xia4 tan2 ， xi4 jing1 jiao1 long2 pan2 。
- zui4 mian4 suo3 chui1 xing3 ， zuo4 dai4 feng1 lei2 fan1 。

## 注释

## 译文

## 赏析
