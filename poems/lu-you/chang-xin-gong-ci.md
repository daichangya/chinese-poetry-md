---
id: lu-you-chang-xin-gong-ci
title: 长信宫词
titlePinyin: chang2 xin4 gong1 ci2
titleSlug: chang-xin-gong-ci
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆年十七兮初入未央，获侍步辇兮恭承宠光。
- 地寒祚薄兮自贻不祥，谗言乘之兮罪衅日彰。
- 祸来嵯峨兮势如壤墙，当伏重诛兮鼎耳剑铓。
- 长信虽远兮匪弃路旁，岁给絮帛兮月赐稻粱。
- 君举玉食兮犀箸谁尝，君御朝衣兮谁进熏香。
- 婕妤才人兮俨其分行，千秋万岁兮永奉君王。
- 妾虽益衰兮尚供蚕桑，愿置茧馆兮组织玄黄。
- 欲诉不得兮仰呼苍苍，佩服忠贞兮之死敢忘。

## 拼音
- yi4 nian2 shi2 qi1 xi1 chu1 ru4 wei4 yang1 ， huo4 shi4 bu4 nian3 xi1 gong1 cheng2 chong3 guang1 。
- di4 han2 zuo4 bao2 xi1 zi4 yi2 bu4 xiang2 ， chan2 yan2 cheng2 zhi1 xi1 zui4 xin4 ri4 zhang1 。
- huo4 lai2 cuo2 e2 xi1 shi4 ru2 rang3 qiang2 ， dang1 fu2 zhong4 zhu1 xi1 ding3 er3 jian4 mang2 。
- chang2 xin4 sui1 yuan3 xi1 fei3 qi4 lu4 pang2 ， sui4 gei3 xu4 bo2 xi1 yue4 ci4 dao4 liang2 。
- jun1 ju3 yu4 shi2 xi1 xi1 zhu4 shui2 chang2 ， jun1 yu4 chao2 yi1 xi1 shui2 jin4 xun1 xiang1 。
- jie2 yu2 cai2 ren2 xi1 yan3 qi2 fen1 xing2 ， qian1 qiu1 wan4 sui4 xi1 yong3 feng4 jun1 wang2 。
- qie4 sui1 yi4 shuai1 xi1 shang4 gong4 can2 sang1 ， yuan4 zhi4 jian3 guan3 xi1 zu3 zhi1 xuan2 huang2 。
- yu4 su4 bu4 de2 xi1 yang3 hu1 cang1 cang1 ， pei4 fu2 zhong1 zhen1 xi1 zhi1 si3 gan3 wang4 。

## 注释

## 译文

## 赏析
