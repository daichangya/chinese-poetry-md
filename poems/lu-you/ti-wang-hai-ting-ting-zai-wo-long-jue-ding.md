---
id: lu-you-ti-wang-hai-ting-ting-zai-wo-long-jue-ding
title: 题望海亭亭在卧龙绝顶
titlePinyin: ti2 wang4 hai3 ting2 ting2 zai4 wo4 long2 jue2 ding3
titleSlug: ti-wang-hai-ting-ting-zai-wo-long-jue-ding
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瑞龙千丈何蜿蜒，苍鳞翠鬣翔江边。
- 路逢镜湖乃下驻，玩珠不去知何年。
- 七州元帅拥画戟，全家终日楼居仙。
- 霜笳一曲入银汉，碧瓦万叠浮岚烟。
- 其间望海最杰观，疏豁坐占蓬莱先。
- 风云变化几席上，蛟鼍出没阑干前。
- 手扪心房倚北斗，眼中万象俱森然。
- 尚书唤客共领略，远坊十里闻管弦。
- 从容赋诗出妙思，超绝欲拍微之肩。
- 坐中有客垂九十，追逐无路空自怜。
- 夜阑客散公归院，笙歌隠隠在半天。
- 向来老客今何处，菱唱三更起钓船。

## 拼音
- rui4 long2 qian1 zhang4 he2 wan1 yan2 ， cang1 lin2 cui4 lie4 xiang2 jiang1 bian1 。
- lu4 feng2 jing4 hu2 nai3 xia4 zhu4 ， wan2 zhu1 bu2 qu4 zhi1 he2 nian2 。
- qi1 zhou1 yuan2 shuai4 yong1 hua4 ji3 ， quan2 jia1 zhong1 ri4 lou2 ju1 xian1 。
- shuang1 jia1 yi4 qu3 ru4 yin2 han4 ， bi4 wa3 wan4 die2 fu2 lan2 yan1 。
- qi2 jian1 wang4 hai3 zui4 jie2 guan1 ， shu1 huo1 zuo4 zhan4 peng2 lai2 xian1 。
- feng1 yun2 bian4 hua4 ji3 xi2 shang4 ， jiao1 tuo2 chu1 mo4 lan2 gan1 qian2 。
- shou3 men2 xin1 fang2 yi3 bei3 dou4 ， yan3 zhong1 wan4 xiang4 ju4 sen1 ran2 。
- shang4 shu1 huan4 ke4 gong4 ling3 lüe4 ， yuan3 fang1 shi2 li3 wen2 guan3 xian2 。
- cong2 rong2 fu4 shi1 chu1 miao4 si1 ， chao1 jue2 yu4 pai1 wei1 zhi1 jian1 。
- zuo4 zhong1 you3 ke4 chui2 jiu3 shi2 ， zhui1 zhu2 wu2 lu4 kong1 zi4 lian2 。
- ye4 lan2 ke4 san4 gong1 gui1 yuan4 ， sheng1 ge1 yin3 yin3 zai4 ban4 tian1 。
- xiang4 lai2 lao3 ke4 jin1 he2 chu4 ， ling2 chang4 san1 geng1 qi3 diao4 chuan2 。

## 注释

## 译文

## 赏析
