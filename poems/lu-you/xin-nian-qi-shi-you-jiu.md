---
id: lu-you-xin-nian-qi-shi-you-jiu
title: 新年七十有九
titlePinyin: xin1 nian2 qi1 shi2 you3 jiu3
titleSlug: xin-nian-qi-shi-you-jiu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中岁抱沉绵，讵敢望七十。
- 造物偶脱遗，俯仰耄已及。
- 宁知辱弓旌，扶惫去乡邑。
- 受恩不知报，怀抱空怏悒。
- 天门邈难窥，地芥亦懒拾。
- 随身一诗囊，副以两药笈。
- 何当复得谢，浩荡脱维絷。
- 擘浪画楫飞，穿云青鞋湿。
- 余年尚有几，登览当汲汲。
- 狂吟题寺廊，大笔蘸墨汁。

## 拼音
- zhong1 sui4 bao4 chen2 mian2 ， ju4 gan3 wang4 qi1 shi2 。
- zao4 wu4 ou3 tuo1 yi2 ， fu3 yang3 mao4 yi3 ji2 。
- ning2 zhi1 ru3 gong1 jing1 ， fu2 bei4 qu4 xiang1 yi4 。
- shou4 en1 bu4 zhi1 bao4 ， huai2 bao4 kong1 yang4 yi4 。
- tian1 men2 miao3 nan2 kui1 ， di4 jie4 yi4 lan3 shi2 。
- sui2 shen1 yi4 shi1 nang2 ， fu4 yi3 liang3 yao4 ji2 。
- he2 dang1 fu4 de2 xie4 ， hao4 dang4 tuo1 wei2 zhi2 。
- bo4 lang4 hua4 ji2 fei1 ， chuan1 yun2 qing1 xie2 shi1 。
- yu2 nian2 shang4 you3 ji3 ， deng1 lan3 dang1 ji2 ji2 。
- kuang2 yin2 ti2 si4 lang2 ， da4 bi3 zhan4 mo4 zhi1 。

## 注释

## 译文

## 赏析
