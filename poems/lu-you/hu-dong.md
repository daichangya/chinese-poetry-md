---
id: lu-you-hu-dong
title: 虎洞
titlePinyin: hu3 dong4
titleSlug: hu-dong
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 空山秋高木叶黄，茫茫百草凋秋霜。
- 逶迤深谷白昼静，群鸦竞噪众鸟翔。
- 洞中有虎何猛烈，牙如利刀爪如铁。
- 奋髯掉尾初出穴，昂头四顾吐其舌。
- 双睛忽动飞电回，层崖长啸阴风来。
- 山中藜藿谁敢采，野外狐兔皆悲哀。
- 嗟虎之猛有如此，自是贪残日无已。
- 岂无壮士裴将军，弯弓射之殄其类。
- 方今上有明圣君，广爱民物怀深仁。
- 推诚不但祝罗网，登用牧守需贤人。
- 四郊无事民安静，有若刘昆多善政。
- 嗟虎虽猛当如何，胡为饮泉卷之阿，明当负子东渡河。

## 拼音
- kong1 shan1 qiu1 gao1 mu4 ye4 huang2 ， mang2 mang2 bai3 cao3 diao1 qiu1 shuang1 。
- wei1 yi2 shen1 gu3 bai2 zhou4 jing4 ， qun2 ya1 jing4 zao4 zhong4 niao3 xiang2 。
- dong4 zhong1 you3 hu3 he2 meng3 lie4 ， ya2 ru2 li4 dao1 zhua3 ru2 tie3 。
- fen4 ran2 diao4 wei3 chu1 chu1 xue2 ， ang2 tou2 si4 gu4 tu3 qi2 she2 。
- shuang1 jing1 hu1 dong4 fei1 dian4 hui2 ， ceng2 ya2 chang2 xiao4 yin1 feng1 lai2 。
- shan1 zhong1 li2 huo4 shui2 gan3 cai3 ， ye3 wai4 hu2 tu4 jie1 bei1 ai1 。
- jie1 hu3 zhi1 meng3 you3 ru2 ci3 ， zi4 shi4 tan1 can2 ri4 wu2 yi3 。
- qi3 wu2 zhuang4 shi4 pei2 jiang1 jun1 ， wan1 gong1 she4 zhi1 tian3 qi2 lei4 。
- fang1 jin1 shang4 you3 ming2 sheng4 jun1 ， guang3 ai4 min2 wu4 huai2 shen1 ren2 。
- tui1 cheng2 bu2 dan4 zhu4 luo2 wang3 ， deng1 yong4 mu4 shou3 xu1 xian2 ren2 。
- si4 jiao1 wu2 shi4 min2 an1 jing4 ， you3 ruo4 liu2 kun1 duo1 shan4 zheng4 。
- jie1 hu3 sui1 meng3 dang1 ru2 he2 ， hu2 wei4 yin3 quan2 juan4 zhi1 a1 ， ming2 dang1 fu4 zi3 dong1 du4 he2 。

## 注释

## 译文

## 赏析
