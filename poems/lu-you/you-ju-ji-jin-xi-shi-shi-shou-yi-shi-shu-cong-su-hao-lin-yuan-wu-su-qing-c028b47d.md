---
id: lu-you-you-ju-ji-jin-xi-shi-shi-shou-yi-shi-shu-cong-su-hao-lin-yuan-wu-su-qing-c028b47d
title: 幽居记今昔事十首以诗书从宿好林园无俗情为韵  其四
titlePinyin: you1 ju1 ji4 jin1 xi1 shi4 shi2 shou3 yi3 shi1 shu1 cong2 su4 hao3 lin2 yuan2 wu2 su2 qing2 wei4 yun4     qi2 si4
titleSlug: you-ju-ji-jin-xi-shi-shi-shou-yi-shi-shu-cong-su-hao-lin-yuan-wu-su-qing-c028b47d
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 还乡老未死，举目少耆宿。
- 邑屋亦或非，所余但乔木。
- 曩时列鼎家，今不饱半菽。
- 盛衰迭变迁，何者非陵谷。
- 羸然九十翁，世故见已熟。
- 偶能达一理，万事等破竹。
- 布缝一称衣，藜煮半釜粥。
- 余年更何为，枕藉糟与曲。

## 拼音
- huan2 xiang1 lao3 wei4 si3 ， ju3 mu4 shao3 qi2 su4 。
- yi4 wu1 yi4 huo4 fei1 ， suo3 yu2 dan4 qiao2 mu4 。
- nang3 shi2 lie4 ding3 jia1 ， jin1 bu4 bao3 ban4 shu1 。
- sheng4 shuai1 die2 bian4 qian1 ， he2 zhe3 fei1 ling2 gu3 。
- lei2 ran2 jiu3 shi2 weng1 ， shi4 gu4 jian4 yi3 shu2 。
- ou3 neng2 da2 yi4 li3 ， wan4 shi4 deng3 po4 zhu2 。
- bu4 feng4 yi4 cheng1 yi1 ， li2 zhu3 ban4 fu3 zhou1 。
- yu2 nian2 geng4 he2 wei4 ， zhen3 jie4 zao1 yu3 qu3 。

## 注释

## 译文

## 赏析
