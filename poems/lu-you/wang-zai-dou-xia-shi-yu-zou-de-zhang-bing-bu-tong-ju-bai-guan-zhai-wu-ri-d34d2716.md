---
id: lu-you-wang-zai-dou-xia-shi-yu-zou-de-zhang-bing-bu-tong-ju-bai-guan-zhai-wu-ri-d34d2716
title: 往在都下时与邹德章兵部同居百官宅无日不相从仆来佐豫章而德章亦谪高安感事述怀作歌奉寄
titlePinyin: wang3 zai4 dou1 xia4 shi2 yu3 zou1 de2 zhang1 bing1 bu4 tong2 ju1 bai3 guan1 zhai2 wu2 ri4 bu4 xiang1 cong2 pu2 lai2 zuo3 yu4 zhang1 er2 de2 zhang1 yi4 zhe2 gao1 an1 gan3 shi4 shu4 huai2 zuo4 ge1 feng4 ji4
titleSlug: wang-zai-dou-xia-shi-yu-zou-de-zhang-bing-bu-tong-ju-bai-guan-zhai-wu-ri-d34d2716
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巷南巷北秋月明，东家西家读书声。
- 官闲出局各无事，冷落往往思同盟。
- 出门相寻索一笑，亦或邂逅因俱行。
- 黄中掀髯语激烈，韶美坚坐书纵横。
- 子充清言喜置酒，赤梨绿柿相扶檠。
- 寒灯耿耿地炉暖，宫门风顺闻疏更。
- 故交一作霜叶散，外物已付秋毫轻。
- 两穷相遭世果有，我与邹子俱南征。
- 豫章高安本一郡，挂帆起柂无三程。
- 簿书衮衮不少借，怀抱郁郁何由倾。
- 明年君归我亦去，早卜三畆开柴荆。
- 软红旧路莫重蹋，二升脱粟同煨铛。

## 拼音
- xiang4 nan2 xiang4 bei3 qiu1 yue4 ming2 ， dong1 jia1 xi1 jia1 du2 shu1 sheng1 。
- guan1 xian2 chu1 ju2 ge4 wu2 shi4 ， leng3 luo4 wang3 wang3 si1 tong2 meng2 。
- chu1 men2 xiang1 xun2 suo3 yi2 xiao4 ， yi4 huo4 xie4 hou4 yin1 ju4 xing2 。
- huang2 zhong1 xian1 ran2 yu3 ji1 lie4 ， shao2 mei3 jian1 zuo4 shu1 zong4 heng2 。
- zi3 chong1 qing1 yan2 xi3 zhi4 jiu3 ， chi4 li2 lü4 shi4 xiang1 fu2 qing2 。
- han2 deng1 geng3 geng3 di4 lu2 nuan3 ， gong1 men2 feng1 shun4 wen2 shu1 geng4 。
- gu4 jiao1 yi2 zuo4 shuang1 ye4 san4 ， wai4 wu4 yi3 fu4 qiu1 hao2 qing1 。
- liang3 qiong2 xiang1 zao1 shi4 guo3 you3 ， wo3 yu3 zou1 zi3 ju4 nan2 zheng1 。
- yu4 zhang1 gao1 an1 ben3 yi2 jun4 ， gua4 fan1 qi3 yi2 wu2 san1 cheng2 。
- bo2 shu1 gun3 gun3 bu4 shao3 jie4 ， huai2 bao4 yu4 yu4 he2 you2 qing1 。
- ming2 nian2 jun1 gui1 wo3 yi4 qu4 ， zao3 bu3 san1 mu3 kai1 chai2 jing1 。
- ruan3 hong2 jiu4 lu4 mo4 zhong4 ta4 ， er4 sheng1 tuo1 su4 tong2 wei1 dang1 。

## 注释

## 译文

## 赏析
