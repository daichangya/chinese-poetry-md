---
id: lu-you-shi-yue-xuan-shen-ren-duo-ji-shi-liu-ri-feng-yu-zuo-han-qi-hou-fang-shao-a800ef14
title: 十月暄甚人多疾十六日风雨作寒气候方少正作短歌以记之
titlePinyin: shi2 yue4 xuan1 shen4 ren2 duo1 ji2 shi2 liu4 ri4 feng1 yu3 zuo4 han2 qi4 hou4 fang1 shao3 zheng4 zuo4 duan3 ge1 yi3 ji4 zhi1
titleSlug: shi-yue-xuan-shen-ren-duo-ji-shi-liu-ri-feng-yu-zuo-han-qi-hou-fang-shao-a800ef14
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我从行台，宿师南山旁。
- 仲秋已戒寒，九月常𫕥霜。
- 入冬即大雪，人马有仆僵。
- 土床炽薪炭，旃毳如胡羌。
- 果蔬悉已冰，熟视不得尝。
- 猎骑荷戈归，争献狐与狼。
- 是时意气快，岂复思江乡。
- 迩来四十载，余景迫耄荒。
- 结茅镜湖曲，气候岁靡常。
- 残暑排不去，单衣作重阳。
- 霜晚木未丹，地燠草不黄。
- 玄冥失号令，疟鬼意颉颃。
- 忽焉风雨恶，纵击势莫当。
- 颇疑地撼轴，又恐河决防。
- 和泥补窍穴，乞火燎衣裳。
- 霰雪虽未作，疾疠幸退藏。
- 风炉荠糁美，瓦甑粳饭香。
- 比邻共安健，相与歌虞唐。

## 拼音
- xi1 wo3 cong2 xing2 tai2 ， su4 shi1 nan2 shan1 pang2 。
- zhong4 qiu1 yi3 jie4 han2 ， jiu3 yue4 chang2 𫕥 shuang1 。
- ru4 dong1 ji2 da4 xue3 ， ren2 ma3 you3 pu2 jiang1 。
- tu3 chuang2 chi4 xin1 tan4 ， zhan1 cui4 ru2 hu2 qiang1 。
- guo3 shu1 xi1 yi3 bing1 ， shu2 shi4 bu4 de2 chang2 。
- lie4 qi2 he2 ge1 gui1 ， zheng1 xian4 hu2 yu3 lang2 。
- shi4 shi2 yi4 qi4 kuai4 ， qi3 fu4 si1 jiang1 xiang1 。
- er3 lai2 si4 shi2 zai3 ， yu2 jing3 po4 mao4 huang1 。
- jie2 mao2 jing4 hu2 qu3 ， qi4 hou4 sui4 mi2 chang2 。
- can2 shu3 pai2 bu2 qu4 ， dan1 yi1 zuo4 chong2 yang2 。
- shuang1 wan3 mu4 wei4 dan1 ， di4 yu4 cao3 bu4 huang2 。
- xuan2 ming2 shi1 hao4 ling4 ， nüe4 gui3 yi4 jie2 hang2 。
- hu1 yan1 feng1 yu3 e4 ， zong4 ji1 shi4 mo4 dang1 。
- po1 yi2 di4 han4 zhou2 ， you4 kong3 he2 jue2 fang2 。
- he2 ni2 bu3 qiao4 xue2 ， qi3 huo3 liao2 yi1 shang0 。
- xian4 xue3 sui1 wei4 zuo4 ， ji2 li4 xing4 tui4 cang2 。
- feng1 lu2 qi2 shen1 mei3 ， wa3 zeng4 jing1 fan4 xiang1 。
- bi3 lin2 gong4 an1 jian4 ， xiang1 yu3 ge1 yu2 tang2 。

## 注释

## 译文

## 赏析
