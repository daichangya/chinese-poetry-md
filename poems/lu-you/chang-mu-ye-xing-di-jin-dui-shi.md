---
id: lu-you-chang-mu-ye-xing-di-jin-dui-shi
title: 长木夜行抵金堆市
titlePinyin: chang2 mu4 ye4 xing2 di3 jin1 dui1 shi4
titleSlug: chang-mu-ye-xing-di-jin-dui-shi
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜行长木村，重雾杂零雨。
- 湿萤粘野蔓，寒犬吠云坞。
- 道坏交细泉，亭废立遗堵。
- 时时过农家，灯火照鸣杼。
- 嗟予独何事，无岁得安处。
- 即今穷谷中，性命寄豺虎。
- 三更投小市，买酒慰羁旅。
- 高咏东山诗，怅望怀往古。

## 拼音
- ye4 hang2 chang2 mu4 cun1 ， zhong4 wu4 za2 ling2 yu3 。
- shi1 ying2 nian2 ye3 man4 ， han2 quan3 fei4 yun2 wu4 。
- dao4 huai4 jiao1 xi4 quan2 ， ting2 fei4 li4 yi2 du3 。
- shi2 shi2 guo4 nong2 jia1 ， deng1 huo3 zhao4 ming2 zhu4 。
- jie1 yu3 du2 he2 shi4 ， wu2 sui4 de2 an1 chu4 。
- ji2 jin1 qiong2 gu3 zhong1 ， xing4 ming4 ji4 chai2 hu3 。
- san1 geng1 tou2 xiao3 shi4 ， mai3 jiu3 wei4 ji1 lü3 。
- gao1 yong3 dong1 shan1 shi1 ， chang4 wang4 huai2 wang3 gu3 。

## 注释

## 译文

## 赏析
