---
id: lu-you-jing-hu-xi-nan-you-shan-yue-wai-shan-min-mou-shi-ju-zhi-qi-ju-shao-xi-xi-14987b92
title: 镜湖西南有山曰外山民某氏居之其居少西小潭受飞泉群山环合真异境也为作短歌
titlePinyin: jing4 hu2 xi1 nan2 you3 shan1 yue1 wai4 shan1 min2 mou3 shi4 ju1 zhi1 qi2 ju1 shao3 xi1 xiao3 tan2 shou4 fei1 quan2 qun2 shan1 huan2 he2 zhen1 yi4 jing4 ye3 wei4 zuo4 duan3 ge1
titleSlug: jing-hu-xi-nan-you-shan-yue-wai-shan-min-mou-shi-ju-zhi-qi-ju-shao-xi-xi-14987b92
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉东九十九重冈，武都九十九脉泉。
- 岂如君家环翠阜，小潭佩玦声锵然。
- 我欲从君乞庵地，开轩下看泉中天。
- 金丹九转太多事，服水自可追飞仙。
- 云孙相遇不相识，笑问尘世今何年。
- 掬泉弄月清啸罢，却折玉井秋风莲。

## 拼音
- han4 dong1 jiu3 shi2 jiu3 chong2 gang1 ， wu3 dou1 jiu3 shi2 jiu3 mai4 quan2 。
- qi3 ru2 jun1 jia1 huan2 cui4 fu4 ， xiao3 tan2 pei4 jue2 sheng1 qiang1 ran2 。
- wo3 yu4 cong2 jun1 qi3 an1 di4 ， kai1 xuan1 xia4 kan4 quan2 zhong1 tian1 。
- jin1 dan1 jiu3 zhuan3 tai4 duo1 shi4 ， fu2 shui3 zi4 ke3 zhui1 fei1 xian1 。
- yun2 sun1 xiang1 yu4 bu4 xiang1 shi2 ， xiao4 wen4 chen2 shi4 jin1 he2 nian2 。
- ju1 quan2 nong4 yue4 qing1 xiao4 ba4 ， que4 zhe2 yu4 jing3 qiu1 feng1 lian2 。

## 注释

## 译文

## 赏析
