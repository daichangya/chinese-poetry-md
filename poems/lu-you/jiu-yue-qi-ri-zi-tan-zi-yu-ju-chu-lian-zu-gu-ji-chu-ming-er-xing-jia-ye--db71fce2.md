---
id: lu-you-jiu-yue-qi-ri-zi-tan-zi-yu-ju-chu-lian-zu-gu-ji-chu-ming-er-xing-jia-ye--db71fce2
title: 九月七日子坦子聿俱出敛租谷鸡初鸣而行甲夜始归劳以此诗
titlePinyin: jiu3 yue4 qi1 ri4 zi0 tan3 zi3 yu4 ju4 chu1 lian3 zu1 gu3 ji1 chu1 ming2 er2 xing2 jia3 ye4 shi3 gui1 lao2 yi3 ci3 shi1
titleSlug: jiu-yue-qi-ri-zi-tan-zi-yu-ju-chu-lian-zu-gu-ji-chu-ming-er-xing-jia-ye--db71fce2
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲秋谷方登，螟生忽告饥。
- 艰难冀一饱，俯仰事已非。
- 贷粮助耕耘，客主更相依。
- 一旦忽如此，欲语涕屡挥。
- 共敛螟之余，存者牛毛稀。
- 吾儿废书出，辛苦幸庶几。
- 夜半闻具舟，怜汝露湿衣。
- 既夕不能食，念汝戴星归。
- 手持一杯酒，老意不可违。
- 秫瘦酒味薄，食少鸡不肥。
- 颇闻吴中熟，多稼彻王畿。
- 亦欲就饱处，无羽能奋飞。
- 官富哀我民，榜笞方甚威。
- 渠亦岂得已，抚事增歔欷。

## 拼音
- zhong4 qiu1 gu3 fang1 deng1 ， ming2 sheng1 hu1 gao4 ji1 。
- jian1 nan2 ji4 yi4 bao3 ， fu3 yang3 shi4 yi3 fei1 。
- dai4 liang2 zhu4 geng1 yun2 ， ke4 zhu3 geng4 xiang1 yi1 。
- yi2 dan4 hu1 ru2 ci3 ， yu4 yu3 ti4 lü3 hui1 。
- gong4 lian3 ming2 zhi1 yu2 ， cun2 zhe3 niu2 mao2 xi1 。
- wu2 er2 fei4 shu1 chu1 ， xin1 ku3 xing4 shu4 ji1 。
- ye4 ban4 wen2 ju4 zhou1 ， lian2 ru3 lu4 shi1 yi1 。
- ji4 xi1 bu4 neng2 shi2 ， nian4 ru3 dai4 xing1 gui1 。
- shou3 chi2 yi4 bei1 jiu3 ， lao3 yi4 bu4 ke3 wei2 。
- shu2 shou4 jiu3 wei4 bao2 ， shi2 shao3 ji1 bu4 fei2 。
- po1 wen2 wu2 zhong1 shu2 ， duo1 jia4 che4 wang2 ji1 。
- yi4 yu4 jiu4 bao3 chu4 ， wu2 yu3 neng2 fen4 fei1 。
- guan1 fu4 ai1 wo3 min2 ， bang3 chi1 fang1 shen4 wei1 。
- qu2 yi4 qi3 de2 yi3 ， fu3 shi4 zeng1 xu1 xi1 。

## 注释

## 译文

## 赏析
