---
id: lu-you-qiu-qing-jian-tian-ji-fei-hong-you-gan
title: 秋晴见天际飞鸿有感
titlePinyin: qiu1 qing2 jian4 tian1 ji4 fei1 hong2 you3 gan3
titleSlug: qiu-qing-jian-tian-ji-fei-hong-you-gan
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新晴天宇色正青，群鸿高𬸣在冥冥。
- 儿童相呼共仰视，我亦扶杖来中庭。
- 丰年到处稻粱满，胡不暂下栖沙汀。
- 应须江海寄旷快，肯为霜雪嗟飘零。
- 书生可笑不自喜，憔悴久翦笼中翎。
- 鸥波万里每愧杜，鹤化千载知非丁。
- 风前哀号漫激烈，月下孤影常竛竮。
- 诗成欲写复懒去，诵似溪友声泠泠。

## 拼音
- xin1 qing2 tian1 yu3 se4 zheng4 qing1 ， qun2 hong2 gao1 xian1 zai4 ming2 ming2 。
- er2 tong2 xiang1 hu1 gong4 yang3 shi4 ， wo3 yi4 fu2 zhang4 lai2 zhong1 ting2 。
- feng1 nian2 dao4 chu4 dao4 liang2 man3 ， hu2 bu2 zan4 xia4 qi1 sha1 ting1 。
- ying4 xu1 jiang1 hai3 ji4 kuang4 kuai4 ， ken3 wei4 shuang1 xue3 jie1 piao1 ling2 。
- shu1 sheng1 ke3 xiao4 bu2 zi4 xi3 ， qiao2 cui4 jiu3 jian3 long2 zhong1 ling2 。
- ou1 bo1 wan4 li3 mei3 kui4 du4 ， he4 hua4 qian1 zai3 zhi1 fei1 ding1 。
- feng1 qian2 ai1 hao2 man4 ji1 lie4 ， yue4 xia4 gu1 ying3 chang2 ling2 ping2 。
- shi1 cheng2 yu4 xie3 fu4 lan3 qu4 ， song4 si4 xi1 you3 sheng1 ling2 ling2 。

## 注释

## 译文

## 赏析
