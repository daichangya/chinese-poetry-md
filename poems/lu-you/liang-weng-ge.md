---
id: lu-you-liang-weng-ge
title: 两翁歌
titlePinyin: liang3 weng1 ge1
titleSlug: liang-weng-ge
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见塞上失马翁，马去安知不为福。
- 又不见新丰折臂翁，臂废身全老乡国。
- 陆翁多难类两翁，著书满屋身愈穷。
- 十年力耕遇水旱，老不能耕年始丰。
- 人言翁穷可闵笑，霍食鹑衣天所料。
- 翁方自谓实幸民，对人抱膝惟清啸。
- 即今群公佐明主，长剑拄颐来接武。
- 向非老病又不才，纵欲归休宁见许。

## 拼音
- jun1 bu2 jian4 sai4 shang4 shi1 ma3 weng1 ， ma3 qu4 an1 zhi1 bu2 wei4 fu2 。
- you4 bu2 jian4 xin1 feng1 zhe2 bi4 weng1 ， bi4 fei4 shen1 quan2 lao3 xiang1 guo2 。
- lu4 weng1 duo1 nan2 lei4 liang3 weng1 ， zhu4 shu1 man3 wu1 shen1 yu4 qiong2 。
- shi2 nian2 li4 geng1 yu4 shui3 han4 ， lao3 bu4 neng2 geng1 nian2 shi3 feng1 。
- ren2 yan2 weng1 qiong2 ke3 min3 xiao4 ， huo4 shi2 chun2 yi1 tian1 suo3 liao4 。
- weng1 fang1 zi4 wei4 shi2 xing4 min2 ， dui4 ren2 bao4 xi1 wei2 qing1 xiao4 。
- ji2 jin1 qun2 gong1 zuo3 ming2 zhu3 ， chang2 jian4 zhu3 yi2 lai2 jie1 wu3 。
- xiang4 fei1 lao3 bing4 you4 bu4 cai2 ， zong4 yu4 gui1 xiu1 ning2 jian4 xu3 。

## 注释

## 译文

## 赏析
