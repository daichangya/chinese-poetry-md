---
id: lu-you-jiang-fu-guan-kui-fu-shu-huai
title: 将赴官夔府书怀
titlePinyin: jiang1 fu4 guan1 kui2 fu3 shu1 huai2
titleSlug: jiang-fu-guan-kui-fu-shu-huai
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 病夫喜山泽，抗志自年少。
- 有时缘龟饥，妄出丏鹤料。
- 亦尝厕朝绅，退懦每自笑。
- 正如怯酒人，虽爱不敢釂。
- 一从南昌免，五岁嗟不调。
- 朝廷每哀矜，幙府误辟召。
- 终然敛孤迹，万里游绝徼。
- 民风杂莫徭，封域近无诏。
- 凄凉黄魔宫，峭绝白帝庙。
- 又尝闻此邦，野陋可嘲诮。
- 通衢舞竹枝，谯门对山烧。
- 浮生一梦耳，何者可庆吊。
- 但愁瘿累累，把镜羞自照。

## 拼音
- bing4 fu1 xi3 shan1 ze2 ， kang4 zhi4 zi4 nian2 shao4 。
- you3 shi2 yuan2 gui1 ji1 ， wang4 chu1 mian3 he4 liao4 。
- yi4 chang2 ce4 chao2 shen1 ， tui4 nuo4 mei3 zi4 xiao4 。
- zheng4 ru2 qie4 jiu3 ren2 ， sui1 ai4 bu4 gan3 jiao4 。
- yi4 cong2 nan2 chang1 mian3 ， wu3 sui4 jie1 bu4 tiao2 。
- chao2 ting2 mei3 ai1 jin1 ， mu4 fu3 wu4 pi4 zhao4 。
- zhong1 ran2 lian3 gu1 ji4 ， wan4 li3 you2 jue2 jiao3 。
- min2 feng1 za2 mo4 yao2 ， feng1 yu4 jin4 wu2 zhao4 。
- qi1 liang2 huang2 mo2 gong1 ， qiao4 jue2 bai2 di4 miao4 。
- you4 chang2 wen2 ci3 bang1 ， ye3 lou4 ke3 chao2 qiao4 。
- tong1 qu2 wu3 zhu2 zhi1 ， qiao2 men2 dui4 shan1 shao1 。
- fu2 sheng1 yi2 meng4 er3 ， he2 zhe3 ke3 qing4 diao4 。
- dan4 chou2 ying3 lei4 lei4 ， ba3 jing4 xiu1 zi4 zhao4 。

## 注释

## 译文

## 赏析
