---
id: lu-you-hua-cheng-yuan
title: 化成院
titlePinyin: hua4 cheng2 yuan4
titleSlug: hua-cheng-yuan
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翠围至化成，七里几千盘。
- 肩舆掀泞淖，叹息行路难。
- 缘坡忽入谷，蜒蜿苍龙蟠。
- 孤塔插空起，双柟当夏寒。
- 飞屐到上方，渐觉所见宽。
- 前山横一几，稻陂白漫漫。
- 肥僧大腰腹，呀喘趋迎官。
- 走疾不得语，坐定汗未干。
- 高人遗世事，跏趺穴蒲团。
- 作此望尘态，岂如返巾冠。
- 日落闻鹿鸣，感我平生欢。
- 客游殊未已，芳岁行当阑。

## 拼音
- cui4 wei2 zhi4 hua4 cheng2 ， qi1 li3 ji3 qian1 pan2 。
- jian1 yu2 xian1 ning4 nao4 ， tan4 xi1 xing2 lu4 nan2 。
- yuan2 po1 hu1 ru4 gu3 ， yan2 wan1 cang1 long2 pan2 。
- gu1 ta3 cha1 kong1 qi3 ， shuang1 nan2 dang1 xia4 han2 。
- fei1 ji1 dao4 shang4 fang1 ， jian4 jue2 suo3 jian4 kuan1 。
- qian2 shan1 heng2 yi4 ji3 ， dao4 bei1 bai2 man4 man4 。
- fei2 seng1 da4 yao1 fu4 ， ya0 chuan3 qu1 ying2 guan1 。
- zou3 ji2 bu4 de2 yu3 ， zuo4 ding4 han4 wei4 gan1 。
- gao1 ren2 yi2 shi4 shi4 ， jia1 fu1 xue2 pu2 tuan2 。
- zuo4 ci3 wang4 chen2 tai4 ， qi3 ru2 fan3 jin1 guan1 。
- ri4 luo4 wen2 lu4 ming2 ， gan3 wo3 ping2 sheng1 huan1 。
- ke4 you2 shu1 wei4 yi3 ， fang1 sui4 hang2 dang0 lan2 。

## 注释

## 译文

## 赏析
