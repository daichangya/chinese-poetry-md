---
id: lu-you-cun-yin-shi-lin-qu
title: 村饮示邻曲
titlePinyin: cun1 yin3 shi4 lin2 qu3
titleSlug: cun-yin-shi-lin-qu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七年收朝迹，名不到权门。
- 耿耿一寸心，思与穷友论。
- 忆昔西戍日，孱虏气可吞。
- 偶失万户侯，遂老三家村。
- 朱颜舍我去，白发日夜繁。
- 夕阳坐溪边，看儿牧鸡豚。
- 雕胡幸可炊，亦有社酒浑。
- 耳热我欲歌，四座且勿喧。
- 即今黄河上，事殊曹与袁。
- 扶义孰可遣，一战洗乾坤。
- 西酹吴玠墓，南招宗泽魂。
- 焚庭涉其血，岂独清中原。
- 吾侪虽益老，忠义传子孙。
- 征辽诏傥下，从我属櫜鞬。

## 拼音
- qi1 nian2 shou1 chao2 ji4 ， ming2 bu2 dao4 quan2 men2 。
- geng3 geng3 yi2 cun4 xin1 ， si1 yu3 qiong2 you3 lun4 。
- yi4 xi1 xi1 shu4 ri4 ， chan2 lu3 qi4 ke3 tun1 。
- ou3 shi1 wan4 hu4 hou2 ， sui4 lao3 san1 jia1 cun1 。
- zhu1 yan2 she4 wo3 qu4 ， bai2 fa4 ri4 ye4 fan2 。
- xi1 yang2 zuo4 xi1 bian1 ， kan4 er2 mu4 ji1 tun2 。
- diao1 hu2 xing4 ke3 chui1 ， yi4 you3 she4 jiu3 hun2 。
- er3 re4 wo3 yu4 ge1 ， si4 zuo4 qie3 wu4 xuan1 。
- ji2 jin1 huang2 he2 shang4 ， shi4 shu1 cao2 yu3 yuan2 。
- fu2 yi4 shu2 ke3 qian3 ， yi2 zhan4 xi3 qian2 kun1 。
- xi1 lei4 wu2 jie4 mu4 ， nan2 zhao1 zong1 ze2 hun2 。
- fen2 ting2 she4 qi2 xue4 ， qi3 du2 qing1 zhong1 yuan2 。
- wu2 chai2 sui1 yi4 lao3 ， zhong1 yi4 chuan2 zi3 sun1 。
- zheng1 liao2 zhao4 tang3 xia4 ， cong2 wo3 shu3 gao1 jian1 。

## 注释

## 译文

## 赏析
