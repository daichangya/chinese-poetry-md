---
id: lu-you-wen-wu-zhong-mi-jia-shen-gui-er-shi-yun
title: 闻吴中米价甚贵二十韵
titlePinyin: wen2 wu2 zhong1 mi3 jia4 shen4 gui4 er4 shi2 yun4
titleSlug: wen-wu-zhong-mi-jia-shen-gui-er-shi-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千钱得斗米，一斛当万钱。
- 嗟汝蚩蚩民，何恃以自全。
- 我欲告父老，食为汝之天。
- 勿结迎神社，勿饰杭湖船。
- 筑室勿斲削，但取垣屋坚。
- 妇女省钗泽，野粧何用妍。
- 趋利常处薄，众役常在前。
- 岁时相劳苦，盛馔一豚肩。
- 近市可致酒，虽薄亦醺然。
- 切勿慕公卿，早朝妨熟眠。
- 亦勿谋高赀，贪吏不汝怜。
- 有负固吹毛，无罪亦株连。
- 岂暇论曲直，梃系如登僊。
- 短褐与饭豆，温饱可终年。
- 草庐挂苇箔，乃可数世传。
- 朱门虽赫赫，变化如飞烟。
- 为农最得策，本无禄与权。
- 时平自逸乐，奉牲祭其先。
- 不幸有散徙，均为寓民编。
- 吾诗不足征，请读七月篇。

## 拼音
- qian1 qian2 de2 dou4 mi3 ， yi4 hu2 dang1 wan4 qian2 。
- jie1 ru3 chi1 chi1 min2 ， he2 shi4 yi3 zi4 quan2 。
- wo3 yu4 gao4 fu4 lao3 ， shi2 wei4 ru3 zhi1 tian1 。
- wu4 jie2 ying2 shen2 she4 ， wu4 shi4 hang2 hu2 chuan2 。
- zhu4 shi4 wu4 zhuo2 xiao1 ， dan4 qu3 yuan2 wu1 jian1 。
- fu4 nü3 sheng3 chai1 ze2 ， ye3 zhuang1 he2 yong4 yan2 。
- qu1 li4 chang2 chu4 bao2 ， zhong4 yi4 chang2 zai4 qian2 。
- sui4 shi2 xiang1 lao2 ku3 ， sheng4 zhuan4 yi4 tun2 jian1 。
- jin4 shi4 ke3 zhi4 jiu3 ， sui1 bao2 yi4 xun1 ran2 。
- qie4 wu4 mu4 gong1 qing1 ， zao3 chao2 fang2 shu2 mian2 。
- yi4 wu4 mou2 gao1 zi1 ， tan1 li4 bu4 ru3 lian2 。
- you3 fu4 gu4 chui1 mao2 ， wu2 zui4 yi4 zhu1 lian2 。
- qi3 xia2 lun4 qu1 zhi2 ， ting3 xi4 ru2 deng1 xian1 。
- duan3 he4 yu3 fan4 dou4 ， wen1 bao3 ke3 zhong1 nian2 。
- cao3 lu2 gua4 wei3 bo2 ， nai3 ke3 shu4 shi4 chuan2 。
- zhu1 men2 sui1 he4 he4 ， bian4 hua4 ru2 fei1 yan1 。
- wei4 nong2 zui4 de2 ce4 ， ben3 wu2 lu4 yu3 quan2 。
- shi2 ping2 zi4 yi4 le4 ， feng4 sheng1 ji4 qi2 xian1 。
- bu2 xing4 you3 san4 xi3 ， jun1 wei4 yu4 min2 bian1 。
- wu2 shi1 bu4 zu2 zheng1 ， qing3 du2 qi1 yue4 pian1 。

## 注释

## 译文

## 赏析
