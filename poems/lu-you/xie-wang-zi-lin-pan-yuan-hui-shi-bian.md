---
id: lu-you-xie-wang-zi-lin-pan-yuan-hui-shi-bian
title: 谢王子林判院惠诗编
titlePinyin: xie4 wang2 zi3 lin2 pan4 yuan4 hui4 shi1 bian1
titleSlug: xie-wang-zi-lin-pan-yuan-hui-shi-bian
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章有定价，议论有至公。
- 我不如诚斋，此评天下同。
- 王子江西秀，诗有诚斋风。
- 今年入修门，轩轩若飞鸿。
- 人言诚斋诗，浩然与俱东。
- 字字若长城，梯冲何由攻。
- 我望已畏之，谨避不欲逢。
- 一日来叩门，锦囊出几空。
- 我欲与驰逐，未交力已穷。
- 太息谓王子，诸人无此功。
- 骑驴上灞桥，买酒醉新丰。
- 知子定有人，讵必老钝翁。

## 拼音
- wen2 zhang1 you3 ding4 jia4 ， yi4 lun4 you3 zhi4 gong1 。
- wo3 bu4 ru2 cheng2 zhai1 ， ci3 ping2 tian1 xia4 tong2 。
- wang2 zi3 jiang1 xi1 xiu4 ， shi1 you3 cheng2 zhai1 feng1 。
- jin1 nian2 ru4 xiu1 men2 ， xuan1 xuan1 ruo4 fei1 hong2 。
- ren2 yan2 cheng2 zhai1 shi1 ， hao4 ran2 yu3 ju4 dong1 。
- zi4 zi4 ruo4 chang2 cheng2 ， ti1 chong1 he2 you2 gong1 。
- wo3 wang4 yi3 wei4 zhi1 ， jin3 bi4 bu2 yu4 feng2 。
- yi2 ri4 lai2 kou4 men2 ， jin3 nang2 chu1 ji3 kong1 。
- wo3 yu4 yu3 chi2 zhu2 ， wei4 jiao1 li4 yi3 qiong2 。
- tai4 xi1 wei4 wang2 zi3 ， zhu1 ren2 wu2 ci3 gong1 。
- qi2 lü2 shang4 ba4 qiao2 ， mai3 jiu3 zui4 xin1 feng1 。
- zhi1 zi3 ding4 you3 ren2 ， ju4 bi4 lao3 dun4 weng1 。

## 注释

## 译文

## 赏析
