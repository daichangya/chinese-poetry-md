---
id: lu-you-jiang-lou-chui-di-yin-jiu-da-zui-zhong-zuo
title: 江楼吹笛饮酒大醉中作
titlePinyin: jiang1 lou2 chui1 di2 yin3 jiu3 da4 zui4 zhong1 zuo4
titleSlug: jiang-lou-chui-di-yin-jiu-da-zui-zhong-zuo
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世言九州外，复言大九州。
- 此言果不虚，仅可容吾愁。
- 许愁亦当有许酒，吾酒酿尽银河流。
- 酌之万斛玻瓈舟，酣宴五城十二楼。
- 天为碧罗幕，月作白玉钩。
- 织女织庆云，裁成五色裘。
- 披裘对酒难为客，长揖北辰相献酬。
- 一饮五百年，一醉三千秋。
- 却驾白鳯骖斑虬，下与麻姑戏玄洲。
- 锦江吹笛余一念，再过剑南应小留。

## 拼音
- shi4 yan2 jiu3 zhou1 wai4 ， fu4 yan2 da4 jiu3 zhou1 。
- ci3 yan2 guo3 bu4 xu1 ， jin3 ke3 rong2 wu2 chou2 。
- xu3 chou2 yi4 dang1 you3 xu3 jiu3 ， wu2 jiu3 niang4 jin4 yin2 he2 liu2 。
- zhuo2 zhi1 wan4 hu2 bo1 li2 zhou1 ， han1 yan4 wu3 cheng2 shi2 er4 lou2 。
- tian1 wei4 bi4 luo2 mu4 ， yue4 zuo4 bai2 yu4 gou1 。
- zhi1 nü3 zhi1 qing4 yun2 ， cai2 cheng2 wu3 se4 qiu2 。
- pi1 qiu2 dui4 jiu3 nan2 wei2 ke4 ， chang2 yi1 bei3 chen2 xiang1 xian4 chou2 。
- yi4 yin3 wu3 bai3 nian2 ， yi2 zui4 san1 qian1 qiu1 。
- que4 jia4 bai2 feng4 can1 ban1 qiu2 ， xia4 yu3 ma2 gu1 xi4 xuan2 zhou1 。
- jin3 jiang1 chui1 di2 yu2 yi2 nian4 ， zai4 guo4 jian4 nan2 ying4 xiao3 liu2 。

## 注释

## 译文

## 赏析
