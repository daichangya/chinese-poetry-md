---
id: lu-you-qing-sui-cong-rong-nan-zheng-lu-wang-lai-xing-feng-jian-xia-ri-zhui-huai-a3020ad7
title: 顷岁从戎南郑屡往来兴凤间暇日追怀旧游有赋
titlePinyin: qing3 sui4 cong2 rong2 nan2 zheng4 lü3 wang3 lai2 xing1 feng4 jian1 xia2 ri4 zhui1 huai2 jiu4 you2 you3 fu4
titleSlug: qing-sui-cong-rong-nan-zheng-lu-wang-lai-xing-feng-jian-xia-ri-zhui-huai-a3020ad7
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔戍蚕丛北，频行凤集南。
- 烽传戎垒密，驿远客程贪。
- 春尽花犹坼，云低雨半含。
- 种畬多菽粟，艺木杂松楠。
- 妇汲惟陶器，民居半草庵。
- 风烟迷栈阁，雷霆起湫潭。
- 城郭秦风近，村墟蜀语参。
- 快心逢旷野，刮目望浮岚。
- 考古时兴感，无诗日每惭。
- 嘉陵最堪忆，迎马柳毵毵。

## 拼音
- xi1 shu4 can2 cong2 bei3 ， pin2 xing2 feng4 ji2 nan2 。
- feng1 chuan2 rong2 lei3 mi4 ， yi4 yuan3 ke4 cheng2 tan1 。
- chun1 jin4 hua1 you2 che4 ， yun2 di1 yu3 ban4 han2 。
- zhong3 she1 duo1 shu1 su4 ， yi4 mu4 za2 song1 nan2 。
- fu4 ji2 wei2 tao2 qi4 ， min2 ju1 ban4 cao3 an1 。
- feng1 yan1 mi2 zhan4 ge2 ， lei2 ting2 qi3 qiu1 tan2 。
- cheng2 guo1 qin2 feng1 jin4 ， cun1 xu1 shu3 yu3 can1 。
- kuai4 xin1 feng2 kuang4 ye3 ， gua1 mu4 wang4 fu2 lan2 。
- kao3 gu3 shi2 xing1 gan3 ， wu2 shi1 ri4 mei3 can2 。
- jia1 ling2 zui4 kan1 yi4 ， ying2 ma3 liu3 san1 san1 。

## 注释

## 译文

## 赏析
