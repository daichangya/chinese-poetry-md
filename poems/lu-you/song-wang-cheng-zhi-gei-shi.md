---
id: lu-you-song-wang-cheng-zhi-gei-shi
title: 送王成之给事
titlePinyin: song4 wang2 cheng2 zhi1 gei3 shi4
titleSlug: song-wang-cheng-zhi-gei-shi
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔扬帆掠吴楚，夜泊秦淮听春雨。
- 明朝冠盖拥长亭，误辱诸公问良苦。
- 是时众中初识公，天骥蹴踏万马空。
- 知心投分财数语，玉尘谡谡生清风。
- 冶城醉墨鸦栖壁，长干祖道花照席。
- 公方闭户试诸生，坐叹江山少颜色。
- 尔来俛仰三十春，欲话旧游无故人。
- 岂知邂逅逢一笑，使我肝胆还轮囷。
- 衰迟少复入城市，虚左屡招惭主意。
- 忽闻上印却凄然，悔不日日从公醉。
- 朝廷三载虚一相，如公早合鸾台上。
- 荣河温洛久风沙，此段功名勿多让。

## 拼音
- wo3 xi1 yang2 fan1 lüe4 wu2 chu3 ， ye4 bo2 qin2 huai2 ting1 chun1 yu3 。
- ming2 chao2 guan1 gai4 yong1 chang2 ting2 ， wu4 ru3 zhu1 gong1 wen4 liang2 ku3 。
- shi4 shi2 zhong4 zhong1 chu1 shi2 gong1 ， tian1 ji4 cu4 ta4 wan4 ma3 kong1 。
- zhi1 xin1 tou2 fen1 cai2 shu4 yu3 ， yu4 chen2 su4 su4 sheng1 qing1 feng1 。
- ye3 cheng2 zui4 mo4 ya1 qi1 bi4 ， chang2 gan1 zu3 dao4 hua1 zhao4 xi2 。
- gong1 fang1 bi4 hu4 shi4 zhu1 sheng1 ， zuo4 tan4 jiang1 shan1 shao3 yan2 se4 。
- er3 lai2 fu3 yang3 san1 shi2 chun1 ， yu4 hua4 jiu4 you2 wu2 gu4 ren2 。
- qi3 zhi1 xie4 hou4 feng2 yi2 xiao4 ， shi3 wo3 gan1 dan3 hai2 lun2 qun1 。
- shuai1 chi2 shao3 fu4 ru4 cheng2 shi4 ， xu1 zuo3 lü3 zhao1 can2 zhu3 yi4 。
- hu1 wen2 shang4 yin4 que4 qi1 ran2 ， hui3 bu2 ri4 ri4 cong2 gong1 zui4 。
- chao2 ting2 san1 zai3 xu1 yi4 xiang1 ， ru2 gong1 zao3 he2 luan2 tai2 shang4 。
- rong2 he2 wen1 luo4 jiu3 feng1 sha1 ， ci3 duan4 gong1 ming2 wu4 duo1 rang4 。

## 注释

## 译文

## 赏析
