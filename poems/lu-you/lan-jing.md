---
id: lu-you-lan-jing
title: 览镜
titlePinyin: lan3 jing4
titleSlug: lan-jing
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 镜中老翁谁，非复少年我。
- 诵书如布谷，拈出无一可。
- 又非富贵逼，弃去自不果。
- 无功博一饱，有罪当万坐。
- 老境最堪笑，作计日益左。
- 正似鸠拙巢，不及蚕自裹。
- 霜寒衣未赎，瑟缩附残火。
- 作诗数十年，所得良琐琐。
- 弱松困蔓缠，何日见磊砢。
- 洞庭可远游，秋风思捩柁。

## 拼音
- jing4 zhong1 lao3 weng1 shui2 ， fei1 fu4 shao4 nian2 wo3 。
- song4 shu1 ru2 bu4 gu3 ， nian1 chu1 wu2 yi4 ke3 。
- you4 fei1 fu4 gui4 bi1 ， qi4 qu4 zi4 bu4 guo3 。
- wu2 gong1 bo2 yi4 bao3 ， you3 zui4 dang1 wan4 zuo4 。
- lao3 jing4 zui4 kan1 xiao4 ， zuo4 ji4 ri4 yi4 zuo3 。
- zheng4 si4 jiu1 zhuo1 chao2 ， bu4 ji2 can2 zi4 guo3 。
- shuang1 han2 yi1 wei4 shu2 ， se4 suo1 fu4 can2 huo3 。
- zuo4 shi1 shu4 shi2 nian2 ， suo3 de2 liang2 suo3 suo3 。
- ruo4 song1 kun4 man4 chan2 ， he2 ri4 jian4 lei3 luo3 。
- dong4 ting2 ke3 yuan3 you2 ， qiu1 feng1 si1 lie4 tuo2 。

## 注释

## 译文

## 赏析
