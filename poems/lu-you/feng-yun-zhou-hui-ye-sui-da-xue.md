---
id: lu-you-feng-yun-zhou-hui-ye-sui-da-xue
title: 风云昼晦夜遂大雪
titlePinyin: feng1 yun2 zhou4 hui4 ye4 sui4 da4 xue3
titleSlug: feng-yun-zhou-hui-ye-sui-da-xue
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大风从北来，汹汹十万军。
- 草木尽偃仆，道路暝不分。
- 山泽气上腾，天受之为云。
- 山云如马牛，水云如鱼鼋。
- 朝暗翳白日，暮重压厚坤。
- 高城岌欲动，我屋何足掀。
- 儿怖床下伏，婢恐坚闭门。
- 老翁两耳聩，无地著戚欣。
- 夜艾不知雪，但觉手足皲。
- 布衾冷似铁，烧糠作微温。
- 岂不思一饮，流尘暗空樽。
- 已矣可奈何，冻死向孤村。

## 拼音
- da4 feng1 cong2 bei3 lai2 ， xiong1 xiong1 shi2 wan4 jun1 。
- cao3 mu4 jin4 yan3 pu2 ， dao4 lu4 ming2 bu4 fen1 。
- shan1 ze2 qi4 shang4 teng2 ， tian1 shou4 zhi1 wei4 yun2 。
- shan1 yun2 ru2 ma3 niu2 ， shui3 yun2 ru2 yu2 yuan2 。
- chao2 an4 yi4 bai2 ri4 ， mu4 zhong4 ya1 hou4 kun1 。
- gao1 cheng2 ji2 yu4 dong4 ， wo3 wu1 he2 zu2 xian1 。
- er2 bu4 chuang2 xia4 fu2 ， bi4 kong3 jian1 bi4 men2 。
- lao3 weng1 liang3 er3 kui4 ， wu2 di4 zhu4 qi1 xin1 。
- ye4 ai4 bu4 zhi1 xue3 ， dan4 jue2 shou3 zu2 jun1 。
- bu4 qin1 leng3 si4 tie3 ， shao1 kang1 zuo4 wei1 wen1 。
- qi3 bu4 si1 yi4 yin3 ， liu2 chen2 an4 kong1 zun1 。
- yi3 yi3 ke3 nai4 he2 ， dong4 si3 xiang4 gu1 cun1 。

## 注释

## 译文

## 赏析
