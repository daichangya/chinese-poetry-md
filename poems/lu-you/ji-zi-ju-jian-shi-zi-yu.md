---
id: lu-you-ji-zi-ju-jian-shi-zi-yu
title: 寄子虡兼示子遹
titlePinyin: ji4 zi3 ju4 jian1 shi4 zi3 yu4
titleSlug: ji-zi-ju-jian-shi-zi-yu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书生赋命艰，举步得忧患。
- 敢论得意事，一笑亦有限。
- 南征度闽岭，西戍历蜀栈。
- 吴江听唳鹤，淮浦送归雁。
- 归来耕故山，暮雨泥没骭。
- 群鸦下空陂，黄犊鸣绝岸。
- 索饭闵儿啼，乞墦虞妾覸。
- 一裘三十年，破裂不受绽。
- 欲添一把茅，百计亦未办。
- 大儿急亲养，辛苦就远宦。
- 间出冒虏尘，短甲中夜擐。
- 小儿奉亲欢，野果采溪涧。
- 勉使就微禄，未对涕先潸。
- 观汝兄弟意，岂复厌藜苋。
- 兄归弟不出，定省同夜旦。

## 拼音
- shu1 sheng1 fu4 ming4 jian1 ， ju3 bu4 de2 you1 huan4 。
- gan3 lun4 de2 yi4 shi4 ， yi2 xiao4 yi4 you3 xian4 。
- nan2 zheng1 du4 min3 ling3 ， xi1 shu4 li4 shu3 zhan4 。
- wu2 jiang1 ting1 li4 he4 ， huai2 pu3 song4 gui1 yan4 。
- gui1 lai2 geng1 gu4 shan1 ， mu4 yu3 ni2 mei2 gan4 。
- qun2 ya1 xia4 kong1 bei1 ， huang2 du2 ming2 jue2 an4 。
- suo3 fan4 min3 er2 ti2 ， qi3 fan2 yu2 qie4 jian4 。
- yi4 qiu2 san1 shi2 nian2 ， po4 lie4 bu2 shou4 zhan4 。
- yu4 tian1 yi4 ba3 mao2 ， bai3 ji4 yi4 wei4 ban4 。
- da4 er2 ji2 qin1 yang3 ， xin1 ku3 jiu4 yuan3 huan4 。
- jian1 chu1 mao4 lu3 chen2 ， duan3 jia3 zhong1 ye4 huan4 。
- xiao3 er2 feng4 qin1 huan1 ， ye3 guo3 cai3 xi1 jian4 。
- mian3 shi3 jiu4 wei1 lu4 ， wei4 dui4 ti4 xian1 shan1 。
- guan1 ru3 xiong1 di4 yi4 ， qi3 fu4 yan4 li2 xian4 。
- xiong1 gui1 di4 bu4 chu1 ， ding4 sheng3 tong2 ye4 dan4 。

## 注释

## 译文

## 赏析
