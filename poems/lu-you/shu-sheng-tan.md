---
id: lu-you-shu-sheng-tan
title: 书生叹
titlePinyin: shu1 sheng1 tan4
titleSlug: shu-sheng-tan
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见城中小儿计不疏，卖浆卖饼活有余。
- 夜归无事唤俦侣，醉倒往往眠街衢。
- 又不见垄头男子手把鉏，丁字不识称农夫。
- 筋力虽劳忧患少，春秋社饮常欢娱。
- 可怜秀才最误计，一生衣食囊中书。
- 声名才出众毁集，中道不复能他图。
- 抱书饿死在空谷，人虽可罪汝亦愚。
- 呜呼人虽可罪汝亦愚，曼倩岂即贤侏儒。

## 拼音
- jun1 bu2 jian4 cheng2 zhong1 xiao3 er2 ji4 bu4 shu1 ， mai4 jiang1 mai4 bing3 huo2 you3 yu2 。
- ye4 gui1 wu2 shi4 huan4 chou2 lü3 ， zui4 dao3 wang3 wang3 mian2 jie1 qu2 。
- you4 bu2 jian4 long3 tou2 nan2 zi3 shou3 ba3 chu2 ， ding1 zi4 bu4 shi2 cheng1 nong2 fu1 。
- jin1 li4 sui1 lao2 you1 huan4 shao3 ， chun1 qiu1 she4 yin3 chang2 huan1 yu2 。
- ke3 lian2 xiu4 cai2 zui4 wu4 ji4 ， yi4 sheng1 yi1 shi2 nang2 zhong1 shu1 。
- sheng1 ming2 cai2 chu1 zhong4 hui3 ji2 ， zhong1 dao4 bu2 fu4 neng2 ta1 tu2 。
- bao4 shu1 e4 si3 zai4 kong1 gu3 ， ren2 sui1 ke3 zui4 ru3 yi4 yu2 。
- wu1 hu1 ren2 sui1 ke3 zui4 ru3 yi4 yu2 ， man4 qian4 qi3 ji2 xian2 zhu1 ru2 。

## 注释

## 译文

## 赏析
