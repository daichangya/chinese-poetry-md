---
id: lu-you-bi-lu
title: 弊庐
titlePinyin: bi4 lu2
titleSlug: bi-lu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弊庐虽陋甚，鄙性颇所宜。
- 欹倾十许间，草覆实半之。
- 碓声隔柴门，绩火出枳篱。
- 缚木为彘牢，附垣作鸡埘。
- 黄犊放林莽，苍鹅戏陂池。
- 佣耕食于我，客主同爨炊。
- 瓦盎设大杓，葅苋羹园葵。
- 一饱荷锄出，作劳非所辞。
- 上以奉租赋，下以及我私。
- 有钱即沽酒，阡陌恣游嬉。
- 亦有扶持者，婢跣奴髻椎。
- 欲画恨无人，后世考此诗。

## 拼音
- bi4 lu2 sui1 lou4 shen4 ， bi3 xing4 po1 suo3 yi2 。
- qi1 qing1 shi2 xu3 jian1 ， cao3 fu4 shi2 ban4 zhi1 。
- dui4 sheng1 ge2 chai2 men2 ， ji4 huo3 chu1 zhi3 li2 。
- fu4 mu4 wei4 zhi4 lao2 ， fu4 yuan2 zuo4 ji1 shi2 。
- huang2 du2 fang4 lin2 mang3 ， cang1 e2 xi4 bei1 chi2 。
- yong1 geng1 shi2 yu2 wo3 ， ke4 zhu3 tong2 cuan4 chui1 。
- wa3 ang4 she4 da4 shao2 ， zu1 xian4 geng1 yuan2 kui2 。
- yi4 bao3 he2 chu2 chu1 ， zuo4 lao2 fei1 suo3 ci2 。
- shang4 yi3 feng4 zu1 fu4 ， xia4 yi3 ji2 wo3 si1 。
- you3 qian2 ji2 gu1 jiu3 ， qian1 mo4 zi4 you2 xi1 。
- yi4 you3 fu2 chi2 zhe3 ， bi4 xian3 nu2 ji4 zhui1 。
- yu4 hua4 hen4 wu2 ren2 ， hou4 shi4 kao3 ci3 shi1 。

## 注释

## 译文

## 赏析
