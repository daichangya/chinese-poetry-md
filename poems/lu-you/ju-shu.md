---
id: lu-you-ju-shu
title: 剧暑
titlePinyin: ju4 shu3
titleSlug: ju-shu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六月暑方剧，喘汗不支持。
- 逃之顾无术，惟望树影移。
- 或谓当读书，或劝把酒卮。
- 或夸作字好，萧然却炎曦。
- 或欲溪上钓，或思竹间棋。
- 亦有出下策，买簟倾家赀。
- 赤脚蹋增冰，此计又绝痴。
- 我独谓不然，愿子少置思。
- 方今诏书下，淮汴方出师。
- 黄旗立辕门，羽檄昼夜驰。
- 大将先擐甲，三军随指挥。
- 行伍未尽食，大将不言饥。
- 渴不先饮水，骤不先告疲。
- 吾侪独安居，茂林荫茅茨。
- 脱巾濯寒泉，卧起从其私。
- 于此尚畏热，鬼神其可欺。
- 坐客皆谓然，索纸遂成诗。
- 便觉窗几间，飒飒清风吹。

## 拼音
- liu4 yue4 shu3 fang1 ju4 ， chuan3 han4 bu4 zhi1 chi2 。
- tao2 zhi1 gu4 wu2 shu4 ， wei2 wang4 shu4 ying3 yi2 。
- huo4 wei4 dang1 du2 shu1 ， huo4 quan4 ba3 jiu3 zhi1 。
- huo4 kua1 zuo4 zi4 hao3 ， xiao1 ran2 que4 yan2 xi1 。
- huo4 yu4 xi1 shang4 diao4 ， huo4 si1 zhu2 jian1 qi2 。
- yi4 you3 chu1 xia4 ce4 ， mai3 dian4 qing1 jia1 zi1 。
- chi4 jiao3 ta4 zeng1 bing1 ， ci3 ji4 you4 jue2 chi1 。
- wo3 du2 wei4 bu4 ran2 ， yuan4 zi3 shao3 zhi4 si1 。
- fang1 jin1 zhao4 shu1 xia4 ， huai2 bian4 fang1 chu1 shi1 。
- huang2 qi2 li4 yuan2 men2 ， yu3 xi2 zhou4 ye4 chi2 。
- da4 jiang4 xian1 huan4 jia3 ， san1 jun1 sui2 zhi3 hui1 。
- hang2 wu3 wei4 jin4 shi2 ， da4 jiang4 bu4 yan2 ji1 。
- ke3 bu4 xian1 yin3 shui3 ， zhou4 bu4 xian1 gao4 pi2 。
- wu2 chai2 du2 an1 ju1 ， mao4 lin2 yin4 mao2 ci2 。
- tuo1 jin1 zhuo2 han2 quan2 ， wo4 qi3 cong2 qi2 si1 。
- yu2 ci3 shang4 wei4 re4 ， gui3 shen2 qi2 ke3 qi1 。
- zuo4 ke4 jie1 wei4 ran2 ， suo3 zhi3 sui4 cheng2 shi1 。
- bian4 jue2 chuang1 ji3 jian1 ， sa4 sa4 qing1 feng1 chui1 。

## 注释

## 译文

## 赏析
