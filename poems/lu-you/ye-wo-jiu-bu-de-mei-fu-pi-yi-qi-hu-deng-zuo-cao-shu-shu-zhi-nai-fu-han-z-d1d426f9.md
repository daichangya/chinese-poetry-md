---
id: lu-you-ye-wo-jiu-bu-de-mei-fu-pi-yi-qi-hu-deng-zuo-cao-shu-shu-zhi-nai-fu-han-z-d1d426f9
title: 夜卧久不得寐复披衣起呼灯作草书数纸乃复酣枕明旦作此诗记之
titlePinyin: ye4 wo4 jiu3 bu4 de2 mei4 fu4 pi1 yi1 qi3 hu1 deng1 zuo4 cao3 shu1 shu4 zhi3 nai3 fu4 han1 zhen3 ming2 dan4 zuo4 ci3 shi1 ji4 zhi1
titleSlug: ye-wo-jiu-bu-de-mei-fu-pi-yi-qi-hu-deng-zuo-cao-shu-shu-zhi-nai-fu-han-z-d1d426f9
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 才下多阨穷，地僻罕人客。
- 半生走四海，竟无第一策。
- 暮年忽大悟，惟有紧闭门。
- 朝作一池墨，弄笔招羁魂。
- 初若奔𫘧骥，忽如掣蛟鲸。
- 鬼神森出没，雷雨更晦明。
- 飞扬兴已极，投笔竟就床。
- 酣酣一枕睡，不觉幽梦长。
- 手携避秦人，行上腰带鞓。
- 下视河流黄，仰看天宇青。
- 大呼自惊觉，夜半灯欲死。
- 茆簷雨点滴，身乃在万里。
- 挑灯影突兀，顾问汝是谁。
- 留侯虽强食，轻举亦何疑。

## 拼音
- cai2 xia4 duo1 e4 qiong2 ， di4 pi4 han3 ren2 ke4 。
- ban4 sheng1 zou3 si4 hai3 ， jing4 wu2 di4 yi1 ce4 。
- mu4 nian2 hu1 da4 wu4 ， wei2 you3 jin3 bi4 men2 。
- chao2 zuo4 yi4 chi2 mo4 ， nong4 bi3 zhao1 ji1 hun2 。
- chu1 ruo4 ben1 lu4 ji4 ， hu1 ru2 che4 jiao1 jing1 。
- gui3 shen2 sen1 chu1 mo4 ， lei2 yu3 geng4 hui4 ming2 。
- fei1 yang2 xing1 yi3 ji2 ， tou2 bi3 jing4 jiu4 chuang2 。
- han1 han1 yi4 zhen3 shui4 ， bu4 jue2 you1 meng4 chang2 。
- shou3 xie2 bi4 qin2 ren2 ， xing2 shang4 yao1 dai4 ting1 。
- xia4 shi4 he2 liu2 huang2 ， yang3 kan4 tian1 yu3 qing1 。
- da4 hu1 zi4 jing1 jue2 ， ye4 ban4 deng1 yu4 si3 。
- mao2 yan2 yu3 dian3 di1 ， shen1 nai3 zai4 wan4 li3 。
- tiao3 deng1 ying3 tu1 wu4 ， gu4 wen4 ru3 shi4 shui2 。
- liu2 hou2 sui1 qiang2 shi2 ， qing1 ju3 yi4 he2 yi2 。

## 注释

## 译文

## 赏析
