---
id: lu-you-ye-han-zhao-lie-hui-ling-ji-zhu-ge-gong-ci-yu
title: 谒汉昭烈惠陵及诸葛公祠宇
titlePinyin: ye4 han4 zhao1 lie4 hui4 ling2 ji2 zhu1 ge3 gong1 ci2 yu3
titleSlug: ye-han-zhao-lie-hui-ling-ji-zhu-ge-gong-ci-yu
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨止风益豪，雪作云不动。
- 凄凉汉陵庙，衰草卧翁仲。
- 画妓空笙竽，土马阙羁鞚。
- 壤沃黄犊耕，柏密幽鸟哢。
- 尚想忠武公，身任社稷重。
- 整整渭上营，气已无岐雍。
- 少须天意定，破贼寜患众。
- 兴亡信有数，星陨事可痛。
- 陵边四五家，茆竹居接栋。
- 手皲纸上箔，醅熟酒鸣瓮。
- 虽嗟生理微，亦足逭饥冻。
- 刘葛固雄杰，阅世均一梦。
- 论高常近迂，才大本难用。
- 九原不可作，再拜临风恸。

## 拼音
- yu3 zhi3 feng1 yi4 hao2 ， xue3 zuo4 yun2 bu2 dong4 。
- qi1 liang2 han4 ling2 miao4 ， shuai1 cao3 wo4 weng1 zhong4 。
- hua4 ji4 kong1 sheng1 yu2 ， tu3 ma3 que1 ji1 kong4 。
- rang3 wo4 huang2 du2 geng1 ， bai3 mi4 you1 niao3 long4 。
- shang4 xiang3 zhong1 wu3 gong1 ， shen1 ren4 she4 ji4 zhong4 。
- zheng3 zheng3 wei4 shang4 ying2 ， qi4 yi3 wu2 qi2 yong1 。
- shao3 xu1 tian1 yi4 ding4 ， po4 zei2 ning2 huan4 zhong4 。
- xing1 wang2 xin4 you3 shu4 ， xing1 yun3 shi4 ke3 tong4 。
- ling2 bian1 si4 wu3 jia1 ， mao2 zhu2 ju1 jie1 dong4 。
- shou3 jun1 zhi3 shang4 bo2 ， pei1 shu2 jiu3 ming2 weng4 。
- sui1 jie1 sheng1 li3 wei1 ， yi4 zu2 huan4 ji1 dong4 。
- liu2 ge3 gu4 xiong2 jie2 ， yue4 shi4 jun1 yi2 meng4 。
- lun4 gao1 chang2 jin4 yu1 ， cai2 da4 ben3 nan2 yong4 。
- jiu3 yuan2 bu4 ke3 zuo4 ， zai4 bai4 lin2 feng1 tong4 。

## 注释

## 译文

## 赏析
