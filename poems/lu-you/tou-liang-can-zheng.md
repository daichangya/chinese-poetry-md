---
id: lu-you-tou-liang-can-zheng
title: 投梁参政
titlePinyin: tou2 liang2 can1 zheng4
titleSlug: tou-liang-can-zheng
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮生无根株，志士惜浪死。
- 鸡鸣何预人，推枕中夕起。
- 游也本无奇，腰折百僚底。
- 流离鬓成丝，悲咤涙如洗。
- 残年走巴峡，辛苦为斗米。
- 远冲三伏热，前指九月水。
- 回首长安城，未忍便万里。
- 袖诗叩东府，再拜求望履。
- 平生实易足，名幸污黄纸。
- 但忧死无闻，功不挂青史。
- 颇闻匈奴乱，天意殄蛇豕。
- 何时嫖姚师，大刷渭桥耻。
- 士各奋所长，儒生未宜鄙。
- 覆氊草军书，不畏寒堕指。

## 拼音
- fu2 sheng1 wu2 gen1 zhu1 ， zhi4 shi4 xi1 lang4 si3 。
- ji1 ming2 he2 yu4 ren2 ， tui1 zhen3 zhong1 xi1 qi3 。
- you2 ye3 ben3 wu2 qi2 ， yao1 zhe2 bai3 liao2 di3 。
- liu2 li2 bin4 cheng2 si1 ， bei1 zha4 lei4 ru2 xi3 。
- can2 nian2 zou3 ba1 xia2 ， xin1 ku3 wei4 dou4 mi3 。
- yuan3 chong1 san1 fu2 re4 ， qian2 zhi3 jiu3 yue4 shui3 。
- hui2 shou3 zhang3 an1 cheng2 ， wei4 ren3 bian4 wan4 li3 。
- xiu4 shi1 kou4 dong1 fu3 ， zai4 bai4 qiu2 wang4 lü3 。
- ping2 sheng1 shi2 yi4 zu2 ， ming2 xing4 wu1 huang2 zhi3 。
- dan4 you1 si3 wu2 wen2 ， gong1 bu2 gua4 qing1 shi3 。
- po1 wen2 xiong1 nu2 luan4 ， tian1 yi4 tian3 she2 shi3 。
- he2 shi2 piao2 yao2 shi1 ， da4 shua1 wei4 qiao2 chi3 。
- shi4 ge4 fen4 suo3 chang2 ， ru2 sheng1 wei4 yi2 bi3 。
- fu4 zhan1 cao3 jun1 shu1 ， bu2 wei4 han2 duo4 zhi3 。

## 注释

## 译文

## 赏析
