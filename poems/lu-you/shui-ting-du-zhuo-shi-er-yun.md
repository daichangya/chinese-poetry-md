---
id: lu-you-shui-ting-du-zhuo-shi-er-yun
title: 水亭独酌十二韵
titlePinyin: shui3 ting2 du2 zhuo2 shi2 er4 yun4
titleSlug: shui-ting-du-zhuo-shi-er-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清风扫郁蒸，爽气生户牖。
- 客中淡无事，翛然一杯酒。
- 书生拙自料，事业期不朽。
- 少年忝朝迹，蹭蹬今白首。
- 歴观千载事，和戎固尝有。
- 定襄伍原间，乃可画地守。
- 神州在何许，东巡已去久。
- 煌煌一统业，谟训其可负。
- 荆楚多剑客，宣润冨弩手。
- 孰能用其长，坐使老农畞。
- 讲武幸长杨，劳军临细柳。
- 中兴望圣时，未死得见否。

## 拼音
- qing1 feng1 sao3 yu4 zheng1 ， shuang3 qi4 sheng1 hu4 you3 。
- ke4 zhong1 dan4 wu2 shi4 ， xiao1 ran2 yi4 bei1 jiu3 。
- shu1 sheng1 zhuo1 zi4 liao4 ， shi4 ye4 qi1 bu4 xiu3 。
- shao4 nian2 tian3 chao2 ji4 ， ceng4 deng1 jin1 bai2 shou3 。
- li4 guan1 qian1 zai3 shi4 ， he2 rong2 gu4 chang2 you3 。
- ding4 xiang1 wu3 yuan2 jian1 ， nai3 ke3 hua4 di4 shou3 。
- shen2 zhou1 zai4 he2 xu3 ， dong1 xun2 yi3 qu4 jiu3 。
- huang2 huang2 yi4 tong3 ye4 ， mo2 xun4 qi2 ke3 fu4 。
- jing1 chu3 duo1 jian4 ke4 ， xuan1 run4 fu4 nu3 shou3 。
- shu2 neng2 yong4 qi2 chang2 ， zuo4 shi3 lao3 nong2 mu3 。
- jiang3 wu3 xing4 chang2 yang2 ， lao2 jun1 lin2 xi4 liu3 。
- zhong1 xing1 wang4 sheng4 shi2 ， wei4 si3 de2 jian4 fou3 。

## 注释

## 译文

## 赏析
