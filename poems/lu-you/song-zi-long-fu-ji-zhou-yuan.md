---
id: lu-you-song-zi-long-fu-ji-zhou-yuan
title: 送子龙赴吉州掾
titlePinyin: song4 zi3 long2 fu4 ji2 zhou1 yuan4
titleSlug: song-zi-long-fu-ji-zhou-yuan
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我老汝远行，知汝非得已。
- 驾言当送汝，挥涕不能止。
- 人谁乐离别，坐贫至于此。
- 汝行犯胥涛，次第过彭蠡。
- 波横吞舟鱼，林啸独脚鬼。
- 野饭何店炊，孤櫂何岸檥。
- 判司比唐时，犹幸免笞箠。
- 庭参亦何辱，负职乃可耻。
- 汝为吉州吏，但饮吉州水。
- 一钱亦分明，谁能肆谗毁。
- 聚俸嫁阿惜，择士教元礼。
- 我食可自营，勿用念甘旨。
- 衣穿听露肘，履破从见指。
- 山门虽被嘲，归舍却睡美。
- 益公名位重，凛若乔岳峙。
- 汝以通家故，或许望燕几。
- 得见已足荣，切勿有所启。
- 又若杨诚斋，清介世莫比。
- 一闻俗人言，三日归洗耳。
- 汝但问起居，余事勿挂齿。
- 希周有世好，敬叔乃乡里。
- 岂惟能文辞，实亦坚操履。
- 相从勉讲学，事业在积累。
- 仁义本何常，蹈之则君子。
- 汝去三年归，我傥未即死。
- 江中有鲤鱼，频寄书一纸。

## 拼音
- wo3 lao3 ru3 yuan3 xing2 ， zhi1 ru3 fei1 dei3 yi3 。
- jia4 yan2 dang1 song4 ru3 ， hui1 ti4 bu4 neng2 zhi3 。
- ren2 shui2 le4 li2 bie2 ， zuo4 pin2 zhi4 yu2 ci3 。
- ru3 xing2 fan4 xu1 tao1 ， ci4 di4 guo4 peng2 li2 。
- bo1 heng2 tun1 zhou1 yu2 ， lin2 xiao4 du2 jiao3 gui3 。
- ye3 fan4 he2 dian4 chui1 ， gu1 zhao4 he2 an4 yi3 。
- pan4 si1 bi3 tang2 shi2 ， you2 xing4 mian3 chi1 chui2 。
- ting2 can1 yi4 he2 ru3 ， fu4 zhi2 nai3 ke3 chi3 。
- ru3 wei4 ji2 zhou1 li4 ， dan4 yin3 ji2 zhou1 shui3 。
- yi4 qian2 yi4 fen1 ming2 ， shui2 neng2 si4 chan2 hui3 。
- ju4 feng4 jia4 a1 xi1 ， ze2 shi4 jiao4 yuan2 li3 。
- wo3 shi2 ke3 zi4 ying2 ， wu4 yong4 nian4 gan1 zhi3 。
- yi1 chuan1 ting1 lu4 zhou3 ， lü3 po4 cong2 jian4 zhi3 。
- shan1 men2 sui1 bei4 chao2 ， gui1 she4 que4 shui4 mei3 。
- yi4 gong1 ming2 wei4 zhong4 ， lin3 ruo4 qiao2 yue4 zhi4 。
- ru3 yi3 tong1 jia1 gu4 ， huo4 xu3 wang4 yan4 ji3 。
- de2 jian4 yi3 zu2 rong2 ， qie4 wu4 you3 suo3 qi3 。
- you4 ruo4 yang2 cheng2 zhai1 ， qing1 jie4 shi4 mo4 bi3 。
- yi4 wen2 su2 ren2 yan2 ， san1 ri4 gui1 xi3 er3 。
- ru3 dan4 wen4 qi3 ju1 ， yu2 shi4 wu4 gua4 chi3 。
- xi1 zhou1 you3 shi4 hao3 ， jing4 shu1 nai3 xiang1 li3 。
- qi3 wei2 neng2 wen2 ci2 ， shi2 yi4 jian1 cao1 lü3 。
- xiang1 cong2 mian3 jiang3 xue2 ， shi4 ye4 zai4 ji1 lei3 。
- ren2 yi4 ben3 he2 chang2 ， dao3 zhi1 ze2 jun1 zi3 。
- ru3 qu4 san1 nian2 gui1 ， wo3 tang3 wei4 ji2 si3 。
- jiang1 zhong1 you3 li3 yu2 ， pin2 ji4 shu1 yi4 zhi3 。

## 注释

## 译文

## 赏析
