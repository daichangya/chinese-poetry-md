---
id: lu-you-deng-guan-kou-miao-dong-da-lou-guan-min-jiang-xue-shan
title: 登灌口庙东大楼观崏江雪山
titlePinyin: deng1 guan4 kou3 miao4 dong1 da4 lou2 guan1 min2 jiang1 xue3 shan1
titleSlug: deng-guan-kou-miao-dong-da-lou-guan-min-jiang-xue-shan
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生不识柏梁建章之宫殿，安得峨冠侍游宴。
- 又不及身在荥阳京索间，擐甲横戈夜酣战。
- 胸中迫隘思远游，溯江来倚岷山楼。
- 千年雪岭阑边出，万里云涛坐上浮。
- 禹迹茫茫始江汉，疏凿功当九州半。
- 丈夫生世要如此，赍志空死能无叹。
- 白发萧条吹北风，手把巵酒酹江中。
- 姓名未死终磊磊，要与此江东注海。

## 拼音
- wo3 sheng1 bu4 shi2 bai3 liang2 jian4 zhang1 zhi1 gong1 dian4 ， an1 de2 e2 guan1 shi4 you2 yan4 。
- you4 bu4 ji2 shen1 zai4 xing2 yang2 jing1 suo3 jian1 ， huan4 jia3 heng2 ge1 ye4 han1 zhan4 。
- xiong1 zhong1 po4 ai4 si1 yuan3 you2 ， su4 jiang1 lai2 yi3 min2 shan1 lou2 。
- qian1 nian2 xue3 ling3 lan2 bian1 chu1 ， wan4 li3 yun2 tao1 zuo4 shang4 fu2 。
- yu3 ji4 mang2 mang2 shi3 jiang1 han4 ， shu1 zao2 gong1 dang1 jiu3 zhou1 ban4 。
- zhang4 fu0 sheng1 shi4 yao4 ru2 ci3 ， ji1 zhi4 kong1 si3 neng2 wu2 tan4 。
- bai2 fa4 xiao1 tiao2 chui1 bei3 feng1 ， shou3 ba3 zhi1 jiu3 lei4 jiang1 zhong1 。
- xing4 ming2 wei4 si3 zhong1 lei3 lei3 ， yao4 yu3 ci3 jiang1 dong1 zhu4 hai3 。

## 注释

## 译文

## 赏析
