---
id: lu-you-ying-she-cheng-wang-zhi-fu-li-de-ru-shi-bo-hun
title: 迎赦呈王志夫李德孺师伯浑
titlePinyin: ying2 she4 cheng2 wang2 zhi4 fu1 li3 de2 ru2 shi1 bo2 hun2
titleSlug: ying-she-cheng-wang-zhi-fu-li-de-ru-shi-bo-hun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平明置骑传诏函，帝意欲与东皇参。
- 青城回仗国人喜，金鸡衔赦天恩覃。
- 吾君爱民靡不到，黄纸字密如吴蚕。
- 纪元故事极用九，圣政尽美方登三。
- 嗟余久已去魏阙，梦想豹尾犹毵毵。
- 过郊一月方拜赦，始知身落天西南。
- 欢呼已怪衰病愈，蹈舞更觉春风酣。
- 何当与子归共载，二月起柁江如蓝。

## 拼音
- ping2 ming2 zhi4 qi2 chuan2 zhao4 han2 ， di4 yi4 yu4 yu3 dong1 huang2 can1 。
- qing1 cheng2 hui2 zhang4 guo2 ren2 xi3 ， jin1 ji1 xian2 she4 tian1 en1 qin2 。
- wu2 jun1 ai4 min2 mi2 bu2 dao4 ， huang2 zhi3 zi4 mi4 ru2 wu2 can2 。
- ji4 yuan2 gu4 shi4 ji2 yong4 jiu3 ， sheng4 zheng4 jin4 mei3 fang1 deng1 san1 。
- jie1 yu2 jiu3 yi3 qu4 wei4 que1 ， meng4 xiang3 bao4 wei3 you2 san1 san1 。
- guo4 jiao1 yi1 yue4 fang1 bai4 she4 ， shi3 zhi1 shen1 luo4 tian1 xi1 nan2 。
- huan1 hu1 yi3 guai4 shuai1 bing4 yu4 ， dao3 wu3 geng4 jue2 chun1 feng1 han1 。
- he2 dang1 yu3 zi3 gui1 gong4 zai3 ， er4 yue4 qi3 tuo2 jiang1 ru2 lan2 。

## 注释

## 译文

## 赏析
