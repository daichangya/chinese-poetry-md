---
id: lu-you-hui-ji-xing
title: 会稽行
titlePinyin: hui4 ji1 xing2
titleSlug: hui-ji-xing
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我欲游蓬壶，安得身插羽。
- 我欲隠嵩华，叹息非吾土。
- 会稽多名山，开迹自往古。
- 岂惟颂刻秦，乃有庙祀禹。
- 山形舞鸾凤，泉脉流湩乳。
- 家家富水竹，处处生兰杜。
- 方舟泛曹娥，健席拂天姥。
- 朱楼入烟霄，白塔临云雨。
- 修梁看龙化，遗箭遣鹤取。
- 茶荈可作经，杨梅亦著谱。
- 湖莼山蕨辈，一一难遽数。
- 终年游不厌，冰玉生肺腑。
- 诵诗有樵童，乞字到俚妪。
- 况复青青衿，盛不减邹鲁。
- 古诗三千篇，安知阙吴楚。
- 土风聊补亡，吾言岂夸诩。

## 拼音
- wo3 yu4 you2 peng2 hu2 ， an1 de2 shen1 cha1 yu3 。
- wo3 yu4 yin3 song1 hua2 ， tan4 xi1 fei1 wu2 tu3 。
- hui4 ji1 duo1 ming2 shan1 ， kai1 ji4 zi4 wang3 gu3 。
- qi3 wei2 song4 ke4 qin2 ， nai3 you3 miao4 si4 yu3 。
- shan1 xing2 wu3 luan2 feng4 ， quan2 mai4 liu2 dong4 ru3 。
- jia1 jia1 fu4 shui3 zhu2 ， chu4 chu4 sheng1 lan2 du4 。
- fang1 zhou1 fan4 cao2 e2 ， jian4 xi2 fu2 tian1 lao3 。
- zhu1 lou2 ru4 yan1 xiao1 ， bai2 ta3 lin2 yun2 yu3 。
- xiu1 liang2 kan4 long2 hua4 ， yi2 jian4 qian3 he4 qu3 。
- cha2 chuan3 ke3 zuo4 jing1 ， yang2 mei2 yi4 zhu4 pu3 。
- hu2 chun2 shan1 jue2 bei4 ， yi1 yi1 nan2 ju4 shu4 。
- zhong1 nian2 you2 bu2 yan4 ， bing1 yu4 sheng1 fei4 fu3 。
- song4 shi1 you3 qiao2 tong2 ， qi3 zi4 dao4 li3 yu4 。
- kuang4 fu4 qing1 qing1 jin1 ， sheng4 bu4 jian3 zou1 lu3 。
- gu3 shi1 san1 qian1 pian1 ， an1 zhi1 que1 wu2 chu3 。
- tu3 feng1 liao2 bu3 wang2 ， wu2 yan2 qi3 kua1 xu3 。

## 注释

## 译文

## 赏析
