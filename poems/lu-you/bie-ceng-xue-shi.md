---
id: lu-you-bie-ceng-xue-shi
title: 别曾学士
titlePinyin: bie2 ceng2 xue2 shi4
titleSlug: bie-ceng-xue-shi
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儿时闻公名，谓在千载前。
- 稍长诵公文，杂之韩杜编。
- 夜辄梦见公，皎若月在天。
- 起坐三叹息，欲见亡繇缘。
- 忽闻高轩过，欢喜忘食眠。
- 袖书拜辕下，此意私自怜。
- 道若九达衢，小智妄凿穿。
- 所愿瞻德容，顽固或少痊。
- 公不谓狂疏，屈体与周旋。
- 骑气动原隰，霜日明山川。
- 匏系不得从，瞻望抱悁悁。
- 画石或十日，刻楮有三年。
- 贱贫未即死，闻道期华颠。
- 他时得公心，敢不知所传。

## 拼音
- er2 shi2 wen2 gong1 ming2 ， wei4 zai4 qian1 zai3 qian2 。
- shao1 chang2 song4 gong1 wen2 ， za2 zhi1 han2 du4 bian1 。
- ye4 zhe2 meng4 jian4 gong1 ， jiao3 ruo4 yue4 zai4 tian1 。
- qi3 zuo4 san1 tan4 xi1 ， yu4 jian4 wang2 yao2 yuan2 。
- hu1 wen2 gao1 xuan1 guo4 ， huan1 xi3 wang4 shi2 mian2 。
- xiu4 shu1 bai4 yuan2 xia4 ， ci3 yi4 si1 zi4 lian2 。
- dao4 ruo4 jiu3 da2 qu2 ， xiao3 zhi4 wang4 zao2 chuan1 。
- suo3 yuan4 zhan1 de2 rong2 ， wan2 gu4 huo4 shao3 quan2 。
- gong1 bu2 wei4 kuang2 shu1 ， qu1 ti3 yu3 zhou1 xuan2 。
- qi2 qi4 dong4 yuan2 xi2 ， shuang1 ri4 ming2 shan1 chuan1 。
- pao2 xi4 bu4 de2 cong2 ， zhan1 wang4 bao4 yuan1 yuan1 。
- hua4 shi2 huo4 shi2 ri4 ， ke4 chu3 you3 san1 nian2 。
- jian4 pin2 wei4 ji2 si3 ， wen2 dao4 qi1 hua2 dian1 。
- ta1 shi2 de2 gong1 xin1 ， gan3 bu4 zhi1 suo3 chuan2 。

## 注释

## 译文

## 赏析
