---
id: lu-you-zhou-zhong-yong-luo-jing-yu-qing-hui-qing-rao-nong-xi-zhu-zhi-ju-gai-men-d2173a55
title: 舟中咏落景余清晖轻桡弄溪渚之句盖孟浩然耶溪泛舟诗也因以其句为韵赋诗十首  其二
titlePinyin: zhou1 zhong1 yong3 luo4 jing3 yu2 qing1 hui1 qing1 rao2 nong4 xi1 zhu3 zhi1 ju4 gai4 meng4 hao4 ran2 ye1 xi1 fan4 zhou1 shi1 ye3 yin1 yi3 qi2 ju4 wei4 yun4 fu4 shi1 shi2 shou3     qi2 er4
titleSlug: zhou-zhong-yong-luo-jing-yu-qing-hui-qing-rao-nong-xi-zhu-zhi-ju-gai-men-d2173a55
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维舟入谷口，信步造异境。
- 隔篱鸡犬声，满地梧楸影。
- 瓦甑炊香稻，石泉汲新井。
- 人间苦偪仄，爱此须臾景。

## 拼音
- wei2 zhou1 ru4 gu3 kou3 ， xin4 bu4 zao4 yi4 jing4 。
- ge2 li2 ji1 quan3 sheng1 ， man3 di4 wu2 qiu1 ying3 。
- wa3 zeng4 chui1 xiang1 dao4 ， shi2 quan2 ji2 xin1 jing3 。
- ren2 jian1 ku3 bi1 ze4 ， ai4 ci3 xu1 yu2 jing3 。

## 注释

## 译文

## 赏析
