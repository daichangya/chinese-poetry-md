---
id: lu-you-wu-yue-shi-yi-ri-ye-qie-ban-meng-cong-da-jia-qin-zheng-jin-fu-han-tang-g-bc656675
title: 五月十一日夜且半梦从大驾亲征尽复汉唐故地见城邑人物繁丽云西凉府也喜甚马上作长句未终篇而觉乃足成之
titlePinyin: wu3 yue4 shi2 yi1 ri4 ye4 qie3 ban4 meng4 cong2 da4 jia4 qin1 zheng1 jin4 fu4 han4 tang2 gu4 di4 jian4 cheng2 yi4 ren2 wu4 fan2 li4 yun2 xi1 liang2 fu3 ye3 xi3 shen4 ma3 shang4 zuo4 chang2 ju4 wei4 zhong1 pian1 er2 jue2 nai3 zu2 cheng2 zhi1
titleSlug: wu-yue-shi-yi-ri-ye-qie-ban-meng-cong-da-jia-qin-zheng-jin-fu-han-tang-g-bc656675
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天宝胡兵陷两京，北庭安西无汉营。
- 五百年间置不问，圣主下诏初亲征。
- 熊罴百万从銮驾，故地不劳传檄下。
- 筑城绝塞进新图，排仗行宫宣大赦。
- 冈峦极目汉山川，文书初用淳熙年。
- 驾前六军错锦绣，秋风鼓角声满天。
- 苜蓿峰前尽亭障，平安火在交河上。
- 凉州女儿满高楼，梳头已学京都様。

## 拼音
- tian1 bao3 hu2 bing1 xian4 liang3 jing1 ， bei3 ting2 an1 xi1 wu2 han4 ying2 。
- wu3 bai3 nian2 jian1 zhi4 bu2 wen4 ， sheng4 zhu3 xia4 zhao4 chu1 qin1 zheng1 。
- xiong2 pi2 bai3 wan4 cong2 luan2 jia4 ， gu4 di4 bu4 lao2 chuan2 xi2 xia4 。
- zhu4 cheng2 jue2 sai1 jin4 xin1 tu2 ， pai2 zhang4 xing2 gong1 xuan1 da4 she4 。
- gang1 luan2 ji2 mu4 han4 shan1 chuan1 ， wen2 shu1 chu1 yong4 chun2 xi1 nian2 。
- jia4 qian2 liu4 jun1 cuo4 jin3 xiu4 ， qiu1 feng1 gu3 jiao3 sheng1 man3 tian1 。
- mu4 xu0 feng1 qian2 jin4 ting2 zhang4 ， ping2 an1 huo3 zai4 jiao1 he2 shang4 。
- liang2 zhou1 nü3 er2 man3 gao1 lou2 ， shu1 tou2 yi3 xue2 jing1 dou1 yang4 。

## 注释

## 译文

## 赏析
