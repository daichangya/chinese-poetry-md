---
id: lu-you-ye-meng-yu-shu-ke-guan-hua-you-ba-fu-long-qiu-tu-te-qi-ke-qing-yu-zuo-sh-a80d310f
title: 夜梦与数客观画有八幅龙湫图特奇客请予作诗其上书数十字而觉不复能记明旦乃追补之亦仿佛梦中意也
titlePinyin: ye4 meng4 yu3 shu4 ke4 guan1 hua4 you3 ba1 fu2 long2 qiu1 tu2 te4 qi2 ke4 qing3 yu3 zuo4 shi1 qi2 shang4 shu1 shu4 shi2 zi4 er2 jue2 bu2 fu4 neng2 ji4 ming2 dan4 nai3 zhui1 bu3 zhi1 yi4 fang3 fu2 meng4 zhong4 yi4 ye3
titleSlug: ye-meng-yu-shu-ke-guan-hua-you-ba-fu-long-qiu-tu-te-qi-ke-qing-yu-zuo-sh-a80d310f
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高堂阅画娱嘉宾，巨幅小卷纵横陈。
- 其间一图最杰作，命意落笔惊倒人。
- 奇峰峭立插地轴，飞瀑崩泻垂天绅。
- 寿藤老木幻荒怪，深潭危栈愁鬼神。
- 忽然白昼起雷电，始觉异物蟠奫沦。
- 阴云四兴诛老魃，甘澍连夕苏疲民。
- 岂惟陂泽苖尽立，已活亿万介与鳞。
- 文章与画共一法，腕力要可回千钧。
- 锱铢不到便悬隔，用意虽尽终苦辛。
- 君看此图凡几笔，一一圜劲如秋莼。
- 乃知世间有绝艺，天造草昧参经纶。
- 吾言未竟且复止，剩发幽奥天公嗔。

## 拼音
- gao1 tang2 yue4 hua4 yu2 jia1 bin1 ， ju4 fu2 xiao3 juan4 zong4 heng2 chen2 。
- qi2 jian1 yi4 tu2 zui4 jie2 zuo4 ， ming4 yi4 luo4 bi3 jing1 dao3 ren2 。
- qi2 feng1 qiao4 li4 cha1 di4 zhou2 ， fei1 pu4 beng1 xie4 chui2 tian1 shen1 。
- shou4 teng2 lao3 mu4 huan4 huang1 guai4 ， shen1 tan2 wei1 zhan4 chou2 gui3 shen2 。
- hu1 ran2 bai2 zhou4 qi3 lei2 dian4 ， shi3 jue2 yi4 wu4 pan2 yun1 lun2 。
- yin1 yun2 si4 xing1 zhu1 lao3 ba2 ， gan1 shu4 lian2 xi1 su1 pi2 min2 。
- qi3 wei2 bei1 ze2 di2 jin4 li4 ， yi3 huo2 yi4 wan4 jie4 yu3 lin2 。
- wen2 zhang1 yu3 hua4 gong4 yi4 fa3 ， wan4 li4 yao4 ke3 hui2 qian1 jun1 。
- zi1 zhu1 bu2 dao4 bian4 xuan2 ge2 ， yong4 yi4 sui1 jin4 zhong1 ku3 xin1 。
- jun1 kan4 ci3 tu2 fan2 ji3 bi3 ， yi1 yi1 huan2 jin4 ru2 qiu1 chun2 。
- nai3 zhi1 shi4 jian1 you3 jue2 yi4 ， tian1 zao4 cao3 mei4 can1 jing1 lun2 。
- wu2 yan2 wei4 jing4 qie3 fu4 zhi3 ， sheng4 fa1 you1 ao4 tian1 gong1 chen1 。

## 注释

## 译文

## 赏析
