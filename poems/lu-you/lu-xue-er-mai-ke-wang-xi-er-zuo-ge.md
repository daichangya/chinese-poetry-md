---
id: lu-you-lu-xue-er-mai-ke-wang-xi-er-zuo-ge
title: 屡雪二麦可望喜而作歌
titlePinyin: lü3 xue3 er4 mai4 ke3 wang4 xi3 er2 zuo4 ge1
titleSlug: lu-xue-er-mai-ke-wang-xi-er-zuo-ge
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苦寒勿怨天雨雪，雪来遗我明年麦。
- 三月翠浪舞东风，四月黄云暗南陌。
- 坐看比屋腾欢声，已觉有司寛吏责。
- 腰镰丁壮倾闾里，拾穗儿童动千百。
- 玉尘出䃺飞屋梁，银丝入釜须寛汤。
- 寒醅发剂炊饼裂，新麻压油寒具香。
- 大妇下机废晨织，小姑佐庖忘晚粧。
- 老翁饱食笑扪腹，林下击壤歌时康。

## 拼音
- ku3 han2 wu4 yuan4 tian1 yu3 xue3 ， xue3 lai2 yi2 wo3 ming2 nian2 mai4 。
- san1 yue4 cui4 lang4 wu3 dong1 feng1 ， si4 yue4 huang2 yun2 an4 nan2 mo4 。
- zuo4 kan4 bi3 wu1 teng2 huan1 sheng1 ， yi3 jue2 you3 si1 kuan1 li4 ze2 。
- yao1 lian2 ding1 zhuang4 qing1 lü2 li3 ， shi2 sui4 er2 tong2 dong4 qian1 bai3 。
- yu4 chen2 chu1 䃺 fei1 wu1 liang2 ， yin2 si1 ru4 fu3 xu1 kuan1 tang1 。
- han2 pei1 fa1 ji4 chui1 bing3 lie4 ， xin1 ma2 ya1 you2 han2 ju4 xiang1 。
- da4 fu4 xia4 ji1 fei4 chen2 zhi1 ， xiao3 gu1 zuo3 pao2 wang4 wan3 zhuang1 。
- lao3 weng1 bao3 shi2 xiao4 men2 fu4 ， lin2 xia4 ji1 rang3 ge1 shi2 kang1 。

## 注释

## 译文

## 赏析
