---
id: lu-you-jia-zhou-shou-zhai-jiu-wu-hou-pu-yin-nong-shi-zhi-xi-wei-zhong-hua-zhu-t-74c3348f
title: 嘉州守宅旧无后圃因农事之隙为种花筑亭观甫成而归戏作长句
titlePinyin: jia1 zhou1 shou3 zhai2 jiu4 wu2 hou4 pu3 yin1 nong2 shi4 zhi1 xi4 wei4 zhong3 hua1 zhu4 ting2 guan1 fu3 cheng2 er2 gui1 xi4 zuo4 chang2 ju4
titleSlug: jia-zhou-shou-zhai-jiu-wu-hou-pu-yin-nong-shi-zhi-xi-wei-zhong-hua-zhu-t-74c3348f
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾州山水西州冠，正欠雄楼并杰观。
- 奇峰秀岭待弹压，明月清风须判断。
- 三峨旧不到郡斋，创为诗人供几案。
- 烟云舒卷水墨图，草木青红锦绣段。
- 一时冠盖共登临，百年父老俱惊惋。
- 萦回舞袖试弓弯，宛转歌声学珠贯。
- 佳人蜂蝶争遶鬓，上客龙蛇看挥翰。
- 寓公虽作一月留，梅发东湖归思乱。
- 儿戏聊成此段奇，陈迹应留后人叹。
- 明朝艇子溯平羌，却伴谪仙游汗漫。

## 拼音
- wu2 zhou1 shan1 shui3 xi1 zhou1 guan1 ， zheng4 qian4 xiong2 lou2 bing4 jie2 guan1 。
- qi2 feng1 xiu4 ling3 dai4 tan2 ya1 ， ming2 yue4 qing1 feng1 xu1 pan4 duan4 。
- san1 e2 jiu4 bu2 dao4 jun4 zhai1 ， chuang4 wei4 shi1 ren2 gong4 ji1 an4 。
- yan1 yun2 shu1 juan4 shui3 mo4 tu2 ， cao3 mu4 qing1 hong2 jin3 xiu4 duan4 。
- yi4 shi2 guan1 gai4 gong4 deng1 lin2 ， bai3 nian2 fu4 lao3 ju4 jing1 wan3 。
- ying2 hui2 wu3 xiu4 shi4 gong1 wan1 ， wan3 zhuan3 ge1 sheng1 xue2 zhu1 guan4 。
- jia1 ren2 feng1 die2 zheng1 rao4 bin4 ， shang4 ke4 long2 she2 kan4 hui1 han4 。
- yu4 gong1 sui1 zuo4 yi1 yue4 liu2 ， mei2 fa1 dong1 hu2 gui1 si1 luan4 。
- er2 xi4 liao2 cheng2 ci3 duan4 qi2 ， chen2 ji4 ying4 liu2 hou4 ren2 tan4 。
- ming2 chao2 ting3 zi3 su4 ping2 qiang1 ， que4 ban4 zhe2 xian1 you2 han4 man4 。

## 注释

## 译文

## 赏析
