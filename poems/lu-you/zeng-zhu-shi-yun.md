---
id: lu-you-zeng-zhu-shi-yun
title: 赠竹十韵
titlePinyin: zeng4 zhu2 shi2 yun4
titleSlug: zeng-zhu-shi-yun
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 放翁小筑湖西偏，虚窗曲槛无炎天。
- 人间乃有真富贵，遶舍十万碧玉椽。
- 连林娟娟泫清露，高枝袅袅揺苍烟。
- 常忧俗客触新粉，屡戒园丁伤逸鞭。
- 凉生尊斚消午醉，声撼窗扉惊昼眠。
- 春残𣃁土得美茁，气压卿相食万钱。
- 尔来作吏若堕穽，每一梦到心凄然。
- 还家再见却惝怳，尘土何地从臞仙。
- 囊中幸藏餐玉法，欲屏万事相周旋。
- 更当待月出东岭，坐石泠泠挥响泉。

## 拼音
- fang4 weng1 xiao3 zhu4 hu2 xi1 pian1 ， xu1 chuang1 qu3 kan3 wu2 yan2 tian1 。
- ren2 jian1 nai3 you3 zhen1 fu4 gui4 ， rao4 she4 shi2 wan4 bi4 yu4 chuan2 。
- lian2 lin2 juan1 juan1 xuan4 qing1 lu4 ， gao1 zhi1 niao3 niao3 yao2 cang1 yan1 。
- chang2 you1 su2 ke4 chu4 xin1 fen3 ， lü3 jie4 yuan2 ding1 shang1 yi4 bian1 。
- liang2 sheng1 zun1 jia3 xiao1 wu3 zui4 ， sheng1 han4 chuang1 fei1 jing1 zhou4 mian2 。
- chun1 can2 𣃁 tu3 de2 mei3 zhuo2 ， qi4 ya1 qing1 xiang1 shi2 wan4 qian2 。
- er3 lai2 zuo4 li4 ruo4 duo4 jing3 ， mei3 yi2 meng4 dao4 xin1 qi1 ran2 。
- hai2 jia1 zai4 jian4 que4 chang3 huang3 ， chen2 tu3 he2 di4 cong2 qu2 xian1 。
- nang2 zhong1 xing4 cang2 can1 yu4 fa3 ， yu4 ping2 wan4 shi4 xiang1 zhou1 xuan2 。
- geng4 dang1 dai4 yue4 chu1 dong1 ling3 ， zuo4 shi2 ling2 ling2 hui1 xiang3 quan2 。

## 注释

## 译文

## 赏析
