---
id: lu-you-ru-qiu-you-shan-fu-shi-lue-wu-que-ri-xi-zuo-wu-zi-qi-shou-shi-zhi-yi-ye--44b480cf
title: 入秋游山赋诗略无阙日戏作五字七首识之以野店山桥送马蹄为韵  其二
titlePinyin: ru4 qiu1 you2 shan1 fu4 shi1 lüe4 wu2 que1 ri4 xi4 zuo4 wu3 zi4 qi1 shou3 shi2 zhi1 yi3 ye3 dian4 shan1 qiao2 song4 ma3 ti2 wei4 yun4     qi2 er4
titleSlug: ru-qiu-you-shan-fu-shi-lue-wu-que-ri-xi-zuo-wu-zi-qi-shou-shi-zhi-yi-ye--44b480cf
author: 陆游
authorPinyin: lu4 you2
authorSlug: lu-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔西游边，万里持一剑。
- 风餐不自恤，露宿未尝厌。
- 栈危余汉烧，山断有秦堑。
- 敢夸胡羊美，但怀巴酒酽。
- 回首四十年，远游每关念。
- 秋风跨蹇驴，尚喜道傍店。

## 拼音
- wo3 xi1 xi1 you2 bian1 ， wan4 li3 chi2 yi2 jian4 。
- feng1 can1 bu2 zi4 xu4 ， lu4 su4 wei4 chang2 yan4 。
- zhan4 wei1 yu2 han4 shao1 ， shan1 duan4 you3 qin2 qian4 。
- gan3 kua1 hu2 yang2 mei3 ， dan4 huai2 ba1 jiu3 yan4 。
- hui2 shou3 si4 shi2 nian2 ， yuan3 you2 mei3 guan1 nian4 。
- qiu1 feng1 kua4 jian3 lü2 ， shang4 xi3 dao4 bang4 dian4 。

## 注释

## 译文

## 赏析
