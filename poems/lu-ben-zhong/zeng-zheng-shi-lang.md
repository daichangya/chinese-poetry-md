---
id: lu-ben-zhong-zeng-zheng-shi-lang
title: 赠郑侍郎
titlePinyin: zeng4 zheng4 shi4 lang2
titleSlug: zeng-zheng-shi-lang
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郑公一勺酒，时与故人倾。
- 况兹冲和天，草木日向荣。
- 山茶逞独艶，著意呈轩楹。
- 坐中四五客，还来寻此盟。
- 主人久未厌，频得倒屣迎。
- 烧烛夜照花，知公有余情。
- 清歌洗俗耳，软语令心醒。
- 岂伊鹤顶丹，独自能倾城。
- 要令同二妙，相伴作三英。
- 纷纷桃李花，开谢略不停。
- 谁知此深院，别有高世名。
- 我老百事废，对此眼暂明。
- 还家不能寐，起坐数残更。
- 明朝有新句，更欲烦公听。

## 拼音
- zheng4 gong1 yi4 shao2 jiu3 ， shi2 yu3 gu4 ren2 qing1 。
- kuang4 zi1 chong1 he2 tian1 ， cao3 mu4 ri4 xiang4 rong2 。
- shan1 cha2 cheng3 du2 yan4 ， zhu4 yi4 cheng2 xuan1 ying2 。
- zuo4 zhong1 si4 wu3 ke4 ， hai2 lai2 xun2 ci3 meng2 。
- zhu3 ren2 jiu3 wei4 yan4 ， pin2 de2 dao3 xi3 ying2 。
- shao1 zhu2 ye4 zhao4 hua1 ， zhi1 gong1 you3 yu2 qing2 。
- qing1 ge1 xi3 su2 er3 ， ruan3 yu3 ling4 xin1 xing3 。
- qi3 yi1 he4 ding3 dan1 ， du2 zi4 neng2 qing1 cheng2 。
- yao4 ling4 tong2 er4 miao4 ， xiang1 ban4 zuo4 san1 ying1 。
- fen1 fen1 tao2 li3 hua1 ， kai1 xie4 lüe4 bu4 ting2 。
- shui2 zhi1 ci3 shen1 yuan4 ， bie2 you3 gao1 shi4 ming2 。
- wo3 lao3 bai3 shi4 fei4 ， dui4 ci3 yan3 zan4 ming2 。
- hai2 jia1 bu4 neng2 mei4 ， qi3 zuo4 shu4 can2 geng4 。
- ming2 chao2 you3 xin1 ju4 ， geng4 yu4 fan2 gong1 ting1 。

## 注释

## 译文

## 赏析
