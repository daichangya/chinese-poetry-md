---
id: lu-ben-zhong-song-yi-shang-ren
title: 送一上人
titlePinyin: song4 yi2 shang4 ren2
titleSlug: song-yi-shang-ren
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我齿久已摇，君发日向白。
- 相逢不相笑，共被老境迫。
- 周旋三十年，近岁多间隔。
- 伊昔无事时，日夕望颜色。
- 此道要琢磨，苦语费思索。
- 不能如宿心，每负朋友责。
- 别我宁陵县，随我昭德宅。
- 所期无二三，可恨已千百。
- 交游大半死，况值兵火厄。
- 举首望八荒，无乃天地窄。
- 凉风吹秋深，江湖动行客。
- 谁能于此时，出语见肝膈。
- 胡尘蔽中原，盗贼暗阡陌。
- 公其无遽行，待我有良策。

## 拼音
- wo3 chi3 jiu3 yi3 yao2 ， jun1 fa1 ri4 xiang4 bai2 。
- xiang1 feng2 bu4 xiang1 xiao4 ， gong4 bei4 lao3 jing4 po4 。
- zhou1 xuan2 san1 shi2 nian2 ， jin4 sui4 duo1 jian4 ge2 。
- yi1 xi1 wu2 shi4 shi2 ， ri4 xi1 wang4 yan2 se4 。
- ci3 dao4 yao4 zhuo2 mo2 ， ku3 yu3 fei4 si1 suo3 。
- bu4 neng2 ru2 su4 xin1 ， mei3 fu4 peng2 you3 ze2 。
- bie2 wo3 ning2 ling2 xian4 ， sui2 wo3 zhao1 de2 zhai2 。
- suo3 qi1 wu2 er4 san1 ， ke3 hen4 yi3 qian1 bai3 。
- jiao1 you2 da4 ban4 si3 ， kuang4 zhi2 bing1 huo3 e4 。
- ju3 shou3 wang4 ba1 huang1 ， wu2 nai3 tian1 di4 zhai3 。
- liang2 feng1 chui1 qiu1 shen1 ， jiang1 hu2 dong4 xing2 ke4 。
- shui2 neng2 yu2 ci3 shi2 ， chu1 yu3 jian4 gan1 ge2 。
- hu2 chen2 bi4 zhong1 yuan2 ， dao4 zei2 an4 qian1 mo4 。
- gong1 qi2 wu2 ju4 xing2 ， dai4 wo3 you3 liang2 ce4 。

## 注释

## 译文

## 赏析
