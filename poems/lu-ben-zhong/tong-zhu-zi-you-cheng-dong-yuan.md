---
id: lu-ben-zhong-tong-zhu-zi-you-cheng-dong-yuan
title: 同诸子游城东园
titlePinyin: tong2 zhu1 zi3 you2 cheng2 dong1 yuan2
titleSlug: tong-zhu-zi-you-cheng-dong-yuan
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻城东园，欲往常不款。
- 今来天气佳，茶瓯起衰懒。
- 杖藜出门去，如膜开病眼。
- 木叶犯新霜，瓜田带余暖。
- 川源疑有无，风云递舒卷。
- 不期鱼鸟会，偶逐鸥鹭远。
- 浅水乱菰蒲，荒亭秀苔藓。
- 青山近在望，更悟秋意晚。
- 同行二三子，诗语各萧散。
- 不愁罚觞难，苦恨白日短。
- 千秋高阳池，令人忆山简。

## 拼音
- xi1 wen2 cheng2 dong1 yuan2 ， yu4 wang3 chang2 bu4 kuan3 。
- jin1 lai2 tian1 qi4 jia1 ， cha2 ou1 qi3 shuai1 lan3 。
- zhang4 li2 chu1 men2 qu4 ， ru2 mo2 kai1 bing4 yan3 。
- mu4 ye4 fan4 xin1 shuang1 ， gua1 tian2 dai4 yu2 nuan3 。
- chuan1 yuan2 yi2 you3 wu2 ， feng1 yun2 di4 shu1 juan4 。
- bu4 qi1 yu2 niao3 hui4 ， ou3 zhu2 ou1 lu4 yuan3 。
- qian3 shui3 luan4 gu1 pu2 ， huang1 ting2 xiu4 tai2 xian3 。
- qing1 shan1 jin4 zai4 wang4 ， geng4 wu4 qiu1 yi4 wan3 。
- tong2 hang2 er4 san1 zi3 ， shi1 yu3 ge4 xiao1 san4 。
- bu4 chou2 fa2 shang1 nan2 ， ku3 hen4 bai2 ri4 duan3 。
- qian1 qiu1 gao1 yang2 chi2 ， ling4 ren2 yi4 shan1 jian3 。

## 注释

## 译文

## 赏析
