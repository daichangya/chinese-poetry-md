---
id: lu-ben-zhong-wang-chuan-yan-qi-le-zhai
title: 王传岩起乐斋
titlePinyin: wang2 chuan2 yan2 qi3 le4 zhai1
titleSlug: wang-chuan-yan-qi-le-zhai
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生各有乐，所乐故不同。
- 吹竽与击缶，同在可乐中。
- 孰能识至乐，不计穷与通。
- 颜子在陋巷，肯忧家屡空。
- 朝从圣师游，暮归无近功。
- 忽然若有合，此乐固无穷。
- 当时二三子，因之开蔽蒙。
- 君生百世下，久已闻其风。
- 端居有遐想，客至聊从容。
- 四壁倚蓬蒿，万卷蟠心胸。
- 回视世所求，天道迷西东。
- 此乐既不远，欲往吾其从。

## 拼音
- ren2 sheng1 ge4 you3 le4 ， suo3 le4 gu4 bu4 tong2 。
- chui1 yu2 yu3 ji1 fou3 ， tong2 zai4 ke3 le4 zhong1 。
- shu2 neng2 shi2 zhi4 le4 ， bu2 ji4 qiong2 yu3 tong1 。
- yan2 zi3 zai4 lou4 xiang4 ， ken3 you1 jia1 lü3 kong1 。
- chao2 cong2 sheng4 shi1 you2 ， mu4 gui1 wu2 jin4 gong1 。
- hu1 ran2 ruo4 you3 he2 ， ci3 le4 gu4 wu2 qiong2 。
- dang1 shi2 er4 san1 zi3 ， yin1 zhi1 kai1 bi4 meng2 。
- jun1 sheng1 bai3 shi4 xia4 ， jiu3 yi3 wen2 qi2 feng1 。
- duan1 ju1 you3 xia2 xiang3 ， ke4 zhi4 liao2 cong2 rong2 。
- si4 bi4 yi3 peng2 hao1 ， wan4 juan4 pan2 xin1 xiong1 。
- hui2 shi4 shi4 suo3 qiu2 ， tian1 dao4 mi2 xi1 dong1 。
- ci3 le4 ji4 bu4 yuan3 ， yu4 wang3 wu2 qi2 cong2 。

## 注释

## 译文

## 赏析
