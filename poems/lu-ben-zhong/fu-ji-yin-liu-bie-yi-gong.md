---
id: lu-ben-zhong-fu-ji-yin-liu-bie-yi-gong
title: 赴济阴留别一公
titlePinyin: fu4 ji4 yin1 liu2 bie2 yi4 gong1
titleSlug: fu-ji-yin-liu-bie-yi-gong
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近别君莫嗟，远别君莫惜。
- 往来天壤间，谁为不相识。
- 十年几相别，日月虚弃掷。
- 见君长江口，已作胡眼碧。
- 别君广陵城，妙语摧霹雳。
- 今别知几时，复念驹过隙。
- 坐成千里阻，当有片言益。
- 不劝君爱身，不劝君强食。
- 劝君以勇决，万事要努力。
- 愚夫之所欣，智士之所戚。
- 譬如醉而颠，亦有傍震虩。
- 声色纠纒人，万劫困封植。
- 本自骄惰生，亦以因循得。
- 实惟招侮慢，岂止碍空寂。
- 居然耳目内，反务化勍敌。
- 谁能深山中，弄此无孔笛。
- 芳草变萧艾，每为长太息。
- 如公定不然，此语当谩忆。
- 何妨膏腴地，更论去荆棘。
- 君看一壶用，亦有千金直。

## 拼音
- jin4 bie2 jun1 mo4 jie1 ， yuan3 bie2 jun1 mo4 xi1 。
- wang3 lai2 tian1 rang3 jian1 ， shui2 wei4 bu4 xiang1 shi2 。
- shi2 nian2 ji3 xiang1 bie2 ， ri4 yue4 xu1 qi4 zhi4 。
- jian4 jun1 chang2 jiang1 kou3 ， yi3 zuo4 hu2 yan3 bi4 。
- bie2 jun1 guang3 ling2 cheng2 ， miao4 yu3 cui1 pi1 li4 。
- jin1 bie2 zhi1 ji3 shi2 ， fu4 nian4 ju1 guo4 xi4 。
- zuo4 cheng2 qian1 li3 zu3 ， dang1 you3 pian4 yan2 yi4 。
- bu2 quan4 jun1 ai4 shen1 ， bu2 quan4 jun1 qiang2 shi2 。
- quan4 jun1 yi3 yong3 jue2 ， wan4 shi4 yao4 nu3 li4 。
- yu2 fu1 zhi1 suo3 xin1 ， zhi4 shi4 zhi1 suo3 qi1 。
- pi4 ru2 zui4 er2 dian1 ， yi4 you3 bang4 zhen4 xi4 。
- sheng1 se4 jiu1 chan2 ren2 ， wan4 jie2 kun4 feng1 zhi2 。
- ben3 zi4 jiao1 duo4 sheng1 ， yi4 yi3 yin1 xun2 de2 。
- shi2 wei2 zhao1 wu3 man4 ， qi3 zhi3 ai4 kong1 ji4 。
- ju1 ran2 er3 mu4 nei4 ， fan3 wu4 hua4 qing2 di2 。
- shui2 neng2 shen1 shan1 zhong1 ， nong4 ci3 wu2 kong3 di2 。
- fang1 cao3 bian4 xiao1 ai4 ， mei3 wei4 chang2 tai4 xi1 。
- ru2 gong1 ding4 bu4 ran2 ， ci3 yu3 dang1 man4 yi4 。
- he2 fang2 gao1 yu2 di4 ， geng4 lun4 qu4 jing1 ji2 。
- jun1 kan4 yi4 hu2 yong4 ， yi4 you3 qian1 jin1 zhi2 。

## 注释

## 译文

## 赏析
