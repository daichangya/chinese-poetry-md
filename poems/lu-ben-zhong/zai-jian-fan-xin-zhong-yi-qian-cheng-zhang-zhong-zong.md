---
id: lu-ben-zhong-zai-jian-fan-xin-zhong-yi-qian-cheng-zhang-zhong-zong
title: 再简范信中益谦呈张仲宗
titlePinyin: zai4 jian3 fan4 xin4 zhong1 yi4 qian1 cheng2 zhang1 zhong4 zong1
titleSlug: zai-jian-fan-xin-zhong-yi-qian-cheng-zhang-zhong-zong
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日之游乐不乐，主人爱客亦不恶。
- 梅花远近遍川谷，雨练风揉未全落。
- 明日之游复如何，城南城北梅更多。
- 对酒我不饮，把琖君当歌。
- 酒炙虽勤主人费，且幸吾党频相过。
- 梅花纵落君莫叹，与君同住海南岸。
- 花开花落都几时，君醉我醒人得知。
- 相逢一笑俱有诗，如何不饮令君嗤。

## 拼音
- zuo2 ri4 zhi1 you2 le4 bu0 le4 ， zhu3 ren2 ai4 ke4 yi4 bu2 e4 。
- mei2 hua1 yuan3 jin4 bian4 chuan1 gu3 ， yu3 lian4 feng1 rou2 wei4 quan2 luo4 。
- ming2 ri4 zhi1 you2 fu4 ru2 he2 ， cheng2 nan2 cheng2 bei3 mei2 geng4 duo1 。
- dui4 jiu3 wo3 bu4 yin3 ， ba3 zhan3 jun1 dang1 ge1 。
- jiu3 zhi4 sui1 qin2 zhu3 ren2 fei4 ， qie3 xing4 wu2 dang3 pin2 xiang1 guo4 。
- mei2 hua1 zong4 luo4 jun1 mo4 tan4 ， yu3 jun1 tong2 zhu4 hai3 nan2 an4 。
- hua1 kai1 hua1 luo4 dou1 ji3 shi2 ， jun1 zui4 wo3 xing3 ren2 de2 zhi1 。
- xiang1 feng2 yi2 xiao4 ju4 you3 shi1 ， ru2 he2 bu4 yin3 ling4 jun1 chi1 。

## 注释

## 译文

## 赏析
