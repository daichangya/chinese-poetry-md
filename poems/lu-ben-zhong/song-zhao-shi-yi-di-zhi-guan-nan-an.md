---
id: lu-ben-zhong-song-zhao-shi-yi-di-zhi-guan-nan-an
title: 送赵十一弟之官南安
titlePinyin: song4 zhao4 shi2 yi1 di4 zhi1 guan1 nan2 an1
titleSlug: song-zhao-shi-yi-di-zhi-guan-nan-an
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君为千里行，我有一尊酒。
- 把酒持劝君，欲以为君寿。
- 南安傍庾岭，瘴疠亦时有。
- 德人固天相，和气生户牖。
- 斯民得安乐，如我屈伸肘。
- 居然变远俗，共感贤太守。
- 我病居上饶，忽忽岁月久。
- 杜门百事废，亦复厌奔走。
- 得君暂相从，感叹成皓首。
- 颇念河朔时，相从诵诗否。
- 人生只此是，不必更抖擞。
- 有便即寄书，频来问衰朽。

## 拼音
- jun1 wei4 qian1 li3 xing2 ， wo3 you3 yi4 zun1 jiu3 。
- ba3 jiu3 chi2 quan4 jun1 ， yu4 yi3 wei2 jun1 shou4 。
- nan2 an1 bang4 yu3 ling3 ， zhang4 li4 yi4 shi2 you3 。
- de2 ren2 gu4 tian1 xiang1 ， he2 qi4 sheng1 hu4 you3 。
- si1 min2 de2 an1 le4 ， ru2 wo3 qu1 shen1 zhou3 。
- ju1 ran2 bian4 yuan3 su2 ， gong4 gan3 xian2 tai4 shou3 。
- wo3 bing4 ju1 shang4 rao2 ， hu1 hu1 sui4 yue4 jiu3 。
- du4 men2 bai3 shi4 fei4 ， yi4 fu4 yan4 ben1 zou3 。
- de2 jun1 zan4 xiang1 cong2 ， gan3 tan4 cheng2 hao4 shou3 。
- po1 nian4 he2 shuo4 shi2 ， xiang1 cong2 song4 shi1 fou3 。
- ren2 sheng1 zhi1 ci3 shi4 ， bu2 bi4 geng4 dou3 sou3 。
- you3 bian4 ji2 ji4 shu1 ， pin2 lai2 wen4 shuai1 xiu3 。

## 注释

## 译文

## 赏析
