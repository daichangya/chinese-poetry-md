---
id: lu-ben-zhong-song-chao-ji-yi-ba-guan-xi-gui
title: 送晁季一罢官西归
titlePinyin: song4 chao2 ji4 yi2 ba4 guan1 xi1 gui1
titleSlug: song-chao-ji-yi-ba-guan-xi-gui
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年阅人若邮传，汉廷公卿日千变。
- 故人一蹙便青云，咫尺相逢不相见。
- 丈夫须髯但如戟，黄尘没马渠未识。
- 晁侯文采老不闻，两耳壁塞目为昏。
- 三年刺促簿书里，更觉和气生春温。
- 谁能种兰生九畹，从公不辞堕车蹇。
- 冰霜入眼蚊蚋去，桃李成蹊草茅远。
- 胸中沧海无水旱，眼底浮云看舒卷。
- 顷来江上几送迎，聚蚊成雷公不惊。
- 笙竽沸地不知晓，公但寒窗延短檠。
- 乃知风雨昼窈冥，我亦不废晨鸡鸣。
- 箕山之下颍水边，脱冠便归须壮年。
- 诸公先寻买山钱，我亦从今当着鞭。

## 拼音
- shao4 nian2 yue4 ren2 ruo4 you2 chuan2 ， han4 ting2 gong1 qing1 ri4 qian1 bian4 。
- gu4 ren2 yi2 cu4 bian4 qing1 yun2 ， zhi3 chi3 xiang1 feng2 bu4 xiang1 jian4 。
- zhang4 fu0 xu1 ran2 dan4 ru2 ji3 ， huang2 chen2 mei2 ma3 qu2 wei4 shi2 。
- chao2 hou2 wen2 cai3 lao3 bu4 wen2 ， liang3 er3 bi4 sai1 mu4 wei4 hun1 。
- san1 nian2 ci4 cu4 bo2 shu1 li3 ， geng4 jue2 he2 qi4 sheng1 chun1 wen1 。
- shui2 neng2 zhong3 lan2 sheng1 jiu3 wan3 ， cong2 gong1 bu4 ci2 duo4 che1 jian3 。
- bing1 shuang1 ru4 yan3 wen2 rui4 qu4 ， tao2 li3 cheng2 qi1 cao3 mao2 yuan3 。
- xiong1 zhong1 cang1 hai3 wu2 shui3 han4 ， yan3 di3 fu2 yun2 kan4 shu1 juan4 。
- qing3 lai2 jiang1 shang4 ji3 song4 ying2 ， ju4 wen2 cheng2 lei2 gong1 bu4 jing1 。
- sheng1 yu2 fei4 di4 bu4 zhi1 xiao3 ， gong1 dan4 han2 chuang1 yan2 duan3 qing2 。
- nai3 zhi1 feng1 yu3 zhou4 yao3 ming2 ， wo3 yi4 bu2 fei4 chen2 ji1 ming2 。
- ji1 shan1 zhi1 xia4 ying3 shui3 bian1 ， tuo1 guan1 bian4 gui1 xu1 zhuang4 nian2 。
- zhu1 gong1 xian1 xun2 mai3 shan1 qian2 ， wo3 yi4 cong2 jin1 dang1 zhe0 bian1 。

## 注释

## 译文

## 赏析
