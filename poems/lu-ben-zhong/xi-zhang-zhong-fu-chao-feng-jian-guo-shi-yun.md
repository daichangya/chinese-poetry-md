---
id: lu-ben-zhong-xi-zhang-zhong-fu-chao-feng-jian-guo-shi-yun
title: 喜章仲孚朝奉见过十韵
titlePinyin: xi3 zhang1 zhong4 fu2 chao2 feng4 jian4 guo4 shi2 yun4
titleSlug: xi-zhang-zhong-fu-chao-feng-jian-guo-shi-yun
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苦语不难好，旧交今则无。
- 但能留客坐，已胜折腰趋。
- 只有连根煮，初非满眼酤。
- 苔痕记拄杖，雪影傍跏趺。
- 语道我恨晚，说诗公不迂。
- 丁宁入汉魏，委曲上唐虞。
- 历历有全体，匆匆或半涂。
- 真当置度外，不敢望庭隅。
- 日月换新岁，江山非故吾。
- 他年佳句在，与画密庵图。

## 拼音
- ku3 yu3 bu4 nan2 hao3 ， jiu4 jiao1 jin1 ze2 wu2 。
- dan4 neng2 liu2 ke4 zuo4 ， yi3 sheng4 zhe2 yao1 qu1 。
- zhi3 you3 lian2 gen1 zhu3 ， chu1 fei1 man3 yan3 gu1 。
- tai2 hen2 ji4 zhu3 zhang4 ， xue3 ying3 bang4 jia1 fu1 。
- yu3 dao4 wo3 hen4 wan3 ， shuo1 shi1 gong1 bu4 yu1 。
- ding1 ning2 ru4 han4 wei4 ， wei3 qu1 shang4 tang2 yu2 。
- li4 li4 you3 quan2 ti3 ， cong1 cong1 huo4 ban4 tu2 。
- zhen1 dang1 zhi4 du4 wai4 ， bu4 gan3 wang4 ting2 yu2 。
- ri4 yue4 huan4 xin1 sui4 ， jiang1 shan1 fei1 gu4 wu2 。
- ta1 nian2 jia1 ju4 zai4 ， yu3 hua4 mi4 an1 tu2 。

## 注释

## 译文

## 赏析
