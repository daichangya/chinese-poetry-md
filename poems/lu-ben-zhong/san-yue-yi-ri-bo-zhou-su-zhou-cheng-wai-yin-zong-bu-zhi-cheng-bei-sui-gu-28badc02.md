---
id: lu-ben-zhong-san-yue-yi-ri-bo-zhou-su-zhou-cheng-wai-yin-zong-bu-zhi-cheng-bei-sui-gu-28badc02
title: 三月一日泊舟宿州城外因纵步至城北遂过天庆观道士留饮乃归
titlePinyin: san1 yue4 yi2 ri4 bo2 zhou1 su4 zhou1 cheng2 wai4 yin1 zong4 bu4 zhi4 cheng2 bei3 sui4 guo4 tian1 qing4 guan1 dao4 shi4 liu2 yin3 nai3 gui1
titleSlug: san-yue-yi-ri-bo-zhou-su-zhou-cheng-wai-yin-zong-bu-zhi-cheng-bei-sui-gu-28badc02
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冰霜连暮春，既雨寒愈重。
- 扁舟缆荒亭，浅水咽微冻。
- 今晨稍和柔，始觉芳意动。
- 经旬厌拘束，乐事须一纵。
- 篮舆无俗情，鸱夷当宾从。
- 千花犯浓云，红紫相饯送。
- 未知滕薛长，乃若邹鲁哄。
- 娉婷北门柳，别泪作凄痛。
- 陵陂少荒芜，亦未妨耕种。
- 道人喜我来，清谈破昏梦。
- 弹琴不须弦，风林助吟讽。
- 嫰玉捣香秔，浮蛆拨春瓮。
- 嘉蔬剪朝露，奇果市新贡。
- 西邻亦可人，明窗碾双凤。
- 人生一饱适，此外更何用。
- 七年城北交，事与朱阮共。
- 长诗不成篇，临行当三弄。
- 琼瑶报木桃，为子末后供。

## 拼音
- bing1 shuang1 lian2 mu4 chun1 ， ji4 yu3 han2 yu4 zhong4 。
- pian1 zhou1 lan3 huang1 ting2 ， qian3 shui3 yan4 wei1 dong4 。
- jin1 chen2 shao1 he2 rou2 ， shi3 jue2 fang1 yi4 dong4 。
- jing1 xun2 yan4 ju1 shu4 ， le4 shi4 xu1 yi2 zong4 。
- lan2 yu2 wu2 su2 qing2 ， chi1 yi2 dang1 bin1 cong2 。
- qian1 hua1 fan4 nong2 yun2 ， hong2 zi3 xiang1 jian4 song4 。
- wei4 zhi1 teng2 xue1 chang2 ， nai3 ruo4 zou1 lu3 hong3 。
- ping1 ting2 bei3 men2 liu3 ， bie2 lei4 zuo4 qi1 tong4 。
- ling2 bei1 shao3 huang1 wu2 ， yi4 wei4 fang2 geng1 zhong4 。
- dao4 ren2 xi3 wo3 lai2 ， qing1 tan2 po4 hun1 meng4 。
- tan2 qin2 bu4 xu1 xian2 ， feng1 lin2 zhu4 yin2 feng3 。
- nen4 yu4 dao3 xiang1 jing1 ， fu2 qu1 bo1 chun1 weng4 。
- jia1 shu1 jian3 chao2 lu4 ， qi2 guo3 shi4 xin1 gong4 。
- xi1 lin2 yi4 ke3 ren2 ， ming2 chuang1 nian3 shuang1 feng4 。
- ren2 sheng1 yi4 bao3 shi4 ， ci3 wai4 geng4 he2 yong4 。
- qi1 nian2 cheng2 bei3 jiao1 ， shi4 yu3 zhu1 ruan3 gong4 。
- chang2 shi1 bu4 cheng2 pian1 ， lin2 hang2 dang0 san1 nong4 。
- qiong2 yao2 bao4 mu4 tao2 ， wei4 zi3 mo4 hou4 gong4 。

## 注释

## 译文

## 赏析
