---
id: lu-ben-zhong-zhu-cheng-bo-xiu-ye-tang
title: 朱成伯秀野堂
titlePinyin: zhu1 cheng2 bo2 xiu4 ye3 tang2
titleSlug: zhu-cheng-bo-xiu-ye-tang
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客愁固多岐，我怀亦萧散。
- 连年寻故人，见子二水岸。
- 官居少闲暇，岁月忽已换。
- 有堂名秀野，未入俗眼看。
- 得名自君子，可当清净观。
- 未能艺桃李，且自饱藜苋。
- 荒凉城一隅，初不越门限。
- 脱身少年场，念此已熟烂。
- 嗟予老病侵，阅世盖多难。
- 相逢黙无语，自足洗忧患。
- 穷冬足雨雪，近市乏薪炭。
- 时来正堂堂，尚得一笑粲。

## 拼音
- ke4 chou2 gu4 duo1 qi2 ， wo3 huai2 yi4 xiao1 san4 。
- lian2 nian2 xun2 gu4 ren2 ， jian4 zi3 er4 shui3 an4 。
- guan1 ju1 shao3 xian2 xia2 ， sui4 yue4 hu1 yi3 huan4 。
- you3 tang2 ming2 xiu4 ye3 ， wei4 ru4 su2 yan3 kan4 。
- de2 ming2 zi4 jun1 zi3 ， ke3 dang1 qing1 jing4 guan1 。
- wei4 neng2 yi4 tao2 li3 ， qie3 zi4 bao3 li2 xian4 。
- huang1 liang2 cheng2 yi4 yu2 ， chu1 bu2 yue4 men2 xian4 。
- tuo1 shen1 shao4 nian2 chang3 ， nian4 ci3 yi3 shu2 lan4 。
- jie1 yu3 lao3 bing4 qin1 ， yue4 shi4 gai4 duo1 nan2 。
- xiang1 feng2 mo4 wu2 yu3 ， zi4 zu2 xi3 you1 huan4 。
- qiong2 dong1 zu2 yu3 xue3 ， jin4 shi4 fa2 xin1 tan4 。
- shi2 lai2 zheng4 tang2 tang2 ， shang4 de2 yi2 xiao4 can4 。

## 注释

## 译文

## 赏析
