---
id: lu-ben-zhong-xie-wu-yi-qin-chu-du-zhu-ren-jie-xu-sheng-shi-hou-jian-fang-dong-ye-you--b6bf6f86
title: 谢无逸秦处度诸人皆许省试后见访冬夜有怀作此诗寄之
titlePinyin: xie4 wu2 yi4 qin2 chu4 du4 zhu1 ren2 jie1 xu3 sheng3 shi4 hou4 jian4 fang3 dong1 ye4 you3 huai2 zuo4 ci3 shi1 ji4 zhi1
titleSlug: xie-wu-yi-qin-chu-du-zhu-ren-jie-xu-sheng-shi-hou-jian-fang-dong-ye-you--b6bf6f86
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八年去东都，触事无一好。
- 沈绵淹岁时，忧虞满怀抱。
- 欲归故里闾，稀复旧耆老。
- 悠悠岁欲尽，忽忽身向老。
- 小堂佳有余，所恨来不早。
- 饥虫语夜霜，疏星乱衰草。
- 支撑坏壁高，侧转寒木小。
- 诗书久弃置，词林迹如扫。
- 佳人何时来，路远音信少。
- 庭前冬开花，扶杖起千绕。
- 春风回马首，清尊待君倒。
- 先期留酒钱，仍须具梨枣。

## 拼音
- ba1 nian2 qu4 dong1 du1 ， chu4 shi4 wu2 yi4 hao3 。
- shen3 mian2 yan1 sui4 shi2 ， you1 yu2 man3 huai2 bao4 。
- yu4 gui1 gu4 li3 lü2 ， xi1 fu4 jiu4 qi2 lao3 。
- you1 you1 sui4 yu4 jin4 ， hu1 hu1 shen1 xiang4 lao3 。
- xiao3 tang2 jia1 you3 yu2 ， suo3 hen4 lai2 bu4 zao3 。
- ji1 chong2 yu3 ye4 shuang1 ， shu1 xing1 luan4 shuai1 cao3 。
- zhi1 cheng1 huai4 bi4 gao1 ， ce4 zhuan3 han2 mu4 xiao3 。
- shi1 shu1 jiu3 qi4 zhi4 ， ci2 lin2 ji4 ru2 sao3 。
- jia1 ren2 he2 shi2 lai2 ， lu4 yuan3 yin1 xin4 shao3 。
- ting2 qian2 dong1 kai1 hua1 ， fu2 zhang4 qi3 qian1 rao4 。
- chun1 feng1 hui2 ma3 shou3 ， qing1 zun1 dai4 jun1 dao3 。
- xian1 qi1 liu2 jiu3 qian2 ， reng2 xu1 ju4 li2 zao3 。

## 注释

## 译文

## 赏析
