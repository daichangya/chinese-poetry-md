---
id: lu-ben-zhong-wu-xi
title: 浯溪
titlePinyin: wu2 xi1
titleSlug: wu-xi
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五月行人汗如雨，意绪昏昏杂尘土。
- 浯溪一见中兴碑，便有清风濯烦暑。
- 中兴之业诚艰难，敢作汉武周宣看。
- 纷然大历上元间，文恬武嬉主则孱。
- 但知追咎一禄山，袖手不作如旁观。
- 天亦未使庸夫干，故生李郭在人间。
- 一时节士张许颜，其谁不知唐已安。
- 道州落笔风雨寒，鲁公大书镇百蛮。
- 诃叱水怪摧神奸，有臣若此亡所叹。
- 而不能使君心还，我来转岭逾千盘。
- 对此凛然清肺肝，想见群小遭讥弹。
- 尔曹何心犹诞谩，至今怒髪常冲冠。

## 拼音
- wu3 yue4 xing2 ren2 han4 ru2 yu3 ， yi4 xu4 hun1 hun1 za2 chen2 tu3 。
- wu2 xi1 yi2 jian4 zhong1 xing1 bei1 ， bian4 you3 qing1 feng1 zhuo2 fan2 shu3 。
- zhong1 xing1 zhi1 ye4 cheng2 jian1 nan2 ， gan3 zuo4 han4 wu3 zhou1 xuan1 kan4 。
- fen1 ran2 da4 li4 shang4 yuan2 jian1 ， wen2 tian2 wu3 xi1 zhu3 ze2 chan2 。
- dan4 zhi1 zhui1 jiu4 yi2 lu4 shan1 ， xiu4 shou3 bu2 zuo4 ru2 pang2 guan1 。
- tian1 yi4 wei4 shi3 yong1 fu1 gan1 ， gu4 sheng1 li3 guo1 zai4 ren2 jian1 。
- yi4 shi2 jie2 shi4 zhang1 xu3 yan2 ， qi2 shui2 bu4 zhi1 tang2 yi3 an1 。
- dao4 zhou1 luo4 bi3 feng1 yu3 han2 ， lu3 gong1 da4 shu1 zhen4 bai3 man2 。
- he1 chi4 shui3 guai4 cui1 shen2 jian1 ， you3 chen2 ruo4 ci3 wang2 suo3 tan4 。
- er2 bu4 neng2 shi3 jun1 xin1 hai2 ， wo3 lai2 zhuan3 ling3 yu2 qian1 pan2 。
- dui4 ci3 lin3 ran2 qing1 fei4 gan1 ， xiang3 jian4 qun2 xiao3 zao1 ji1 tan2 。
- er3 cao2 he2 xin1 you2 dan4 man4 ， zhi4 jin1 nu4 fa4 chang2 chong1 guan1 。

## 注释

## 译文

## 赏析
