---
id: lu-ben-zhong-ji-bi-shang-ren
title: 寄璧上人
titlePinyin: ji4 bi4 shang4 ren2
titleSlug: ji-bi-shang-ren
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出门厌交情，袖手看世故。
- 纷纷驹过隙，忽忽豹隐雾。
- 生平喜退缩，未到心已悟。
- 尚余好事人，相就讨新句。
- 虽非琢肝肾，终自费调护。
- 君看雪霜根，岂受桃李妬。
- 胥疏老支离，肮脏旧宾傅。
- 何由两行纒，远泛一大瓠。
- 从君乞妙语，一洗诗酒汚。

## 拼音
- chu1 men2 yan4 jiao1 qing2 ， xiu4 shou3 kan4 shi4 gu4 。
- fen1 fen1 ju1 guo4 xi4 ， hu1 hu1 bao4 yin3 wu4 。
- sheng1 ping2 xi3 tui4 suo1 ， wei4 dao4 xin1 yi3 wu4 。
- shang4 yu2 hao3 shi4 ren2 ， xiang1 jiu4 tao3 xin1 ju4 。
- sui1 fei1 zhuo2 gan1 shen4 ， zhong1 zi4 fei4 tiao2 hu4 。
- jun1 kan4 xue3 shuang1 gen1 ， qi3 shou4 tao2 li3 du4 。
- xu1 shu1 lao3 zhi1 li2 ， ang1 zang1 jiu4 bin1 fu4 。
- he2 you2 liang3 hang2 chan2 ， yuan3 fan4 yi2 da4 hu4 。
- cong2 jun1 qi3 miao4 yu3 ， yi4 xi3 shi1 jiu3 wu1 。

## 注释

## 译文

## 赏析
