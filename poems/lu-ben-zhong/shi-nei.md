---
id: lu-ben-zhong-shi-nei
title: 示内
titlePinyin: shi4 nei4
titleSlug: shi-nei
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贫贱不可忘，富贵安足羡。
- 我生未三十，种种厌贫贱。
- 宦情肱九折，老味金百炼。
- 稍回功名心，来结香火愿。
- 平生所知人，久已焚笔砚。
- 是中无真实，不在儒术缘。
- 有如退飞鹢，更借逆风便。
- 病妻颇痴绝，可与共开宴。
- 小女真吾儿，语学春鸟啭。
- 初非本来有，且作梦中见。
- 君看手捉鼻，绝胜扇障面。
- 他年从我居，同入隐士传。

## 拼音
- pin2 jian4 bu4 ke3 wang4 ， fu4 gui4 an1 zu2 xian4 。
- wo3 sheng1 wei4 san1 shi2 ， zhong3 zhong3 yan4 pin2 jian4 。
- huan4 qing2 gong1 jiu3 zhe2 ， lao3 wei4 jin1 bai3 lian4 。
- shao1 hui2 gong1 ming2 xin1 ， lai2 jie2 xiang1 huo3 yuan4 。
- ping2 sheng1 suo3 zhi1 ren2 ， jiu3 yi3 fen2 bi3 yan4 。
- shi4 zhong1 wu2 zhen1 shi2 ， bu2 zai4 ru2 shu4 yuan2 。
- you3 ru2 tui4 fei1 yi4 ， geng4 jie4 ni4 feng1 bian4 。
- bing4 qi1 po1 chi1 jue2 ， ke3 yu3 gong4 kai1 yan4 。
- xiao3 nü3 zhen1 wu2 er2 ， yu3 xue2 chun1 niao3 zhuan4 。
- chu1 fei1 ben3 lai2 you3 ， qie3 zuo4 meng4 zhong1 jian4 。
- jun1 kan4 shou3 zhuo1 bi2 ， jue2 sheng4 shan4 zhang4 mian4 。
- ta1 nian2 cong2 wo3 ju1 ， tong2 ru4 yin3 shi4 chuan2 。

## 注释

## 译文

## 赏析
