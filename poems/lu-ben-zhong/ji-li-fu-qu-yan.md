---
id: lu-ben-zhong-ji-li-fu-qu-yan
title: 寄李怤去言
titlePinyin: ji4 li3 fu1 qu4 yan2
titleSlug: ji-li-fu-qu-yan
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南之望庐山英，李郎落落奇后生。
- 凤凰麒麟在郊薮，芝兰玉树生阶庭。
- 文章初如滥觞水，行见万里通沧溟。
- 汪侯爱君笔不停，谓君诗似秋风清。
- 世间儿子甘缩手，苏过赵柟俱抗行。
- 少年才气乃如此，后来定是贤公卿。
- 伊昔先朝文物盛，君家诸父当朝廷。
- 外兄复是不世才，奇祥异瑞相辉映。
- 翻云覆雨十年后，昏昏醉梦须君醒。
- 我生未壮日向衰，疾病侵凌心已灰。
- 眼中之人不易见，千变百技常追随。
- 诗书深藏半鼠矢，笔墨高卧封蛛丝。
- 功名已矣付公等，田园肯放吾先归。

## 拼音
- dong1 nan2 zhi1 wang4 lu2 shan1 ying1 ， li3 lang2 luo4 luo4 qi2 hou4 sheng1 。
- feng4 huang2 qi2 lin2 zai4 jiao1 sou3 ， zhi1 lan2 yu4 shu4 sheng1 jie1 ting2 。
- wen2 zhang1 chu1 ru2 lan4 shang1 shui3 ， xing2 jian4 wan4 li3 tong1 cang1 ming2 。
- wang1 hou2 ai4 jun1 bi3 bu4 ting2 ， wei4 jun1 shi1 si4 qiu1 feng1 qing1 。
- shi4 jian1 er2 zi0 gan1 suo1 shou3 ， su1 guo4 zhao4 nan2 ju4 kang4 xing2 。
- shao4 nian2 cai2 qi4 nai3 ru2 ci3 ， hou4 lai2 ding4 shi4 xian2 gong1 qing1 。
- yi1 xi1 xian1 chao2 wen2 wu4 sheng4 ， jun1 jia1 zhu1 fu4 dang1 chao2 ting2 。
- wai4 xiong1 fu4 shi4 bu2 shi4 cai2 ， qi2 xiang2 yi4 rui4 xiang1 hui1 ying4 。
- fan1 yun2 fu4 yu3 shi2 nian2 hou4 ， hun1 hun1 zui4 meng4 xu1 jun1 xing3 。
- wo3 sheng1 wei4 zhuang4 ri4 xiang4 shuai1 ， ji2 bing4 qin1 ling2 xin1 yi3 hui1 。
- yan3 zhong1 zhi1 ren2 bu2 yi4 jian4 ， qian1 bian4 bai3 ji4 chang2 zhui1 sui2 。
- shi1 shu1 shen1 cang2 ban4 shu3 shi3 ， bi3 mo4 gao1 wo4 feng1 zhu1 si1 。
- gong1 ming2 yi3 yi3 fu4 gong1 deng3 ， tian2 yuan2 ken3 fang4 wu2 xian1 gui1 。

## 注释

## 译文

## 赏析
