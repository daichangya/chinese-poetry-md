---
id: lu-ben-zhong-wen-chao-bo-yu-ji-er-shou-qi-yi
title: 问晁伯宇疾二首  其一
titlePinyin: wen4 chao2 bo2 yu3 ji2 er4 shou3     qi2 yi1
titleSlug: wen-chao-bo-yu-ji-er-shou-qi-yi
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晁子卧京城，岁月晚不用。
- 偷身出尘土，闭户忍疾痛。
- 客来不与语，有口吾懒动。
- 今年又请老，气力当少纵。
- 生平厌笔墨，弃去不复弄。
- 颇念白头亲，甘旨须子奉。
- 呻吟不衽席，妙语时一讽。
- 谁令稻粱谋，未答泉石梦。
- 鄙夫托未契，义实忧患共。
- 天定或胜人，寡固不敌众。
- 请公但缩手，保此清净供。
- 因书报安否，兼与问群从。

## 拼音
- chao2 zi3 wo4 jing1 cheng2 ， sui4 yue4 wan3 bu2 yong4 。
- tou1 shen1 chu1 chen2 tu3 ， bi4 hu4 ren3 ji2 tong4 。
- ke4 lai2 bu4 yu3 yu3 ， you3 kou3 wu2 lan3 dong4 。
- jin1 nian2 you4 qing3 lao3 ， qi4 li4 dang1 shao3 zong4 。
- sheng1 ping2 yan4 bi3 mo4 ， qi4 qu4 bu2 fu4 nong4 。
- po1 nian4 bai2 tou2 qin1 ， gan1 zhi3 xu1 zi3 feng4 。
- shen1 yin2 bu2 ren4 xi2 ， miao4 yu3 shi2 yi4 feng3 。
- shui2 ling4 dao4 liang2 mou2 ， wei4 da2 quan2 shi2 meng4 。
- bi3 fu1 tuo1 wei4 qi4 ， yi4 shi2 you1 huan4 gong4 。
- tian1 ding4 huo4 sheng4 ren2 ， gua3 gu4 bu4 di2 zhong4 。
- qing3 gong1 dan4 suo1 shou3 ， bao3 ci3 qing1 jing4 gong4 。
- yin1 shu1 bao4 an1 fou3 ， jian1 yu3 wen4 qun2 cong2 。

## 注释

## 译文

## 赏析
