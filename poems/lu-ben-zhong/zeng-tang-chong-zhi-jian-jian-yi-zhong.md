---
id: lu-ben-zhong-zeng-tang-chong-zhi-jian-jian-yi-zhong
title: 赠唐充之兼简益中
titlePinyin: zeng4 tang2 chong1 zhi1 jian1 jian3 yi4 zhong1
titleSlug: zeng-tang-chong-zhi-jian-jian-yi-zhong
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三年白沙看江山，可当中原故人面。
- 今来千里逢故人，笑谈却作江山见。
- 江山故人不相远，平生志愿于君满。
- 唐侯独立一代无，张侯与之来集枯。
- 老松本自岁寒外，良马不畏长途驱。
- 饥年百室仰粟廪，暑路六月悬冰壶。
- 念昔关汪不相贷，视世好爵如机械。
- 上书索去不作难，云我未了平生债。
- 后生少年延颈观，诸公故人思一快。
- 基本未定天夺之，赖有君侯数人在。
- 龙媒已远风驭回，坐叹四海梁木摧。
- 尔来老谢又继往，但觉眼界常尘埃。
- 长江无津出光怪，迥野入夜开风雷。
- 此语不诬君可验，请君更讨防身剑。

## 拼音
- san1 nian2 bai2 sha1 kan4 jiang1 shan1 ， ke3 dang1 zhong1 yuan2 gu4 ren2 mian4 。
- jin1 lai2 qian1 li3 feng2 gu4 ren2 ， xiao4 tan2 que4 zuo4 jiang1 shan1 jian4 。
- jiang1 shan1 gu4 ren2 bu4 xiang1 yuan3 ， ping2 sheng1 zhi4 yuan4 yu2 jun1 man3 。
- tang2 hou2 du2 li4 yi2 dai4 wu2 ， zhang1 hou2 yu3 zhi1 lai2 ji2 ku1 。
- lao3 song1 ben3 zi4 sui4 han2 wai4 ， liang2 ma3 bu2 wei4 chang2 tu2 qu1 。
- ji1 nian2 bai3 shi4 yang3 su4 lin3 ， shu3 lu4 liu4 yue4 xuan2 bing1 hu2 。
- nian4 xi1 guan1 wang1 bu4 xiang1 dai4 ， shi4 shi4 hao3 jue2 ru2 ji1 xie4 。
- shang4 shu1 suo3 qu4 bu2 zuo4 nan2 ， yun2 wo3 wei4 liao3 ping2 sheng1 zhai4 。
- hou4 sheng1 shao4 nian2 yan2 jing3 guan1 ， zhu1 gong1 gu4 ren2 si1 yi2 kuai4 。
- ji1 ben3 wei4 ding4 tian1 duo2 zhi1 ， lai4 you3 jun1 hou2 shu4 ren2 zai4 。
- long2 mei2 yi3 yuan3 feng1 yu4 hui2 ， zuo4 tan4 si4 hai3 liang2 mu4 cui1 。
- er3 lai2 lao3 xie4 you4 ji4 wang3 ， dan4 jue2 yan3 jie4 chang2 chen2 ai1 。
- chang2 jiang1 wu2 jin1 chu1 guang1 guai4 ， jiong3 ye3 ru4 ye4 kai1 feng1 lei2 。
- ci3 yu3 bu4 wu1 jun1 ke3 yan4 ， qing3 jun1 geng4 tao3 fang2 shen1 jian4 。

## 注释

## 译文

## 赏析
