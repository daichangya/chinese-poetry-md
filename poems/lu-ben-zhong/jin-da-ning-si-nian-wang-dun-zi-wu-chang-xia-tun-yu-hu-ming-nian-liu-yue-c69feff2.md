---
id: lu-ben-zhong-jin-da-ning-si-nian-wang-dun-zi-wu-chang-xia-tun-yu-hu-ming-nian-liu-yue-c69feff2
title: 晋大宁四年王敦自武昌下屯于湖明年六月敦将举兵内向明帝微行至于湖阴察其营垒而去唐温庭筠作湖阴曲盖为此也后汉王霸之孙改封芜湖吴时此地称于湖或称芜湖察其营垒则姑熟之西初无湖阴又且于湖乃芜湖也张文潜有于湖曲广其意追和焉
titlePinyin: jin4 da4 ning2 si4 nian2 wang2 dun1 zi4 wu3 chang1 xia4 tun2 yu2 hu2 ming2 nian2 liu4 yue4 dun1 jiang1 ju3 bing1 nei4 xiang4 ming2 di4 wei1 xing2 zhi4 yu2 hu2 yin1 cha2 qi2 ying2 lei3 er2 qu4 tang2 wen1 ting2 yun2 zuo4 hu2 yin1 qu3 gai4 wei4 ci3 ye3 hou4 han4 wang2 ba4 zhi1 sun1 gai3 feng1 wu2 hu2 wu2 shi2 ci3 di4 cheng1 yu2 hu2 huo4 cheng1 wu2 hu2 cha2 qi2 ying2 lei3 ze2 gu1 shu2 zhi1 xi1 chu1 wu2 hu2 yin1 you4 qie3 yu2 hu2 nai3 wu2 hu2 ye3 zhang1 wen2 qian2 you3 yu2 hu2 qu3 guang3 qi2 yi4 zhui1 he2 yan1
titleSlug: jin-da-ning-si-nian-wang-dun-zi-wu-chang-xia-tun-yu-hu-ming-nian-liu-yue-c69feff2
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瑯琊初渡秦淮水，外旋转奸雄抗胡垒。
- 白头欻发问鼎新，十万锐师同日起。
- 旌旗蔽江衔舳舻，缷帆钩壍屯于湖。
- 云昏雾惨恣诛杀，电激风奔传指呼。
- 谋狂虑逆天夺魄，昼梦环营日五色。
- 巴滇骏马去如飞，始遣轻兵索行客。
- 黄须英特神所怜，舍旁老妪留宝鞭。
- 宝鞭玩贼伫俄顷，野陌尘断生青烟。
- 石城战士争愤泣，君王试敌曾深入。
- 累累金印取封侯，忍瞰上流借余力。
- 际山暴骨真可哀，向来胜负安在哉。
- 至今秋晚渔樵地，雨洗渍血空苍苔。

## 拼音
- lang2 ya2 chu1 du4 qin2 huai2 shui3 ， wai4 xuan2 zhuan3 jian1 xiong2 kang4 hu2 lei3 。
- bai2 tou2 chua1 fa1 wen4 ding3 xin1 ， shi2 wan4 rui4 shi1 tong2 ri4 qi3 。
- jing1 qi2 bi4 jiang1 xian2 zhu2 lu2 ， xie4 fan1 gou1 qian4 tun2 yu2 hu2 。
- yun2 hun1 wu4 can3 zi4 zhu1 sha1 ， dian4 ji1 feng1 ben1 chuan2 zhi3 hu1 。
- mou2 kuang2 lü4 ni4 tian1 duo2 po4 ， zhou4 meng4 huan2 ying2 ri4 wu3 se4 。
- ba1 dian1 jun4 ma3 qu4 ru2 fei1 ， shi3 qian3 qing1 bing1 suo3 xing2 ke4 。
- huang2 xu1 ying1 te4 shen2 suo3 lian2 ， she4 pang2 lao3 yu4 liu2 bao3 bian1 。
- bao3 bian1 wan2 zei2 zhu4 e2 qing3 ， ye3 mo4 chen2 duan4 sheng1 qing1 yan1 。
- shi2 cheng2 zhan4 shi4 zheng1 fen4 qi4 ， jun1 wang2 shi4 di2 ceng2 shen1 ru4 。
- lei4 lei4 jin1 yin4 qu3 feng1 hou2 ， ren3 kan4 shang4 liu2 jie4 yu2 li4 。
- ji4 shan1 bao4 gu3 zhen1 ke3 ai1 ， xiang4 lai2 sheng4 fu4 an1 zai4 zai1 。
- zhi4 jin1 qiu1 wan3 yu2 qiao2 di4 ， yu3 xi3 zi4 xue4 kong1 cang1 tai2 。

## 注释

## 译文

## 赏析
