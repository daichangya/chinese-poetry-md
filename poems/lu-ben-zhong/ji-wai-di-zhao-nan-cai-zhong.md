---
id: lu-ben-zhong-ji-wai-di-zhao-nan-cai-zhong
title: 寄外弟赵柟才仲
titlePinyin: ji4 wai4 di4 zhao4 nan2 cai2 zhong4
titleSlug: ji-wai-di-zhao-nan-cai-zhong
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长年更多疾，念尔不能忘。
- 梦去关山静，书来道里长。
- 形骸且憔悴，草木自苍唐。
- 古县疏还往，微官绝簸扬。
- 颇闻能吏事，仍不废文章。
- 客舍襄江下，人家筑水傍。
- 屡成千里目，虚断九回肠。
- 我老知无用，身闲欲半藏。
- 预愁章服裹，仍怯簿书忙。
- 事业烦诗卷，生涯在药囊。
- 得非嵇叔懒，宁似次公狂。
- 野桧多鳞甲，寒松半雪霜。
- 高天一雁远，小径百年荒。
- 每惜朱丝断，空怀素锦张。
- 旧交浑潦倒，此语更微茫。
- 欲判五斗米，先寻百本桑。
- 残羮得共啜，薄酒要同尝。
- 匣里出鸣剑，眼中除眯糠。
- 未容窥突奥，虚自倚门墙。
- 指点飞鸿路，何人识故乡。

## 拼音
- chang2 nian2 geng4 duo1 ji2 ， nian4 er3 bu4 neng2 wang4 。
- meng4 qu4 guan1 shan1 jing4 ， shu1 lai2 dao4 li3 chang2 。
- xing2 hai2 qie3 qiao2 cui4 ， cao3 mu4 zi4 cang1 tang2 。
- gu3 xian4 shu1 hai2 wang3 ， wei1 guan1 jue2 bo4 yang2 。
- po1 wen2 neng2 li4 shi4 ， reng2 bu2 fei4 wen2 zhang1 。
- ke4 she4 xiang1 jiang1 xia4 ， ren2 jia1 zhu4 shui3 bang4 。
- lü3 cheng2 qian1 li3 mu4 ， xu1 duan4 jiu3 hui2 chang2 。
- wo3 lao3 zhi1 wu2 yong4 ， shen1 xian2 yu4 ban4 cang2 。
- yu4 chou2 zhang1 fu2 guo3 ， reng2 qie4 bo2 shu1 mang2 。
- shi4 ye4 fan2 shi1 juan4 ， sheng1 ya2 zai4 yao4 nang2 。
- de2 fei1 ji1 shu1 lan3 ， ning2 si4 ci4 gong1 kuang2 。
- ye3 gui4 duo1 lin2 jia3 ， han2 song1 ban4 xue3 shuang1 。
- gao1 tian1 yi2 yan4 yuan3 ， xiao3 jing4 bai3 nian2 huang1 。
- mei3 xi1 zhu1 si1 duan4 ， kong1 huai2 su4 jin3 zhang1 。
- jiu4 jiao1 hun2 liao2 dao3 ， ci3 yu3 geng4 wei1 mang2 。
- yu4 pan4 wu3 dou3 mi3 ， xian1 xun2 bai3 ben3 sang1 。
- can2 geng1 de2 gong4 chuo4 ， bo2 jiu3 yao4 tong2 chang2 。
- xia2 li3 chu1 ming2 jian4 ， yan3 zhong1 chu2 mi1 kang1 。
- wei4 rong2 kui1 tu1 ao4 ， xu1 zi4 yi3 men2 qiang2 。
- zhi3 dian3 fei1 hong2 lu4 ， he2 ren2 shi2 gu4 xiang1 。

## 注释

## 译文

## 赏析
