---
id: lu-ben-zhong-wen-nan-kou-yi-ping-huan-kuai-zhi-shen-zuo-shi-wu-shi-yun
title: 闻南寇已平欢快之甚作诗五十韵
titlePinyin: wen2 nan2 kou4 yi3 ping2 huan1 kuai4 zhi1 shen4 zuo4 shi1 wu3 shi2 yun4
titleSlug: wen-nan-kou-yi-ping-huan-kuai-zhi-shen-zuo-shi-wu-shi-yun
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日月开南极，山河拱上都。
- 圣朝频决胜，贼党莫狂图。
- 驿道传烽燧，官军下舳舻。
- 弄兵心已壮，渫血气犹粗。
- 腊月杭州破，驩声歙县屠。
- 迹虽连劲越，势欲动全吴。
- 剑戟排空上，刍粮夹路输。
- 予方在衰杖，意不保头颅。
- 岂谓除关传，都非验汉符。
- 坐看前乘没，谁救左轮朱。
- 守将仍安枕，乡豪肯弃躯。
- 百川归巨浸，一命仰洪𬬻。
- 抚事思同辈，低头失壮夫。
- 风雷蛰龙卧，名字列仙臞。
- 遇寇来淮口，迎家傍海隅。
- 未随霜雪死，甘伴甲裳趋。
- 每有妻孥问，宁知道里虞。
- 荒城补泥土，旱水著菰蒲。
- 交友多流寓，人烟乍有无。
- 相逢可恸哭，掩泪只长吁。
- 羽檄迹锋数，江船取路迂。
- 艰难脱纷扰，润泽到焦枯。
- 屡辱分金送，兼容折简呼。
- 同群见𬸚𬸦，猛兽伏於菟。
- 往往投僧饭，时时就客厨。
- 苦留春骀荡，勤对色敷腴。
- 不有沟中断，其如屋上乌。
- 身犹访安佚，意独离囚拘。
- 行李催归疾，生涯与旧殊。
- 裹粮违战地，举足值穷途。
- 悮厌韩城僻，虚随颍水纡。
- 旧书犹醤瓿，破屋但绳枢。
- 蒋诩空三径，杨雄更一区。
- 生平从学圃，老复厌为儒。
- 爱草骑驴稳，看云借杖扶。
- 几年供坎廪，尽室付崎岖。
- 触热医频唤，倾囊酒漫酤。
- 素冠穷偪仄，白髪鬼揶揄。
- 侧转骥絷足，往还狼跋胡。
- 众怜东郭困，自学北山愚。
- 取别方摇扇，成诗欲断壶。
- 疏篱倒禾黍，骤雨落楸梧。
- 苦语终难好，清谈却未须。
- 家犹近坟墓，晚或望桑榆。
- 今日祅氛涤，新秋暑气苏。
- 如闻旧巢覆，尽伏逆臣诛。
- 遣卒宽平贾，令民内半租。
- 文章元典则，刑赏旧规摹。
- 桀恶先函首，渠魁已献俘。
- 书地问安否，尚足慰驰驱。

## 拼音
- ri4 yue4 kai1 nan2 ji2 ， shan1 he2 gong3 shang4 dou1 。
- sheng4 chao2 pin2 jue2 sheng4 ， zei2 dang3 mo4 kuang2 tu2 。
- yi4 dao4 chuan2 feng1 sui4 ， guan1 jun1 xia4 zhu2 lu2 。
- nong4 bing1 xin1 yi3 zhuang4 ， xie4 xue4 qi4 you2 cu1 。
- la4 yue4 hang2 zhou1 po4 ， huan1 sheng1 xi1 xian4 tu2 。
- ji4 sui1 lian2 jin4 yue4 ， shi4 yu4 dong4 quan2 wu2 。
- jian4 ji3 pai2 kong1 shang4 ， chu2 liang2 jia2 lu4 shu1 。
- yu3 fang1 zai4 shuai1 zhang4 ， yi4 bu4 bao3 tou2 lu2 。
- qi3 wei4 chu2 guan1 chuan2 ， dou1 fei1 yan4 han4 fu2 。
- zuo4 kan4 qian2 cheng2 mei2 ， shui2 jiu4 zuo3 lun2 zhu1 。
- shou3 jiang1 reng2 an1 zhen3 ， xiang1 hao2 ken3 qi4 qu1 。
- bai3 chuan1 gui1 ju4 jin4 ， yi2 ming4 yang3 hong2 lu2 。
- fu3 shi4 si1 tong2 bei4 ， di1 tou2 shi1 zhuang4 fu1 。
- feng1 lei2 zhe2 long2 wo4 ， ming2 zi4 lie4 xian1 qu2 。
- yu4 kou4 lai2 huai2 kou3 ， ying2 jia1 bang4 hai3 yu2 。
- wei4 sui2 shuang1 xue3 si3 ， gan1 ban4 jia3 shang0 qu1 。
- mei3 you3 qi1 nu2 wen4 ， ning2 zhi1 dao4 li3 yu2 。
- huang1 cheng2 bu3 ni2 tu3 ， han4 shui3 zhu4 gu1 pu2 。
- jiao1 you3 duo1 liu2 yu4 ， ren2 yan1 zha4 you3 wu2 。
- xiang1 feng2 ke3 tong4 ku1 ， yan3 lei4 zhi1 chang2 xu1 。
- yu3 xi2 ji4 feng1 shu4 ， jiang1 chuan2 qu3 lu4 yu1 。
- jian1 nan2 tuo1 fen1 rao3 ， run4 ze2 dao4 jiao1 ku1 。
- lü3 ru3 fen1 jin1 song4 ， jian1 rong2 zhe2 jian3 hu1 。
- tong2 qun2 jian4 yue4 zhuo2 ， meng3 shou4 fu2 wu1 tu2 。
- wang3 wang3 tou2 seng1 fan4 ， shi2 shi2 jiu4 ke4 chu2 。
- ku3 liu2 chun1 dai4 dang4 ， qin2 dui4 se4 fu1 yu2 。
- bu4 you3 gou1 zhong1 duan4 ， qi2 ru2 wu1 shang4 wu1 。
- shen1 you2 fang3 an1 yi4 ， yi4 du2 li2 qiu2 ju1 。
- xing2 li0 cui1 gui1 ji2 ， sheng1 ya2 yu3 jiu4 shu1 。
- guo3 liang2 wei2 zhan4 di4 ， ju3 zu2 zhi2 qiong2 tu2 。
- wu4 yan4 han2 cheng2 pi4 ， xu1 sui2 ying3 shui3 yu1 。
- jiu4 shu1 you2 jiang4 bu4 ， po4 wu1 dan4 sheng2 shu1 。
- jiang3 xu3 kong1 san1 jing4 ， yang2 xiong2 geng4 yi4 qu1 。
- sheng1 ping2 cong2 xue2 pu3 ， lao3 fu4 yan4 wei4 ru2 。
- ai4 cao3 qi2 lü2 wen3 ， kan4 yun2 jie4 zhang4 fu2 。
- ji3 nian2 gong4 kan3 lin3 ， jin4 shi4 fu4 qi2 qu1 。
- chu4 re4 yi1 pin2 huan4 ， qing1 nang2 jiu3 man4 gu1 。
- su4 guan1 qiong2 bi1 ze4 ， bai2 fa4 gui3 ye2 yu2 。
- ce4 zhuan3 ji4 zhi2 zu2 ， wang3 hai2 lang2 ba2 hu2 。
- zhong4 lian2 dong1 guo1 kun4 ， zi4 xue2 bei3 shan1 yu2 。
- qu3 bie2 fang1 yao2 shan4 ， cheng2 shi1 yu4 duan4 hu2 。
- shu1 li2 dao3 he2 shu3 ， zhou4 yu3 luo4 qiu1 wu2 。
- ku3 yu3 zhong1 nan2 hao3 ， qing1 tan2 que4 wei4 xu1 。
- jia1 you2 jin4 fen2 mu4 ， wan3 huo4 wang4 sang1 yu2 。
- jin1 ri4 yao1 fen1 di2 ， xin1 qiu1 shu3 qi4 su1 。
- ru2 wen2 jiu4 chao2 fu4 ， jin4 fu2 ni4 chen2 zhu1 。
- qian3 zu2 kuan1 ping2 jia3 ， ling4 min2 nei4 ban4 zu1 。
- wen2 zhang1 yuan2 dian3 ze2 ， xing2 shang3 jiu4 gui1 mo2 。
- jie2 e4 xian1 han2 shou3 ， qu2 kui2 yi3 xian4 fu2 。
- shu1 di4 wen4 an1 fou3 ， shang4 zu2 wei4 chi2 qu1 。

## 注释

## 译文

## 赏析
