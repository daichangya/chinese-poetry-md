---
id: lu-ben-zhong-ji-hai-shang-yuan-shu-tong-chao-ji-yi-shu-yong-qing-zuo-bu-chu
title: 己亥上元数同晁季一叔用清坐不出
titlePinyin: ji3 hai4 shang4 yuan2 shu4 tong2 chao2 ji4 yi4 shu1 yong4 qing1 zuo4 bu4 chu1
titleSlug: ji-hai-shang-yuan-shu-tong-chao-ji-yi-shu-yong-qing-zuo-bu-chu
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风凛凛吹月高，万木夜作穷猿号。
- 卧听车马赴尘土，爱此一室明秋毫。
- 小炉著火晚收焰，短檠照坐寒无膏。
- 主人忘言客亦嬾，更烦赤脚送茗盌。
- 子云事业本清浄，维摩方丈常萧散。
- 出游苦畏今日閙，归坐略尽平生款。
- 自知衰病损刚肠，只要文书遮病眼。
- 公能却扫趁闲暇，渠自低头费牵挽。
- 明朝乘兴尚能来，咫尺吾庐不嫌远。

## 拼音
- bei3 feng1 lin3 lin3 chui1 yue4 gao1 ， wan4 mu4 ye4 zuo4 qiong2 yuan2 hao4 。
- wo4 ting1 che1 ma3 fu4 chen2 tu3 ， ai4 ci3 yi2 shi4 ming2 qiu1 hao2 。
- xiao3 lu2 zhu4 huo3 wan3 shou1 yan4 ， duan3 qing2 zhao4 zuo4 han2 wu2 gao1 。
- zhu3 ren2 wang4 yan2 ke4 yi4 lan3 ， geng4 fan2 chi4 jiao3 song4 ming2 wan3 。
- zi3 yun2 shi4 ye4 ben3 qing1 jing4 ， wei2 mo2 fang1 zhang4 chang2 xiao1 san4 。
- chu1 you2 ku3 wei4 jin1 ri4 nao4 ， gui1 zuo4 lüe4 jin4 ping2 sheng1 kuan3 。
- zi4 zhi1 shuai1 bing4 sun3 gang1 chang2 ， zhi3 yao4 wen2 shu1 zhe1 bing4 yan3 。
- gong1 neng2 que4 sao3 chen4 xian2 xia2 ， qu2 zi4 di1 tou2 fei4 qian1 wan3 。
- ming2 chao2 cheng2 xing4 shang4 neng2 lai2 ， zhi3 chi3 wu2 lu2 bu4 xian2 yuan3 。

## 注释

## 译文

## 赏析
