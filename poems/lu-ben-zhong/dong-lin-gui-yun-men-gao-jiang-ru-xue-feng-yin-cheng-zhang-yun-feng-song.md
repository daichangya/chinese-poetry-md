---
id: lu-ben-zhong-dong-lin-gui-yun-men-gao-jiang-ru-xue-feng-yin-cheng-zhang-yun-feng-song
title: 东林珪云门杲将如雪峰因成长韵奉送
titlePinyin: dong1 lin2 gui1 yun2 men2 gao3 jiang1 ru2 xue3 feng1 yin1 cheng2 zhang3 yun4 feng4 song4
titleSlug: dong-lin-gui-yun-men-gao-jiang-ru-xue-feng-yin-cheng-zhang-yun-feng-song
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东风被泽国，君有千里行。
- 送君不能远，宿昔春水生。
- 胡马污中原，旁淮多贼城。
- 即今江南岸，盗贼犹纵横。
- 颇闻闽粤静，农民方及耕。
- 雪峰佳主人，况欲屣履迎。
- 两公与谈道，正欲平其衡。
- 但见演若头，自然心地明。
- 云何未览镜，便欲其流清。
- 君行可语此，勿忧儿女惊。
- 鄙夫牙齿缺，苦遭尘事撄。
- 七年忧奔走，一饱费经营。
- 野鹤出笼飞，尚须完翅翎。
- 今者与君别，故乡他日情。
- 新诗见万一，庶用托同盟。

## 拼音
- dong1 feng1 bei4 ze2 guo2 ， jun1 you3 qian1 li3 xing2 。
- song4 jun1 bu4 neng2 yuan3 ， su4 xi1 chun1 shui3 sheng1 。
- hu2 ma3 wu1 zhong1 yuan2 ， pang2 huai2 duo1 zei2 cheng2 。
- ji2 jin1 jiang1 nan2 an4 ， dao4 zei2 you2 zong4 heng2 。
- po1 wen2 min3 yue4 jing4 ， nong2 min2 fang1 ji2 geng1 。
- xue3 feng1 jia1 zhu3 ren2 ， kuang4 yu4 xi3 lü3 ying2 。
- liang3 gong1 yu3 tan2 dao4 ， zheng4 yu4 ping2 qi2 heng2 。
- dan4 jian4 yan3 ruo4 tou2 ， zi4 ran2 xin1 di4 ming2 。
- yun2 he2 wei4 lan3 jing4 ， bian4 yu4 qi2 liu2 qing1 。
- jun1 xing2 ke3 yu3 ci3 ， wu4 you1 er2 nü3 jing1 。
- bi3 fu1 ya2 chi3 que1 ， ku3 zao1 chen2 shi4 ying1 。
- qi1 nian2 you1 ben1 zou3 ， yi4 bao3 fei4 jing1 ying2 。
- ye3 he4 chu1 long2 fei1 ， shang4 xu1 wan2 chi4 ling2 。
- jin1 zhe3 yu3 jun1 bie2 ， gu4 xiang1 ta1 ri4 qing2 。
- xin1 shi1 jian4 wan4 yi1 ， shu4 yong4 tuo1 tong2 meng2 。

## 注释

## 译文

## 赏析
