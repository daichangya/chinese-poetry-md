---
id: lu-ben-zhong-ben-zhong-jiang-wei-hai-ling-zhi-xing-nian-dang-fu-yu-zi-zhi-zuo-bie-yi--dee62b4d
title: 本中将为海陵之行念当复与子之作别意殊愦愦偶得两诗上呈并告送与壮舆叔用也  其一
titlePinyin: ben3 zhong1 jiang4 wei4 hai3 ling2 zhi1 xing2 nian4 dang1 fu4 yu3 zi3 zhi1 zuo4 bie2 yi4 shu1 kui4 kui4 ou3 de2 liang3 shi1 shang4 cheng2 bing4 gao4 song4 yu3 zhuang4 yu2 shu1 yong4 ye3     qi2 yi1
titleSlug: ben-zhong-jiang-wei-hai-ling-zhi-xing-nian-dang-fu-yu-zi-zhi-zuo-bie-yi--dee62b4d
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斯人如玉雪，可爱不可忘。
- 助以濯沧海，亦复閟余光。
- 今兹困尘土，更伴众翼翔。
- 时来唤我语，共此一榻凉。
- 风雨来颊舌，冰霜清肺肠。
- 我老渐窘束，公才方颉颃。
- 春秋有体制，子盖能文章。
- 要当纂微言，不以近故妨。
- 粲然东园花，不登葵藿场。

## 拼音
- si1 ren2 ru2 yu4 xue3 ， ke3 ai4 bu4 ke3 wang4 。
- zhu4 yi3 zhuo2 cang1 hai3 ， yi4 fu4 bi4 yu2 guang1 。
- jin1 zi1 kun4 chen2 tu3 ， geng4 ban4 zhong4 yi4 xiang2 。
- shi2 lai2 huan4 wo3 yu3 ， gong4 ci3 yi2 ta4 liang2 。
- feng1 yu3 lai2 jia2 she2 ， bing1 shuang1 qing1 fei4 chang2 。
- wo3 lao3 jian4 jiong3 shu4 ， gong1 cai2 fang1 jie2 hang2 。
- chun1 qiu1 you3 ti3 zhi4 ， zi3 gai4 neng2 wen2 zhang1 。
- yao4 dang1 zuan3 wei1 yan2 ， bu4 yi3 jin4 gu4 fang2 。
- can4 ran2 dong1 yuan2 hua1 ， bu4 deng1 kui2 huo4 chang3 。

## 注释

## 译文

## 赏析
