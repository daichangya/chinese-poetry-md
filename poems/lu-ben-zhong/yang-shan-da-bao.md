---
id: lu-ben-zhong-yang-shan-da-bao
title: 阳山大雹
titlePinyin: yang2 shan1 da4 bao2
titleSlug: yang-shan-da-bao
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建炎庚戌正月尾，阳山雨雹大如李。
- 疾雷先驱风御随，顷刻云屯遍千里。
- 初疑地轴开九渊，固阴惊蛰神龙起。
- 又恐帝出发震怒，下扫炎荒除疠鬼。
- 破窗穿牖□□横，触石摧林势难比。
- 疑是晓色方窥簷，惨澹复黑迷巾履。
- 披衣欲兴还就枕，渹磕崩腾喧两耳。
- 吾君圣德过成康，胡虏凭陵殊未已。
- 中原郡邑半丘墟，铁骑犹思犯南鄙。
- 安得天威假庙谟，恢复两河端可竢。

## 拼音
- jian4 yan2 geng1 xu1 zheng1 yue4 wei3 ， yang2 shan1 yu3 bao2 da4 ru2 li3 。
- ji2 lei2 xian1 qu1 feng1 yu4 sui2 ， qing3 ke4 yun2 tun2 bian4 qian1 li3 。
- chu1 yi2 di4 zhou2 kai1 jiu3 yuan1 ， gu4 yin1 jing1 zhe2 shen2 long2 qi3 。
- you4 kong3 di4 chu1 fa1 zhen4 nu4 ， xia4 sao3 yan2 huang1 chu2 li4 gui3 。
- po4 chuang1 chuan1 you3 □ □ heng2 ， chu4 shi2 cui1 lin2 shi4 nan2 bi3 。
- yi2 shi4 xiao3 se4 fang1 kui1 yan2 ， can3 dan4 fu4 hei1 mi2 jin1 lü3 。
- pi1 yi1 yu4 xing1 hai2 jiu4 zhen3 ， hong1 ke1 beng1 teng2 xuan1 liang3 er3 。
- wu2 jun1 sheng4 de2 guo4 cheng2 kang1 ， hu2 lu3 ping2 ling2 shu1 wei4 yi3 。
- zhong1 yuan2 jun4 yi4 ban4 qiu1 xu1 ， tie3 qi2 you2 si1 fan4 nan2 bi3 。
- an1 de2 tian1 wei1 jia3 miao4 mo2 ， hui1 fu4 liang3 he2 duan1 ke3 si4 。

## 注释

## 译文

## 赏析
