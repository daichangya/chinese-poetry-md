---
id: lu-ben-zhong-zeng-yan-yi-zhang-zi-ji-lang-zhong
title: 赠眼医张子骥郎中
titlePinyin: zeng4 yan3 yi1 zhang1 zi3 ji4 lang2 zhong1
titleSlug: zeng-yan-yi-zhang-zi-ji-lang-zhong
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生所有疾，万种皆眼病。
- 由眼不得明，故视有不正。
- 指白以为黒，远迩皆未定。
- 如何少医膜，遂失本来性。
- 今君有妙手，与世脱机穽。
- 病虽有多端，但以一理胜。
- 不须望奇功，药病自相应。
- 吾观世间物，唯眼为至净。
- 不容著纤毫，况复计少剩。
- 自古大医王，其治有捷径。
- 不能添汝明，但要除此症。
- 镜有尘则昏，尘本不在镜。
- 尘去镜自明，岂必与物竞。
- 皎洁玉壶冰，澄澈秋月莹。
- 坦然望长途，欲往不待倩。
- 其说甚易知，在汝听不听。
- 请君明其然，说法我已竟。

## 拼音
- ren2 sheng1 suo3 you3 ji2 ， wan4 zhong3 jie1 yan3 bing4 。
- you2 yan3 bu4 de2 ming2 ， gu4 shi4 you3 bu2 zheng4 。
- zhi3 bai2 yi3 wei2 hei1 ， yuan3 er3 jie1 wei4 ding4 。
- ru2 he2 shao3 yi1 mo2 ， sui4 shi1 ben3 lai2 xing4 。
- jin1 jun1 you3 miao4 shou3 ， yu3 shi4 tuo1 ji1 jing3 。
- bing4 sui1 you3 duo1 duan1 ， dan4 yi3 yi4 li3 sheng4 。
- bu4 xu1 wang4 qi2 gong1 ， yao4 bing4 zi4 xiang1 ying4 。
- wu2 guan1 shi4 jian1 wu4 ， wei2 yan3 wei4 zhi4 jing4 。
- bu4 rong2 zhu4 xian1 hao2 ， kuang4 fu4 ji4 shao3 sheng4 。
- zi4 gu3 da4 yi1 wang2 ， qi2 zhi4 you3 jie2 jing4 。
- bu4 neng2 tian1 ru3 ming2 ， dan4 yao4 chu2 ci3 zheng4 。
- jing4 you3 chen2 ze2 hun1 ， chen2 ben3 bu2 zai4 jing4 。
- chen2 qu4 jing4 zi4 ming2 ， qi3 bi4 yu3 wu4 jing4 。
- jiao3 jie2 yu4 hu2 bing1 ， cheng2 che4 qiu1 yue4 ying2 。
- tan3 ran2 wang4 chang2 tu2 ， yu4 wang3 bu2 dai4 qian4 。
- qi2 shuo1 shen4 yi4 zhi1 ， zai4 ru3 ting1 bu0 ting1 。
- qing3 jun1 ming2 qi2 ran2 ， shuo1 fa3 wo3 yi3 jing4 。

## 注释

## 译文

## 赏析
