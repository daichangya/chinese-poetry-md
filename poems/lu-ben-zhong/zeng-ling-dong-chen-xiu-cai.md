---
id: lu-ben-zhong-zeng-ling-dong-chen-xiu-cai
title: 赠岭东陈秀才
titlePinyin: zeng4 ling3 dong1 chen2 xiu4 cai2
titleSlug: zeng-ling-dong-chen-xiu-cai
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风吹贺江浪如雪，浮梁左右行人绝。
- 病夫坐稳懒出行，破屋只愁吹瓦裂。
- 东县陈卿忽叩门，笑语欢然相暖热。
- 怪我长贫走道路，所至不安宁有说。
- 邻州贼报又警急，欲泛扁舟穷百粤。
- 如君长才亦未用，独守区区负奇莭。
- 未能俯首效儿辈，肯便出门探虎穴。
- 马群时致千里足，烈士宁无一时杰。
- 我复何人敢言事，一世摧颓甘短拙。
- 幸君无事时一过，喜听高谈健其决。
- 瘴疠参差畏久留，岁月峥嵘惜轻别。

## 拼音
- feng1 chui1 he4 jiang1 lang4 ru2 xue3 ， fu2 liang2 zuo3 you4 xing2 ren2 jue2 。
- bing4 fu1 zuo4 wen3 lan3 chu1 xing2 ， po4 wu1 zhi1 chou2 chui1 wa3 lie4 。
- dong1 xian4 chen2 qing1 hu1 kou4 men2 ， xiao4 yu3 huan1 ran2 xiang1 nuan3 re4 。
- guai4 wo3 chang2 pin2 zou3 dao4 lu4 ， suo3 zhi4 bu4 an1 ning2 you3 shuo1 。
- lin2 zhou1 zei2 bao4 you4 jing3 ji2 ， yu4 fan4 pian1 zhou1 qiong2 bai3 yue4 。
- ru2 jun1 chang2 cai2 yi4 wei4 yong4 ， du2 shou3 qu1 qu1 fu4 qi2 jie2 。
- wei4 neng2 fu3 shou3 xiao4 er2 bei4 ， ken3 bian4 chu1 men2 tan4 hu3 xue2 。
- ma3 qun2 shi2 zhi4 qian1 li3 zu2 ， lie4 shi4 ning2 wu2 yi4 shi2 jie2 。
- wo3 fu4 he2 ren2 gan3 yan2 shi4 ， yi2 shi4 cui1 tui2 gan1 duan3 zhuo1 。
- xing4 jun1 wu2 shi4 shi2 yi2 guo4 ， xi3 ting1 gao1 tan2 jian4 qi2 jue2 。
- zhang4 li4 cen1 ci1 wei4 jiu3 liu2 ， sui4 yue4 zheng1 rong2 xi1 qing1 bie2 。

## 注释

## 译文

## 赏析
