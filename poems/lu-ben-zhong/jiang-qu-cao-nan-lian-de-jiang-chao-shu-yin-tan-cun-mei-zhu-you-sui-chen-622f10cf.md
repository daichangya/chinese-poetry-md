---
id: lu-ben-zhong-jiang-qu-cao-nan-lian-de-jiang-chao-shu-yin-tan-cun-mei-zhu-you-sui-chen-622f10cf
title: 将去曹南连得江晁书因叹存没诸友遂成长韵
titlePinyin: jiang1 qu4 cao2 nan2 lian2 de2 jiang1 chao2 shu1 yin1 tan4 cun2 mei2 zhu1 you3 sui4 cheng2 zhang3 yun4
titleSlug: jiang-qu-cao-nan-lian-de-jiang-chao-shu-yin-tan-cun-mei-zhu-you-sui-chen-622f10cf
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风脱残暑，我病不自聊。
- 吏舍少还往，亦复长蓬蒿。
- 欣然脱帽去，念此非一朝。
- 阳翟未遽往，宁陵虚见招。
- 初无食息地，未免柴水劳。
- 故人数遗书，尚有江与晁。
- 穷途感节义，俗耳受风骚。
- 向来相知人，昔盛今寂寥。
- 落日送汪谢，荒小留老饶。
- 关侯最杰立，亦以膏自烧。
- 后生有向子，更尽儿女娇。
- 出门天夺之，不令上云霄。
- 坐看朋友泪，未减春秋褒。
- 怪我但羸疾，悮蒙风雨摇。
- 日月费奔走，文章勤琢雕。
- 会须领妻子，更欲投吾曹。
- 耆旧唤归隐，诸公怜久要。
- 出同赴鸡黍，归但守箪瓢。
- 相将访云山，所至杂渔樵。
- 还当古渡口，卧听西江潮。

## 拼音
- xi1 feng1 tuo1 can2 shu3 ， wo3 bing4 bu2 zi4 liao2 。
- li4 she4 shao3 hai2 wang3 ， yi4 fu4 chang2 peng2 hao1 。
- xin1 ran2 tuo1 mao4 qu4 ， nian4 ci3 fei1 yi4 chao2 。
- yang2 zhai2 wei4 ju4 wang3 ， ning2 ling2 xu1 jian4 zhao1 。
- chu1 wu2 shi2 xi1 di4 ， wei4 mian3 chai2 shui3 lao2 。
- gu4 ren2 shu4 yi2 shu1 ， shang4 you3 jiang1 yu3 chao2 。
- qiong2 tu2 gan3 jie2 yi4 ， su2 er3 shou4 feng1 sao1 。
- xiang4 lai2 xiang1 zhi1 ren2 ， xi1 sheng4 jin1 ji4 liao2 。
- luo4 ri4 song4 wang1 xie4 ， huang1 xiao3 liu2 lao3 rao2 。
- guan1 hou2 zui4 jie2 li4 ， yi4 yi3 gao1 zi4 shao1 。
- hou4 sheng1 you3 xiang4 zi3 ， geng4 jin4 er2 nü3 jiao1 。
- chu1 men2 tian1 duo2 zhi1 ， bu2 ling4 shang4 yun2 xiao1 。
- zuo4 kan4 peng2 you3 lei4 ， wei4 jian3 chun1 qiu1 bao1 。
- guai4 wo3 dan4 lei2 ji2 ， wu4 meng2 feng1 yu3 yao2 。
- ri4 yue4 fei4 ben1 zou3 ， wen2 zhang1 qin2 zhuo2 diao1 。
- hui4 xu1 ling3 qi1 zi3 ， geng4 yu4 tou2 wu2 cao2 。
- qi2 jiu4 huan4 gui1 yin3 ， zhu1 gong1 lian2 jiu3 yao4 。
- chu1 tong2 fu4 ji1 shu3 ， gui1 dan4 shou3 dan1 piao2 。
- xiang1 jiang1 fang3 yun2 shan1 ， suo3 zhi4 za2 yu2 qiao2 。
- hai2 dang1 gu3 du4 kou3 ， wo4 ting1 xi1 jiang1 chao2 。

## 注释

## 译文

## 赏析
