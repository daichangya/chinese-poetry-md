---
id: lu-ben-zhong-you-mei-xuan-zai-yu-shan-xian-xiao-ye-cun-yu-zi-cai-zuo-wei-shi-ming-zhi-34479cb4
title: 尤美轩在玉山县小叶村喻子才作尉时名之取欧阳文忠公醉翁亭记所谓林壑尤美望之蔚然者后数年旧轩既毁复作寺僧移轩山下汪圣锡要诗叙本末因成数句寄之
titlePinyin: you2 mei3 xuan1 zai4 yu4 shan1 xian4 xiao3 ye4 cun1 yu4 zi3 cai2 zuo4 wei4 shi2 ming2 zhi1 qu3 ou1 yang2 wen2 zhong1 gong1 zui4 weng1 ting2 ji4 suo3 wei4 lin2 he4 you2 mei3 wang4 zhi1 wei4 ran2 zhe3 hou4 shu4 nian2 jiu4 xuan1 ji4 hui3 fu4 zuo4 si4 seng1 yi2 xuan1 shan1 xia4 wang1 sheng4 xi1 yao4 shi1 xu4 ben3 mo4 yin1 cheng2 shu4 ju4 ji4 zhi1
titleSlug: you-mei-xuan-zai-yu-shan-xian-xiao-ye-cun-yu-zi-cai-zuo-wei-shi-ming-zhi-34479cb4
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兹轩在何许，远在洞岩侧。
- 洞岩山水胜，自与尘土隔。
- 天以奉幽人，宁肯媚过客。
- 尉曹昔吏隐，到此若有获。
- 名轩曰尤美，尽去眼界窄。
- 坐令欧阳公，余意转明白。
- 车马走道路，我久度此厄。
- 茫茫六合间，于此有安宅。
- 轩虽有成坏，山本无异色。
- 举头见林壑，不必更远索。

## 拼音
- zi1 xuan1 zai4 he2 xu3 ， yuan3 zai4 dong4 yan2 ce4 。
- dong4 yan2 shan1 shui3 sheng4 ， zi4 yu3 chen2 tu3 ge2 。
- tian1 yi3 feng4 you1 ren2 ， ning4 ken3 mei4 guo4 ke4 。
- wei4 cao2 xi1 li4 yin3 ， dao4 ci3 ruo4 you3 huo4 。
- ming2 xuan1 yue1 you2 mei3 ， jin4 qu4 yan3 jie4 zhai3 。
- zuo4 ling4 ou1 yang2 gong1 ， yu2 yi4 zhuan3 ming2 bai2 。
- che1 ma3 zou3 dao4 lu4 ， wo3 jiu3 du4 ci3 e4 。
- mang2 mang2 liu4 he2 jian1 ， yu2 ci3 you3 an1 zhai2 。
- xuan1 sui1 you3 cheng2 huai4 ， shan1 ben3 wu2 yi4 se4 。
- ju3 tou2 jian4 lin2 he4 ， bu2 bi4 geng4 yuan3 suo3 。

## 注释

## 译文

## 赏析
