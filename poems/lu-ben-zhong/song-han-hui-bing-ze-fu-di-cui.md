---
id: lu-ben-zhong-song-han-hui-bing-ze-fu-di-cui
title: 送韩㧑秉则赴棣倅
titlePinyin: song4 han2 hui1 bing3 ze2 fu4 di4 cui4
titleSlug: song-han-hui-bing-ze-fu-di-cui
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公如玉壶冰，见即离烦热。
- 况当清秋悬，更自贮霜月。
- 中边本无垢，何处觅焚𦶟。
- 盛以百炼铜，此亦不得折。
- 初蒙一日款，遽有千里别。
- 扁舟转青齐，岁事当雨雪。
- 远行不赢粮，已悟服食诀。
- 古来饕餮徒，颇谓一世杰。
- 唾壶彼何知，便为如意缺。
- 观其所用心，俱不异鼠窃。
- 首阳独往人，渠自饱薇蕨。
- 举头公一笑，百虑无以绝。
- 江源初滥觞，末乃流不竭。
- 伤哉鞲上鹰，一饱便飞掣。

## 拼音
- gong1 ru2 yu4 hu2 bing1 ， jian4 ji2 li2 fan2 re4 。
- kuang4 dang1 qing1 qiu1 xuan2 ， geng4 zi4 zhu4 shuang1 yue4 。
- zhong1 bian1 ben3 wu2 gou4 ， he2 chu4 mi4 fen2 𦶟 。
- sheng4 yi3 bai3 lian4 tong2 ， ci3 yi4 bu4 de2 zhe2 。
- chu1 meng2 yi2 ri4 kuan3 ， ju4 you3 qian1 li3 bie2 。
- pian1 zhou1 zhuan3 qing1 qi2 ， sui4 shi4 dang1 yu3 xue3 。
- yuan3 xing2 bu4 ying2 liang2 ， yi3 wu4 fu2 shi2 jue2 。
- gu3 lai2 tao1 tie4 tu2 ， po1 wei4 yi2 shi4 jie2 。
- tuo4 hu2 bi3 he2 zhi1 ， bian4 wei4 ru2 yi4 que1 。
- guan1 qi2 suo3 yong4 xin1 ， ju4 bu2 yi4 shu3 qie4 。
- shou3 yang2 du2 wang3 ren2 ， qu2 zi4 bao3 wei1 jue2 。
- ju3 tou2 gong1 yi2 xiao4 ， bai3 lü4 wu2 yi3 jue2 。
- jiang1 yuan2 chu1 lan4 shang1 ， mo4 nai3 liu2 bu4 jie2 。
- shang1 zai1 gou1 shang4 ying1 ， yi4 bao3 bian4 fei1 che4 。

## 注释

## 译文

## 赏析
