---
id: lu-ben-zhong-jiu-yu-lu-jue-bin-ke-xi-shao-wen-hou-tu-ci-qiong-hua-sheng-kai-yi-wei-gu-85c35435
title: 久雨路绝宾客稀少闻后土祠琼花盛开亦未果一往也
titlePinyin: jiu3 yu3 lu4 jue2 bin1 ke4 xi1 shao3 wen2 hou4 tu3 ci2 qiong2 hua1 sheng4 kai1 yi4 wei4 guo3 yi4 wang3 ye3
titleSlug: jiu-yu-lu-jue-bin-ke-xi-shao-wen-hou-tu-ci-qiong-hua-sheng-kai-yi-wei-gu-85c35435
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卧闻更鼓湿不鸣，晓窗但有摧簷声。
- 云横不放山入坐，风怒欲倒江冲城。
- 东家酒熟花烂漫，折简唤客留娉婷。
- 街头泥潦一尺许，意虽欲往无由行。
- 儒生活计亦不恶，蒲团坚坐到日落。
- 映窗香穗触凝尘，过眼文书开病膜。
- 明朝新晴有佳处，穏看小槛翻红药。
- 无双亭下一枝春，玉洁霜清未寥廓。
- 闭门嬾出君莫笑，看汝多愁吾独乐。
- 故人无事倘能来，为君试举舒州杓。

## 拼音
- wo4 wen2 geng1 gu3 shi1 bu4 ming2 ， xiao3 chuang1 dan4 you3 cui1 yan2 sheng1 。
- yun2 heng2 bu2 fang4 shan1 ru4 zuo4 ， feng1 nu4 yu4 dao3 jiang1 chong1 cheng2 。
- dong1 jia1 jiu3 shu2 hua1 lan4 man4 ， zhe2 jian3 huan4 ke4 liu2 ping1 ting2 。
- jie1 tou2 ni2 liao2 yi4 chi3 xu3 ， yi4 sui1 yu4 wang3 wu2 you2 xing2 。
- ru2 sheng1 huo2 ji4 yi4 bu2 e4 ， pu2 tuan2 jian1 zuo4 dao4 ri4 luo4 。
- ying4 chuang1 xiang1 sui4 chu4 ning2 chen2 ， guo4 yan3 wen2 shu1 kai1 bing4 mo2 。
- ming2 chao2 xin1 qing2 you3 jia1 chu4 ， wen3 kan4 xiao3 kan3 fan1 hong2 yao4 。
- wu2 shuang1 ting2 xia4 yi4 zhi1 chun1 ， yu4 jie2 shuang1 qing1 wei4 liao2 kuo4 。
- bi4 men2 lan3 chu1 jun1 mo4 xiao4 ， kan4 ru3 duo1 chou2 wu2 du2 le4 。
- gu4 ren2 wu2 shi4 tang3 neng2 lai2 ， wei4 jun1 shi4 ju3 shu1 zhou1 shao2 。

## 注释

## 译文

## 赏析
