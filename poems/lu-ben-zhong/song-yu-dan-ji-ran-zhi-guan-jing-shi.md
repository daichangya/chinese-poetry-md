---
id: lu-ben-zhong-song-yu-dan-ji-ran-zhi-guan-jing-shi
title: 送虞澹季然之官京师
titlePinyin: song4 yu2 dan4 ji4 ran2 zhi1 guan1 jing1 shi1
titleSlug: song-yu-dan-ji-ran-zhi-guan-jing-shi
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 车如鸡栖马如狗，劝君莫美循墙走。
- 车如流水马如龙，不如还家行御风。
- 以尻为轮神为马，世人计出车马下。
- 出门险阻道里远，只今谁是能行者。
- 海陵事剧俸则薄，得公相从亦不恶。
- 小吏相欺官长怒，我自作烦公笑乐。
- 庾公故是丰年玉，道貌更自见不足。
- 断崖独立老松柏，青天何处飞鸿鹄。
- 汴堤六月尘自障，请公登高更南望。
- 马烦车怠早归来，且从夫子濠梁上。

## 拼音
- che1 ru2 ji1 qi1 ma3 ru2 gou3 ， quan4 jun1 mo4 mei3 xun2 qiang2 zou3 。
- che1 ru2 liu2 shui3 ma3 ru2 long2 ， bu4 ru2 hai2 jia1 xing2 yu4 feng1 。
- yi3 kao1 wei4 lun2 shen2 wei4 ma3 ， shi4 ren2 ji4 chu1 che1 ma3 xia4 。
- chu1 men2 xian3 zu3 dao4 li3 yuan3 ， zhi1 jin1 shui2 shi4 neng2 xing2 zhe3 。
- hai3 ling2 shi4 ju4 feng4 ze2 bao2 ， de2 gong1 xiang1 cong2 yi4 bu2 e4 。
- xiao3 li4 xiang1 qi1 guan1 zhang3 nu4 ， wo3 zi4 zuo4 fan2 gong1 xiao4 le4 。
- yu3 gong1 gu4 shi4 feng1 nian2 yu4 ， dao4 mao4 geng4 zi4 jian4 bu4 zu2 。
- duan4 ya2 du2 li4 lao3 song1 bai3 ， qing1 tian1 he2 chu4 fei1 hong2 hu2 。
- bian4 di1 liu4 yue4 chen2 zi4 zhang4 ， qing3 gong1 deng1 gao1 geng4 nan2 wang4 。
- ma3 fan2 che1 dai4 zao3 gui1 lai2 ， qie3 cong2 fu1 zi3 hao2 liang2 shang4 。

## 注释

## 译文

## 赏析
