---
id: lu-ben-zhong-tong-lang-shan-yin-lao-zao-fan-jian-long-sui-deng-ping-shan-tang
title: 同狼山印老早饭建隆遂登平山堂
titlePinyin: tong2 lang2 shan1 yin4 lao3 zao3 fan4 jian4 long2 sui4 deng1 ping2 shan1 tang2
titleSlug: tong-lang-shan-yin-lao-zao-fan-jian-long-sui-deng-ping-shan-tang
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尘埃障西风，草木被朝日。
- 篮舆郭北门，未厌来往疾。
- 僮奴嬾不进，颇复费呵叱。
- 道人先我行，宴坐已一室。
- 殷勤劝客住，午饭当促膝。
- 炉烟窗纸明，鸟语树叶密。
- 却上平山堂，晚景更萧瑟。
- 澄江渺天际，妙句不容乞。
- 平生泉石念，固自有遗失。
- 何能从儿曹，十事九不实。
- 兹游岂不快，此老固坦率。
- 尚从文殊师，一往问摩诘。

## 拼音
- chen2 ai1 zhang4 xi1 feng1 ， cao3 mu4 bei4 chao2 ri4 。
- lan2 yu2 guo1 bei3 men2 ， wei4 yan4 lai2 wang3 ji2 。
- tong2 nu2 lan3 bu2 jin4 ， po1 fu4 fei4 he1 chi4 。
- dao4 ren2 xian1 wo3 xing2 ， yan4 zuo4 yi3 yi2 shi4 。
- yin1 qin2 quan4 ke4 zhu4 ， wu3 fan4 dang1 cu4 xi1 。
- lu2 yan1 chuang1 zhi3 ming2 ， niao3 yu3 shu4 ye4 mi4 。
- que4 shang4 ping2 shan1 tang2 ， wan3 jing3 geng4 xiao1 se4 。
- cheng2 jiang1 miao3 tian1 ji4 ， miao4 ju4 bu4 rong2 qi3 。
- ping2 sheng1 quan2 shi2 nian4 ， gu4 zi4 you3 yi2 shi1 。
- he2 neng2 cong2 er2 cao2 ， shi2 shi4 jiu3 bu4 shi2 。
- zi1 you2 qi3 bu2 kuai4 ， ci3 lao3 gu4 tan3 shuai4 。
- shang4 cong2 wen2 shu1 shi1 ， yi4 wang3 wen4 mo2 jie2 。

## 注释

## 译文

## 赏析
