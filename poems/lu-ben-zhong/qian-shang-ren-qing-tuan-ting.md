---
id: lu-ben-zhong-qian-shang-ren-qing-tuan-ting
title: 谦上人清湍亭
titlePinyin: qian1 shang4 ren2 qing1 tuan1 ting2
titleSlug: qian-shang-ren-qing-tuan-ting
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人结庵殊未就，先起小亭山左右。
- 不将溪水濯尘埃，且以清湍为客寿。
- 云烟映霭作春浓，草木坚枯辨秋瘦。
- 客来相对两无语，岂有浮辞问时候。
- 一生行脚如梦觉，天意似于君独厚。
- 我今留滞未得往，想像此亭如故旧。
- 再三伸纸诵清诗，已胜开尊饮醇酎。
- 箪瓢可乐不淡薄，兰菊重生足滋茂。
- 他时有暇更分题，此游未落诸公后。

## 拼音
- dao4 ren2 jie2 an1 shu1 wei4 jiu4 ， xian1 qi3 xiao3 ting2 shan1 zuo3 you4 。
- bu4 jiang1 xi1 shui3 zhuo2 chen2 ai1 ， qie3 yi3 qing1 tuan1 wei4 ke4 shou4 。
- yun2 yan1 ying4 ai3 zuo4 chun1 nong2 ， cao3 mu4 jian1 ku1 bian4 qiu1 shou4 。
- ke4 lai2 xiang1 dui4 liang3 wu2 yu3 ， qi3 you3 fu2 ci2 wen4 shi2 hou4 。
- yi4 sheng1 xing2 jiao3 ru2 meng4 jue2 ， tian1 yi4 si4 yu2 jun1 du2 hou4 。
- wo3 jin1 liu2 zhi4 wei4 de2 wang3 ， xiang3 xiang4 ci3 ting2 ru2 gu4 jiu4 。
- zai4 san1 shen1 zhi3 song4 qing1 shi1 ， yi3 sheng4 kai1 zun1 yin3 chun2 zhou4 。
- dan1 piao2 ke3 le4 bu2 dan4 bao2 ， lan2 ju2 chong2 sheng1 zu2 zi1 mao4 。
- ta1 shi2 you3 xia2 geng4 fen1 ti2 ， ci3 you2 wei4 luo4 zhu1 gong1 hou4 。

## 注释

## 译文

## 赏析
