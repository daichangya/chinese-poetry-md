---
id: lu-ben-zhong-shuang-miao
title: 双庙
titlePinyin: shuang1 miao4
titleSlug: shuang-miao
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 唐四叶孙德下衰，久厌坐稳思奔驰。
- 外由骄胡内艳妻，杨李气燄相夺移。
- 太宗之业甚整齐，尔曹忽来撞㨋之。
- 旁人为之掩涕悲，处之甚安渠不疑。
- 贼风忽来吹白陂，翠舆走避弯弓追。
- 倒立却视千熊罴，猛将不解河北围。
- 睢阳失守东南危，城中月余析骨炊。
- 两公奋髯死不回，鼎镬在前惟恐迟。
- 蜀中消息未可期，此辈未易折箠笞。
- 念公不量势力微，本自不辱国士知。
- 大厦又非一木支，何必感慨如此为。
- 往时开元全盛时，公胡不念鲈鱼归，亦不往吊湘江累。
- 死后声名何足奇，商山老人吾所归。

## 拼音
- tang2 si4 ye4 sun1 de2 xia4 shuai1 ， jiu3 yan4 zuo4 wen3 si1 ben1 chi2 。
- wai4 you2 jiao1 hu2 nei4 yan4 qi1 ， yang2 li3 qi4 yan4 xiang1 duo2 yi2 。
- tai4 zong1 zhi1 ye4 shen4 zheng3 qi2 ， er3 cao2 hu1 lai2 zhuang4 㨋 zhi1 。
- pang2 ren2 wei2 zhi1 yan3 ti4 bei1 ， chu4 zhi1 shen4 an1 qu2 bu4 yi2 。
- zei2 feng1 hu1 lai2 chui1 bai2 bei1 ， cui4 yu2 zou3 bi4 wan1 gong1 zhui1 。
- dao3 li4 que4 shi4 qian1 xiong2 pi2 ， meng3 jiang4 bu4 jie3 he2 bei3 wei2 。
- sui1 yang2 shi1 shou3 dong1 nan2 wei1 ， cheng2 zhong1 yue4 yu2 xi1 gu3 chui1 。
- liang3 gong1 fen4 ran2 si3 bu4 hui2 ， ding3 huo4 zai4 qian2 wei2 kong3 chi2 。
- shu3 zhong1 xiao1 xi1 wei4 ke3 qi1 ， ci3 bei4 wei4 yi4 zhe2 chui2 chi1 。
- nian4 gong1 bu4 liang2 shi4 li4 wei1 ， ben3 zi4 bu4 ru3 guo2 shi4 zhi1 。
- da4 sha4 you4 fei1 yi2 mu4 zhi1 ， he2 bi4 gan3 kai3 ru2 ci3 wei4 。
- wang3 shi2 kai1 yuan2 quan2 sheng4 shi2 ， gong1 hu2 bu2 nian4 lu2 yu2 gui1 ， yi4 bu4 wang3 diao4 xiang1 jiang1 lei4 。
- si3 hou4 sheng1 ming2 he2 zu2 qi2 ， shang1 shan1 lao3 ren2 wu2 suo3 gui1 。

## 注释

## 译文

## 赏析
