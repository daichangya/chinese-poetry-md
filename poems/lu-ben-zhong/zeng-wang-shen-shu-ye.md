---
id: lu-ben-zhong-zeng-wang-shen-shu-ye
title: 赠汪莘叔野
titlePinyin: zeng4 wang1 shen1 shu1 ye3
titleSlug: zeng-wang-shen-shu-ye
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汪子宦不达，四海漫声名。
- 有弟极磊落，气宇和而清。
- 三冬文史足，十年书剑成。
- 出言见瓌颖，府库森五兵。
- 于身则已拙，泛如池中萍。
- 轻肥置度外，辛苦抱遗经。
- 乃知佳子弟，必由贤父兄。
- 念子初来时，我方疾病撄。
- 相从四寒暑，所历不可听。
- 昏昏醉梦里，得君时一醒。
- 拥炉共残火，软语当杯铛。
- 君亦不我厌，为我双眼青。
- 勿云躯干小，气吞横海鲸。
- 悬榻念文举，开迳忆渊明。
- 二子风流远，感君兄弟情。
- 穷通有时节，此士尔勿轻。

## 拼音
- wang1 zi3 huan4 bu4 da2 ， si4 hai3 man4 sheng1 ming2 。
- you3 di4 ji2 lei3 luo4 ， qi4 yu3 he2 er2 qing1 。
- san1 dong1 wen2 shi3 zu2 ， shi2 nian2 shu1 jian4 cheng2 。
- chu1 yan2 jian4 gui1 ying3 ， fu3 ku4 sen1 wu3 bing1 。
- yu2 shen1 ze2 yi3 zhuo1 ， fan4 ru2 chi2 zhong1 ping2 。
- qing1 fei2 zhi4 du4 wai4 ， xin1 ku3 bao4 yi2 jing1 。
- nai3 zhi1 jia1 zi3 di4 ， bi4 you2 xian2 fu4 xiong1 。
- nian4 zi3 chu1 lai2 shi2 ， wo3 fang1 ji2 bing4 ying1 。
- xiang1 cong2 si4 han2 shu3 ， suo3 li4 bu4 ke3 ting1 。
- hun1 hun1 zui4 meng4 li3 ， de2 jun1 shi2 yi4 xing3 。
- yong1 lu2 gong4 can2 huo3 ， ruan3 yu3 dang1 bei1 dang1 。
- jun1 yi4 bu4 wo3 yan4 ， wei4 wo3 shuang1 yan3 qing1 。
- wu4 yun2 qu1 gan4 xiao3 ， qi4 tun1 heng2 hai3 jing1 。
- xuan2 ta4 nian4 wen2 ju3 ， kai1 jing4 yi4 yuan1 ming2 。
- er4 zi3 feng1 liu2 yuan3 ， gan3 jun1 xiong1 di4 qing2 。
- qiong2 tong1 you3 shi2 jie2 ， ci3 shi4 er3 wu4 qing1 。

## 注释

## 译文

## 赏析
