---
id: lu-ben-zhong-gao-you-yu-da-re-zuo
title: 高邮遇大热作
titlePinyin: gao1 you2 yu4 da4 re4 zuo4
titleSlug: gao-you-yu-da-re-zuo
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南风极炎暑，赤日不可傍。
- 扁舟在地底，浅水安得强。
- 坐怀长河冰，未尽暍饮状。
- 甚憎食案蝇，意欲不相让。
- 旱苗干欲死，蒲藕秋可望。
- 平生投笔手，中有无尽藏。
- 尔来夜深藏，穏着犊鼻上。
- 有如三年艾，更复加百壮。
- 黑云翻日脚，好雨终不放。
- 雷声无事来，殷殷车百两。
- 东街暴泥龙，西街设铜像。
- 利害有不同，未易相得丧。
- 农夫责催租，日夕困大杖。
- 那知清歌前，把酒有余量。

## 拼音
- nan2 feng1 ji2 yan2 shu3 ， chi4 ri4 bu4 ke3 bang4 。
- pian1 zhou1 zai4 di4 di3 ， qian3 shui3 an1 de2 qiang2 。
- zuo4 huai2 chang2 he2 bing1 ， wei4 jin4 ye1 yin3 zhuang4 。
- shen4 zeng1 shi2 an4 ying2 ， yi4 yu4 bu4 xiang1 rang4 。
- han4 miao2 gan1 yu4 si3 ， pu2 ou3 qiu1 ke3 wang4 。
- ping2 sheng1 tou2 bi3 shou3 ， zhong1 you3 wu2 jin4 cang2 。
- er3 lai2 ye4 shen1 cang2 ， wen3 zhe0 du2 bi2 shang4 。
- you3 ru2 san1 nian2 ai4 ， geng4 fu4 jia1 bai3 zhuang4 。
- hei1 yun2 fan1 ri4 jiao3 ， hao3 yu3 zhong1 bu2 fang4 。
- lei2 sheng1 wu2 shi4 lai2 ， yin1 yin1 che1 bai3 liang3 。
- dong1 jie1 bao4 ni2 long2 ， xi1 jie1 she4 tong2 xiang4 。
- li4 hai4 you3 bu4 tong2 ， wei4 yi4 xiang1 de2 sang4 。
- nong2 fu1 ze2 cui1 zu1 ， ri4 xi1 kun4 da4 zhang4 。
- na4 zhi1 qing1 ge1 qian2 ， ba3 jiu3 you3 yu2 liang2 。

## 注释

## 译文

## 赏析
