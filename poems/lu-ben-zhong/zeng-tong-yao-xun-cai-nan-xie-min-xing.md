---
id: lu-ben-zhong-zeng-tong-yao-xun-cai-nan-xie-min-xing
title: 赠童尧询蔡楠谢敏行
titlePinyin: zeng4 tong2 yao2 xun2 cai4 nan2 xie4 min3 xing2
titleSlug: zeng-tong-yao-xun-cai-nan-xie-min-xing
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七年避胡尘，无复少年事。
- 适从岭外归，眼病不识字。
- 尚幸戎马间，得见此数士。
- 蔡童南城杰，所养盖有自。
- 两谢名家子，学已前作似。
- 相逢眼暂明，已足慰迟暮。
- 如何舍我去，使我起千虑。
- 江深羽檄繁，况此日月骛。
- 犹余大谢留，与我相近住。
- 风霜渺墟落，泥土暗道路。
- 得无经此别，各复走他处。
- 期君则甚远，苦语不厌屡。
- 微言恐遂绝，其谁与调护。
- 要当发愤求，不欲侥幸遇。
- 圣门极坦平，渠自有回互。
- 河清倘有期，未死或可俟。

## 拼音
- qi1 nian2 bi4 hu2 chen2 ， wu2 fu4 shao4 nian2 shi4 。
- shi4 cong2 ling3 wai4 gui1 ， yan3 bing4 bu4 shi2 zi4 。
- shang4 xing4 rong2 ma3 jian1 ， de2 jian4 ci3 shu4 shi4 。
- cai4 tong2 nan2 cheng2 jie2 ， suo3 yang3 gai4 you3 zi4 。
- liang3 xie4 ming2 jia1 zi3 ， xue2 yi3 qian2 zuo4 si4 。
- xiang1 feng2 yan3 zan4 ming2 ， yi3 zu2 wei4 chi2 mu4 。
- ru2 he2 she4 wo3 qu4 ， shi3 wo3 qi3 qian1 lü4 。
- jiang1 shen1 yu3 xi2 fan2 ， kuang4 ci3 ri4 yue4 wu4 。
- you2 yu2 da4 xie4 liu2 ， yu3 wo3 xiang1 jin4 zhu4 。
- feng1 shuang1 miao3 xu1 luo4 ， ni2 tu3 an4 dao4 lu4 。
- de2 wu2 jing1 ci3 bie2 ， ge4 fu4 zou3 ta1 chu4 。
- qi1 jun1 ze2 shen4 yuan3 ， ku3 yu3 bu2 yan4 lü3 。
- wei1 yan2 kong3 sui4 jue2 ， qi2 shui2 yu3 tiao2 hu4 。
- yao4 dang1 fa1 fen4 qiu2 ， bu2 yu4 jiao3 xing4 yu4 。
- sheng4 men2 ji2 tan3 ping2 ， qu2 zi4 you3 hui2 hu4 。
- he2 qing1 tang3 you3 qi1 ， wei4 si3 huo4 ke3 si4 。

## 注释

## 译文

## 赏析
