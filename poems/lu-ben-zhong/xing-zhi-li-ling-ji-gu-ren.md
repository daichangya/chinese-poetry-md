---
id: lu-ben-zhong-xing-zhi-li-ling-ji-gu-ren
title: 行至醴陵寄故人
titlePinyin: xing2 zhi4 li3 ling2 ji4 gu4 ren2
titleSlug: xing-zhi-li-ling-ji-gu-ren
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浅溪沙碛寒，月白树影疏。
- 我行天一角，所至尚踌躇。
- 偶逢胜绝地，不异嵩颍居。
- 临流遂忘归，黙坐数游鱼。
- 宁知胡马閙，江县已丘墟。
- 故人亦未来，一旬三寄书。
- 不必问浅深，但当膏子车。
- 新霜随北风，惨惨度重湖。
- 相寻近五岭，慎勿厌长途。

## 拼音
- qian3 xi1 sha1 qi4 han2 ， yue4 bai2 shu4 ying3 shu1 。
- wo3 xing2 tian1 yi4 jiao3 ， suo3 zhi4 shang4 chou2 chu2 。
- ou3 feng2 sheng4 jue2 di4 ， bu2 yi4 song1 ying3 ju1 。
- lin2 liu2 sui4 wang4 gui1 ， mo4 zuo4 shu4 you2 yu2 。
- ning2 zhi1 hu2 ma3 nao4 ， jiang1 xian4 yi3 qiu1 xu1 。
- gu4 ren2 yi4 wei4 lai2 ， yi4 xun2 san1 ji4 shu1 。
- bu2 bi4 wen4 qian3 shen1 ， dan4 dang1 gao1 zi3 che1 。
- xin1 shuang1 sui2 bei3 feng1 ， can3 can3 du4 zhong4 hu2 。
- xiang1 xun2 jin4 wu3 ling3 ， shen4 wu4 yan4 chang2 tu2 。

## 注释

## 译文

## 赏析
