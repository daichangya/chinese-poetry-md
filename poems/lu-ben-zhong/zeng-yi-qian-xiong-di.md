---
id: lu-ben-zhong-zeng-yi-qian-xiong-di
title: 赠益谦兄弟
titlePinyin: zeng4 yi4 qian1 xiong1 di4
titleSlug: zeng-yi-qian-xiong-di
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 范郎走微官，清固不绝俗。
- 家常四壁立，腹有万卷读。
- 迩来所为文，深若泉万斛。
- 纡余风过水，宛转虫注木。
- 诸弟况可人，不但好眉目。
- 丹穴固出凤，蓝田自宜玉。
- 行扛九鼎重，顿使一世伏。
- 圣朝急用士，如子尚穷独。
- 乃知德在躬，不必富润屋。
- 我病拙文词，笔钝如发秃。
- 时逢子兄弟，未语心已足。
- 长空绝纤埃，何处著凫鹜。
- 朝来秋气清，伫看飞鸿鹄。

## 拼音
- fan4 lang2 zou3 wei1 guan1 ， qing1 gu4 bu4 jue2 su2 。
- jia1 chang2 si4 bi4 li4 ， fu4 you3 wan4 juan4 du2 。
- er3 lai2 suo3 wei4 wen2 ， shen1 ruo4 quan2 wan4 hu2 。
- yu1 yu2 feng1 guo4 shui3 ， wan3 zhuan3 chong2 zhu4 mu4 。
- zhu1 di4 kuang4 ke3 ren2 ， bu2 dan4 hao3 mei2 mu4 。
- dan1 xue2 gu4 chu1 feng4 ， lan2 tian2 zi4 yi2 yu4 。
- xing2 kang2 jiu3 ding3 zhong4 ， dun4 shi3 yi2 shi4 fu2 。
- sheng4 chao2 ji2 yong4 shi4 ， ru2 zi3 shang4 qiong2 du2 。
- nai3 zhi1 de2 zai4 gong1 ， bu2 bi4 fu4 run4 wu1 。
- wo3 bing4 zhuo1 wen2 ci2 ， bi3 dun4 ru2 fa1 tu1 。
- shi2 feng2 zi3 xiong1 di4 ， wei4 yu3 xin1 yi3 zu2 。
- chang2 kong1 jue2 xian1 ai1 ， he2 chu4 zhu4 fu2 wu4 。
- chao2 lai2 qiu1 qi4 qing1 ， zhu4 kan4 fei1 hong2 hu2 。

## 注释

## 译文

## 赏析
