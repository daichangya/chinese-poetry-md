---
id: lu-ben-zhong-wu-fu-peng-you-si-shu
title: 吴傅朋游丝书
titlePinyin: wu2 fu4 peng2 you2 si1 shu1
titleSlug: wu-fu-peng-you-si-shu
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见往时文学顾八分，中郎之后典型存。
- 又不见先朝文惠书堆墨，大榜浓云照南北。
- 未似只今上饶守，静写游丝不停手。
- 非烟非云断复续，缓步徐行不拘束。
- 断崖一落千丈滑，远望笔行如一发。
- 鬼神竭力觑不见，铁矿消亡网作线。
- 线舞飞扬不自由，纵横自在胜银钩。
- 知君此意非安排，妙处不从笔下来。
- 心疑形释万事去，信手却立无纤埃。
- 满堂回头莫见猜，我自悟此忘胸怀。
- 操舟相马在事外，颜氏识此由心斋。
- 如君下笔少有意，锦绣宁不悮剪裁。
- 君惟无心故若此，秋毫自可纒风雷。
- 钟王歛手谢不敏，长史怀素慙衰颓。
- 病夫覩此心目开，向来穷愁安在哉。

## 拼音
- jun1 bu2 jian4 wang3 shi2 wen2 xue2 gu4 ba1 fen1 ， zhong1 lang2 zhi1 hou4 dian3 xing2 cun2 。
- you4 bu2 jian4 xian1 chao2 wen2 hui4 shu1 dui1 mo4 ， da4 bang3 nong2 yun2 zhao4 nan2 bei3 。
- wei4 si4 zhi1 jin1 shang4 rao2 shou3 ， jing4 xie3 you2 si1 bu4 ting2 shou3 。
- fei1 yan1 fei1 yun2 duan4 fu4 xu4 ， huan3 bu4 xu2 xing2 bu4 ju1 shu4 。
- duan4 ya2 yi2 luo4 qian1 zhang4 hua2 ， yuan3 wang4 bi3 xing2 ru2 yi1 fa1 。
- gui3 shen2 jie2 li4 qu4 bu2 jian4 ， tie3 kuang4 xiao1 wang2 wang3 zuo4 xian4 。
- xian4 wu3 fei1 yang2 bu2 zi4 you2 ， zong4 heng2 zi4 zai4 sheng4 yin2 gou1 。
- zhi1 jun1 ci3 yi4 fei1 an1 pai2 ， miao4 chu4 bu4 cong2 bi3 xia4 lai2 。
- xin1 yi2 xing2 shi4 wan4 shi4 qu4 ， xin4 shou3 que4 li4 wu2 xian1 ai1 。
- man3 tang2 hui2 tou2 mo4 jian4 cai1 ， wo3 zi4 wu4 ci3 wang4 xiong1 huai2 。
- cao1 zhou1 xiang4 ma3 zai4 shi4 wai4 ， yan2 shi4 shi2 ci3 you2 xin1 zhai1 。
- ru2 jun1 xia4 bi3 shao3 you3 yi4 ， jin3 xiu4 ning2 bu2 wu4 jian3 cai2 。
- jun1 wei2 wu2 xin1 gu4 ruo4 ci3 ， qiu1 hao2 zi4 ke3 chan2 feng1 lei2 。
- zhong1 wang2 lian3 shou3 xie4 bu4 min3 ， zhang3 shi3 huai2 su4 can2 shuai1 tui2 。
- bing4 fu1 du3 ci3 xin1 mu4 kai1 ， xiang4 lai2 qiong2 chou2 an1 zai4 zai1 。

## 注释

## 译文

## 赏析
