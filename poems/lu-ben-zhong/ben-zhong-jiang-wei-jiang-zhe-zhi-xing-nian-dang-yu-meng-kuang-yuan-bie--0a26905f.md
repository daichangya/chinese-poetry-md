---
id: lu-ben-zhong-ben-zhong-jiang-wei-jiang-zhe-zhi-xing-nian-dang-yu-meng-kuang-yuan-bie--0a26905f
title: 本中将为江浙之行念当与梦贶远别感叹伤怀因成长句奉呈
titlePinyin: ben3 zhong1 jiang4 wei4 jiang1 zhe4 zhi1 xing2 nian4 dang1 yu3 meng4 kuang4 yuan3 bie2 gan3 tan4 shang1 huai2 yin1 cheng2 zhang3 ju4 feng4 cheng2
titleSlug: ben-zhong-jiang-wei-jiang-zhe-zhi-xing-nian-dang-yu-meng-kuang-yuan-bie--0a26905f
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客行已无聊，况此忧虑集。
- 颓然念远役，未见勇可习。
- 虚庭觉气润，远视萤火湿。
- 故人不我厌，踏雨相劳揖。
- 朝餐共饥饱，夜语同坐立。
- 问我去此邦，何用如此急。
- 干戈与瘴疠，未见可出入。
- 何殊知二五，而不知有十。
- 俛首谢勤意，此非愚所及。
- 天涯重离别，所至方嶪岌。
- 感怀平生旧，忍效儿女泣。
- 风沙蔽中原，道路满荆棘。
- 世事古则然，临分莫於邑。

## 拼音
- ke4 xing2 yi3 wu2 liao2 ， kuang4 ci3 you1 lü4 ji2 。
- tui2 ran2 nian4 yuan3 yi4 ， wei4 jian4 yong3 ke3 xi2 。
- xu1 ting2 jue2 qi4 run4 ， yuan3 shi4 ying2 huo3 shi1 。
- gu4 ren2 bu4 wo3 yan4 ， ta4 yu3 xiang1 lao2 yi1 。
- chao2 can1 gong4 ji1 bao3 ， ye4 yu3 tong2 zuo4 li4 。
- wen4 wo3 qu4 ci3 bang1 ， he2 yong4 ru2 ci3 ji2 。
- gan1 ge1 yu3 zhang4 li4 ， wei4 jian4 ke3 chu1 ru4 。
- he2 shu1 zhi1 er4 wu3 ， er2 bu4 zhi1 you3 shi2 。
- fu3 shou3 xie4 qin2 yi4 ， ci3 fei1 yu2 suo3 ji2 。
- tian1 ya2 zhong4 li2 bie2 ， suo3 zhi4 fang1 ye4 ji2 。
- gan3 huai2 ping2 sheng1 jiu4 ， ren3 xiao4 er2 nü3 qi4 。
- feng1 sha1 bi4 zhong1 yuan2 ， dao4 lu4 man3 jing1 ji2 。
- shi4 shi4 gu3 ze2 ran2 ， lin2 fen1 mo4 wu1 yi4 。

## 注释

## 译文

## 赏析
