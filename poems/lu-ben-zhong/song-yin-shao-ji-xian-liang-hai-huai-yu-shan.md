---
id: lu-ben-zhong-song-yin-shao-ji-xian-liang-hai-huai-yu-shan
title: 送尹少稷贤良还怀玉山
titlePinyin: song4 yin3 shao3 ji4 xian2 liang2 hai2 huai2 yu4 shan1
titleSlug: song-yin-shao-ji-xian-liang-hai-huai-yu-shan
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青松在庭槛，乃受众目怜。
- 念彼岁寒枝，肯争桃李妍。
- 不如卧涧壑，岁久霜雪前。
- 尹侯东州英，炯若珠在渊。
- 避地走南荒，因循留瘴烟。
- 归来怀玉山，草草屋数椽。
- 深居绝万虑，读书欲忘年。
- 偶出到城市，颇厌尘嚣煎。
- 搜肠出妙语，赠我以长篇。
- 行潦被注挹，朽木烦雕镌。
- 纷纷车马间，孰能知子贤。
- 别归值短晷，肯复更留连。
- 我老百事废，钝马难加鞭。
- 清霜粲屋瓦，白云常在天。
- 怅望子所居，欲去无夤缘。

## 拼音
- qing1 song1 zai4 ting2 kan3 ， nai3 shou4 zhong4 mu4 lian2 。
- nian4 bi3 sui4 han2 zhi1 ， ken3 zheng1 tao2 li3 yan2 。
- bu4 ru2 wo4 jian4 he4 ， sui4 jiu3 shuang1 xue3 qian2 。
- yin3 hou2 dong1 zhou1 ying1 ， jiong3 ruo4 zhu1 zai4 yuan1 。
- bi4 di4 zou3 nan2 huang1 ， yin1 xun2 liu2 zhang4 yan1 。
- gui1 lai2 huai2 yu4 shan1 ， cao3 cao3 wu1 shu4 chuan2 。
- shen1 ju1 jue2 wan4 lü4 ， du2 shu1 yu4 wang4 nian2 。
- ou3 chu1 dao4 cheng2 shi4 ， po1 yan4 chen2 ao2 jian1 。
- sou1 chang2 chu1 miao4 yu3 ， zeng4 wo3 yi3 chang2 pian1 。
- xing2 liao2 bei4 zhu4 yi4 ， xiu3 mu4 fan2 diao1 juan1 。
- fen1 fen1 che1 ma3 jian1 ， shu2 neng2 zhi1 zi3 xian2 。
- bie2 gui1 zhi2 duan3 gui3 ， ken3 fu4 geng4 liu2 lian2 。
- wo3 lao3 bai3 shi4 fei4 ， dun4 ma3 nan2 jia1 bian1 。
- qing1 shuang1 can4 wu1 wa3 ， bai2 yun2 chang2 zai4 tian1 。
- chang4 wang4 zi3 suo3 ju1 ， yu4 qu4 wu2 yin2 yuan2 。

## 注释

## 译文

## 赏析
