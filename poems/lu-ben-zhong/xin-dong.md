---
id: lu-ben-zhong-xin-dong
title: 新冬
titlePinyin: xin1 dong1
titleSlug: xin-dong
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风吹禾黍，落日在陋巷。
- 杖藜访新冬，霜树眇空旷。
- 人烟村舎西，行旅古原上。
- 晚山晴更好，秀色常在望。
- 居闲得真趣，日欲就疏放。
- 岂惟憎俗徒，庶自免嘲谤。
- 东邻酒初熟，清香乱盆盎。
- 径须骑墙头，挈榼献穷状。
- 吾生足羁旅，久病非少壮。
- 银杯多羽化，布帆且无恙。
- 虽非陶潜隐，不负徐邈畅。

## 拼音
- xi1 feng1 chui1 he2 shu3 ， luo4 ri4 zai4 lou4 xiang4 。
- zhang4 li2 fang3 xin1 dong1 ， shuang1 shu4 miao3 kong1 kuang4 。
- ren2 yan1 cun1 she4 xi1 ， xing2 lü3 gu3 yuan2 shang4 。
- wan3 shan1 qing2 geng4 hao3 ， xiu4 se4 chang2 zai4 wang4 。
- ju1 xian2 de2 zhen1 qu4 ， ri4 yu4 jiu4 shu1 fang4 。
- qi3 wei2 zeng1 su2 tu2 ， shu4 zi4 mian3 chao2 bang4 。
- dong1 lin2 jiu3 chu1 shu2 ， qing1 xiang1 luan4 pen2 ang4 。
- jing4 xu1 qi2 qiang2 tou2 ， qie4 ke1 xian4 qiong2 zhuang4 。
- wu2 sheng1 zu2 ji1 lü3 ， jiu3 bing4 fei1 shao4 zhuang4 。
- yin2 bei1 duo1 yu3 hua4 ， bu4 fan1 qie3 wu2 yang4 。
- sui1 fei1 tao2 qian2 yin3 ， bu2 fu4 xu2 miao3 chang4 。

## 注释

## 译文

## 赏析
