---
id: lu-ben-zhong-yan-long-tu-hua-shan-shui-ge
title: 燕龙图画山水歌
titlePinyin: yan4 long2 tu2 hua4 shan1 shui3 ge1
titleSlug: yan-long-tu-hua-shan-shui-ge
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 燕公画山水，名在能品中。
- 至今笔墨欲飞动，妙处不与丹青同。
- 巴陵六月风暴起，咫尺长江欲千里。
- 鱼龙变怪鲛鳄怒，细草长林恣鞭箠。
- 断云却挂悬石上，急雨正堕荒崖里。
- 想见行人弝檐时，亦有野店临沙觜。
- 渔子回头叹失色，霜女无言欣一洗。
- 问公何处得此妙，长剑出匣须天倚。
- 公不见簿书丛中尘埃多，归思颇遭贫病魔。
- 念今新凉江始波，如此万水千山何。
- 为公试作吴兴歌，更觅神仙张志和。

## 拼音
- yan4 gong1 hua4 shan1 shui3 ， ming2 zai4 neng2 pin3 zhong1 。
- zhi4 jin1 bi3 mo4 yu4 fei1 dong4 ， miao4 chu4 bu4 yu3 dan1 qing1 tong2 。
- ba1 ling2 liu4 yue4 feng1 bao4 qi3 ， zhi3 chi3 chang2 jiang1 yu4 qian1 li3 。
- yu2 long2 bian4 guai4 jiao1 e4 nu4 ， xi4 cao3 chang2 lin2 zi4 bian1 chui2 。
- duan4 yun2 que4 gua4 xuan2 shi2 shang4 ， ji2 yu3 zheng4 duo4 huang1 ya2 li3 。
- xiang3 jian4 xing2 ren2 ba4 yan2 shi2 ， yi4 you3 ye3 dian4 lin2 sha1 zi1 。
- yu2 zi3 hui2 tou2 tan4 shi1 se4 ， shuang1 nü3 wu2 yan2 xin1 yi4 xi3 。
- wen4 gong1 he2 chu4 de2 ci3 miao4 ， chang2 jian4 chu1 xia2 xu1 tian1 yi3 。
- gong1 bu2 jian4 bo2 shu1 cong2 zhong1 chen2 ai1 duo1 ， gui1 si1 po1 zao1 pin2 bing4 mo2 。
- nian4 jin1 xin1 liang2 jiang1 shi3 bo1 ， ru2 ci3 wan4 shui3 qian1 shan1 he2 。
- wei4 gong1 shi4 zuo4 wu2 xing1 ge1 ， geng4 mi4 shen2 xian1 zhang1 zhi4 he2 。

## 注释

## 译文

## 赏析
