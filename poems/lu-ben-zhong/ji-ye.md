---
id: lu-ben-zhong-ji-ye
title: 记夜
titlePinyin: ji4 ye4
titleSlug: ji-ye
author: 吕本中
authorPinyin: lü3 ben3 zhong1
authorSlug: lu-ben-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 残暑薰炙人，安梦不得长。
- 忽蒙千里风，慰此六尺床。
- 高梧舞清影，上悬明月光。
- 初知枕簟穏，未厌尘土忙。
- 中宵有臭虫，其大如蛣蜣。
- 排闼触屏帐，怒欲凌空翔。
- 熟视不得名，但见两翼张。
- 本草所不载，尔雅所未详。
- 夏虫盛百族，此物尤猖狂。
- 东窗不得睡，幸无疾病妨。
- 惜哉有知物，点汚此微凉。
- 人生要更事，美恶无不尝。
- 悉除粪壤念，顿悟服食方。
- 去为千丈松，凛然冲雪霜。
- 慎勿学瓜瓠，置身篱落傍。

## 拼音
- can2 shu3 xun1 zhi4 ren2 ， an1 meng4 bu4 de2 chang2 。
- hu1 meng2 qian1 li3 feng1 ， wei4 ci3 liu4 chi3 chuang2 。
- gao1 wu2 wu3 qing1 ying3 ， shang4 xuan2 ming2 yue4 guang1 。
- chu1 zhi1 zhen3 dian4 wen3 ， wei4 yan4 chen2 tu3 mang2 。
- zhong1 xiao1 you3 chou4 chong2 ， qi2 da4 ru2 jie2 qiang1 。
- pai2 ta4 chu4 ping2 zhang4 ， nu4 yu4 ling2 kong1 xiang2 。
- shu2 shi4 bu4 de2 ming2 ， dan4 jian4 liang3 yi4 zhang1 。
- ben3 cao3 suo3 bu4 zai3 ， er3 ya3 suo3 wei4 xiang2 。
- xia4 chong2 sheng4 bai3 zu2 ， ci3 wu4 you2 chang1 kuang2 。
- dong1 chuang1 bu4 de2 shui4 ， xing4 wu2 ji2 bing4 fang2 。
- xi1 zai1 you3 zhi1 wu4 ， dian3 wu1 ci3 wei1 liang2 。
- ren2 sheng1 yao4 geng4 shi4 ， mei3 e4 wu2 bu4 chang2 。
- xi1 chu2 fen4 rang3 nian4 ， dun4 wu4 fu2 shi2 fang1 。
- qu4 wei4 qian1 zhang4 song1 ， lin3 ran2 chong1 xue3 shuang1 。
- shen4 wu4 xue2 gua1 hu4 ， zhi4 shen1 li2 luo4 bang4 。

## 注释

## 译文

## 赏析
