---
id: zhang-cheng-shu-bei-ju
title: 述陂橘
titlePinyin: shu4 bei1 ju2
titleSlug: shu-bei-ju
author: 张澂
authorPinyin: zhang1 cheng2
authorSlug: zhang-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 述陂元是一沧州，四绕澄江璧水流。
- 肥腴不但便黍麦，清瘦尤宜橘柚秋。
- 秋风篱落青间黄，王孙金弹天雨霜。
- 甘寒入齿冰浆冷，气馥吴姬翠袖香。
- 我衰不办作李衡，木奴千户供我耕。
- 但爱洞庭春色好，细酿只许幽人倾。
- 传柑酷忆风光里，怀橘真成泪如洗。
- 陂傍傥种三百栽，商山之乐吾得矣。

## 拼音
- shu4 bei1 yuan2 shi4 yi4 cang1 zhou1 ， si4 rao4 cheng2 jiang1 bi4 shui3 liu2 。
- fei2 yu2 bu2 dan4 bian4 shu3 mai4 ， qing1 shou4 you2 yi2 ju2 you4 qiu1 。
- qiu1 feng1 li2 luo4 qing1 jian1 huang2 ， wang2 sun1 jin1 tan2 tian1 yu3 shuang1 。
- gan1 han2 ru4 chi3 bing1 jiang1 leng3 ， qi4 fu4 wu2 ji1 cui4 xiu4 xiang1 。
- wo3 shuai1 bu2 ban4 zuo4 li3 heng2 ， mu4 nu2 qian1 hu4 gong4 wo3 geng1 。
- dan4 ai4 dong4 ting2 chun1 se4 hao3 ， xi4 niang4 zhi3 xu3 you1 ren2 qing1 。
- chuan2 gan1 ku4 yi4 feng1 guang1 li3 ， huai2 ju2 zhen1 cheng2 lei4 ru2 xi3 。
- bei1 bang4 tang3 zhong3 san1 bai3 zai1 ， shang1 shan1 zhi1 le4 wu2 de2 yi3 。

## 注释

## 译文

## 赏析
