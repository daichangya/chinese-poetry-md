---
id: xu-xuan-bu-xu-ci-wu-shou
title: 步虚词五首
titlePinyin: bu4 xu1 ci2 wu3 shou3
titleSlug: bu-xu-ci-wu-shou
author: 徐铉
authorPinyin: xu2 xuan4
authorSlug: xu-xuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 气为还元正，心由抱一灵。凝神归罔象，飞步入青冥。
- 整服乘三素，旋纲蹑九星。琼章开后学，稽首奉真经。
- 天帝黄金阙，真人紫锦书。霓裳纷蔽景，羽服迥凌虚。
- 白鹤能为使，班麟解驾车。灵符终愿借，转共世情疏。
- 圣主过幽谷，虚皇在蕊宫。五千宗物母，七字秘神童。
- 世上金壶远，人间玉龠空。唯余养身法，修此与天通。
- 何处求玄解，人间有洞天。勤行皆是道，谪下尚为仙。
- 蔽景乘朱凤，排虚驾紫烟。不嫌园吏傲，愿在玉宸前。
- 三素霏霏远，盟威凛凛寒。火铃空灭没，星斗晓阑干。
- 佩响流虚殿，炉烟在醮坛。萧寥不可极，骖驾上云端。

## 拼音
- qi4 wei4 hai2 yuan2 zheng4 ， xin1 you2 bao4 yi4 ling2 。 ning2 shen2 gui1 wang3 xiang4 ， fei1 bu4 ru4 qing1 ming2 。
- zheng3 fu2 cheng2 san1 su4 ， xuan2 gang1 nie4 jiu3 xing1 。 qiong2 zhang1 kai1 hou4 xue2 ， qi3 shou3 feng4 zhen1 jing1 。
- tian1 di4 huang2 jin1 que1 ， zhen1 ren2 zi3 jin3 shu1 。 ni2 chang2 fen1 bi4 jing3 ， yu3 fu2 jiong3 ling2 xu1 。
- bai2 he4 neng2 wei4 shi3 ， ban1 lin2 jie3 jia4 che1 。 ling2 fu2 zhong1 yuan4 jie4 ， zhuan3 gong4 shi4 qing2 shu1 。
- sheng4 zhu3 guo4 you1 gu3 ， xu1 huang2 zai4 rui3 gong1 。 wu3 qian1 zong1 wu4 mu3 ， qi1 zi4 mi4 shen2 tong2 。
- shi4 shang4 jin1 hu2 yuan3 ， ren2 jian1 yu4 yue4 kong1 。 wei2 yu2 yang3 shen1 fa3 ， xiu1 ci3 yu3 tian1 tong1 。
- he2 chu4 qiu2 xuan2 jie3 ， ren2 jian1 you3 dong4 tian1 。 qin2 xing2 jie1 shi4 dao4 ， zhe2 xia4 shang4 wei4 xian1 。
- bi4 jing3 cheng2 zhu1 feng4 ， pai2 xu1 jia4 zi3 yan1 。 bu4 xian2 yuan2 li4 ao4 ， yuan4 zai4 yu4 chen2 qian2 。
- san1 su4 fei1 fei1 yuan3 ， meng2 wei1 lin3 lin3 han2 。 huo3 ling2 kong1 mie4 mei2 ， xing1 dou4 xiao3 lan2 gan1 。
- pei4 xiang3 liu2 xu1 dian4 ， lu2 yan1 zai4 jiao4 tan2 。 xiao1 liao2 bu4 ke3 ji2 ， can1 jia4 shang4 yun2 duan1 。

## 注释

## 译文

## 赏析
