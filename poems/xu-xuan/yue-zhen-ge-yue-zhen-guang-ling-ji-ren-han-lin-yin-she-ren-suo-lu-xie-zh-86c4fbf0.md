---
id: xu-xuan-yue-zhen-ge-yue-zhen-guang-ling-ji-ren-han-lin-yin-she-ren-suo-lu-xie-zh-86c4fbf0
title: 月真歌月真，广陵妓人，翰林殷舍人所录，携之垂访，筵上赠此
titlePinyin: yue4 zhen1 ge1 yue4 zhen1 ， guang3 ling2 ji4 ren2 ， han4 lin2 yin1 she4 ren2 suo3 lu4 ， xie2 zhi1 chui2 fang3 ， yan2 shang4 zeng4 ci3
titleSlug: yue-zhen-ge-yue-zhen-guang-ling-ji-ren-han-lin-yin-she-ren-suo-lu-xie-zh-86c4fbf0
author: 徐铉
authorPinyin: xu2 xuan4
authorSlug: xu-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扬州胜地多丽人，其间丽者名月真。
- 月真初年十四五，能弹琵琶善歌舞。
- 风前弱柳一枝春，花里娇鶑百般语。
- 扬州帝京多名贤，其间贤者殷德川。
- 德川初秉纶闱笔，职近名高常罕出。
- 花前月下或游从，一见月真如旧识。
- 闱庭深院资贤宅，宅门严峻无凡客。
- 垂帘偶坐唯月真，调弄琵琶郎为拍。
- 殷郎一旦过江去，镜中懒作孤鸾舞。
- 朝云暮雨镇相随，石头城下还相遇。
- 二月三月江南春，满城蒙蒙起香尘。
- 隔墙试听歌一曲，乃是资贤宅里人。
- 绿窗绣幌天将晓，残烛依依香褭褭。
- 离肠却恨苦多情，软障熏笼空悄悄。
- 殷郎去冬入翰林，九霄官署转深沉。
- 人间想望不可见，唯向月真存旧心。
- 我惭阘茸何为者，长感余光每相假。
- 陋巷萧条正掩扉，相携访我衡茅下。
- 我本山人愚且贞，歌筵饮席常无情。
- 自从一见月真后，至今赢得颠狂名。
- 殷郎月真听我语，少壮光阴能几许。
- 良辰美景数追随，莫教长说相思苦。

## 拼音
- yang2 zhou1 sheng4 di4 duo1 li4 ren2 ， qi2 jian1 li4 zhe3 ming2 yue4 zhen1 。
- yue4 zhen1 chu1 nian2 shi2 si4 wu3 ， neng2 tan2 pi2 pa0 shan4 ge1 wu3 。
- feng1 qian2 ruo4 liu3 yi4 zhi1 chun1 ， hua1 li3 jiao1 ying1 bai3 ban1 yu3 。
- yang2 zhou1 di4 jing1 duo1 ming2 xian2 ， qi2 jian1 xian2 zhe3 yin1 de2 chuan1 。
- de2 chuan1 chu1 bing3 lun2 wei2 bi3 ， zhi2 jin4 ming2 gao1 chang2 han3 chu1 。
- hua1 qian2 yue4 xia4 huo4 you2 cong2 ， yi2 jian4 yue4 zhen1 ru2 jiu4 shi2 。
- wei2 ting2 shen1 yuan4 zi1 xian2 zhai2 ， zhai2 men2 yan2 jun4 wu2 fan2 ke4 。
- chui2 lian2 ou3 zuo4 wei2 yue4 zhen1 ， tiao2 nong4 pi2 pa0 lang2 wei4 pai1 。
- yin1 lang2 yi2 dan4 guo4 jiang1 qu4 ， jing4 zhong1 lan3 zuo4 gu1 luan2 wu3 。
- chao2 yun2 mu4 yu3 zhen4 xiang1 sui2 ， shi2 tou0 cheng2 xia4 hai2 xiang1 yu4 。
- er4 yue4 san1 yue4 jiang1 nan2 chun1 ， man3 cheng2 meng2 meng2 qi3 xiang1 chen2 。
- ge2 qiang2 shi4 ting1 ge1 yi4 qu3 ， nai3 shi4 zi1 xian2 zhai2 li3 ren2 。
- lü4 chuang1 xiu4 huang3 tian1 jiang1 xiao3 ， can2 zhu2 yi1 yi1 xiang1 niao3 niao3 。
- li2 chang2 que4 hen4 ku3 duo1 qing2 ， ruan3 zhang4 xun1 long2 kong1 qiao1 qiao1 。
- yin1 lang2 qu4 dong1 ru4 han4 lin2 ， jiu3 xiao1 guan1 shu3 zhuan3 shen1 chen2 。
- ren2 jian1 xiang3 wang4 bu4 ke3 jian4 ， wei2 xiang4 yue4 zhen1 cun2 jiu4 xin1 。
- wo3 can2 ta4 rong2 he2 wei4 zhe3 ， chang2 gan3 yu2 guang1 mei3 xiang1 jia3 。
- lou4 xiang4 xiao1 tiao2 zheng4 yan3 fei1 ， xiang1 xie2 fang3 wo3 heng2 mao2 xia4 。
- wo3 ben3 shan1 ren2 yu2 qie3 zhen1 ， ge1 yan2 yin3 xi2 chang2 wu2 qing2 。
- zi4 cong2 yi2 jian4 yue4 zhen1 hou4 ， zhi4 jin1 ying2 de2 dian1 kuang2 ming2 。
- yin1 lang2 yue4 zhen1 ting1 wo3 yu3 ， shao4 zhuang4 guang1 yin1 neng2 ji3 xu3 。
- liang2 chen2 mei3 jing3 shu4 zhui1 sui2 ， mo4 jiao4 zhang3 shuo1 xiang1 si1 ku3 。

## 注释

## 译文

## 赏析
