---
id: xu-xuan-yi-yun-he-ling-gong-da-wang-qiang-wei-shi
title: 依韵和令公大王蔷薇诗
titlePinyin: yi1 yun4 he2 ling4 gong1 da4 wang2 qiang2 wei1 shi1
titleSlug: yi-yun-he-ling-gong-da-wang-qiang-wei-shi
author: 徐铉
authorPinyin: xu2 xuan4
authorSlug: xu-xuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 绿树成阴后，群芳稍歇时。谁将新濯锦，挂向最长枝。
- 卷箔香先入，凭栏影任移。赏频嫌酒渴，吟苦怕霜髭。
- 架迥笼云幄，庭虚展绣帷。有情萦舞袖，无力罥游丝。
- 嫩蕊莺偷采，柔条柳伴垂。荀池波自照，梁苑客尝窥。
- 玉李寻皆谢，金桃亦暗衰。花中应独贵，庭下故开迟。
- 委艳妆苔砌，分华借槿篱。低昂匀灼烁，浓淡叠参差。
- 幸植王宫里，仍逢宰府知。芳心向谁许，醉态不能支。
- 芍药天教避，玫瑰众共嗤。光明烘昼景，润腻裛轻rG。
- 丽似期神女，珍如重卫姬。君王偏属咏，七子尽搜奇。

## 拼音
- lü4 shu4 cheng2 yin1 hou4 ， qun2 fang1 shao1 xie1 shi2 。 shui2 jiang1 xin1 zhuo2 jin3 ， gua4 xiang4 zui4 chang2 zhi1 。
- juan4 bo2 xiang1 xian1 ru4 ， ping2 lan2 ying3 ren4 yi2 。 shang3 pin2 xian2 jiu3 ke3 ， yin2 ku3 pa4 shuang1 zi1 。
- jia4 jiong3 long2 yun2 wo4 ， ting2 xu1 zhan3 xiu4 wei2 。 you3 qing2 ying2 wu3 xiu4 ， wu2 li4 juan4 you2 si1 。
- nen4 rui3 ying1 tou1 cai3 ， rou2 tiao2 liu3 ban4 chui2 。 xun2 chi2 bo1 zi4 zhao4 ， liang2 yuan4 ke4 chang2 kui1 。
- yu4 li3 xun2 jie1 xie4 ， jin1 tao2 yi4 an4 shuai1 。 hua1 zhong1 ying4 du2 gui4 ， ting2 xia4 gu4 kai1 chi2 。
- wei3 yan4 zhuang1 tai2 qi4 ， fen1 hua2 jie4 jin3 li2 。 di1 ang2 yun2 zhuo2 shuo4 ， nong2 dan4 die2 cen1 ci1 。
- xing4 zhi2 wang2 gong1 li3 ， reng2 feng2 zai3 fu3 zhi1 。 fang1 xin1 xiang4 shui2 xu3 ， zui4 tai4 bu4 neng2 zhi1 。
- shao2 yao4 tian1 jiao4 bi4 ， mei2 gui1 zhong4 gong4 chi1 。 guang1 ming2 hong1 zhou4 jing3 ， run4 ni4 yi4 qing1 r G 。
- li4 si4 qi1 shen2 nü3 ， zhen1 ru2 zhong4 wei4 ji1 。 jun1 wang2 pian1 shu3 yong3 ， qi1 zi3 jin4 sou1 qi2 。

## 注释

## 译文

## 赏析
