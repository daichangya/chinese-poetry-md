---
id: xu-xuan-he-men-xia-yin-shi-lang-xin-cha-er-shi-yun
title: 和门下殷侍郎新茶二十韵
titlePinyin: he2 men2 xia4 yin1 shi4 lang2 xin1 cha2 er4 shi2 yun4
titleSlug: he-men-xia-yin-shi-lang-xin-cha-er-shi-yun
author: 徐铉
authorPinyin: xu2 xuan4
authorSlug: xu-xuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 暖吹入春园，新芽竞粲然。才教鹰觜拆，未放雪花妍。
- 荷杖青林下，携筐旭景前。孕灵资雨露，钟秀自山川。
- 碾后香弥远，烹来色更鲜。名随土地贵，味逐水泉迁。
- 力藉流黄暖，形模紫笋圆。正当钻柳火，遥想涌金泉。
- 任道时新物，须依古法煎。轻瓯浮绿乳，孤灶散余烟。
- 甘荠非予匹，宫槐让我先。竹孤空冉冉，荷弱谩田田。
- 解渴消残酒，清神感夜眠。十浆何足馈，百榼尽堪捐。
- 采撷唯忧晚，营求不计钱。任公因焙显，陆氏有经传。
- 爱甚真成癖，尝多合得仙。亭台虚静处，风月艳阳天。
- 自可临泉石，何妨杂管弦。东山似蒙顶，愿得从诸贤。

## 拼音
- nuan3 chui1 ru4 chun1 yuan2 ， xin1 ya2 jing4 can4 ran2 。 cai2 jiao4 ying1 zi1 chai1 ， wei4 fang4 xue3 hua1 yan2 。
- he2 zhang4 qing1 lin2 xia4 ， xie2 kuang1 xu4 jing3 qian2 。 yun4 ling2 zi1 yu3 lu4 ， zhong1 xiu4 zi4 shan1 chuan1 。
- nian3 hou4 xiang1 mi2 yuan3 ， peng1 lai2 se4 geng4 xian1 。 ming2 sui2 tu3 di4 gui4 ， wei4 zhu2 shui3 quan2 qian1 。
- li4 jie4 liu2 huang2 nuan3 ， xing2 mo2 zi3 sun3 yuan2 。 zheng4 dang1 zuan4 liu3 huo3 ， yao2 xiang3 yong3 jin1 quan2 。
- ren4 dao4 shi2 xin1 wu4 ， xu1 yi1 gu3 fa3 jian1 。 qing1 ou1 fu2 lü4 ru3 ， gu1 zao4 san4 yu2 yan1 。
- gan1 qi2 fei1 yu3 pi3 ， gong1 huai2 rang4 wo3 xian1 。 zhu2 gu1 kong1 ran3 ran3 ， he2 ruo4 man4 tian2 tian2 。
- jie3 ke3 xiao1 can2 jiu3 ， qing1 shen2 gan3 ye4 mian2 。 shi2 jiang1 he2 zu2 kui4 ， bai3 ke1 jin4 kan1 juan1 。
- cai3 xie2 wei2 you1 wan3 ， ying2 qiu2 bu2 ji4 qian2 。 ren4 gong1 yin1 bei4 xian3 ， lu4 shi4 you3 jing1 zhuan4 。
- ai4 shen4 zhen1 cheng2 pi3 ， chang2 duo1 he2 de2 xian1 。 ting2 tai2 xu1 jing4 chu4 ， feng1 yue4 yan4 yang2 tian1 。
- zi4 ke3 lin2 quan2 shi2 ， he2 fang2 za2 guan3 xian2 。 dong1 shan1 si4 meng2 ding3 ， yuan4 de2 cong2 zhu1 xian2 。

## 注释

## 译文

## 赏析
