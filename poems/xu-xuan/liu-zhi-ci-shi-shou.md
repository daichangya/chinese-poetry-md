---
id: xu-xuan-liu-zhi-ci-shi-shou
title: 柳枝词十首
titlePinyin: liu3 zhi1 ci2 shi2 shou3
titleSlug: liu-zhi-ci-shi-shou
author: 徐铉
authorPinyin: xu2 xuan4
authorSlug: xu-xuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 金马辞臣赋小诗，梨园弟子唱新词。
- 君恩还似东风意，先入灵和蜀柳枝。
- 百草千花共待春，绿杨颜色最惊人。
- 天边雨露年年在，上苑芳华岁岁新。
- 长爱龙池二月时，毵毵金线弄春姿。
- 假饶叶落枝空后，更有梨园笛里吹。
- 绿水成文柳带摇，东风初到不鸣条。
- 龙舟欲过偏留恋，万缕轻丝拂御桥。
- 百尺长条婉曲尘，诗题不尽画难真。
- 凭君折向人间种，还似君恩处处春。
- 风暖云开晚照明，翠条深映凤凰城。
- 人间欲识灵和态，听取新词玉管声。
- 醉折垂杨唱柳枝，金城三月走金羁。
- 年年为爱新条好，不觉苍华也似丝。
- 新春花柳竞芳姿，偏爱垂杨拂地枝。
- 天子遍教词客赋，宫中要唱洞箫词。
- 凝碧池头蘸翠涟，凤凰楼畔簇晴烟。
- 新词欲咏知难咏，说与双成入管弦。
- 侍从甘泉与未央，移舟偏要近垂杨。
- 樱桃未绽梅花老，折得柔条百尺长。

## 拼音
- jin1 ma3 ci2 chen2 fu4 xiao3 shi1 ， li2 yuan2 di4 zi3 chang4 xin1 ci2 。
- jun1 en1 hai2 si4 dong1 feng1 yi4 ， xian1 ru4 ling2 he2 shu3 liu3 zhi1 。
- bai3 cao3 qian1 hua1 gong4 dai4 chun1 ， lü4 yang2 yan2 se4 zui4 jing1 ren2 。
- tian1 bian1 yu3 lu4 nian2 nian2 zai4 ， shang4 yuan4 fang1 hua2 sui4 sui4 xin1 。
- chang2 ai4 long2 chi2 er4 yue4 shi2 ， san1 san1 jin1 xian4 nong4 chun1 zi1 。
- jia3 rao2 ye4 luo4 zhi1 kong1 hou4 ， geng4 you3 li2 yuan2 di2 li3 chui1 。
- lü4 shui3 cheng2 wen2 liu3 dai4 yao2 ， dong1 feng1 chu1 dao4 bu4 ming2 tiao2 。
- long2 zhou1 yu4 guo4 pian1 liu2 lian4 ， wan4 lü3 qing1 si1 fu2 yu4 qiao2 。
- bai3 chi3 chang2 tiao2 wan3 qu3 chen2 ， shi1 ti2 bu2 jin4 hua4 nan2 zhen1 。
- ping2 jun1 zhe2 xiang4 ren2 jian1 zhong3 ， hai2 si4 jun1 en1 chu4 chu4 chun1 。
- feng1 nuan3 yun2 kai1 wan3 zhao4 ming2 ， cui4 tiao2 shen1 ying4 feng4 huang2 cheng2 。
- ren2 jian1 yu4 shi2 ling2 he2 tai4 ， ting1 qu3 xin1 ci2 yu4 guan3 sheng1 。
- zui4 zhe2 chui2 yang2 chang4 liu3 zhi1 ， jin1 cheng2 san1 yue4 zou3 jin1 ji1 。
- nian2 nian2 wei4 ai4 xin1 tiao2 hao3 ， bu4 jue2 cang1 hua2 ye3 si4 si1 。
- xin1 chun1 hua1 liu3 jing4 fang1 zi1 ， pian1 ai4 chui2 yang2 fu2 di4 zhi1 。
- tian1 zi3 bian4 jiao4 ci2 ke4 fu4 ， gong1 zhong1 yao4 chang4 dong4 xiao1 ci2 。
- ning2 bi4 chi2 tou2 zhan4 cui4 lian2 ， feng4 huang2 lou2 pan4 cu4 qing2 yan1 。
- xin1 ci2 yu4 yong3 zhi1 nan2 yong3 ， shuo1 yu3 shuang1 cheng2 ru4 guan3 xian2 。
- shi4 cong2 gan1 quan2 yu3 wei4 yang1 ， yi2 zhou1 pian1 yao4 jin4 chui2 yang2 。
- ying1 tao2 wei4 zhan4 mei2 hua1 lao3 ， zhe2 de2 rou2 tiao2 bai3 chi3 chang2 。

## 注释

## 译文

## 赏析
