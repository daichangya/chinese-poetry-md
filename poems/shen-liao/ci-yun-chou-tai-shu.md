---
id: shen-liao-ci-yun-chou-tai-shu
title: 次韵酬泰叔
titlePinyin: ci4 yun4 chou2 tai4 shu1
titleSlug: ci-yun-chou-tai-shu
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 志士有不遇，繇来多感伤。
- 末途长悯默，往事委冥茫。
- 偃蹇乾坤外，推移日月长。
- 初心寄林壑，何事袭轩裳。
- 才地惭前辈，文华笑老苍。
- 讨论聊自适，仕进亦惟惶。
- 直欲驰千里，宁谁出一乡。
- 典谟窥禹契，教化识轩唐。
- 不信时难驾，焉知命弗将。
- 士虽殊用舍，吾岂托炎凉。
- 宝剑埋霜镝，明珠称夜光。
- 三公犹可去，一命孰难忘。
- 壮节深无累，髙歌咏更锵。
- 振衣辞旦望，逸迹寄朱张。
- 管库心何愧，江湖幸退藏。
- 朝辞汴师日，夜渡淛河霜。
- 故国寻仙路，当年结客场。
- 二毛虽老丑，一醉迺寻常。
- 花圃风生席，云斋月满床。
- 清歌怜落落，髙论接琅琅。
- 谁谓羁游地，还陪君子觞。
- 众推朋好厚，不间弟兄行。
- 斟酌南堂夜，逍遥甬水阳。
- 长篇荷髙意，他日结离肠。

## 拼音
- zhi4 shi4 you3 bu2 yu4 ， yao2 lai2 duo1 gan3 shang1 。
- mo4 tu2 chang2 min3 mo4 ， wang3 shi4 wei3 ming2 mang2 。
- yan3 jian3 qian2 kun1 wai4 ， tui1 yi2 ri4 yue4 chang2 。
- chu1 xin1 ji4 lin2 he4 ， he2 shi4 xi2 xuan1 shang0 。
- cai2 di4 can2 qian2 bei4 ， wen2 hua2 xiao4 lao3 cang1 。
- tao3 lun4 liao2 zi4 shi4 ， shi4 jin4 yi4 wei2 huang2 。
- zhi2 yu4 chi2 qian1 li3 ， ning2 shui2 chu1 yi4 xiang1 。
- dian3 mo2 kui1 yu3 qi4 ， jiao4 hua4 shi2 xuan1 tang2 。
- bu2 xin4 shi2 nan2 jia4 ， yan1 zhi1 ming4 fu2 jiang1 。
- shi4 sui1 shu1 yong4 she4 ， wu2 qi3 tuo1 yan2 liang2 。
- bao3 jian4 mai2 shuang1 di2 ， ming2 zhu1 cheng1 ye4 guang1 。
- san1 gong1 you2 ke3 qu4 ， yi2 ming4 shu2 nan2 wang4 。
- zhuang4 jie2 shen1 wu2 lei4 ， gao1 ge1 yong3 geng4 qiang1 。
- zhen4 yi1 ci2 dan4 wang4 ， yi4 ji4 ji4 zhu1 zhang1 。
- guan3 ku4 xin1 he2 kui4 ， jiang1 hu2 xing4 tui4 cang2 。
- chao2 ci2 bian4 shi1 ri4 ， ye4 du4 zhe4 he2 shuang1 。
- gu4 guo2 xun2 xian1 lu4 ， dang1 nian2 jie2 ke4 chang3 。
- er4 mao2 sui1 lao3 chou3 ， yi2 zui4 nai3 xun2 chang2 。
- hua1 pu3 feng1 sheng1 xi2 ， yun2 zhai1 yue4 man3 chuang2 。
- qing1 ge1 lian2 luo4 luo4 ， gao1 lun4 jie1 lang2 lang2 。
- shui2 wei4 ji1 you2 di4 ， hai2 pei2 jun1 zi3 shang1 。
- zhong4 tui1 peng2 hao3 hou4 ， bu4 jian1 di4 xiong0 xing2 。
- zhen1 zhuo2 nan2 tang2 ye4 ， xiao1 yao2 yong3 shui3 yang2 。
- chang2 pian1 he2 gao1 yi4 ， ta1 ri4 jie2 li2 chang2 。

## 注释

## 译文

## 赏析
