---
id: shen-liao-he-ying-shu-chong-ji-guan
title: 和颖叔冲寂观
titlePinyin: he2 ying3 shu1 chong1 ji4 guan1
titleSlug: he-ying-shu-chong-ji-guan
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 畴昔学轻举，衰龄恨未逢。
- 慇懃寻福地，邂逅听山钟。
- 陵阜规模古，烟霞气象浓。
- 滆湖开左派，勾曲耸西峰。
- 宫殿瞻黄皓，风期想赤松。
- 区中诚久厌，物外或能容。
- 落日窥三岛，阴云隔九重。
- 蛟渊无往害，兔井识遗踪。
- 遐企旌阳隐，旁邻函里封。
- 翘心冥有感，稽首敢忘恭。
- 幽士期相访，扁舟志未从。
- 拳拳望仙境，尼父叹犹龙。

## 拼音
- chou2 xi1 xue2 qing1 ju3 ， shuai1 ling2 hen4 wei4 feng2 。
- yin1 qin2 xun2 fu2 di4 ， xie4 hou4 ting1 shan1 zhong1 。
- ling2 fu4 gui1 mo2 gu3 ， yan1 xia2 qi4 xiang4 nong2 。
- ge2 hu2 kai1 zuo3 pai4 ， gou1 qu3 song3 xi1 feng1 。
- gong1 dian4 zhan1 huang2 hao4 ， feng1 qi1 xiang3 chi4 song1 。
- qu1 zhong1 cheng2 jiu3 yan4 ， wu4 wai4 huo4 neng2 rong2 。
- luo4 ri4 kui1 san1 dao3 ， yin1 yun2 ge2 jiu3 chong2 。
- jiao1 yuan1 wu2 wang3 hai4 ， tu4 jing3 shi2 yi2 zong1 。
- xia2 qi3 jing1 yang2 yin3 ， pang2 lin2 han2 li3 feng1 。
- qiao4 xin1 ming2 you3 gan3 ， qi3 shou3 gan3 wang4 gong1 。
- you1 shi4 qi1 xiang1 fang3 ， pian1 zhou1 zhi4 wei4 cong2 。
- quan2 quan2 wang4 xian1 jing4 ， ni2 fu4 tan4 you2 long2 。

## 注释

## 译文

## 赏析
