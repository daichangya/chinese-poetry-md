---
id: shen-liao-feng-song-xiao-xu-gui-jiu-jiang
title: 奉送孝续归九江
titlePinyin: feng4 song4 xiao4 xu4 gui1 jiu3 jiang1
titleSlug: feng-song-xiao-xu-gui-jiu-jiang
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 池阳决曹窦君掾，三年勾钉烦指呼。
- 朝来脱去如敝屣，华舟泛泛归匡庐。
- 君家世吏二千石，缘饰儒雅穷诗书。
- 昔岁先君使湖外，特荐尊府闻公车。
- 廷尉于公有阴德，翩翩青紫登华涂。
- 江城僻院本无事，穷山培𪣻多荒芜。
- 中间叶侯久无政，顾遇僚吏无精粗。
- 狴犴缧囚常数百，小大往往多非辜。
- 不知滞狱困寒暑，直疑为吏忧妻孥。
- 惟君不茹亦不吐，独自垂钓来南湖。
- 使者交章任为令，从此平步青云衢。
- 香炉峰前木叶落，樽垒好在黄家垆。
- 此来行李有佳句，莫忘齐山黧老夫。

## 拼音
- chi2 yang2 jue2 cao2 dou4 jun1 yuan4 ， san1 nian2 gou1 ding1 fan2 zhi3 hu1 。
- chao2 lai2 tuo1 qu4 ru2 bi4 xi3 ， hua2 zhou1 fan4 fan4 gui1 kuang1 lu2 。
- jun1 jia1 shi4 li4 er4 qian1 shi2 ， yuan2 shi4 ru2 ya3 qiong2 shi1 shu1 。
- xi1 sui4 xian1 jun1 shi3 hu2 wai4 ， te4 jian4 zun1 fu3 wen2 gong1 che1 。
- ting2 wei4 yu2 gong1 you3 yin1 de2 ， pian1 pian1 qing1 zi3 deng1 hua2 tu2 。
- jiang1 cheng2 pi4 yuan4 ben3 wu2 shi4 ， qiong2 shan1 pei2 lou2 duo1 huang1 wu2 。
- zhong1 jian1 ye4 hou2 jiu3 wu2 zheng4 ， gu4 yu4 liao2 li4 wu2 jing1 cu1 。
- bi4 an4 lei2 qiu2 chang2 shu4 bai3 ， xiao3 da4 wang3 wang3 duo1 fei1 gu1 。
- bu4 zhi1 zhi4 yu4 kun4 han2 shu3 ， zhi2 yi2 wei4 li4 you1 qi1 nu2 。
- wei2 jun1 bu4 ru2 yi4 bu4 tu3 ， du2 zi4 chui2 diao4 lai2 nan2 hu2 。
- shi3 zhe3 jiao1 zhang1 ren4 wei4 ling4 ， cong2 ci3 ping2 bu4 qing1 yun2 qu2 。
- xiang1 lu2 feng1 qian2 mu4 ye4 luo4 ， zun1 lei3 hao3 zai4 huang2 jia1 lu2 。
- ci3 lai2 xing2 li0 you3 jia1 ju4 ， mo4 wang4 qi2 shan1 li2 lao3 fu1 。

## 注释

## 译文

## 赏析
