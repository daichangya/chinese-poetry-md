---
id: shen-liao-ji-cai-zhong
title: 寄才仲
titlePinyin: ji4 cai2 zhong4
titleSlug: ji-cai-zhong
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陶令在彭泽，放怀天壤间。
- 横江三百里，往往向庐山。
- 多寻简寂醉，时访远公闲。
- 不复顾吏迹，世人指为顽。
- 公子负文华，少年成青纶。
- 风流不屑俗，为邑得星湾。
- 节节香炉峰，据案见苍颜。
- 何劳事舟楫，缓步可跻攀。
- 形骸付物外，勿使人事关。
- 岩壑髙世人，有谁偕往还。
- 新篇定盈轴，佳句不可删。
- 南风傥乘寄，诚足慰衰孱。

## 拼音
- tao2 ling4 zai4 peng2 ze2 ， fang4 huai2 tian1 rang3 jian1 。
- heng2 jiang1 san1 bai3 li3 ， wang3 wang3 xiang4 lu2 shan1 。
- duo1 xun2 jian3 ji4 zui4 ， shi2 fang3 yuan3 gong1 xian2 。
- bu2 fu4 gu4 li4 ji4 ， shi4 ren2 zhi3 wei4 wan2 。
- gong1 zi3 fu4 wen2 hua2 ， shao4 nian2 cheng2 qing1 lun2 。
- feng1 liu2 bu2 xie4 su2 ， wei4 yi4 de2 xing1 wan1 。
- jie2 jie2 xiang1 lu2 feng1 ， ju4 an4 jian4 cang1 yan2 。
- he2 lao2 shi4 zhou1 ji2 ， huan3 bu4 ke3 ji1 pan1 。
- xing2 hai2 fu4 wu4 wai4 ， wu4 shi3 ren2 shi4 guan1 。
- yan2 he4 gao1 shi4 ren2 ， you3 shui2 xie2 wang3 hai2 。
- xin1 pian1 ding4 ying2 zhou2 ， jia1 ju4 bu4 ke3 shan1 。
- nan2 feng1 tang3 cheng2 ji4 ， cheng2 zu2 wei4 shuai1 chan2 。

## 注释

## 译文

## 赏析
