---
id: shen-liao-ji-zeng-shu-zhou-xu-chu-shi
title: 寄赠舒州徐处士
titlePinyin: ji4 zeng4 shu1 zhou1 xu2 chu3 shi4
titleSlug: ji-zeng-shu-zhou-xu-chu-shi
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔爱灊川游，青林覆幽石。
- 道人携手行，萧然名山客。
- 谁知堕世路，譬如羁飞翮。
- 林皋未脱去，纷纷头欲白。
- 轻负皇人经，犹怀稚川策。
- 幸已弃韦带，远谢功名迹。
- 聊希闭关士，正苦身为役。
- 别来二千日，还丹应有获。
- 毋忘绛囊赠，使我升仙籍。
- 将酧金镮脆，青绫三万尺。

## 拼音
- xi1 ai4 qian2 chuan1 you2 ， qing1 lin2 fu4 you1 shi2 。
- dao4 ren2 xie2 shou3 xing2 ， xiao1 ran2 ming2 shan1 ke4 。
- shui2 zhi1 duo4 shi4 lu4 ， pi4 ru2 ji1 fei1 he2 。
- lin2 gao1 wei4 tuo1 qu4 ， fen1 fen1 tou2 yu4 bai2 。
- qing1 fu4 huang2 ren2 jing1 ， you2 huai2 zhi4 chuan1 ce4 。
- xing4 yi3 qi4 wei2 dai4 ， yuan3 xie4 gong1 ming2 ji4 。
- liao2 xi1 bi4 guan1 shi4 ， zheng4 ku3 shen1 wei4 yi4 。
- bie2 lai2 er4 qian1 ri4 ， hai2 dan1 ying1 you3 huo4 。
- wu2 wang4 jiang4 nang2 zeng4 ， shi3 wo3 sheng1 xian1 ji2 。
- jiang1 chou2 jin1 huan2 cui4 ， qing1 ling2 san1 wan4 chi3 。

## 注释

## 译文

## 赏析
