---
id: shen-liao-feng-chou-shun-wen-ji-ci-yuan-yun
title: 奉酬舜文即次元韵
titlePinyin: feng4 chou2 shun4 wen2 ji2 ci4 yuan2 yun4
titleSlug: feng-chou-shun-wen-ji-ci-yuan-yun
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生无庸如断络，已分老死填沟壑。
- 不能掉舌强附会，何暇论经更穿凿。
- 莱芜甑敝欲生尘，玉川婢粗常赤脚。
- 世间要涂不易骤，身外名缰谁可缚。
- 本无道义轻王公，亦不悲伤念流落。
- 水乡夏半不厌热，绕舍新篁尚含箨。
- 讼庭钩距非吾事，吏案烦苛都可却。
- 农民渐使安甽亩，和气终须蠲疹瘼。
- 子羽不肯过我室，悬榻何妨卧西阁。
- 年来多病亦废饮，墙下度泥委杯酌。
- 旧学迂疏不适时，譬如石田何可获。
- 欲捕大鹏逐岭峤，终不劳心事弋缴。
- 行当归扫乌峰下，试炼金鼎长生药。

## 拼音
- wo3 sheng1 wu2 yong1 ru2 duan4 luo4 ， yi3 fen1 lao3 si3 tian2 gou1 he4 。
- bu4 neng2 diao4 she2 qiang2 fu4 hui4 ， he2 xia2 lun4 jing1 geng4 chuan1 zao2 。
- lai2 wu2 zeng4 bi4 yu4 sheng1 chen2 ， yu4 chuan1 bi4 cu1 chang2 chi4 jiao3 。
- shi4 jian1 yao4 tu2 bu2 yi4 zhou4 ， shen1 wai4 ming2 jiang1 shui2 ke3 fu4 。
- ben3 wu2 dao4 yi4 qing1 wang2 gong1 ， yi4 bu4 bei1 shang1 nian4 liu2 luo4 。
- shui3 xiang1 xia4 ban4 bu2 yan4 re4 ， rao4 she4 xin1 huang2 shang4 han2 tuo4 。
- song4 ting2 gou1 ju4 fei1 wu2 shi4 ， li4 an4 fan2 ke1 dou1 ke3 que4 。
- nong2 min2 jian4 shi3 an1 zhen4 mu3 ， he2 qi4 zhong1 xu1 juan1 zhen3 mo4 。
- zi3 yu3 bu4 ken3 guo4 wo3 shi4 ， xuan2 ta4 he2 fang2 wo4 xi1 ge2 。
- nian2 lai2 duo1 bing4 yi4 fei4 yin3 ， qiang2 xia4 du4 ni2 wei3 bei1 zhuo2 。
- jiu4 xue2 yu1 shu1 bu2 shi4 shi2 ， pi4 ru2 shi2 tian2 he2 ke3 huo4 。
- yu4 bu3 da4 peng2 zhu2 ling3 qiao2 ， zhong1 bu4 lao2 xin1 shi4 yi4 jiao3 。
- hang2 dang0 gui1 sao3 wu1 feng1 xia4 ， shi4 lian4 jin1 ding3 chang2 sheng1 yao4 。

## 注释

## 译文

## 赏析
