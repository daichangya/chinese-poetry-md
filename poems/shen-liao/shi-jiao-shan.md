---
id: shen-liao-shi-jiao-shan
title: 石角山
titlePinyin: shi2 jiao3 shan1
titleSlug: shi-jiao-shan
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 步屐出东津，遥跂石角山。
- 山回道亦转，卓荦烟云间。
- 何人峻重阁，三休直孱颜。
- 吾想造化功，为此肃神奸。
- 嵌岩或中穴，特立气甚顽。
- 此角谁可折，宁当混尘寰。
- 游士何足知，但剥苔藓斑。
- 西首望城𬮱，群山合如环。
- 下临有鼻道，落日行人还。
- 枫叶秋欲丹，芜江逗潺潺。
- 重游何用戒，蓬户初无关。

## 拼音
- bu4 ji1 chu1 dong1 jin1 ， yao2 qi2 shi2 jiao3 shan1 。
- shan1 hui2 dao4 yi4 zhuan3 ， zhuo2 luo4 yan1 yun2 jian1 。
- he2 ren2 jun4 zhong4 ge2 ， san1 xiu1 zhi2 chan2 yan2 。
- wu2 xiang3 zao4 hua4 gong1 ， wei4 ci3 su4 shen2 jian1 。
- qian4 yan2 huo4 zhong1 xue2 ， te4 li4 qi4 shen4 wan2 。
- ci3 jiao3 shui2 ke3 zhe2 ， ning2 dang1 hun4 chen2 huan2 。
- you2 shi4 he2 zu2 zhi1 ， dan4 bao1 tai2 xian3 ban1 。
- xi1 shou3 wang4 cheng2 yin1 ， qun2 shan1 he2 ru2 huan2 。
- xia4 lin2 you3 bi2 dao4 ， luo4 ri4 xing2 ren2 hai2 。
- feng1 ye4 qiu1 yu4 dan1 ， wu2 jiang1 dou4 chan2 chan2 。
- chong2 you2 he2 yong4 jie4 ， peng2 hu4 chu1 wu2 guan1 。

## 注释

## 译文

## 赏析
