---
id: shen-liao-su-wu-gui-han-tu-yi-shou
title: 苏武归汉图一首
titlePinyin: su1 wu3 gui1 han4 tu2 yi4 shou3
titleSlug: su-wu-gui-han-tu-yi-shou
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苏武不辱汉廷节，生辞匈奴归北阙。
- 胡服椎髻李将军，反袂悲号与武别。
- 阴山茫茫天将雪，北风吹旗旗欲裂。
- 金瓶酾酒具未设，胡儿解鞍沙上歇。
- 使者左骖黄金玦，紫骝白颠推奇骨。
- 山前牧羊原野濶，汉日正斜发未发。
- 从官挥涕不敢谒，掺袪欲究胸中说。
- 青海厄穷十九年，来时壮强今白髪。
- 同行吏士半物故，韬中节旄尽落脱。
- 将军鸷忿不可夺，老母已诛族已灭。
- 心知罪恶上通天，甘死胡尘同断枿。
- 功名逆顺虽不类，胡汉死生从此决。
- 夙昔遗芳在图史，追想山川一骚屑。
- 巧工寓意在恍惚，墨妙笔精世称绝。
- 唯有千秋不断情，至今亭亭陇头月。

## 拼音
- su1 wu3 bu4 ru3 han4 ting2 jie2 ， sheng1 ci2 xiong1 nu2 gui1 bei3 que1 。
- hu2 fu2 zhui1 ji4 li3 jiang1 jun1 ， fan3 mei4 bei1 hao4 yu3 wu3 bie2 。
- yin1 shan1 mang2 mang2 tian1 jiang1 xue3 ， bei3 feng1 chui1 qi2 qi2 yu4 lie4 。
- jin1 ping2 shai1 jiu3 ju4 wei4 she4 ， hu2 er2 jie3 an1 sha1 shang4 xie1 。
- shi3 zhe3 zuo3 can1 huang2 jin1 jue2 ， zi3 liu2 bai2 dian1 tui1 qi2 gu3 。
- shan1 qian2 mu4 yang2 yuan2 ye3 kuo4 ， han4 ri4 zheng4 xie2 fa1 wei4 fa1 。
- cong2 guan1 hui1 ti4 bu4 gan3 ye4 ， chan1 qu1 yu4 jiu1 xiong1 zhong1 shuo1 。
- qing1 hai3 e4 qiong2 shi2 jiu3 nian2 ， lai2 shi2 zhuang4 qiang2 jin1 bai2 fa4 。
- tong2 hang2 li4 shi4 ban4 wu4 gu4 ， tao1 zhong1 jie2 mao2 jin4 luo4 tuo1 。
- jiang1 jun1 zhi4 fen4 bu4 ke3 duo2 ， lao3 mu3 yi3 zhu1 zu2 yi3 mie4 。
- xin1 zhi1 zui4 e4 shang4 tong1 tian1 ， gan1 si3 hu2 chen2 tong2 duan4 nie4 。
- gong1 ming2 ni4 shun4 sui1 bu2 lei4 ， hu2 han4 si3 sheng1 cong2 ci3 jue2 。
- su4 xi1 yi2 fang1 zai4 tu2 shi3 ， zhui1 xiang3 shan1 chuan1 yi4 sao1 xie4 。
- qiao3 gong1 yu4 yi4 zai4 huang3 hu1 ， mo4 miao4 bi3 jing1 shi4 cheng1 jue2 。
- wei2 you3 qian1 qiu1 bu2 duan4 qing2 ， zhi4 jin1 ting2 ting2 long3 tou2 yue4 。

## 注释

## 译文

## 赏析
