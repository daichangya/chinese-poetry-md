---
id: shen-liao-chu-chuang-er-shan
title: 初创二山
titlePinyin: chu1 chuang4 er4 shan1
titleSlug: chu-chuang-er-shan
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 左山丛古木，萦带多美竹。
- 右山少平地，硱磳断苍玉。
- 于此岂无竹，萧疏倚岩谷。
- 上参九顶道，俯浸青谿澳。
- 于彼岂无石，嵌崖大如屋。
- 景业读书处，基构有遗躅。
- 始吾购二山，何为不相属。
- 中间古兰若，台观当山腹。
- 岩洞九十七，龙蛇所潜伏。
- 昔人作轩榭，髙深寄林麓。
- 我乃巢西崦，手自亲锄𣃁。
- 青溪漫无际，岛屿相重复。
- 雨余山更佳，春流涨平峪。
- 下矙池阳市，修烟弄芬馥。
- 大江天上来，淮山点眉绿。
- 老夫岂无意，落日傲鸿鹄。
- 东岭亦诛茆，小庵粗容足。
- 六峰引南睇，九华势相续。
- 白云与谁期，千载媚平陆。
- 清旷无俗韵，修明资远目。
- 去秋已种麦，今春复栽粟。
- 野老岂余欺，东坡幸膏沐。
- 二山谁与适，最与枯藤熟。
- 相见讵无人，顾我真麋鹿。
- 百年一瞬事，何暇知委曲。
- 得此化余年，不问君平卜。

## 拼音
- zuo3 shan1 cong2 gu3 mu4 ， ying2 dai4 duo1 mei3 zhu2 。
- you4 shan1 shao3 ping2 di4 ， kun3 zeng1 duan4 cang1 yu4 。
- yu2 ci3 qi3 wu2 zhu2 ， xiao1 shu1 yi3 yan2 gu3 。
- shang4 can1 jiu3 ding3 dao4 ， fu3 jin4 qing1 xi1 ao4 。
- yu2 bi3 qi3 wu2 shi2 ， qian4 ya2 da4 ru2 wu1 。
- jing3 ye4 du2 shu1 chu4 ， ji1 gou4 you3 yi2 zhu2 。
- shi3 wu2 gou4 er4 shan1 ， he2 wei4 bu4 xiang1 shu3 。
- zhong1 jian1 gu3 lan2 ruo4 ， tai2 guan1 dang1 shan1 fu4 。
- yan2 dong4 jiu3 shi2 qi1 ， long2 she2 suo3 qian2 fu2 。
- xi1 ren2 zuo4 xuan1 xie4 ， gao1 shen1 ji4 lin2 lu4 。
- wo3 nai3 chao2 xi1 yan1 ， shou3 zi4 qin1 chu2 𣃁 。
- qing1 xi1 man4 wu2 ji4 ， dao3 yu3 xiang1 chong2 fu4 。
- yu3 yu2 shan1 geng4 jia1 ， chun1 liu2 zhang3 ping2 yu4 。
- xia4 kan4 chi2 yang2 shi4 ， xiu1 yan1 nong4 fen1 fu4 。
- da4 jiang1 tian1 shang4 lai2 ， huai2 shan1 dian3 mei2 lü4 。
- lao3 fu1 qi3 wu2 yi4 ， luo4 ri4 ao4 hong2 hu2 。
- dong1 ling3 yi4 zhu1 mao2 ， xiao3 an1 cu1 rong2 zu2 。
- liu4 feng1 yin3 nan2 di4 ， jiu3 hua2 shi4 xiang1 xu4 。
- bai2 yun2 yu3 shui2 qi1 ， qian1 zai3 mei4 ping2 lu4 。
- qing1 kuang4 wu2 su2 yun4 ， xiu1 ming2 zi1 yuan3 mu4 。
- qu4 qiu1 yi3 zhong3 mai4 ， jin1 chun1 fu4 zai1 su4 。
- ye3 lao3 qi3 yu2 qi1 ， dong1 po1 xing4 gao1 mu4 。
- er4 shan1 shui2 yu3 shi4 ， zui4 yu3 ku1 teng2 shu2 。
- xiang1 jian4 ju4 wu2 ren2 ， gu4 wo3 zhen1 mi2 lu4 。
- bai3 nian2 yi2 shun4 shi4 ， he2 xia2 zhi1 wei3 qu1 。
- de2 ci3 hua4 yu2 nian2 ， bu2 wen4 jun1 ping2 bu3 。

## 注释

## 译文

## 赏析
