---
id: shen-liao-feng-song-tai-gu-gui-jiu-yin
title: 奉送太古归旧隐
titlePinyin: feng4 song4 tai4 gu3 gui1 jiu4 yin3
titleSlug: feng-song-tai-gu-gui-jiu-yin
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年姚令下阳羡，老夫为赋铜官山。
- 飘飘道人今复往，有如孤云谁可攀。
- 三尺古琴膝上弹，一杯龙水刀无环。
- 药嚢空空何所有，独抱冲气参人寰。
- 人生富贵无金丹，须臾白骨凋朱颜。
- 何为愁苦强作乐，逍遥不去烟霞间。
- 吾昔东游岂无意，腰下铜章初不关。
- 至今山水尚可想，断梦时向荆谿还。
- 安得此身如白鹤，飞与道人天外闲。
- 路逢仙友若相问，为道绿髪今斓斑。

## 拼音
- qian2 nian2 yao2 ling4 xia4 yang2 xian4 ， lao3 fu1 wei4 fu4 tong2 guan1 shan1 。
- piao1 piao1 dao4 ren2 jin1 fu4 wang3 ， you3 ru2 gu1 yun2 shui2 ke3 pan1 。
- san1 chi3 gu3 qin2 xi1 shang4 tan2 ， yi4 bei1 long2 shui3 dao1 wu2 huan2 。
- yao4 nang2 kong1 kong1 he2 suo3 you3 ， du2 bao4 chong1 qi4 can1 ren2 huan2 。
- ren2 sheng1 fu4 gui4 wu2 jin1 dan1 ， xu1 yu2 bai2 gu3 diao1 zhu1 yan2 。
- he2 wei4 chou2 ku3 qiang2 zuo4 le4 ， xiao1 yao2 bu2 qu4 yan1 xia2 jian1 。
- wu2 xi1 dong1 you2 qi3 wu2 yi4 ， yao1 xia4 tong2 zhang1 chu1 bu4 guan1 。
- zhi4 jin1 shan1 shui3 shang4 ke3 xiang3 ， duan4 meng4 shi2 xiang4 jing1 xi1 hai2 。
- an1 de2 ci3 shen1 ru2 bai2 he4 ， fei1 yu3 dao4 ren2 tian1 wai4 xian2 。
- lu4 feng2 xian1 you3 ruo4 xiang1 wen4 ， wei4 dao4 lü4 fa4 jin1 lan2 ban1 。

## 注释

## 译文

## 赏析
