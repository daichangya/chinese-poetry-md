---
id: shen-liao-dan-shan-yan
title: 澹山岩
titlePinyin: dan4 shan1 yan2
titleSlug: dan-shan-yan
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔造阳羡二洞天，我生已当谢人间。
- 尔来投裔亦无事，澹山岩下欣跻攀。
- 群峰驾肩来，江水会前湾。
- 灵气縚洞口，夐如宝陁山。
- 辇道转西升，斗入初无艰。
- 翡翠凿穹庐，略与天相弯。
- 寛广容万席，清润非人寰。
- 东南豁阳明，仰视如含环。
- 青萝傅乔木，亦有败叶黫。
- 造化遗玉像，其人清且闲。
- 巧工或可为，谁能陟巅颜。
- 秦时隐君去成仙，空留石床水云般。
- 药炉不复九霞覆，唯余渥赭繁茅菅。
- 至行禅师化巨蟒，好事太守驱群顽。
- 崇坛峭罅皆可蹑，三穴旁出门无关。
- 壁间玉乳化为石，何术可煮完衰孱。
- 恨无仙骨空盘桓，欲留未可终当还。
- 仆夫告余趣归驭，落日西下云斑斑。

## 拼音
- xi1 zao4 yang2 xian4 er4 dong4 tian1 ， wo3 sheng1 yi3 dang1 xie4 ren2 jian1 。
- er3 lai2 tou2 yi4 yi4 wu2 shi4 ， dan4 shan1 yan2 xia4 xin1 ji1 pan1 。
- qun2 feng1 jia4 jian1 lai2 ， jiang1 shui3 hui4 qian2 wan1 。
- ling2 qi4 tao1 dong4 kou3 ， xuan4 ru2 bao3 tuo2 shan1 。
- nian3 dao4 zhuan3 xi1 sheng1 ， dou4 ru4 chu1 wu2 jian1 。
- fei3 cui4 zao2 qiong2 lu2 ， lüe4 yu3 tian1 xiang1 wan1 。
- kuan1 guang3 rong2 wan4 xi2 ， qing1 run4 fei1 ren2 huan2 。
- dong1 nan2 huo1 yang2 ming2 ， yang3 shi4 ru2 han2 huan2 。
- qing1 luo2 fu4 qiao2 mu4 ， yi4 you3 bai4 ye4 yan1 。
- zao4 hua4 yi2 yu4 xiang4 ， qi2 ren2 qing1 qie3 xian2 。
- qiao3 gong1 huo4 ke3 wei4 ， shui2 neng2 zhi4 dian1 yan2 。
- qin2 shi2 yin3 jun1 qu4 cheng2 xian1 ， kong1 liu2 shi2 chuang2 shui3 yun2 ban1 。
- yao4 lu2 bu2 fu4 jiu3 xia2 fu4 ， wei2 yu2 wo4 zhe3 fan2 mao2 jian1 。
- zhi4 xing2 chan2 shi1 hua4 ju4 mang3 ， hao3 shi4 tai4 shou3 qu1 qun2 wan2 。
- chong2 tan2 qiao4 xia4 jie1 ke3 nie4 ， san1 xue2 pang2 chu1 men2 wu2 guan1 。
- bi4 jian1 yu4 ru3 hua4 wei2 shi2 ， he2 shu4 ke3 zhu3 wan2 shuai1 chan2 。
- hen4 wu2 xian1 gu3 kong1 pan2 huan2 ， yu4 liu2 wei4 ke3 zhong1 dang1 hai2 。
- pu2 fu1 gao4 yu2 qu4 gui1 yu4 ， luo4 ri4 xi1 xia4 yun2 ban1 ban1 。

## 注释

## 译文

## 赏析
