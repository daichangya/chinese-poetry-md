---
id: shen-liao-de-xiang-suo-shi-lun-shu-liao-fu-xi-chou
title: 德相所示论书聊复戯酬
titlePinyin: de2 xiang1 suo3 shi4 lun4 shu1 liao2 fu4 xi4 chou2
titleSlug: de-xiang-suo-shi-lun-shu-liao-fu-xi-chou
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野舍老余生，雅尚今已惬。
- 不逃世忧患，余事寄巾蹀。
- 行寻青山转，坐对青山叠。
- 欲随白云去，傥与幽人接。
- 盘桓太清洞，怅望长江艓。
- 昔时古锦嚢，今还白羽箑。
- 不复叔夜煆，真得孙登摄。
- 九华一枯藜，青溪一孤楫。
- 得丧苟自达，死生安足惵。
- 朱颜久不驻，白髪何为镊。
- 群物自流转，吾生寄天燮。
- 德相屡相过，老夫宁足蹑。
- 由来废井水，不如长剑铗。
- 往往论书法，轩轩两目睫。
- 中郎石经在，元常表军捷。
- 汉魏多传人，至宋有遗帖。
- 唐室初最盛，渐衰自中叶。
- 欧虞缅谁嗣，颜桞何足躐。
- 篆籕昔难工，草圣谁敢輙。
- 巨山作散隶，雄古掀龙鬛。
- 贞观喜飞白，凌厉腾春蝶。
- 岂特豁神观，直可祛鬼魇。
- 古人有所寓，天性难必协。
- 所志有小大，其材有勇怯。
- 或惮懦文雅，或轩昂豪侠。
- 或转战鞍马，或驱驰弋猎。
- 或发于止谏，或得于讼牒。
- 或奋夺床陛，或造成械槢。
- 或为神所追，或自执所劫。
- 或醉以贾祸，或诈以行谍。
- 或习于娱乐，或劳于呿嗋。
- 有灿如文锦，有劲如金𬂩。
- 有倚如戈锋，有点如山嶪。
- 有驶或如波，有媚或如靥。
- 或腾如烟霏，或落如鸟跕。
- 渊妙欲飞动，拙恶愧偏擪。
- 当寝或不寐，当昼亦忘馌。
- 有誉终甚微，或毁则群嗫。
- 为功有不至，考古安能厌。
- 十年幸能就，万金毫岂浥。
- 金玉敷卷轴，龙蛇閟箱笈。
- 是惟小夫技，宁当丈夫业。
- 譬如论唐虞，何曾道郇叶。
- 如君负髙识，于此何足挟。
- 一战虽未霸，遐心岂即怗。
- 朝廷方洽熙，四夷皆远慑。
- 坐复洮河地，直捣幽燕脇。
- 朝夕奏奇功，群儒争鼓箧。
- 太平任文治，战血何烦喋。
- 道德以为宇，威武以为堞。
- 岂比叔孙生，杂用随何颊。
- 吾衰何可道，不死同原涉。

## 拼音
- ye3 she4 lao3 yu2 sheng1 ， ya3 shang4 jin1 yi3 qie4 。
- bu4 tao2 shi4 you1 huan4 ， yu2 shi4 ji4 jin1 die2 。
- xing2 xun2 qing1 shan1 zhuan3 ， zuo4 dui4 qing1 shan1 die2 。
- yu4 sui2 bai2 yun2 qu4 ， tang3 yu3 you1 ren2 jie1 。
- pan2 huan2 tai4 qing1 dong4 ， chang4 wang4 chang2 jiang1 die2 。
- xi1 shi2 gu3 jin3 nang2 ， jin1 hai2 bai2 yu3 sha4 。
- bu2 fu4 shu1 ye4 xia1 ， zhen1 de2 sun1 deng1 she4 。
- jiu3 hua2 yi4 ku1 li2 ， qing1 xi1 yi4 gu1 ji2 。
- de2 sang4 gou3 zi4 da2 ， si3 sheng1 an1 zu2 die2 。
- zhu1 yan2 jiu3 bu2 zhu4 ， bai2 fa4 he2 wei4 nie4 。
- qun2 wu4 zi4 liu2 zhuan3 ， wu2 sheng1 ji4 tian1 xie4 。
- de2 xiang1 lü3 xiang1 guo4 ， lao3 fu1 ning2 zu2 nie4 。
- you2 lai2 fei4 jing3 shui3 ， bu4 ru2 chang2 jian4 jia2 。
- wang3 wang3 lun4 shu1 fa3 ， xuan1 xuan1 liang3 mu4 jie2 。
- zhong1 lang2 shi2 jing1 zai4 ， yuan2 chang2 biao3 jun1 jie2 。
- han4 wei4 duo1 chuan2 ren2 ， zhi4 song4 you3 yi2 tie1 。
- tang2 shi4 chu1 zui4 sheng4 ， jian4 shuai1 zi4 zhong1 ye4 。
- ou1 yu2 mian3 shui2 si4 ， yan2 liu3 he2 zu2 lie4 。
- zhuan4 zhou4 xi1 nan2 gong1 ， cao3 sheng4 shui2 gan3 zhe2 。
- ju4 shan1 zuo4 san4 li4 ， xiong2 gu3 xian1 long2 lie4 。
- zhen1 guan1 xi3 fei1 bai2 ， ling2 li4 teng2 chun1 die2 。
- qi3 te4 huo1 shen2 guan1 ， zhi2 ke3 qu1 gui3 yan3 。
- gu3 ren2 you3 suo3 yu4 ， tian1 xing4 nan2 bi4 xie2 。
- suo3 zhi4 you3 xiao3 da4 ， qi2 cai2 you3 yong3 qie4 。
- huo4 dan4 nuo4 wen2 ya3 ， huo4 xuan1 ang2 hao2 xia2 。
- huo4 zhuan3 zhan4 an1 ma3 ， huo4 qu1 chi2 yi4 lie4 。
- huo4 fa1 yu2 zhi3 jian4 ， huo4 de2 yu2 song4 die2 。
- huo4 fen4 duo2 chuang2 bi4 ， huo4 zao4 cheng2 xie4 xi2 。
- huo4 wei4 shen2 suo3 zhui1 ， huo4 zi4 zhi2 suo3 jie2 。
- huo4 zui4 yi3 jia3 huo4 ， huo4 zha4 yi3 xing2 die2 。
- huo4 xi2 yu2 yu2 le4 ， huo4 lao2 yu2 qu1 xie2 。
- you3 can4 ru2 wen2 jin3 ， you3 jin4 ru2 jin1 jia1 。
- you3 yi3 ru2 ge1 feng1 ， you3 dian3 ru2 shan1 ye4 。
- you3 shi3 huo4 ru2 bo1 ， you3 mei4 huo4 ru2 ye4 。
- huo4 teng2 ru2 yan1 fei1 ， huo4 luo4 ru2 niao3 dian3 。
- yuan1 miao4 yu4 fei1 dong4 ， zhuo1 e4 kui4 pian1 ye4 。
- dang1 qin3 huo4 bu2 mei4 ， dang1 zhou4 yi4 wang4 ye4 。
- you3 yu4 zhong1 shen4 wei1 ， huo4 hui3 ze2 qun2 nie4 。
- wei4 gong1 you3 bu2 zhi4 ， kao3 gu3 an1 neng2 yan4 。
- shi2 nian2 xing4 neng2 jiu4 ， wan4 jin1 hao2 qi3 yi4 。
- jin1 yu4 fu1 juan4 zhou2 ， long2 she2 bi4 xiang1 ji2 。
- shi4 wei2 xiao3 fu1 ji4 ， ning2 dang1 zhang4 fu0 ye4 。
- pi4 ru2 lun4 tang2 yu2 ， he2 ceng2 dao4 huan2 ye4 。
- ru2 jun1 fu4 gao1 shi2 ， yu2 ci3 he2 zu2 xie2 。
- yi2 zhan4 sui1 wei4 ba4 ， xia2 xin1 qi3 ji2 tie1 。
- chao2 ting2 fang1 qia4 xi1 ， si4 yi2 jie1 yuan3 she4 。
- zuo4 fu4 tao2 he2 di4 ， zhi2 dao3 you1 yan4 xie2 。
- zhao1 xi1 zou4 qi2 gong1 ， qun2 ru2 zheng1 gu3 qie4 。
- tai4 ping2 ren4 wen2 zhi4 ， zhan4 xue4 he2 fan2 die2 。
- dao4 de2 yi3 wei2 yu3 ， wei1 wu3 yi3 wei2 die2 。
- qi3 bi3 shu1 sun1 sheng1 ， za2 yong4 sui2 he2 jia2 。
- wu2 shuai1 he2 ke3 dao4 ， bu4 si3 tong2 yuan2 she4 。

## 注释

## 译文

## 赏析
