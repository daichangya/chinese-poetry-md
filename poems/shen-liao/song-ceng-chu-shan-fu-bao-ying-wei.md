---
id: shen-liao-song-ceng-chu-shan-fu-bao-ying-wei
title: 送曾处善赴宝应尉
titlePinyin: song4 ceng2 chu4 shan4 fu4 bao3 ying4 wei4
titleSlug: song-ceng-chu-shan-fu-bao-ying-wei
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我初隐身治蓬藟，余生不复人间世。
- 左山右山白云上，一动一静浮尘外。
- 齐山山上老夫庵，青谿谿南侍中第。
- 朱颜公子不易识，短衣款段来相际。
- 长堤相望虽甚远，有意即行终不计。
- 东邻竹阁长夏热，我构云巢方自蔽。
- 斓斑石台始一眺，寂静庵基犹未薙。
- 随云步访胡矮老，放怀止得殊师利。
- 石桥寺前夜月冷，金鸡峰下秋霖霁。
- 君恃马足下惮远，我驾蓝舆随处税。
- 六峰老师气轩豁，九华雌山苦阴晦。
- 庵前菜茹常不厌，城里羊肩难数置。
- 漫天风雪一畅目，满榻春阳欣炙背。
- 裴休自参黄蘗禅，梅福岂是南昌尉。
- 相见终年已解空，分襟一别那成滞。
- 拍江春水浮鹢首，万里青天运鹏翅。
- 顺风莫寄南来书，老夫柴门多自闭。

## 拼音
- wo3 chu1 yin3 shen1 zhi4 peng2 lei3 ， yu2 sheng1 bu2 fu4 ren2 jian1 shi4 。
- zuo3 shan1 you4 shan1 bai2 yun2 shang4 ， yi2 dong4 yi2 jing4 fu2 chen2 wai4 。
- qi2 shan1 shan1 shang4 lao3 fu1 an1 ， qing1 xi1 xi1 nan2 shi4 zhong1 di4 。
- zhu1 yan2 gong1 zi3 bu2 yi4 shi2 ， duan3 yi1 kuan3 duan4 lai2 xiang1 ji4 。
- chang2 di1 xiang1 wang4 sui1 shen4 yuan3 ， you3 yi4 ji2 xing2 zhong1 bu2 ji4 。
- dong1 lin2 zhu2 ge2 chang2 xia4 re4 ， wo3 gou4 yun2 chao2 fang1 zi4 bi4 。
- lan2 ban1 shi2 tai2 shi3 yi2 tiao4 ， ji4 jing4 an1 ji1 you2 wei4 ti4 。
- sui2 yun2 bu4 fang3 hu2 ai3 lao3 ， fang4 huai2 zhi3 de2 shu1 shi1 li4 。
- shi2 qiao2 si4 qian2 ye4 yue4 leng3 ， jin1 ji1 feng1 xia4 qiu1 lin2 ji4 。
- jun1 shi4 ma3 zu2 xia4 dan4 yuan3 ， wo3 jia4 lan2 yu2 sui2 chu4 shui4 。
- liu4 feng1 lao3 shi1 qi4 xuan1 huo1 ， jiu3 hua2 ci2 shan1 ku3 yin1 hui4 。
- an1 qian2 cai4 ru2 chang2 bu2 yan4 ， cheng2 li3 yang2 jian1 nan2 shu4 zhi4 。
- man4 tian1 feng1 xue3 yi2 chang4 mu4 ， man3 ta4 chun1 yang2 xin1 zhi4 bei4 。
- pei2 xiu1 zi4 can1 huang2 bo4 chan2 ， mei2 fu2 qi3 shi4 nan2 chang1 wei4 。
- xiang1 jian4 zhong1 nian2 yi3 jie3 kong1 ， fen1 jin1 yi4 bie2 na4 cheng2 zhi4 。
- pai1 jiang1 chun1 shui3 fu2 yi4 shou3 ， wan4 li3 qing1 tian1 yun4 peng2 chi4 。
- shun4 feng1 mo4 ji4 nan2 lai2 shu1 ， lao3 fu1 chai2 men2 duo1 zi4 bi4 。

## 注释

## 译文

## 赏析
