---
id: shen-liao-zeng-qing-dao
title: 赠清道
titlePinyin: zeng4 qing1 dao4
titleSlug: zeng-qing-dao
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年好书老弥笃，牙籖锦囊数百轴。
- 江左墨妙世不瞩，有唐诸公粗可录。
- 诸公草法无可称，中叶始有张颠名。
- 张颠下笔有神会，其妙不似点画成。
- 后来沙门有藏真，措意潇洒尤更精。
- 当时二子最名盛，至今学者皆伏膺。
- 本朝苏公名弟兄，汝南蒲阳亦有声。
- 比来诸公已老死，其余卑俗类可憎。
- 我昔乘兴游都城，列子示我新素屏。
- 始知无择得此道，长沙道人今复生。
- 归来穷巷掩柴荆，惠然相访得忘形。
- 赠我数行岂无意，势如九河注沧溟。
- 中间龙蜃降没升，欢伏不暇独可惊。
- 自欲何能谢言情，欲赠金玉还愧轻。
- 慇懃之揖喜不胜，使我驱雾老眼明。

## 拼音
- shao4 nian2 hao3 shu1 lao3 mi2 du3 ， ya2 qian1 jin3 nang2 shu4 bai3 zhou2 。
- jiang1 zuo3 mo4 miao4 shi4 bu4 zhu3 ， you3 tang2 zhu1 gong1 cu1 ke3 lu4 。
- zhu1 gong1 cao3 fa3 wu2 ke3 cheng1 ， zhong1 ye4 shi3 you3 zhang1 dian1 ming2 。
- zhang1 dian1 xia4 bi3 you3 shen2 hui4 ， qi2 miao4 bu2 si4 dian3 hua4 cheng2 。
- hou4 lai2 sha1 men2 you3 cang2 zhen1 ， cuo4 yi4 xiao1 sa3 you2 geng4 jing1 。
- dang1 shi2 er4 zi3 zui4 ming2 sheng4 ， zhi4 jin1 xue2 zhe3 jie1 fu2 ying1 。
- ben3 chao2 su1 gong1 ming2 di4 xiong0 ， ru3 nan2 pu2 yang2 yi4 you3 sheng1 。
- bi3 lai2 zhu1 gong1 yi3 lao3 si3 ， qi2 yu2 bei1 su2 lei4 ke3 zeng1 。
- wo3 xi1 cheng2 xing4 you2 du1 cheng2 ， lie4 zi3 shi4 wo3 xin1 su4 ping2 。
- shi3 zhi1 wu2 ze2 de2 ci3 dao4 ， chang2 sha1 dao4 ren2 jin1 fu4 sheng1 。
- gui1 lai2 qiong2 xiang4 yan3 chai2 jing1 ， hui4 ran2 xiang1 fang3 de2 wang4 xing2 。
- zeng4 wo3 shu4 xing2 qi3 wu2 yi4 ， shi4 ru2 jiu3 he2 zhu4 cang1 ming2 。
- zhong1 jian1 long2 shen4 jiang4 mei2 sheng1 ， huan1 fu2 bu4 xia2 du2 ke3 jing1 。
- zi4 yu4 he2 neng2 xie4 yan2 qing2 ， yu4 zeng4 jin1 yu4 hai2 kui4 qing1 。
- yin1 qin2 zhi1 yi1 xi3 bu2 sheng4 ， shi3 wo3 qu1 wu4 lao3 yan3 ming2 。

## 注释

## 译文

## 赏析
