---
id: shen-liao-wang-hai-ting
title: 望海亭
titlePinyin: wang4 hai3 ting2
titleSlug: wang-hai-ting
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平昔怀壮观，欲浮沧海游。
- 乖暌未即去，叹恨成淹留。
- 纵步越山顶，危亭停斗牛。
- 顾视东北轩，烟云莽浮浮。
- 气象凌万有，心胆森相投。
- 暂欣区雾明，三江如带流。
- 信哉天地大，荡荡难为侔。
- 迤逦睨山川，微茫使人愁。
- 春晓看晴旭，秋宵悬玉钩。
- 未遂逢海若，空然想蓬丘。
- 老氏患有身，安得六翮修。
- 终期赤松辈，敖荡成蛟虬。

## 拼音
- ping2 xi1 huai2 zhuang4 guan1 ， yu4 fu2 cang1 hai3 you2 。
- guai1 kui2 wei4 ji2 qu4 ， tan4 hen4 cheng2 yan1 liu2 。
- zong4 bu4 yue4 shan1 ding3 ， wei1 ting2 ting2 dou4 niu2 。
- gu4 shi4 dong1 bei3 xuan1 ， yan1 yun2 mang3 fu2 fu2 。
- qi4 xiang4 ling2 wan4 you3 ， xin1 dan3 sen1 xiang1 tou2 。
- zan4 xin1 qu1 wu4 ming2 ， san1 jiang1 ru2 dai4 liu2 。
- xin4 zai1 tian1 di4 da4 ， dang4 dang4 nan2 wei2 mou2 。
- yi3 li3 ni4 shan1 chuan1 ， wei1 mang2 shi3 ren2 chou2 。
- chun1 xiao3 kan4 qing2 xu4 ， qiu1 xiao1 xuan2 yu4 gou1 。
- wei4 sui4 feng2 hai3 ruo4 ， kong1 ran2 xiang3 peng2 qiu1 。
- lao3 shi4 huan4 you3 shen1 ， an1 de2 liu4 he2 xiu1 。
- zhong1 qi1 chi4 song1 bei4 ， ao2 dang4 cheng2 jiao1 qiu2 。

## 注释

## 译文

## 赏析
