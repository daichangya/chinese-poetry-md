---
id: shen-liao-jia-chen-nian-wu-yue-shi-wu-ri-ye-li-yang-guan-yue
title: 甲辰年五月十五日夜澧阳观月
titlePinyin: jia3 chen2 nian2 wu3 yue4 shi2 wu3 ri4 ye4 li3 yang2 guan1 yue4
titleSlug: jia-chen-nian-wu-yue-shi-wu-ri-ye-li-yang-guan-yue
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年怅不乐，明日何为哉。
- 扬眉一遐赏，寂寂更伤怀。
- 念昔吾州乐，泛舟湖上来。
- 佳宾适所好，欢计成金罍。
- 妖歌有送响，度曲清且哀。
- 留连夕阳下，夜色起山隈。
- 光明水晶域，素彩中天开。
- 龙香弄微风，四顾绝纤埃。
- 澄波照上下，倒影出瑶台。
- 红烛渐向微，始知夜漏催。
- 美人屡更衣，含笑玉山𬯎。
- 欢乐殊未央，鼓枻中洲回。
- 人生无忧患，遇乐且衔杯。
- 怅余失交臂，万里来天涯。
- 羁愁那无感，情虑长如灰。
- 神游忽自笑，安知顾形骸。

## 拼音
- shao4 nian2 chang4 bu2 le4 ， ming2 ri4 he2 wei4 zai1 。
- yang2 mei2 yi4 xia2 shang3 ， ji4 ji4 geng4 shang1 huai2 。
- nian4 xi1 wu2 zhou1 le4 ， fan4 zhou1 hu2 shang4 lai2 。
- jia1 bin1 shi4 suo3 hao3 ， huan1 ji4 cheng2 jin1 lei2 。
- yao1 ge1 you3 song4 xiang3 ， du4 qu3 qing1 qie3 ai1 。
- liu2 lian2 xi1 yang2 xia4 ， ye4 se4 qi3 shan1 wei1 。
- guang1 ming2 shui3 jing1 yu4 ， su4 cai3 zhong1 tian1 kai1 。
- long2 xiang1 nong4 wei1 feng1 ， si4 gu4 jue2 xian1 ai1 。
- cheng2 bo1 zhao4 shang4 xia4 ， dao3 ying3 chu1 yao2 tai2 。
- hong2 zhu2 jian4 xiang4 wei1 ， shi3 zhi1 ye4 lou4 cui1 。
- mei3 ren2 lü3 geng1 yi1 ， han2 xiao4 yu4 shan1 tui2 。
- huan1 le4 shu1 wei4 yang1 ， gu3 yi4 zhong1 zhou1 hui2 。
- ren2 sheng1 wu2 you1 huan4 ， yu4 le4 qie3 xian2 bei1 。
- chang4 yu2 shi1 jiao1 bi4 ， wan4 li3 lai2 tian1 ya2 。
- ji1 chou2 na4 wu2 gan3 ， qing2 lü4 chang2 ru2 hui1 。
- shen2 you2 hu1 zi4 xiao4 ， an1 zhi1 gu4 xing2 hai2 。

## 注释

## 译文

## 赏析
