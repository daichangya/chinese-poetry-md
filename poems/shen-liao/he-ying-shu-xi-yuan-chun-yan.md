---
id: shen-liao-he-ying-shu-xi-yuan-chun-yan
title: 和颖叔西园春宴
titlePinyin: he2 ying3 shu1 xi1 yuan2 chun1 yan4
titleSlug: he-ying-shu-xi-yuan-chun-yan
author: 沈辽
authorPinyin: shen3 liao2
authorSlug: shen-liao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲居喜游览，啸咏待春风。
- 春风来无逆，濳将群卉通。
- 卧龙形胜地，矢{羊高}鉴湖中。
- 府寺压山起，亭台俨穹崇。
- 幽翮弄新俦，夭葩散珍丛。
- 弱柳不胜姸，修烟杳蒙茏。
- 太守乐邦人，纵观迨时丰。
- 天边振箫瑟，缥渺大鼇宫。
- 游人竞行乐，十里画罗红。
- 金绣不夸富，随珠巧玲珑。
- 眄睐鬭舟剧，欢呼金鼓雄。
- 踌躇水中巧，公子射雕弓。
- 神技穷怪变，舞衣事雍容。
- 草树日欣欣，笑语咸嗈嗈。
- 念此骀荡节，众乐兹无穷。
- 吾昔事冶游，浚都盛朋从。
- 迩来翻澹泊，白髪成衰翁。
- 欲进一樽酒，坐来还无悰。
- 追怀少年趣，那知化人功。
- 慷慨芳树下，日斜万人空。
- 喧呼趣归驭，璧月生帘栊。

## 拼音
- xian2 ju1 xi3 you2 lan3 ， xiao4 yong3 dai4 chun1 feng1 。
- chun1 feng1 lai2 wu2 ni4 ， qian2 jiang1 qun2 hui4 tong1 。
- wo4 long2 xing2 sheng4 di4 ， shi3 { yang2 gao1 } jian4 hu2 zhong1 。
- fu3 si4 ya1 shan1 qi3 ， ting2 tai2 yan3 qiong2 chong2 。
- you1 he2 nong4 xin1 chou2 ， yao1 pa1 san4 zhen1 cong2 。
- ruo4 liu3 bu2 sheng4 yan2 ， xiu1 yan1 yao3 meng2 long2 。
- tai4 shou3 le4 bang1 ren2 ， zong4 guan1 dai4 shi2 feng1 。
- tian1 bian1 zhen4 xiao1 se4 ， piao3 miao3 da4 ao2 gong1 。
- you2 ren2 jing4 xing2 le4 ， shi2 li3 hua4 luo2 hong2 。
- jin1 xiu4 bu4 kua1 fu4 ， sui2 zhu1 qiao3 ling2 long2 。
- mian3 lai4 dou4 zhou1 ju4 ， huan1 hu1 jin1 gu3 xiong2 。
- chou2 chu2 shui3 zhong1 qiao3 ， gong1 zi3 she4 diao1 gong1 。
- shen2 ji4 qiong2 guai4 bian4 ， wu3 yi1 shi4 yong1 rong2 。
- cao3 shu4 ri4 xin1 xin1 ， xiao4 yu3 xian2 yong1 yong1 。
- nian4 ci3 dai4 dang4 jie2 ， zhong4 le4 zi1 wu2 qiong2 。
- wu2 xi1 shi4 ye3 you2 ， jun4 dou1 sheng4 peng2 cong2 。
- er3 lai2 fan1 dan4 bo2 ， bai2 fa4 cheng2 shuai1 weng1 。
- yu4 jin4 yi4 zun1 jiu3 ， zuo4 lai2 hai2 wu2 cong2 。
- zhui1 huai2 shao4 nian2 qu4 ， na4 zhi1 hua4 ren2 gong1 。
- kang1 kai3 fang1 shu4 xia4 ， ri4 xie2 wan4 ren2 kong1 。
- xuan1 hu1 qu4 gui1 yu4 ， bi4 yue4 sheng1 lian2 long2 。

## 注释

## 译文

## 赏析
