---
id: mao-fang-ping-you-dan-yan-yang-hua
title: 游淡岩阳华
titlePinyin: you2 dan4 yan2 yang2 hua2
titleSlug: you-dan-yan-yang-hua
author: 毛方平
authorPinyin: mao2 fang1 ping2
authorSlug: mao-fang-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜂房湒湒流石乳，线窦涓涓细蛩语。
- 门前乃作三峡声，似与幽人商出处。
- 何年结阁溷天真，危柱下侵蛟蜃怒。
- 坐令空洞惊勃谿，仙鬼不无号帝所。
- 要须濯足跨玉渊，枕石漱流涤尘务。
- 手持白莲骑赤𩽼，万壑千岩自风雨。
- 穷荒秘穴天所靳，希有中州人访古。
- 山谷不来次山来，未可歉然怀不遇。

## 拼音
- feng1 fang2 ji2 ji2 liu2 shi2 ru3 ， xian4 dou4 juan1 juan1 xi4 qiong2 yu3 。
- men2 qian2 nai3 zuo4 san1 xia2 sheng1 ， si4 yu3 you1 ren2 shang1 chu1 chu4 。
- he2 nian2 jie2 ge2 hun4 tian1 zhen1 ， wei1 zhu4 xia4 qin1 jiao1 shen4 nu4 。
- zuo4 ling4 kong1 dong4 jing1 bo2 xi1 ， xian1 gui3 bu4 wu2 hao4 di4 suo3 。
- yao4 xu1 zhuo2 zu2 kua4 yu4 yuan1 ， zhen3 shi2 shu4 liu2 di2 chen2 wu4 。
- shou3 chi2 bai2 lian2 qi2 chi4 𩽼 ， wan4 he4 qian1 yan2 zi4 feng1 yu3 。
- qiong2 huang1 mi4 xue2 tian1 suo3 jin4 ， xi1 you3 zhong1 zhou1 ren2 fang3 gu3 。
- shan1 gu3 bu4 lai2 ci4 shan1 lai2 ， wei4 ke3 qian4 ran2 huai2 bu2 yu4 。

## 注释

## 译文

## 赏析
