---
id: mu-zi-cai-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti--1a708cc8
title: 淳祐七年丁未十一月朔蔡九轩自江东提刑归抵家时三馆诸公以风霜随气节河汉下文章分韵赋诗送别得河字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 he2 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti--1a708cc8
author: 牟子才
authorPinyin: mu4 zi3 cai2
authorSlug: mu-zi-cai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群玉之峰千丈高，太微左宇凌星河。
- 承明著作记仙室，汗青芸香老研磨。
- 瀛洲学士水苍佩，清响戛击谐云和。
- 我朝仁祖重兹选，涵养泽媲周菁莪。
- 一时搜罗尽才杰，论事往往无讥诃。
- 四贤景祐国之镇，肯为公议轻倒戈。
- 当年枨触鼎鼐意，愿与希文同谪播。
- 庆历一客伤众客，醉饱过耳宁有他。
- 文符搜索网打尽，谣咏可但仇傲歌。
- 古来馆阁有如此，劲气金石相荡摩。
- 能令皇图耸天际，势与泰华并嵯峨。
- 南箕贝锦半天下，翻作采葛伤谗多。
- 视若弁髦如土梗，甚者足蹋鲸海波。
- 吁嗟此意久不作，遗响近续应非讹。
- 西山有孙賸文采，二十八宿心包罗。
- 芳菲弥章楚骚蕙，硕大且俨陈陂荷。
- 峨冠蓬岛两冰暑，凌溯迤逦风玉珂。
- 俯而就之岂不可，议论乃欲降妖魔。
- 纪纲一疏有奇气，几微半语驱沉疴。
- 手披逆鳞触震电，心翼汉鼎扶羲娥。
- 悠然群聩发深省，诵之穆若清风过。
- 凤凰肯啄我伤粟，骐骥岂饫天山禾。
- 殿头拜疏勇莫遏，指点归问烟江蓑。
- 要津未若急流退，苞栩孰与考槃过。
- 使乎六辔咏柔耳，清节人士歌五紽。
- 之齐出昼有时义，去就大抵师丘轲。
- 蹇予覊旅生也后，颉颃蜚佩应殊科。
- 前时连章乞身去，夜梦栩栩思珉璠。
- 天高不闻心转切，为人岂忍甘婆娑。
- 斧奸心事忧国念，大略相似柯伐柯。
- 君今询度我如执，啜其泣矣心谓何。
- 君不见熙宁元祐国是易，未尝俯仰惟东坡。
- 又不见绍圣更张罹祸惨，百折不挫称涪皤。
- 世间富贵何足道，倏忽殆类赴烛蛾。
- 妍者妩媚姿夭冶，轻儇佻巧甘媕阿。
- 甜淡祇腥八九息，酣寝喧鸣奏鼓鼍。
- 谏君超然独醒苏，回首万望蓬一窠。
- 倘陪高风驾黄鹄，归傲泉石间壁梭。
- 俯佣鱼钩晚获得，远寄或可酬清哦。
- 疎桐缺月漏初断，鸿影缥缈还见么。
- 他年邂逅谈旧事，抚掌一笑重呵呵。

## 拼音
- qun2 yu4 zhi1 feng1 qian1 zhang4 gao1 ， tai4 wei1 zuo3 yu3 ling2 xing1 he2 。
- cheng2 ming2 zhu4 zuo4 ji4 xian1 shi4 ， han4 qing1 yun2 xiang1 lao3 yan2 mo2 。
- ying2 zhou1 xue2 shi4 shui3 cang1 pei4 ， qing1 xiang3 jia2 ji1 xie2 yun2 he2 。
- wo3 chao2 ren2 zu3 zhong4 zi1 xuan3 ， han2 yang3 ze2 pi4 zhou1 jing1 e2 。
- yi4 shi2 sou1 luo2 jin4 cai2 jie2 ， lun4 shi4 wang3 wang3 wu2 ji1 he1 。
- si4 xian2 jing3 you4 guo2 zhi1 zhen4 ， ken3 wei4 gong1 yi4 qing1 dao3 ge1 。
- dang1 nian2 cheng2 chu4 ding3 nai4 yi4 ， yuan4 yu3 xi1 wen2 tong2 zhe2 bo1 。
- qing4 li4 yi2 ke4 shang1 zhong4 ke4 ， zui4 bao3 guo4 er3 ning2 you3 ta1 。
- wen2 fu2 sou1 suo3 wang3 da3 jin4 ， yao2 yong3 ke3 dan4 chou2 ao4 ge1 。
- gu3 lai2 guan3 ge2 you3 ru2 ci3 ， jin4 qi4 jin1 shi2 xiang1 dang4 mo2 。
- neng2 ling4 huang2 tu2 song3 tian1 ji4 ， shi4 yu3 tai4 hua2 bing4 cuo2 e2 。
- nan2 ji1 bei4 jin3 ban4 tian1 xia4 ， fan1 zuo4 cai3 ge3 shang1 chan2 duo1 。
- shi4 ruo4 bian4 mao2 ru2 tu3 geng3 ， shen4 zhe3 zu2 ta4 jing1 hai3 bo1 。
- xu1 jie1 ci3 yi4 jiu3 bu2 zuo4 ， yi2 xiang3 jin4 xu4 ying4 fei1 e2 。
- xi1 shan1 you3 sun1 sheng4 wen2 cai3 ， er4 shi2 ba1 xiu4 xin1 bao1 luo2 。
- fang1 fei1 mi2 zhang1 chu3 sao1 hui4 ， shuo4 da4 qie3 yan3 chen2 bei1 he2 。
- e2 guan1 peng2 dao3 liang3 bing1 shu3 ， ling2 su4 yi3 li3 feng1 yu4 ke1 。
- fu3 er2 jiu4 zhi1 qi3 bu4 ke3 ， yi4 lun4 nai3 yu4 jiang4 yao1 mo2 。
- ji4 gang1 yi4 shu1 you3 qi2 qi4 ， ji3 wei1 ban4 yu3 qu1 chen2 ke1 。
- shou3 pi1 ni4 lin2 chu4 zhen4 dian4 ， xin1 yi4 han4 ding3 fu2 xi1 e2 。
- you1 ran2 qun2 kui4 fa1 shen1 sheng3 ， song4 zhi1 mu4 ruo4 qing1 feng1 guo4 。
- feng4 huang2 ken3 zhuo2 wo3 shang1 su4 ， qi2 ji4 qi3 yu4 tian1 shan1 he2 。
- dian4 tou2 bai4 shu1 yong3 mo4 e4 ， zhi3 dian3 gui1 wen4 yan1 jiang1 suo1 。
- yao4 jin1 wei4 ruo4 ji2 liu2 tui4 ， bao1 xu3 shu2 yu3 kao3 pan2 guo4 。
- shi3 hu1 liu4 pei4 yong3 rou2 er3 ， qing1 jie2 ren2 shi4 ge1 wu3 tuo2 。
- zhi1 qi2 chu1 zhou4 you3 shi2 yi4 ， qu4 jiu4 da4 di3 shi1 qiu1 ke1 。
- jian3 yu3 ji1 lü3 sheng1 ye3 hou4 ， jie2 hang2 fei1 pei4 ying4 shu1 ke1 。
- qian2 shi2 lian2 zhang1 qi3 shen1 qu4 ， ye4 meng4 xu3 xu3 si1 min2 fan2 。
- tian1 gao1 bu4 wen2 xin1 zhuan3 qie4 ， wei4 ren2 qi3 ren3 gan1 po2 suo1 。
- fu3 jian1 xin1 shi4 you1 guo2 nian4 ， da4 lüe4 xiang1 si4 ke1 fa2 ke1 。
- jun1 jin1 xun2 du4 wo3 ru2 zhi2 ， chuo4 qi2 qi4 yi3 xin1 wei4 he2 。
- jun1 bu2 jian4 xi1 ning2 yuan2 you4 guo2 shi4 yi4 ， wei4 chang2 fu3 yang3 wei2 dong1 po1 。
- you4 bu2 jian4 shao4 sheng4 geng4 zhang1 li2 huo4 can3 ， bai3 zhe2 bu2 cuo4 cheng1 fu2 po2 。
- shi4 jian1 fu4 gui4 he2 zu2 dao4 ， shu1 hu1 dai4 lei4 fu4 zhu2 e2 。
- yan2 zhe3 wu3 mei4 zi1 yao1 ye3 ， qing1 xuan1 tiao1 qiao3 gan1 an1 a1 。
- tian2 dan4 qi2 xing1 ba1 jiu3 xi1 ， han1 qin3 xuan1 ming2 zou4 gu3 tuo2 。
- jian4 jun1 chao1 ran2 du2 xing3 su1 ， hui2 shou3 wan4 wang4 peng2 yi4 ke1 。
- tang3 pei2 gao1 feng1 jia4 huang2 hu2 ， gui1 ao4 quan2 shi2 jian1 bi4 suo1 。
- fu3 yong1 yu2 gou1 wan3 huo4 de2 ， yuan3 ji4 huo4 ke3 chou2 qing1 o4 。
- shu1 tong2 que1 yue4 lou4 chu1 duan4 ， hong2 ying3 piao1 miao3 hai2 jian4 me0 。
- ta1 nian2 xie4 hou4 tan2 jiu4 shi4 ， fu3 zhang3 yi2 xiao4 zhong4 he1 he1 。

## 注释

## 译文

## 赏析
