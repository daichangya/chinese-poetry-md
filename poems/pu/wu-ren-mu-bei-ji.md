---
id: pu-wu-ren-mu-bei-ji
title: 五人墓碑记
titlePinyin: wu3 ren2 mu4 bei1 ji4
titleSlug: wu-ren-mu-bei-ji
author: 溥
authorPinyin: pu3
authorSlug: pu
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 五人者，盖当蓼洲周公之被逮，激于义而死焉者也。至于今，郡之贤士大夫请于当道，即除魏阉废祠之址以葬之；且立石于其墓之门，以旌其所为。呜呼，亦盛矣哉！
- 夫五人之死，去今之墓而葬焉，其为时止十有一月耳。夫十有一月之中，凡富贵之子，慷慨得志之徒，其疾病而死，死而湮没不足道者，亦已众矣；况草野之无闻者欤？独五人之皦皦，何也？
- 予犹记周公之被逮，在丙寅三月之望。吾社之行为士先者，为之声义，敛赀财以送其行，哭声震动天地。缇骑按剑而前，问：“谁为哀者？”众不能堪，抶而仆之。是时以大中丞抚吴者为魏之私人毛一鹭，公之逮所由使也；吴之民方痛心焉，于是乘其厉声以呵，则噪而相逐。中丞匿于溷藩以免。既而以吴民之乱请于朝，按诛五人，曰颜佩韦、杨念如、马杰、沈扬、周文元，即今之傫然在墓者也。
- 然五人之当刑也，意气扬扬，呼中丞之名而詈之，谈笑以死。断头置城上，颜色不少变。有贤士大夫发五十金，买五人之头而函之，卒与尸合。故今之墓中全乎为五人也。
- 嗟乎！大阉之乱，缙绅而能不易其志者，四海之大，有几人欤？而五人生于编伍之间，素不闻诗书之训，激昂大义，蹈死不顾，亦曷故哉？且矫诏纷出，钩党之捕遍于天下，卒以吾郡之发愤一击，不敢复有株治；大阉亦逡巡畏义，非常之谋难于猝发，待圣人之出而投缳道路，不可谓非五人之力也。
- 由是观之，则今之高爵显位，一旦抵罪，或脱身以逃，不能容于远近，而又有剪发杜门，佯狂不知所之者，其辱人贱行，视五人之死，轻重固何如哉？是以蓼洲周公忠义暴于朝廷，赠谥褒美，显荣于身后；而五人亦得以加其土封，列其姓名于大堤之上，凡四方之士无不有过而拜且泣者，斯固百世之遇也。不然，令五人者保其首领，以老于户牖之下，则尽其天年，人皆得以隶使之，安能屈豪杰之流，扼腕墓道，发其志士之悲哉？故余与同社诸君子，哀斯墓之徒有其石也，而为之记，亦以明死生之大，匹夫之有重于社稷也。
- 贤士大夫者，冏卿因之吴公，太史文起文公、孟长姚公也。

## 拼音
- wu3 ren2 zhe3 ， gai4 dang1 liao3 zhou1 zhou1 gong1 zhi1 bei4 dai3 ， ji1 yu2 yi4 er2 si3 yan1 zhe3 ye3 。 zhi4 yu2 jin1 ， jun4 zhi1 xian2 shi4 da4 fu1 qing3 yu2 dang1 dao4 ， ji2 chu2 wei4 yan1 fei4 ci2 zhi1 zhi3 yi3 zang4 zhi1 ； qie3 li4 shi2 yu2 qi2 mu4 zhi1 men2 ， yi3 jing1 qi2 suo3 wei4 。 wu1 hu1 ， yi4 sheng4 yi3 zai1 ！
- fu1 wu3 ren2 zhi1 si3 ， qu4 jin1 zhi1 mu4 er2 zang4 yan1 ， qi2 wei4 shi2 zhi3 shi2 you3 yi1 yue4 er3 。 fu1 shi2 you3 yi1 yue4 zhi1 zhong1 ， fan2 fu4 gui4 zhi1 zi3 ， kang1 kai3 de2 zhi4 zhi1 tu2 ， qi2 ji2 bing4 er2 si3 ， si3 er2 yan1 mo4 bu4 zu2 dao4 zhe3 ， yi4 yi3 zhong4 yi3 ； kuang4 cao3 ye3 zhi1 wu2 wen2 zhe3 yu2 ？ du2 wu3 ren2 zhi1 jiao3 jiao3 ， he2 ye3 ？
- yu3 you2 ji4 zhou1 gong1 zhi1 bei4 dai3 ， zai4 bing3 yin2 san1 yue4 zhi1 wang4 。 wu2 she4 zhi1 xing2 wei2 shi4 xian1 zhe3 ， wei4 zhi1 sheng1 yi4 ， lian3 zi1 cai2 yi3 song4 qi2 xing2 ， ku1 sheng1 zhen4 dong4 tian1 di4 。 ti2 qi2 an4 jian4 er2 qian2 ， wen4 ： “ shui2 wei4 ai1 zhe3 ？ ” zhong4 bu4 neng2 kan1 ， chi4 er2 pu2 zhi1 。 shi4 shi2 yi3 da4 zhong1 cheng2 fu3 wu2 zhe3 wei4 wei4 zhi1 si1 ren2 mao2 yi2 lu4 ， gong1 zhi1 dai3 suo3 you2 shi3 ye3 ； wu2 zhi1 min2 fang1 tong4 xin1 yan1 ， yu2 shi4 cheng2 qi2 li4 sheng1 yi3 he1 ， ze2 zao4 er2 xiang1 zhu2 。 zhong1 cheng2 ni4 yu2 hun4 fan1 yi3 mian3 。 ji4 er2 yi3 wu2 min2 zhi1 luan4 qing3 yu2 chao2 ， an4 zhu1 wu3 ren2 ， yue1 yan2 pei4 wei2 、 yang2 nian4 ru2 、 ma3 jie2 、 shen3 yang2 、 zhou1 wen2 yuan2 ， ji2 jin1 zhi1 lei3 ran2 zai4 mu4 zhe3 ye3 。
- ran2 wu3 ren2 zhi1 dang1 xing2 ye3 ， yi4 qi4 yang2 yang2 ， hu1 zhong1 cheng2 zhi1 ming2 er2 li4 zhi1 ， tan2 xiao4 yi3 si3 。 duan4 tou2 zhi4 cheng2 shang4 ， yan2 se4 bu4 shao3 bian4 。 you3 xian2 shi4 da4 fu1 fa1 wu3 shi2 jin1 ， mai3 wu3 ren2 zhi1 tou2 er2 han2 zhi1 ， zu2 yu3 shi1 he2 。 gu4 jin1 zhi1 mu4 zhong1 quan2 hu1 wei4 wu3 ren2 ye3 。
- jie1 hu1 ！ da4 yan1 zhi1 luan4 ， jin4 shen1 er2 neng2 bu2 yi4 qi2 zhi4 zhe3 ， si4 hai3 zhi1 da4 ， you3 ji3 ren2 yu2 ？ er2 wu3 ren2 sheng1 yu2 bian1 wu3 zhi1 jian1 ， su4 bu4 wen2 shi1 shu1 zhi1 xun4 ， ji1 ang2 da4 yi4 ， dao3 si3 bu2 gu4 ， yi4 he2 gu4 zai1 ？ qie3 jiao3 zhao4 fen1 chu1 ， gou1 dang3 zhi1 bu3 bian4 yu2 tian1 xia4 ， zu2 yi3 wu2 jun4 zhi1 fa1 fen4 yi4 ji1 ， bu4 gan3 fu4 you3 zhu1 zhi4 ； da4 yan1 yi4 qun1 xun2 wei4 yi4 ， fei1 chang2 zhi1 mou2 nan2 yu2 cu4 fa1 ， dai4 sheng4 ren2 zhi1 chu1 er2 tou2 huan2 dao4 lu4 ， bu4 ke3 wei4 fei1 wu3 ren2 zhi1 li4 ye3 。
- you2 shi4 guan1 zhi1 ， ze2 jin1 zhi1 gao1 jue2 xian3 wei4 ， yi2 dan4 di3 zui4 ， huo4 tuo1 shen1 yi3 tao2 ， bu4 neng2 rong2 yu2 yuan3 jin4 ， er2 you4 you3 jian3 fa4 du4 men2 ， yang2 kuang2 bu4 zhi1 suo3 zhi1 zhe3 ， qi2 ru3 ren2 jian4 xing2 ， shi4 wu3 ren2 zhi1 si3 ， qing1 zhong4 gu4 he2 ru2 zai1 ？ shi4 yi3 liao3 zhou1 zhou1 gong1 zhong1 yi4 bao4 yu2 chao2 ting2 ， zeng4 shi4 bao1 mei3 ， xian3 rong2 yu2 shen1 hou4 ； er2 wu3 ren2 yi4 de2 yi3 jia1 qi2 tu3 feng1 ， lie4 qi2 xing4 ming2 yu2 da4 di1 zhi1 shang4 ， fan2 si4 fang1 zhi1 shi4 wu2 bu4 you3 guo4 er2 bai4 qie3 qi4 zhe3 ， si1 gu4 bai3 shi4 zhi1 yu4 ye3 。 bu4 ran2 ， ling4 wu3 ren2 zhe3 bao3 qi2 shou3 ling3 ， yi3 lao3 yu2 hu4 you3 zhi1 xia4 ， ze2 jin4 qi2 tian1 nian2 ， ren2 jie1 de2 yi3 li4 shi3 zhi1 ， an1 neng2 qu1 hao2 jie2 zhi1 liu2 ， e4 wan4 mu4 dao4 ， fa1 qi2 zhi4 shi4 zhi1 bei1 zai1 ？ gu4 yu2 yu3 tong2 she4 zhu1 jun1 zi3 ， ai1 si1 mu4 zhi1 tu2 you3 qi2 shi2 ye3 ， er2 wei4 zhi1 ji4 ， yi4 yi3 ming2 si3 sheng1 zhi1 da4 ， pi3 fu1 zhi1 you3 zhong4 yu2 she4 ji4 ye3 。
- xian2 shi4 da4 fu1 zhe3 ， jiong3 qing1 yin1 zhi1 wu2 gong1 ， tai4 shi3 wen2 qi3 wen2 gong1 、 meng4 chang2 yao2 gong1 ye3 。

## 注释

## 译文

## 赏析
