---
id: li-nai-song-xiu-shu-ji-you-tian-tai
title: 送修书记游天台
titlePinyin: song4 xiu1 shu1 ji4 you2 tian1 tai2
titleSlug: song-xiu-shu-ji-you-tian-tai
author: 李鼐
authorPinyin: li3 nai4
authorSlug: li-nai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尘事日败人，筋力随以劳。
- 三年梁溪上，俯仰如桔槔。
- 穷巷躬水菽，杜门匪禅逃。
- 修公岩壑人，臭味合我曹。
- 闲从茗碗集，有往不待招。
- 清芬落浄几，宴坐挥霜毫。
- 脱略畦畛外，寂寞期久要。
- 春风草离离，飞花照方袍。
- 朝来遽别我，明月挂一瓢。
- 笑指天台云，意气东南高。
- 去去不可挽，独鹤鸣九皋。
- 会看精进力，觉性一宿超。
- 全提法王法，众说障奔涛。
- 大千廓沙界，体现无丝毫。
- 异时药山偈，问道惭非翱。

## 拼音
- chen2 shi4 ri4 bai4 ren2 ， jin1 li4 sui2 yi3 lao2 。
- san1 nian2 liang2 xi1 shang4 ， fu3 yang3 ru2 ju2 gao1 。
- qiong2 xiang4 gong1 shui3 shu1 ， du4 men2 fei3 chan2 tao2 。
- xiu1 gong1 yan2 he4 ren2 ， chou4 wei4 he2 wo3 cao2 。
- xian2 cong2 ming2 wan3 ji2 ， you3 wang3 bu2 dai4 zhao1 。
- qing1 fen1 luo4 jing4 ji3 ， yan4 zuo4 hui1 shuang1 hao2 。
- tuo1 lüe4 qi2 zhen3 wai4 ， ji4 mo4 qi1 jiu3 yao4 。
- chun1 feng1 cao3 li2 li2 ， fei1 hua1 zhao4 fang1 pao2 。
- chao2 lai2 ju4 bie2 wo3 ， ming2 yue4 gua4 yi4 piao2 。
- xiao4 zhi3 tian1 tai2 yun2 ， yi4 qi4 dong1 nan2 gao1 。
- qu4 qu4 bu4 ke3 wan3 ， du2 he4 ming2 jiu3 gao1 。
- hui4 kan4 jing1 jin4 li4 ， jue2 xing4 yi2 su4 chao1 。
- quan2 ti2 fa3 wang2 fa3 ， zhong4 shuo1 zhang4 ben1 tao1 。
- da4 qian1 kuo4 sha1 jie4 ， ti3 xian4 wu2 si1 hao2 。
- yi4 shi2 yao4 shan1 ji4 ， wen4 dao4 can2 fei1 ao2 。

## 注释

## 译文

## 赏析
