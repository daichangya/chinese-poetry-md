---
id: nie-jian-shan-you-dong-xiao
title: 游洞霄
titlePinyin: you2 dong4 xiao1
titleSlug: you-dong-xiao
author: 聂兼善
authorPinyin: nie4 jian1 shan4
authorSlug: nie-jian-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻洞霄山水妙天下，缭白萦青胜图写。
- 九重扃钥极深严，一岫宽闲更潇洒。
- 倚空天柱何孤高，诸峰罗立犹儿曹。
- 长松怪石入题品，金堂玉室供游遨。
- 此地隠居皆胜士，道骨仙风绝尘滓。
- 就中俞子最少年，烱若芙蓉映秋水。
- 青鞋布袜千里来，一见使我昏眸开。
- 谈空说有坐终日，舌涛衮衮生风雷。
- 鄙夫未愚晚闻道，寄傲嵌岩事幽讨。
- 只缘方寸无荆棘，渐喜丹田熟梨枣。
- 人生百岁空自忙，读书博塞俱亡羊。
- 劝君火急烹铅汞，莫待倒景飞屋梁。
- 春风又放鶑求友，烟外暗黄初著柳。
- 南行傥遇置书邮，莫忘超然北山叟。

## 拼音
- wu2 wen2 dong4 xiao1 shan1 shui3 miao4 tian1 xia4 ， liao2 bai2 ying2 qing1 sheng4 tu2 xie3 。
- jiu3 chong2 jiong1 yao4 ji2 shen1 yan2 ， yi2 xiu4 kuan1 xian2 geng4 xiao1 sa3 。
- yi3 kong1 tian1 zhu4 he2 gu1 gao1 ， zhu1 feng1 luo2 li4 you2 er2 cao2 。
- chang2 song1 guai4 shi2 ru4 ti2 pin3 ， jin1 tang2 yu4 shi4 gong4 you2 ao2 。
- ci3 di4 yin3 ju1 jie1 sheng4 shi4 ， dao4 gu3 xian1 feng1 jue2 chen2 zi3 。
- jiu4 zhong1 yu2 zi3 zui4 shao4 nian2 ， jiong3 ruo4 fu2 rong2 ying4 qiu1 shui3 。
- qing1 xie2 bu4 wa4 qian1 li3 lai2 ， yi2 jian4 shi3 wo3 hun1 mou2 kai1 。
- tan2 kong1 shuo1 you3 zuo4 zhong1 ri4 ， she2 tao1 gun3 gun3 sheng1 feng1 lei2 。
- bi3 fu1 wei4 yu2 wan3 wen2 dao4 ， ji4 ao4 qian4 yan2 shi4 you1 tao3 。
- zhi1 yuan2 fang1 cun4 wu2 jing1 ji2 ， jian4 xi3 dan1 tian2 shu2 li2 zao3 。
- ren2 sheng1 bai3 sui4 kong1 zi4 mang2 ， du2 shu1 bo2 sai1 ju4 wang2 yang2 。
- quan4 jun1 huo3 ji2 peng1 qian1 gong3 ， mo4 dai4 dao3 jing3 fei1 wu1 liang2 。
- chun1 feng1 you4 fang4 ying1 qiu2 you3 ， yan1 wai4 an4 huang2 chu1 zhu4 liu3 。
- nan2 xing2 tang3 yu4 zhi4 shu1 you2 ， mo4 wang4 chao1 ran2 bei3 shan1 sou3 。

## 注释

## 译文

## 赏析
