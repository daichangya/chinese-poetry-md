---
id: zhang-xiao-xiang-zai-yong-yun-cheng-zhong-qin-yuan-shun
title: 再用韵呈仲钦元顺
titlePinyin: zai4 yong4 yun4 cheng2 zhong4 qin1 yuan2 shun4
titleSlug: zai-yong-yun-cheng-zhong-qin-yuan-shun
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今时朱仲钦，文字有奇气。
- 潜幽覩天奥，隽永得古味。
- 袖手阅世纷，虚心余乐地。
- 那持瘴野节，不从羽林骑。
- 埋轮吾宗英，补衮五色雉。
- 去年对延英，御坐再三起。
- 忧民甚己溺，稽古乃心醉。
- 天衢行日月，发轫从此始。
- 会当纪鸿业，我笔墨先泚。
- 相期并征诏，禁殿直清邃。
- 尚忆此追游，班中语相谓。
- 我怀江湖去，初服反芰制。
- 闲边静成趣，岐路险多畏。
- 此事属两君，它年傥终惠。
- 长篇起予病，妙语充法施。
- 调高和难工，初学惭纸费。
- 郊原春无数，风日极清美。
- 已遣具方舟，重游更须记。

## 拼音
- jin1 shi2 zhu1 zhong4 qin1 ， wen2 zi4 you3 qi2 qi4 。
- qian2 you1 du3 tian1 ao4 ， juan4 yong3 de2 gu3 wei4 。
- xiu4 shou3 yue4 shi4 fen1 ， xu1 xin1 yu2 le4 di4 。
- na4 chi2 zhang4 ye3 jie2 ， bu4 cong2 yu3 lin2 qi2 。
- mai2 lun2 wu2 zong1 ying1 ， bu3 gun3 wu3 se4 zhi4 。
- qu4 nian2 dui4 yan2 ying1 ， yu4 zuo4 zai4 san1 qi3 。
- you1 min2 shen4 ji3 ni4 ， ji1 gu3 nai3 xin1 zui4 。
- tian1 qu2 xing2 ri4 yue4 ， fa1 ren4 cong2 ci3 shi3 。
- hui4 dang1 ji4 hong2 ye4 ， wo3 bi3 mo4 xian1 ci3 。
- xiang1 qi1 bing4 zheng1 zhao4 ， jin4 dian4 zhi2 qing1 sui4 。
- shang4 yi4 ci3 zhui1 you2 ， ban1 zhong1 yu3 xiang1 wei4 。
- wo3 huai2 jiang1 hu2 qu4 ， chu1 fu2 fan3 ji4 zhi4 。
- xian2 bian1 jing4 cheng2 qu4 ， qi2 lu4 xian3 duo1 wei4 。
- ci3 shi4 shu3 liang3 jun1 ， ta1 nian2 tang3 zhong1 hui4 。
- chang2 pian1 qi3 yu3 bing4 ， miao4 yu3 chong1 fa3 shi1 。
- tiao2 gao1 he2 nan2 gong1 ， chu1 xue2 can2 zhi3 fei4 。
- jiao1 yuan2 chun1 wu2 shu4 ， feng1 ri4 ji2 qing1 mei3 。
- yi3 qian3 ju4 fang1 zhou1 ， chong2 you2 geng4 xu1 ji4 。

## 注释

## 译文

## 赏析
