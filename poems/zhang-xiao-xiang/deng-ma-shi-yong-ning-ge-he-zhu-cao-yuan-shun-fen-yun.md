---
id: zhang-xiao-xiang-deng-ma-shi-yong-ning-ge-he-zhu-cao-yuan-shun-fen-yun
title: 登马氏永宁阁和朱漕元顺分韵
titlePinyin: deng1 ma3 shi4 yong3 ning2 ge2 he2 zhu1 cao2 yuan2 shun4 fen1 yun4
titleSlug: deng-ma-shi-yong-ning-ge-he-zhu-cao-yuan-shun-fen-yun
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佛宫昔谁营，犹挟盖世气。
- 应惭割据丑，稍识苦空味。
- 重簷隠白日，隆栋涌金地。
- 耽耽壁间像，尚可将千骑。
- 乡来歌舞处，荒棘拥城雉。
- 惟此悲愿成，历劫更兴起。
- 横撞钟万石，妙响警昏醉。
- 忆当风雪辰，兹事实经始。
- 老僧喜成就，膜拜颡有泚。
- 唤客馔伊蒲，斋房颇深邃。
- 空岩才跬步，不往独何谓。
- 径携双竹杖，脚力勇难制。
- 绣衣两使者，风谊我所畏。
- 相逢瘴海上，此乐岂天惠。
- 山林与心会，风月可回施。
- 聊乘簿书隙，拚此一日费。
- 摩挲水边石，胜处欲专美。
- 不用濡漆书，公诗即行记。

## 拼音
- fo2 gong1 xi1 shui2 ying2 ， you2 xie2 gai4 shi4 qi4 。
- ying4 can2 ge1 ju4 chou3 ， shao1 shi2 ku3 kong1 wei4 。
- zhong4 yan2 yin3 bai2 ri4 ， long2 dong4 yong3 jin1 di4 。
- dan1 dan1 bi4 jian1 xiang4 ， shang4 ke3 jiang1 qian1 qi2 。
- xiang1 lai2 ge1 wu3 chu4 ， huang1 ji2 yong1 cheng2 zhi4 。
- wei2 ci3 bei1 yuan4 cheng2 ， li4 jie2 geng4 xing1 qi3 。
- heng2 zhuang4 zhong1 wan4 shi2 ， miao4 xiang3 jing3 hun1 zui4 。
- yi4 dang1 feng1 xue3 chen2 ， zi1 shi4 shi2 jing1 shi3 。
- lao3 seng1 xi3 cheng2 jiu4 ， mo2 bai4 sang3 you3 ci3 。
- huan4 ke4 zhuan4 yi1 pu2 ， zhai1 fang2 po1 shen1 sui4 。
- kong1 yan2 cai2 kui3 bu4 ， bu4 wang3 du2 he2 wei4 。
- jing4 xie2 shuang1 zhu2 zhang4 ， jiao3 li4 yong3 nan2 zhi4 。
- xiu4 yi1 liang3 shi3 zhe3 ， feng1 yi4 wo3 suo3 wei4 。
- xiang1 feng2 zhang4 hai3 shang4 ， ci3 le4 qi3 tian1 hui4 。
- shan1 lin2 yu3 xin1 hui4 ， feng1 yue4 ke3 hui2 shi1 。
- liao2 cheng2 bo2 shu1 xi4 ， pin1 ci3 yi2 ri4 fei4 。
- mo2 suo1 shui3 bian1 shi2 ， sheng4 chu4 yu4 zhuan1 mei3 。
- bu2 yong4 ru2 qi1 shu1 ， gong1 shi1 ji2 xing2 ji4 。

## 注释

## 译文

## 赏析
