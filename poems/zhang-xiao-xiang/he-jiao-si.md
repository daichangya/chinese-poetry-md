---
id: zhang-xiao-xiang-he-jiao-si
title: 贺郊祀
titlePinyin: he4 jiao1 si4
titleSlug: he-jiao-si
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉统千龄接，虞衡七政齐。
- 德馨天自飨，容祲古犹稽。
- 舆卫钩陈北，衣冠观阙西。
- 雨先清道跸，寒避礼神圭。
- 方士朝仙仗，宫垣挟御堤。
- 庙芝楹叠璧，帝乐字连奎。
- 虚次尤祗栗，怀亲极惨凄。
- 珠旒依玉色，兰炬映璇题。
- 两相初扶翼，崇坛六降𬯀。
- 高灵森欲堕，诸福应如携。
- 燎夜坛三烛，凌霜甲万犀。
- 宗藩申宝酌，秘检护金泥。
- 奉引星辰烂，旋归锦绣迷。
- 端门临五凤，步辇驻双霓。
- 日照云裳委，风含彩筤低。
- 和声翔四表，嘉泽浸群黎。
- 盛事真寥廓，微生荷奖提。
- 侍祠叨执爵，著籍缪通闺。
- 异宠何由报，孤忠誓不睽。
- 裁诗独惭晚，犹得并凫鹥。

## 拼音
- han4 tong3 qian1 ling2 jie1 ， yu2 heng2 qi1 zheng4 qi2 。
- de2 xin1 tian1 zi4 xiang3 ， rong2 jin4 gu3 you2 ji1 。
- yu2 wei4 gou1 chen2 bei3 ， yi1 guan1 guan1 que1 xi1 。
- yu3 xian1 qing1 dao4 bi4 ， han2 bi4 li3 shen2 gui1 。
- fang1 shi4 chao2 xian1 zhang4 ， gong1 yuan2 xie2 yu4 di1 。
- miao4 zhi1 ying2 die2 bi4 ， di4 le4 zi4 lian2 kui2 。
- xu1 ci4 you2 zhi1 li4 ， huai2 qin1 ji2 can3 qi1 。
- zhu1 liu2 yi1 yu4 se4 ， lan2 ju4 ying4 xuan2 ti2 。
- liang3 xiang1 chu1 fu2 yi4 ， chong2 tan2 liu4 jiang4 ji1 。
- gao1 ling2 sen1 yu4 duo4 ， zhu1 fu2 ying4 ru2 xie2 。
- liao2 ye4 tan2 san1 zhu2 ， ling2 shuang1 jia3 wan4 xi1 。
- zong1 fan1 shen1 bao3 zhuo2 ， mi4 jian3 hu4 jin1 ni2 。
- feng4 yin3 xing1 chen2 lan4 ， xuan2 gui1 jin3 xiu4 mi2 。
- duan1 men2 lin2 wu3 feng4 ， bu4 nian3 zhu4 shuang1 ni2 。
- ri4 zhao4 yun2 shang0 wei3 ， feng1 han2 cai3 lang2 di1 。
- he2 sheng1 xiang2 si4 biao3 ， jia1 ze2 jin4 qun2 li2 。
- sheng4 shi4 zhen1 liao2 kuo4 ， wei1 sheng1 he2 jiang3 ti2 。
- shi4 ci2 dao1 zhi2 jue2 ， zhu4 ji2 miu4 tong1 gui1 。
- yi4 chong3 he2 you2 bao4 ， gu1 zhong1 shi4 bu4 kui2 。
- cai2 shi1 du2 can2 wan3 ， you2 de2 bing4 fu2 yi1 。

## 注释

## 译文

## 赏析
