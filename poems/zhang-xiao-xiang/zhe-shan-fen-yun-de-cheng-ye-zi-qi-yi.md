---
id: zhang-xiao-xiang-zhe-shan-fen-yun-de-cheng-ye-zi-qi-yi
title: 赭山分韵得成叶字  其一
titlePinyin: zhe3 shan1 fen1 yun4 de2 cheng2 ye4 zi4     qi2 yi1
titleSlug: zhe-shan-fen-yun-de-cheng-ye-zi-qi-yi
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日一尺雪，今朝十分晴。
- 杲日上积雪，光若虹气升。
- 江平镜新磨，地迥玉琢成。
- 赭山有令色，令我白眼青。
- 借马屋东家，唤客踏层冰。
- 冒貂挟裘茸，石路五里平。
- 竹树纷掩冉，珠幢间霓旌。
- 野僧不惯客，仓皇门前迎。
- 屋古少完壁，堂虚有危登。
- 石上迹宛宛，山腰塔亭亭。
- 劫火偶不烧，百年费支撑。
- 我有一尊酒，高处得细倾。
- 谅非无事饮，忧国空含情。
- 长歌眇寥廓，归路已戴星。

## 拼音
- zuo2 ri4 yi4 chi3 xue3 ， jin1 chao2 shi2 fen1 qing2 。
- gao3 ri4 shang4 ji1 xue3 ， guang1 ruo4 hong2 qi4 sheng1 。
- jiang1 ping2 jing4 xin1 mo2 ， di4 jiong3 yu4 zhuo2 cheng2 。
- zhe3 shan1 you3 ling4 se4 ， ling4 wo3 bai2 yan3 qing1 。
- jie4 ma3 wu1 dong1 jia1 ， huan4 ke4 ta4 ceng2 bing1 。
- mao4 diao1 xie2 qiu2 rong2 ， shi2 lu4 wu3 li3 ping2 。
- zhu2 shu4 fen1 yan3 ran3 ， zhu1 zhuang4 jian1 ni2 jing1 。
- ye3 seng1 bu2 guan4 ke4 ， cang1 huang2 men2 qian2 ying2 。
- wu1 gu3 shao3 wan2 bi4 ， tang2 xu1 you3 wei1 deng1 。
- shi2 shang4 ji4 wan3 wan3 ， shan1 yao1 ta3 ting2 ting2 。
- jie2 huo3 ou3 bu4 shao1 ， bai3 nian2 fei4 zhi1 cheng1 。
- wo3 you3 yi4 zun1 jiu3 ， gao1 chu4 de2 xi4 qing1 。
- liang4 fei1 wu2 shi4 yin3 ， you1 guo2 kong1 han2 qing2 。
- chang2 ge1 miao3 liao2 kuo4 ， gui1 lu4 yi3 dai4 xing1 。

## 注释

## 译文

## 赏析
