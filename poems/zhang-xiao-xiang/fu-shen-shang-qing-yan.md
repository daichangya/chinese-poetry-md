---
id: zhang-xiao-xiang-fu-shen-shang-qing-yan
title: 赋沈商卿砚
titlePinyin: fu4 shen3 shang1 qing1 yan4
titleSlug: fu-shen-shang-qing-yan
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石渠东观天尺五，壁星下直图书府。
- 琳琅宝镇出三代，浩瀚简编照千古。
- 右文储砚一百九，钿匣珠囊护琼玖。
- 有时清夜发光怪，诸儒纵观容拜手。
- 一收朝迹归故园，瓦池苇管涂突烟。
- 梦寻清都故历历，起凭书案空潸然。
- 眼明见此超万石，色如马肝涵玉质。
- 白圭之玷尚可磨，涩不拒笔滑留墨。
- 摩挲太息不自已，呼儿汲甘为湔洗。
- 天遗至宝瑞吾子，要与词林壮根柢。
- 子行飞骞为时须，西清承明有佳除。
- 收功翰墨傥乞我，田间自抄种树书。

## 拼音
- shi2 qu2 dong1 guan1 tian1 chi3 wu3 ， bi4 xing1 xia4 zhi2 tu2 shu1 fu3 。
- lin2 lang2 bao3 zhen4 chu1 san1 dai4 ， hao4 han4 jian3 bian1 zhao4 qian1 gu3 。
- you4 wen2 chu3 yan4 yi4 bai3 jiu3 ， dian4 xia2 zhu1 nang2 hu4 qiong2 jiu3 。
- you3 shi2 qing1 ye4 fa1 guang1 guai4 ， zhu1 ru2 zong4 guan1 rong2 bai4 shou3 。
- yi4 shou1 chao2 ji4 gui1 gu4 yuan2 ， wa3 chi2 wei3 guan3 tu2 tu1 yan1 。
- meng4 xun2 qing1 dou1 gu4 li4 li4 ， qi3 ping2 shu1 an4 kong1 shan1 ran2 。
- yan3 ming2 jian4 ci3 chao1 wan4 shi2 ， se4 ru2 ma3 gan1 han2 yu4 zhi4 。
- bai2 gui1 zhi1 dian4 shang4 ke3 mo2 ， se4 bu2 ju4 bi3 hua2 liu2 mo4 。
- mo2 suo1 tai4 xi1 bu2 zi4 yi3 ， hu1 er2 ji2 gan1 wei4 jian1 xi3 。
- tian1 yi2 zhi4 bao3 rui4 wu2 zi3 ， yao4 yu3 ci2 lin2 zhuang4 gen1 di3 。
- zi3 xing2 fei1 qian1 wei4 shi2 xu1 ， xi1 qing1 cheng2 ming2 you3 jia1 chu2 。
- shou1 gong1 han4 mo4 tang3 qi3 wo3 ， tian2 jian1 zi4 chao1 zhong4 shu4 shu1 。

## 注释

## 译文

## 赏析
