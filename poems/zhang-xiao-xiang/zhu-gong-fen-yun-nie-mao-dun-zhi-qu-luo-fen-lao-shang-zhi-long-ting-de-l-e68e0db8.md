---
id: zhang-xiao-xiang-zhu-gong-fen-yun-nie-mao-dun-zhi-qu-luo-fen-lao-shang-zhi-long-ting-de-l-e68e0db8
title: 诸公分韵蹑冒顿之区落焚老上之龙庭得老庭字  其二
titlePinyin: zhu1 gong1 fen1 yun4 nie4 mao4 dun4 zhi1 qu1 luo4 fen2 lao3 shang4 zhi1 long2 ting2 de2 lao3 ting2 zi4     qi2 er4
titleSlug: zhu-gong-fen-yun-nie-mao-dun-zhi-qu-luo-fen-lao-shang-zhi-long-ting-de-l-e68e0db8
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴甲组练明，吴钩莹青萍。
- 战士三百万，猛将森列星。
- 挥戈却白日，饮渴枯沧溟。
- 如何天骄子，敢来干大刑。
- 呜呼三十年，中原饱膻腥。
- 陛下极涵容，宗祊甚威灵。
- 犬羊尔何知，枭獍心未宁。
- 囊血规射天，苍蝇混惊霆。
- 佛狸定送死，榆关不须扃。
- 虏势看破竹，我师真建瓴。
- 便当收咸阳，政尔空朔庭。
- 明堂朝玉帛，剑佩鸣东丁。
- 八章车攻诗，十丈燕然铭。
- 我学益荒落，尚可写汗青。

## 拼音
- wu2 jia3 zu3 lian4 ming2 ， wu2 gou1 ying2 qing1 ping2 。
- zhan4 shi4 san1 bai3 wan4 ， meng3 jiang4 sen1 lie4 xing1 。
- hui1 ge1 que4 bai2 ri4 ， yin3 ke3 ku1 cang1 ming2 。
- ru2 he2 tian1 jiao1 zi3 ， gan3 lai2 gan1 da4 xing2 。
- wu1 hu1 san1 shi2 nian2 ， zhong1 yuan2 bao3 shan1 xing1 。
- bi4 xia4 ji2 han2 rong2 ， zong1 beng1 shen4 wei1 ling2 。
- quan3 yang2 er3 he2 zhi1 ， xiao1 jing4 xin1 wei4 ning2 。
- nang2 xue4 gui1 she4 tian1 ， cang1 ying2 hun4 jing1 ting2 。
- fo2 li2 ding4 song4 si3 ， yu2 guan1 bu4 xu1 jiong1 。
- lu3 shi4 kan4 po4 zhu2 ， wo3 shi1 zhen1 jian4 ling2 。
- bian4 dang1 shou1 xian2 yang2 ， zheng4 er3 kong1 shuo4 ting2 。
- ming2 tang2 chao2 yu4 bo2 ， jian4 pei4 ming2 dong1 ding1 。
- ba1 zhang1 che1 gong1 shi1 ， shi2 zhang4 yan4 ran2 ming2 。
- wo3 xue2 yi4 huang1 luo4 ， shang4 ke3 xie3 han4 qing1 。

## 注释

## 译文

## 赏析
