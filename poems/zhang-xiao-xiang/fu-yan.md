---
id: zhang-xiao-xiang-fu-yan
title: 福严
titlePinyin: fu2 yan2
titleSlug: fu-yan
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行行山益高，所见益以奇。
- 煮茶南台寺，更上千级梯。
- 道傍古时松，阅世心已灰。
- 不与岁月竞，况受霜雪威。
- 路回闻钟声，宝刹隠翠微。
- 排空写金碧，刓石著栱枅。
- 门前兜率桥，劫火昔所遗。
- 神龙厌庳陋，一炬然枯萁。
- 谭笑旧观还，殿柱百尺围。
- 老禅七十余，高与此山齐。
- 大屋贮龙象，空岩走金犀。
- 斋盂细细参，至味无盐醯。
- 颇闻三生藏，中有万宝赍。
- 佛牙舍利涌，贝叶旁行稀。
- 剖蚌慈相尊，破匣血缕飞。
- 稽首所愿观，为洗往昔非。
- 却寻上山路，拟看浴日池。
- 急雨忽留人，吾其具少须之。

## 拼音
- xing2 xing2 shan1 yi4 gao1 ， suo3 jian4 yi4 yi3 qi2 。
- zhu3 cha2 nan2 tai2 si4 ， geng4 shang4 qian1 ji2 ti1 。
- dao4 bang4 gu3 shi2 song1 ， yue4 shi4 xin1 yi3 hui1 。
- bu4 yu3 sui4 yue4 jing4 ， kuang4 shou4 shuang1 xue3 wei1 。
- lu4 hui2 wen2 zhong1 sheng1 ， bao3 cha4 yin3 cui4 wei1 。
- pai2 kong1 xie3 jin1 bi4 ， wan2 shi2 zhu4 gong3 ji1 。
- men2 qian2 dou1 lü4 qiao2 ， jie2 huo3 xi1 suo3 yi2 。
- shen2 long2 yan4 bi4 lou4 ， yi2 ju4 ran2 ku1 qi2 。
- tan2 xiao4 jiu4 guan1 hai2 ， dian4 zhu4 bai3 chi3 wei2 。
- lao3 chan2 qi1 shi2 yu2 ， gao1 yu3 ci3 shan1 qi2 。
- da4 wu1 zhu4 long2 xiang4 ， kong1 yan2 zou3 jin1 xi1 。
- zhai1 yu2 xi4 xi4 can1 ， zhi4 wei4 wu2 yan2 xi1 。
- po1 wen2 san1 sheng1 cang2 ， zhong1 you3 wan4 bao3 ji1 。
- fo2 ya2 she4 li4 yong3 ， bei4 ye4 pang2 xing2 xi1 。
- pou1 bang4 ci2 xiang1 zun1 ， po4 xia2 xue4 lü3 fei1 。
- qi3 shou3 suo3 yuan4 guan1 ， wei4 xi3 wang3 xi1 fei1 。
- que4 xun2 shang4 shan1 lu4 ， ni3 kan4 yu4 ri4 chi2 。
- ji2 yu3 hu1 liu2 ren2 ， wu2 qi2 ju4 shao3 xu1 zhi1 。

## 注释

## 译文

## 赏析
