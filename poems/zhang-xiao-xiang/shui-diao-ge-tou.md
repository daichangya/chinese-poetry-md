---
id: zhang-xiao-xiang-shui-diao-ge-tou
title: 水调歌头
titlePinyin: shui3 diao4 ge1 tou2
titleSlug: shui-diao-ge-tou
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋代
dynastyPinyin: song4
dynastySlug: song
tags:
  - 岳阳楼
rhythmic: 水调歌头
---
## 正文
- 湖海倦游客，江汉有归舟。
- 西风千里，送我今夜岳阳楼。
- 日落君山云气，春到沅湘草木，远思渺难收。
- 徙倚栏杆久，缺月挂帘钩。
- 雄三楚，吞七泽，隘九州。
- 人间好处，何处更似此楼头。
- 欲吊沈累无所，但有渔儿樵子，哀此写离忧。
- 回首叫虞舜，杜若满芳洲。

## 拼音
- hu2 hai3 juan4 you2 ke4 ， jiang1 han4 you3 gui1 zhou1 。
- xi1 feng1 qian1 li3 ， song4 wo3 jin1 ye4 yue4 yang2 lou2 。
- ri4 luo4 jun1 shan1 yun2 qi4 ， chun1 dao4 yuan2 xiang1 cao3 mu4 ， yuan3 si1 miao3 nan2 shou1 。
- xi3 yi3 lan2 gan1 jiu3 ， que1 yue4 gua4 lian2 gou1 。
- xiong2 san1 chu3 ， tun1 qi1 ze2 ， ai4 jiu3 zhou1 。
- ren2 jian1 hao3 chu4 ， he2 chu4 geng4 si4 ci3 lou2 tou2 。
- yu4 diao4 shen3 lei4 wu2 suo3 ， dan4 you3 yu2 er2 qiao2 zi3 ， ai1 ci3 xie3 li2 you1 。
- hui2 shou3 jiao4 yu2 shun4 ， du4 ruo4 man3 fang1 zhou1 。

## 注释

## 译文

## 赏析
