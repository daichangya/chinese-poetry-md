---
id: zhu-quan-shao-xi-xin-hai-sui-qian-ju-xing-zhou-shu-huai
title: 绍熙辛亥岁迁居星洲述怀
titlePinyin: shao4 xi1 xin1 hai4 sui4 qian1 ju1 xing1 zhou1 shu4 huai2
titleSlug: shao-xi-xin-hai-sui-qian-ju-xing-zhou-shu-huai
author: 朱权
authorPinyin: zhu1 quan2
authorSlug: zhu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别墅今为宅，芳洲古号星。
- 一溪萦似带，群岫列如屏。
- 缭绕蟠龙势，回旋翥凤形。
- 紫峰钟美瑞，秀丽炳神灵。
- 峻岭通山去，寒潭对刹渟。
- 高岩双杰出，斜谷独深扃。
- 鸥鹭遵幽渚，牛羊散远汀。
- 春花纷外野，秋月可中庭。
- 筑室歌鸿雁，谋邻咏鹡鸰。
- 来居犹未久，补弊不遑宁。
- 爱竹留新笋，看松养茯苓。
- 采山收美茹，钓水得鲜鲭。
- 檠短亲诸子，窗明勘六经。
- 桂香思璧水，槐影记枫庭。
- 事业姑藏器，功名会发铏。
- 岂无牙父志，当遇子期听。
- 雕鹗须逢运，骅骝岂恋坰。
- 祇今时合待，拄笏谩名亭。

## 拼音
- bie2 shu4 jin1 wei4 zhai2 ， fang1 zhou1 gu3 hao4 xing1 。
- yi4 xi1 ying2 si4 dai4 ， qun2 xiu4 lie4 ru2 ping2 。
- liao2 rao4 pan2 long2 shi4 ， hui2 xuan2 zhu4 feng4 xing2 。
- zi3 feng1 zhong1 mei3 rui4 ， xiu4 li4 bing3 shen2 ling2 。
- jun4 ling3 tong1 shan1 qu4 ， han2 tan2 dui4 cha4 ting2 。
- gao1 yan2 shuang1 jie2 chu1 ， xie2 gu3 du2 shen1 jiong1 。
- ou1 lu4 zun1 you1 zhu3 ， niu2 yang2 san4 yuan3 ting1 。
- chun1 hua1 fen1 wai4 ye3 ， qiu1 yue4 ke3 zhong1 ting2 。
- zhu4 shi4 ge1 hong2 yan4 ， mou2 lin2 yong3 ji2 ling2 。
- lai2 ju1 you2 wei4 jiu3 ， bu3 bi4 bu4 huang2 ning2 。
- ai4 zhu2 liu2 xin1 sun3 ， kan4 song1 yang3 fu2 ling2 。
- cai3 shan1 shou1 mei3 ru2 ， diao4 shui3 de2 xian1 qing1 。
- qing2 duan3 qin1 zhu1 zi3 ， chuang1 ming2 kan1 liu4 jing1 。
- gui4 xiang1 si1 bi4 shui3 ， huai2 ying3 ji4 feng1 ting2 。
- shi4 ye4 gu1 cang2 qi4 ， gong1 ming2 hui4 fa1 xing2 。
- qi3 wu2 ya2 fu4 zhi4 ， dang1 yu4 zi3 qi1 ting1 。
- diao1 e4 xu1 feng2 yun4 ， hua2 liu2 qi3 lian4 jiong1 。
- qi2 jin1 shi2 he2 dai4 ， zhu3 hu4 man4 ming2 ting2 。

## 注释

## 译文

## 赏析
