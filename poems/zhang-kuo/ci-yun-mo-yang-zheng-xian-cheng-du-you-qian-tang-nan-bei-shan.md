---
id: zhang-kuo-ci-yun-mo-yang-zheng-xian-cheng-du-you-qian-tang-nan-bei-shan
title: 次韵莫养正县丞独游钱塘南北山
titlePinyin: ci4 yun4 mo4 yang3 zheng4 xian4 cheng2 du2 you2 qian2 tang2 nan2 bei3 shan1
titleSlug: ci-yun-mo-yang-zheng-xian-cheng-du-you-qian-tang-nan-bei-shan
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老丞拄笏中了了，坐阅云阴变昏晓。
- 何为两脚苦未停，意在高山知者少。
- 昨日春从湖上归，颇觉沙鸥已驯扰。
- 游人但迟箫皷来，滓秽清虚亦何好。
- 君今独行真得计，自有青螺如髻绕。
- 归来古锦开诗葩，笔下纵横发天巧。
- 遨头旧属罗浮伯，半夜春风鸣騕褭。
- 至今湖山索价高，妙语须君时一扫。
- 虽然愿君且努力，挂冠归休未宜早。
- 要当千户享封殖，岂但全家荷温饱。
- 此时还乡头未白，万钱买山慰潦倒。
- 摩挲拄杖不相忘，更伴重峦细穷讨。

## 拼音
- lao3 cheng2 zhu3 hu4 zhong1 liao3 liao3 ， zuo4 yue4 yun2 yin1 bian4 hun1 xiao3 。
- he2 wei4 liang3 jiao3 ku3 wei4 ting2 ， yi4 zai4 gao1 shan1 zhi1 zhe3 shao3 。
- zuo2 ri4 chun1 cong2 hu2 shang4 gui1 ， po1 jue2 sha1 ou1 yi3 xun4 rao3 。
- you2 ren2 dan4 chi2 xiao1 gu3 lai2 ， zi3 hui4 qing1 xu1 yi4 he2 hao3 。
- jun1 jin1 du2 xing2 zhen1 de2 ji4 ， zi4 you3 qing1 luo2 ru2 ji4 rao4 。
- gui1 lai2 gu3 jin3 kai1 shi1 pa1 ， bi3 xia4 zong4 heng2 fa1 tian1 qiao3 。
- ao2 tou2 jiu4 shu3 luo2 fu2 bo2 ， ban4 ye4 chun1 feng1 ming2 yao3 niao3 。
- zhi4 jin1 hu2 shan1 suo3 jia4 gao1 ， miao4 yu3 xu1 jun1 shi2 yi4 sao3 。
- sui1 ran2 yuan4 jun1 qie3 nu3 li4 ， gua4 guan1 gui1 xiu1 wei4 yi2 zao3 。
- yao4 dang1 qian1 hu4 xiang3 feng1 zhi2 ， qi3 dan4 quan2 jia1 he2 wen1 bao3 。
- ci3 shi2 huan2 xiang1 tou2 wei4 bai2 ， wan4 qian2 mai3 shan1 wei4 liao2 dao3 。
- mo2 suo1 zhu3 zhang4 bu4 xiang1 wang4 ， geng4 ban4 chong2 luan2 xi4 qiong2 tao3 。

## 注释

## 译文

## 赏析
