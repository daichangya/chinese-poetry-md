---
id: zhang-kuo-zi-wen-zuo-qu-chuang-shi-bo-chu-yu-gu-jing-fan-jie-shu-he-fan-yi-wei-bu--dcda44be
title: 子温作驱疮诗伯初与顾景蕃皆属和蕃以谓不当止酒初以谓宜炼元气予亦戏次其韵
titlePinyin: zi3 wen1 zuo4 qu1 chuang1 shi1 bo2 chu1 yu3 gu4 jing3 fan1 jie1 shu3 he2 fan1 yi3 wei4 bu4 dang1 zhi3 jiu3 chu1 yi3 wei4 yi2 lian4 yuan2 qi4 yu3 yi4 xi4 ci4 qi2 yun4
titleSlug: zi-wen-zuo-qu-chuang-shi-bo-chu-yu-gu-jing-fan-jie-shu-he-fan-yi-wei-bu--dcda44be
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小儿私化权，令行错穷冬。
- 淫疡薄皴肤，欲战垒块胸。
- 道人寖不平，怒髪忽上冲。
- 馋夫犹收痂，义士唯吮痈。
- 快无仙爪爬，滥有苦剂攻。
- 坐令费讥诃，沾汗文字中。
- 虎头笔有神，众妖避其锋。
- 似闻以意医，请用三杯通。
- 阿兄言更深，细述葆炼功。
- 二说俱可人，而子将何从。
- 酒醇傥消忧，气厚定保躬。
- 自然四体胖，那复百病凶。
- 吾闻柳州语，祸物人犹虫。
- 旻苍厌呻呼，疴痒应汝容。
- 疾去会有时，未为吾道穷。
- 汝自多识者，吾言犹匆匆。

## 拼音
- xiao3 er2 si1 hua4 quan2 ， ling4 xing2 cuo4 qiong2 dong1 。
- yin2 yang2 bao2 cun1 fu1 ， yu4 zhan4 lei3 kuai4 xiong1 。
- dao4 ren2 jin4 bu4 ping2 ， nu4 fa4 hu1 shang4 chong1 。
- chan2 fu1 you2 shou1 jia1 ， yi4 shi4 wei2 shun3 yong1 。
- kuai4 wu2 xian1 zhua3 pa2 ， lan4 you3 ku3 ji4 gong1 。
- zuo4 ling4 fei4 ji1 he1 ， zhan1 han4 wen2 zi4 zhong1 。
- hu3 tou2 bi3 you3 shen2 ， zhong4 yao1 bi4 qi2 feng1 。
- si4 wen2 yi3 yi4 yi1 ， qing3 yong4 san1 bei1 tong1 。
- a1 xiong1 yan2 geng4 shen1 ， xi4 shu4 bao3 lian4 gong1 。
- er4 shuo1 ju4 ke3 ren2 ， er2 zi3 jiang1 he2 cong2 。
- jiu3 chun2 tang3 xiao1 you1 ， qi4 hou4 ding4 bao3 gong1 。
- zi4 ran2 si4 ti3 pang4 ， na4 fu4 bai3 bing4 xiong1 。
- wu2 wen2 liu3 zhou1 yu3 ， huo4 wu4 ren2 you2 chong2 。
- min2 cang1 yan4 shen1 hu1 ， ke1 yang3 ying4 ru3 rong2 。
- ji2 qu4 hui4 you3 shi2 ， wei4 wei4 wu2 dao4 qiong2 。
- ru3 zi4 duo1 shi2 zhe3 ， wu2 yan2 you2 cong1 cong1 。

## 注释

## 译文

## 赏析
