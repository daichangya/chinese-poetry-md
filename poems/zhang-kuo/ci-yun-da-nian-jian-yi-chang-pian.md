---
id: zhang-kuo-ci-yun-da-nian-jian-yi-chang-pian
title: 次韵大年见贻长篇
titlePinyin: ci4 yun4 da4 nian2 jian4 yi2 chang2 pian1
titleSlug: ci-yun-da-nian-jian-yi-chang-pian
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫夸儿啼赏英物，莫振豺声露蠭目。
- 一朝官府生平地，即是高明鬼瞰屋。
- 夜郎穷囚罪濒死，颇费故人解官赎。
- 世间万事真戏耳，变化何殊臂伸缩。
- 漫郎纷华老不入，坐扫降魔如破竹。
- 曾从处士学砺齿，安用贵人强推毂。
- 夜蒙衲被生春温，午馔伊蒲饱园蔌。
- 绮罗曵地初不知，海陆穷珍定何族。
- 自云百念已灰冷，栩栩胡为昼摇腹。
- 似闻蚁穴得侯封，不借波臣讥斗粟。
- 何妨枯骨话王乐，政恐三彭加谴督。
- 梦回敢起寻鹿想，谢去已深防虿毒。
- 危几何处烹五鼎，佳传谁人米千斛。
- 朱轩虽享眼界荣，青史那逃身后戮。
- 聊陪洗马痼烟霞，自逐天随甘枸菊。
- 虽然丈夫有出处，尺蠖之伸未为曲。
- 他年弓旌恐不免，钓渭筑岩终梦卜。
- 会看鹏翼击天池，更想於菟啸风谷。
- 此时愿君益机警，堕甑欣然了荣辱。
- 脱身蝉冕归去来，吴市空关隐梅福。
- 却伴山中赤松游，傥见海上蟠桃熟。
- 吾言有徴勿浪云，龟筮亦从神所告。

## 拼音
- mo4 kua1 er2 ti2 shang3 ying1 wu4 ， mo4 zhen4 chai2 sheng1 lu4 feng1 mu4 。
- yi4 chao2 guan1 fu3 sheng1 ping2 di4 ， ji2 shi4 gao1 ming2 gui3 kan4 wu1 。
- ye4 lang2 qiong2 qiu2 zui4 bin1 si3 ， po1 fei4 gu4 ren2 jie3 guan1 shu2 。
- shi4 jian1 wan4 shi4 zhen1 xi4 er3 ， bian4 hua4 he2 shu1 bi4 shen1 suo1 。
- man4 lang2 fen1 hua2 lao3 bu2 ru4 ， zuo4 sao3 jiang4 mo2 ru2 po4 zhu2 。
- ceng2 cong2 chu3 shi4 xue2 li4 chi3 ， an1 yong4 gui4 ren2 qiang2 tui1 gu1 。
- ye4 meng2 na4 bei4 sheng1 chun1 wen1 ， wu3 zhuan4 yi1 pu2 bao3 yuan2 su4 。
- qi3 luo2 ye4 di4 chu1 bu4 zhi1 ， hai3 lu4 qiong2 zhen1 ding4 he2 zu2 。
- zi4 yun2 bai3 nian4 yi3 hui1 leng3 ， xu3 xu3 hu2 wei4 zhou4 yao2 fu4 。
- si4 wen2 yi3 xue2 de2 hou2 feng1 ， bu2 jie4 bo1 chen2 ji1 dou4 su4 。
- he2 fang2 ku1 gu3 hua4 wang2 le4 ， zheng4 kong3 san1 peng2 jia1 qian3 du1 。
- meng4 hui2 gan3 qi3 xun2 lu4 xiang3 ， xie4 qu4 yi3 shen1 fang2 chai4 du2 。
- wei1 ji3 he2 chu4 peng1 wu3 ding3 ， jia1 chuan2 shui2 ren2 mi3 qian1 hu2 。
- zhu1 xuan1 sui1 xiang3 yan3 jie4 rong2 ， qing1 shi3 na4 tao2 shen1 hou4 lu4 。
- liao2 pei2 xi3 ma3 gu4 yan1 xia2 ， zi4 zhu2 tian1 sui2 gan1 gou3 ju2 。
- sui1 ran2 zhang4 fu0 you3 chu1 chu4 ， chi3 huo4 zhi1 shen1 wei4 wei4 qu3 。
- ta1 nian2 gong1 jing1 kong3 bu4 mian3 ， diao4 wei4 zhu4 yan2 zhong1 meng4 bu3 。
- hui4 kan4 peng2 yi4 ji1 tian1 chi2 ， geng4 xiang3 wu1 tu2 xiao4 feng1 gu3 。
- ci3 shi2 yuan4 jun1 yi4 ji1 jing3 ， duo4 zeng4 xin1 ran2 le0 rong2 ru3 。
- tuo1 shen1 chan2 mian3 gui1 qu4 lai2 ， wu2 shi4 kong1 guan1 yin3 mei2 fu2 。
- que4 ban4 shan1 zhong1 chi4 song1 you2 ， tang3 jian4 hai3 shang4 pan2 tao2 shu2 。
- wu2 yan2 you3 zhi3 wu4 lang4 yun2 ， gui1 shi4 yi4 cong2 shen2 suo3 gao4 。

## 注释

## 译文

## 赏析
