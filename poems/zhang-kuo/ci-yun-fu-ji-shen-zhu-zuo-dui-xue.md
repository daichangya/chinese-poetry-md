---
id: zhang-kuo-ci-yun-fu-ji-shen-zhu-zuo-dui-xue
title: 次韵富季申著作对雪
titlePinyin: ci4 yun4 fu4 ji4 shen1 zhu4 zuo4 dui4 xue3
titleSlug: ci-yun-fu-ji-shen-zhu-zuo-dui-xue
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瓮中冻蚁欲浮白，主人醉呼嗔恶客。
- 到床不省雪作魔，半夜扶头惊晓色。
- 因风初爱横斜好，侵户更怜飘洒密。
- 为梅洗粧却铅粉，与竹护萌封茧栗。
- 瀛州有士漫为郎，要看诸郎上槐棘。
- 不妨病骨倚故絮，且忍饥肠待新麦。
- 君今笔阵独横扫，冷屋无人夜鸣镝。
- 快雪快晴吾弗忧，君诗自有回天力。

## 拼音
- weng4 zhong1 dong4 yi3 yu4 fu2 bai2 ， zhu3 ren2 zui4 hu1 chen1 e4 ke4 。
- dao4 chuang2 bu4 sheng3 xue3 zuo4 mo2 ， ban4 ye4 fu2 tou2 jing1 xiao3 se4 。
- yin1 feng1 chu1 ai4 heng2 xie2 hao3 ， qin1 hu4 geng4 lian2 piao1 sa3 mi4 。
- wei4 mei2 xi3 zhuang1 que4 qian1 fen3 ， yu3 zhu2 hu4 meng2 feng1 jian3 li4 。
- ying2 zhou1 you3 shi4 man4 wei4 lang2 ， yao4 kan4 zhu1 lang2 shang4 huai2 ji2 。
- bu4 fang2 bing4 gu3 yi3 gu4 xu4 ， qie3 ren3 ji1 chang2 dai4 xin1 mai4 。
- jun1 jin1 bi3 zhen4 du2 heng2 sao3 ， leng3 wu1 wu2 ren2 ye4 ming2 di2 。
- kuai4 xue3 kuai4 qing2 wu2 fu2 you1 ， jun1 shi1 zi4 you3 hui2 tian1 li4 。

## 注释

## 译文

## 赏析
