---
id: zhang-kuo-ceng-hui-yan-xue-shi-qiu-fu-suo-xu-duan-yan-ceng-chang-bi-luan-hai-ling--1856e69e
title: 曾徽言学士求赋所蓄端砚曾尝避乱海陵家赀尽没于贼独携此砚脱去
titlePinyin: ceng2 hui1 yan2 xue2 shi4 qiu2 fu4 suo3 xu4 duan1 yan4 ceng2 chang2 bi4 luan4 hai3 ling2 jia1 zi1 jin4 mei2 yu2 zei2 du2 xie2 ci3 yan4 tuo1 qu4
titleSlug: ceng-hui-yan-xue-shi-qiu-fu-suo-xu-duan-yan-ceng-chang-bi-luan-hai-ling--1856e69e
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家文房珍，尤者一二数。
- 端溪从谁得，不记岁月古。
- 中洼隐天成，外削余靁斧。
- 色羞龙尾干，质陋雀台窳。
- 平生依石丈，什袭费调护。
- 向来萑苇中，险作百碎补。
- 脱身间道还，神物远侵侮。
- 他年沉香亭，奉诏翻乐府。
- 周旋妃子手，借润毛与楮。

## 拼音
- jun1 jia1 wen2 fang2 zhen1 ， you2 zhe3 yi1 er4 shu4 。
- duan1 xi1 cong2 shui2 de2 ， bu2 ji4 sui4 yue4 gu3 。
- zhong1 wa1 yin3 tian1 cheng2 ， wai4 xiao1 yu2 lei2 fu3 。
- se4 xiu1 long2 wei3 gan1 ， zhi4 lou4 que4 tai2 yu3 。
- ping2 sheng1 yi1 shi2 zhang4 ， shen2 xi2 fei4 tiao2 hu4 。
- xiang4 lai2 huan2 wei3 zhong1 ， xian3 zuo4 bai3 sui4 bu3 。
- tuo1 shen1 jian1 dao4 hai2 ， shen2 wu4 yuan3 qin1 wu3 。
- ta1 nian2 chen2 xiang1 ting2 ， feng4 zhao4 fan1 yue4 fu3 。
- zhou1 xuan2 fei1 zi0 shou3 ， jie4 run4 mao2 yu3 chu3 。

## 注释

## 译文

## 赏析
