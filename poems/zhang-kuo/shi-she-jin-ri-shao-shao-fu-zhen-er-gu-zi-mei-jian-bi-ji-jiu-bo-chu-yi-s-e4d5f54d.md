---
id: zhang-kuo-shi-she-jin-ri-shao-shao-fu-zhen-er-gu-zi-mei-jian-bi-ji-jiu-bo-chu-yi-s-e4d5f54d
title: 诗社近日稍稍复振而顾子美坚壁既久伯初以诗致师请于老仆无语但乞解严尔
titlePinyin: shi1 she4 jin4 ri4 shao1 shao1 fu4 zhen4 er2 gu4 zi3 mei3 jian1 bi4 ji4 jiu3 bo2 chu1 yi3 shi1 zhi4 shi1 qing3 yu2 lao3 pu2 wu2 yu3 dan4 qi3 jie3 yan2 er3
titleSlug: shi-she-jin-ri-shao-shao-fu-zhen-er-gu-zi-mei-jian-bi-ji-jiu-bo-chu-yi-s-e4d5f54d
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宣城诗不多，警句忆江练。
- 至今一斑在，时许管中见。
- 顾后更难窥，机锋捷于电。
- 欲求换骨诀，如仰射空箭。
- 近逃滑稽嘲，不著毛颖传。
- 深藏品题手，举市谢葵扇。
- 我知老成人，别得妙方便。
- 要留一转语，凖备奔北殿。
- 后生舌如铦，酬答了忘倦。
- 不须远乞兵，唾手当八面。
- 小人智谋短，敢倚筋力健。
- 请驰班师檄，白罢两河战。

## 拼音
- xuan1 cheng2 shi1 bu4 duo1 ， jing3 ju4 yi4 jiang1 lian4 。
- zhi4 jin1 yi4 ban1 zai4 ， shi2 xu3 guan3 zhong1 jian4 。
- gu4 hou4 geng4 nan2 kui1 ， ji1 feng1 jie2 yu2 dian4 。
- yu4 qiu2 huan4 gu3 jue2 ， ru2 yang3 she4 kong1 jian4 。
- jin4 tao2 hua2 ji1 chao2 ， bu2 zhu4 mao2 ying3 chuan2 。
- shen1 cang2 pin3 ti2 shou3 ， ju3 shi4 xie4 kui2 shan4 。
- wo3 zhi1 lao3 cheng2 ren2 ， bie2 de2 miao4 fang1 bian4 。
- yao4 liu2 yi4 zhuan3 yu3 ， zhun3 bei4 ben1 bei3 dian4 。
- hou4 sheng1 she2 ru2 xian1 ， chou2 da2 le0 wang4 juan4 。
- bu4 xu1 yuan3 qi3 bing1 ， tuo4 shou3 dang1 ba1 mian4 。
- xiao3 ren2 zhi4 mou2 duan3 ， gan3 yi3 jin1 li4 jian4 。
- qing3 chi2 ban1 shi1 xi2 ， bai2 ba4 liang3 he2 zhan4 。

## 注释

## 译文

## 赏析
