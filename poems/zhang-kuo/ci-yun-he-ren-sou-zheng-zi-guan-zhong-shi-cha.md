---
id: zhang-kuo-ci-yun-he-ren-sou-zheng-zi-guan-zhong-shi-cha
title: 次韵何任叟正字馆中试茶
titlePinyin: ci4 yun4 he2 ren4 sou3 zheng4 zi4 guan3 zhong1 shi4 cha2
titleSlug: ci-yun-he-ren-sou-zheng-zi-guan-zhong-shi-cha
author: 张扩
authorPinyin: zhang1 kuo4
authorSlug: zhang-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金柈猥称槟榔珍，藿食未辨污吾唇。
- 茶丁妙写犀銙真，排方似欲骄华绅。
- 为君走碾飏微尘，羊肠声干行只轮。
- 柘罗裁绢素缕匀，筩丝巧织霜后筠。
- 中贮刀圭护百神，乳花初幻人间春。
- 计君别品尚绝伦，完璧不受敌国嗔。
- 白虹夜气干秋旻，把玩自觉舌生津。
- 天衢小草搜八垠，蒙山顾渚亦怀新。
- 香歇色坏非法身，妖星森索避北辰。
- 不须会稡权群臣，龙翔鳯翥登严宸。
- 向来策勲自有人，君其问诸修水濵。

## 拼音
- jin1 pan2 wei3 cheng1 bin1 lang2 zhen1 ， huo4 shi2 wei4 bian4 wu1 wu2 chun2 。
- cha2 ding1 miao4 xie3 xi1 kua3 zhen1 ， pai2 fang1 si4 yu4 jiao1 hua2 shen1 。
- wei4 jun1 zou3 nian3 yang2 wei1 chen2 ， yang2 chang2 sheng1 gan1 xing2 zhi1 lun2 。
- zhe4 luo2 cai2 juan4 su4 lü3 yun2 ， tong3 si1 qiao3 zhi1 shuang1 hou4 yun2 。
- zhong1 zhu4 dao1 gui1 hu4 bai3 shen2 ， ru3 hua1 chu1 huan4 ren2 jian1 chun1 。
- ji4 jun1 bie2 pin3 shang4 jue2 lun2 ， wan2 bi4 bu2 shou4 di2 guo2 chen1 。
- bai2 hong2 ye4 qi4 gan1 qiu1 min2 ， ba3 wan2 zi4 jue2 she2 sheng1 jin1 。
- tian1 qu2 xiao3 cao3 sou1 ba1 yin2 ， meng2 shan1 gu4 zhu3 yi4 huai2 xin1 。
- xiang1 xie1 se4 huai4 fei1 fa3 shen1 ， yao1 xing1 sen1 suo3 bi4 bei3 chen2 。
- bu4 xu1 hui4 zui4 quan2 qun2 chen2 ， long2 xiang2 feng4 zhu4 deng1 yan2 chen2 。
- xiang4 lai2 ce4 xun1 zi4 you3 ren2 ， jun1 qi2 wen4 zhu1 xiu1 shui3 bin1 。

## 注释

## 译文

## 赏析
