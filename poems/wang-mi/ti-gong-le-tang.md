---
id: wang-mi-ti-gong-le-tang
title: 题共乐堂
titlePinyin: ti2 gong4 le4 tang2
titleSlug: ti-gong-le-tang
author: 汪泌
authorPinyin: wang1 mi4
authorSlug: wang-mi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 临海城东湖，气象清且奇。
- 无风绿色净，十顷澄琉璃。
- 中有共乐堂，今其名者谁。
- 人有答我问，太定下车时。
- 访民所疾苦，民曰水最危。
- 其水或暴至，城坏民流尸。
- 公谋得上策，叠石完城基。
- 外遗数百家，室屋鳞参差。
- 水至无所障，适与漂溺期。
- 又欲隄其东，苦乏土石资。
- 开湖足取用，隄势横虹蜺。
- 湖光占空阔，物从鉴中窥。
- 紫翠前后山，环列如屏帷。
- 构堂就虚旷，与俗同游嬉。
- 太守宴堂上，游人歌水湄。
- 歌云从公来，除患补疮痍。
- 况有此观壮，不乐何以为。
- 有如登春台，人心举熙熙。
- 从事能文者，作辞书之碑。
- 庶其不朽功，上彻尧轩墀。

## 拼音
- lin2 hai3 cheng2 dong1 hu2 ， qi4 xiang4 qing1 qie3 qi2 。
- wu2 feng1 lü4 se4 jing4 ， shi2 qing3 cheng2 liu2 li2 。
- zhong1 you3 gong4 le4 tang2 ， jin1 qi2 ming2 zhe3 shui2 。
- ren2 you3 da2 wo3 wen4 ， tai4 ding4 xia4 che1 shi2 。
- fang3 min2 suo3 ji2 ku3 ， min2 yue1 shui3 zui4 wei1 。
- qi2 shui3 huo4 bao4 zhi4 ， cheng2 huai4 min2 liu2 shi1 。
- gong1 mou2 de2 shang4 ce4 ， die2 shi2 wan2 cheng2 ji1 。
- wai4 yi2 shu4 bai3 jia1 ， shi4 wu1 lin2 cen1 ci1 。
- shui3 zhi4 wu2 suo3 zhang4 ， shi4 yu3 piao1 ni4 qi1 。
- you4 yu4 di1 qi2 dong1 ， ku3 fa2 tu3 shi2 zi1 。
- kai1 hu2 zu2 qu3 yong4 ， di1 shi4 heng2 hong2 ni2 。
- hu2 guang1 zhan4 kong1 kuo4 ， wu4 cong2 jian4 zhong1 kui1 。
- zi3 cui4 qian2 hou4 shan1 ， huan2 lie4 ru2 ping2 wei2 。
- gou4 tang2 jiu4 xu1 kuang4 ， yu3 su2 tong2 you2 xi1 。
- tai4 shou3 yan4 tang2 shang4 ， you2 ren2 ge1 shui3 mei2 。
- ge1 yun2 cong2 gong1 lai2 ， chu2 huan4 bu3 chuang1 yi2 。
- kuang4 you3 ci3 guan1 zhuang4 ， bu2 le4 he2 yi3 wei2 。
- you3 ru2 deng1 chun1 tai2 ， ren2 xin1 ju3 xi1 xi1 。
- cong2 shi4 neng2 wen2 zhe3 ， zuo4 ci2 shu1 zhi1 bei1 。
- shu4 qi2 bu4 xiu3 gong1 ， shang4 che4 yao2 xuan1 chi2 。

## 注释

## 译文

## 赏析
