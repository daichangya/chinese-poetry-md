---
id: xue-shao-peng-yun-ding-shan
title: 云顶山
titlePinyin: yun2 ding3 shan1
titleSlug: yun-ding-shan
author: 薛绍彭
authorPinyin: xue1 shao4 peng2
authorSlug: xue-shao-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山压众峰首，寺占紫云顶。
- 西游金泉来，登山缓归轸。
- 昨暮下三峡，出谷已延颈。
- 山名高剑外，回首陋前岭。
- 跻攀困难到，頼此昼亦永。
- 巍巍石城出，步步松径引。
- 青霄屋万楹，下俯二川境。
- 玉垒连金雁，西轩列阡畛。
- 青城与岷峨，天际暮云隠。
- 少城白烟里，水墨澹微影。
- 江流一练带，不复辨渔艇。
- 东惭梓隘阙，右喜锦川迥。
- 磐陀石不转，枯枿弄芒颖。
- 四更月未出，蕙帐天风紧。
- 客行弊帤垢，到此凡虑屏。
- 暂时方外游，聊惬素心静。
- 明朝武江路，拘窘逐炎景。

## 拼音
- shan1 ya1 zhong4 feng1 shou3 ， si4 zhan4 zi3 yun2 ding3 。
- xi1 you2 jin1 quan2 lai2 ， deng1 shan1 huan3 gui1 zhen3 。
- zuo2 mu4 xia4 san1 xia2 ， chu1 gu3 yi3 yan2 jing3 。
- shan1 ming2 gao1 jian4 wai4 ， hui2 shou3 lou4 qian2 ling3 。
- ji1 pan1 kun4 nan2 dao4 ， lai4 ci3 zhou4 yi4 yong3 。
- wei1 wei1 shi2 cheng2 chu1 ， bu4 bu4 song1 jing4 yin3 。
- qing1 xiao1 wu1 wan4 ying2 ， xia4 fu3 er4 chuan1 jing4 。
- yu4 lei3 lian2 jin1 yan4 ， xi1 xuan1 lie4 qian1 zhen3 。
- qing1 cheng2 yu3 min2 e2 ， tian1 ji4 mu4 yun2 yin3 。
- shao3 cheng2 bai2 yan1 li3 ， shui3 mo4 dan4 wei1 ying3 。
- jiang1 liu2 yi2 lian4 dai4 ， bu2 fu4 bian4 yu2 ting3 。
- dong1 can2 zi3 ai4 que1 ， you4 xi3 jin3 chuan1 jiong3 。
- pan2 tuo2 shi2 bu4 zhuan3 ， ku1 nie4 nong4 mang2 ying3 。
- si4 geng1 yue4 wei4 chu1 ， hui4 zhang4 tian1 feng1 jin3 。
- ke4 xing2 bi4 ru2 gou4 ， dao4 ci3 fan2 lü4 ping2 。
- zan4 shi2 fang1 wai4 you2 ， liao2 qie4 su4 xin1 jing4 。
- ming2 chao2 wu3 jiang1 lu4 ， ju1 jiong3 zhu2 yan2 jing3 。

## 注释

## 译文

## 赏析
