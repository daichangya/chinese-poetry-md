---
id: zhong-ming-shu-yi-chang-chuan-hou
title: 书义倡传后
titlePinyin: shu1 yi4 chang4 chuan2 hou4
titleSlug: shu-yi-chang-chuan-hou
author: 钟明
authorPinyin: zhong1 ming2
authorSlug: zhong-ming
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞庭之南潇湘浦，佳人娟娟隔秋渚。
- 门前冠盖但如云，玉貌当年谁为主。
- 风流学士淮海英，解作多情断肠句。
- 流传往往过湖岭，未见谁知心已赴。
- 举首却在天一方，直北中原数千里。
- 自怜容华能几时，相见河清不可俟。
- 北来迁客古藤州，度湘独吊长沙傅。
- 天涯流落行路难，暂解征鞍聊一顾。
- 横波不作常人看，邂逅乃慰平生慕。
- 兰堂置酒罗馐珍，明烛烧膏为延伫。
- 清歌宛转遶梁尘，博山空蒙散烟雾。
- 雕床斗帐芙蓉褥，上有鸳鸯合欢被。
- 红颜深夜承燕娱，玉笋清晨奉巾屦。
- 匆匆不尽新知乐，惟有此身为君许。
- 但说恩情有重来，何期一别岁将暮。
- 午枕孤眠魂梦惊，梦君来别如平生。
- 与君已别复何别，此别无乃非吉征。
- 万里海风掀雪浪，魂招不归竟长往。
- 效死君前君不知，向来宿约无期爽。
- 君不见二妃追舜号苍梧，恨染湘竹终不枯。
- 无情湘水自东注，至今斑笋盈江隅。
- 屈原九歌岂不好，煎胶续弦千古无。
- 我今试作义倡传，尚使风期后来见。

## 拼音
- dong4 ting2 zhi1 nan2 xiao1 xiang1 pu3 ， jia1 ren2 juan1 juan1 ge2 qiu1 zhu3 。
- men2 qian2 guan1 gai4 dan4 ru2 yun2 ， yu4 mao4 dang1 nian2 shui2 wei2 zhu3 。
- feng1 liu2 xue2 shi4 huai2 hai3 ying1 ， jie3 zuo4 duo1 qing2 duan4 chang2 ju4 。
- liu2 chuan2 wang3 wang3 guo4 hu2 ling3 ， wei4 jian4 shui2 zhi1 xin1 yi3 fu4 。
- ju3 shou3 que4 zai4 tian1 yi4 fang1 ， zhi2 bei3 zhong1 yuan2 shu4 qian1 li3 。
- zi4 lian2 rong2 hua2 neng2 ji3 shi2 ， xiang1 jian4 he2 qing1 bu4 ke3 si4 。
- bei3 lai2 qian1 ke4 gu3 teng2 zhou1 ， du4 xiang1 du2 diao4 chang2 sha1 fu4 。
- tian1 ya2 liu2 luo4 xing2 lu4 nan2 ， zan4 jie3 zheng1 an1 liao2 yi2 gu4 。
- heng2 bo1 bu2 zuo4 chang2 ren2 kan4 ， xie4 hou4 nai3 wei4 ping2 sheng1 mu4 。
- lan2 tang2 zhi4 jiu3 luo2 xiu1 zhen1 ， ming2 zhu2 shao1 gao1 wei4 yan2 zhu4 。
- qing1 ge1 wan3 zhuan3 rao4 liang2 chen2 ， bo2 shan1 kong1 meng2 san4 yan1 wu4 。
- diao1 chuang2 dou4 zhang4 fu2 rong2 ru4 ， shang4 you3 yuan1 yang1 he2 huan1 bei4 。
- hong2 yan2 shen1 ye4 cheng2 yan4 yu2 ， yu4 sun3 qing1 chen2 feng4 jin1 ju4 。
- cong1 cong1 bu2 jin4 xin1 zhi1 le4 ， wei2 you3 ci3 shen1 wei4 jun1 xu3 。
- dan4 shuo1 en1 qing2 you3 chong2 lai2 ， he2 qi1 yi4 bie2 sui4 jiang1 mu4 。
- wu3 zhen3 gu1 mian2 hun2 meng4 jing1 ， meng4 jun1 lai2 bie2 ru2 ping2 sheng1 。
- yu3 jun1 yi3 bie2 fu4 he2 bie2 ， ci3 bie2 wu2 nai3 fei1 ji2 zheng1 。
- wan4 li3 hai3 feng1 xian1 xue3 lang4 ， hun2 zhao1 bu4 gui1 jing4 chang2 wang3 。
- xiao4 si3 jun1 qian2 jun1 bu4 zhi1 ， xiang4 lai2 su4 yue1 wu2 qi1 shuang3 。
- jun1 bu2 jian4 er4 fei1 zhui1 shun4 hao4 cang1 wu2 ， hen4 ran3 xiang1 zhu2 zhong1 bu4 ku1 。
- wu2 qing2 xiang1 shui3 zi4 dong1 zhu4 ， zhi4 jin1 ban1 sun3 ying2 jiang1 yu2 。
- qu1 yuan2 jiu3 ge1 qi3 bu4 hao3 ， jian1 jiao1 xu4 xian2 qian1 gu3 wu2 。
- wo3 jin1 shi4 zuo4 yi4 chang4 chuan2 ， shang4 shi3 feng1 qi1 hou4 lai2 jian4 。

## 注释

## 译文

## 赏析
