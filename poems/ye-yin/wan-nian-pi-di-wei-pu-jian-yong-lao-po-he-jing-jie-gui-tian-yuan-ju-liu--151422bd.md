---
id: ye-yin-wan-nian-pi-di-wei-pu-jian-yong-lao-po-he-jing-jie-gui-tian-yuan-ju-liu--151422bd
title: 晚年辟地为圃僭用老坡和靖节归田园居六韵  其六
titlePinyin: wan3 nian2 pi4 di4 wei4 pu3 jian4 yong4 lao3 po1 he2 jing4 jie2 gui1 tian2 yuan2 ju1 liu4 yun4     qi2 liu4
titleSlug: wan-nian-pi-di-wei-pu-jian-yong-lao-po-he-jing-jie-gui-tian-yuan-ju-liu--151422bd
author: 叶茵
authorPinyin: ye4 yin1
authorSlug: ye-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结庐田畴间，稔步东西陌。
- 时哉休且休，聊以适吾适。
- 汗漫游难逢，崦嵫日易夕。
- 筿影延户深，苔晕补阶隙。
- 而有蛙蚓居，口腹犹役役。
- 顾予安一闲，顶踵蒙帝绩。
- 发为四时吟，吟中自规益。

## 拼音
- jie2 lu2 tian2 chou2 jian1 ， ren3 bu4 dong1 xi1 mo4 。
- shi2 zai1 xiu1 qie3 xiu1 ， liao2 yi3 shi4 wu2 shi4 。
- han4 man4 you2 nan2 feng2 ， yan1 zi1 ri4 yi4 xi1 。
- xiao3 ying3 yan2 hu4 shen1 ， tai2 yun1 bu3 jie1 xi4 。
- er2 you3 wa1 yin3 ju1 ， kou3 fu4 you2 yi4 yi4 。
- gu4 yu3 an1 yi4 xian2 ， ding3 zhong3 meng2 di4 ji4 。
- fa1 wei4 si4 shi2 yin2 ， yin2 zhong1 zi4 gui1 yi4 。

## 注释

## 译文

## 赏析
