---
id: ye-yin-tiao-xi-xing
title: 苕溪行
titlePinyin: tiao2 xi1 xing2
titleSlug: tiao-xi-xing
author: 叶茵
authorPinyin: ye4 yin1
authorSlug: ye-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴松江头田舍翁，年年苕溪摇飞篷。
- 沿溪杨柳旧相识，问翁何事犹西东。
- 心欲无言泪如洗，松楸正在西山里。
- 余生五十五番春，七十为期春梦耳。
- 追思畴昔谋亲茔，鴈行差差三弟兄。
- 伯兮季兮不可作，老来只影嗟零丁。
- 手种青杉逾百尺，藤花薜蔓笼台石。
- 一年一到一徘徊，此后徘徊几朝夕。
- 九泉属望天潜知，寸草难报阳春晖。
- 教子一经答先志，买山傍墓终焉计。
- 读书可大吾门闾，没世可从先大夫。

## 拼音
- wu2 song1 jiang1 tou2 tian2 she4 weng1 ， nian2 nian2 tiao2 xi1 yao2 fei1 peng2 。
- yan2 xi1 yang2 liu3 jiu4 xiang1 shi2 ， wen4 weng1 he2 shi4 you2 xi1 dong1 。
- xin1 yu4 wu2 yan2 lei4 ru2 xi3 ， song1 qiu1 zheng4 zai4 xi1 shan1 li3 。
- yu2 sheng1 wu3 shi2 wu3 fan1 chun1 ， qi1 shi2 wei2 qi1 chun1 meng4 er3 。
- zhui1 si1 chou2 xi1 mou2 qin1 ying2 ， yan4 xing2 cha4 cha4 san1 di4 xiong0 。
- bo2 xi1 ji4 xi1 bu4 ke3 zuo4 ， lao3 lai2 zhi1 ying3 jie1 ling2 ding1 。
- shou3 zhong3 qing1 shan1 yu2 bai3 chi3 ， teng2 hua1 bi4 man4 long2 tai2 shi2 。
- yi4 nian2 yi2 dao4 yi4 pai2 huai2 ， ci3 hou4 pai2 huai2 ji3 zhao1 xi1 。
- jiu3 quan2 shu3 wang4 tian1 qian2 zhi1 ， cun4 cao3 nan2 bao4 yang2 chun1 hui1 。
- jiao4 zi3 yi4 jing1 da2 xian1 zhi4 ， mai3 shan1 bang4 mu4 zhong1 yan1 ji4 。
- du2 shu1 ke3 da4 wu2 men2 lü2 ， mei2 shi4 ke3 cong2 xian1 dai4 fu0 。

## 注释

## 译文

## 赏析
