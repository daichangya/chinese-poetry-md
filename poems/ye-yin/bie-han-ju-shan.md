---
id: ye-yin-bie-han-ju-shan
title: 别韩菊山
titlePinyin: bie2 han2 ju2 shan1
titleSlug: bie-han-ju-shan
author: 叶茵
authorPinyin: ye4 yin1
authorSlug: ye-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结庐甫里邻，顾瞻谁与游。
- 掩荆乐鱼鸟，握管成樵讴。
- 有客赏兹趣，柳下时停舟。
- 自缔十年契，投簪不愿侯。
- 一朝过我别，匪伊趋东州。
- 敢问何为尔，读书松竹幽。
- 辇母远之官，谩作升斗谋。
- 执手话劳役，挥杯忘献酬。
- 离怀聿云悲，重来如此不。
- 何当羽厥身，千里云悠悠。
- 上下相追逐，赤城少延留。
- 其中有玉人，而可为吾俦。
- 此志不可得，迢迢水东流。
- 载言涉征途，途修暑气遒。
- 袗𫄨自金玉，脂车裹粮糇。
- 我将植佳菊，长对南山秋。

## 拼音
- jie2 lu2 fu3 li3 lin2 ， gu4 zhan1 shui2 yu3 you2 。
- yan3 jing1 le4 yu2 niao3 ， wo4 guan3 cheng2 qiao2 ou1 。
- you3 ke4 shang3 zi1 qu4 ， liu3 xia4 shi2 ting2 zhou1 。
- zi4 di4 shi2 nian2 qi4 ， tou2 zan1 bu2 yuan4 hou2 。
- yi4 chao2 guo4 wo3 bie2 ， fei3 yi1 qu1 dong1 zhou1 。
- gan3 wen4 he2 wei4 er3 ， du2 shu1 song1 zhu2 you1 。
- nian3 mu3 yuan3 zhi1 guan1 ， man4 zuo4 sheng1 dou4 mou2 。
- zhi2 shou3 hua4 lao2 yi4 ， hui1 bei1 wang4 xian4 chou2 。
- li2 huai2 yu4 yun2 bei1 ， chong2 lai2 ru2 ci3 bu4 。
- he2 dang1 yu3 jue2 shen1 ， qian1 li3 yun2 you1 you1 。
- shang4 xia4 xiang1 zhui1 zhu2 ， chi4 cheng2 shao3 yan2 liu2 。
- qi2 zhong1 you3 yu4 ren2 ， er2 ke3 wei4 wu2 chou2 。
- ci3 zhi4 bu4 ke3 de2 ， tiao2 tiao2 shui3 dong1 liu2 。
- zai3 yan2 she4 zheng1 tu2 ， tu2 xiu1 shu3 qi4 qiu2 。
- zhen3 chi1 zi4 jin1 yu4 ， zhi1 che1 guo3 liang2 hou2 。
- wo3 jiang1 zhi2 jia1 ju2 ， chang2 dui4 nan2 shan1 qiu1 。

## 注释

## 译文

## 赏析
