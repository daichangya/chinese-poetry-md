---
id: ye-yin-ci-you-fa-xi-si-yun
title: 次游法喜寺韵
titlePinyin: ci4 you2 fa3 xi3 si4 yun4
titleSlug: ci-you-fa-xi-si-yun
author: 叶茵
authorPinyin: ye4 yin1
authorSlug: ye-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 招提四百载，不与世劫俱。
- 松陵拱空觉，柏香祠真如。
- 时秋兆嫩凉，揖客登其庐。
- 廊邃碑篆剥，阁迥钟声疎。
- 中有白足侣，光现摩尼珠。
- 勘问点头石，奔走观心狐。
- 坐我六和室，风回晴窗虚。
- 棋枰迭胜负，哗音发酒余。
- 饱分蔬笋供，似可山林居。
- 同是百年客，得此一日娱。
- 远社不复见，熟与斯人徒。
- 松日簸斜影，麾儿呼移厨。
- 驾流来鲈乡，野云黏菰蒲。
- 客散渔火稀，冉冉吟篷孤。

## 拼音
- zhao1 ti2 si4 bai3 zai3 ， bu4 yu3 shi4 jie2 ju4 。
- song1 ling2 gong3 kong1 jue2 ， bai3 xiang1 ci2 zhen1 ru2 。
- shi2 qiu1 zhao4 nen4 liang2 ， yi1 ke4 deng1 qi2 lu2 。
- lang2 sui4 bei1 zhuan4 bao1 ， ge2 jiong3 zhong1 sheng1 shu1 。
- zhong1 you3 bai2 zu2 lü3 ， guang1 xian4 mo2 ni2 zhu1 。
- kan1 wen4 dian3 tou2 shi2 ， ben1 zou3 guan1 xin1 hu2 。
- zuo4 wo3 liu4 he2 shi4 ， feng1 hui2 qing2 chuang1 xu1 。
- qi2 ping2 die2 sheng4 fu4 ， hua2 yin1 fa1 jiu3 yu2 。
- bao3 fen1 shu1 sun3 gong4 ， si4 ke3 shan1 lin2 ju1 。
- tong2 shi4 bai3 nian2 ke4 ， de2 ci3 yi2 ri4 yu2 。
- yuan3 she4 bu2 fu4 jian4 ， shu2 yu3 si1 ren2 tu2 。
- song1 ri4 bo4 xie2 ying3 ， hui1 er2 hu1 yi2 chu2 。
- jia4 liu2 lai2 lu2 xiang1 ， ye3 yun2 nian2 gu1 pu2 。
- ke4 san4 yu2 huo3 xi1 ， ran3 ran3 yin2 peng2 gu1 。

## 注释

## 译文

## 赏析
