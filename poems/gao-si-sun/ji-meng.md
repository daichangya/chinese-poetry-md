---
id: gao-si-sun-ji-meng
title: 纪梦
titlePinyin: ji4 meng4
titleSlug: ji-meng
author: 高似孙
authorPinyin: gao1 si4 sun1
authorSlug: gao-si-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翠峰嵯峨三十六，寒泉落空响哀玉。
- 岩花石路势萦纡，玉阑干护修筠绿。
- 雪髯老人负紫瓢，金丝麈尾遥相招。
- 红螺酌酒湛湛碧，坐倚苍石吹洞箫。
- 孤鹤来传天上诏，老人挽予偕一到。
- 飘飘高举凌青冥，直过罡风履黄道。
- 祥光楼阁倚峥嵘，神虎守阙森卫兵。
- 双阖朱扉忽微启，中有灵官来远迎。
- 绛衣持斧立丹陛，玉皇手中玉如意。
- 云璈风瑟自宫商，天声清越非人世。
- 帝旁青童传帝宣，文华宫中呼谪仙。
- 谪仙顾余笑且言，子宜亟返来他年。
- 探怀赠我五色笔，子当宝之慎勿失。
- 浓香氤氲迷帝所，长揖老人下西庑。
- 身从日月上头行，俯视斗杓分子午。
- 云气相随步武生，过耳但觉松风鸣。
- 觉来握笔纪佳梦，月明楼鼓挝三更。

## 拼音
- cui4 feng1 cuo2 e2 san1 shi2 liu4 ， han2 quan2 luo4 kong1 xiang3 ai1 yu4 。
- yan2 hua1 shi2 lu4 shi4 ying2 yu1 ， yu4 lan2 gan1 hu4 xiu1 yun2 lü4 。
- xue3 ran2 lao3 ren2 fu4 zi3 piao2 ， jin1 si1 zhu3 wei3 yao2 xiang1 zhao1 。
- hong2 luo2 zhuo2 jiu3 zhan4 zhan4 bi4 ， zuo4 yi3 cang1 shi2 chui1 dong4 xiao1 。
- gu1 he4 lai2 chuan2 tian1 shang4 zhao4 ， lao3 ren2 wan3 yu3 xie2 yi2 dao4 。
- piao1 piao1 gao1 ju3 ling2 qing1 ming2 ， zhi2 guo4 gang1 feng1 lü3 huang2 dao4 。
- xiang2 guang1 lou2 ge2 yi3 zheng1 rong2 ， shen2 hu3 shou3 que1 sen1 wei4 bing1 。
- shuang1 he2 zhu1 fei1 hu1 wei1 qi3 ， zhong1 you3 ling2 guan1 lai2 yuan3 ying2 。
- jiang4 yi1 chi2 fu3 li4 dan1 bi4 ， yu4 huang2 shou3 zhong1 yu4 ru2 yi4 。
- yun2 ao2 feng1 se4 zi4 gong1 shang1 ， tian1 sheng1 qing1 yue4 fei1 ren2 shi4 。
- di4 pang2 qing1 tong2 chuan2 di4 xuan1 ， wen2 hua2 gong1 zhong1 hu1 zhe2 xian1 。
- zhe2 xian1 gu4 yu2 xiao4 qie3 yan2 ， zi3 yi2 ji2 fan3 lai2 ta1 nian2 。
- tan4 huai2 zeng4 wo3 wu3 se4 bi3 ， zi3 dang1 bao3 zhi1 shen4 wu4 shi1 。
- nong2 xiang1 yin1 yun1 mi2 di4 suo3 ， chang2 yi1 lao3 ren2 xia4 xi1 wu3 。
- shen1 cong2 ri4 yue4 shang4 tou2 xing2 ， fu3 shi4 dou4 shao2 fen1 zi3 wu3 。
- yun2 qi4 xiang1 sui2 bu4 wu3 sheng1 ， guo4 er3 dan4 jue2 song1 feng1 ming2 。
- jue2 lai2 wo4 bi3 ji4 jia1 meng4 ， yue4 ming2 lou2 gu3 wo1 san1 geng1 。

## 注释

## 译文

## 赏析
