---
id: gao-si-sun-da-qu-an-zhi-zao-xie
title: 答癯庵致糟蟹
titlePinyin: da2 qu2 an1 zhi4 zao1 xie4
titleSlug: da-qu-an-zhi-zao-xie
author: 高似孙
authorPinyin: gao1 si4 sun1
authorSlug: gao-si-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋入丹枫声怒号，吴儿得志飞轻舠。
- 纬以万竹澜寒涛，有法如兵勇于鏊。
- 彼蟹甚武殊驿骚，一霜二霜如此膏。
- 物生固忌风味高，最以风味无一逃。
- 葬之酒乡泣醨糟，一醉竟死俱陶陶。
- 了我一身凡几醪，死生大矣惟所遭。
- 饮中诸公人中豪，左手酒杯右手螯。
- 醉魂浩荡不可招，为君以酒博葡卜。
- 世间万事真牛毛，一醉一死俱蓬蒿。
- 恭惟不杀心忉忉，视民如蟹呜呼饕。

## 拼音
- qiu1 ru4 dan1 feng1 sheng1 nu4 hao2 ， wu2 er2 de2 zhi4 fei1 qing1 dao1 。
- wei3 yi3 wan4 zhu2 lan2 han2 tao1 ， you3 fa3 ru2 bing1 yong3 yu2 ao4 。
- bi3 xie4 shen4 wu3 shu1 yi4 sao1 ， yi4 shuang1 er4 shuang1 ru2 ci3 gao1 。
- wu4 sheng1 gu4 ji4 feng1 wei4 gao1 ， zui4 yi3 feng1 wei4 wu2 yi4 tao2 。
- zang4 zhi1 jiu3 xiang1 qi4 li2 zao1 ， yi2 zui4 jing4 si3 ju4 tao2 tao2 。
- liao3 wo3 yi4 shen1 fan2 ji3 lao2 ， si3 sheng1 da4 yi3 wei2 suo3 zao1 。
- yin3 zhong1 zhu1 gong1 ren2 zhong1 hao2 ， zuo3 shou3 jiu3 bei1 you4 shou3 ao2 。
- zui4 hun2 hao4 dang4 bu4 ke3 zhao1 ， wei4 jun1 yi3 jiu3 bo2 pu2 bu3 。
- shi4 jian1 wan4 shi4 zhen1 niu2 mao2 ， yi2 zui4 yi4 si3 ju4 peng2 hao1 。
- gong1 wei2 bu4 sha1 xin1 dao1 dao1 ， shi4 min2 ru2 xie4 wu1 hu1 tao1 。

## 注释

## 译文

## 赏析
