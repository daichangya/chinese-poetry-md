---
id: gao-si-sun-jiu-huai-dong-shan
title: 九怀 东山
titlePinyin: jiu3 huai2   dong1 shan1
titleSlug: jiu-huai-dong-shan
author: 高似孙
authorPinyin: gao1 si4 sun1
authorSlug: gao-si-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 砥苍崖兮燕危磐，枕渊洄兮夏留寒。
- 谷怀烟兮川引雾，出渔乡兮入樵路。
- 屋如悬兮石将危，荡兰舟兮扬桂旗。
- 江有蓠兮溪有荪，沙一抹兮云垂垂。
- 耒宜雨兮帆宜风，香在罏兮各为功。
- 村醪熟兮春无度，水羞香兮雪登俎。
- 晴阴节兮花乱飞，老渔歌兮野巫舞。
- 灵埃乐兮憺忘归，人无忘兮雨而雨。
- 维余舟兮款神关，石𦉟𦉟兮萝漫漫。
- 帷之褰兮风毳急，石可憇兮苔痕斑。
- 潭中人兮夜渔急，神鱼舞兮阴妃泣，报灵君兮千罟集。
- 水如练兮月冥冥，若月弦兮作湘声。
- 舟欲去兮且复留，耿不寐兮空隠忧。

## 拼音
- di3 cang1 ya2 xi1 yan4 wei1 pan2 ， zhen3 yuan1 hui2 xi1 xia4 liu2 han2 。
- gu3 huai2 yan1 xi1 chuan1 yin3 wu4 ， chu1 yu2 xiang1 xi1 ru4 qiao2 lu4 。
- wu1 ru2 xuan2 xi1 shi2 jiang1 wei1 ， dang4 lan2 zhou1 xi1 yang2 gui4 qi2 。
- jiang1 you3 li2 xi1 xi1 you3 sun1 ， sha1 yi4 mo3 xi1 yun2 chui2 chui2 。
- lei3 yi2 yu3 xi1 fan1 yi2 feng1 ， xiang1 zai4 lu2 xi1 ge4 wei4 gong1 。
- cun1 lao2 shu2 xi1 chun1 wu2 du4 ， shui3 xiu1 xiang1 xi1 xue3 deng1 zu3 。
- qing2 yin1 jie2 xi1 hua1 luan4 fei1 ， lao3 yu2 ge1 xi1 ye3 wu1 wu3 。
- ling2 ai1 le4 xi1 dan4 wang4 gui1 ， ren2 wu2 wang4 xi1 yu3 er2 yu3 。
- wei2 yu2 zhou1 xi1 kuan3 shen2 guan1 ， shi2 𦉟 𦉟 xi1 luo2 man4 man4 。
- wei2 zhi1 qian1 xi1 feng1 cui4 ji2 ， shi2 ke3 qi4 xi1 tai2 hen2 ban1 。
- tan2 zhong1 ren2 xi1 ye4 yu2 ji2 ， shen2 yu2 wu3 xi1 yin1 fei1 qi4 ， bao4 ling2 jun1 xi1 qian1 gu3 ji2 。
- shui3 ru2 lian4 xi1 yue4 ming2 ming2 ， ruo4 yue4 xian2 xi1 zuo4 xiang1 sheng1 。
- zhou1 yu4 qu4 xi1 qie3 fu4 liu2 ， geng3 bu2 mei4 xi1 kong1 yin3 you1 。

## 注释

## 译文

## 赏析
