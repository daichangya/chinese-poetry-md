---
id: gao-si-sun-qi-chang-hua-min-jia
title: 憩昌化民家
titlePinyin: qi4 chang1 hua4 min2 jia1
titleSlug: qi-chang-hua-min-jia
author: 高似孙
authorPinyin: gao1 si4 sun1
authorSlug: gao-si-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晚程息劳辙，白日流西晖。
- 水鸟得鱼去，耘夫荷锄归。
- 川原杳仟绵，林野杂依霏。
- 一来扣竹馆，相邀入荆扉。
- 重岩吐清溜，澄阴布残菲。
- 曰予考此室，十世相因依。
- 左右桑果足，岁日鸡豚肥。
- 丰犹未至裕，歉亦无能饥。
- 予闻良自惬，欲谋北山薇。
- 有田可同耕，有蚕当共衣。
- 车夫猝无情，此志仍重违。

## 拼音
- wan3 cheng2 xi1 lao2 zhe2 ， bai2 ri4 liu2 xi1 hui1 。
- shui3 niao3 de2 yu2 qu4 ， yun2 fu1 he2 chu2 gui1 。
- chuan1 yuan2 yao3 qian1 mian2 ， lin2 ye3 za2 yi1 fei1 。
- yi4 lai2 kou4 zhu2 guan3 ， xiang1 yao1 ru4 jing1 fei1 。
- zhong4 yan2 tu3 qing1 liu1 ， cheng2 yin1 bu4 can2 fei1 。
- yue1 yu3 kao3 ci3 shi4 ， shi2 shi4 xiang1 yin1 yi1 。
- zuo3 you4 sang1 guo3 zu2 ， sui4 ri4 ji1 tun2 fei2 。
- feng1 you2 wei4 zhi4 yu4 ， qian4 yi4 wu2 neng2 ji1 。
- yu3 wen2 liang2 zi4 qie4 ， yu4 mou2 bei3 shan1 wei1 。
- you3 tian2 ke3 tong2 geng1 ， you3 can2 dang1 gong4 yi1 。
- che1 fu1 cu4 wu2 qing2 ， ci3 zhi4 reng2 zhong4 wei2 。

## 注释

## 译文

## 赏析
