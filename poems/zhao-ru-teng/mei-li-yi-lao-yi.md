---
id: zhao-ru-teng-mei-li-yi-lao-yi
title: 美李颐老易
titlePinyin: mei3 li3 yi2 lao3 yi4
titleSlug: mei-li-yi-lao-yi
author: 赵汝腾
authorPinyin: zhao4 ru3 teng2
authorSlug: zhao-ru-teng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 易之广大，无方无体。
- 河图授羲，斯文天启。
- 爰画以象，是陈八物。
- 演六十四，阖辟伸屈。
- 文系繇辞，二千爻旨。
- 孔绝韦编，十翼备矣。
- 后来濂洛，发明几尽。
- 万世学者，于此取信。
- 弘毅李君，以身体易。
- 消长验气，吉凶考德。
- 方初学时，四载忘寐。
- 感苍筤竹，至产于地。
- 盖三十年，然后成书。
- 其语不费，其趣有余。
- 予得其稿，日置书案。
- 熟视厥履，为之三叹。
- 道无隠显，形上繇下。
- 修辞立诚，穷神知化。

## 拼音
- yi4 zhi1 guang3 da4 ， wu2 fang1 wu2 ti3 。
- he2 tu2 shou4 xi1 ， si1 wen2 tian1 qi3 。
- yuan2 hua4 yi3 xiang4 ， shi4 chen2 ba1 wu4 。
- yan3 liu4 shi2 si4 ， he2 pi4 shen1 qu1 。
- wen2 xi4 yao2 ci2 ， er4 qian1 yao2 zhi3 。
- kong3 jue2 wei2 bian1 ， shi2 yi4 bei4 yi3 。
- hou4 lai2 lian2 luo4 ， fa1 ming2 ji3 jin4 。
- wan4 shi4 xue2 zhe3 ， yu2 ci3 qu3 xin4 。
- hong2 yi4 li3 jun1 ， yi3 shen1 ti3 yi4 。
- xiao1 zhang3 yan4 qi4 ， ji2 xiong1 kao3 de2 。
- fang1 chu1 xue2 shi2 ， si4 zai3 wang4 mei4 。
- gan3 cang1 lang2 zhu2 ， zhi4 chan3 yu2 di4 。
- gai4 san1 shi2 nian2 ， ran2 hou4 cheng2 shu1 。
- qi2 yu3 bu2 fei4 ， qi2 qu4 you3 yu2 。
- yu3 de2 qi2 gao3 ， ri4 zhi4 shu1 an4 。
- shu2 shi4 jue2 lü3 ， wei4 zhi1 san1 tan4 。
- dao4 wu2 yin3 xian3 ， xing2 shang4 yao2 xia4 。
- xiu1 ci2 li4 cheng2 ， qiong2 shen2 zhi1 hua4 。

## 注释

## 译文

## 赏析
