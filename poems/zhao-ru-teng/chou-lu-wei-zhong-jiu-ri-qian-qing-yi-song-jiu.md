---
id: zhao-ru-teng-chou-lu-wei-zhong-jiu-ri-qian-qing-yi-song-jiu
title: 酬卢威仲九日遣青衣送酒
titlePinyin: chou2 lu2 wei1 zhong4 jiu3 ri4 qian3 qing1 yi1 song4 jiu3
titleSlug: chou-lu-wei-zhong-jiu-ri-qian-qing-yi-song-jiu
author: 赵汝腾
authorPinyin: zhao4 ru3 teng2
authorSlug: zhao-ru-teng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年重九日，黄衣携御椠。
- 抗牍回天聪，批鳞蒙帝念。
- 虽惭献六箴，犹许疏十渐。
- 去年重九日，石鼓偿愿欠。
- 菊丛对佳客，萸觞倾旧酽。
- 一时啸咏狂，万丈词华艳。
- 今年重九日，龟息静中验。
- 亭前寒叶落，楼外晴波敛。
- 故人何殷勤，清樽持潋滟。
- 思君甲辰疏，拟昔尚方剑。
- 士锋皆辟易，忠舌为饫餍。
- 回首今七秋，日月光同掞。
- 知暂陆浑游，难久承明压。
- 老我思荷锄，一壑柴桑占。

## 拼音
- qian2 nian2 chong2 jiu3 ri4 ， huang2 yi1 xie2 yu4 qian4 。
- kang4 du2 hui2 tian1 cong1 ， pi1 lin2 meng2 di4 nian4 。
- sui1 can2 xian4 liu4 zhen1 ， you2 xu3 shu1 shi2 jian4 。
- qu4 nian2 chong2 jiu3 ri4 ， shi2 gu3 chang2 yuan4 qian4 。
- ju2 cong2 dui4 jia1 ke4 ， yu2 shang1 qing1 jiu4 yan4 。
- yi4 shi2 xiao4 yong3 kuang2 ， wan4 zhang4 ci2 hua2 yan4 。
- jin1 nian2 chong2 jiu3 ri4 ， gui1 xi1 jing4 zhong1 yan4 。
- ting2 qian2 han2 ye4 luo4 ， lou2 wai4 qing2 bo1 lian3 。
- gu4 ren2 he2 yin1 qin2 ， qing1 zun1 chi2 lian4 yan4 。
- si1 jun1 jia3 chen2 shu1 ， ni3 xi1 shang4 fang1 jian4 。
- shi4 feng1 jie1 pi4 yi4 ， zhong1 she2 wei4 yu4 yan4 。
- hui2 shou3 jin1 qi1 qiu1 ， ri4 yue4 guang1 tong2 yan4 。
- zhi1 zan4 lu4 hun2 you2 ， nan2 jiu3 cheng2 ming2 ya1 。
- lao3 wo3 si1 he2 chu2 ， yi2 he4 chai2 sang1 zhan4 。

## 注释

## 译文

## 赏析
