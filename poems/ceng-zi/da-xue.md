---
id: ceng-zi-da-xue
title: 大学
titlePinyin: da4 xue2
titleSlug: da-xue
author: 曾子
authorPinyin: ceng2 zi3
authorSlug: ceng-zi
dynasty: 先秦
dynastyPinyin: xian1 qin2
dynastySlug: xian-qin
tags:
  - 四书五经
---
## 正文
- 大学之道，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。物有本末，事有终始，知所先后，则近道矣。
- 古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知，致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。其本乱而末治者否矣，其所厚者薄，而其所薄者厚，未之有也！此谓知本，此谓知之至也。
- 所谓诚其意者，毋自欺也，如恶恶臭，如好好色，此之谓自谦，故君子必慎其独也！小人闲居为不善，无所不至，见君子而后厌然，掩其不善，而著其善。人之视己，如见其肺肝然，则何益矣！此谓诚于中，形于外，故君子必慎其独也。曾子曰：「十目所视，十手所指，其严乎！」富润屋，德润身，心广体胖，故君子必诚其意。
- 《诗》云：「瞻彼淇澳，菉竹猗猗。有斐君子，如切如磋，如琢如磨。瑟兮僩兮，赫兮喧兮。有斐君子，终不可諠兮！」「如切如磋」者，道学也；「如琢如磨」者，自修也；「瑟兮僩兮」者，恂栗也；「赫兮喧兮」者，威仪也；「有斐君子，终不可諠兮」者，道盛德至善，民之不能忘也。《诗》云：「於戏前王不忘！」君子贤其贤而亲其亲，小人乐其乐而利其利，此以没世不忘也。
- 《康诰》曰：「克明德。」《太甲》曰：「顾𬤊天之明命。」《帝典》曰：「克明峻德。」皆自明也。
- 汤之盘铭曰：「茍日新，日日新，又日新。」《康诰》曰：「作新民。」《诗》曰：「周虽旧邦，其命惟新。」是故君子无所不用其极。
- 《诗》云：「邦畿千里，惟民所止。」《诗》云：「缗蛮黄鸟，止于丘隅。」子曰：「于止，知其所止，可以人而不如鸟乎？」《诗》云：「穆穆文王，于缉熙敬止！」为人君，止于仁；为人臣，止于敬；为人子，止于孝；为人父，止于慈；与国人交，止于信。
- 子曰：「听讼，吾犹人也，必也使无讼乎！」无情者不得尽其辞，大畏民志。此谓知本。
- 所谓修身在正其心者：身有所忿懥，则不得其正；有所恐惧，则不得其正；有所好乐，则不得其正；有所忧患，则不得其正。心不在焉，视而不见，听而不闻，食而不知其味。此谓修身在正其心。
- 所谓齐其家在修其身者：人之其所亲爱而辟焉，之其所贱恶而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其恶，恶而知其美者，天下鲜矣！故谚有之曰：「人莫知其子之恶，莫知其苗之硕。」此谓身不修不可以齐其家。
- 所谓治国必先齐其家者，其家不可教而能教人者，无之。故君子不出家而成教于国：孝者，所以事君也；弟者，所以事长也；慈者，所以使众也。《康诰》曰：「如保赤子」，心诚求之，虽不中不远矣。未有学养子而后嫁者也！一家仁，一国兴仁；一家让，一国兴让；一人贪戾，一国作乱。其机如此。此谓一言偾事，一人定国。尧、舜率天下以仁，而民从之；桀、纣率天下以暴，而民从之。其所令反其所好，而民不从。是故君子有诸己而后求诸人，无诸己而后非诸人。所藏乎身不恕，而能喻诸人者，未之有也。故治国在齐其家。《诗》云：「桃之夭夭，其叶蓁蓁；之子于归，宜其家人。」宜其家人，而后可以教国人。《诗》云：「宜兄宜弟。」宜兄宜弟，而后可以教国人。《诗》云：「其仪不忒，正是四国。」其为父子兄弟足法，而后民法之也。此谓治国在齐其家。
- 所谓平天下在治其国者：上老老而民兴孝，上长长而民兴弟，上恤孤而民不倍，是以君子有絜矩之道也。所恶于上，毋以使下；所恶于下，毋以事上；所恶于前，毋以先后；所恶于后，毋以从前；所恶于右，毋以交于左；所恶于左，毋以交于右。此之谓絜矩之道。《诗》云：「乐只君子，民之父母。」民之所好好之，民之所恶恶之，此之谓民之父母。《诗》云：「节彼南山，维石岩岩。赫赫师尹，民具尔瞻。」有国者不可以不慎，辟则为天下戮矣。
- 《诗》云：「殷之未丧师，克配上帝。仪监于殷，峻命不易。」道得众则得国，失众则失国。是故君子先慎乎德。有德此有人，有人此有土，有土此有财，有财此有用。德者本也，财者末也，外本内末，争民施夺。是故财聚则民散，财散则民聚。是故言悖而出者，亦悖而入；货悖而入者，亦悖而出。《康诰》曰：「惟命不于常！」道善则得之，不善则失之矣。楚书曰：「楚国无以为宝，惟善以为宝。」舅犯曰：「亡人无以为宝，仁亲以为宝。」
- 《秦誓》曰：「若有一个臣，断断兮无他技，其心休休焉，其如有容焉。人之有技，若己有之；人之彦圣，其心好之，不啻若自其口出。实能容之，以能保我子孙黎民，尚亦有利哉！人之有技，媢嫉以恶之；人之彦圣，而违之俾不通。实不能容，以不能保我子孙黎民，亦曰殆哉！」唯仁人放流之，迸诸四夷，不与同中国，此谓唯仁人为能爱人，能恶人。见贤而不能举，举而不能先，命也；见不善而不能退，退而不能远，过也。好人之所恶，恶人之所好，是谓拂人之性，灾必逮夫身。是故君子有大道，必忠信以得之，骄泰以失之。
- 生财有大道。生之者众，食之者寡，为之者疾，用之者舒，则财恒足矣。仁者以财发身，不仁者以身发财。未有上好仁而下不好义者也，未有好义其事不终者也，未有府库财非其财者也。
- 孟献子曰：「畜马乘，不察于鸡豚；伐冰之家，不畜牛羊；百乘之家，不畜聚敛之臣。与其有聚敛之臣，宁有盗臣。」此谓国不以利为利，以义为利也。长国家而务财用者，必自小人矣。彼为善之，小人之使为国家，灾害并至。虽有善者，亦无如之何矣！此谓国不以利为利，以义为利也。

## 拼音
- da4 xue2 zhi1 dao4 ， zai4 ming2 ming2 de2 ， zai4 qin1 min2 ， zai4 zhi3 yu2 zhi4 shan4 。 zhi1 zhi3 er2 hou4 you3 ding4 ， ding4 er2 hou4 neng2 jing4 ， jing4 er2 hou4 neng2 an1 ， an1 er2 hou4 neng2 lü4 ， lü4 er2 hou4 neng2 de2 。 wu4 you3 ben3 mo4 ， shi4 you3 zhong1 shi3 ， zhi1 suo3 xian1 hou4 ， ze2 jin4 dao4 yi3 。
- gu3 zhi1 yu4 ming2 ming2 de2 yu2 tian1 xia4 zhe3 ， xian1 zhi4 qi2 guo2 ； yu4 zhi4 qi2 guo2 zhe3 ， xian1 qi2 qi2 jia1 ； yu4 qi2 qi2 jia1 zhe3 ， xian1 xiu1 qi2 shen1 ； yu4 xiu1 qi2 shen1 zhe3 ， xian1 zheng4 qi2 xin1 ； yu4 zheng4 qi2 xin1 zhe3 ， xian1 cheng2 qi2 yi4 ； yu4 cheng2 qi2 yi4 zhe3 ， xian1 zhi4 qi2 zhi1 ， zhi4 zhi1 zai4 ge2 wu4 。 wu4 ge2 er2 hou4 zhi1 zhi4 ， zhi1 zhi4 er2 hou4 yi4 cheng2 ， yi4 cheng2 er2 hou4 xin1 zheng4 ， xin1 zheng4 er2 hou4 shen1 xiu1 ， shen1 xiu1 er2 hou4 jia1 qi2 ， jia1 qi2 er2 hou4 guo2 zhi4 ， guo2 zhi4 er2 hou4 tian1 xia4 ping2 。 zi4 tian1 zi3 yi3 zhi4 yu2 shu4 ren2 ， yi1 shi4 jie1 yi3 xiu1 shen1 wei4 ben3 。 qi2 ben3 luan4 er2 mo4 zhi4 zhe3 fou3 yi3 ， qi2 suo3 hou4 zhe3 bao2 ， er2 qi2 suo3 bao2 zhe3 hou4 ， wei4 zhi1 you3 ye3 ！ ci3 wei4 zhi1 ben3 ， ci3 wei4 zhi1 zhi1 zhi4 ye3 。
- suo3 wei4 cheng2 qi2 yi4 zhe3 ， wu2 zi4 qi1 ye3 ， ru2 e4 e4 chou4 ， ru2 hao3 hao3 se4 ， ci3 zhi1 wei4 zi4 qian1 ， gu4 jun1 zi3 bi4 shen4 qi2 du2 ye3 ！ xiao3 ren2 xian2 ju1 wei4 bu2 shan4 ， wu2 suo3 bu2 zhi4 ， jian4 jun1 zi3 er2 hou4 yan4 ran2 ， yan3 qi2 bu2 shan4 ， er2 zhu4 qi2 shan4 。 ren2 zhi1 shi4 ji3 ， ru2 jian4 qi2 fei4 gan1 ran2 ， ze2 he2 yi4 yi3 ！ ci3 wei4 cheng2 yu2 zhong1 ， xing2 yu2 wai4 ， gu4 jun1 zi3 bi4 shen4 qi2 du2 ye3 。 ceng2 zi3 yue1 ： 「 shi2 mu4 suo3 shi4 ， shi2 shou3 suo3 zhi3 ， qi2 yan2 hu1 ！ 」 fu4 run4 wu1 ， de2 run4 shen1 ， xin1 guang3 ti3 pang4 ， gu4 jun1 zi3 bi4 cheng2 qi2 yi4 。
- 《 shi1 》 yun2 ： 「 zhan1 bi3 qi2 ao4 ， lu4 zhu2 yi1 yi1 。 you3 fei3 jun1 zi3 ， ru2 qie1 ru2 cuo1 ， ru2 zhuo2 ru2 mo2 。 se4 xi1 xian4 xi1 ， he4 xi1 xuan1 xi1 。 you3 fei3 jun1 zi3 ， zhong1 bu4 ke3 xuan1 xi1 ！ 」 「 ru2 qie1 ru2 cuo1 」 zhe3 ， dao4 xue2 ye3 ； 「 ru2 zhuo2 ru2 mo2 」 zhe3 ， zi4 xiu1 ye3 ； 「 se4 xi1 xian4 xi1 」 zhe3 ， xun2 li4 ye3 ； 「 he4 xi1 xuan1 xi1 」 zhe3 ， wei1 yi2 ye3 ； 「 you3 fei3 jun1 zi3 ， zhong1 bu4 ke3 xuan1 xi1 」 zhe3 ， dao4 sheng4 de2 zhi4 shan4 ， min2 zhi1 bu4 neng2 wang4 ye3 。 《 shi1 》 yun2 ： 「 wu1 xi4 qian2 wang2 bu2 wang4 ！ 」 jun1 zi3 xian2 qi2 xian2 er2 qin1 qi2 qin1 ， xiao3 ren2 le4 qi2 le4 er2 li4 qi2 li4 ， ci3 yi3 mei2 shi4 bu2 wang4 ye3 。
- 《 kang1 gao4 》 yue1 ： 「 ke4 ming2 de2 。 」 《 tai4 jia3 》 yue1 ： 「 gu4 shi4 tian1 zhi1 ming2 ming4 。 」 《 di4 dian3 》 yue1 ： 「 ke4 ming2 jun4 de2 。 」 jie1 zi4 ming2 ye3 。
- tang1 zhi1 pan2 ming2 yue1 ： 「 ji4 ri4 xin1 ， ri4 ri4 xin1 ， you4 ri4 xin1 。 」 《 kang1 gao4 》 yue1 ： 「 zuo4 xin1 min2 。 」 《 shi1 》 yue1 ： 「 zhou1 sui1 jiu4 bang1 ， qi2 ming4 wei2 xin1 。 」 shi4 gu4 jun1 zi3 wu2 suo3 bu2 yong4 qi2 ji2 。
- 《 shi1 》 yun2 ： 「 bang1 ji1 qian1 li3 ， wei2 min2 suo3 zhi3 。 」 《 shi1 》 yun2 ： 「 min2 man2 huang2 niao3 ， zhi3 yu2 qiu1 yu2 。 」 zi3 yue1 ： 「 yu2 zhi3 ， zhi1 qi2 suo3 zhi3 ， ke3 yi3 ren2 er2 bu4 ru2 niao3 hu1 ？ 」 《 shi1 》 yun2 ： 「 mu4 mu4 wen2 wang2 ， yu2 ji1 xi1 jing4 zhi3 ！ 」 wei4 ren2 jun1 ， zhi3 yu2 ren2 ； wei4 ren2 chen2 ， zhi3 yu2 jing4 ； wei4 ren2 zi3 ， zhi3 yu2 xiao4 ； wei4 ren2 fu4 ， zhi3 yu2 ci2 ； yu3 guo2 ren2 jiao1 ， zhi3 yu2 xin4 。
- zi3 yue1 ： 「 ting1 song4 ， wu2 you2 ren2 ye3 ， bi4 ye3 shi3 wu2 song4 hu1 ！ 」 wu2 qing2 zhe3 bu4 de2 jin4 qi2 ci2 ， da4 wei4 min2 zhi4 。 ci3 wei4 zhi1 ben3 。
- suo3 wei4 xiu1 shen1 zai4 zheng4 qi2 xin1 zhe3 ： shen1 you3 suo3 fen4 zhi4 ， ze2 bu4 de2 qi2 zheng4 ； you3 suo3 kong3 ju4 ， ze2 bu4 de2 qi2 zheng4 ； you3 suo3 hao3 le4 ， ze2 bu4 de2 qi2 zheng4 ； you3 suo3 you1 huan4 ， ze2 bu4 de2 qi2 zheng4 。 xin1 bu2 zai4 yan1 ， shi4 er2 bu2 jian4 ， ting1 er2 bu4 wen2 ， shi2 er2 bu4 zhi1 qi2 wei4 。 ci3 wei4 xiu1 shen1 zai4 zheng4 qi2 xin1 。
- suo3 wei4 qi2 qi2 jia1 zai4 xiu1 qi2 shen1 zhe3 ： ren2 zhi1 qi2 suo3 qin1 ai4 er2 pi4 yan1 ， zhi1 qi2 suo3 jian4 e4 er2 pi4 yan1 ， zhi1 qi2 suo3 wei4 jing4 er2 pi4 yan1 ， zhi1 qi2 suo3 ai1 jin1 er2 pi4 yan1 ， zhi1 qi2 suo3 ao2 duo4 er2 pi4 yan1 。 gu4 hao3 er2 zhi1 qi2 e4 ， e4 er2 zhi1 qi2 mei3 zhe3 ， tian1 xia4 xian1 yi3 ！ gu4 yan4 you3 zhi1 yue1 ： 「 ren2 mo4 zhi1 qi2 zi3 zhi1 e4 ， mo4 zhi1 qi2 miao2 zhi1 shuo4 。 」 ci3 wei4 shen1 bu4 xiu1 bu4 ke3 yi3 qi2 qi2 jia1 。
- suo3 wei4 zhi4 guo2 bi4 xian1 qi2 qi2 jia1 zhe3 ， qi2 jia1 bu4 ke3 jiao4 er2 neng2 jiao4 ren2 zhe3 ， wu2 zhi1 。 gu4 jun1 zi3 bu4 chu1 jia1 er2 cheng2 jiao4 yu2 guo2 ： xiao4 zhe3 ， suo3 yi3 shi4 jun1 ye3 ； di4 zhe3 ， suo3 yi3 shi4 chang2 ye3 ； ci2 zhe3 ， suo3 yi3 shi3 zhong4 ye3 。 《 kang1 gao4 》 yue1 ： 「 ru2 bao3 chi4 zi3 」 ， xin1 cheng2 qiu2 zhi1 ， sui1 bu4 zhong1 bu4 yuan3 yi3 。 wei4 you3 xue2 yang3 zi3 er2 hou4 jia4 zhe3 ye3 ！ yi4 jia1 ren2 ， yi4 guo2 xing1 ren2 ； yi4 jia1 rang4 ， yi4 guo2 xing1 rang4 ； yi4 ren2 tan1 li4 ， yi4 guo2 zuo4 luan4 。 qi2 ji1 ru2 ci3 。 ci3 wei4 yi4 yan2 fen4 shi4 ， yi4 ren2 ding4 guo2 。 yao2 、 shun4 lü4 tian1 xia4 yi3 ren2 ， er2 min2 cong2 zhi1 ； jie2 、 zhou4 lü4 tian1 xia4 yi3 bao4 ， er2 min2 cong2 zhi1 。 qi2 suo3 ling4 fan3 qi2 suo3 hao3 ， er2 min2 bu4 cong2 。 shi4 gu4 jun1 zi3 you3 zhu1 ji3 er2 hou4 qiu2 zhu1 ren2 ， wu2 zhu1 ji3 er2 hou4 fei1 zhu1 ren2 。 suo3 cang2 hu1 shen1 bu2 shu4 ， er2 neng2 yu4 zhu1 ren2 zhe3 ， wei4 zhi1 you3 ye3 。 gu4 zhi4 guo2 zai4 qi2 qi2 jia1 。 《 shi1 》 yun2 ： 「 tao2 zhi1 yao1 yao1 ， qi2 ye4 zhen1 zhen1 ； zhi1 zi3 yu2 gui1 ， yi2 qi2 jia1 ren2 。 」 yi2 qi2 jia1 ren2 ， er2 hou4 ke3 yi3 jiao4 guo2 ren2 。 《 shi1 》 yun2 ： 「 yi2 xiong1 yi2 di4 。 」 yi2 xiong1 yi2 di4 ， er2 hou4 ke3 yi3 jiao4 guo2 ren2 。 《 shi1 》 yun2 ： 「 qi2 yi2 bu2 te4 ， zheng4 shi4 si4 guo2 。 」 qi2 wei4 fu4 zi3 xiong1 di4 zu2 fa3 ， er2 hou4 min2 fa3 zhi1 ye3 。 ci3 wei4 zhi4 guo2 zai4 qi2 qi2 jia1 。
- suo3 wei4 ping2 tian1 xia4 zai4 zhi4 qi2 guo2 zhe3 ： shang4 lao3 lao3 er2 min2 xing1 xiao4 ， shang4 chang2 chang2 er2 min2 xing1 di4 ， shang4 xu4 gu1 er2 min2 bu2 bei4 ， shi4 yi3 jun1 zi3 you3 jie2 ju3 zhi1 dao4 ye3 。 suo3 e4 yu2 shang4 ， wu2 yi3 shi3 xia4 ； suo3 e4 yu2 xia4 ， wu2 yi3 shi4 shang4 ； suo3 e4 yu2 qian2 ， wu2 yi3 xian1 hou4 ； suo3 e4 yu2 hou4 ， wu2 yi3 cong2 qian2 ； suo3 e4 yu2 you4 ， wu2 yi3 jiao1 yu2 zuo3 ； suo3 e4 yu2 zuo3 ， wu2 yi3 jiao1 yu2 you4 。 ci3 zhi1 wei4 jie2 ju3 zhi1 dao4 。 《 shi1 》 yun2 ： 「 le4 zhi1 jun1 zi3 ， min2 zhi1 fu4 mu3 。 」 min2 zhi1 suo3 hao3 hao3 zhi1 ， min2 zhi1 suo3 e4 e4 zhi1 ， ci3 zhi1 wei4 min2 zhi1 fu4 mu3 。 《 shi1 》 yun2 ： 「 jie2 bi3 nan2 shan1 ， wei2 shi2 yan2 yan2 。 he4 he4 shi1 yin3 ， min2 ju4 er3 zhan1 。 」 you3 guo2 zhe3 bu4 ke3 yi3 bu2 shen4 ， pi4 ze2 wei4 tian1 xia4 lu4 yi3 。
- 《 shi1 》 yun2 ： 「 yin1 zhi1 wei4 sang4 shi1 ， ke4 pei4 shang4 di4 。 yi2 jian1 yu2 yin1 ， jun4 ming4 bu2 yi4 。 」 dao4 de2 zhong4 ze2 de2 guo2 ， shi1 zhong4 ze2 shi1 guo2 。 shi4 gu4 jun1 zi3 xian1 shen4 hu1 de2 。 you3 de2 ci3 you3 ren2 ， you3 ren2 ci3 you3 tu3 ， you3 tu3 ci3 you3 cai2 ， you3 cai2 ci3 you3 yong4 。 de2 zhe3 ben3 ye3 ， cai2 zhe3 mo4 ye3 ， wai4 ben3 nei4 mo4 ， zheng1 min2 shi1 duo2 。 shi4 gu4 cai2 ju4 ze2 min2 san4 ， cai2 san4 ze2 min2 ju4 。 shi4 gu4 yan2 bei4 er2 chu1 zhe3 ， yi4 bei4 er2 ru4 ； huo4 bei4 er2 ru4 zhe3 ， yi4 bei4 er2 chu1 。 《 kang1 gao4 》 yue1 ： 「 wei2 ming4 bu4 yu2 chang2 ！ 」 dao4 shan4 ze2 de2 zhi1 ， bu2 shan4 ze2 shi1 zhi1 yi3 。 chu3 shu1 yue1 ： 「 chu3 guo2 wu2 yi3 wei4 bao3 ， wei2 shan4 yi3 wei2 bao3 。 」 jiu4 fan4 yue1 ： 「 wang2 ren2 wu2 yi3 wei2 bao3 ， ren2 qin1 yi3 wei2 bao3 。 」
- 《 qin2 shi4 》 yue1 ： 「 ruo4 you3 yi2 ge4 chen2 ， duan4 duan4 xi1 wu2 ta1 ji4 ， qi2 xin1 xiu1 xiu1 yan1 ， qi2 ru2 you3 rong2 yan1 。 ren2 zhi1 you3 ji4 ， ruo4 ji3 you3 zhi1 ； ren2 zhi1 yan4 sheng4 ， qi2 xin1 hao3 zhi1 ， bu2 chi4 ruo4 zi4 qi2 kou3 chu1 。 shi2 neng2 rong2 zhi1 ， yi3 neng2 bao3 wo3 zi3 sun1 li2 min2 ， shang4 yi4 you3 li4 zai1 ！ ren2 zhi1 you3 ji4 ， mao4 ji2 yi3 e4 zhi1 ； ren2 zhi1 yan4 sheng4 ， er2 wei2 zhi1 bi3 bu4 tong1 。 shi2 bu4 neng2 rong2 ， yi3 bu4 neng2 bao3 wo3 zi3 sun1 li2 min2 ， yi4 yue1 dai4 zai1 ！ 」 wei2 ren2 ren2 fang4 liu2 zhi1 ， beng4 zhu1 si4 yi2 ， bu4 yu3 tong2 zhong1 guo2 ， ci3 wei4 wei2 ren2 ren2 wei2 neng2 ai4 ren2 ， neng2 e4 ren2 。 jian4 xian2 er2 bu4 neng2 ju3 ， ju3 er2 bu4 neng2 xian1 ， ming4 ye3 ； jian4 bu2 shan4 er2 bu4 neng2 tui4 ， tui4 er2 bu4 neng2 yuan3 ， guo4 ye3 。 hao3 ren2 zhi1 suo3 e4 ， e4 ren2 zhi1 suo3 hao3 ， shi4 wei4 fu2 ren2 zhi1 xing4 ， zai1 bi4 dai3 fu1 shen1 。 shi4 gu4 jun1 zi3 you3 da4 dao4 ， bi4 zhong1 xin4 yi3 de2 zhi1 ， jiao1 tai4 yi3 shi1 zhi1 。
- sheng1 cai2 you3 da4 dao4 。 sheng1 zhi1 zhe3 zhong4 ， shi2 zhi1 zhe3 gua3 ， wei4 zhi1 zhe3 ji2 ， yong4 zhi1 zhe3 shu1 ， ze2 cai2 heng2 zu2 yi3 。 ren2 zhe3 yi3 cai2 fa1 shen1 ， bu4 ren2 zhe3 yi3 shen1 fa1 cai2 。 wei4 you3 shang4 hao3 ren2 er2 xia4 bu4 hao3 yi4 zhe3 ye3 ， wei4 you3 hao3 yi4 qi2 shi4 bu4 zhong1 zhe3 ye3 ， wei4 you3 fu3 ku4 cai2 fei1 qi2 cai2 zhe3 ye3 。
- meng4 xian4 zi3 yue1 ： 「 chu4 ma3 cheng2 ， bu4 cha2 yu2 ji1 tun2 ； fa2 bing1 zhi1 jia1 ， bu2 chu4 niu2 yang2 ； bai3 cheng2 zhi1 jia1 ， bu2 chu4 ju4 lian3 zhi1 chen2 。 yu3 qi2 you3 ju4 lian3 zhi1 chen2 ， ning2 you3 dao4 chen2 。 」 ci3 wei4 guo2 bu4 yi3 li4 wei4 li4 ， yi3 yi4 wei4 li4 ye3 。 chang2 guo2 jia1 er2 wu4 cai2 yong4 zhe3 ， bi4 zi4 xiao3 ren2 yi3 。 bi3 wei4 shan4 zhi1 ， xiao3 ren2 zhi1 shi3 wei4 guo2 jia1 ， zai1 hai4 bing4 zhi4 。 sui1 you3 shan4 zhe3 ， yi4 wu2 ru2 zhi1 he2 yi3 ！ ci3 wei4 guo2 bu4 yi3 li4 wei4 li4 ， yi3 yi4 wei4 li4 ye3 。

## 注释

## 译文

## 赏析
