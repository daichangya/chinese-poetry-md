---
id: chen-zhu-xiao-xiao-yi-pian-dai-jian-da-wang-zhi-chao
title: 笑笑一篇代简答王之朝
titlePinyin: xiao4 xiao4 yi4 pian1 dai4 jian3 da2 wang2 zhi1 chao2
titleSlug: xiao-xiao-yi-pian-dai-jian-da-wang-zhi-chao
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- □惠家狮儿，雪白真可取。
- 摩挲方脱怀，跳跃遍庭宇。
- 意在饱可饕，饲养如旧主。
- 无菜安有肉，无仓那得鼠。
- 怒眼如饥鹰，奋爪过虓虎。
- 撞破储粟瓶，翻倒生鱼釜。
- 谓可共淡薄，岂期遭慢侮。
- 今又饷修梅，惊走孩儿女。
- 筠篮未壁封，环哄争起舞。
- 狞于猿狖攫，慕其蝼蚁聚。
- 刑腥手濡血，渍蜜口流乳。
- 老齿本自疏，吞吮颇辛苦。
- 布衣惜如锦，□染濯不去。
- 非不知滋味，亦欲骄肠肚。
- 奈非素富贵，□舌崇贫□。
- 于我亦云厚，自料无报所。
- 聊以此为祔，免得交□□。
- 平生相忘契，笑笑一掌拊。

## 拼音
- □ hui4 jia1 shi1 er2 ， xue3 bai2 zhen1 ke3 qu3 。
- mo2 suo1 fang1 tuo1 huai2 ， tiao4 yue4 bian4 ting2 yu3 。
- yi4 zai4 bao3 ke3 tao1 ， si4 yang3 ru2 jiu4 zhu3 。
- wu2 cai4 an1 you3 rou4 ， wu2 cang1 na4 de2 shu3 。
- nu4 yan3 ru2 ji1 ying1 ， fen4 zhua3 guo4 xiao1 hu3 。
- zhuang4 po4 chu3 su4 ping2 ， fan1 dao3 sheng1 yu2 fu3 。
- wei4 ke3 gong4 dan4 bao2 ， qi3 qi1 zao1 man4 wu3 。
- jin1 you4 xiang3 xiu1 mei2 ， jing1 zou3 hai2 er2 nü3 。
- yun2 lan2 wei4 bi4 feng1 ， huan2 hong3 zheng1 qi3 wu3 。
- ning2 yu2 yuan2 you4 jue2 ， mu4 qi2 lou2 yi3 ju4 。
- xing2 xing1 shou3 ru2 xue4 ， zi4 mi4 kou3 liu2 ru3 。
- lao3 chi3 ben3 zi4 shu1 ， tun1 shun3 po1 xin1 ku3 。
- bu4 yi1 xi1 ru2 jin3 ， □ ran3 zhuo2 bu2 qu4 。
- fei1 bu4 zhi1 zi1 wei4 ， yi4 yu4 jiao1 chang2 du4 。
- nai4 fei1 su4 fu4 gui4 ， □ she2 chong2 pin2 □ 。
- yu2 wo3 yi4 yun2 hou4 ， zi4 liao4 wu2 bao4 suo3 。
- liao2 yi3 ci3 wei4 fu4 ， mian3 de0 jiao1 □ □ 。
- ping2 sheng1 xiang1 wang4 qi4 ， xiao4 xiao4 yi4 zhang3 fu3 。

## 注释

## 译文

## 赏析
