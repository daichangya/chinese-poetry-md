---
id: chen-zhu-dai-shi-ke-jia-shang-mu-fu-rong-hua-zui-fu
title: 戴时可家赏木芙蓉花醉赋
titlePinyin: dai4 shi2 ke3 jia1 shang3 mu4 fu2 rong2 hua1 zui4 fu4
titleSlug: dai-shi-ke-jia-shang-mu-fu-rong-hua-zui-fu
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风不是芳菲节，木落山空景凄切。
- 頼有桂菊聊记时，殿后拒霜花始发。
- 我携樽酒来问花，花于此时擅奇绝。
- 先白后红知物变，有色无香自韵别。
- 寓轩主人古风流，不肯移种防慢亵。
- 两根两花相妩媚，自况鸿光自娱悦。
- 幸而桃李不同时，彼纷纷者当愧杀。
- 颇云此花最宜霜，待有霜时酒还设。
- 良辰美景休拈掇，白发朱颜易交割。
- 我今耄矣不足云，劝君年年自此醉倒梅花雪。

## 拼音
- xi1 feng1 bu2 shi4 fang1 fei1 jie2 ， mu4 luo4 shan1 kong1 jing3 qi1 qie4 。
- lai4 you3 gui4 ju2 liao2 ji4 shi2 ， dian4 hou4 ju4 shuang1 hua1 shi3 fa1 。
- wo3 xie2 zun1 jiu3 lai2 wen4 hua1 ， hua1 yu2 ci3 shi2 shan4 qi2 jue2 。
- xian1 bai2 hou4 hong2 zhi1 wu4 bian4 ， you3 se4 wu2 xiang1 zi4 yun4 bie2 。
- yu4 xuan1 zhu3 ren2 gu3 feng1 liu2 ， bu4 ken3 yi2 zhong3 fang2 man4 xie4 。
- liang3 gen1 liang3 hua1 xiang1 wu3 mei4 ， zi4 kuang4 hong2 guang1 zi4 yu2 yue4 。
- xing4 er2 tao2 li3 bu4 tong2 shi2 ， bi3 fen1 fen1 zhe3 dang1 kui4 sha1 。
- po1 yun2 ci3 hua1 zui4 yi2 shuang1 ， dai4 you3 shuang1 shi2 jiu3 hai2 she4 。
- liang2 chen2 mei3 jing3 xiu1 nian1 duo1 ， bai2 fa4 zhu1 yan2 yi4 jiao1 ge1 。
- wo3 jin1 mao4 yi3 bu4 zu2 yun2 ， quan4 jun1 nian2 nian2 zi4 ci3 zui4 dao3 mei2 hua1 xue3 。

## 注释

## 译文

## 赏析
