---
id: chen-zhu-shang-zhuan-guan-qiu-hua-jiu-bian-fen-yun-de-jian-zi
title: 赏转官毬花酒边分韵得剪字
titlePinyin: shang3 zhuan3 guan1 qiu2 hua1 jiu3 bian1 fen1 yun4 de2 jian3 zi4
titleSlug: shang-zhuan-guan-qiu-hua-jiu-bian-fen-yun-de-jian-zi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天机地轴随时转，万物生生就裁剪。
- 庭前一种可人花，独殿春深交夏浅。
- 团团自是浑沌胎，皎皎不事儿女婉。
- 照见胸中本色正，洗尽世上芳容腼。
- 我来把酒笑问花，花为我开恐非便。
- 意将逊归金谷园，不则直进玉华苑。
- 庶几异质逢异顾，百卉千葩羞著面。
- 花不解答我已醉，醉梦恍与花神见。
- 若曰幸自托君家，朝夕安知有贫贱。
- 香何用多无眩鬻，静与谁争却悠远。
- 纷纷桃李吾舆台，只许雪里梅同传。
- 富贵自有富贵花，强颜谄事非其愿。
- 妄人或呼转官毬，正欲冯君力辞免。
- 胡为亦动流俗心，忽向醉中遭发遣。
- 跫然而喜豁然醒，前言戏耳起舞花前心服善。

## 拼音
- tian1 ji1 di4 zhou2 sui2 shi2 zhuan3 ， wan4 wu4 sheng1 sheng1 jiu4 cai2 jian3 。
- ting2 qian2 yi4 zhong3 ke3 ren2 hua1 ， du2 dian4 chun1 shen1 jiao1 xia4 qian3 。
- tuan2 tuan2 zi4 shi4 hun2 dun4 tai1 ， jiao3 jiao3 bu2 shi4 er2 nü3 wan3 。
- zhao4 jian4 xiong1 zhong1 ben3 se4 zheng4 ， xi3 jin4 shi4 shang4 fang1 rong2 mian3 。
- wo3 lai2 ba3 jiu3 xiao4 wen4 hua1 ， hua1 wei4 wo3 kai1 kong3 fei1 bian4 。
- yi4 jiang1 xun4 gui1 jin1 gu3 yuan2 ， bu4 ze2 zhi2 jin4 yu4 hua2 yuan4 。
- shu4 ji1 yi4 zhi4 feng2 yi4 gu4 ， bai3 hui4 qian1 pa1 xiu1 zhu4 mian4 。
- hua1 bu4 jie3 da2 wo3 yi3 zui4 ， zui4 meng4 huang3 yu3 hua1 shen2 jian4 。
- ruo4 yue1 xing4 zi4 tuo1 jun1 jia1 ， zhao1 xi1 an1 zhi1 you3 pin2 jian4 。
- xiang1 he2 yong4 duo1 wu2 xuan4 yu4 ， jing4 yu3 shui2 zheng1 que4 you1 yuan3 。
- fen1 fen1 tao2 li3 wu2 yu2 tai2 ， zhi3 xu3 xue3 li3 mei2 tong2 chuan2 。
- fu4 gui4 zi4 you3 fu4 gui4 hua1 ， qiang2 yan2 chan3 shi4 fei1 qi2 yuan4 。
- wang4 ren2 huo4 hu1 zhuan3 guan1 qiu2 ， zheng4 yu4 feng2 jun1 li4 ci2 mian3 。
- hu2 wei4 yi4 dong4 liu2 su2 xin1 ， hu1 xiang4 zui4 zhong1 zao1 fa1 qian3 。
- qiong2 ran2 er2 xi3 huo1 ran2 xing3 ， qian2 yan2 xi4 er3 qi3 wu3 hua1 qian2 xin1 fu2 shan4 。

## 注释

## 译文

## 赏析
