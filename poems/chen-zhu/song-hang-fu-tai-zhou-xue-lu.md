---
id: chen-zhu-song-hang-fu-tai-zhou-xue-lu
title: 送沆赴台州学录
titlePinyin: song4 hang4 fu4 tai2 zhou1 xue2 lu4
titleSlug: song-hang-fu-tai-zhou-xue-lu
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山连霞，水半沙，十步九步神仙家。
- 草初芽，树欲花，香风二百里春华。
- 人谓此行良可乐，我送出门还作恶。
- 初心谓何姑勿道，为贫去抱夫子脚。
- 天台如今人物林，芹芳藻洁纷佩衿。
- 物议无情忧责重，尽人须要先尽心。
- 好为人师古所戒，况汝大欠镫窗债。
- 理义无穷白日速，相长工夫方有在。
- 视身如玉宜好修，守口如瓶勿起羞。
- 平平之外无赫赫，介介之中有休休。
- 劳其筋骨饿肤体，乃汝法家并拂士。
- 恩爱极处言语切，岂得已哉汝行矣。
- 我年虽迈尚自强，藜藿能延寿命长。
- 相望只有片云隔，不比远去无游方。
- 时节飞书当莱舞，两字平安胜三釜。
- 三年电光一抹过，但要学成身立来归见父母。

## 拼音
- shan1 lian2 xia2 ， shui3 ban4 sha1 ， shi2 bu4 jiu3 bu4 shen2 xian1 jia1 。
- cao3 chu1 ya2 ， shu4 yu4 hua1 ， xiang1 feng1 er4 bai3 li3 chun1 hua2 。
- ren2 wei4 ci3 xing2 liang2 ke3 le4 ， wo3 song4 chu1 men2 hai2 zuo4 e4 。
- chu1 xin1 wei4 he2 gu1 wu4 dao4 ， wei4 pin2 qu4 bao4 fu1 zi3 jiao3 。
- tian1 tai2 ru2 jin1 ren2 wu4 lin2 ， qin2 fang1 zao3 jie2 fen1 pei4 jin1 。
- wu4 yi4 wu2 qing2 you1 ze2 zhong4 ， jin4 ren2 xu1 yao4 xian1 jin4 xin1 。
- hao4 wei2 ren2 shi1 gu3 suo3 jie4 ， kuang4 ru3 da4 qian4 deng1 chuang1 zhai4 。
- li3 yi4 wu2 qiong2 bai2 ri4 su4 ， xiang1 chang2 gong1 fu1 fang1 you3 zai4 。
- shi4 shen1 ru2 yu4 yi2 hao3 xiu1 ， shou3 kou3 ru2 ping2 wu4 qi3 xiu1 。
- ping2 ping2 zhi1 wai4 wu2 he4 he4 ， jie4 jie4 zhi1 zhong1 you3 xiu1 xiu1 。
- lao2 qi2 jin1 gu3 e4 fu1 ti3 ， nai3 ru3 fa3 jia1 bing4 fu2 shi4 。
- en1 ai4 ji2 chu4 yan2 yu3 qie4 ， qi3 de2 yi3 zai1 ru3 xing2 yi3 。
- wo3 nian2 sui1 mai4 shang4 zi4 qiang2 ， li2 huo4 neng2 yan2 shou4 ming4 chang2 。
- xiang1 wang4 zhi3 you3 pian4 yun2 ge2 ， bu4 bi3 yuan3 qu4 wu2 you2 fang1 。
- shi2 jie2 fei1 shu1 dang1 lai2 wu3 ， liang3 zi4 ping2 an1 sheng4 san1 fu3 。
- san1 nian2 dian4 guang1 yi4 mo3 guo4 ， dan4 yao4 xue2 cheng2 shen1 li4 lai2 gui1 jian4 fu4 mu3 。

## 注释

## 译文

## 赏析
