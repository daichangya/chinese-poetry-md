---
id: chen-zhu-ying-wu-bo-xiu-xian-wei-jiao-yin-xue-qiu-shi
title: 应吴伯秀县尉教鄞学求诗
titlePinyin: ying4 wu2 bo2 xiu4 xian4 wei4 jiao4 yin2 xue2 qiu2 shi1
titleSlug: ying-wu-bo-xiu-xian-wei-jiao-yin-xue-qiu-shi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四明万丈崖，佳气蒸氤氲。
- 融结固有在，特起谁如君。
- 丹霄舞飞霞，青春蔼奇芬。
- 目下开五色，賸把天香分。
- 飘飖忽自得，盘薄蓬海滨。
- 无复出岫想，傲睨黄埃尘。
- 秋台挟明月，驱驰下东鄞。
- 谈言邑庠旧，教事非易新。
- 诗书堕寂寞，衿佩苟朝曛。
- 欲借肤寸阴，化为无边春。
- 胡为乎水雷，珍重经纶屯。
- 何当自山川，流动志气神。
- 扇之月旦评，推以天风轮。
- 终然难卷藏，快覩本色真。
- 词章要织组，手有锦绣纹。
- 道义在培植，身为枝叶根。
- 须知大造化，不问官卑尊。
- 因思杜先生，如古王河汾。
- 宙宇非不宽，乡里乃急亲。
- 贤躅渐寥邈，凛凛哉斯文。
- 吾为石云贺，亦以勉石云。

## 拼音
- si4 ming2 wan4 zhang4 ya2 ， jia1 qi4 zheng1 yin1 yun1 。
- rong2 jie2 gu4 you3 zai4 ， te4 qi3 shui2 ru2 jun1 。
- dan1 xiao1 wu3 fei1 xia2 ， qing1 chun1 ai3 qi2 fen1 。
- mu4 xia4 kai1 wu3 se4 ， sheng4 ba3 tian1 xiang1 fen1 。
- piao1 yao2 hu1 zi4 de2 ， pan2 bao2 peng2 hai3 bin1 。
- wu2 fu4 chu1 xiu4 xiang3 ， ao4 ni4 huang2 ai1 chen2 。
- qiu1 tai2 xie2 ming2 yue4 ， qu1 chi2 xia4 dong1 yin2 。
- tan2 yan2 yi4 xiang2 jiu4 ， jiao4 shi4 fei1 yi4 xin1 。
- shi1 shu1 duo4 ji4 mo4 ， jin1 pei4 gou3 chao2 xun1 。
- yu4 jie4 fu1 cun4 yin1 ， hua4 wei2 wu2 bian1 chun1 。
- hu2 wei4 hu1 shui3 lei2 ， zhen1 zhong4 jing1 lun2 tun2 。
- he2 dang1 zi4 shan1 chuan1 ， liu2 dong4 zhi4 qi4 shen2 。
- shan4 zhi1 yue4 dan4 ping2 ， tui1 yi3 tian1 feng1 lun2 。
- zhong1 ran2 nan2 juan4 cang2 ， kuai4 du3 ben3 se4 zhen1 。
- ci2 zhang1 yao4 zhi1 zu3 ， shou3 you3 jin3 xiu4 wen2 。
- dao4 yi4 zai4 pei2 zhi2 ， shen1 wei4 zhi1 ye4 gen1 。
- xu1 zhi1 da4 zao4 hua4 ， bu2 wen4 guan1 bei1 zun1 。
- yin1 si1 du4 xian1 sheng1 ， ru2 gu3 wang2 he2 fen2 。
- zhou4 yu3 fei1 bu4 kuan1 ， xiang1 li3 nai3 ji2 qin1 。
- xian2 zhu2 jian4 liao2 miao3 ， lin3 lin3 zai1 si1 wen2 。
- wu2 wei4 shi2 yun2 he4 ， yi4 yi3 mian3 shi2 yun2 。

## 注释

## 译文

## 赏析
