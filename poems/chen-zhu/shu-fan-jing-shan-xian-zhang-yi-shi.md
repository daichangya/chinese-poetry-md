---
id: chen-zhu-shu-fan-jing-shan-xian-zhang-yi-shi
title: 书范景山先丈逸事
titlePinyin: shu1 fan4 jing3 shan1 xian1 zhang4 yi4 shi4
titleSlug: shu-fan-jing-shan-xian-zhang-yi-shi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朅来范公亭，闻昔范老子。
- 盛德自有铭，逸事有来纪。
- 如彼沙汇坟，实葬外舅氏。
- 累累冢十四，谁计后不祀。
- 怀券售之人，枯骨听掷弃。
- 公心恻恻然，能忘我先妣。
- 猛捐十倍价，复此不毛地。
- 至今上冢饭，免为若敖鬼。
- 又如域西山，寸山寸金置。
- 山人已过望，我怀不自已。
- 当公未死时，而适山人死。
- 顾斥眠牛冈，欲葬惟其意。
- 夫先妇随后，同穴坟隆起。
- 世降俗日薄，安识仁与义。
- 先世未百年，来者已弗记。
- 况于外氏家，代尽子孙事。
- 买山未一刻，卖者不敢视。
- 况容卖主葬，为人重于己。
- 中心所乐为，焉有一毫伪。
- 死者岂无知，造物非块尔。
- 公虽不求报，感应乃常理。
- 后嗣何其贤，相与继前志。
- 范氏其兴乎，吾无闲然矣。

## 拼音
- qie4 lai2 fan4 gong1 ting2 ， wen2 xi1 fan4 lao3 zi3 。
- sheng4 de2 zi4 you3 ming2 ， yi4 shi4 you3 lai2 ji4 。
- ru2 bi3 sha1 hui4 fen2 ， shi2 zang4 wai4 jiu4 shi4 。
- lei4 lei4 zhong3 shi2 si4 ， shui2 ji4 hou4 bu2 si4 。
- huai2 quan4 shou4 zhi1 ren2 ， ku1 gu3 ting1 zhi4 qi4 。
- gong1 xin1 ce4 ce4 ran2 ， neng2 wang4 wo3 xian1 bi3 。
- meng3 juan1 shi2 bei4 jia4 ， fu4 ci3 bu4 mao2 di4 。
- zhi4 jin1 shang4 zhong3 fan4 ， mian3 wei4 ruo4 ao2 gui3 。
- you4 ru2 yu4 xi1 shan1 ， cun4 shan1 cun4 jin1 zhi4 。
- shan1 ren2 yi3 guo4 wang4 ， wo3 huai2 bu2 zi4 yi3 。
- dang1 gong1 wei4 si3 shi2 ， er2 shi4 shan1 ren2 si3 。
- gu4 chi4 mian2 niu2 gang1 ， yu4 zang4 wei2 qi2 yi4 。
- fu1 xian1 fu4 sui2 hou4 ， tong2 xue2 fen2 long2 qi3 。
- shi4 jiang4 su2 ri4 bao2 ， an1 shi2 ren2 yu3 yi4 。
- xian1 shi4 wei4 bai3 nian2 ， lai2 zhe3 yi3 fu2 ji4 。
- kuang4 yu2 wai4 shi4 jia1 ， dai4 jin4 zi3 sun1 shi4 。
- mai3 shan1 wei4 yi2 ke4 ， mai4 zhe3 bu4 gan3 shi4 。
- kuang4 rong2 mai4 zhu3 zang4 ， wei4 ren2 zhong4 yu2 ji3 。
- zhong1 xin1 suo3 le4 wei4 ， yan1 you3 yi4 hao2 wei3 。
- si3 zhe3 qi3 wu2 zhi1 ， zao4 wu4 fei1 kuai4 er3 。
- gong1 sui1 bu4 qiu2 bao4 ， gan3 ying4 nai3 chang2 li3 。
- hou4 si4 he2 qi2 xian2 ， xiang1 yu3 ji4 qian2 zhi4 。
- fan4 shi4 qi2 xing1 hu1 ， wu2 wu2 xian2 ran2 yi3 。

## 注释

## 译文

## 赏析
