---
id: chen-zhu-dai-zhao-xin-fu-qian-ren-zhu-dong-yi
title: 代赵信甫千人助冬衣
titlePinyin: dai4 zhao4 xin4 fu3 qian1 ren2 zhu4 dong1 yi1
titleSlug: dai-zhao-xin-fu-qian-ren-zhu-dong-yi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔浑家衣天香，翩翩风流公子裳。
- 蟾宫步武云送上，雁塔姓名星摇芒。
- 绿袍照眼初意锐，青毡入手前路长。
- 谁知蕉鹿成夜梦，日与蓬鷃争时光。
- 累累鹄形走山谷，战战茧足履冰霜。
- 貂裘已弊有嫂轻季子，牛衣虽泣无妻问王章。
- 悬鹑襹褷不投俗，扪虱勃窣徒谈王。
- 岂不欲羡补衮居峻地，岂不欲著锦绣归故乡。
- 顾瞻外饰至此面自赪，摸索中襟凄其汗如滂。
- 况今玄冥令凛冽，难把赤立身支当。
- 彼狨鞍宝马重狐貉，彼毳茵绣帐双鸳鸯。
- 或锦步障五十里，或金缕衣十二行。
- 与富贵家自择伴，如衰飒辈难登堂。
- 老者衣帛盍早计，大寒索裘真痴忙。
- 缙绅遗绪惨莫继，章缝本色终难忘。
- 从来固多急义谱，今亦何敢浅识量。
- 君不见履常长贫冻至死，絮袄不具有识空悲伤。
- 又不见范叔一寒如此极，绨袍之恋千载犹芬芳。

## 拼音
- yi4 xi1 hun2 jia1 yi1 tian1 xiang1 ， pian1 pian1 feng1 liu2 gong1 zi3 shang0 。
- chan2 gong1 bu4 wu3 yun2 song4 shang4 ， yan4 ta3 xing4 ming2 xing1 yao2 mang2 。
- lü4 pao2 zhao4 yan3 chu1 yi4 rui4 ， qing1 zhan1 ru4 shou3 qian2 lu4 chang2 。
- shui2 zhi1 jiao1 lu4 cheng2 ye4 meng4 ， ri4 yu3 peng2 yan4 zheng1 shi2 guang1 。
- lei4 lei4 hu2 xing2 zou3 shan1 gu3 ， zhan4 zhan4 jian3 zu2 lü3 bing1 shuang1 。
- diao1 qiu2 yi3 bi4 you3 sao3 qing1 ji4 zi3 ， niu2 yi1 sui1 qi4 wu2 qi1 wen4 wang2 zhang1 。
- xuan2 chun2 shi1 shi1 bu4 tou2 su2 ， men2 shi1 bo2 su1 tu2 tan2 wang2 。
- qi3 bu2 yu4 xian4 bu3 gun3 ju1 jun4 di4 ， qi3 bu2 yu4 zhu4 jin3 xiu4 gui1 gu4 xiang1 。
- gu4 zhan1 wai4 shi4 zhi4 ci3 mian4 zi4 cheng1 ， mo1 suo3 zhong1 jin1 qi1 qi2 han4 ru2 pang1 。
- kuang4 jin1 xuan2 ming2 ling4 lin3 lie4 ， nan2 ba3 chi4 li4 shen1 zhi1 dang1 。
- bi3 rong2 an1 bao3 ma3 zhong4 hu2 mo4 ， bi3 cui4 yin1 xiu4 zhang4 shuang1 yuan1 yang1 。
- huo4 jin3 bu4 zhang4 wu3 shi2 li3 ， huo4 jin1 lü3 yi1 shi2 er4 hang2 。
- yu3 fu4 gui4 jia1 zi4 ze2 ban4 ， ru2 shuai1 sa4 bei4 nan2 deng1 tang2 。
- lao3 zhe3 yi1 bo2 he2 zao3 ji4 ， da4 han2 suo3 qiu2 zhen1 chi1 mang2 。
- jin4 shen1 yi2 xu4 can3 mo4 ji4 ， zhang1 feng4 ben3 se4 zhong1 nan2 wang4 。
- cong2 lai2 gu4 duo1 ji2 yi4 pu3 ， jin1 yi4 he2 gan3 qian3 shi2 liang2 。
- jun1 bu2 jian4 lü3 chang2 chang2 pin2 dong4 zhi4 si3 ， xu4 ao3 bu2 ju4 you3 shi2 kong1 bei1 shang1 。
- you4 bu2 jian4 fan4 shu1 yi4 han2 ru2 ci3 ji2 ， ti2 pao2 zhi1 lian4 qian1 zai3 you2 fen1 fang1 。

## 注释

## 译文

## 赏析
