---
id: chen-zhu-gui-wei-dong-zhi-hou-yu-qi-dui-zhuo-ou-zui-sui-fu
title: 癸未冬至后与妻对酌偶醉遂赋
titlePinyin: gui3 wei4 dong1 zhi4 hou4 yu3 qi1 dui4 zhuo2 ou3 zui4 sui4 fu4
titleSlug: gui-wei-dong-zhi-hou-yu-qi-dui-zhuo-ou-zui-sui-fu
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 买臣卖薪妻见弃，高凤嗜学遭妻詈。
- 我穷到骨累百指，黎藿并日一发气。
- 妻自执爨谋余生，诸儿忍寒结饥肠。
- 有时我痴笑问妻，妻亦笑答贫其常。
- 听之不觉一绝倒，不谓此道君亦晓。
- 满天地间皆浮尘，消磨不尽惟此道。
- 低头拱手说与妻，孟光举案与眉齐。
- 当时岂缘醉饱故，深远滋味出盐虀。
- 而况今日为何日，我年今年已七十。
- 我妻之年虽少我，老心古道天与质。
- 偶然得醉平生欢，醉中写与诸儿看。
- 人闲不必问贫富，须信关雎为造端。

## 拼音
- mai3 chen2 mai4 xin1 qi1 jian4 qi4 ， gao1 feng4 shi4 xue2 zao1 qi1 li4 。
- wo3 qiong2 dao4 gu3 lei4 bai3 zhi3 ， li2 huo4 bing4 ri4 yi4 fa1 qi4 。
- qi1 zi4 zhi2 cuan4 mou2 yu2 sheng1 ， zhu1 er2 ren3 han2 jie2 ji1 chang2 。
- you3 shi2 wo3 chi1 xiao4 wen4 qi1 ， qi1 yi4 xiao4 da2 pin2 qi2 chang2 。
- ting1 zhi1 bu4 jue2 yi4 jue2 dao3 ， bu2 wei4 ci3 dao4 jun1 yi4 xiao3 。
- man3 tian1 di4 jian1 jie1 fu2 chen2 ， xiao1 mo2 bu2 jin4 wei2 ci3 dao4 。
- di1 tou2 gong3 shou3 shuo1 yu3 qi1 ， meng4 guang1 ju3 an4 yu3 mei2 qi2 。
- dang1 shi2 qi3 yuan2 zui4 bao3 gu4 ， shen1 yuan3 zi1 wei4 chu1 yan2 ji1 。
- er2 kuang4 jin1 ri4 wei4 he2 ri4 ， wo3 nian2 jin1 nian2 yi3 qi1 shi2 。
- wo3 qi1 zhi1 nian2 sui1 shao3 wo3 ， lao3 xin1 gu3 dao4 tian1 yu3 zhi4 。
- ou3 ran2 de2 zui4 ping2 sheng1 huan1 ， zui4 zhong1 xie3 yu3 zhu1 er2 kan4 。
- ren2 xian2 bu2 bi4 wen4 pin2 fu4 ， xu1 xin4 guan1 ju1 wei4 zao4 duan1 。

## 注释

## 译文

## 赏析
