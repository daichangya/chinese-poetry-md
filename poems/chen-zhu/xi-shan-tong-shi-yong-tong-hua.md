---
id: chen-zhu-xi-shan-tong-shi-yong-tong-hua
title: 西山桐十咏 桐花
titlePinyin: xi1 shan1 tong2 shi2 yong3   tong2 hua1
titleSlug: xi-shan-tong-shi-yong-tong-hua
author: 陈翥
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾有西山桐，桐盛茂其花。
- 香心自蝶恋，缥缈带无涯。
- 白者含秀色，粲如凝瑶华。
- 紫者吐芳英，烂若舒朝霞。
- 素柰亦足拟，红杏宁相加。
- 世但贵丹药，夭艳资骄奢。
- 歌管绕庭槛，玩赏成矜夸。
- 倘或求美材，为尔长所嗟。

## 拼音
- wu2 you3 xi1 shan1 tong2 ， tong2 sheng4 mao4 qi2 hua1 。
- xiang1 xin1 zi4 die2 lian4 ， piao1 miao3 dai4 wu2 ya2 。
- bai2 zhe3 han2 xiu4 se4 ， can4 ru2 ning2 yao2 hua2 。
- zi3 zhe3 tu3 fang1 ying1 ， lan4 ruo4 shu1 zhao1 xia2 。
- su4 nai4 yi4 zu2 ni3 ， hong2 xing4 ning2 xiang1 jia1 。
- shi4 dan4 gui4 dan1 yao4 ， yao1 yan4 zi1 jiao1 she1 。
- ge1 guan3 rao4 ting2 kan3 ， wan2 shang3 cheng2 jin1 kua1 。
- tang3 huo4 qiu2 mei3 cai2 ， wei4 er3 chang2 suo3 jie1 。

## 注释

## 译文

## 赏析
