---
id: chen-zhu-ci-yun-zhu-chuang-xiong-yu-si-tan
title: 次韵竹窗兄欲死叹
titlePinyin: ci4 yun4 zhu2 chuang1 xiong1 yu4 si3 tan4
titleSlug: ci-yun-zhu-chuang-xiong-yu-si-tan
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生天地闲，所患在身死。
- 身死人谁逃，所患不在此。
- 所患死其心，此患无比侣。
- 厥初天赋性，未始分贤鄙。
- 贤鄙何由分，由自全自毁。
- 是故君子儒，明德至善止。
- 不问身死生，谁论时泰否。
- 纷纷蒙昧徒，知有外物尔。
- 富贵苟可图，遑恤理如彼。
- 求容足称香，丧志手落匕。
- 本心不复存，跖寿何足美。
- 我兄竹窗兄，劲节修竹倚。
- 一病二十年，坐受五贼使。
- 题斋曰委顺，无怨当没齿。
- 闻兄赋欲死，我方疑所以。
- 及观欲死辞，终亦委顺矣。
- 委顺则心安，长须此心理。

## 拼音
- ren2 sheng1 tian1 di4 xian2 ， suo3 huan4 zai4 shen1 si3 。
- shen1 si3 ren2 shui2 tao2 ， suo3 huan4 bu2 zai4 ci3 。
- suo3 huan4 si3 qi2 xin1 ， ci3 huan4 wu2 bi3 lü3 。
- jue2 chu1 tian1 fu4 xing4 ， wei4 shi3 fen1 xian2 bi3 。
- xian2 bi3 he2 you2 fen1 ， you2 zi4 quan2 zi4 hui3 。
- shi4 gu4 jun1 zi3 ru2 ， ming2 de2 zhi4 shan4 zhi3 。
- bu2 wen4 shen1 si3 sheng1 ， shui2 lun4 shi2 tai4 fou3 。
- fen1 fen1 meng2 mei4 tu2 ， zhi1 you3 wai4 wu4 er3 。
- fu4 gui4 gou3 ke3 tu2 ， huang2 xu4 li3 ru2 bi3 。
- qiu2 rong2 zu2 cheng1 xiang1 ， sang4 zhi4 shou3 luo4 bi3 。
- ben3 xin1 bu2 fu4 cun2 ， zhi2 shou4 he2 zu2 mei3 。
- wo3 xiong1 zhu2 chuang1 xiong1 ， jin4 jie2 xiu1 zhu2 yi3 。
- yi2 bing4 er4 shi2 nian2 ， zuo4 shou4 wu3 zei2 shi3 。
- ti2 zhai1 yue1 wei3 shun4 ， wu2 yuan4 dang1 mei2 chi3 。
- wen2 xiong1 fu4 yu4 si3 ， wo3 fang1 yi2 suo3 yi3 。
- ji2 guan1 yu4 si3 ci2 ， zhong1 yi4 wei3 shun4 yi3 。
- wei3 shun4 ze2 xin1 an1 ， chang2 xu1 ci3 xin1 li3 。

## 注释

## 译文

## 赏析
