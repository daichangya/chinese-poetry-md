---
id: chen-zhu-song-huang-shao-ru-yuan-you
title: 送黄少孺远游
titlePinyin: song4 huang2 shao3 ru2 yuan3 you2
titleSlug: song-huang-shao-ru-yuan-you
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 慈溪先生擅天章，胸中奎壁躔诸郎。
- 君生坐后秀愈卓，骨骼昂昂气扬扬。
- 黄金满籝父训重，青简插架家传光。
- 九经本也末百氏，一目谁如我百行。
- 木根盘龙干必异，要须培植为栋梁。
- 宝气贯虹玉必粹，亦在磨琢成珪璋。
- 第方靴笠争径捷，难把章掖入时妆。
- 既不必效阮籍哭，亦不必学接舆狂。
- 仰天俯地道固在，往古来今人漫忙。
- 安居茅茨即台阁，隽永藜藿胜膏粱。
- 大蓬山下远尘境，晴岚暖翠松竹房。
- 小鉴湖中落天镜，明月清风芰荷裳。
- 内可以存养性情之正，外可以舒畅诗书之香。
- 上可以奉萱庭寿康之庆，下可以遂棣华和乐之常。
- 立我之大无愧怍，敬天之命为行藏。
- 不然荆璞轻自售，恐如梅实酸谁尝。
- 君不见苏老泉，年二十七始自强。
- 渟涵满腹抑不发，直待知我逢欧阳。
- 又不见徐仲车，力学笃孝母在堂。
- 大贤刮目他日事，自有了翁邹道乡。

## 拼音
- ci2 xi1 xian1 sheng1 shan4 tian1 zhang1 ， xiong1 zhong1 kui2 bi4 chan2 zhu1 lang2 。
- jun1 sheng1 zuo4 hou4 xiu4 yu4 zhuo2 ， gu3 ge2 ang2 ang2 qi4 yang2 yang2 。
- huang2 jin1 man3 ying2 fu4 xun4 zhong4 ， qing1 jian3 cha1 jia4 jia1 chuan2 guang1 。
- jiu3 jing1 ben3 ye3 mo4 bai3 shi4 ， yi2 mu4 shui2 ru2 wo3 bai3 hang2 。
- mu4 gen1 pan2 long2 gan1 bi4 yi4 ， yao4 xu1 pei2 zhi2 wei4 dong4 liang2 。
- bao3 qi4 guan4 hong2 yu4 bi4 cui4 ， yi4 zai4 mo2 zhuo2 cheng2 gui1 zhang1 。
- di4 fang1 xue1 li4 zheng1 jing4 jie2 ， nan2 ba3 zhang1 ye4 ru4 shi2 zhuang1 。
- ji4 bu2 bi4 xiao4 ruan3 ji2 ku1 ， yi4 bu2 bi4 xue2 jie1 yu2 kuang2 。
- yang3 tian1 fu3 di4 dao4 gu4 zai4 ， wang3 gu3 lai2 jin1 ren2 man4 mang2 。
- an1 ju1 mao2 ci2 ji2 tai2 ge2 ， juan4 yong3 li2 huo4 sheng4 gao1 liang2 。
- da4 peng2 shan1 xia4 yuan3 chen2 jing4 ， qing2 lan2 nuan3 cui4 song1 zhu2 fang2 。
- xiao3 jian4 hu2 zhong1 luo4 tian1 jing4 ， ming2 yue4 qing1 feng1 ji4 he2 shang0 。
- nei4 ke3 yi3 cun2 yang3 xing4 qing2 zhi1 zheng4 ， wai4 ke3 yi3 shu1 chang4 shi1 shu1 zhi1 xiang1 。
- shang4 ke3 yi3 feng4 xuan1 ting2 shou4 kang1 zhi1 qing4 ， xia4 ke3 yi3 sui4 di4 hua2 he2 le4 zhi1 chang2 。
- li4 wo3 zhi1 da4 wu2 kui4 zuo4 ， jing4 tian1 zhi1 ming4 wei4 xing2 cang2 。
- bu4 ran2 jing1 pu2 qing1 zi4 shou4 ， kong3 ru2 mei2 shi2 suan1 shui2 chang2 。
- jun1 bu2 jian4 su1 lao3 quan2 ， nian2 er4 shi2 qi1 shi3 zi4 qiang2 。
- ting2 han2 man3 fu4 yi4 bu4 fa1 ， zhi2 dai4 zhi1 wo3 feng2 ou1 yang2 。
- you4 bu2 jian4 xu2 zhong4 che1 ， li4 xue2 du3 xiao4 mu3 zai4 tang2 。
- da4 xian2 gua1 mu4 ta1 ri4 shi4 ， zi4 you3 le0 weng1 zou1 dao4 xiang1 。

## 注释

## 译文

## 赏析
