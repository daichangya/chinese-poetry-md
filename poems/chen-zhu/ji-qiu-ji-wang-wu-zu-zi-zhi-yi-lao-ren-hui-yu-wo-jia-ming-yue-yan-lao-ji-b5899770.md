---
id: chen-zhu-ji-qiu-ji-wang-wu-zu-zi-zhi-yi-lao-ren-hui-yu-wo-jia-ming-yue-yan-lao-ji-b5899770
title: 季秋既望吾族子姪以老人会于我家名曰燕老集此意亦可尚醉后写其意
titlePinyin: ji4 qiu1 ji4 wang4 wu2 zu2 zi3 zhi2 yi3 lao3 ren2 hui4 yu2 wo3 jia1 ming2 yue1 yan4 lao3 ji2 ci3 yi4 yi4 ke3 shang4 zui4 hou4 xie3 qi2 yi4
titleSlug: ji-qiu-ji-wang-wu-zu-zi-zhi-yi-lao-ren-hui-yu-wo-jia-ming-yue-yan-lao-ji-b5899770
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飒飒西风来，吹不开眉端。
- 团团空中月，照不见肺肝。
- 菊花仍旧香，过雁秋年年。
- 我怀人得知，流光逝如川。
- 况此苟活身，包羞天地闲。
- 不如先露晞，安用空流连。
- 儿辈何为者，芋栗菘藿盘。
- 将以寿我酒，岁晚松在山。
- 我谓非我意，掉头三长叹。
- 绕膝不肯离，且笑且进言。
- 陶潜杜少陵，逢时更多艰。
- 何尝便忘躯，得酒即开颜。
- 父子恩爱重，一刻难轻拚。
- 世路虽偪仄，天道又好还。
- 但是强健在，心事终已宽。
- 是亦菽水具，非如五鼎难。
- 庶几诗礼风，聊以娱亲安。
- 再拜固以请，愿领家庭欢。
- 勤勤苦费辞，细听理亦然。
- 强饮竟成醉，援笔如狂颠。
- 梗概粗以见，不觉盈长笺。
- 呼儿为我歌，勿与醒者传。

## 拼音
- sa4 sa4 xi1 feng1 lai2 ， chui1 bu4 kai1 mei2 duan1 。
- tuan2 tuan2 kong1 zhong1 yue4 ， zhao4 bu2 jian4 fei4 gan1 。
- ju2 hua1 reng2 jiu4 xiang1 ， guo4 yan4 qiu1 nian2 nian2 。
- wo3 huai2 ren2 de2 zhi1 ， liu2 guang1 shi4 ru2 chuan1 。
- kuang4 ci3 gou3 huo2 shen1 ， bao1 xiu1 tian1 di4 xian2 。
- bu4 ru2 xian1 lu4 xi1 ， an1 yong4 kong1 liu2 lian2 。
- er2 bei4 he2 wei4 zhe3 ， yu4 li4 song1 huo4 pan2 。
- jiang1 yi3 shou4 wo3 jiu3 ， sui4 wan3 song1 zai4 shan1 。
- wo3 wei4 fei1 wo3 yi4 ， diao4 tou2 san1 chang2 tan4 。
- rao4 xi1 bu4 ken3 li2 ， qie3 xiao4 qie3 jin4 yan2 。
- tao2 qian2 du4 shao3 ling2 ， feng2 shi2 geng4 duo1 jian1 。
- he2 chang2 bian4 wang4 qu1 ， de2 jiu3 ji2 kai1 yan2 。
- fu4 zi3 en1 ai4 zhong4 ， yi2 ke4 nan2 qing1 pin1 。
- shi4 lu4 sui1 bi1 ze4 ， tian1 dao4 you4 hao3 hai2 。
- dan4 shi4 qiang2 jian4 zai4 ， xin1 shi4 zhong1 yi3 kuan1 。
- shi4 yi4 shu1 shui3 ju4 ， fei1 ru2 wu3 ding3 nan2 。
- shu4 ji1 shi1 li3 feng1 ， liao2 yi3 yu2 qin1 an1 。
- zai4 bai4 gu4 yi3 qing3 ， yuan4 ling3 jia1 ting2 huan1 。
- qin2 qin2 ku3 fei4 ci2 ， xi4 ting1 li3 yi4 ran2 。
- qiang2 yin3 jing4 cheng2 zui4 ， yuan2 bi3 ru2 kuang2 dian1 。
- geng3 gai4 cu1 yi3 jian4 ， bu4 jue2 ying2 chang2 jian1 。
- hu1 er2 wei4 wo3 ge1 ， wu4 yu3 xing3 zhe3 chuan2 。

## 注释

## 译文

## 赏析
