---
id: chen-zhu-ji-tai-jiao-wang-ji-fu
title: 寄台教王吉甫
titlePinyin: ji4 tai2 jiao4 wang2 ji2 fu3
titleSlug: ji-tai-jiao-wang-ji-fu
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 直溪之水清且洌，可以沃我老枯渴。
- 直溪之风空且阔，可以舒我穷鬰结。
- 自闻西来飞霞佩，使我南望片云隔。
- 苦无筋力抗尘埃，徒有心事交冰雪。
- 长庚分光到寂寞，好风流闲无时节。
- 瘿木岂是罍洗材，歜葅不登鼎俎列。
- 见何所见斯未信，取非所取毋乃亵。
- 俗眼滔滔鄂州花，古道卓卓元城铁。
- 自昔瓮城地最灵，而况金坛人更杰。
- 漫塘词源有流传，实斋理学素磨切。
- 忽乘朝阳下赤城，坐觉文星灿东浙。
- 龟手之药或以封，皋皮之座啸自彻。
- 糠粃在前吾不妨吾后，瓦注者巧吾但安吾拙。
- 教铎重新雷霆鸣，儒流勇赴江河决。
- 弦诵洋洋正声合，芹藻楚楚生香发。
- 北斗泰山收宝望，东观蓬莱是途辙。
- 何时镫前相对一杯酒，未见颜色惟看山中秋夜月。

## 拼音
- zhi2 xi1 zhi1 shui3 qing1 qie3 lie4 ， ke3 yi3 wo4 wo3 lao3 ku1 ke3 。
- zhi2 xi1 zhi1 feng1 kong1 qie3 kuo4 ， ke3 yi3 shu1 wo3 qiong2 yu4 jie2 。
- zi4 wen2 xi1 lai2 fei1 xia2 pei4 ， shi3 wo3 nan2 wang4 pian4 yun2 ge2 。
- ku3 wu2 jin1 li4 kang4 chen2 ai1 ， tu2 you3 xin1 shi4 jiao1 bing1 xue3 。
- chang2 geng1 fen1 guang1 dao4 ji4 mo4 ， hao3 feng1 liu2 xian2 wu2 shi2 jie2 。
- ying3 mu4 qi3 shi4 lei2 xi3 cai2 ， chu4 zu1 bu4 deng1 ding3 zu3 lie4 。
- jian4 he2 suo3 jian4 si1 wei4 xin4 ， qu3 fei1 suo3 qu3 wu2 nai3 xie4 。
- su2 yan3 tao1 tao1 e4 zhou1 hua1 ， gu3 dao4 zhuo2 zhuo2 yuan2 cheng2 tie3 。
- zi4 xi1 weng4 cheng2 di4 zui4 ling2 ， er2 kuang4 jin1 tan2 ren2 geng4 jie2 。
- man4 tang2 ci2 yuan2 you3 liu2 chuan2 ， shi2 zhai1 li3 xue2 su4 mo2 qie4 。
- hu1 cheng2 chao2 yang2 xia4 chi4 cheng2 ， zuo4 jue2 wen2 xing1 can4 dong1 zhe4 。
- gui1 shou3 zhi1 yao4 huo4 yi3 feng1 ， gao1 pi2 zhi1 zuo4 xiao4 zi4 che4 。
- kang1 bi3 zai4 qian2 wu2 bu4 fang2 wu2 hou4 ， wa3 zhu4 zhe3 qiao3 wu2 dan4 an1 wu2 zhuo1 。
- jiao4 duo2 chong2 xin1 lei2 ting2 ming2 ， ru2 liu2 yong3 fu4 jiang1 he2 jue2 。
- xian2 song4 yang2 yang2 zheng4 sheng1 he2 ， qin2 zao3 chu3 chu3 sheng1 xiang1 fa1 。
- bei3 dou4 tai4 shan1 shou1 bao3 wang4 ， dong1 guan1 peng2 lai2 shi4 tu2 zhe2 。
- he2 shi2 deng1 qian2 xiang1 dui4 yi4 bei1 jiu3 ， wei4 jian4 yan2 se4 wei2 kan4 shan1 zhong1 qiu1 ye4 yue4 。

## 注释

## 译文

## 赏析
