---
id: chen-zhu-yong-qian-ren-shi-zhu-er-yun
title: 用前人示诸儿韵
titlePinyin: yong4 qian2 ren2 shi4 zhu1 er2 yun4
titleSlug: yong-qian-ren-shi-zhu-er-yun
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世事纷游尘，薄俗嚣鬭鹑。
- 手足谁鲁卫，肝胆多越秦。
- 独君先君子，父事吾先人。
- 我得从之游，义与同胞钧。
- 上而下四方，相依为齿唇。
- 闲尝道病殆，饮食药饵亲。
- 卓卓乎古道，难言但书绅。
- 今及其子交，知爱迈等伦。
- 不曰淡无味，如嗜千里莼。
- 其子又其孙，秀异良可珍。
- 架有万牙签，膝间又循循。
- 功名特土苴，学术要深淳。
- 工夫入细处，力行自忱恂。
- 推而致广大，直扶天地垠。
- 书积非易□，难欺是苍旻。
- 不观冬闭固，发为青阳春。
- 因知栽者培，根本前人身。
- 万事风絮尽，盛德修唯湮。
- 契稠无浪语，感旧还酸辛。
- 吾年七十近，不入时材抡。
- 眼昏惟内顾，遑知世妆新。
- 耳聋谢外闻，免饮聒者醇。
- 溪曲五亩园，安受闭户贫。
- 蔬畦野草径，月夕清风晨。
- 杖履携诸儿，俯仰时一巡。
- 残息尚可延，何幸里有仁。
- 岂无泰交期，得舆展转神。
- 远业归后主，我得为天民。

## 拼音
- shi4 shi4 fen1 you2 chen2 ， bao2 su2 ao2 dou4 chun2 。
- shou3 zu2 shui2 lu3 wei4 ， gan1 dan3 duo1 yue4 qin2 。
- du2 jun1 xian1 jun1 zi3 ， fu4 shi4 wu2 xian1 ren2 。
- wo3 de2 cong2 zhi1 you2 ， yi4 yu3 tong2 bao1 jun1 。
- shang4 er2 xia4 si4 fang1 ， xiang1 yi1 wei4 chi3 chun2 。
- xian2 chang2 dao4 bing4 dai4 ， yin3 shi2 yao4 er3 qin1 。
- zhuo2 zhuo2 hu1 gu3 dao4 ， nan2 yan2 dan4 shu1 shen1 。
- jin1 ji2 qi2 zi3 jiao1 ， zhi1 ai4 mai4 deng3 lun2 。
- bu4 yue1 dan4 wu2 wei4 ， ru2 shi4 qian1 li3 chun2 。
- qi2 zi3 you4 qi2 sun1 ， xiu4 yi4 liang2 ke3 zhen1 。
- jia4 you3 wan4 ya2 qian1 ， xi1 jian1 you4 xun2 xun2 。
- gong1 ming2 te4 tu3 ju1 ， xue2 shu4 yao4 shen1 chun2 。
- gong1 fu1 ru4 xi4 chu4 ， li4 xing2 zi4 chen2 xun2 。
- tui1 er2 zhi4 guang3 da4 ， zhi2 fu2 tian1 di4 yin2 。
- shu1 ji1 fei1 yi4 □ ， nan2 qi1 shi4 cang1 min2 。
- bu4 guan1 dong1 bi4 gu4 ， fa1 wei4 qing1 yang2 chun1 。
- yin1 zhi1 zai1 zhe3 pei2 ， gen1 ben3 qian2 ren2 shen1 。
- wan4 shi4 feng1 xu4 jin4 ， sheng4 de2 xiu1 wei2 yan1 。
- qi4 chou2 wu2 lang4 yu3 ， gan3 jiu4 hai2 suan1 xin1 。
- wu2 nian2 qi1 shi2 jin4 ， bu2 ru4 shi2 cai2 lun1 。
- yan3 hun1 wei2 nei4 gu4 ， huang2 zhi1 shi4 zhuang1 xin1 。
- er3 long2 xie4 wai4 wen2 ， mian3 yin3 guo1 zhe3 chun2 。
- xi1 qu3 wu3 mu3 yuan2 ， an1 shou4 bi4 hu4 pin2 。
- shu1 qi2 ye3 cao3 jing4 ， yue4 xi1 qing1 feng1 chen2 。
- zhang4 lü3 xie2 zhu1 er2 ， fu3 yang3 shi2 yi4 xun2 。
- can2 xi1 shang4 ke3 yan2 ， he2 xing4 li3 you3 ren2 。
- qi3 wu2 tai4 jiao1 qi1 ， de2 yu2 zhan3 zhuan3 shen2 。
- yuan3 ye4 gui1 hou4 zhu3 ， wo3 de2 wei4 tian1 min2 。

## 注释

## 译文

## 赏析
