---
id: chen-zhu-zeng-di-guan-zhi-wang-chuan-xin-guan-shu-yu-song-xing
title: 赠弟观之王传心馆数语送行
titlePinyin: zeng4 di4 guan1 zhi1 wang2 chuan2 xin1 guan3 shu4 yu3 song4 xing2
titleSlug: zeng-di-guan-zhi-wang-chuan-xin-guan-shu-yu-song-xing
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今日为何日，风雨春寒痴。
- 吾心方恻恻，门外剥啄谁。
- 谓我欲见兄，迎面三吁嘻。
- 出语复梗塞，书担行有期。
- 岂不怀室家，将以疗我饥。
- 平生手足谊，奈何忽违离。
- 执手因与言，吾道其果非。
- 达则仕行志，穷则为人师。
- 去家二舍近，非是天一涯。
- 行矣汝其勉，第问归何时。
- 久而俛首答，身如马受羁。
- 去住不在我，此况谁得知。
- 吾年七十四，疾病常乘衰。
- 汝年亦五十，半发成雪丝。
- 年事俱至此，时光去如飞。
- 紫荆次第花，鸣雁□相归。
- 触目成感慨，赠别难为辞。
- 但闻主人贤，安心免相思。
- 明朝溪亭酒，为我酌一卮。

## 拼音
- jin1 ri4 wei4 he2 ri4 ， feng1 yu3 chun1 han2 chi1 。
- wu2 xin1 fang1 ce4 ce4 ， men2 wai4 bao1 zhuo2 shui2 。
- wei4 wo3 yu4 jian4 xiong1 ， ying2 mian4 san1 xu1 xi1 。
- chu1 yu3 fu4 geng3 se4 ， shu1 dan1 xing2 you3 qi1 。
- qi3 bu4 huai2 shi4 jia1 ， jiang1 yi3 liao2 wo3 ji1 。
- ping2 sheng1 shou3 zu2 yi4 ， nai4 he2 hu1 wei2 li2 。
- zhi2 shou3 yin1 yu3 yan2 ， wu2 dao4 qi2 guo3 fei1 。
- da2 ze2 shi4 xing2 zhi4 ， qiong2 ze2 wei4 ren2 shi1 。
- qu4 jia1 er4 she4 jin4 ， fei1 shi4 tian1 yi4 ya2 。
- xing2 yi3 ru3 qi2 mian3 ， di4 wen4 gui1 he2 shi2 。
- jiu3 er2 fu3 shou3 da2 ， shen1 ru2 ma3 shou4 ji1 。
- qu4 zhu4 bu2 zai4 wo3 ， ci3 kuang4 shui2 de2 zhi1 。
- wu2 nian2 qi1 shi2 si4 ， ji2 bing4 chang2 cheng2 shuai1 。
- ru3 nian2 yi4 wu3 shi2 ， ban4 fa1 cheng2 xue3 si1 。
- nian2 shi4 ju4 zhi4 ci3 ， shi2 guang1 qu4 ru2 fei1 。
- zi3 jing1 ci4 di4 hua1 ， ming2 yan4 □ xiang1 gui1 。
- chu4 mu4 cheng2 gan3 kai3 ， zeng4 bie2 nan2 wei2 ci2 。
- dan4 wen2 zhu3 ren2 xian2 ， an1 xin1 mian3 xiang1 si1 。
- ming2 chao2 xi1 ting2 jiu3 ， wei4 wo3 zhuo2 yi4 zhi1 。

## 注释

## 译文

## 赏析
