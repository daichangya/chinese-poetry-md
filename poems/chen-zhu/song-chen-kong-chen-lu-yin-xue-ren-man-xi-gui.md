---
id: chen-zhu-song-chen-kong-chen-lu-yin-xue-ren-man-xi-gui
title: 送陈孔晨录鄞学任满西归
titlePinyin: song4 chen2 kong3 chen2 lu4 yin2 xue2 ren4 man3 xi1 gui1
titleSlug: song-chen-kong-chen-lu-yin-xue-ren-man-xi-gui
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 思昔南墅翁，用不尽书力。
- 留以裕厥子，著鞭饱谙历。
- 鄞庠多材地，纠录迂分职。
- 休休自无犯，耿耿不事激。
- 时雨化后生，春风久宿德。
- 妙墨云烟飞，清吟雪霜逼。
- 万口何异辞，三年如一日。
- 芙蓉桂花天，扁舟戒行色。
- 帐饮集寮采，袖诗空士籍。
- 相送相致祝，此去万里翼。
- 非入蓬莱观，则上梧桐掖。
- 我素与子契，而况同宗出。
- 区区爱莫助，珍重而翁积。
- 岂不欲临饯，耄笑筋力啬。
- 数语教儿洵，持候州西驿。

## 拼音
- si1 xi1 nan2 shu4 weng1 ， yong4 bu2 jin4 shu1 li4 。
- liu2 yi3 yu4 jue2 zi3 ， zhu4 bian1 bao3 an1 li4 。
- yin2 xiang2 duo1 cai2 di4 ， jiu1 lu4 yu1 fen1 zhi2 。
- xiu1 xiu1 zi4 wu2 fan4 ， geng3 geng3 bu2 shi4 ji1 。
- shi2 yu3 hua4 hou4 sheng1 ， chun1 feng1 jiu3 su4 de2 。
- miao4 mo4 yun2 yan1 fei1 ， qing1 yin2 xue3 shuang1 bi1 。
- wan4 kou3 he2 yi4 ci2 ， san1 nian2 ru2 yi1 ri4 。
- fu2 rong2 gui4 hua1 tian1 ， pian1 zhou1 jie4 xing2 se4 。
- zhang4 yin3 ji2 liao2 cai3 ， xiu4 shi1 kong1 shi4 ji2 。
- xiang1 song4 xiang1 zhi4 zhu4 ， ci3 qu4 wan4 li3 yi4 。
- fei1 ru4 peng2 lai2 guan1 ， ze2 shang4 wu2 tong2 ye4 。
- wo3 su4 yu3 zi3 qi4 ， er2 kuang4 tong2 zong1 chu1 。
- qu1 qu1 ai4 mo4 zhu4 ， zhen1 zhong4 er2 weng1 ji1 。
- qi3 bu2 yu4 lin2 jian4 ， mao4 xiao4 jin1 li4 se4 。
- shu4 yu3 jiao4 er2 xun2 ， chi2 hou4 zhou1 xi1 yi4 。

## 注释

## 译文

## 赏析
