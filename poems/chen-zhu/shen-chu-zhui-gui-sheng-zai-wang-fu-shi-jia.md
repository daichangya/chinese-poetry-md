---
id: chen-zhu-shen-chu-zhui-gui-sheng-zai-wang-fu-shi-jia
title: 深出赘归省再往妇氏家
titlePinyin: shen1 chu1 zhui4 gui1 sheng3 zai4 wang3 fu4 shi4 jia1
titleSlug: shen-chu-zhui-gui-sheng-zai-wang-fu-shi-jia
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 父子恩爱重，人生别离苦。
- 惟汝善事我，我亦深爱汝。
- 我年今七十，又有多病母。
- 出赘非汝心，事有难直取。
- 寸步安可离，而乃江山阻。
- 忆昨汝归时，大暑走风雨。
- 身如出水荄，淋沥带泥卤。
- 弱质又逃病，老怀方免虑。
- 胡为有力者，夜半负箧去。
- 本自无完衣，转使时赤露。
- 命穷不可医，眉攒若为诉。
- 我心愈恻恻，还送汝行路。
- 奈何其奈何，听我细分付。
- 出入谁能无，归期况堪数。
- 远游必有方，无愧圣人语。
- 得失亦何常，翕然云散聚。
- 不见古君子，堕甑宁复顾。
- 贤哉汝妇翁，可以就规矩。
- 瑟琴相好合，更闻汝得妇。
- 足宽父母心，百里在庭户。
- 谨勿困闲愁，宗事要担负。

## 拼音
- fu4 zi3 en1 ai4 zhong4 ， ren2 sheng1 bie2 li2 ku3 。
- wei2 ru3 shan4 shi4 wo3 ， wo3 yi4 shen1 ai4 ru3 。
- wo3 nian2 jin1 qi1 shi2 ， you4 you3 duo1 bing4 mu3 。
- chu1 zhui4 fei1 ru3 xin1 ， shi4 you3 nan2 zhi2 qu3 。
- cun4 bu4 an1 ke3 li2 ， er2 nai3 jiang1 shan1 zu3 。
- yi4 zuo2 ru3 gui1 shi2 ， da4 shu3 zou3 feng1 yu3 。
- shen1 ru2 chu1 shui3 gai1 ， lin2 li4 dai4 ni2 lu3 。
- ruo4 zhi4 you4 tao2 bing4 ， lao3 huai2 fang1 mian3 lü4 。
- hu2 wei4 you3 li4 zhe3 ， ye4 ban4 fu4 qie4 qu4 。
- ben3 zi4 wu2 wan2 yi1 ， zhuan3 shi3 shi2 chi4 lu4 。
- ming4 qiong2 bu4 ke3 yi1 ， mei2 zan3 ruo4 wei4 su4 。
- wo3 xin1 yu4 ce4 ce4 ， hai2 song4 ru3 xing2 lu4 。
- nai4 he2 qi2 nai4 he2 ， ting1 wo3 xi4 fen1 fu4 。
- chu1 ru4 shui2 neng2 wu2 ， gui1 qi1 kuang4 kan1 shu4 。
- yuan3 you2 bi4 you3 fang1 ， wu2 kui4 sheng4 ren2 yu3 。
- de2 shi1 yi4 he2 chang2 ， xi1 ran2 yun2 san4 ju4 。
- bu2 jian4 gu3 jun1 zi3 ， duo4 zeng4 ning2 fu4 gu4 。
- xian2 zai1 ru3 fu4 weng1 ， ke3 yi3 jiu4 gui1 ju3 。
- se4 qin2 xiang1 hao3 he2 ， geng4 wen2 ru3 de2 fu4 。
- zu2 kuan1 fu4 mu3 xin1 ， bai3 li3 zai4 ting2 hu4 。
- jin3 wu4 kun4 xian2 chou2 ， zong1 shi4 yao4 dan1 fu4 。

## 注释

## 译文

## 赏析
