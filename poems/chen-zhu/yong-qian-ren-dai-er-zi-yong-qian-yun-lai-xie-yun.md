---
id: chen-zhu-yong-qian-ren-dai-er-zi-yong-qian-yun-lai-xie-yun
title: 用前人代二子用前韵来谢韵
titlePinyin: yong4 qian2 ren2 dai4 er4 zi3 yong4 qian2 yun4 lai2 xie4 yun4
titleSlug: yong-qian-ren-dai-er-zi-yong-qian-yun-lai-xie-yun
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍苍本无为，乌兔争飞驰。
- 今日为何日，谁叩和与羲。
- 举目万感集，秋风黍离离。
- 人生能几何，梦境蛛营丝。
- 或以烹自售，变诈如鞅斯。
- 或以舌交战，纵横如秦仪。
- 亦或事旷达，蜕形慕安期。
- 不则逃空虚，灰心从阇梨。
- 不曰古圣贤，自有天根基。
- 为己非为人，积学如积赀。
- 弗废一日葺，庶几百志熙。
- 世远教法散，有识如退之。
- 试观训符读，道义不以规。
- 贵贱何足云，而乃徒费辞。
- 进学以为解，诗易分葩奇。
- 安贫以知命，妻儿任寒饥。
- 既而及行艺，顾欲中有司。
- 未忘功名径，□□荆棘茨。
- 堂堂山斗望，为论如彼卑。
- 吾师吾孔子，曾子而子思。
- 以至孟轲氏，四书炳蓍龟。
- 君家两英嗣，珠璧光和隋。
- 元方知自力，阃奥次第窥。
- 既以习语话，行有向学时。
- 光阴电一抹，圣狂几甚危。
- 百行孝为本，气下色愉怡。
- 极而察天地，造端自齐眉。
- 苦语赞义方，一洗时妆脂。
- 勉旃复勉旃，勿重老大悲。
- 还以自警省，就示吾诸儿。

## 拼音
- cang1 cang1 ben3 wu2 wei2 ， wu1 tu4 zheng1 fei1 chi2 。
- jin1 ri4 wei4 he2 ri4 ， shui2 kou4 he2 yu3 xi1 。
- ju3 mu4 wan4 gan3 ji2 ， qiu1 feng1 shu3 li2 li2 。
- ren2 sheng1 neng2 ji3 he2 ， meng4 jing4 zhu1 ying2 si1 。
- huo4 yi3 peng1 zi4 shou4 ， bian4 zha4 ru2 yang1 si1 。
- huo4 yi3 she2 jiao1 zhan4 ， zong4 heng2 ru2 qin2 yi2 。
- yi4 huo4 shi4 kuang4 da2 ， tui4 xing2 mu4 an1 qi1 。
- bu4 ze2 tao2 kong1 xu1 ， hui1 xin1 cong2 du1 li2 。
- bu4 yue1 gu3 sheng4 xian2 ， zi4 you3 tian1 gen1 ji1 。
- wei4 ji3 fei1 wei4 ren2 ， ji1 xue2 ru2 ji1 zi1 。
- fu2 fei4 yi2 ri4 qi4 ， shu4 ji1 bai3 zhi4 xi1 。
- shi4 yuan3 jiao4 fa3 san4 ， you3 shi2 ru2 tui4 zhi1 。
- shi4 guan1 xun4 fu2 du2 ， dao4 yi4 bu4 yi3 gui1 。
- gui4 jian4 he2 zu2 yun2 ， er2 nai3 tu2 fei4 ci2 。
- jin4 xue2 yi3 wei2 jie3 ， shi1 yi4 fen1 pa1 qi2 。
- an1 pin2 yi3 zhi1 ming4 ， qi1 er2 ren4 han2 ji1 。
- ji4 er2 ji2 xing2 yi4 ， gu4 yu4 zhong1 you3 si1 。
- wei4 wang4 gong1 ming2 jing4 ， □ □ jing1 ji2 ci2 。
- tang2 tang2 shan1 dou4 wang4 ， wei4 lun4 ru2 bi3 bei1 。
- wu2 shi1 wu2 kong3 zi3 ， ceng2 zi3 er2 zi3 si1 。
- yi3 zhi4 meng4 ke1 shi4 ， si4 shu1 bing3 shi1 gui1 。
- jun1 jia1 liang3 ying1 si4 ， zhu1 bi4 guang1 he2 sui2 。
- yuan2 fang1 zhi1 zi4 li4 ， kun3 ao4 ci4 di4 kui1 。
- ji4 yi3 xi2 yu3 hua4 ， xing2 you3 xiang4 xue2 shi2 。
- guang1 yin1 dian4 yi4 mo3 ， sheng4 kuang2 ji3 shen4 wei1 。
- bai3 hang2 xiao4 wei4 ben3 ， qi4 xia4 se4 yu2 yi2 。
- ji2 er2 cha2 tian1 di4 ， zao4 duan1 zi4 qi2 mei2 。
- ku3 yu3 zan4 yi4 fang1 ， yi4 xi3 shi2 zhuang1 zhi1 。
- mian3 zhan1 fu4 mian3 zhan1 ， wu4 zhong4 lao3 da4 bei1 。
- hai2 yi3 zi4 jing3 sheng3 ， jiu4 shi4 wu2 zhu1 er2 。

## 注释

## 译文

## 赏析
