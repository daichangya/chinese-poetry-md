---
id: chen-zhu-zhang-shi-zhai-shu-sheng-ye-zuo-qiong-yi-xing-xue-zi-shen-zeng-qi-yuan-xing
title: 张时斋书生也坐穷以星学资身赠其远行
titlePinyin: zhang1 shi2 zhai1 shu1 sheng1 ye3 zuo4 qiong2 yi3 xing1 xue2 zi1 shen1 zeng4 qi2 yuan3 xing2
titleSlug: zhang-shi-zhai-shu-sheng-ye-zuo-qiong-yi-xing-xue-zi-shen-zeng-qi-yuan-xing
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书生例饥困，世路方偪仄。
- 胡为乎此中，兀兀朝以夕。
- 问之俛而答，初意岂今日。
- 几年镫火窗，谓可生羽翼。
- 时事出料外，竟作沈海石。
- 寒谷春难回，涸辙水难激。
- 聊分星家波，食此一涓滴。
- 终然不自赡，拍案动远色。
- 江湖天风长，万里谁能絷。
- 姑以术资行，或者儒得力。
- 泰与否相除，剥与复消息。
- 要知穷非穷，当遇识者识。

## 拼音
- shu1 sheng1 li4 ji1 kun4 ， shi4 lu4 fang1 bi1 ze4 。
- hu2 wei4 hu1 ci3 zhong1 ， wu4 wu4 chao2 yi3 xi1 。
- wen4 zhi1 fu3 er2 da2 ， chu1 yi4 qi3 jin1 ri4 。
- ji3 nian2 deng1 huo3 chuang1 ， wei4 ke3 sheng1 yu3 yi4 。
- shi2 shi4 chu1 liao4 wai4 ， jing4 zuo4 shen3 hai3 shi2 。
- han2 gu3 chun1 nan2 hui2 ， he2 zhe2 shui3 nan2 ji1 。
- liao2 fen1 xing1 jia1 bo1 ， shi2 ci3 yi4 juan1 di1 。
- zhong1 ran2 bu2 zi4 shan4 ， pai1 an4 dong4 yuan3 se4 。
- jiang1 hu2 tian1 feng1 chang2 ， wan4 li3 shui2 neng2 zhi2 。
- gu1 yi3 shu4 zi1 xing2 ， huo4 zhe3 ru2 de2 li4 。
- tai4 yu3 fou3 xiang1 chu2 ， bao1 yu3 fu4 xiao1 xi1 。
- yao4 zhi1 qiong2 fei1 qiong2 ， dang1 yu4 shi2 zhe3 shi2 。

## 注释

## 译文

## 赏析
