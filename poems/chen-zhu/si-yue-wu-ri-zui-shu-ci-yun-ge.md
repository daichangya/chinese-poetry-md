---
id: chen-zhu-si-yue-wu-ri-zui-shu-ci-yun-ge
title: 四月五日醉书慈云阁
titlePinyin: si4 yue4 wu3 ri4 zui4 shu1 ci2 yun2 ge2
titleSlug: si-yue-wu-ri-zui-shu-ci-yun-ge
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峰开荷叶东南倾，梵宫截断西来青。
- 参差楼阁半空起，撞钟椎鱼撼林坰。
- 奔走簦笠数百里，随事来乞山中灵。
- 大众坐饱云捧足，百需顺应水建瓴。
- 彼饕者谁尸海阃，日鬻三帖出府庭。
- 交驰争此一席卷，赭山不足搜钵瓶。
- 囊橐所攫鸟兽散，遗臭满山草亦腥。
- 簷栋摧落甚败驿，旁风雨湿上见星。
- 厨烟寂寞甑釜破，残僧菜色身伶俜。
- 山运忽回缘法到，铁锡飞入总云亭。
- 伽蓝起舞山鬼避，击大法鼓轰雷霆。
- 竖硬脊梁施敏手，恢恢余刃新发硎。
- 仆者以兴弊者刬，如痼病脱沈醉醒。
- 况今佛流正澎湃，平地丈浪腾沧溟。
- 何事不可咄嗟办，寺已如画山翠屏。
- 谁知不忍回首处，山下景色何凋零。
- 文献故家编下户，潇潇四壁门长扃。
- 旧来富家鼠窜伏，贫民偶遗风涛萍。
- 叫嚣隳突尚不已，宛转就缚垂死丁。
- 春风无分日光薄，冤声苦语那可听。
- 信有天堂与地狱，咫尺中间分异形。
- 世变不情至此极，仰面三叹天冥冥。

## 拼音
- feng1 kai1 he2 ye4 dong1 nan2 qing1 ， fan4 gong1 jie2 duan4 xi1 lai2 qing1 。
- cen1 ci1 lou2 ge2 ban4 kong1 qi3 ， zhuang4 zhong1 zhui1 yu2 han4 lin2 jiong1 。
- ben1 zou3 deng1 li4 shu4 bai3 li3 ， sui2 shi4 lai2 qi3 shan1 zhong1 ling2 。
- da4 zhong4 zuo4 bao3 yun2 peng3 zu2 ， bai3 xu1 shun4 ying4 shui3 jian4 ling2 。
- bi3 tao1 zhe3 shui2 shi1 hai3 kun3 ， ri4 yu4 san1 tie1 chu1 fu3 ting2 。
- jiao1 chi2 zheng1 ci3 yi4 xi2 juan3 ， zhe3 shan1 bu4 zu2 sou1 bo1 ping2 。
- nang2 tuo2 suo3 jue2 niao3 shou4 san4 ， yi2 chou4 man3 shan1 cao3 yi4 xing1 。
- yan2 dong4 cui1 luo4 shen4 bai4 yi4 ， pang2 feng1 yu3 shi1 shang4 jian4 xing1 。
- chu2 yan1 ji4 mo4 zeng4 fu3 po4 ， can2 seng1 cai4 se4 shen1 ling2 ping1 。
- shan1 yun4 hu1 hui2 yuan2 fa3 dao4 ， tie3 xi1 fei1 ru4 zong3 yun2 ting2 。
- jia1 lan2 qi3 wu3 shan1 gui3 bi4 ， ji1 da4 fa3 gu3 hong1 lei2 ting2 。
- shu4 ying4 ji3 liang2 shi1 min3 shou3 ， hui1 hui1 yu2 ren4 xin1 fa1 xing2 。
- pu2 zhe3 yi3 xing1 bi4 zhe3 chan3 ， ru2 gu4 bing4 tuo1 shen3 zui4 xing3 。
- kuang4 jin1 fo2 liu2 zheng4 peng2 pai4 ， ping2 di4 zhang4 lang4 teng2 cang1 ming2 。
- he2 shi4 bu4 ke3 duo1 jie1 ban4 ， si4 yi3 ru2 hua4 shan1 cui4 ping2 。
- shui2 zhi1 bu4 ren3 hui2 shou3 chu4 ， shan1 xia4 jing3 se4 he2 diao1 ling2 。
- wen2 xian4 gu4 jia1 bian1 xia4 hu4 ， xiao1 xiao1 si4 bi4 men2 chang2 jiong1 。
- jiu4 lai2 fu4 jia1 shu3 cuan4 fu2 ， pin2 min2 ou3 yi2 feng1 tao1 ping2 。
- jiao4 ao2 hui1 tu1 shang4 bu4 yi3 ， wan3 zhuan3 jiu4 fu4 chui2 si3 ding1 。
- chun1 feng1 wu2 fen1 ri4 guang1 bao2 ， yuan1 sheng1 ku3 yu3 na4 ke3 ting1 。
- xin4 you3 tian1 tang2 yu3 di4 yu4 ， zhi3 chi3 zhong1 jian1 fen1 yi4 xing2 。
- shi4 bian4 bu4 qing2 zhi4 ci3 ji2 ， yang3 mian4 san1 tan4 tian1 ming2 ming2 。

## 注释

## 译文

## 赏析
