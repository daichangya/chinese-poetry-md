---
id: chen-zhu-shen-zi-fu-shi-gui-shi
title: 深自妇氏归侍
titlePinyin: shen1 zi4 fu4 shi4 gui1 shi4
titleSlug: shen-zi-fu-shi-gui-shi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生贫非穷，有子环我膝。
- 深汝实居长，何可去顷刻。
- 顾从百里外，赘滞日复日。
- 事有不得已，我心常壹鬰。
- 昨朝乌鹊喜，夜得归端的。
- 瀹洵急迎路，呼镫走奴卒。
- 归儿如犹子，先跳门限出。
- 女润卧东床，方困寒痰塞。
- 忽闻兄到家，夙恙一笑失。
- 骨肉恩爱重，此归真药石。
- 春风花气香，今夕是何夕。
- 酌汝一杯酒，听我言历历。
- 我老不任事，干蛊汝宜力。
- 汝母且多病，佐馈妇之职。
- 三弟要读书，惟汝身励率。
- 妹笄何以嫁，汝亦当纤悉。
- 如此复如此，汝坐能安席。
- 汝今虽有妇，未归未为毕。
- 而况危乱世，离别重凄恻。
- 一家得团栾，荼苦甘于蜜。
- 归来早归来，我年七十一。

## 拼音
- wo3 sheng1 pin2 fei1 qiong2 ， you3 zi3 huan2 wo3 xi1 。
- shen1 ru3 shi2 ju1 chang2 ， he2 ke3 qu4 qing3 ke4 。
- gu4 cong2 bai3 li3 wai4 ， zhui4 zhi4 ri4 fu4 ri4 。
- shi4 you3 bu4 de2 yi3 ， wo3 xin1 chang2 yi1 yu4 。
- zuo2 chao2 wu1 que4 xi3 ， ye4 de2 gui1 duan1 de0 。
- yue4 xun2 ji2 ying2 lu4 ， hu1 deng1 zou3 nu2 zu2 。
- gui1 er2 ru2 you2 zi3 ， xian1 tiao4 men2 xian4 chu1 。
- nü3 run4 wo4 dong1 chuang2 ， fang1 kun4 han2 tan2 sai1 。
- hu1 wen2 xiong1 dao4 jia1 ， su4 yang4 yi2 xiao4 shi1 。
- gu3 rou4 en1 ai4 zhong4 ， ci3 gui1 zhen1 yao4 shi2 。
- chun1 feng1 hua1 qi4 xiang1 ， jin1 xi1 shi4 he2 xi1 。
- zhuo2 ru3 yi4 bei1 jiu3 ， ting1 wo3 yan2 li4 li4 。
- wo3 lao3 bu2 ren4 shi4 ， gan1 gu3 ru3 yi2 li4 。
- ru3 mu3 qie3 duo1 bing4 ， zuo3 kui4 fu4 zhi1 zhi2 。
- san1 di4 yao4 du2 shu1 ， wei2 ru3 shen1 li4 lü4 。
- mei4 ji1 he2 yi3 jia4 ， ru3 yi4 dang1 xian1 xi1 。
- ru2 ci3 fu4 ru2 ci3 ， ru3 zuo4 neng2 an1 xi2 。
- ru3 jin1 sui1 you3 fu4 ， wei4 gui1 wei4 wei4 bi4 。
- er2 kuang4 wei1 luan4 shi4 ， li2 bie2 zhong4 qi1 ce4 。
- yi4 jia1 de2 tuan2 luan2 ， tu2 ku3 gan1 yu2 mi4 。
- gui1 lai2 zao3 gui1 lai2 ， wo3 nian2 qi1 shi2 yi1 。

## 注释

## 译文

## 赏析
