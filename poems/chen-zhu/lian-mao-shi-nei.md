---
id: chen-zhu-lian-mao-shi-nei
title: 怜猫示内
titlePinyin: lian2 mao1 shi4 nei4
titleSlug: lian-mao-shi-nei
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑花一衔蝉，畜之今几年。
- 捕攫奔走捷，巧黠乃其天。
- 一脔亦割啗，分与眠席眠。
- 迩来主人出，出久厨无烟。
- 罄室鼠辈少，时得聊自延。
- 不就邻妇呼，宁饥肯垂涎。
- 夜寒身无栖，灶窟恬余暄。
- 灰染突尘涴，毛色非旧鲜。
- 主人来归初，绕室如诉冤。
- 旁人固不解，主人当知怜。
- 云何云可恶，恶彼身挛拳。
- 依随行坐闲，呵叱加笞鞭。
- 不念昔可爱，惟恶今非前。
- 本来是一物，色改爱遂迁。
- 吁嗟乎猫乎，岂独于猫然。
- 人于夫妇闲，情义亦罕全。
- 花颜少年时，偎倚心相缠。
- 皤皤白发垂，相丑亦相妍。
- 吁嗟乎人乎，有耳听我言。
- 人生七十稀，能得几时安。
- 毋以私自贼，同室操戈鋋。
- 举案与齐眉，当如孟光贤。
- 糟糠不下堂，当与宋弘肩。
- 不然祇自苦，于我何益焉。
- 我赋我妇读，一笑愿不愆。

## 拼音
- hei1 hua1 yi4 xian2 chan2 ， chu4 zhi1 jin1 ji3 nian2 。
- bu3 jue2 ben1 zou3 jie2 ， qiao3 xia2 nai3 qi2 tian1 。
- yi4 luan2 yi4 ge1 dan4 ， fen1 yu3 mian2 xi2 mian2 。
- er3 lai2 zhu3 ren2 chu1 ， chu1 jiu3 chu2 wu2 yan1 。
- qing4 shi4 shu3 bei4 shao3 ， shi2 de2 liao2 zi4 yan2 。
- bu2 jiu4 lin2 fu4 hu1 ， ning2 ji1 ken3 chui2 xian2 。
- ye4 han2 shen1 wu2 qi1 ， zao4 ku1 tian2 yu2 xuan1 。
- hui1 ran3 tu1 chen2 wo4 ， mao2 se4 fei1 jiu4 xian1 。
- zhu3 ren2 lai2 gui1 chu1 ， rao4 shi4 ru2 su4 yuan1 。
- pang2 ren2 gu4 bu4 jie3 ， zhu3 ren2 dang1 zhi1 lian2 。
- yun2 he2 yun2 ke3 wu4 ， e4 bi3 shen1 luan2 quan2 。
- yi1 sui2 xing2 zuo4 xian2 ， he1 chi4 jia1 chi1 bian1 。
- bu2 nian4 xi1 ke3 ai4 ， wei2 e4 jin1 fei1 qian2 。
- ben3 lai2 shi4 yi2 wu4 ， se4 gai3 ai4 sui4 qian1 。
- xu1 jie1 hu1 mao1 hu1 ， qi3 du2 yu2 mao1 ran2 。
- ren2 yu2 fu1 fu4 xian2 ， qing2 yi4 yi4 han3 quan2 。
- hua1 yan2 shao4 nian2 shi2 ， wei1 yi3 xin1 xiang1 chan2 。
- po2 po2 bai2 fa4 chui2 ， xiang1 chou3 yi4 xiang1 yan2 。
- xu1 jie1 hu1 ren2 hu1 ， you3 er3 ting1 wo3 yan2 。
- ren2 sheng1 qi1 shi2 xi1 ， neng2 de2 ji3 shi2 an1 。
- wu2 yi3 si1 zi4 zei2 ， tong2 shi4 cao1 ge1 chan2 。
- ju3 an4 yu3 qi2 mei2 ， dang1 ru2 meng4 guang1 xian2 。
- zao1 kang1 bu2 xia4 tang2 ， dang1 yu3 song4 hong2 jian1 。
- bu4 ran2 qi2 zi4 ku3 ， yu2 wo3 he2 yi4 yan1 。
- wo3 fu4 wo3 fu4 du2 ， yi2 xiao4 yuan4 bu4 qian1 。

## 注释

## 译文

## 赏析
