---
id: chen-zhu-song-zhu-sheng-xiu
title: 送竺甥秀
titlePinyin: song4 zhu2 sheng1 xiu4
titleSlug: song-zhu-sheng-xiu
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 恭惟吾外祖，盛德表一乡。
- 身都云南瑞，一母十郎娘。
- 吾母实居长，钟爱非寻常。
- 择壻流俗外，眼高意见长。
- 岂无富豪子，熟视不得当。
- 吾父本儒家，诗礼夙自将。
- 乃以吾母妻，相期早腾骧。
- 谁知古罍洗，不入盆盎场。
- 回溯外祖心，终老弗能忘。
- 膝闲出苦语，此心汝其偿。
- 饮泣何敢受，负山类蚊蝱。
- 二十一年闲，母没父亦亡。
- 我发既种种，杏园仅沾芳。
- 著鞭幸有路，盖与忽仆僵。
- 前言空在耳，欲报天茫茫。
- 吾壻在吾前，吾子罗吾旁。
- 努力各努力，世道须明昌。
- 听之勿藐藐，方来那可量。
- 庶几未了事，发为前人光。

## 拼音
- gong1 wei2 wu2 wai4 zu3 ， sheng4 de2 biao3 yi4 xiang1 。
- shen1 dou1 yun2 nan2 rui4 ， yi4 mu3 shi2 lang2 niang2 。
- wu2 mu3 shi2 ju1 chang2 ， zhong1 ai4 fei1 xun2 chang2 。
- ze2 xu4 liu2 su2 wai4 ， yan3 gao1 yi4 jian4 chang2 。
- qi3 wu2 fu4 hao2 zi3 ， shu2 shi4 bu4 de2 dang4 。
- wu2 fu4 ben3 ru2 jia1 ， shi1 li3 su4 zi4 jiang1 。
- nai3 yi3 wu2 mu3 qi1 ， xiang1 qi1 zao3 teng2 xiang1 。
- shui2 zhi1 gu3 lei2 xi3 ， bu2 ru4 pen2 ang4 chang3 。
- hui2 su4 wai4 zu3 xin1 ， zhong1 lao3 fu2 neng2 wang4 。
- xi1 xian2 chu1 ku3 yu3 ， ci3 xin1 ru3 qi2 chang2 。
- yin3 qi4 he2 gan3 shou4 ， fu4 shan1 lei4 wen2 meng2 。
- er4 shi2 yi1 nian2 xian2 ， mu3 mei2 fu4 yi4 wang2 。
- wo3 fa1 ji4 zhong3 zhong3 ， xing4 yuan2 jin3 zhan1 fang1 。
- zhu4 bian1 xing4 you3 lu4 ， gai4 yu3 hu1 pu2 jiang1 。
- qian2 yan2 kong1 zai4 er3 ， yu4 bao4 tian1 mang2 mang2 。
- wu2 xu4 zai4 wu2 qian2 ， wu2 zi3 luo2 wu2 pang2 。
- nu3 li4 ge4 nu3 li4 ， shi4 dao4 xu1 ming2 chang1 。
- ting1 zhi1 wu4 miao3 miao3 ， fang1 lai2 na4 ke3 liang2 。
- shu4 ji1 wei4 liao3 shi4 ， fa1 wei4 qian2 ren2 guang1 。

## 注释

## 译文

## 赏析
