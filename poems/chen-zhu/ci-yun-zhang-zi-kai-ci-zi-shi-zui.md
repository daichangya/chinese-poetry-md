---
id: chen-zhu-ci-yun-zhang-zi-kai-ci-zi-shi-zui
title: 次韵张子开次子试晬
titlePinyin: ci4 yun4 zhang1 zi3 kai1 ci4 zi3 shi4 zui4
titleSlug: ci-yun-zhang-zi-kai-ci-zi-shi-zui
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻昔宁馨儿，如马千里驰。
- 或秀如芝兰，或如饤坐梨。
- 居易生七月，已能指无之。
- 又比令狐楚，五岁善属辞。
- 是皆非偶尔，阴有造物司。
- 吾党正气旺，杨泣墨子悲。
- 谁知世变极，所见及所期。
- 卓哉子张子，不问今何时。
- 种德以种子，愈出而愈奇。
- 元方既及冠，可宝已不赀。
- 经史日研精，甚于渴与饥。
- 百发当百中，善射如由基。
- 亦曰厚自积，王魏不仕隋。
- 再索又得儿，照室光陆离。
- 今朝岁一周，岐嶷傲娥羲。
- 丛珍试初步，动觉应矩规。
- 粲粲文在手，炯炯白在眉。
- 但喜家传昌，浮机岂终危。
- 宙宇一开泰，扶植须人为。
- 在外寄藩屏，在朝资栋仪。
- 虽当保抱中，方来事可龟。
- 风埃自澒洞，庭阶且燕熙。
- 眼底双凤雏，笑唾燕雀卑。
- 而况表独立，硬脊非韦脂。
- 观志既有人，一脉如抽丝。
- 作室必肯堂，何患不塈茨。
- 此事真庆事，他事非所怡。
- 我老拙已固，无能说项斯。
- 来诗走风樯，难用蠡管窥。
- 趁笔聊示耳，深愧无精思。

## 拼音
- wen2 xi1 ning2 xin1 er2 ， ru2 ma3 qian1 li3 chi2 。
- huo4 xiu4 ru2 zhi1 lan2 ， huo4 ru2 ding4 zuo4 li2 。
- ju1 yi4 sheng1 qi1 yue4 ， yi3 neng2 zhi3 wu2 zhi1 。
- you4 bi3 ling2 hu2 chu3 ， wu3 sui4 shan4 shu3 ci2 。
- shi4 jie1 fei1 ou3 er3 ， yin1 you3 zao4 wu4 si1 。
- wu2 dang3 zheng4 qi4 wang4 ， yang2 qi4 mo4 zi3 bei1 。
- shui2 zhi1 shi4 bian4 ji2 ， suo3 jian4 ji2 suo3 qi1 。
- zhuo2 zai1 zi3 zhang1 zi3 ， bu2 wen4 jin1 he2 shi2 。
- zhong3 de2 yi3 zhong3 zi0 ， yu4 chu1 er2 yu4 qi2 。
- yuan2 fang1 ji4 ji2 guan1 ， ke3 bao3 yi3 bu4 zi1 。
- jing1 shi3 ri4 yan2 jing1 ， shen4 yu2 ke3 yu3 ji1 。
- bai3 fa1 dang1 bai3 zhong1 ， shan4 she4 ru2 you2 ji1 。
- yi4 yue1 hou4 zi4 ji1 ， wang2 wei4 bu2 shi4 sui2 。
- zai4 suo3 you4 de2 er2 ， zhao4 shi4 guang1 lu4 li2 。
- jin1 chao2 sui4 yi4 zhou1 ， qi2 yi2 ao4 e2 xi1 。
- cong2 zhen1 shi4 chu1 bu4 ， dong4 jue2 ying4 ju3 gui1 。
- can4 can4 wen2 zai4 shou3 ， jiong3 jiong3 bai2 zai4 mei2 。
- dan4 xi3 jia1 chuan2 chang1 ， fu2 ji1 qi3 zhong1 wei1 。
- zhou4 yu3 yi4 kai1 tai4 ， fu2 zhi2 xu1 ren2 wei2 。
- zai4 wai4 ji4 fan1 ping2 ， zai4 chao2 zi1 dong4 yi2 。
- sui1 dang1 bao3 bao4 zhong1 ， fang1 lai2 shi4 ke3 gui1 。
- feng1 ai1 zi4 hong4 dong4 ， ting2 jie1 qie3 yan4 xi1 。
- yan3 di3 shuang1 feng4 chu2 ， xiao4 tuo4 yan4 que4 bei1 。
- er2 kuang4 biao3 du2 li4 ， ying4 ji3 fei1 wei2 zhi1 。
- guan1 zhi4 ji4 you3 ren2 ， yi2 mai4 ru2 chou1 si1 。
- zuo4 shi4 bi4 ken3 tang2 ， he2 huan4 bu2 ji4 ci2 。
- ci3 shi4 zhen1 qing4 shi4 ， ta1 shi4 fei1 suo3 yi2 。
- wo3 lao3 zhuo1 yi3 gu4 ， wu2 neng2 shuo1 xiang4 si1 。
- lai2 shi1 zou3 feng1 qiang2 ， nan2 yong4 li2 guan3 kui1 。
- chen4 bi3 liao2 shi4 er3 ， shen1 kui4 wu2 jing1 si1 。

## 注释

## 译文

## 赏析
