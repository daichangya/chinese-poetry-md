---
id: chen-zhu-ke-ju-zhang-lao-tui-xiu-yu-xi-shan-an-fu-xi-shan-hao-yi-song-zhi
title: 可举长老退休于西山庵赋西山好以送之
titlePinyin: ke3 ju3 zhang3 lao3 tui4 xiu1 yu2 xi1 shan1 an1 fu4 xi1 shan1 hao3 yi3 song4 zhi1
titleSlug: ke-ju-zhang-lao-tui-xiu-yu-xi-shan-an-fu-xi-shan-hao-yi-song-zhi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西山好，西山好，天开画阁胜蓬岛。
- 千峰尽头地脉舒，万顷如掌湖光抱。
- 清风佳月自时节，暖翠晴岚互昏晓。
- 逢人大观夙契心，小筑数闲谋退老。
- 欲归去来不由身，妙庄严域须手了。
- 平平稳稳经理去，纤纤悉悉工夫到。
- 栋宇峥嵘巾笠凑，钟鼓震撼钵盂饱。
- 今日何日满十分，是空非空归一笑。
- 於戏分付善舞人，曳锡逍遥忙劫表。
- 老鹤飞迎出山深，驯龙拜伏候门早。
- 便应管领古烟霞，何妨评论闲花草。
- 樵歌渔唱如梵呗，茶约诗盟足吟啸。
- 淡中滋味苦亦甜，静处风光安是宝。
- 顾我门户虽不同，如此林泉均所好。
- 霜松雪柏梦相知，布袜青鞋嗟已耄。
- 西山好，西山好，世闲何处不是邯郸道。

## 拼音
- xi1 shan1 hao3 ， xi1 shan1 hao3 ， tian1 kai1 hua4 ge2 sheng4 peng2 dao3 。
- qian1 feng1 jin4 tou2 di4 mai4 shu1 ， wan4 qing3 ru2 zhang3 hu2 guang1 bao4 。
- qing1 feng1 jia1 yue4 zi4 shi2 jie2 ， nuan3 cui4 qing2 lan2 hu4 hun1 xiao3 。
- feng2 ren2 da4 guan1 su4 qi4 xin1 ， xiao3 zhu4 shu4 xian2 mou2 tui4 lao3 。
- yu4 gui1 qu4 lai2 bu4 you2 shen1 ， miao4 zhuang1 yan2 yu4 xu1 shou3 le0 。
- ping2 ping2 wen3 wen3 jing1 li3 qu4 ， xian1 xian1 xi1 xi1 gong1 fu1 dao4 。
- dong4 yu3 zheng1 rong2 jin1 li4 cou4 ， zhong1 gu3 zhen4 han4 bo1 yu2 bao3 。
- jin1 ri4 he2 ri4 man3 shi2 fen1 ， shi4 kong1 fei1 kong1 gui1 yi1 xiao4 。
- wu1 xi4 fen1 fu4 shan4 wu3 ren2 ， ye4 xi1 xiao1 yao2 mang2 jie2 biao3 。
- lao3 he4 fei1 ying2 chu1 shan1 shen1 ， xun4 long2 bai4 fu2 hou4 men2 zao3 。
- bian4 ying4 guan3 ling3 gu3 yan1 xia2 ， he2 fang2 ping2 lun4 xian2 hua1 cao3 。
- qiao2 ge1 yu2 chang4 ru2 fan4 bai4 ， cha2 yue1 shi1 meng2 zu2 yin2 xiao4 。
- dan4 zhong1 zi1 wei4 ku3 yi4 tian2 ， jing4 chu4 feng1 guang1 an1 shi4 bao3 。
- gu4 wo3 men2 hu4 sui1 bu4 tong2 ， ru2 ci3 lin2 quan2 jun1 suo3 hao3 。
- shuang1 song1 xue3 bai3 meng4 xiang1 zhi1 ， bu4 wa4 qing1 xie2 jie1 yi3 mao4 。
- xi1 shan1 hao3 ， xi1 shan1 hao3 ， shi4 xian2 he2 chu4 bu2 shi4 han2 dan1 dao4 。

## 注释

## 译文

## 赏析
