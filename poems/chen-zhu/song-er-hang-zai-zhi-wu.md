---
id: chen-zhu-song-er-hang-zai-zhi-wu
title: 送儿沆再之婺
titlePinyin: song4 er2 hang4 zai4 zhi1 wu4
titleSlug: song-er-hang-zai-zhi-wu
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 父母生汝期望汝，地阔天宽从著步。
- 霜叶飞红橙橘黄，一笠西风正宜路。
- 送汝出门不肯行，低头进前出苦语。
- 双亲虽安身已高，菽水为欢盍朝暮。
- 夏初奉命见两山，往还恨不身生羽。
- 如今又为千里行，直是恋慕难轻去。
- 有不忍听手抚背，至哉天理人伦处。
- 我岂欲汝寸步离，事有乘机恐差误。
- 晚年正欲汝有成，此行倘与心相副。
- 皱皮瘦骨便精神，当为汝喜非汝惧。
- 不妨安稳趁前程，但及梅花时归学莱舞。

## 拼音
- fu4 mu3 sheng1 ru3 qi1 wang4 ru3 ， di4 kuo4 tian1 kuan1 cong2 zhu4 bu4 。
- shuang1 ye4 fei1 hong2 cheng2 ju2 huang2 ， yi2 li4 xi1 feng1 zheng4 yi2 lu4 。
- song4 ru3 chu1 men2 bu4 ken3 xing2 ， di1 tou2 jin4 qian2 chu1 ku3 yu3 。
- shuang1 qin1 sui1 an1 shen1 yi3 gao1 ， shu1 shui3 wei4 huan1 he2 chao2 mu4 。
- xia4 chu1 feng4 ming4 jian4 liang3 shan1 ， wang3 hai2 hen4 bu4 shen1 sheng1 yu3 。
- ru2 jin1 you4 wei4 qian1 li3 xing2 ， zhi2 shi4 lian4 mu4 nan2 qing1 qu4 。
- you3 bu4 ren3 ting1 shou3 fu3 bei4 ， zhi4 zai1 tian1 li3 ren2 lun2 chu4 。
- wo3 qi3 yu4 ru3 cun4 bu4 li2 ， shi4 you3 cheng2 ji1 kong3 cha4 wu4 。
- wan3 nian2 zheng4 yu4 ru3 you3 cheng2 ， ci3 xing2 tang3 yu3 xin1 xiang1 fu4 。
- zhou4 pi2 shou4 gu3 bian4 jing1 shen2 ， dang1 wei4 ru3 xi3 fei1 ru3 ju4 。
- bu4 fang2 an1 wen3 chen4 qian2 cheng2 ， dan4 ji2 mei2 hua1 shi2 gui1 xue2 lai2 wu3 。

## 注释

## 译文

## 赏析
