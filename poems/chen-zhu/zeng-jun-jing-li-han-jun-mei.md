---
id: chen-zhu-zeng-jun-jing-li-han-jun-mei
title: 赠郡经历韩君美
titlePinyin: zeng4 jun4 jing1 li4 han2 jun1 mei3
titleSlug: zeng-jun-jing-li-han-jun-mei
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 易为六经彝训祖，诗关万里风化机。
- 周孔派外谁复得，商赐言后知者谁。
- 穿凿簸弄到今日，家自为诗人自易。
- 数不及理数亦妄，吟而无用吟何益。
- 京房辈，晚唐诗，悖谬之渠漓之靡。
- 虽不能为本真累，能误来者滔滔地。
- 鄞幕多缘奎壁照，铁做脊梁主公道。
- 有时发经本旨坐虎皮，有时续古正音斥蝉噪。
- 老夫耄矣不出山，宿学已堕寒灰闲。
- 卓哉斯文有可宗，身虽不前心已攀。
- 二松主人忽传意，谓曾齿及穷姓字。
- 生来欠识韩荆州，我亦自分陈无己。
- 此心胡为乎来哉，清风明月肝胆开。
- 满天下是可为事，终归敏手经纶才。
- 人文所以经天地，直须掀揭山火贲。
- 民事所以寿根本，要使人人歌既醉。
- 自顾光阴迫下舂，犹欲拭目儒术功。
- 不能颂泰交于风云之表，亦可歌丰年于畎亩之中。

## 拼音
- yi4 wei4 liu4 jing1 yi2 xun4 zu3 ， shi1 guan1 wan4 li3 feng1 hua4 ji1 。
- zhou1 kong3 pai4 wai4 shui2 fu4 de2 ， shang1 ci4 yan2 hou4 zhi1 zhe3 shui2 。
- chuan1 zao2 bo4 nong4 dao4 jin1 ri4 ， jia1 zi4 wei4 shi1 ren2 zi4 yi4 。
- shu4 bu4 ji2 li3 shu4 yi4 wang4 ， yin2 er2 wu2 yong4 yin2 he2 yi4 。
- jing1 fang2 bei4 ， wan3 tang2 shi1 ， bei4 miu4 zhi1 qu2 li2 zhi1 mi2 。
- sui1 bu4 neng2 wei4 ben3 zhen1 lei4 ， neng2 wu4 lai2 zhe3 tao1 tao1 di4 。
- yin2 mu4 duo1 yuan2 kui2 bi4 zhao4 ， tie3 zuo4 ji3 liang2 zhu3 gong1 dao4 。
- you3 shi2 fa1 jing1 ben3 zhi3 zuo4 hu3 pi2 ， you3 shi2 xu4 gu3 zheng4 yin1 chi4 chan2 zao4 。
- lao3 fu1 mao4 yi3 bu4 chu1 shan1 ， su4 xue2 yi3 duo4 han2 hui1 xian2 。
- zhuo2 zai1 si1 wen2 you3 ke3 zong1 ， shen1 sui1 bu4 qian2 xin1 yi3 pan1 。
- er4 song1 zhu3 ren2 hu1 chuan2 yi4 ， wei4 ceng2 chi3 ji2 qiong2 xing4 zi4 。
- sheng1 lai2 qian4 shi2 han2 jing1 zhou1 ， wo3 yi4 zi4 fen1 chen2 wu2 ji3 。
- ci3 xin1 hu2 wei4 hu1 lai2 zai1 ， qing1 feng1 ming2 yue4 gan1 dan3 kai1 。
- man3 tian1 xia4 shi4 ke3 wei4 shi4 ， zhong1 gui1 min3 shou3 jing1 lun2 cai2 。
- ren2 wen2 suo3 yi3 jing1 tian1 di4 ， zhi2 xu1 xian1 jie1 shan1 huo3 ben1 。
- min2 shi4 suo3 yi3 shou4 gen1 ben3 ， yao4 shi3 ren2 ren2 ge1 ji4 zui4 。
- zi4 gu4 guang1 yin1 po4 xia4 chong1 ， you2 yu4 shi4 mu4 ru2 shu4 gong1 。
- bu4 neng2 song4 tai4 jiao1 yu2 feng1 yun2 zhi1 biao3 ， yi4 ke3 ge1 feng1 nian2 yu2 quan3 mu3 zhi1 zhong1 。

## 注释

## 译文

## 赏析
