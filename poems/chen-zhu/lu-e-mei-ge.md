---
id: chen-zhu-lu-e-mei-ge
title: 绿萼梅歌
titlePinyin: lü4 e4 mei2 ge1
titleSlug: lu-e-mei-ge
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见宣和艮岳绿萼梅，百花魁中此为魁。
- 绛霄灯火不终夕，剪为荆薪毁为灰。
- 又不见驻跸钱塘开聚景，此梅又花天宠幸。
- 江神不才马飞渡，踏碎禁地花无影。
- 两地百五十年余，花与国都相有无。
- 谁知造物不尽意，尚留人间一种癯。
- 山中佳人清似水，放开吟饕嚼花髓。
- 我未见花得见诗，见诗便与花相似。
- 且闻九月花已芳，奇观到眼诗为忙。
- 腊前年后是正候，忽为秋光岂其常。
- 大庾岭头炎瘴地，年年早开不为异。
- 四明相去数千里，不应早花亦如此。
- 吁嗟地气如车轮，自南而北知几春。
- 如今所见到草木，不独飞鸟啼天津。
- 梅乎梅乎本清绝，花如白玉枝如铁。
- 矫矫胡为心亦随，不念从前傲霜雪。
- 唐苑九月夸梨花，鹤林九月艳杜鹃。
- 我欲梅根一酹酒，谨勿与彼争取非时妍。

## 拼音
- jun1 bu2 jian4 xuan1 he2 gen4 yue4 lü4 e4 mei2 ， bai3 hua1 kui2 zhong1 ci3 wei4 kui2 。
- jiang4 xiao1 deng1 huo3 bu4 zhong1 xi1 ， jian3 wei4 jing1 xin1 hui3 wei4 hui1 。
- you4 bu2 jian4 zhu4 bi4 qian2 tang2 kai1 ju4 jing3 ， ci3 mei2 you4 hua1 tian1 chong3 xing4 。
- jiang1 shen2 bu4 cai2 ma3 fei1 du4 ， ta4 sui4 jin4 di4 hua1 wu2 ying3 。
- liang3 di4 bai3 wu3 shi2 nian2 yu2 ， hua1 yu3 guo2 dou1 xiang1 you3 wu2 。
- shui2 zhi1 zao4 wu4 bu2 jin4 yi4 ， shang4 liu2 ren2 jian1 yi4 zhong3 qu2 。
- shan1 zhong1 jia1 ren2 qing1 si4 shui3 ， fang4 kai1 yin2 tao1 jiao2 hua1 sui3 。
- wo3 wei4 jian4 hua1 de2 jian4 shi1 ， jian4 shi1 bian4 yu3 hua1 xiang1 si4 。
- qie3 wen2 jiu3 yue4 hua1 yi3 fang1 ， qi2 guan1 dao4 yan3 shi1 wei4 mang2 。
- la4 qian2 nian2 hou4 shi4 zheng4 hou4 ， hu1 wei4 qiu1 guang1 qi3 qi2 chang2 。
- da4 yu3 ling3 tou2 yan2 zhang4 di4 ， nian2 nian2 zao3 kai1 bu2 wei4 yi4 。
- si4 ming2 xiang1 qu4 shu4 qian1 li3 ， bu2 ying4 zao3 hua1 yi4 ru2 ci3 。
- xu1 jie1 di4 qi4 ru2 che1 lun2 ， zi4 nan2 er2 bei3 zhi1 ji3 chun1 。
- ru2 jin1 suo3 jian4 dao4 cao3 mu4 ， bu4 du2 fei1 niao3 ti2 tian1 jin1 。
- mei2 hu1 mei2 hu1 ben3 qing1 jue2 ， hua1 ru2 bai2 yu4 zhi1 ru2 tie3 。
- jiao3 jiao3 hu2 wei4 xin1 yi4 sui2 ， bu2 nian4 cong2 qian2 ao4 shuang1 xue3 。
- tang2 yuan4 jiu3 yue4 kua1 li2 hua1 ， he4 lin2 jiu3 yue4 yan4 du4 juan1 。
- wo3 yu4 mei2 gen1 yi2 lei4 jiu3 ， jin3 wu4 yu3 bi3 zheng1 qu3 fei1 shi2 yan2 。

## 注释

## 译文

## 赏析
