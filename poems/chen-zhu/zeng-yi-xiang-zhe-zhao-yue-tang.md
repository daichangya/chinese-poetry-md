---
id: chen-zhu-zeng-yi-xiang-zhe-zhao-yue-tang
title: 赠医相者赵月堂
titlePinyin: zeng4 yi1 xiang1 zhe3 zhao4 yue4 tang2
titleSlug: zeng-yi-xiang-zhe-zhao-yue-tang
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维摩居士病不起，却向方丈说法无一事。
- 此证何证无实证，针灸汤药所不治。
- 子房状貌如妇人，及到筹帷决胜无比伦。
- 此相何相无实相，骨骼毛颜不足论。
- 我虽不能学居士，逢人笑语中痛痞。
- 我虽不能如子房，峥嵘自在虚皮里。
- 落魄道人赵月堂，挟医与相走四方。
- 肘后有方千金良，眼中有电千里光。
- 自谓无病不可药，不知我病不在脉。
- 自谓无人不可相，正恐我形难摸索。
- 去年相访无一辞，忽焉而去岂其欺。
- 今年重来又默默，问之不答惟求诗。
- 汝袖医手缄相口，却要我开诗口落汝手。
- 一诗赠行聊尔尔，要见我证我相三年后。

## 拼音
- wei2 mo2 ju1 shi4 bing4 bu4 qi3 ， que4 xiang4 fang1 zhang4 shuo1 fa3 wu2 yi2 shi4 。
- ci3 zheng4 he2 zheng4 wu2 shi2 zheng4 ， zhen1 jiu3 tang1 yao4 suo3 bu2 zhi4 。
- zi3 fang2 zhuang4 mao4 ru2 fu4 ren2 ， ji2 dao4 chou2 wei2 jue2 sheng4 wu2 bi3 lun2 。
- ci3 xiang1 he2 xiang1 wu2 shi2 xiang1 ， gu3 ge2 mao2 yan2 bu4 zu2 lun4 。
- wo3 sui1 bu4 neng2 xue2 ju1 shi4 ， feng2 ren2 xiao4 yu3 zhong1 tong4 pi3 。
- wo3 sui1 bu4 neng2 ru2 zi3 fang2 ， zheng1 rong2 zi4 zai4 xu1 pi2 li3 。
- luo4 po4 dao4 ren2 zhao4 yue4 tang2 ， xie2 yi1 yu3 xiang1 zou3 si4 fang1 。
- zhou3 hou4 you3 fang1 qian1 jin1 liang2 ， yan3 zhong1 you3 dian4 qian1 li3 guang1 。
- zi4 wei4 wu2 bing4 bu4 ke3 yao4 ， bu4 zhi1 wo3 bing4 bu2 zai4 mai4 。
- zi4 wei4 wu2 ren2 bu4 ke3 xiang1 ， zheng4 kong3 wo3 xing2 nan2 mo1 suo3 。
- qu4 nian2 xiang1 fang3 wu2 yi4 ci2 ， hu1 yan1 er2 qu4 qi3 qi2 qi1 。
- jin1 nian2 chong2 lai2 you4 mo4 mo4 ， wen4 zhi1 bu4 da2 wei2 qiu2 shi1 。
- ru3 xiu4 yi1 shou3 jian1 xiang1 kou3 ， que4 yao4 wo3 kai1 shi1 kou3 luo4 ru3 shou3 。
- yi4 shi1 zeng4 xing2 liao2 er3 er3 ， yao4 jian4 wo3 zheng4 wo3 xiang1 san1 nian2 hou4 。

## 注释

## 译文

## 赏析
