---
id: chen-zhu-zhong-qiu-yue-xia-zui-bi
title: 中秋月下醉笔
titlePinyin: zhong1 qiu1 yue4 xia4 zui4 bi3
titleSlug: zhong-qiu-yue-xia-zui-bi
author: 陈著
authorPinyin: chen2 zhu4
authorSlug: chen-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年赏月待晴开，今年赏月月待来。
- 去年酒少辄醉倒，今年酒多如未杯。
- 信知豪饮不在我，月色为我生饮材。
- 举头试看月如许，皎皎冰壶在玉台。
- 西风不动露已下，碧落万里无纤埃。
- 胸中磊磈正欲吐，不仗此酒谁我陪。
- 落落魄魄空宇宙，何事不入我樽罍。
- 素娥于我本无情，任渠惊见掴掌咍。
- 谁知狂非是狂醉非醉，自有老天知我我亦何求哉。

## 拼音
- qu4 nian2 shang3 yue4 dai4 qing2 kai1 ， jin1 nian2 shang3 yue4 yue4 dai4 lai2 。
- qu4 nian2 jiu3 shao3 zhe2 zui4 dao3 ， jin1 nian2 jiu3 duo1 ru2 wei4 bei1 。
- xin4 zhi1 hao2 yin3 bu2 zai4 wo3 ， yue4 se4 wei4 wo3 sheng1 yin3 cai2 。
- ju3 tou2 shi4 kan4 yue4 ru2 xu3 ， jiao3 jiao3 bing1 hu2 zai4 yu4 tai2 。
- xi1 feng1 bu2 dong4 lu4 yi3 xia4 ， bi4 luo4 wan4 li3 wu2 xian1 ai1 。
- xiong1 zhong1 lei3 wei3 zheng4 yu4 tu3 ， bu2 zhang4 ci3 jiu3 shui2 wo3 pei2 。
- luo4 luo4 po4 po4 kong1 yu3 zhou4 ， he2 shi4 bu2 ru4 wo3 zun1 lei2 。
- su4 e2 yu2 wo3 ben3 wu2 qing2 ， ren4 qu2 jing1 jian4 guo2 zhang3 hai1 。
- shui2 zhi1 kuang2 fei1 shi4 kuang2 zui4 fei1 zui4 ， zi4 you3 lao3 tian1 zhi1 wo3 wo3 yi4 he2 qiu2 zai1 。

## 注释

## 译文

## 赏析
