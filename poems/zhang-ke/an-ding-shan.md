---
id: zhang-ke-an-ding-shan
title: 安定山
titlePinyin: an1 ding4 shan1
titleSlug: an-ding-shan
author: 张恪
authorPinyin: zhang1 ke4
authorSlug: zhang-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常怀玉垒李谪仙，精神浩瀚游八表。
- 顶摩苍天弄白日，方丈蓬莱思清矫。
- 吾乡夙号山水邦，萦青缭白杂苍缥。
- 人间要自有佳趣，何必东瞷扶桑晓。
- 江郎秀色照闽吴，咀嚼自可忘幽悄。
- 烂柯山与浮云齐，突星骑石凌飞鸟。
- 何独此山名未燿，无乃潜德避喧扰。
- 定是壶中小有天，众星未易立谭了。
- 物之显晦固有数，巧历谁能穷忽秒。
- 我闻雁岩古来无，山经不载事沉杳。
- 后世奇秘始发见，游人足迹竟盘绕。
- 九华妙观人未覩，刘郎当时眼偏瞭。
- 固知有物必有遇，此理甚明非深渺。
- 岂惟安定名不腐，自觉刘郎才力少。
- 我诗那能为重轻，九鼎借助鸿毛小。
- 群豪自可继唐贤，联名况有诗僧皎。

## 拼音
- chang2 huai2 yu4 lei3 li3 zhe2 xian1 ， jing1 shen2 hao4 han4 you2 ba1 biao3 。
- ding3 mo2 cang1 tian1 nong4 bai2 ri4 ， fang1 zhang4 peng2 lai2 si1 qing1 jiao3 。
- wu2 xiang1 su4 hao4 shan1 shui3 bang1 ， ying2 qing1 liao2 bai2 za2 cang1 piao3 。
- ren2 jian1 yao4 zi4 you3 jia1 qu4 ， he2 bi4 dong1 jian4 fu2 sang1 xiao3 。
- jiang1 lang2 xiu4 se4 zhao4 min3 wu2 ， ju3 jue2 zi4 ke3 wang4 you1 qiao1 。
- lan4 ke1 shan1 yu3 fu2 yun2 qi2 ， tu1 xing1 qi2 shi2 ling2 fei1 niao3 。
- he2 du2 ci3 shan1 ming2 wei4 yao4 ， wu2 nai3 qian2 de2 bi4 xuan1 rao3 。
- ding4 shi4 hu2 zhong1 xiao3 you3 tian1 ， zhong4 xing1 wei4 yi4 li4 tan2 le0 。
- wu4 zhi1 xian3 hui4 gu4 you3 shu4 ， qiao3 li4 shui2 neng2 qiong2 hu1 miao3 。
- wo3 wen2 yan4 yan2 gu3 lai2 wu2 ， shan1 jing1 bu4 zai3 shi4 chen2 yao3 。
- hou4 shi4 qi2 mi4 shi3 fa1 jian4 ， you2 ren2 zu2 ji4 jing4 pan2 rao4 。
- jiu3 hua2 miao4 guan1 ren2 wei4 du3 ， liu2 lang2 dang1 shi2 yan3 pian1 liao4 。
- gu4 zhi1 you3 wu4 bi4 you3 yu4 ， ci3 li3 shen4 ming2 fei1 shen1 miao3 。
- qi3 wei2 an1 ding4 ming2 bu4 fu3 ， zi4 jue2 liu2 lang2 cai2 li4 shao3 。
- wo3 shi1 na4 neng2 wei4 zhong4 qing1 ， jiu3 ding3 jie4 zhu4 hong2 mao2 xiao3 。
- qun2 hao2 zi4 ke3 ji4 tang2 xian2 ， lian2 ming2 kuang4 you3 shi1 seng1 jiao3 。

## 注释

## 译文

## 赏析
