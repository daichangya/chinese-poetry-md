---
id: he-ji-xi-shan-xiao-zi-yin
title: 西山孝子吟
titlePinyin: xi1 shan1 xiao4 zi3 yin2
titleSlug: xi-shan-xiao-zi-yin
author: 何基
authorPinyin: he2 ji1
authorSlug: he-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见东京茅季伟，布褐躬耕具甘旨。
- 烹鸡馈母供晨羞，却办草蔬为客礼。
- 北州高士郭林宗，一见惊嗟不能已。
- 又不见唐朝董邵南，穷居行义无与比。
- 朝耕夜读养双亲，孝格天翁降祥祉。
- 一时好事昌黎公，为作启诗歌盛美。
- 两君制行固已奇，姓名自足垂千祀。
- 更有高贤为发挥，至今赫然在人耳。
- 几年见说西山汪，信义当时表闾里。
- 只今家虽四壁空，却有贤孙祖风似。
- 力田养亲孝行高，千载董茅同一轨。
- 孑然只影无妻儿，手自耔耘供滫瀡。
- 乃翁丧明三十年，膝下承颜不离跬。
- 三时但务亲耕锄，一日何曾入城市。
- 朝朝敬问衣燠寒，旦旦谨察食丰菲。
- 一畦早韭登春盘，五母黄鸡荐秋黍。
- 尽心自足为亲欢，岂必三牲八珍侈。
- 谨身百不贻亲忧，父子熙熙和气里。
- 翁目虽瞽翁心怡，八十庞眉反儿齿。
- 迩来缾粟颇不悭，积善固宜天相只。
- 乡闾咏叹同一声，养志如君能有几。
- 人有诗书君未学，我谓如君真学矣。
- 孝弟是乃百行先，为仁每必从此始。
- 世人有亲不能养，浪著儒冠诚可耻。
- 何如汪君贫窭中，卓然合此秉彝理。
- 拱辰山人孝义家，冰鉴可与郭韩拟。
- 闻君之风喜欲颠，挥洒龙蛇忽盈纸。
- 诸君自感声气同，杂以清商间流徵。
- 既经名胜文发扬，一日传夸满桑梓。
- 我虽病倦愧不文，亦作长谣绍貂尾。
- 安得是邦贤使君，特为蜚牋启丹扆。
- 峨峨双表旌高门，题作西山汪孝子。
- 名配此山长不穷，来者人人为兴起。

## 拼音
- jun1 bu2 jian4 dong1 jing1 mao2 ji4 wei3 ， bu4 he4 gong1 geng1 ju4 gan1 zhi3 。
- peng1 ji1 kui4 mu3 gong4 chen2 xiu1 ， que4 ban4 cao3 shu1 wei4 ke4 li3 。
- bei3 zhou1 gao1 shi4 guo1 lin2 zong1 ， yi2 jian4 jing1 jie1 bu4 neng2 yi3 。
- you4 bu2 jian4 tang2 chao2 dong3 shao4 nan2 ， qiong2 ju1 xing2 yi4 wu2 yu3 bi3 。
- chao2 geng1 ye4 du2 yang3 shuang1 qin1 ， xiao4 ge2 tian1 weng1 jiang4 xiang2 zhi3 。
- yi4 shi2 hao3 shi4 chang1 li2 gong1 ， wei4 zuo4 qi3 shi1 ge1 sheng4 mei3 。
- liang3 jun1 zhi4 xing2 gu4 yi3 qi2 ， xing4 ming2 zi4 zu2 chui2 qian1 si4 。
- geng4 you3 gao1 xian2 wei4 fa1 hui1 ， zhi4 jin1 he4 ran2 zai4 ren2 er3 。
- ji3 nian2 jian4 shuo1 xi1 shan1 wang1 ， xin4 yi4 dang1 shi2 biao3 lü2 li3 。
- zhi1 jin1 jia1 sui1 si4 bi4 kong1 ， que4 you3 xian2 sun1 zu3 feng1 si4 。
- li4 tian2 yang3 qin1 xiao4 hang2 gao1 ， qian1 zai3 dong3 mao2 tong2 yi4 gui3 。
- jie2 ran2 zhi1 ying3 wu2 qi1 er2 ， shou3 zi4 zi3 yun2 gong4 xiu3 sui3 。
- nai3 weng1 sang4 ming2 san1 shi2 nian2 ， xi1 xia4 cheng2 yan2 bu4 li2 kui3 。
- san1 shi2 dan4 wu4 qin1 geng1 chu2 ， yi2 ri4 he2 ceng2 ru4 cheng2 shi4 。
- zhao1 zhao1 jing4 wen4 yi1 yu4 han2 ， dan4 dan4 jin3 cha2 shi2 feng1 fei1 。
- yi4 qi2 zao3 jiu3 deng1 chun1 pan2 ， wu3 mu3 huang2 ji1 jian4 qiu1 shu3 。
- jin4 xin1 zi4 zu2 wei4 qin1 huan1 ， qi3 bi4 san1 sheng1 ba1 zhen1 chi3 。
- jin3 shen1 bai3 bu4 yi2 qin1 you1 ， fu4 zi3 xi1 xi1 he2 qi4 li3 。
- weng1 mu4 sui1 gu3 weng1 xin1 yi2 ， ba1 shi2 pang2 mei2 fan3 er2 chi3 。
- er3 lai2 ping2 su4 po1 bu4 qian1 ， ji1 shan4 gu4 yi2 tian1 xiang1 zhi1 。
- xiang1 lü2 yong3 tan4 tong2 yi4 sheng1 ， yang3 zhi4 ru2 jun1 neng2 you3 ji3 。
- ren2 you3 shi1 shu1 jun1 wei4 xue2 ， wo3 wei4 ru2 jun1 zhen1 xue2 yi3 。
- xiao4 di4 shi4 nai3 bai3 hang2 xian1 ， wei4 ren2 mei3 bi4 cong2 ci3 shi3 。
- shi4 ren2 you3 qin1 bu4 neng2 yang3 ， lang4 zhu4 ru2 guan1 cheng2 ke3 chi3 。
- he2 ru2 wang1 jun1 pin2 ju4 zhong1 ， zhuo2 ran2 he2 ci3 bing3 yi2 li3 。
- gong3 chen2 shan1 ren2 xiao4 yi4 jia1 ， bing1 jian4 ke3 yu3 guo1 han2 ni3 。
- wen2 jun1 zhi1 feng1 xi3 yu4 dian1 ， hui1 sa3 long2 she2 hu1 ying2 zhi3 。
- zhu1 jun1 zi4 gan3 sheng1 qi4 tong2 ， za2 yi3 qing1 shang1 jian1 liu2 zhi3 。
- ji4 jing1 ming2 sheng4 wen2 fa1 yang2 ， yi2 ri4 chuan2 kua1 man3 sang1 zi3 。
- wo3 sui1 bing4 juan4 kui4 bu4 wen2 ， yi4 zuo4 chang2 yao2 shao4 diao1 wei3 。
- an1 de2 shi4 bang1 xian2 shi3 jun1 ， te4 wei4 fei1 jian1 qi3 dan1 yi3 。
- e2 e2 shuang1 biao3 jing1 gao1 men2 ， ti2 zuo4 xi1 shan1 wang1 xiao4 zi3 。
- ming2 pei4 ci3 shan1 chang2 bu4 qiong2 ， lai2 zhe3 ren2 ren2 wei2 xing1 qi3 。

## 注释

## 译文

## 赏析
