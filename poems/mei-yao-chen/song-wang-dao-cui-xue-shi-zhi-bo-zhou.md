---
id: mei-yao-chen-song-wang-dao-cui-xue-shi-zhi-bo-zhou
title: 送王道粹学士知亳州
titlePinyin: song4 wang2 dao4 cui4 xue2 shi4 zhi1 bo2 zhou1
titleSlug: song-wang-dao-cui-xue-shi-zhi-bo-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古者二千石，高车驾青骊。
- 车前陈曲盖，车后建朱旗。
- 金鼓鸣两旁，壶浆拥通逵。
- 所付重威惠，所仰抚惸嫠。
- 景亳实巨屏，往俾国相之。
- 国相称疾还，正值民阻饥。
- 朝廷急恤养，选守莫与宜。
- 君尝典海陵，政绩为众推。
- 今授輙辞命，大夫多飞绥。
- 屡上不得请，饬驭俄轻赍。
- 既体尧舜仁，又答稷禼知。
- 八月风渐高，木叶将披披。
- 郊原枣已剥，场圃黍可治。
- 必期宽赋敛，无乃息疲羸。
- 何当过苦县，肯暇观旧碑。

## 拼音
- gu3 zhe3 er4 qian1 shi2 ， gao1 che1 jia4 qing1 li2 。
- che1 qian2 chen2 qu3 gai4 ， che1 hou4 jian4 zhu1 qi2 。
- jin1 gu3 ming2 liang3 pang2 ， hu2 jiang1 yong1 tong1 kui2 。
- suo3 fu4 zhong4 wei1 hui4 ， suo3 yang3 fu3 qiong2 li2 。
- jing3 bo2 shi2 ju4 ping2 ， wang3 bi3 guo2 xiang1 zhi1 。
- guo2 xiang1 chen4 ji2 hai2 ， zheng4 zhi2 min2 zu3 ji1 。
- chao2 ting2 ji2 xu4 yang3 ， xuan3 shou3 mo4 yu3 yi2 。
- jun1 chang2 dian3 hai3 ling2 ， zheng4 ji4 wei4 zhong4 tui1 。
- jin1 shou4 zhe2 ci2 ming4 ， dai4 fu0 duo1 fei1 sui2 。
- lü3 shang4 bu4 de2 qing3 ， chi4 yu4 e2 qing1 ji1 。
- ji4 ti3 yao2 shun4 ren2 ， you4 da2 ji4 xie4 zhi1 。
- ba1 yue4 feng1 jian4 gao1 ， mu4 ye4 jiang1 pi1 pi1 。
- jiao1 yuan2 zao3 yi3 bao1 ， chang3 pu3 shu3 ke3 zhi4 。
- bi4 qi1 kuan1 fu4 lian3 ， wu2 nai3 xi1 pi2 lei2 。
- he2 dang1 guo4 ku3 xian4 ， ken3 xia2 guan1 jiu4 bei1 。

## 注释

## 译文

## 赏析
