---
id: mei-yao-chen-yang-le-dao-liu-yin-xi-shang-ke-zhi-huang-hong-si-tou-shao-yao
title: 杨乐道留饮席上客置黄红丝头芍药
titlePinyin: yang2 le4 dao4 liu2 yin3 xi2 shang4 ke4 zhi4 huang2 hong2 si1 tou2 shao2 yao4
titleSlug: yang-le-dao-liu-yin-xi-shang-ke-zhi-huang-hong-si-tou-shao-yao
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛阳卖牡丹，江都买芍药。
- 卖与富人欢，买为游子乐。
- 万丝必同心，千叶必同萼。
- 五色相浅深，百金相厚薄。
- 栽培动经年，风雨便成昨。
- 萧条洛阳城，索寞江都郭。
- 頼有一春花，能无十千酌。
- 朝看门拥车，暮见门罗雀。
- 尝闻月底人，欲把月桂斫。
- 要使清光多，四海意开廓。
- 我亦爱明月，常满不愿落。
- 上弦过杨侯，乃值寒雨作。
- 共饮三四人，不觉传鸣柝。
- 持葩金谷豪，朱黄何灼烁。
- 还思溱洧上，士与女相谑。
- 实此香草芳，请我赋其略。
- 酒阑为追咏，思拙笔屡阁。

## 拼音
- luo4 yang2 mai4 mu3 dan1 ， jiang1 dou1 mai3 shao2 yao4 。
- mai4 yu3 fu4 ren2 huan1 ， mai3 wei4 you2 zi3 le4 。
- wan4 si1 bi4 tong2 xin1 ， qian1 ye4 bi4 tong2 e4 。
- wu3 se4 xiang4 qian3 shen1 ， bai3 jin1 xiang1 hou4 bao2 。
- zai1 pei2 dong4 jing1 nian2 ， feng1 yu3 bian4 cheng2 zuo2 。
- xiao1 tiao2 luo4 yang2 cheng2 ， suo3 mo4 jiang1 dou1 guo1 。
- lai4 you3 yi4 chun1 hua1 ， neng2 wu2 shi2 qian1 zhuo2 。
- chao2 kan1 men2 yong1 che1 ， mu4 jian4 men2 luo2 que4 。
- chang2 wen2 yue4 di3 ren2 ， yu4 ba3 yue4 gui4 zhuo2 。
- yao4 shi3 qing1 guang1 duo1 ， si4 hai3 yi4 kai1 kuo4 。
- wo3 yi4 ai4 ming2 yue4 ， chang2 man3 bu2 yuan4 luo4 。
- shang4 xian2 guo4 yang2 hou2 ， nai3 zhi2 han2 yu3 zuo4 。
- gong4 yin3 san1 si4 ren2 ， bu4 jue2 chuan2 ming2 tuo4 。
- chi2 pa1 jin1 gu3 hao2 ， zhu1 huang2 he2 zhuo2 shuo4 。
- hai2 si1 zhen1 wei3 shang4 ， shi4 yu3 nü3 xiang1 xue4 。
- shi2 ci3 xiang1 cao3 fang1 ， qing3 wo3 fu4 qi2 lüe4 。
- jiu3 lan2 wei4 zhui1 yong3 ， si1 zhuo1 bi3 lü3 ge2 。

## 注释

## 译文

## 赏析
