---
id: mei-yao-chen-yi-yun-he-yong-shu-xi-zuo
title: 依韵和永叔戏作
titlePinyin: yi1 yun4 he2 yong3 shu1 xi4 zuo4
titleSlug: yi-yun-he-yong-shu-xi-zuo
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 琵琶转拨声繁促，学作饥禽啄寒木。
- 木蠹生虫细穴深，长啄歊铿未充腹。
- 胧弦叠响入众耳，发自深林答空谷。
- 上弦急逼下弦清，正如螗螂捕蝉声。
- 坐中宾欢呼酒饮，门外客疑将欲行。
- 主人语客客莫去，弹到古树裂丁丁。
- 内宾外客曾未听，乍闻此曲无不惊。
- 还忆昭君入胡虏，乌孙帐下边马鸣。
- 安知如今有乐事，能使女奚飞玉觥。
- 女奚年小殊流俗，十月单衣体生粟。
- 言事关西杨广文，广文空腹贪教曲。
- 曲奇谱新偷法部，妙在取音时转轴。
- 翰林先生多所知，又笑画图收满屋。
- 不肯那钱买珠翠，任从堆插阶前菊。
- 功曹时借乃许出，他日求观龟壳缩。
- 我嗟老钝不如渠，幸得交朋时借娱。
- 但乐休计有与无。

## 拼音
- pi2 pa0 zhuan3 bo1 sheng1 fan2 cu4 ， xue2 zuo4 ji1 qin2 zhuo2 han2 mu4 。
- mu4 du4 sheng1 chong2 xi4 xue2 shen1 ， chang2 zhuo2 xiao1 keng1 wei4 chong1 fu4 。
- long2 xian2 die2 xiang3 ru4 zhong4 er3 ， fa1 zi4 shen1 lin2 da2 kong1 gu3 。
- shang4 xian2 ji2 bi1 xia4 xian2 qing1 ， zheng4 ru2 tang2 lang2 bu3 chan2 sheng1 。
- zuo4 zhong1 bin1 huan1 hu1 jiu3 yin3 ， men2 wai4 ke4 yi2 jiang1 yu4 xing2 。
- zhu3 ren2 yu3 ke4 ke4 mo4 qu4 ， tan2 dao4 gu3 shu4 lie4 ding1 ding1 。
- nei4 bin1 wai4 ke4 ceng2 wei4 ting1 ， zha4 wen2 ci3 qu3 wu2 bu4 jing1 。
- hai2 yi4 zhao1 jun1 ru4 hu2 lu3 ， wu1 sun1 zhang4 xia4 bian1 ma3 ming2 。
- an1 zhi1 ru2 jin1 you3 le4 shi4 ， neng2 shi3 nü3 xi1 fei1 yu4 gong1 。
- nü3 xi1 nian2 xiao3 shu1 liu2 su2 ， shi2 yue4 dan1 yi1 ti3 sheng1 su4 。
- yan2 shi4 guan1 xi1 yang2 guang3 wen2 ， guang3 wen2 kong1 fu4 tan1 jiao4 qu3 。
- qu3 qi2 pu3 xin1 tou1 fa3 bu4 ， miao4 zai4 qu3 yin1 shi2 zhuan3 zhou2 。
- han4 lin2 xian1 sheng1 duo1 suo3 zhi1 ， you4 xiao4 hua4 tu2 shou1 man3 wu1 。
- bu4 ken3 na4 qian2 mai3 zhu1 cui4 ， ren4 cong2 dui1 cha1 jie1 qian2 ju2 。
- gong1 cao2 shi2 jie4 nai3 xu3 chu1 ， ta1 ri4 qiu2 guan1 gui1 ke2 suo1 。
- wo3 jie1 lao3 dun4 bu4 ru2 qu2 ， xing4 de2 jiao1 peng2 shi2 jie4 yu2 。
- dan4 le4 xiu1 ji4 you3 yu3 wu2 。

## 注释

## 译文

## 赏析
