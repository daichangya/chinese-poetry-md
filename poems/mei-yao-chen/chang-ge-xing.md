---
id: mei-yao-chen-chang-ge-xing
title: 长歌行
titlePinyin: chang2 ge1 xing2
titleSlug: chang-ge-xing
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世人何恶死，死必胜于生。
- 劳劳尘土中，役役岁月更。
- 大寒求以𣋉，大暑求以清。
- 维馁求以馌，维渴求以觥。
- 其少欲所惑，其老病所婴。
- 富贵拘法律，贫贱畏笞榜。
- 生既若此苦，死当一切平。
- 释子外形骸，道士完髓精。
- 二皆趋死途，足以见其情。
- 遗形得极乐，升僊上玉京。
- 是乃等为死，安有蜕骨轻。
- 日中不见影，阳魂与鬼并。
- 庄周谓之息，漏泄理甚明。
- 仲尼曰焉知，不使人道倾。
- 此论吾得之，曷要世间行。

## 拼音
- shi4 ren2 he2 e4 si3 ， si3 bi4 sheng4 yu2 sheng1 。
- lao2 lao2 chen2 tu3 zhong1 ， yi4 yi4 sui4 yue4 geng4 。
- da4 han2 qiu2 yi3 𣋉 ， da4 shu3 qiu2 yi3 qing1 。
- wei2 nei3 qiu2 yi3 ye4 ， wei2 ke3 qiu2 yi3 gong1 。
- qi2 shao3 yu4 suo3 huo4 ， qi2 lao3 bing4 suo3 ying1 。
- fu4 gui4 ju1 fa3 lü4 ， pin2 jian4 wei4 chi1 bang3 。
- sheng1 ji4 ruo4 ci3 ku3 ， si3 dang1 yi2 qie4 ping2 。
- shi4 zi3 wai4 xing2 hai2 ， dao4 shi4 wan2 sui3 jing1 。
- er4 jie1 qu1 si3 tu2 ， zu2 yi3 jian4 qi2 qing2 。
- yi2 xing2 de2 ji2 le4 ， sheng1 xian1 shang4 yu4 jing1 。
- shi4 nai3 deng3 wei4 si3 ， an1 you3 tui4 gu3 qing1 。
- ri4 zhong1 bu2 jian4 ying3 ， yang2 hun2 yu3 gui3 bing4 。
- zhuang1 zhou1 wei4 zhi1 xi1 ， lou4 xie4 li3 shen4 ming2 。
- zhong4 ni2 yue1 yan1 zhi1 ， bu4 shi3 ren2 dao4 qing1 。
- ci3 lun4 wu2 de2 zhi1 ， he2 yao4 shi4 jian1 xing2 。

## 注释

## 译文

## 赏析
