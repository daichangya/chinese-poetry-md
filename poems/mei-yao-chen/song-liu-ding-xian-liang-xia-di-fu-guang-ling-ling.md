---
id: mei-yao-chen-song-liu-ding-xian-liang-xia-di-fu-guang-ling-ling
title: 送刘定贤良下第赴广陵令
titlePinyin: song4 liu2 ding4 xian2 liang2 xia4 di4 fu4 guang3 ling2 ling4
titleSlug: song-liu-ding-xian-liang-xia-di-fu-guang-ling-ling
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘蕡不登科，众口诵其策。
- 得者为之羞，闻者为之惜。
- 摧藏一时屈，论议千古白。
- 至今简篇中，一字不敢易。
- 其言究时病，舂刺若戈戟。
- 引经见大法，非蹈春秋僻。
- 我朝屡得人，无不升显赫。
- 乃知所中否，实命系通厄。
- 中则首公相，人情作冠帻。
- 否则走仕涂，人情作履舄。
- 秋风广陵城，千里夷门客。
- 壮心虽暂失，美宝有时获。
- 怊怅以送君，致龙翻点额。

## 拼音
- liu2 fen2 bu4 deng1 ke1 ， zhong4 kou3 song4 qi2 ce4 。
- de2 zhe3 wei4 zhi1 xiu1 ， wen2 zhe3 wei4 zhi1 xi1 。
- cui1 cang2 yi4 shi2 qu1 ， lun4 yi4 qian1 gu3 bai2 。
- zhi4 jin1 jian3 pian1 zhong1 ， yi2 zi4 bu4 gan3 yi4 。
- qi2 yan2 jiu1 shi2 bing4 ， chong1 ci4 ruo4 ge1 ji3 。
- yin3 jing1 jian4 da4 fa3 ， fei1 dao3 chun1 qiu1 pi4 。
- wo3 chao2 lü3 de2 ren2 ， wu2 bu4 sheng1 xian3 he4 。
- nai3 zhi1 suo3 zhong1 fou3 ， shi2 ming4 xi4 tong1 e4 。
- zhong1 ze2 shou3 gong1 xiang1 ， ren2 qing2 zuo4 guan1 ze2 。
- fou3 ze2 zou3 shi4 tu2 ， ren2 qing2 zuo4 lü3 xi4 。
- qiu1 feng1 guang3 ling2 cheng2 ， qian1 li3 yi2 men2 ke4 。
- zhuang4 xin1 sui1 zan4 shi1 ， mei3 bao3 you3 shi2 huo4 。
- chao1 chang4 yi3 song4 jun1 ， zhi4 long2 fan1 dian3 e2 。

## 注释

## 译文

## 赏析
