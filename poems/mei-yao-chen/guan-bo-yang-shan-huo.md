---
id: mei-yao-chen-guan-bo-yang-shan-huo
title: 观博阳山火
titlePinyin: guan1 bo2 yang2 shan1 huo3
titleSlug: guan-bo-yang-shan-huo
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十月原野枯，连山起狂烧。
- 高焰过危峰，飞火入遐峤。
- 玉石被焚灼，谁能见辉耀。
- 猿猱失轻捷，亦不暇相吊。
- 长风又助恶，怒号生万窍。
- 炎炎赤龙奔，划划阴电笑。
- 愿倾寒江潮，势逆难沃浇。
- 愿倾天河水，虽顺云衢遥。
- 青松心已烂，蔓草根未焦。
- 小农候春锄，寒客失冬樵。
- 谁知兼并子，平陆闲肥饶。
- 不易天地意，长养非一朝。

## 拼音
- shi2 yue4 yuan2 ye3 ku1 ， lian2 shan1 qi3 kuang2 shao1 。
- gao1 yan4 guo4 wei1 feng1 ， fei1 huo3 ru4 xia2 qiao2 。
- yu4 shi2 bei4 fen2 zhuo2 ， shui2 neng2 jian4 hui1 yao4 。
- yuan2 nao2 shi1 qing1 jie2 ， yi4 bu4 xia2 xiang1 diao4 。
- chang2 feng1 you4 zhu4 e4 ， nu4 hao2 sheng1 wan4 qiao4 。
- yan2 yan2 chi4 long2 ben1 ， hua4 hua4 yin1 dian4 xiao4 。
- yuan4 qing1 han2 jiang1 chao2 ， shi4 ni4 nan2 wo4 jiao1 。
- yuan4 qing1 tian1 he2 shui3 ， sui1 shun4 yun2 qu2 yao2 。
- qing1 song1 xin1 yi3 lan4 ， man4 cao3 gen1 wei4 jiao1 。
- xiao3 nong2 hou4 chun1 chu2 ， han2 ke4 shi1 dong1 qiao2 。
- shui2 zhi1 jian1 bing4 zi3 ， ping2 lu4 xian2 fei2 rao2 。
- bu2 yi4 tian1 di4 yi4 ， chang2 yang3 fei1 yi4 chao2 。

## 注释

## 译文

## 赏析
