---
id: mei-yao-chen-he-song-zhong-dao-xi-zhi-ci-yong-qi-yun
title: 和宋中道喜至次用其韵
titlePinyin: he2 song4 zhong1 dao4 xi3 zhi4 ci4 yong4 qi2 yun4
titleSlug: he-song-zhong-dao-xi-zhi-ci-yong-qi-yun
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予从江南来，见子东浦榛。
- 问子何不治，子兄游洛濒。
- 子素乐文字，而复养慈亲。
- 去年始升朝，差差陪缙绅。
- 今也与吾肩，行立笑语频。
- 未经鬓发改，喜预班缀新。
- 思如曩时会，浩饮不计巡。
- 往谒持约史，文辞媿彬彬。
- 谓将一乘粟，欲敌千箱囷。
- 然而泽中蛇，时得龙一鳞。
- 况复周孔教，幸逢舜禹辰。
- 又究志所之，兹学岂不臻。
- 谁其起予者，视子为席珍。
- 趋韩亦已工，比孟犹欠淳。
- 慎勿惊怪奇，怪奇世多摈。
- 吾慙辽东豕，未见西狩麟。
- 汩汩尘泥间，曷辨玉与珉。
- 昨来忽有知，所索非所循。
- 使焉转磨衡，安得目不眴。
- 诚闻苑囿美，难遣麋鹿驯。
- 自惟体衰苶，宁堪事艰辛。
- 宜收蹭蹬迹，却返江湖滨。
- 浸胫水活活，漫滩石磷磷。
- 垂钓红鬐登，举袂白羽振。
- 以此全吾性，胡能往问津。
- 非同子少年，柯叶正蓁蓁。

## 拼音
- yu3 cong2 jiang1 nan2 lai2 ， jian4 zi3 dong1 pu3 zhen1 。
- wen4 zi3 he2 bu2 zhi4 ， zi3 xiong1 you2 luo4 bin1 。
- zi3 su4 le4 wen2 zi4 ， er2 fu4 yang3 ci2 qin1 。
- qu4 nian2 shi3 sheng1 chao2 ， cha4 cha4 pei2 jin4 shen1 。
- jin1 ye3 yu3 wu2 jian1 ， xing2 li4 xiao4 yu3 pin2 。
- wei4 jing1 bin4 fa4 gai3 ， xi3 yu4 ban1 zhui4 xin1 。
- si1 ru2 nang3 shi2 hui4 ， hao4 yin3 bu2 ji4 xun2 。
- wang3 ye4 chi2 yue1 shi3 ， wen2 ci2 kui4 bin1 bin1 。
- wei4 jiang1 yi4 cheng2 su4 ， yu4 di2 qian1 xiang1 qun1 。
- ran2 er2 ze2 zhong1 she2 ， shi2 de2 long2 yi4 lin2 。
- kuang4 fu4 zhou1 kong3 jiao4 ， xing4 feng2 shun4 yu3 chen2 。
- you4 jiu1 zhi4 suo3 zhi1 ， zi1 xue2 qi3 bu4 zhen1 。
- shui2 qi2 qi3 yu3 zhe3 ， shi4 zi3 wei4 xi2 zhen1 。
- qu1 han2 yi4 yi3 gong1 ， bi3 meng4 you2 qian4 chun2 。
- shen4 wu4 jing1 guai4 qi2 ， guai4 qi2 shi4 duo1 bin4 。
- wu2 can2 liao2 dong1 shi3 ， wei4 jian4 xi1 shou4 lin2 。
- gu3 gu3 chen2 ni2 jian1 ， he2 bian4 yu4 yu3 min2 。
- zuo2 lai2 hu1 you3 zhi1 ， suo3 suo3 fei1 suo3 xun2 。
- shi3 yan1 zhuan3 mo2 heng2 ， an1 de2 mu4 bu2 xuan4 。
- cheng2 wen2 yuan4 you4 mei3 ， nan2 qian3 mi2 lu4 xun4 。
- zi4 wei2 ti3 shuai1 nie2 ， ning2 kan1 shi4 jian1 xin1 。
- yi2 shou1 ceng4 deng1 ji4 ， que4 fan3 jiang1 hu2 bin1 。
- jin4 jing4 shui3 huo2 huo2 ， man4 tan1 shi2 lin2 lin2 。
- chui2 diao4 hong2 qi2 deng1 ， ju3 mei4 bai2 yu3 zhen4 。
- yi3 ci3 quan2 wu2 xing4 ， hu2 neng2 wang3 wen4 jin1 。
- fei1 tong2 zi3 shao4 nian2 ， ke1 ye4 zheng4 zhen1 zhen1 。

## 注释

## 译文

## 赏析
