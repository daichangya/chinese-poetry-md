---
id: mei-yao-chen-song-zhang-feng-si-cheng-fu-qing-zhou-mu
title: 送张讽寺丞赴青州幕
titlePinyin: song4 zhang1 feng3 si4 cheng2 fu4 qing1 zhou1 mu4
titleSlug: song-zhang-feng-si-cheng-fu-qing-zhou-mu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝廷久清明，贤相出贤牧。
- 贤牧又选贤，森森备官属。
- 是以邦政修，良农播嘉谷。
- 上无租赋逋，下有囷廪蓄。
- 往者河朔饥，奔送剧凫鹜。
- 富公镇青社，有来咸鞠育。
- 病者调药剂，起者饲𫗴粥。
- 老稚四十万，瘦骨生壮肉。
- 乡县将遣归，田园皆可复。
- 为之置长犂，为之置黄犊。
- 既完身上衣，又付橐中粟。
- 庭下再拜辞，望城皆感哭。
- 他人守一方，境内犹不足。
- 至今赵魏间，食饮常酹祝。
- 富公离山东，寇盗颇任触。
- 堂堂高平公，德业人所伏。
- 幙府得才谋，蝼蚁不劳扑。
- 上体忧勤心，扫灭得神速。
- 张侯三十余，莹若无玷玉。
- 八字分浓眉，纯漆点双目。
- 昨日奉辟书，气貌宁近俗。
- 言从必磊落，事果无出缩。
- 他时为书功，谁惜千毫秃。

## 拼音
- chao2 ting2 jiu3 qing1 ming2 ， xian2 xiang1 chu1 xian2 mu4 。
- xian2 mu4 you4 xuan3 xian2 ， sen1 sen1 bei4 guan1 shu3 。
- shi4 yi3 bang1 zheng4 xiu1 ， liang2 nong2 bo1 jia1 gu3 。
- shang4 wu2 zu1 fu4 bu1 ， xia4 you3 qun1 lin3 xu4 。
- wang3 zhe3 he2 shuo4 ji1 ， ben1 song4 ju4 fu2 wu4 。
- fu4 gong1 zhen4 qing1 she4 ， you3 lai2 xian2 ju1 yu4 。
- bing4 zhe3 tiao2 yao4 ji4 ， qi3 zhe3 si4 zhan1 zhou1 。
- lao3 zhi4 si4 shi2 wan4 ， shou4 gu3 sheng1 zhuang4 rou4 。
- xiang1 xian4 jiang1 qian3 gui1 ， tian2 yuan2 jie1 ke3 fu4 。
- wei4 zhi1 zhi4 chang2 li2 ， wei4 zhi1 zhi4 huang2 du2 。
- ji4 wan2 shen1 shang4 yi1 ， you4 fu4 tuo2 zhong1 su4 。
- ting2 xia4 zai4 bai4 ci2 ， wang4 cheng2 jie1 gan3 ku1 。
- ta1 ren2 shou3 yi4 fang1 ， jing4 nei4 you2 bu4 zu2 。
- zhi4 jin1 zhao4 wei4 jian1 ， shi2 yin3 chang2 lei4 zhu4 。
- fu4 gong1 li2 shan1 dong1 ， kou4 dao4 po1 ren4 chu4 。
- tang2 tang2 gao1 ping2 gong1 ， de2 ye4 ren2 suo3 fu2 。
- mu4 fu3 de2 cai2 mou2 ， lou2 yi3 bu4 lao2 pu1 。
- shang4 ti3 you1 qin2 xin1 ， sao3 mie4 de2 shen2 su4 。
- zhang1 hou2 san1 shi2 yu2 ， ying2 ruo4 wu2 dian4 yu4 。
- ba1 zi4 fen1 nong2 mei2 ， chun2 qi1 dian3 shuang1 mu4 。
- zuo2 ri4 feng4 pi4 shu1 ， qi4 mao4 ning2 jin4 su2 。
- yan2 cong2 bi4 lei3 luo4 ， shi4 guo3 wu2 chu1 suo1 。
- ta1 shi2 wei4 shu1 gong1 ， shui2 xi1 qian1 hao2 tu1 。

## 注释

## 译文

## 赏析
