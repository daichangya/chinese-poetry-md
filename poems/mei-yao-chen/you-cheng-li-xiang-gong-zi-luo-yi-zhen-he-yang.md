---
id: mei-yao-chen-you-cheng-li-xiang-gong-zi-luo-yi-zhen-he-yang
title: 右丞李相公自洛移镇河阳
titlePinyin: you4 cheng2 li3 xiang4 gong0 zi4 luo4 yi2 zhen4 he2 yang2
titleSlug: you-cheng-li-xiang-gong-zi-luo-yi-zhen-he-yang
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 侯服齐三辅，天台耸百僚。
- 新章刻铜虎，旧德冠金貂。
- 已作歌襦化，方期执玉朝。
- 双鞬辞洛宅，千骑向河桥。
- 鼓角春城暮，鶑花故苑遥。
- 瓜亭犹接轸，棠茇自敷条。
- 夹道都人拥，迎风驷牡骄。
- 莫随文学乘，空望旆旌飘。

## 拼音
- hou2 fu2 qi2 san1 fu3 ， tian1 tai2 song3 bai3 liao2 。
- xin1 zhang1 ke4 tong2 hu3 ， jiu4 de2 guan1 jin1 diao1 。
- yi3 zuo4 ge1 ru2 hua4 ， fang1 qi1 zhi2 yu4 chao2 。
- shuang1 jian1 ci2 luo4 zhai2 ， qian1 qi2 xiang4 he2 qiao2 。
- gu3 jiao3 chun1 cheng2 mu4 ， ying1 hua1 gu4 yuan4 yao2 。
- gua1 ting2 you2 jie1 zhen3 ， tang2 ba2 zi4 fu1 tiao2 。
- jia1 dao4 dou1 ren2 yong1 ， ying2 feng1 si4 mu3 jiao1 。
- mo4 sui2 wen2 xue2 cheng2 ， kong1 wang4 pei4 jing1 piao1 。

## 注释

## 译文

## 赏析
