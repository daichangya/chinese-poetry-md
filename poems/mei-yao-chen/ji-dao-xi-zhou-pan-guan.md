---
id: mei-yao-chen-ji-dao-xi-zhou-pan-guan
title: 几道隰州判官
titlePinyin: ji3 dao4 xi2 zhou1 pan4 guan1
titleSlug: ji-dao-xi-zhou-pan-guan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清晓赴国门，西风生早凉。
- 天地大道出，苑树短亭傍。
- 相看车马色，共照池水光。
- 举酒酒非浅，明朝谁重觞。
- 话别语难尽，去后空回肠。
- 计彼行路远，几日至洛阳。
- 洛阳多旧友，一一道相望。
- 失意非憔悴，怀昔无悲伤。
- 无由恋中国，不久之南方。
- 音书傥能问，鸿雁亦将翔。
- 此外念出处，便为参与商。
- 到官秋节晚，塞近百草黄。
- 定随刘武威，校猎赤土岗。
- 余方枫林下，野艇泛沧浪。
- 弄月江波阔，罥衣菱荇香。
- 虽知各有适，未免涕沾裳。
- 操袂却引顾，烟芜平夕阳。
- 独回唯鸟影，相与过林塘。
- 朋游顿兹减，客心仍未央。

## 拼音
- qing1 xiao3 fu4 guo2 men2 ， xi1 feng1 sheng1 zao3 liang2 。
- tian1 di4 da4 dao4 chu1 ， yuan4 shu4 duan3 ting2 bang4 。
- xiang1 kan4 che1 ma3 se4 ， gong4 zhao4 chi2 shui3 guang1 。
- ju3 jiu3 jiu3 fei1 qian3 ， ming2 chao2 shui2 zhong4 shang1 。
- hua4 bie2 yu3 nan2 jin4 ， qu4 hou4 kong1 hui2 chang2 。
- ji4 bi3 xing2 lu4 yuan3 ， ji3 ri4 zhi4 luo4 yang2 。
- luo4 yang2 duo1 jiu4 you3 ， yi1 yi1 dao4 xiang1 wang4 。
- shi1 yi4 fei1 qiao2 cui4 ， huai2 xi1 wu2 bei1 shang1 。
- wu2 you2 lian4 zhong1 guo2 ， bu4 jiu3 zhi1 nan2 fang1 。
- yin1 shu1 tang3 neng2 wen4 ， hong2 yan4 yi4 jiang1 xiang2 。
- ci3 wai4 nian4 chu1 chu4 ， bian4 wei4 can1 yu4 shang1 。
- dao4 guan1 qiu1 jie2 wan3 ， sai1 jin4 bai3 cao3 huang2 。
- ding4 sui2 liu2 wu3 wei1 ， xiao4 lie4 chi4 tu3 gang3 。
- yu2 fang1 feng1 lin2 xia4 ， ye3 ting3 fan4 cang1 lang4 。
- nong4 yue4 jiang1 bo1 kuo4 ， juan4 yi1 ling2 xing4 xiang1 。
- sui1 zhi1 ge4 you3 shi4 ， wei4 mian3 ti4 zhan1 shang0 。
- cao1 mei4 que4 yin3 gu4 ， yan1 wu2 ping2 xi1 yang2 。
- du2 hui2 wei2 niao3 ying3 ， xiang1 yu3 guo4 lin2 tang2 。
- peng2 you2 dun4 zi1 jian3 ， ke4 xin1 reng2 wei4 yang1 。

## 注释

## 译文

## 赏析
