---
id: mei-yao-chen-qiu-feng-pian
title: 秋风篇
titlePinyin: qiu1 feng1 pian1
titleSlug: qiu-feng-pian
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风白虎嘷，长庚光如刀。
- 水源缩窍穴，木根潜脂膏。
- 啄实已细毳，啮枯皆竖毛。
- 鬼啼竹篱梢，月黑为朋曹。
- 小儿莫畏声，破管偶值遭。
- 挂掇青红蕡，拆剖皱刺韬。
- 熟坠存虚房，瘦歛由失薅。
- 西吹几万里，乃起东海涛。
- 衡舂困龟鱼，白沫丘岳高。
- 原扬烂屋茅，岸裂枞船篙。
- 贫门易𦵧藉，远游难撑操。
- 驱云失巫宫，迸雨入楚壕。
- 搅空神兵发，穿窟乖龙逃。
- 唯恐五色石，女娲补不牢。
- 摆落缺西北，赤子何熬熬。
- 常娥近天箕，学簸不学溞。
- 欲使糠粃尽，撼死千岁桃。
- 王母不敢诉，倚日黄人豪。
- 自与穆天子，终朝醉酕醄。
- 后得汉武帝，述以再种劳。
- 因之来横汾，作辞心切忉。

## 拼音
- qiu1 feng1 bai2 hu3 hao2 ， chang2 geng1 guang1 ru2 dao1 。
- shui3 yuan2 suo1 qiao4 xue2 ， mu4 gen1 qian2 zhi1 gao1 。
- zhuo2 shi2 yi3 xi4 cui4 ， nie4 ku1 jie1 shu4 mao2 。
- gui3 ti2 zhu2 li2 shao1 ， yue4 hei1 wei4 peng2 cao2 。
- xiao3 er2 mo4 wei4 sheng1 ， po4 guan3 ou3 zhi2 zao1 。
- gua4 duo1 qing1 hong2 fen2 ， chai1 pou1 zhou4 ci4 tao1 。
- shu2 zhui4 cun2 xu1 fang2 ， shou4 lian3 you2 shi1 hao1 。
- xi1 chui1 ji3 wan4 li3 ， nai3 qi3 dong1 hai3 tao1 。
- heng2 chong1 kun4 gui1 yu2 ， bai2 mo4 qiu1 yue4 gao1 。
- yuan2 yang2 lan4 wu1 mao2 ， an4 lie4 cong1 chuan2 gao1 。
- pin2 men2 yi4 𦵧 jie4 ， yuan3 you2 nan2 cheng1 cao1 。
- qu1 yun2 shi1 wu1 gong1 ， beng4 yu3 ru4 chu3 hao2 。
- jiao3 kong1 shen2 bing1 fa1 ， chuan1 ku1 guai1 long2 tao2 。
- wei2 kong3 wu3 se4 shi2 ， nü3 wa1 bu3 bu4 lao2 。
- bai3 luo4 que1 xi1 bei3 ， chi4 zi3 he2 ao2 ao2 。
- chang2 e2 jin4 tian1 ji1 ， xue2 bo4 bu4 xue2 sao1 。
- yu4 shi3 kang1 bi3 jin4 ， han4 si3 qian1 sui4 tao2 。
- wang2 mu3 bu4 gan3 su4 ， yi3 ri4 huang2 ren2 hao2 。
- zi4 yu3 mu4 tian1 zi3 ， zhong1 chao2 zui4 mao2 tao2 。
- hou4 de2 han4 wu3 di4 ， shu4 yi3 zai4 zhong3 lao2 。
- yin1 zhi1 lai2 heng2 fen2 ， zuo4 ci2 xin1 qie4 dao1 。

## 注释

## 译文

## 赏析
