---
id: mei-yao-chen-ji-xie-shi-zhi
title: 寄谢师直
titlePinyin: ji4 xie4 shi1 zhi2
titleSlug: ji-xie-shi-zhi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆同仲春月，冒雨过穰亭。
- 聊酌山酒别，独吟夜灯青。
- 明朝上岭路，群岫张云屏。
- 忽入川谷秀，固非平生经。
- 绿竹间红萼，紫藤垂千扃。
- 春塘水决决，野老发星星。
- 田父相与至，里言尚可听。
- 始闻丹砂岑，遂识五垅形。
- 傍瞻禹汤迹，竞信庙貌灵。
- 邀我陟巉巉，宿雾方冥冥。
- 暗沾衣裘湿，时袭草木馨。
- 栋宇敞绝顶，牲酒列幽亭。
- 竹杯占祸福，巫锦醉一咛。
- 日晏别云外，月出至近坰。
- 仆夫疲不进，鞭策无暂停。
- 我马忽颠坠，君心同鹡鸰。
- 再驾体无伤，扣关烛已荧。
- 自兹期莫逆，未契心所铭。
- 怱怱操行袂，泛泛如水萍。
- 今来各一方，安得同醉醒。

## 拼音
- yi4 tong2 zhong4 chun1 yue4 ， mao4 yu3 guo4 rang2 ting2 。
- liao2 zhuo2 shan1 jiu3 bie2 ， du2 yin2 ye4 deng1 qing1 。
- ming2 chao2 shang4 ling3 lu4 ， qun2 xiu4 zhang1 yun2 ping2 。
- hu1 ru4 chuan1 gu3 xiu4 ， gu4 fei1 ping2 sheng1 jing1 。
- lü4 zhu2 jian1 hong2 e4 ， zi3 teng2 chui2 qian1 jiong1 。
- chun1 tang2 shui3 jue2 jue2 ， ye3 lao3 fa1 xing1 xing1 。
- tian2 fu4 xiang1 yu3 zhi4 ， li3 yan2 shang4 ke3 ting1 。
- shi3 wen2 dan1 sha1 cen2 ， sui4 shi2 wu3 long3 xing2 。
- bang4 zhan1 yu3 tang1 ji4 ， jing4 xin4 miao4 mao4 ling2 。
- yao1 wo3 zhi4 chan2 chan2 ， su4 wu4 fang1 ming2 ming2 。
- an4 zhan1 yi1 qiu2 shi1 ， shi2 xi2 cao3 mu4 xin1 。
- dong4 yu3 chang3 jue2 ding3 ， sheng1 jiu3 lie4 you1 ting2 。
- zhu2 bei1 zhan4 huo4 fu2 ， wu1 jin3 zui4 yi4 ning2 。
- ri4 yan4 bie2 yun2 wai4 ， yue4 chu1 zhi4 jin4 jiong1 。
- pu2 fu1 pi2 bu2 jin4 ， bian1 ce4 wu2 zan4 ting2 。
- wo3 ma3 hu1 dian1 zhui4 ， jun1 xin1 tong2 ji2 ling2 。
- zai4 jia4 ti3 wu2 shang1 ， kou4 guan1 zhu2 yi3 ying2 。
- zi4 zi1 qi1 mo4 ni4 ， wei4 qi4 xin1 suo3 ming2 。
- cong1 cong1 cao1 xing2 mei4 ， fan4 fan4 ru2 shui3 ping2 。
- jin1 lai2 ge4 yi4 fang1 ， an1 de2 tong2 zui4 xing3 。

## 注释

## 译文

## 赏析
