---
id: mei-yao-chen-ci-yun-he-yong-shu-yin-yu-jia-yong-ku-ju
title: 次韵和永叔饮余家咏枯菊
titlePinyin: ci4 yun4 he2 yong3 shu1 yin3 yu2 jia1 yong3 ku1 ju2
titleSlug: ci-yun-he-yong-shu-yin-yu-jia-yong-ku-ju
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年重阳公欲来，旋种中庭已开菊。
- 黄金碎翦千万层，小树婆娑嘉趣足。
- 鬓头插蕊惜光𪸩，酒面浮英爱芬馥。
- 旋种旋摘趁时候，相笑相寻不拘束。
- 各看华发已垂颠，岂更少年苔色绿。
- 自兹七十有三日，公又连镳入余屋。
- 堦傍犹见旧枯丛，根底青芽欢催促。
- 但能置酒与公酌，独欠琵琶弹啄木。
- 所叹坐客尽豪英，槐上冻鸱偷侧目。
- 盘中有肉鸱伺之，乌鸟不知啼觜曲。
- 诸公醉思索笔吟，吾儿暗写千毫秃。
- 明日持诗小吏忙，未解宿酲聊和属。

## 拼音
- jin1 nian2 chong2 yang2 gong1 yu4 lai2 ， xuan2 zhong3 zhong1 ting2 yi3 kai1 ju2 。
- huang2 jin1 sui4 jian3 qian1 wan4 ceng2 ， xiao3 shu4 po2 suo1 jia1 qu4 zu2 。
- bin4 tou2 cha1 rui3 xi1 guang1 𪸩 ， jiu3 mian4 fu2 ying1 ai4 fen1 fu4 。
- xuan2 zhong3 xuan2 zhai1 chen4 shi2 hou4 ， xiang1 xiao4 xiang1 xun2 bu4 ju1 shu4 。
- ge4 kan4 hua2 fa4 yi3 chui2 dian1 ， qi3 geng4 shao4 nian2 tai2 se4 lü4 。
- zi4 zi1 qi1 shi2 you3 san1 ri4 ， gong1 you4 lian2 biao1 ru4 yu2 wu1 。
- jie1 bang4 you2 jian4 jiu4 ku1 cong2 ， gen1 di3 qing1 ya2 huan1 cui1 cu4 。
- dan4 neng2 zhi4 jiu3 yu3 gong1 zhuo2 ， du2 qian4 pi2 pa0 tan2 zhuo2 mu4 。
- suo3 tan4 zuo4 ke4 jin4 hao2 ying1 ， huai2 shang4 dong4 chi1 tou1 ce4 mu4 。
- pan2 zhong1 you3 rou4 chi1 si4 zhi1 ， wu1 niao3 bu4 zhi1 ti2 zi1 qu3 。
- zhu1 gong1 zui4 si1 suo3 bi3 yin2 ， wu2 er2 an4 xie3 qian1 hao2 tu1 。
- ming2 ri4 chi2 shi1 xiao3 li4 mang2 ， wei4 jie3 su4 cheng2 liao2 he2 shu3 。

## 注释

## 译文

## 赏析
