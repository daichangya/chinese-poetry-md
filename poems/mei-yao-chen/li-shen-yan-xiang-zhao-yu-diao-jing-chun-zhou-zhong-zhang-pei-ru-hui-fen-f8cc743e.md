---
id: mei-yao-chen-li-shen-yan-xiang-zhao-yu-diao-jing-chun-zhou-zhong-zhang-pei-ru-hui-fen-f8cc743e
title: 李审言相招与刁景纯周仲章裴如晦冯当世沈文通谢师厚师直会开宝塔院
titlePinyin: li3 shen3 yan2 xiang1 zhao1 yu3 diao1 jing3 chun2 zhou1 zhong4 zhang1 pei2 ru2 hui4 feng2 dang1 shi4 shen3 wen2 tong1 xie4 shi1 hou4 shi1 zhi2 hui4 kai1 bao3 ta3 yuan4
titleSlug: li-shen-yan-xiang-zhao-yu-diao-jing-chun-zhou-zhong-zhang-pei-ru-hui-fen-f8cc743e
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自君命我饮，朝暮雨倾瓦。
- 城东与城北，大道泥没马。
- 敢忘主人勤，颠扑困驭者。
- 众客亦如期，陈肴藉兰若。
- 冯裴与沈谢，辩论过终贾。
- 刁周事老成，危坐言语寡。
- 酒半时谑剧，揣状类模写。
- 或讥项发秃，或指舌端傻。
- 或将冠带身，劝作梁武舍。
- 谓我大耳儿，此实已见假。
- 又效井市态，屈强体非雅。
- 顺风手沙沙，逆风口哆哆。
- 竟席屡绝倒，去忌肝胆泻。
- 规规岂无侪，达识高天下。

## 拼音
- zi4 jun1 ming4 wo3 yin3 ， chao2 mu4 yu3 qing1 wa3 。
- cheng2 dong1 yu3 cheng2 bei3 ， da4 dao4 ni2 mei2 ma3 。
- gan3 wang4 zhu3 ren2 qin2 ， dian1 pu1 kun4 yu4 zhe3 。
- zhong4 ke4 yi4 ru2 qi1 ， chen2 yao2 jie4 lan2 ruo4 。
- feng2 pei2 yu3 shen3 xie4 ， bian4 lun4 guo4 zhong1 jia3 。
- diao1 zhou1 shi4 lao3 cheng2 ， wei1 zuo4 yan2 yu3 gua3 。
- jiu3 ban4 shi2 xue4 ju4 ， chuai1 zhuang4 lei4 mo2 xie3 。
- huo4 ji1 xiang4 fa1 tu1 ， huo4 zhi3 she2 duan1 sha3 。
- huo4 jiang1 guan1 dai4 shen1 ， quan4 zuo4 liang2 wu3 she4 。
- wei4 wo3 da4 er3 er2 ， ci3 shi2 yi3 jian4 jia3 。
- you4 xiao4 jing3 shi4 tai4 ， qu1 qiang2 ti3 fei1 ya3 。
- shun4 feng1 shou3 sha1 sha1 ， ni4 feng1 kou3 duo1 duo1 。
- jing4 xi2 lü3 jue2 dao3 ， qu4 ji4 gan1 dan3 xie4 。
- gui1 gui1 qi3 wu2 chai2 ， da2 shi2 gao1 tian1 xia4 。

## 注释

## 译文

## 赏析
