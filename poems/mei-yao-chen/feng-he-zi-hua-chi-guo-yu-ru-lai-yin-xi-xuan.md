---
id: mei-yao-chen-feng-he-zi-hua-chi-guo-yu-ru-lai-yin-xi-xuan
title: 奉和子华持国玉汝来饮西轩
titlePinyin: feng4 he2 zi3 hua2 chi2 guo2 yu4 ru3 lai2 yin3 xi1 xuan1
titleSlug: feng-he-zi-hua-chi-guo-yu-ru-lai-yin-xi-xuan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我诚官局冷，终日事靡括。
- 每躭古人书，似与世俗阔。
- 同道三四人，来过慰饥渴。
- 迭相陈语言，曾未厌刀呾。
- 自中将过晡，留饭具麄粝。
- 薄酒继以斟，不觉寒日没。
- 愚妻方罢沐，供饭愧仓卒。
- 冻婢昧煎和，亲调首忘髴。
- 每食各惊顾，谁谓不黔突。
- 倦仆暖吾薪，饥马饱吾秣。
- 马无归嘶声，仆有颜色活。
- 安稳不知疲，明釭仍为拨。
- 醉言实无次，曾未穷本末。
- 诸君竞相先，出口论莫夺。
- 复云天地间，此能有几达。
- 我闻颜汗下，恐后谤难遏。
- 其间常有言，但未见疵𫜰。
- 终当轻有若，悔目已屡䀣。
- 信哉群玉林，岂得依朽枿。
- 吾心为之然，收舌如断割。
- 寄音谢豪俊，兹蕴只圭撮。

## 拼音
- wo3 cheng2 guan1 ju2 leng3 ， zhong1 ri4 shi4 mi2 kuo4 。
- mei3 dan1 gu3 ren2 shu1 ， si4 yu3 shi4 su2 kuo4 。
- tong2 dao4 san1 si4 ren2 ， lai2 guo4 wei4 ji1 ke3 。
- die2 xiang1 chen2 yu3 yan2 ， ceng2 wei4 yan4 dao1 da2 。
- zi4 zhong1 jiang4 guo4 bu1 ， liu2 fan4 ju4 cu1 li4 。
- bo2 jiu3 ji4 yi3 zhen1 ， bu4 jue2 han2 ri4 mei2 。
- yu2 qi1 fang1 ba4 mu4 ， gong4 fan4 kui4 cang1 cu4 。
- dong4 bi4 mei4 jian1 he2 ， qin1 tiao2 shou3 wang4 fu2 。
- mei3 shi2 ge4 jing1 gu4 ， shui2 wei4 bu4 qian2 tu1 。
- juan4 pu2 nuan3 wu2 xin1 ， ji1 ma3 bao3 wu2 mo4 。
- ma3 wu2 gui1 si1 sheng1 ， pu2 you3 yan2 se4 huo2 。
- an1 wen3 bu4 zhi1 pi2 ， ming2 gang1 reng2 wei4 bo1 。
- zui4 yan2 shi2 wu2 ci4 ， ceng2 wei4 qiong2 ben3 mo4 。
- zhu1 jun1 jing4 xiang1 xian1 ， chu1 kou3 lun4 mo4 duo2 。
- fu4 yun2 tian1 di4 jian1 ， ci3 neng2 you3 ji3 da2 。
- wo3 wen2 yan2 han4 xia4 ， kong3 hou4 bang4 nan2 e4 。
- qi2 jian1 chang2 you3 yan2 ， dan4 wei4 jian4 ci1 𫜰 。
- zhong1 dang1 qing1 you3 ruo4 ， hui3 mu4 yi3 lü3 䀣 。
- xin4 zai1 qun2 yu4 lin2 ， qi3 de2 yi1 xiu3 nie4 。
- wu2 xin1 wei4 zhi1 ran2 ， shou1 she2 ru2 duan4 ge1 。
- ji4 yin1 xie4 hao2 jun4 ， zi1 yun4 zhi1 gui1 cuo1 。

## 注释

## 译文

## 赏析
