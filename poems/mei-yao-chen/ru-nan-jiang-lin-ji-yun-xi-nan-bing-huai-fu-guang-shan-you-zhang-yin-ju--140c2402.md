---
id: mei-yao-chen-ru-nan-jiang-lin-ji-yun-xi-nan-bing-huai-fu-guang-shan-you-zhang-yin-ju--140c2402
title: 汝南江邻几云鄎南并淮浮光山有张隠居种松桧于其上养母甚孝时有猛兽驯庭中又郡西麻田山土沃泉美久不垦有刘叟者辟而居之近董氏黄氏欲买土为邻故江有慕之之作予辄次其韵
titlePinyin: ru3 nan2 jiang1 lin2 ji3 yun2 xi1 nan2 bing4 huai2 fu2 guang1 shan1 you3 zhang1 yin3 ju1 zhong3 song1 gui4 yu2 qi2 shang4 yang3 mu3 shen4 xiao4 shi2 you3 meng3 shou4 xun4 ting2 zhong1 you4 jun4 xi1 ma2 tian2 shan1 tu3 wo4 quan2 mei3 jiu3 bu4 ken3 you3 liu2 sou3 zhe3 pi4 er2 ju1 zhi1 jin4 dong3 shi4 huang2 shi4 yu4 mai3 tu3 wei4 lin2 gu4 jiang1 you3 mu4 zhi1 zhi1 zuo4 yu3 zhe2 ci4 qi2 yun4
titleSlug: ru-nan-jiang-lin-ji-yun-xi-nan-bing-huai-fu-guang-shan-you-zhang-yin-ju--140c2402
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峨峨淮山上，中有隠者栖。
- 不知松桧下，但见虎豹蹊。
- 人群固已远，樵客入犹迷。
- 且奉采兰养，应无抱玉啼。
- 麻田异麻源，石路春无泥。
- 高士不近俗，更在西岭西。
- 石泉饮自足，深壑无人跻。
- 不学淮南王，安问犬与鸡。
- 二人逍遥性，所乐唯杖蔾。
- 复有来慕邻，他年宁答嵇。
- 愿君且勉职，圣世未易暌。

## 拼音
- e2 e2 huai2 shan1 shang4 ， zhong1 you3 yin3 zhe3 qi1 。
- bu4 zhi1 song1 gui4 xia4 ， dan4 jian4 hu3 bao4 qi1 。
- ren2 qun2 gu4 yi3 yuan3 ， qiao2 ke4 ru4 you2 mi2 。
- qie3 feng4 cai3 lan2 yang3 ， ying4 wu2 bao4 yu4 ti2 。
- ma2 tian2 yi4 ma2 yuan2 ， shi2 lu4 chun1 wu2 ni2 。
- gao1 shi4 bu2 jin4 su2 ， geng4 zai4 xi1 ling3 xi1 。
- shi2 quan2 yin3 zi4 zu2 ， shen1 he4 wu2 ren2 ji1 。
- bu4 xue2 huai2 nan2 wang2 ， an1 wen4 quan3 yu3 ji1 。
- er4 ren2 xiao1 yao2 xing4 ， suo3 le4 wei2 zhang4 li2 。
- fu4 you3 lai2 mu4 lin2 ， ta1 nian2 ning2 da2 ji1 。
- yuan4 jun1 qie3 mian3 zhi2 ， sheng4 shi4 wei4 yi4 kui2 。

## 注释

## 译文

## 赏析
