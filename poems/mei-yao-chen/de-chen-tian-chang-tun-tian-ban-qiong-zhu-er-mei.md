---
id: mei-yao-chen-de-chen-tian-chang-tun-tian-ban-qiong-zhu-er-mei
title: 得陈天常屯田斑筇竹二枚
titlePinyin: de2 chen2 tian1 chang2 tun2 tian2 ban1 qiong2 zhu2 er4 mei2
titleSlug: de-chen-tian-chang-tun-tian-ban-qiong-zhu-er-mei
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客初西蜀来，遗我双筇竹。
- 上有红泪斑，断非湘娥哭。
- 尝闻帝魂哀，嚎血滴草木。
- 春露洒更鲜殷痕侵粉绿。
- 截为扶衰杖，万里出浴谷。
- 今来入我手，君勤意有嘱。
- 区区四十年，重趼生两足。
- 冠丱三男子，且与诗书读。
- 翁虽文章穷，尚以字遮目。
- 忍弃不以教，携归事樵牧。
- 故兹九节赠，用助老追逐。
- 杨朱非为岐，贾谊非为𫛳。
- 及其悲恸时，岂不沾盈掬。
- 挥之傥著物，无迹染林麓。
- 因持此竹纹，勿叹前人独。

## 拼音
- ke4 chu1 xi1 shu3 lai2 ， yi2 wo3 shuang1 qiong2 zhu2 。
- shang4 you3 hong2 lei4 ban1 ， duan4 fei1 xiang1 e2 ku1 。
- chang2 wen2 di4 hun2 ai1 ， hao2 xue4 di1 cao3 mu4 。
- chun1 lu4 sa3 geng4 xian1 yin1 hen2 qin1 fen3 lü4 。
- jie2 wei4 fu2 shuai1 zhang4 ， wan4 li3 chu1 yu4 gu3 。
- jin1 lai2 ru4 wo3 shou3 ， jun1 qin2 yi4 you3 zhu3 。
- qu1 qu1 si4 shi2 nian2 ， zhong4 jian3 sheng1 liang3 zu2 。
- guan1 guan4 san1 nan2 zi3 ， qie3 yu3 shi1 shu1 du2 。
- weng1 sui1 wen2 zhang1 qiong2 ， shang4 yi3 zi4 zhe1 mu4 。
- ren3 qi4 bu4 yi3 jiao4 ， xie2 gui1 shi4 qiao2 mu4 。
- gu4 zi1 jiu3 jie2 zeng4 ， yong4 zhu4 lao3 zhui1 zhu2 。
- yang2 zhu1 fei1 wei4 qi2 ， jia3 yi4 fei1 wei4 𫛳 。
- ji2 qi2 bei1 tong4 shi2 ， qi3 bu4 zhan1 ying2 ju1 。
- hui1 zhi1 tang3 zhu4 wu4 ， wu2 ji4 ran3 lin2 lu4 。
- yin1 chi2 ci3 zhu2 wen2 ， wu4 tan4 qian2 ren2 du2 。

## 注释

## 译文

## 赏析
