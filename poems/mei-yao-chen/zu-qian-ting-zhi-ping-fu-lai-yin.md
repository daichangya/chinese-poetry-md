---
id: mei-yao-chen-zu-qian-ting-zhi-ping-fu-lai-yin
title: 阻浅挺之平甫来饮
titlePinyin: zu3 qian3 ting3 zhi1 ping2 fu3 lai2 yin3
titleSlug: zu-qian-ting-zhi-ping-fu-lai-yin
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泛淮忌水大，我行浩以漫。
- 溯汴忌水浅，我行几以干。
- 偶与困滞并，将独为此难。
- 穷堤有来客，芬芳可与言。
- 共休绿榆阴，置酒聊慰安。
- 主人虽仓卒，犹得具甘酸。
- 酸渍楚梅青，甘摘夏樱丹。
- 引觞吞日光，耳热不复叹。
- 俛仰已陈迹，未可忘兹欢。
- 谁思费生术，幻惑宁盘桓。

## 拼音
- fan4 huai2 ji4 shui3 da4 ， wo3 xing2 hao4 yi3 man4 。
- su4 bian4 ji4 shui3 qian3 ， wo3 xing2 ji3 yi3 gan1 。
- ou3 yu3 kun4 zhi4 bing4 ， jiang1 du2 wei4 ci3 nan2 。
- qiong2 di1 you3 lai2 ke4 ， fen1 fang1 ke3 yu3 yan2 。
- gong4 xiu1 lü4 yu2 yin1 ， zhi4 jiu3 liao2 wei4 an1 。
- zhu3 ren2 sui1 cang1 cu4 ， you2 de2 ju4 gan1 suan1 。
- suan1 zi4 chu3 mei2 qing1 ， gan1 zhai1 xia4 ying1 dan1 。
- yin3 shang1 tun1 ri4 guang1 ， er3 re4 bu2 fu4 tan4 。
- fu3 yang3 yi3 chen2 ji4 ， wei4 ke3 wang4 zi1 huan1 。
- shui2 si1 fei4 sheng1 shu4 ， huan4 huo4 ning2 pan2 huan2 。

## 注释

## 译文

## 赏析
