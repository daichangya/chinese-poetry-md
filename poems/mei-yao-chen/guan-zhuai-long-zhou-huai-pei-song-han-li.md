---
id: mei-yao-chen-guan-zhuai-long-zhou-huai-pei-song-han-li
title: 观拽龙舟怀裴宋韩李
titlePinyin: guan1 zhuai4 long2 zhou1 huai2 pei2 song4 han2 li3
titleSlug: guan-zhuai-long-zhou-huai-pei-song-han-li
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 截春流，筑沙坻。
- 拽龙舟，过天池。
- 尾矫矫，角岐岐。
- 千夫推，万鳞随。
- 惊鸿鹄，沉鱼龟。
- 春三月，轻服时。
- 薄水殿，习水嬉。
- 马特特，来者谁。
- 魏公子，人不窥。
- 车辚辚，集其涯。
- 邯郸倡，士交驰。
- 银缾索酒倾玻瓈，用钱如水赠舞儿。
- 却入上苑看鬭鸡，击毬弹金无不为。
- 适闻天子降玉辇，当门虎脚看大旗。
- 春风吹花入行幄，红锦百尺争蛟螭。
- 云盖回，彩缆维，明年结客观未迟。

## 拼音
- jie2 chun1 liu2 ， zhu4 sha1 di3 。
- zhuai4 long2 zhou1 ， guo4 tian1 chi2 。
- wei3 jiao3 jiao3 ， jiao3 qi2 qi2 。
- qian1 fu1 tui1 ， wan4 lin2 sui2 。
- jing1 hong2 hu2 ， chen2 yu2 gui1 。
- chun1 san1 yue4 ， qing1 fu2 shi2 。
- bao2 shui3 dian4 ， xi2 shui3 xi1 。
- ma3 te4 te4 ， lai2 zhe3 shui2 。
- wei4 gong1 zi3 ， ren2 bu4 kui1 。
- che1 lin2 lin2 ， ji2 qi2 ya2 。
- han2 dan1 chang4 ， shi4 jiao1 chi2 。
- yin2 ping2 suo3 jiu3 qing1 bo1 li2 ， yong4 qian2 ru2 shui3 zeng4 wu3 er2 。
- que4 ru4 shang4 yuan4 kan4 dou4 ji1 ， ji1 qiu2 tan2 jin1 wu2 bu2 wei4 。
- shi4 wen2 tian1 zi3 jiang4 yu4 nian3 ， dang1 men2 hu3 jiao3 kan4 da4 qi2 。
- chun1 feng1 chui1 hua1 ru4 hang2 wo4 ， hong2 jin3 bai3 chi3 zheng1 jiao1 chi1 。
- yun2 gai4 hui2 ， cai3 lan3 wei2 ， ming2 nian2 jie2 ke4 guan1 wei4 chi2 。

## 注释

## 译文

## 赏析
