---
id: mei-yao-chen-ji-guang-hua-tui-ju-li-jin-qing
title: 寄光化退居李晋卿
titlePinyin: ji4 guang1 hua4 tui4 ju1 li3 jin4 qing1
titleSlug: ji-guang-hua-tui-ju-li-jin-qing
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久无归田人，今喜子去禄。
- 移家汉水滨，日见汉水绿。
- 川鳞可为饔，山毛可为蔌。
- 竟岁厌往还，行堤乐风俗。
- 青巾艑上郎，漆鬓颜如玉。
- 倚樯临落照，独唱江南曲。
- 听若在江南，欢然自为足。
- 我心虽有羡，未遂平生欲。
- 更期毕婚嫁，方可事岩麓。
- 买山须买泉，种树须种竹。
- 泉以濯吾缨，竹以慕贤躅。
- 此志应不忘，他时同隠录。

## 拼音
- jiu3 wu2 gui1 tian2 ren2 ， jin1 xi3 zi3 qu4 lu4 。
- yi2 jia1 han4 shui3 bin1 ， ri4 jian4 han4 shui3 lü4 。
- chuan1 lin2 ke3 wei4 yong1 ， shan1 mao2 ke3 wei4 su4 。
- jing4 sui4 yan4 wang3 hai2 ， xing2 di1 le4 feng1 su2 。
- qing1 jin1 bian4 shang4 lang2 ， qi1 bin4 yan2 ru2 yu4 。
- yi3 qiang2 lin2 luo4 zhao4 ， du2 chang4 jiang1 nan2 qu3 。
- ting1 ruo4 zai4 jiang1 nan2 ， huan1 ran2 zi4 wei4 zu2 。
- wo3 xin1 sui1 you3 xian4 ， wei4 sui4 ping2 sheng1 yu4 。
- geng4 qi1 bi4 hun1 jia4 ， fang1 ke3 shi4 yan2 lu4 。
- mai3 shan1 xu1 mai3 quan2 ， zhong4 shu4 xu1 zhong3 zhu2 。
- quan2 yi3 zhuo2 wu2 ying1 ， zhu2 yi3 mu4 xian2 zhu2 。
- ci3 zhi4 ying4 bu2 wang4 ， ta1 shi2 tong2 yin3 lu4 。

## 注释

## 译文

## 赏析
