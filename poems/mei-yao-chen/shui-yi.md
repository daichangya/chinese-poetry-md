---
id: mei-yao-chen-shui-yi
title: 睡意
titlePinyin: shui4 yi4
titleSlug: shui-yi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时好睡常不足，上事亲尊日拘束。
- 夜吟朝诵无暂休，目胔生疮臂消肉。
- 今逾四十无所闻，又况丧妻仍独宿。
- 虚堂浄扫焚清香，安寝都忘世间欲。
- 花时啼鸟不妨喧，清暑北窗聊避燠。
- 叶落夜雨声满阶，雪下晓寒低压屋。
- 四时自得兴味佳，岂必锵金与鸣玉。
- 万事易厌此不厌，真可养恬无夭促。
- 且梦庄周化蝴蝶，焉顾仲尼讥朽木。
- 人事几不如梦中，休用区区走荣禄。

## 拼音
- shao3 shi2 hao3 shui4 chang2 bu4 zu2 ， shang4 shi4 qin1 zun1 ri4 ju1 shu4 。
- ye4 yin2 chao2 song4 wu2 zan4 xiu1 ， mu4 zi4 sheng1 chuang1 bi4 xiao1 rou4 。
- jin1 yu2 si4 shi2 wu2 suo3 wen2 ， you4 kuang4 sang4 qi1 reng2 du2 su4 。
- xu1 tang2 jing4 sao3 fen2 qing1 xiang1 ， an1 qin3 dou1 wang4 shi4 jian1 yu4 。
- hua1 shi2 ti2 niao3 bu4 fang2 xuan1 ， qing1 shu3 bei3 chuang1 liao2 bi4 yu4 。
- ye4 luo4 ye4 yu3 sheng1 man3 jie1 ， xue3 xia4 xiao3 han2 di1 ya1 wu1 。
- si4 shi2 zi4 de2 xing4 wei4 jia1 ， qi3 bi4 qiang1 jin1 yu3 ming2 yu4 。
- wan4 shi4 yi4 yan4 ci3 bu2 yan4 ， zhen1 ke3 yang3 tian2 wu2 yao1 cu4 。
- qie3 meng4 zhuang1 zhou1 hua4 hu2 die2 ， yan1 gu4 zhong4 ni2 ji1 xiu3 mu4 。
- ren2 shi4 ji3 bu4 ru2 meng4 zhong1 ， xiu1 yong4 qu1 qu1 zou3 rong2 lu4 。

## 注释

## 译文

## 赏析
