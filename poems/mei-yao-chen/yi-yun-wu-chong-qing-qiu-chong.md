---
id: mei-yao-chen-yi-yun-wu-chong-qing-qiu-chong
title: 依韵吴冲卿秋虫
titlePinyin: yi1 yun4 wu2 chong1 qing1 qiu1 chong2
titleSlug: yi-yun-wu-chong-qing-qiu-chong
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梧桐叶未老，露滴玉井床。
- 秋虫如里胥，促织何苦忙。
- 苒苒机上丝，入夜为鼠伤。
- 织妇中夕起，投梭重徊徨。
- 那闻草根声，膏入然肝肠。
- 天子固明圣，措意如陶唐。
- 下民唯力穑，不见田畴荒。
- 岂知裒敛人，督责务健强。
- 所以机中女，心鬭日月光。
- 年年租税在，聒耳信已常。
- 哀哉四海人，无不由此戕。
- 吴侯当厅时，静坐爱初凉。
- 方将同佳人，欢乐举杯觞。
- 繁鸣杂螇螰，感怆情不皇。
- 况蒙朝家恩，兄弟登俊良。
- 意虑宜恤物，以慰众所望。
- 今者秋虫篇，不异七月章。

## 拼音
- wu2 tong2 ye4 wei4 lao3 ， lu4 di1 yu4 jing3 chuang2 。
- qiu1 chong2 ru2 li3 xu1 ， cu4 zhi1 he2 ku3 mang2 。
- ran3 ran3 ji1 shang4 si1 ， ru4 ye4 wei4 shu3 shang1 。
- zhi1 fu4 zhong1 xi1 qi3 ， tou2 suo1 zhong4 huai2 huang2 。
- na4 wen2 cao3 gen1 sheng1 ， gao1 ru4 ran2 gan1 chang2 。
- tian1 zi3 gu4 ming2 sheng4 ， cuo4 yi4 ru2 tao2 tang2 。
- xia4 min2 wei2 li4 se4 ， bu2 jian4 tian2 chou2 huang1 。
- qi3 zhi1 pou2 lian3 ren2 ， du1 ze2 wu4 jian4 qiang2 。
- suo3 yi3 ji1 zhong1 nü3 ， xin1 dou4 ri4 yue4 guang1 。
- nian2 nian2 zu1 shui4 zai4 ， guo1 er3 xin4 yi3 chang2 。
- ai1 zai1 si4 hai3 ren2 ， wu2 bu4 you2 ci3 qiang1 。
- wu2 hou2 dang1 ting1 shi2 ， jing4 zuo4 ai4 chu1 liang2 。
- fang1 jiang1 tong2 jia1 ren2 ， huan1 le4 ju3 bei1 shang1 。
- fan2 ming2 za2 xi1 lu4 ， gan3 chuang4 qing2 bu4 huang2 。
- kuang4 meng2 chao2 jia1 en1 ， xiong1 di4 deng1 jun4 liang2 。
- yi4 lü4 yi2 xu4 wu4 ， yi3 wei4 zhong4 suo3 wang4 。
- jin1 zhe3 qiu1 chong2 pian1 ， bu2 yi4 qi1 yue4 zhang1 。

## 注释

## 译文

## 赏析
