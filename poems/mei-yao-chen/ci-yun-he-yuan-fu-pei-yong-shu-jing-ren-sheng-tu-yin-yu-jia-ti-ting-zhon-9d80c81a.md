---
id: mei-yao-chen-ci-yun-he-yuan-fu-pei-yong-shu-jing-ren-sheng-tu-yin-yu-jia-ti-ting-zhon-9d80c81a
title: 次韵和原甫陪永叔景仁圣徒饮余家题庭中枯菊之什
titlePinyin: ci4 yun4 he2 yuan2 fu3 pei2 yong3 shu1 jing3 ren2 sheng4 tu2 yin3 yu2 jia1 ti2 ting2 zhong1 ku1 ju2 zhi1 shen2
titleSlug: ci-yun-he-yuan-fu-pei-yong-shu-jing-ren-sheng-tu-yin-yu-jia-ti-ting-zhon-9d80c81a
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九月车马过，我庭黄菊鲜。
- 重来逾七旬，枯萼无复妍。
- 自非凌霜操，枝叶徒相连。
- 衰败未忍去，根荄尚翘然。
- 不意憔悴丛，犹为君子怜。
- 固值时节晚，岂恨地势偏。
- 直如木上萝，缘蔓欲到天。
- 一朝风雪厉，零落向暮年。
- 至此事乃等，高低复何言。
- 公休夸松柏，彭祖与颜渊。
- 各不相健羡，焉能论柔坚。
- 愿公时饮酒，周孔今下泉。

## 拼音
- jiu3 yue4 che1 ma3 guo4 ， wo3 ting2 huang2 ju2 xian1 。
- chong2 lai2 yu2 qi1 xun2 ， ku1 e4 wu2 fu4 yan2 。
- zi4 fei1 ling2 shuang1 cao1 ， zhi1 ye4 tu2 xiang1 lian2 。
- shuai1 bai4 wei4 ren3 qu4 ， gen1 gai1 shang4 qiao4 ran2 。
- bu2 yi4 qiao2 cui4 cong2 ， you2 wei4 jun1 zi3 lian2 。
- gu4 zhi2 shi2 jie2 wan3 ， qi3 hen4 di4 shi4 pian1 。
- zhi2 ru2 mu4 shang4 luo2 ， yuan2 man4 yu4 dao4 tian1 。
- yi4 chao2 feng1 xue3 li4 ， ling2 luo4 xiang4 mu4 nian2 。
- zhi4 ci3 shi4 nai3 deng3 ， gao1 di1 fu4 he2 yan2 。
- gong1 xiu1 kua1 song1 bai3 ， peng2 zu3 yu3 yan2 yuan1 。
- ge4 bu4 xiang1 jian4 xian4 ， yan1 neng2 lun4 rou2 jian1 。
- yuan4 gong1 shi2 yin3 jiu3 ， zhou1 kong3 jin1 xia4 quan2 。

## 注释

## 译文

## 赏析
