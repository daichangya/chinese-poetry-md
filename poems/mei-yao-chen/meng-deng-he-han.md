---
id: mei-yao-chen-meng-deng-he-han
title: 梦登河汉
titlePinyin: meng4 deng1 he2 han4
titleSlug: meng-deng-he-han
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜梦上河汉，星辰布其傍。
- 位次稍能辩，罗列争光芒。
- 自箕历牛女，与斗直相当。
- 既悟到上天，百事应可详。
- 其中有神官，张目如电光。
- 玄衣乘苍虬，身佩水玉珰。
- 丘蛇与穹鼈，盘结为纪纲。
- 我心恐且怪，再拜忽祸殃。
- 臣实居下土，不意涉此方。
- 既得接威灵，敢问固不量。
- 有牛岂不力，何惮使服箱。
- 有女岂不工，何惮缝衣裳。
- 有斗岂不柄，何惮挹酒浆。
- 卷舌不得言，安用施穹苍。
- 何彼东方箕，有恶务簸扬。
- 唯识此五者，愿言无我忘。
- 神官呼我前，告我无不臧。
- 上天非汝知，何苦诘其常。
- 岂惜尽告汝，于汝恐不祥。
- 至如人间疑，汝敢问于王。
- 扣头谢神官，臣言大为狂。
- 骇汗忽尔觉，残灯荧空堂。

## 拼音
- ye4 meng4 shang4 he2 han4 ， xing1 chen2 bu4 qi2 bang4 。
- wei4 ci4 shao1 neng2 bian4 ， luo2 lie4 zheng1 guang1 mang2 。
- zi4 ji1 li4 niu2 nü3 ， yu3 dou4 zhi2 xiang1 dang1 。
- ji4 wu4 dao4 shang4 tian1 ， bai3 shi4 ying4 ke3 xiang2 。
- qi2 zhong1 you3 shen2 guan1 ， zhang1 mu4 ru2 dian4 guang1 。
- xuan2 yi1 cheng2 cang1 qiu2 ， shen1 pei4 shui3 yu4 dang1 。
- qiu1 she2 yu3 qiong2 bie1 ， pan2 jie2 wei4 ji4 gang1 。
- wo3 xin1 kong3 qie3 guai4 ， zai4 bai4 hu1 huo4 yang1 。
- chen2 shi2 ju1 xia4 tu3 ， bu2 yi4 she4 ci3 fang1 。
- ji4 de2 jie1 wei1 ling2 ， gan3 wen4 gu4 bu4 liang2 。
- you3 niu2 qi3 bu2 li4 ， he2 dan4 shi3 fu2 xiang1 。
- you3 nü3 qi3 bu4 gong1 ， he2 dan4 feng4 yi1 shang0 。
- you3 dou4 qi3 bu4 bing3 ， he2 dan4 yi4 jiu3 jiang1 。
- juan4 she2 bu4 de2 yan2 ， an1 yong4 shi1 qiong2 cang1 。
- he2 bi3 dong1 fang1 ji1 ， you3 e4 wu4 bo4 yang2 。
- wei2 shi2 ci3 wu3 zhe3 ， yuan4 yan2 wu2 wo3 wang4 。
- shen2 guan1 hu1 wo3 qian2 ， gao4 wo3 wu2 bu4 zang1 。
- shang4 tian1 fei1 ru3 zhi1 ， he2 ku3 jie2 qi2 chang2 。
- qi3 xi1 jin4 gao4 ru3 ， yu2 ru3 kong3 bu4 xiang2 。
- zhi4 ru2 ren2 jian1 yi2 ， ru3 gan3 wen4 yu2 wang2 。
- kou4 tou2 xie4 shen2 guan1 ， chen2 yan2 da4 wei4 kuang2 。
- hai4 han4 hu1 er3 jue2 ， can2 deng1 ying2 kong1 tang2 。

## 注释

## 译文

## 赏析
