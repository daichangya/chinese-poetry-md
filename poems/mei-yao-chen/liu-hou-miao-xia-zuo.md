---
id: mei-yao-chen-liu-hou-miao-xia-zuo
title: 留侯庙下作
titlePinyin: liu2 hou2 miao4 xia4 zuo4
titleSlug: liu-hou-miao-xia-zuo
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 貌如女子心如铁，五世相韩韩已灭。
- 家童三百不足使，仓海君初去相结。
- 秦皇东从博浪过，力士袖椎同决烈。
- 晓入沙中风正昏，误击副车搜迹绝。
- 亡命下邳圯上游，老父堕履意未别。
- 顾谓孺子下取之，心始不平终折节。
- 舒足既受笑且去，行及里所还可说。
- 可教后当五日来，三返其期付书阅。
- 他日则为王者师，果辅高皇号奇杰。
- 留国存祠汴水傍，逢逢箫鼓赛肥羊。
- 赤松不见天地长，黄石共葬丘冢荒。

## 拼音
- mao4 ru2 nü3 zi3 xin1 ru2 tie3 ， wu3 shi4 xiang1 han2 han2 yi3 mie4 。
- jia1 tong2 san1 bai3 bu4 zu2 shi3 ， cang1 hai3 jun1 chu1 qu4 xiang1 jie2 。
- qin2 huang2 dong1 cong2 bo2 lang4 guo4 ， li4 shi4 xiu4 zhui1 tong2 jue2 lie4 。
- xiao3 ru4 sha1 zhong4 feng1 zheng4 hun1 ， wu4 ji1 fu4 che1 sou1 ji4 jue2 。
- wang2 ming4 xia4 pi1 yi2 shang4 you2 ， lao3 fu4 duo4 lü3 yi4 wei4 bie2 。
- gu4 wei4 ru2 zi3 xia4 qu3 zhi1 ， xin1 shi3 bu4 ping2 zhong1 zhe2 jie2 。
- shu1 zu2 ji4 shou4 xiao4 qie3 qu4 ， xing2 ji2 li3 suo3 hai2 ke3 shuo1 。
- ke3 jiao4 hou4 dang1 wu3 ri4 lai2 ， san1 fan3 qi2 qi1 fu4 shu1 yue4 。
- ta1 ri4 ze2 wei4 wang2 zhe3 shi1 ， guo3 fu3 gao1 huang2 hao4 qi2 jie2 。
- liu2 guo2 cun2 ci2 bian4 shui3 bang4 ， feng2 feng2 xiao1 gu3 sai4 fei2 yang2 。
- chi4 song1 bu2 jian4 tian1 di4 chang2 ， huang2 shi2 gong4 zang4 qiu1 zhong3 huang1 。

## 注释

## 译文

## 赏析
