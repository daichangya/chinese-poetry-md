---
id: mei-yao-chen-wu-ling-xing
title: 武陵行
titlePinyin: wu3 ling2 xing2
titleSlug: wu-ling-xing
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生事在渔樵，所居亦烟水。
- 野艇一竿丝，朝朝狎清泚。
- 忽自傍藤阴，乘流转山觜。
- 始觉景气佳，潜通小溪里。
- 常时不见春，入谷惊红蕊。
- 幽兴穷绿波，玩芳心莫已。
- 花外一峰明，林间碧洞启。
- 遥闻鸡犬音，渐悟人烟迩。
- 舍舟遂潜行，石径劣容屣。
- 豁然有田园，竹果相丛倚。
- 厖眉髽髻人，倏遇心颜喜。
- 尚作秦衣裳，那知汉名氏。
- 自言逢世乱，避地因居此。
- 来时手种桃，今日开如绮。
- 更看水上花，几度逐风委。
- 竞引饭雕胡，邀饮酌琼醴。
- 复呼童稚前，绿鬓仍皓齿。
- 翻遣念还茅，思归钓鳣鲔。
- 将辞亦赠言，勿道丘壑美。
- 鼓枻出僊源，繁英犹逦迤。
- 薄暮返苍洲，微风吹白芷。
- 他日欲重过，茫茫何处是。

## 拼音
- sheng1 shi4 zai4 yu2 qiao2 ， suo3 ju1 yi4 yan1 shui3 。
- ye3 ting3 yi4 gan1 si1 ， zhao1 zhao1 xia2 qing1 ci3 。
- hu1 zi4 bang4 teng2 yin1 ， cheng2 liu2 zhuan3 shan1 zi1 。
- shi3 jue2 jing3 qi4 jia1 ， qian2 tong1 xiao3 xi1 li3 。
- chang2 shi2 bu2 jian4 chun1 ， ru4 gu3 jing1 hong2 rui3 。
- you1 xing1 qiong2 lü4 bo1 ， wan2 fang1 xin1 mo4 yi3 。
- hua1 wai4 yi4 feng1 ming2 ， lin2 jian1 bi4 dong4 qi3 。
- yao2 wen2 ji1 quan3 yin1 ， jian4 wu4 ren2 yan1 er3 。
- she4 zhou1 sui4 qian2 xing2 ， shi2 jing4 lie4 rong2 xi3 。
- huo1 ran2 you3 tian2 yuan2 ， zhu2 guo3 xiang1 cong2 yi3 。
- mang2 mei2 zhua1 ji4 ren2 ， shu1 yu4 xin1 yan2 xi3 。
- shang4 zuo4 qin2 yi1 shang0 ， na4 zhi1 han4 ming2 shi4 。
- zi4 yan2 feng2 shi4 luan4 ， bi4 di4 yin1 ju1 ci3 。
- lai2 shi2 shou3 zhong3 tao2 ， jin1 ri4 kai1 ru2 qi3 。
- geng4 kan4 shui3 shang4 hua1 ， ji3 du4 zhu2 feng1 wei3 。
- jing4 yin3 fan4 diao1 hu2 ， yao1 yin3 zhuo2 qiong2 li3 。
- fu4 hu1 tong2 zhi4 qian2 ， lü4 bin4 reng2 hao4 chi3 。
- fan1 qian3 nian4 hai2 mao2 ， si1 gui1 diao4 zhan1 wei3 。
- jiang1 ci2 yi4 zeng4 yan2 ， wu4 dao4 qiu1 he4 mei3 。
- gu3 yi4 chu1 xian1 yuan2 ， fan2 ying1 you2 li3 yi3 。
- bo2 mu4 fan3 cang1 zhou1 ， wei1 feng1 chui1 bai2 zhi3 。
- ta1 ri4 yu4 zhong4 guo4 ， mang2 mang2 he2 chu4 shi4 。

## 注释

## 译文

## 赏析
