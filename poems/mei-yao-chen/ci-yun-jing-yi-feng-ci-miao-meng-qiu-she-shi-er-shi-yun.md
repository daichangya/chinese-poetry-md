---
id: mei-yao-chen-ci-yun-jing-yi-feng-ci-miao-meng-qiu-she-shi-er-shi-yun
title: 次韵景彝奉慈庙孟秋摄事二十韵
titlePinyin: ci4 yun4 jing3 yi2 feng4 ci2 miao4 meng4 qiu1 she4 shi4 er4 shi2 yun4
titleSlug: ci-yun-jing-yi-feng-ci-miao-meng-qiu-she-shi-er-shi-yun
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 閟宫初告飨，驾辂已迎秋。
- 公衮惟时摄，斋庐用尔休。
- 椒浆兹往奠，鸾驭或来游。
- 任姒徽音继，邦家故事修。
- 前期严受誓，侵晓肃传驺。
- 鸡狗藏深户，蚊蝇响暗沟。
- 别祠缘相汉，旧礼傚宗周。
- 萧气接庭燎，鼓声通市楼。
- 乐章分庙奏，牲物用毛柔。
- 木主升新座，牙盘列庶羞。
- 叩阶除剑履，宿羽动梧楸。
- 锡胙人移俎，焚辞漏昼筹。
- 豆笾将降陛，胥史剧奔牛。
- 事毕归乌巷，阴余晦彩油。
- 驱车多叱咤，负担起歌讴。
- 却直中书省，重瞻十二旒。
- 词供五更敏，诏示四方优。
- 密议存王体，斜封赞禹谋。
- 勤诚酬异等，润色阐嘉猷。
- 强拟邺中咏，我思康乐侯。

## 拼音
- bi4 gong1 chu1 gao4 xiang3 ， jia4 lu4 yi3 ying2 qiu1 。
- gong1 gun3 wei2 shi2 she4 ， zhai1 lu2 yong4 er3 xiu1 。
- jiao1 jiang1 zi1 wang3 dian4 ， luan2 yu4 huo4 lai2 you2 。
- ren4 si4 hui1 yin1 ji4 ， bang1 jia1 gu4 shi4 xiu1 。
- qian2 qi1 yan2 shou4 shi4 ， qin1 xiao3 su4 chuan2 zou1 。
- ji1 gou3 cang2 shen1 hu4 ， wen2 ying2 xiang3 an4 gou1 。
- bie2 ci2 yuan2 xiang1 han4 ， jiu4 li3 xiao4 zong1 zhou1 。
- xiao1 qi4 jie1 ting2 liao2 ， gu3 sheng1 tong1 shi4 lou2 。
- yue4 zhang1 fen1 miao4 zou4 ， sheng1 wu4 yong4 mao2 rou2 。
- mu4 zhu3 sheng1 xin1 zuo4 ， ya2 pan2 lie4 shu4 xiu1 。
- kou4 jie1 chu2 jian4 lü3 ， su4 yu3 dong4 wu2 qiu1 。
- xi1 zuo4 ren2 yi2 zu3 ， fen2 ci2 lou4 zhou4 chou2 。
- dou4 bian1 jiang1 jiang4 bi4 ， xu1 shi3 ju4 ben1 niu2 。
- shi4 bi4 gui1 wu1 xiang4 ， yin1 yu2 hui4 cai3 you2 。
- qu1 che1 duo1 chi4 zha4 ， fu4 dan1 qi3 ge1 ou1 。
- que4 zhi2 zhong1 shu1 sheng3 ， zhong4 zhan1 shi2 er4 liu2 。
- ci2 gong4 wu3 geng1 min3 ， zhao4 shi4 si4 fang1 you1 。
- mi4 yi4 cun2 wang2 ti3 ， xie2 feng1 zan4 yu3 mou2 。
- qin2 cheng2 chou2 yi4 deng3 ， run4 se4 chan3 jia1 you2 。
- qiang2 ni3 ye4 zhong1 yong3 ， wo3 si1 kang1 le4 hou2 。

## 注释

## 译文

## 赏析
