---
id: mei-yao-chen-yong-shu-ji-shi-ba-shou-bing-ji-zi-jian-wen-yi-shou-yin-cai-ba-shi-zhi-y-a3a31dd8
title: 永叔寄诗八首并祭子渐文一首因采八诗之意警以为答
titlePinyin: yong3 shu1 ji4 shi1 ba1 shou3 bing4 ji4 zi3 jian4 wen2 yi4 shou3 yin1 cai3 ba1 shi1 zhi1 yi4 jing3 yi3 wei2 da2
titleSlug: yong-shu-ji-shi-ba-shou-bing-ji-zi-jian-wen-yi-shou-yin-cai-ba-shi-zhi-y-a3a31dd8
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻退之与东野，相与结交贱微时。
- 孟不改贫韩渐贵，二人情契都不移。
- 韩无骄矜孟无腼，直以道义为己知。
- 我今与子亦似此，子亦不愧前人为。
- 北都健儿昨日至，扣门乃是所遗诗。
- 上言病中初有寄，下言我咏蟠桃枝。
- 盛衰开落感残杏，暮春无事羡游丝。
- 班班鸠鸣忽怀念，一扫十幅无闲辞。
- 洛川花图多品目，鬭新争巧始可疑。
- 读书又忆石夫子，似蚕作茧诚有之。
- 镇阳归梦北潭北，吟此八章谁谓痴。
- 最后有文吊尹子，寿夭难问信所悲。
- 共书大轴许传玩，一日百展曾忘疲。
- 报君亦欲赍满轴，恐费纸墨令人嗤。

## 拼音
- xi1 wen2 tui4 zhi1 yu3 dong1 ye3 ， xiang1 yu3 jie2 jiao1 jian4 wei1 shi2 。
- meng4 bu4 gai3 pin2 han2 jian4 gui4 ， er4 ren2 qing2 qi4 dou1 bu4 yi2 。
- han2 wu2 jiao1 jin1 meng4 wu2 mian3 ， zhi2 yi3 dao4 yi4 wei4 ji3 zhi1 。
- wo3 jin1 yu3 zi3 yi4 si4 ci3 ， zi3 yi4 bu2 kui4 qian2 ren2 wei2 。
- bei3 dou1 jian4 er2 zuo2 ri4 zhi4 ， kou4 men2 nai3 shi4 suo3 yi2 shi1 。
- shang4 yan2 bing4 zhong1 chu1 you3 ji4 ， xia4 yan2 wo3 yong3 pan2 tao2 zhi1 。
- sheng4 shuai1 kai1 luo4 gan3 can2 xing4 ， mu4 chun1 wu2 shi4 xian4 you2 si1 。
- ban1 ban1 jiu1 ming2 hu1 huai2 nian4 ， yi4 sao3 shi2 fu2 wu2 xian2 ci2 。
- luo4 chuan1 hua1 tu2 duo1 pin3 mu4 ， dou4 xin1 zheng1 qiao3 shi3 ke3 yi2 。
- du2 shu1 you4 yi4 shi2 fu1 zi3 ， si4 can2 zuo4 jian3 cheng2 you3 zhi1 。
- zhen4 yang2 gui1 meng4 bei3 tan2 bei3 ， yin2 ci3 ba1 zhang1 shui2 wei4 chi1 。
- zui4 hou4 you3 wen2 diao4 yin3 zi3 ， shou4 yao1 nan2 wen4 xin4 suo3 bei1 。
- gong4 shu1 da4 zhou2 xu3 chuan2 wan2 ， yi2 ri4 bai3 zhan3 ceng2 wang4 pi2 。
- bao4 jun1 yi4 yu4 ji1 man3 zhou2 ， kong3 fei4 zhi3 mo4 ling4 ren2 chi1 。

## 注释

## 译文

## 赏析
