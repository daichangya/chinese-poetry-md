---
id: mei-yao-chen-song-cao-ce-chong-ban-zhu-bo-xiang-zhou
title: 送曹测崇班驻泊相州
titlePinyin: song4 cao2 ce4 chong2 ban1 zhu4 bo2 xiang1 zhou1
titleSlug: song-cao-ce-chong-ban-zhu-bo-xiang-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 知君邺城去，历览古时迹。
- 峨峨铜雀台，其下遗瓦砾。
- 不化鸳鸯飞，多近蟾蜍滴。
- 哀哉魏武帝，雄智图九锡。
- 俄闻望西陵，作妓向朝夕。
- 曾何百年间，事往如霹雳。
- 空余几仞土，阴峭古藓碧。
- 下有牧羊人，上有牂与𦍠。
- 寒风吹枯草，草短声剌剌。
- 珠翠为埃尘，冠剑埋百尺。
- 颜回饮一瓢，仲尼不暖席。
- 拥徒食人肝，生莫如盗跖。
- 令名今犹存，焉在刻金石。
- 我辈当太平，白首如战敌。
- 又知为善乐，尚媿苟仕籍。
- 行行勤抚兵，竖威酬德泽。

## 拼音
- zhi1 jun1 ye4 cheng2 qu4 ， li4 lan3 gu3 shi2 ji4 。
- e2 e2 tong2 que4 tai2 ， qi2 xia4 yi2 wa3 li4 。
- bu2 hua4 yuan1 yang1 fei1 ， duo1 jin4 chan2 chu2 di1 。
- ai1 zai1 wei4 wu3 di4 ， xiong2 zhi4 tu2 jiu3 xi1 。
- e2 wen2 wang4 xi1 ling2 ， zuo4 ji4 xiang4 zhao1 xi1 。
- ceng2 he2 bai3 nian2 jian1 ， shi4 wang3 ru2 pi1 li4 。
- kong4 yu2 ji3 ren4 tu3 ， yin1 qiao4 gu3 xian3 bi4 。
- xia4 you3 mu4 yang2 ren2 ， shang4 you3 zang1 yu3 𦍠 。
- han2 feng1 chui1 ku1 cao3 ， cao3 duan3 sheng1 la4 la4 。
- zhu1 cui4 wei4 ai1 chen2 ， guan1 jian4 mai2 bai3 chi3 。
- yan2 hui2 yin3 yi4 piao2 ， zhong4 ni2 bu4 nuan3 xi2 。
- yong1 tu2 shi2 ren2 gan1 ， sheng1 mo4 ru2 dao4 zhi2 。
- ling4 ming2 jin1 you2 cun2 ， yan1 zai4 ke4 jin1 shi2 。
- wo3 bei4 dang1 tai4 ping2 ， bai2 shou3 ru2 zhan4 di2 。
- you4 zhi1 wei4 shan4 le4 ， shang4 kui4 gou3 shi4 ji2 。
- xing2 xing2 qin2 fu3 bing1 ， shu4 wei1 chou2 de2 ze2 。

## 注释

## 译文

## 赏析
