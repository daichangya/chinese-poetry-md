---
id: mei-yao-chen-song-zhou-jie-zhi-xue-shi-tong-pan-ding-zhou
title: 送周介之学士通判定州
titlePinyin: song4 zhou1 jie4 zhi1 xue2 shi4 tong1 pan4 ding4 zhou1
titleSlug: song-zhou-jie-zhi-xue-shi-tong-pan-ding-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相公秉文武，视卒如婴儿。
- 今往佐其军，岂不重抚绥。
- 我有愚者虑，赠君临路岐。
- 相公居并州，拓土曾不疑。
- 羌戎起潜变，一旦覆我师。
- 我师无不勇，将吏实易之。
- 常抱雪耻志，此旨君所知。
- 兵家尤戒贪，持重养以威。
- 正当土门路，自昔屯虎貔。
- 朔朝及旬望，大校饫酒巵。
- 未若投单醪，共饮河水湄。
- 古人维其均，今人意参差。
- 临事欲之死，身往心已移。
- 上能同甘苦，下必同安危。
- 愿君因议论，兹语何难为。

## 拼音
- xiang4 gong0 bing3 wen2 wu3 ， shi4 zu2 ru2 ying1 er2 。
- jin1 wang3 zuo3 qi2 jun1 ， qi3 bu2 zhong4 fu3 sui2 。
- wo3 you3 yu2 zhe3 lü4 ， zeng4 jun1 lin2 lu4 qi2 。
- xiang4 gong0 ju1 bing1 zhou1 ， tuo4 tu3 ceng2 bu4 yi2 。
- qiang1 rong2 qi3 qian2 bian4 ， yi2 dan4 fu4 wo3 shi1 。
- wo3 shi1 wu2 bu4 yong3 ， jiang1 li4 shi2 yi4 zhi1 。
- chang2 bao4 xue3 chi3 zhi4 ， ci3 zhi3 jun1 suo3 zhi1 。
- bing1 jia1 you2 jie4 tan1 ， chi2 zhong4 yang3 yi3 wei1 。
- zheng4 dang1 tu3 men2 lu4 ， zi4 xi1 tun2 hu3 pi2 。
- shuo4 chao2 ji2 xun2 wang4 ， da4 xiao4 yu4 jiu3 zhi1 。
- wei4 ruo4 tou2 dan1 lao2 ， gong4 yin3 he2 shui3 mei2 。
- gu3 ren2 wei2 qi2 jun1 ， jin1 ren2 yi4 cen1 ci1 。
- lin2 shi4 yu4 zhi1 si3 ， shen1 wang3 xin1 yi3 yi2 。
- shang4 neng2 tong2 gan1 ku3 ， xia4 bi4 tong2 an1 wei1 。
- yuan4 jun1 yin1 yi4 lun4 ， zi1 yu3 he2 nan2 wei2 。

## 注释

## 译文

## 赏析
