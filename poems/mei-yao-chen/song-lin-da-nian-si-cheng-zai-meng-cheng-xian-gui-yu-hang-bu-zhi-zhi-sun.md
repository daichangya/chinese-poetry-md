---
id: mei-yao-chen-song-lin-da-nian-si-cheng-zai-meng-cheng-xian-gui-yu-hang-bu-zhi-zhi-sun
title: 送林大年寺丞宰蒙城先归余杭逋之姪孙
titlePinyin: song4 lin2 da4 nian2 si4 cheng2 zai3 meng2 cheng2 xian1 gui1 yu2 hang2 bu1 zhi1 zhi2 sun1
titleSlug: song-lin-da-nian-si-cheng-zai-meng-cheng-xian-gui-yu-hang-bu-zhi-zhi-sun
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东方有奇士，隠德珠在渊。
- 川壑为之媚，草树为之妍。
- 殁来十五载，独见诸孙贤。
- 煌煌出仕途，皎皎如淮𧏖。
- 今为蒙城宰，归问浙江船。
- 何时渡杨子，夜入明月边。
- 有舄不化凫，有琴何用弦。
- 真趣还自得，治民唯力田。

## 拼音
- dong1 fang1 you3 qi2 shi4 ， yin3 de2 zhu1 zai4 yuan1 。
- chuan1 he4 wei4 zhi1 mei4 ， cao3 shu4 wei4 zhi1 yan2 。
- mo4 lai2 shi2 wu3 zai3 ， du2 jian4 zhu1 sun1 xian2 。
- huang2 huang2 chu1 shi4 tu2 ， jiao3 jiao3 ru2 huai2 𧏖 。
- jin1 wei4 meng2 cheng2 zai3 ， gui1 wen4 zhe4 jiang1 chuan2 。
- he2 shi2 du4 yang2 zi3 ， ye4 ru4 ming2 yue4 bian1 。
- you3 xi4 bu2 hua4 fu2 ， you3 qin2 he2 yong4 xian2 。
- zhen1 qu4 hai2 zi4 de2 ， zhi4 min2 wei2 li4 tian2 。

## 注释

## 译文

## 赏析
