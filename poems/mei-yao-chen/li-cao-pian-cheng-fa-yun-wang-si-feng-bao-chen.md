---
id: mei-yao-chen-li-cao-pian-cheng-fa-yun-wang-si-feng-bao-chen
title: 力漕篇呈发运王司封宝臣
titlePinyin: li4 cao2 pian1 cheng2 fa1 yun4 wang2 si1 feng1 bao3 chen2
titleSlug: li-cao-pian-cheng-fa-yun-wang-si-feng-bao-chen
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兵外肢强，兵内体壮。
- 敛之尽归，岁以多饷。
- 东南舳舻，衔尾而上。
- 浮江浮淮，溯汴之湍。
- 汴湍不常，水衡不官。
- 惟虞溢毁，靡虞舟槃。
- 舟槃粮覆，粮孰为足。
- 大计之数，万百惟六。
- 帛币错货，三倍其谷。
- 曰主厥漕，王之荩臣。
- 日忧河涸，运智烦神。
- 以舫实土，约流束津。
- 百步之间，若牙与龈。
- 朝涨夕降，滞舸次鳞。
- 亟乞于朝，朝不即报。
- 下上经营，风并日曝。
- 其躬其勤，秉心有操。
- 士岂无禄，视此则冒。
- 彼以荣佚，此以劬耗。
- 愿答其劬，锡命锡诰。

## 拼音
- bing1 wai4 zhi1 qiang2 ， bing1 nei4 ti3 zhuang4 。
- lian3 zhi1 jin4 gui1 ， sui4 yi3 duo1 xiang3 。
- dong1 nan2 zhu2 lu2 ， xian2 wei3 er2 shang4 。
- fu2 jiang1 fu2 huai2 ， su4 bian4 zhi1 tuan1 。
- bian4 tuan1 bu4 chang2 ， shui3 heng2 bu4 guan1 。
- wei2 yu2 yi4 hui3 ， mi2 yu2 zhou1 pan2 。
- zhou1 pan2 liang2 fu4 ， liang2 shu2 wei4 zu2 。
- da4 ji4 zhi1 shu4 ， wan4 bai3 wei2 liu4 。
- bo2 bi4 cuo4 huo4 ， san1 bei4 qi2 gu3 。
- yue1 zhu3 jue2 cao2 ， wang2 zhi1 jin4 chen2 。
- ri4 you1 he2 he2 ， yun4 zhi4 fan2 shen2 。
- yi3 fang3 shi2 tu3 ， yue1 liu2 shu4 jin1 。
- bai3 bu4 zhi1 jian1 ， ruo4 ya2 yu3 yin2 。
- chao2 zhang3 xi1 jiang4 ， zhi4 ge3 ci4 lin2 。
- ji2 qi3 yu2 chao2 ， chao2 bu4 ji2 bao4 。
- xia4 shang4 jing1 ying2 ， feng1 bing4 ri4 pu4 。
- qi2 gong1 qi2 qin2 ， bing3 xin1 you3 cao1 。
- shi4 qi3 wu2 lu4 ， shi4 ci3 ze2 mao4 。
- bi3 yi3 rong2 yi4 ， ci3 yi3 qu2 hao4 。
- yuan4 da2 qi2 qu2 ， xi1 ming4 xi1 gao4 。

## 注释

## 译文

## 赏析
