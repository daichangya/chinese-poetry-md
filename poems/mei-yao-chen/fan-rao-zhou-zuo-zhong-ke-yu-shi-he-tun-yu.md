---
id: mei-yao-chen-fan-rao-zhou-zuo-zhong-ke-yu-shi-he-tun-yu
title: 范饶州坐中客语食河豚鱼
titlePinyin: fan4 rao2 zhou1 zuo4 zhong1 ke4 yu3 shi2 he2 tun2 yu2
titleSlug: fan-rao-zhou-zuo-zhong-ke-yu-shi-he-tun-yu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春洲生荻芽，春岸飞杨花。
- 河豚当是时，贵不数鱼虾。
- 其状已可怪，其毒亦莫加。
- 忿腹若封豕，怒目犹吴蛙。
- 庖煎苟失所，入喉为镆铘。
- 若此丧躯体，何须资齿牙。
- 持问南方人，党护复矜夸。
- 皆言美无度，谁谓死如麻。
- 我语不能屈，自思空咄嗟。
- 退之来潮阳，始惮餐笼蛇。
- 子厚居柳州，而甘食虾蟆。
- 二物虽可憎，性命无舛差。
- 斯味曾不比，中藏祸无涯。
- 甚美恶亦称，此言诚可嘉。

## 拼音
- chun1 zhou1 sheng1 di2 ya2 ， chun1 an4 fei1 yang2 hua1 。
- he2 tun2 dang1 shi4 shi2 ， gui4 bu2 shu4 yu2 xia1 。
- qi2 zhuang4 yi3 ke3 guai4 ， qi2 du2 yi4 mo4 jia1 。
- fen4 fu4 ruo4 feng1 shi3 ， nu4 mu4 you2 wu2 wa1 。
- pao2 jian1 gou3 shi1 suo3 ， ru4 hou2 wei4 mo4 ye2 。
- ruo4 ci3 sang4 qu1 ti3 ， he2 xu1 zi1 chi3 ya2 。
- chi2 wen4 nan2 fang1 ren2 ， dang3 hu4 fu4 jin1 kua1 。
- jie1 yan2 mei3 wu2 du4 ， shui2 wei4 si3 ru2 ma2 。
- wo3 yu3 bu4 neng2 qu1 ， zi4 si1 kong1 duo1 jie1 。
- tui4 zhi1 lai2 chao2 yang2 ， shi3 dan4 can1 long2 she2 。
- zi3 hou4 ju1 liu3 zhou1 ， er2 gan1 shi2 ha2 ma2 。
- er4 wu4 sui1 ke3 zeng1 ， xing4 ming4 wu2 chuan3 cha4 。
- si1 wei4 ceng2 bu4 bi3 ， zhong1 cang2 huo4 wu2 ya2 。
- shen4 mei3 e4 yi4 cheng1 ， ci3 yan2 cheng2 ke3 jia1 。

## 注释

## 译文

## 赏析
