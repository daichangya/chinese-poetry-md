---
id: mei-yao-chen-ti-diao-jing-chen-shan-ju-shi-yi-ying-pi-xi-mu
title: 题刁经臣山居时已应辟西幕
titlePinyin: ti2 diao1 jing1 chen2 shan1 ju1 shi2 yi3 ying4 pi4 xi1 mu4
titleSlug: ti-diao-jing-chen-shan-ju-shi-yi-ying-pi-xi-mu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 向不乐郡府，遂云归田园。
- 结庐复种蓺，草树日已繁。
- 散帙理旧学，了然无俗喧。
- 春雨一回过，览耕登古原。
- 青山每自爱，霁色当衡门。
- 故人苟来往，名宦未尝言。
- 趣适已不浅，道心良亦存。
- 忽闻辟书至，便令驱犊辕。
- 岂期同瓠瓜，长系蒿莱根。
- 始知古君子，出处惟义敦。

## 拼音
- xiang4 bu2 le4 jun4 fu3 ， sui4 yun2 gui1 tian2 yuan2 。
- jie2 lu2 fu4 zhong3 yi4 ， cao3 shu4 ri4 yi3 fan2 。
- san4 zhi4 li3 jiu4 xue2 ， liao3 ran2 wu2 su2 xuan1 。
- chun1 yu3 yi4 hui2 guo4 ， lan3 geng1 deng1 gu3 yuan2 。
- qing1 shan1 mei3 zi4 ai4 ， ji4 se4 dang1 heng2 men2 。
- gu4 ren2 gou3 lai2 wang3 ， ming2 huan4 wei4 chang2 yan2 。
- qu4 shi4 yi3 bu4 qian3 ， dao4 xin1 liang2 yi4 cun2 。
- hu1 wen2 pi4 shu1 zhi4 ， bian4 ling4 qu1 du2 yuan2 。
- qi3 qi1 tong2 hu4 gua1 ， chang2 xi4 hao1 lai2 gen1 。
- shi3 zhi1 gu3 jun1 zi3 ， chu1 chu4 wei2 yi4 dun1 。

## 注释

## 译文

## 赏析
