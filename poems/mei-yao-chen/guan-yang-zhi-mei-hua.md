---
id: mei-yao-chen-guan-yang-zhi-mei-hua
title: 观杨之美画
titlePinyin: guan1 yang2 zhi1 mei3 hua4
titleSlug: guan-yang-zhi-mei-hua
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天官乘车建朱旗，赤旛前亚风卷披。
- 二龙缓驾苍髯垂，印箱傍挈文籍随。
- 双骖推轭如畏迟，行从冠服多威仪。
- 水官自有真龙骑，两佐并跨鲸尾螭。
- 步趋群吏怪眼眉，云生海面无端涯。
- 雷部处上相与期，人身兽爪负鼓驰。
- 后有同类挟且搥，次执电镜风囊吹。
- 青蛇有角鱼足鬐，上下引导神所施。
- 地官既失不可知，此画传是阎令为。
- 设色鲜润笔法奇，绢理腻滑鸡子皮。
- 吴生龙王多裂隳，八轴展玩忘晨炊。
- 李成山水晓景移，黄荃花竹雀拥枝。
- 韩干马本模搭时，神骏都失存毫牦。
- 日高腹枵眼眦眵，邂逅获见何言疲。
- 厚谢主翁意不衰，他日饱目看无遗。

## 拼音
- tian1 guan1 cheng2 che1 jian4 zhu1 qi2 ， chi4 fan1 qian2 ya4 feng1 juan4 pi1 。
- er4 long2 huan3 jia4 cang1 ran2 chui2 ， yin4 xiang1 bang4 qie4 wen2 ji2 sui2 。
- shuang1 can1 tui1 e4 ru2 wei4 chi2 ， xing2 cong2 guan1 fu2 duo1 wei1 yi2 。
- shui3 guan1 zi4 you3 zhen1 long2 qi2 ， liang3 zuo3 bing4 kua4 jing1 wei3 chi1 。
- bu4 qu1 qun2 li4 guai4 yan3 mei2 ， yun2 sheng1 hai3 mian4 wu2 duan1 ya2 。
- lei2 bu4 chu4 shang4 xiang1 yu3 qi1 ， ren2 shen1 shou4 zhua3 fu4 gu3 chi2 。
- hou4 you3 tong2 lei4 xie2 qie3 chui2 ， ci4 zhi2 dian4 jing4 feng1 nang2 chui1 。
- qing1 she2 you3 jiao3 yu2 zu2 qi2 ， shang4 xia4 yin3 dao3 shen2 suo3 shi1 。
- di4 guan1 ji4 shi1 bu4 ke3 zhi1 ， ci3 hua4 chuan2 shi4 yan2 ling4 wei4 。
- she4 se4 xian1 run4 bi3 fa3 qi2 ， juan4 li3 ni4 hua2 ji1 zi3 pi2 。
- wu2 sheng1 long2 wang2 duo1 lie4 hui1 ， ba1 zhou2 zhan3 wan2 wang4 chen2 chui1 。
- li3 cheng2 shan1 shui3 xiao3 jing3 yi2 ， huang2 quan2 hua1 zhu2 que4 yong1 zhi1 。
- han2 gan1 ma3 ben3 mo2 da1 shi2 ， shen2 jun4 dou1 shi1 cun2 hao2 mao2 。
- ri4 gao1 fu4 xiao1 yan3 zi4 chi1 ， xie4 hou4 huo4 jian4 he2 yan2 pi2 。
- hou4 xie4 zhu3 weng1 yi4 bu4 shuai1 ， ta1 ri4 bao3 mu4 kan4 wu2 yi2 。

## 注释

## 译文

## 赏析
