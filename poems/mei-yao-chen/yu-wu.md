---
id: mei-yao-chen-yu-wu
title: 谕乌
titlePinyin: yu4 wu1
titleSlug: yu-wu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百鸟共戴凤，惟欲凤德昌。
- 愿凤得其辅，咨尔孰可当。
- 百鸟告尔间，惟乌最灵长。
- 乃呼鸟与鹊，将政庶鸟康。
- 乌时来佐凤，署置且非良。
- 咸用所附己，欲同助翱翔。
- 以燕代鸿鴈，传书识暄凉。
- 鸜鸽代鹦鹉，剥舌说语详。
- 秃鸧代老鹤，乘轩事昂藏。
- 野鹑代雄鸡，爪觜称擅场。
- 雀豹代雕鹗，搏击肃秋霜。
- 蝙蝠尝入幙，捕蚊夜何忙。
- 老鸱啄臭腐，盘飞使游扬。
- 鸺鹠与枭𫛳，待以为非常。
- 一朝百鸟厌，谗乌出远方。
- 乌伎亦止此，不敢恋凤傍。
- 养子颇似父，又贪噪豺狼。
- 为鸟鸟不伏，兽肯为尔戕。
- 莫如且敛翮，休用苦不量。
- 吉凶岂自了，人事亦交相。

## 拼音
- bai3 niao3 gong4 dai4 feng4 ， wei2 yu4 feng4 de2 chang1 。
- yuan4 feng4 de2 qi2 fu3 ， zi1 er3 shu2 ke3 dang1 。
- bai3 niao3 gao4 er3 jian1 ， wei2 wu1 zui4 ling2 chang2 。
- nai3 hu1 niao3 yu3 que4 ， jiang1 zheng4 shu4 niao3 kang1 。
- wu1 shi2 lai2 zuo3 feng4 ， shu3 zhi4 qie3 fei1 liang2 。
- xian2 yong4 suo3 fu4 ji3 ， yu4 tong2 zhu4 ao2 xiang2 。
- yi3 yan4 dai4 hong2 yan4 ， chuan2 shu1 shi2 xuan1 liang2 。
- qu2 ge1 dai4 ying1 wu3 ， bao1 she2 shuo1 yu3 xiang2 。
- tu1 cang1 dai4 lao3 he4 ， cheng2 xuan1 shi4 ang2 cang2 。
- ye3 chun2 dai4 xiong2 ji1 ， zhua3 zi1 cheng1 shan4 chang3 。
- que4 bao4 dai4 diao1 e4 ， bo2 ji1 su4 qiu1 shuang1 。
- bian1 fu2 chang2 ru4 mu4 ， bu3 wen2 ye4 he2 mang2 。
- lao3 chi1 zhuo2 chou4 fu3 ， pan2 fei1 shi3 you2 yang2 。
- xiu1 liu2 yu3 xiao1 𫛳 ， dai4 yi3 wei2 fei1 chang2 。
- yi4 chao2 bai3 niao3 yan4 ， chan2 wu1 chu1 yuan3 fang1 。
- wu1 ji4 yi4 zhi3 ci3 ， bu4 gan3 lian4 feng4 bang4 。
- yang3 zi3 po1 si4 fu4 ， you4 tan1 zao4 chai2 lang2 。
- wei4 niao3 niao3 bu4 fu2 ， shou4 ken3 wei4 er3 qiang1 。
- mo4 ru2 qie3 lian3 he2 ， xiu1 yong4 ku3 bu4 liang2 。
- ji2 xiong1 qi3 zi4 le0 ， ren2 shi4 yi4 jiao1 xiang1 。

## 注释

## 译文

## 赏析
