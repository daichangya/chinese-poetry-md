---
id: mei-yao-chen-yin-liu-yuan-fu-jia-yuan-fu-huai-er-gu-qian-quan-jiu-qi-yi-qi-zhi-da-dao-ff1db6b9
title: 饮刘原甫家原甫怀二古钱劝酒其一齐之大刀长五寸半其一王莽时金错刀长二寸半
titlePinyin: yin3 liu2 yuan2 fu3 jia1 yuan2 fu3 huai2 er4 gu3 qian2 quan4 jiu3 qi2 yi1 qi2 zhi1 da4 dao1 chang2 wu3 cun4 ban4 qi2 yi1 wang2 mang3 shi2 jin1 cuo4 dao1 chang2 er4 cun4 ban4
titleSlug: yin-liu-yuan-fu-jia-yuan-fu-huai-er-gu-qian-quan-jiu-qi-yi-qi-zhi-da-dao-ff1db6b9
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 主人劝客饮，劝客无夭妍。
- 欲出古时物，先请射以年。
- 我料孔子履，久化武库烟。
- 固知陶氏梭，飞朱风雨天。
- 世无轩辕镜，百怪争后先。
- 复闻丰城剑，已入平津渊。
- 聊雠二百载，傥有书画传。
- 嗢呼才十一，便可倾觥船。
- 探怀发二宝，太公新室钱。
- 独行齐大刀，镰形末环连。
- 文存半辨齐，背有模法圆。
- 次观金错刀，一刀平五千。
- 精铜不蠹蚀，肉好钩婉全。
- 为君举酒尽，跨马月娟娟。

## 拼音
- zhu3 ren2 quan4 ke4 yin3 ， quan4 ke4 wu2 yao1 yan2 。
- yu4 chu1 gu3 shi2 wu4 ， xian1 qing3 she4 yi3 nian2 。
- wo3 liao4 kong3 zi3 lü3 ， jiu3 hua4 wu3 ku4 yan1 。
- gu4 zhi1 tao2 shi4 suo1 ， fei1 zhu1 feng1 yu3 tian1 。
- shi4 wu2 xuan1 yuan2 jing4 ， bai3 guai4 zheng1 hou4 xian1 。
- fu4 wen2 feng1 cheng2 jian4 ， yi3 ru4 ping2 jin1 yuan1 。
- liao2 chou2 er4 bai3 zai3 ， tang3 you3 shu1 hua4 chuan2 。
- wa4 hu1 cai2 shi2 yi1 ， bian4 ke3 qing1 gong1 chuan2 。
- tan4 huai2 fa1 er4 bao3 ， tai4 gong1 xin1 shi4 qian2 。
- du2 xing2 qi2 da4 dao1 ， lian2 xing2 mo4 huan2 lian2 。
- wen2 cun2 ban4 bian4 qi2 ， bei4 you3 mo2 fa3 yuan2 。
- ci4 guan1 jin1 cuo4 dao1 ， yi4 dao1 ping2 wu3 qian1 。
- jing1 tong2 bu2 du4 shi2 ， rou4 hao3 gou1 wan3 quan2 。
- wei4 jun1 ju3 jiu3 jin4 ， kua4 ma3 yue4 juan1 juan1 。

## 注释

## 译文

## 赏析
