---
id: mei-yao-chen-han-zong-yan-si-cheng-tong-pan-deng-zhou
title: 韩宗彦寺丞通判邓州
titlePinyin: han2 zong1 yan4 si4 cheng2 tong1 pan4 deng4 zhou1
titleSlug: han-zong-yan-si-cheng-tong-pan-deng-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往岁陪祠泰坛下，始一相见如相知。
- 我今入幙君有待，喜得款语胜前时。
- 便嗟陈事日侵汨，虽欲数面曾无期。
- 忽闻兵吏已迎候，马有行色车将脂。
- 贺君有意事清简，太守亦鄙寻常为。
- 骐骥步骤岂局促，凤皇羽翼多威仪。
- 汉家近亲不复有，召父旧闻于今隳。
- 隳由狂者生利害，曾未略究民间宜。
- 祇言引水幸圭赋，矫请罢毁功何施。
- 千载厚惠一日去，至今农亩空嗟咨。
- 夫子才高识且远，勿畏势力重扶持。
- 他年人作去思颂，愿以大字书长碑。

## 拼音
- wang3 sui4 pei2 ci2 tai4 tan2 xia4 ， shi3 yi4 xiang1 jian4 ru2 xiang1 zhi1 。
- wo3 jin1 ru4 mu4 jun1 you3 dai4 ， xi3 de2 kuan3 yu3 sheng4 qian2 shi2 。
- bian4 jie1 chen2 shi4 ri4 qin1 mi4 ， sui1 yu4 shu4 mian4 ceng2 wu2 qi1 。
- hu1 wen2 bing1 li4 yi3 ying2 hou4 ， ma3 you3 xing2 se4 che1 jiang1 zhi1 。
- he4 jun1 you3 yi4 shi4 qing1 jian3 ， tai4 shou3 yi4 bi3 xun2 chang2 wei4 。
- qi2 ji4 bu4 zhou4 qi3 ju2 cu4 ， feng4 huang2 yu3 yi4 duo1 wei1 yi2 。
- han4 jia1 jin4 qin1 bu2 fu4 you3 ， zhao4 fu4 jiu4 wen2 yu2 jin1 hui1 。
- hui1 you2 kuang2 zhe3 sheng1 li4 hai4 ， ceng2 wei4 lüe4 jiu1 min2 jian1 yi2 。
- qi2 yan2 yin3 shui3 xing4 gui1 fu4 ， jiao3 qing3 ba4 hui3 gong1 he2 shi1 。
- qian1 zai3 hou4 hui4 yi2 ri4 qu4 ， zhi4 jin1 nong2 mu3 kong1 jie1 zi1 。
- fu1 zi3 cai2 gao1 shi2 qie3 yuan3 ， wu4 wei4 shi4 li4 zhong4 fu2 chi2 。
- ta1 nian2 ren2 zuo4 qu4 si1 song4 ， yuan4 yi3 da4 zi4 shu1 chang2 bei1 。

## 注释

## 译文

## 赏析
