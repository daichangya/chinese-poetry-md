---
id: mei-yao-chen-ci-yun-he-jing-ren-dui-xue
title: 次韵和景仁对雪
titlePinyin: ci4 yun4 he2 jing3 ren2 dui4 xue3
titleSlug: ci-yun-he-jing-ren-dui-xue
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风吹雪至，浩荡地疑无。
- 奕奕将如舞，漫漫欲似糊。
- 沙场行不尽，银汉落应枯。
- 兴发诗千首，豪吞酒百觚。
- 山川容可改，圭璧巧能图。
- 花竟因酥点，砧争以练铺。
- 未𬊈调鼎鹄，全混蔽旒珠。
- 怀昔餐衣絮，谁今食豢腴。
- 善歌知寡和，醵饮遂成酺。
- 众笔排坚阵，多多困老夫。

## 拼音
- bei3 feng1 chui1 xue3 zhi4 ， hao4 dang4 di4 yi2 wu2 。
- yi4 yi4 jiang1 ru2 wu3 ， man4 man4 yu4 si4 hu2 。
- sha1 chang3 xing2 bu2 jin4 ， yin2 han4 luo4 ying4 ku1 。
- xing1 fa1 shi1 qian1 shou3 ， hao2 tun1 jiu3 bai3 gu1 。
- shan1 chuan1 rong2 ke3 gai3 ， gui1 bi4 qiao3 neng2 tu2 。
- hua1 jing4 yin1 su1 dian3 ， zhen1 zheng1 yi3 lian4 pu4 。
- wei4 xun2 tiao2 ding3 hu2 ， quan2 hun4 bi4 liu2 zhu1 。
- huai2 xi1 can1 yi1 xu4 ， shui2 jin1 shi2 huan4 yu2 。
- shan4 ge1 zhi1 gua3 he2 ， ju4 yin3 sui4 cheng2 pu2 。
- zhong4 bi3 pai2 jian1 zhen4 ， duo1 duo1 kun4 lao3 fu1 。

## 注释

## 译文

## 赏析
