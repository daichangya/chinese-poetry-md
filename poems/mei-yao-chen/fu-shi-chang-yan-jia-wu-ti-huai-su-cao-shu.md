---
id: mei-yao-chen-fu-shi-chang-yan-jia-wu-ti-huai-su-cao-shu
title: 赋石昌言家五题 怀素草书
titlePinyin: fu4 shi2 chang1 yan2 jia1 wu3 ti2   huai2 su4 cao3 shu1
titleSlug: fu-shi-chang-yan-jia-wu-ti-huai-su-cao-shu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往在河南佐王宰，王收书画盈数车。
- 我于是时多所阅，如今过目无遯差。
- 石君屏上怀素笔，盘屈瘦梗相交加。
- 苍虬入云不收尾，卷起海水秋鱼虾。
- 毫干绢竭力未尽，山鬼突须垂髿髿。
- 牵缠回环断不断，秋风枯蔓连蔕瓜。
- 纵横得意自奔放，体法岂计直与斜。
- 客有临书在屏侧，豪强夺骑白鼻䯄。
- 超尘绝迹莫见影，竞爱此家忘彼家。
- 赏新匿旧世情好，射杀逢蒙亦可嗟。

## 拼音
- wang3 zai4 he2 nan2 zuo3 wang2 zai3 ， wang2 shou1 shu1 hua4 ying2 shu4 che1 。
- wo3 yu2 shi4 shi2 duo1 suo3 yue4 ， ru2 jin1 guo4 mu4 wu2 dun4 cha4 。
- shi2 jun1 ping2 shang4 huai2 su4 bi3 ， pan2 qu1 shou4 geng3 xiang1 jiao1 jia1 。
- cang1 qiu2 ru4 yun2 bu4 shou1 wei3 ， juan3 qi3 hai3 shui3 qiu1 yu2 xia1 。
- hao2 gan1 juan4 jie2 li4 wei4 jin4 ， shan1 gui3 tu1 xu1 chui2 sha1 sha1 。
- qian1 chan2 hui2 huan2 duan4 bu0 duan4 ， qiu1 feng1 ku1 man4 lian2 di4 gua1 。
- zong4 heng2 de2 yi4 zi4 ben1 fang4 ， ti3 fa3 qi3 ji4 zhi2 yu3 xie2 。
- ke4 you3 lin2 shu1 zai4 ping2 ce4 ， hao2 qiang2 duo2 qi2 bai2 bi2 䯄 。
- chao1 chen2 jue2 ji4 mo4 jian4 ying3 ， jing4 ai4 ci3 jia1 wang4 bi3 jia1 。
- shang3 xin1 ni4 jiu4 shi4 qing2 hao3 ， she4 sha1 feng2 meng2 yi4 ke3 jie1 。

## 注释

## 译文

## 赏析
