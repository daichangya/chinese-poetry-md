---
id: mei-yao-chen-ji-xu-yue-zhou
title: 寄许越州
titlePinyin: ji4 xu3 yue4 zhou1
titleSlug: ji-xu-yue-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开元冠盖里，无若贺知章。
- 乞得镜湖水，洗出明月光。
- 行坐镜与月，身衣羽人裳。
- 心存黄庭经，目视白鸟行。
- 岁时忽已古，高韵抗彭庄。
- 今闻许子春，来守稽山傍。
- 稽山风月在，镜水菰蒲长。
- 腊市开梅萼，霰雪凌早芳。
- 卧龙生茗舌，鼓角催新阳。
- 焙边可以啜，树间可以觞。
- 贺老于当日，必定无此尝。
- 唯有李白诗，酒船芙蓉香。
- 安得效白也，賸载借艅艎。
- 与君同醉翁，智虑收肝肠。

## 拼音
- kai1 yuan2 guan1 gai4 li3 ， wu2 ruo4 he4 zhi1 zhang1 。
- qi3 de2 jing4 hu2 shui3 ， xi3 chu1 ming2 yue4 guang1 。
- xing2 zuo4 jing4 yu3 yue4 ， shen1 yi1 yu3 ren2 shang0 。
- xin1 cun2 huang2 ting2 jing1 ， mu4 shi4 bai2 niao3 xing2 。
- sui4 shi2 hu1 yi3 gu3 ， gao1 yun4 kang4 peng2 zhuang1 。
- jin1 wen2 xu3 zi3 chun1 ， lai2 shou3 ji1 shan1 bang4 。
- ji1 shan1 feng1 yue4 zai4 ， jing4 shui3 gu1 pu2 chang2 。
- la4 shi4 kai1 mei2 e4 ， xian4 xue3 ling2 zao3 fang1 。
- wo4 long2 sheng1 ming2 she2 ， gu3 jiao3 cui1 xin1 yang2 。
- bei4 bian1 ke3 yi3 chuo4 ， shu4 jian1 ke3 yi3 shang1 。
- he4 lao3 yu2 dang1 ri4 ， bi4 ding4 wu2 ci3 chang2 。
- wei2 you3 li3 bai2 shi1 ， jiu3 chuan2 fu2 rong2 xiang1 。
- an1 de2 xiao4 bai2 ye3 ， sheng4 zai3 jie4 yu2 huang2 。
- yu3 jun1 tong2 zui4 weng1 ， zhi4 lü4 shou1 gan1 chang2 。

## 注释

## 译文

## 赏析
