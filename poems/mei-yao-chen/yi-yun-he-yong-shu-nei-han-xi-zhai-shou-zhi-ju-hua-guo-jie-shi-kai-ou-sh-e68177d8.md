---
id: mei-yao-chen-yi-yun-he-yong-shu-nei-han-xi-zhai-shou-zhi-ju-hua-guo-jie-shi-kai-ou-sh-e68177d8
title: 依韵和永叔内翰西斋手植菊花过节始开偶书见寄
titlePinyin: yi1 yun4 he2 yong3 shu1 nei4 han4 xi1 zhai1 shou3 zhi2 ju2 hua1 guo4 jie2 shi3 kai1 ou3 shu1 jian4 ji4
titleSlug: yi-yun-he-yong-shu-nei-han-xi-zhai-shou-zhi-ju-hua-guo-jie-shi-kai-ou-sh-e68177d8
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昼惜日易沉，夜惜月易晓。
- 重阳种菊花，此意亦大好。
- 所嗟时节晚，又失浇培早。
- 开荣独是迟，造化徒费巧。
- 霜前拥繁萼，篱下同陨槁。
- 微根发再绿，复笑王孙草。
- 庄生语鹏鷃，乐不计大小。
- 能齐乃有余，但恐知者少。
- 常爱阮嗣宗，遇酒醉则倒。
- 杯中得贤趣，世上逐金袅。

## 拼音
- zhou4 xi1 ri4 yi4 chen2 ， ye4 xi1 yue4 yi4 xiao3 。
- chong2 yang2 zhong3 ju2 hua1 ， ci3 yi4 yi4 da4 hao3 。
- suo3 jie1 shi2 jie2 wan3 ， you4 shi1 jiao1 pei2 zao3 。
- kai1 rong2 du2 shi4 chi2 ， zao4 hua4 tu2 fei4 qiao3 。
- shuang1 qian2 yong1 fan2 e4 ， li2 xia4 tong2 yun3 gao3 。
- wei1 gen1 fa1 zai4 lü4 ， fu4 xiao4 wang2 sun1 cao3 。
- zhuang1 sheng1 yu3 peng2 yan4 ， le4 bu2 ji4 da4 xiao3 。
- neng2 qi2 nai3 you3 yu2 ， dan4 kong3 zhi1 zhe3 shao3 。
- chang2 ai4 ruan3 si4 zong1 ， yu4 jiu3 zui4 ze2 dao3 。
- bei1 zhong1 de2 xian2 qu4 ， shi4 shang4 zhu2 jin1 niao3 。

## 注释

## 译文

## 赏析
