---
id: mei-yao-chen-da-han-san-zi-hua-han-wu-chi-guo-han-liu-yu-ru-jian-zeng-shu-shi
title: 答韩三子华韩五持国韩六玉汝见赠述诗
titlePinyin: da2 han2 san1 zi3 hua2 han2 wu3 chi2 guo2 han2 liu4 yu4 ru3 jian4 zeng4 shu4 shi1
titleSlug: da-han-san-zi-hua-han-wu-chi-guo-han-liu-yu-ru-jian-zeng-shu-shi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣人于诗言，曾不专其中。
- 因事有所激，因物兴以通。
- 自下而磨上，是之谓国风。
- 雅章及颂篇，刺美亦道同。
- 不独识鸟兽，而为文字工。
- 屈原作离骚，自哀其志穷。
- 愤世嫉邪意，寄在草木虫。
- 迩来道颇丧，有作皆言空。
- 烟云写形象，葩卉咏青红。
- 人事极谀谄，引古称辨雄。
- 经营唯切偶，荣利因被蒙。
- 遂使世上人，只曰一艺充。
- 以巧比戏弈，以声喻鸣桐。
- 嗟嗟一何陋，甘用无言终。
- 然古有登歌，缘辞合征宫。
- 辞由士大夫，不出于瞽蒙。
- 予言与时辈，难用犹笃癃。
- 虽唱谁能听，所遇辄瘖聋。
- 诸君前有赠，爱我言过丰。
- 君家好兄弟，响合如笙丛。
- 虽欲一一报，强说恐非衷。
- 聊书类顽石，不敢事磨砻。

## 拼音
- sheng4 ren2 yu2 shi1 yan2 ， ceng2 bu4 zhuan1 qi2 zhong1 。
- yin1 shi4 you3 suo3 ji1 ， yin1 wu4 xing1 yi3 tong1 。
- zi4 xia4 er2 mo2 shang4 ， shi4 zhi1 wei4 guo2 feng1 。
- ya3 zhang1 ji2 song4 pian1 ， ci4 mei3 yi4 dao4 tong2 。
- bu4 du2 shi2 niao3 shou4 ， er2 wei4 wen2 zi4 gong1 。
- qu1 yuan2 zuo4 li2 sao1 ， zi4 ai1 qi2 zhi4 qiong2 。
- fen4 shi4 ji2 xie2 yi4 ， ji4 zai4 cao3 mu4 chong2 。
- er3 lai2 dao4 po1 sang4 ， you3 zuo4 jie1 yan2 kong1 。
- yan1 yun2 xie3 xing2 xiang4 ， pa1 hui4 yong3 qing1 hong2 。
- ren2 shi4 ji2 yu2 chan3 ， yin3 gu3 cheng1 bian4 xiong2 。
- jing1 ying2 wei2 qie4 ou3 ， rong2 li4 yin1 bei4 meng2 。
- sui4 shi3 shi4 shang4 ren2 ， zhi1 yue1 yi2 yi4 chong1 。
- yi3 qiao3 bi3 xi4 yi4 ， yi3 sheng1 yu4 ming2 tong2 。
- jie1 jie1 yi4 he2 lou4 ， gan1 yong4 wu2 yan2 zhong1 。
- ran2 gu3 you3 deng1 ge1 ， yuan2 ci2 he2 zheng1 gong1 。
- ci2 you2 shi4 da4 fu1 ， bu4 chu1 yu2 gu3 meng2 。
- yu3 yan2 yu3 shi2 bei4 ， nan2 yong4 you2 du3 long2 。
- sui1 chang4 shui2 neng2 ting1 ， suo3 yu4 zhe2 yin1 long2 。
- zhu1 jun1 qian2 you3 zeng4 ， ai4 wo3 yan2 guo4 feng1 。
- jun1 jia1 hao3 xiong1 di4 ， xiang3 he2 ru2 sheng1 cong2 。
- sui1 yu4 yi1 yi1 bao4 ， qiang2 shuo1 kong3 fei1 zhong1 。
- liao2 shu1 lei4 wan2 shi2 ， bu4 gan3 shi4 mo2 long2 。

## 注释

## 译文

## 赏析
