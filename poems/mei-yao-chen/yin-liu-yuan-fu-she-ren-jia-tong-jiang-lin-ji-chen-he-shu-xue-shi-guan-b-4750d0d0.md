---
id: mei-yao-chen-yin-liu-yuan-fu-she-ren-jia-tong-jiang-lin-ji-chen-he-shu-xue-shi-guan-b-4750d0d0
title: 饮刘原甫舍人家同江邻几陈和叔学士观白鹇孔雀凫鼎周亚夫印钿玉宝赫连勃勃龙雀刀
titlePinyin: yin3 liu2 yuan2 fu3 she4 ren2 jia1 tong2 jiang1 lin2 ji3 chen2 he2 shu1 xue2 shi4 guan1 bai2 xian2 kong3 que4 fu2 ding3 zhou1 ya4 fu1 yin4 dian4 yu4 bao3 he4 lian2 bo2 bo2 long2 que4 dao1
titleSlug: yin-liu-yuan-fu-she-ren-jia-tong-jiang-lin-ji-chen-he-shu-xue-shi-guan-b-4750d0d0
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 主人凤皇池，二客天禄阁。
- 共来东轩饮，高轮杂谈谑。
- 南笼养白鹇，北笼养孔雀。
- 素质水纹纤，翠毛金缕薄。
- 大夸凫柄鼎，不比龙头杓。
- 玉印传条侯，字辩亚与恶。
- 钿剑刻辟邪，符宝殊制作。
- 末观赫连刀，龙雀铸镮锷。
- 每出一物玩，必劝众宾酌。
- 又令三云髻，行酒何绰约。
- 固非世俗驩，自得阅古乐。
- 圣贤泯泯去，安有不死药。
- 竟知不免此，乌用强检缚。
- 开目即是今，转目已成昨。
- 归时见月上，酒醒见月落。
- 怳然如梦寐，前语诚不错。

## 拼音
- zhu3 ren2 feng4 huang2 chi2 ， er4 ke4 tian1 lu4 ge2 。
- gong4 lai2 dong1 xuan1 yin3 ， gao1 lun2 za2 tan2 xue4 。
- nan2 long2 yang3 bai2 xian2 ， bei3 long2 yang3 kong3 que4 。
- su4 zhi4 shui3 wen2 xian1 ， cui4 mao2 jin1 lü3 bao2 。
- da4 kua1 fu2 bing3 ding3 ， bu4 bi3 long2 tou2 shao2 。
- yu4 yin4 chuan2 tiao2 hou2 ， zi4 bian4 ya4 yu3 e4 。
- dian4 jian4 ke4 bi4 xie2 ， fu2 bao3 shu1 zhi4 zuo4 。
- mo4 guan1 he4 lian2 dao1 ， long2 que4 zhu4 huan2 e4 。
- mei3 chu1 yi2 wu4 wan2 ， bi4 quan4 zhong4 bin1 zhuo2 。
- you4 ling4 san1 yun2 ji4 ， xing2 jiu3 he2 chuo4 yue1 。
- gu4 fei1 shi4 su2 huan1 ， zi4 de2 yue4 gu3 le4 。
- sheng4 xian2 min3 min3 qu4 ， an1 you3 bu4 si3 yao4 。
- jing4 zhi1 bu4 mian3 ci3 ， wu1 yong4 qiang2 jian3 fu4 。
- kai1 mu4 ji2 shi4 jin1 ， zhuan3 mu4 yi3 cheng2 zuo2 。
- gui1 shi2 jian4 yue4 shang4 ， jiu3 xing3 jian4 yue4 luo4 。
- huang3 ran2 ru2 meng4 mei4 ， qian2 yu3 cheng2 bu2 cuo4 。

## 注释

## 译文

## 赏析
