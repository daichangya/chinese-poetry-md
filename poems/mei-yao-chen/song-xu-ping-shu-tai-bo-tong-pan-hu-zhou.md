---
id: mei-yao-chen-song-xu-ping-shu-tai-bo-tong-pan-hu-zhou
title: 送胥平叔太博通判湖州
titlePinyin: song4 xu1 ping2 shu1 tai4 bo2 tong1 pan4 hu2 zhou1
titleSlug: song-xu-ping-shu-tai-bo-tong-pan-hu-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 依依堤边柳，泛泛水中舟。
- 舟行无远近，柳影不随流。
- 东风欲粉絮，相逐江上头。
- 正见𫚖鱼来，贯条尾修修。
- 使斫横刀脍，便销千里愁。
- 樯端燕暂语，即飞入高楼。
- 楼上饶客饮，共候风色柔。
- 明朝同挂帆，直过南徐州。
- 吴地多平湖，缆柂明镜秋。
- 芙蕖拂雨舷，女艇花底讴。
- 不羡乘五马，却逢罗敷羞。
- 此官当此时，莫忆尘中游。

## 拼音
- yi1 yi1 di1 bian1 liu3 ， fan4 fan4 shui3 zhong1 zhou1 。
- zhou1 xing2 wu2 yuan3 jin4 ， liu3 ying3 bu4 sui2 liu2 。
- dong1 feng1 yu4 fen3 xu4 ， xiang1 zhu2 jiang1 shang4 tou2 。
- zheng4 jian4 ci3 yu2 lai2 ， guan4 tiao2 wei3 xiu1 xiu1 。
- shi3 zhuo2 heng2 dao1 kuai4 ， bian4 xiao1 qian1 li3 chou2 。
- qiang2 duan1 yan4 zan4 yu3 ， ji2 fei1 ru4 gao1 lou2 。
- lou2 shang4 rao2 ke4 yin3 ， gong4 hou4 feng1 se4 rou2 。
- ming2 chao2 tong2 gua4 fan1 ， zhi2 guo4 nan2 xu2 zhou1 。
- wu2 di4 duo1 ping2 hu2 ， lan3 yi2 ming2 jing4 qiu1 。
- fu2 qu2 fu2 yu3 xian2 ， nü3 ting3 hua1 di3 ou1 。
- bu2 xian4 cheng2 wu3 ma3 ， que4 feng2 luo2 fu1 xiu1 。
- ci3 guan1 dang1 ci3 shi2 ， mo4 yi4 chen2 zhong1 you2 。

## 注释

## 译文

## 赏析
