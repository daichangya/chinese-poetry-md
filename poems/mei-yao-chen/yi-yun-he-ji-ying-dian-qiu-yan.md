---
id: mei-yao-chen-yi-yun-he-ji-ying-dian-qiu-yan
title: 依韵和集英殿秋宴
titlePinyin: yi1 yun4 he2 ji2 ying1 dian4 qiu1 yan4
titleSlug: yi-yun-he-ji-ying-dian-qiu-yan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 殿幄陈金石，宫梧集凤凰。
- 侍臣严虎帐，法衮被龙章。
- 九谷初登稔，群黎共乐康。
- 宴盘犀作镇，舞缀锦成行。
- 玉椀盛冰滑，纱笼奏馔凉。
- 庑深容小语，槐密漏微阳。
- 庭立卫兼霍，坐尊萧与张。
- 清尘汲瑶井，泛宇蔼天香。
- 兽跃缘橦地，旗开踏鞠场。
- 楼传红帻唱，帘隠内家粧。
- 鸱攫曾无弹，蜂来悮有芳。
- 门傍铜铸马，帝所翠为觞。
- 万国趋王会，诸公佩水苍。
- 螭头左史笔，陛楯半更郎。
- 雅著明时乐，需言盛德光。
- 添花慕平一，赐菊异元常。
- 身已陪多士，心宁媿下乡。
- 薄才何所补，歌咏播殊疆。

## 拼音
- dian4 wo4 chen2 jin1 shi2 ， gong1 wu2 ji2 feng4 huang2 。
- shi4 chen2 yan2 hu3 zhang4 ， fa3 gun3 bei4 long2 zhang1 。
- jiu3 gu3 chu1 deng1 ren3 ， qun2 li2 gong4 le4 kang1 。
- yan4 pan2 xi1 zuo4 zhen4 ， wu3 zhui4 jin3 cheng2 xing2 。
- yu4 wan3 sheng4 bing1 hua2 ， sha1 long2 zou4 zhuan4 liang2 。
- wu3 shen1 rong2 xiao3 yu3 ， huai2 mi4 lou4 wei1 yang2 。
- ting2 li4 wei4 jian1 huo4 ， zuo4 zun1 xiao1 yu3 zhang1 。
- qing1 chen2 ji2 yao2 jing3 ， fan4 yu3 ai3 tian1 xiang1 。
- shou4 yue4 yuan2 tong2 di4 ， qi2 kai1 ta4 ju1 chang3 。
- lou2 chuan2 hong2 ze2 chang4 ， lian2 yin3 nei4 jia1 zhuang1 。
- chi1 jue2 ceng2 wu2 tan2 ， feng1 lai2 wu4 you3 fang1 。
- men2 bang4 tong2 zhu4 ma3 ， di4 suo3 cui4 wei4 shang1 。
- wan4 guo2 qu1 wang2 hui4 ， zhu1 gong1 pei4 shui3 cang1 。
- chi1 tou2 zuo3 shi3 bi3 ， bi4 dun4 ban4 geng4 lang2 。
- ya3 zhu4 ming2 shi2 le4 ， xu1 yan2 sheng4 de2 guang1 。
- tian1 hua1 mu4 ping2 yi1 ， ci4 ju2 yi4 yuan2 chang2 。
- shen1 yi3 pei2 duo1 shi4 ， xin1 ning2 kui4 xia4 xiang1 。
- bao2 cai2 he2 suo3 bu3 ， ge1 yong3 bo1 shu1 jiang1 。

## 注释

## 译文

## 赏析
