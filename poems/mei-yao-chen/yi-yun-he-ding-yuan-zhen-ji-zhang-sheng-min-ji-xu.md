---
id: mei-yao-chen-yi-yun-he-ding-yuan-zhen-ji-zhang-sheng-min-ji-xu
title: 依韵和丁元珍寄张圣民及序
titlePinyin: yi1 yun4 he2 ding1 yuan2 zhen1 ji4 zhang1 sheng4 min2 ji2 xu4
titleSlug: yi-yun-he-ding-yuan-zhen-ji-zhang-sheng-min-ji-xu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生天下友，常以道义求。
- 良朋既我遘，没齿无怨尤。
- 向来六七辈，非可取次俦。
- 议论吐肝胆，慷慨从窜投。
- 上能同所乐，下能同所忧。
- 出处乃一致，颜色无媚媮。
- 诗书每博约，文酒时献酬。
- 其间最达者，今已问喘牛。
- 我如沟中断，不入刀斧锼。
- 未忍舍素业，笔墨老更遒。
- 岂愿学葛藟，柔弱附彼樛。
- 但慕张平子，闲居吟四愁。
- 譬若种香兰，幸勿忧臭莸。
- 顾兹发向衰，仕路行将休。
- 自甘贫贱死，肯作儿女羞。
- 夷齐何其清，尚饿不食周。
- 末途逢元珍，果然知品流。
- 当时守南方，非是寡筭筹。
- 城空无一兵，有智欲谁诹。
- 直令韩彭处，奚所施善谋。
- 在法责固深，屈辱凡几秋。
- 无人一引手，落穽穷更幽。
- 乃以诗战我，𪭢𪭢排利矛。
- 用多以击少，左旋而右抽。
- 困蹙全夺气，奔降且无由。
- 孰意吾晚节，获奉君子游。
- 宴屡接其席，行屡接其辀。
- 遂使西归航，岸泊独淹留。
- 张侯喜闻馆，坐久月影收。
- 烛尽继以薪，夜分方还舟。
- 自古贤与愚，一一为冢丘。
- 定知不可免，安用计短修。
- 会须举杯杓，亦莫忘歌讴。

## 拼音
- ping2 sheng1 tian1 xia4 you3 ， chang2 yi3 dao4 yi4 qiu2 。
- liang2 peng2 ji4 wo3 gou4 ， mei2 chi3 wu2 yuan4 you2 。
- xiang4 lai2 liu4 qi1 bei4 ， fei1 ke3 qu3 ci4 chou2 。
- yi4 lun4 tu3 gan1 dan3 ， kang1 kai3 cong2 cuan4 tou2 。
- shang4 neng2 tong2 suo3 le4 ， xia4 neng2 tong2 suo3 you1 。
- chu1 chu4 nai3 yi2 zhi4 ， yan2 se4 wu2 mei4 tou1 。
- shi1 shu1 mei3 bo2 yue1 ， wen2 jiu3 shi2 xian4 chou2 。
- qi2 jian1 zui4 da2 zhe3 ， jin1 yi3 wen4 chuan3 niu2 。
- wo3 ru2 gou1 zhong1 duan4 ， bu2 ru4 dao1 fu3 sou1 。
- wei4 ren3 she4 su4 ye4 ， bi3 mo4 lao3 geng4 qiu2 。
- qi3 yuan4 xue2 ge3 lei3 ， rou2 ruo4 fu4 bi3 jiu1 。
- dan4 mu4 zhang1 ping2 zi3 ， xian2 ju1 yin2 si4 chou2 。
- pi4 ruo4 zhong3 xiang1 lan2 ， xing4 wu4 you1 chou4 you2 。
- gu4 zi1 fa1 xiang4 shuai1 ， shi4 lu4 xing2 jiang1 xiu1 。
- zi4 gan1 pin2 jian4 si3 ， ken3 zuo4 er2 nü3 xiu1 。
- yi2 qi2 he2 qi2 qing1 ， shang4 e4 bu4 shi2 zhou1 。
- mo4 tu2 feng2 yuan2 zhen1 ， guo3 ran2 zhi1 pin3 liu2 。
- dang1 shi2 shou3 nan2 fang1 ， fei1 shi4 gua3 suan4 chou2 。
- cheng2 kong1 wu2 yi4 bing1 ， you3 zhi4 yu4 shui2 zou1 。
- zhi2 ling4 han2 peng2 chu4 ， xi1 suo3 shi1 shan4 mou2 。
- zai4 fa3 ze2 gu4 shen1 ， qu1 ru3 fan2 ji3 qiu1 。
- wu2 ren2 yi4 yin3 shou3 ， luo4 jing3 qiong2 geng4 you1 。
- nai3 yi3 shi1 zhan4 wo3 ， 𪭢 𪭢 pai2 li4 mao2 。
- yong4 duo1 yi3 ji1 shao3 ， zuo3 xuan2 er2 you4 chou1 。
- kun4 cu4 quan2 duo2 qi4 ， ben1 jiang4 qie3 wu2 you2 。
- shu2 yi4 wu2 wan3 jie2 ， huo4 feng4 jun1 zi3 you2 。
- yan4 lü3 jie1 qi2 xi2 ， xing2 lü3 jie1 qi2 zhou1 。
- sui4 shi3 xi1 gui1 hang2 ， an4 bo2 du2 yan1 liu2 。
- zhang1 hou2 xi3 wen2 guan3 ， zuo4 jiu3 yue4 ying3 shou1 。
- zhu2 jin4 ji4 yi3 xin1 ， ye4 fen1 fang1 hai2 zhou1 。
- zi4 gu3 xian2 yu3 yu2 ， yi1 yi1 wei4 zhong3 qiu1 。
- ding4 zhi1 bu4 ke3 mian3 ， an1 yong4 ji4 duan3 xiu1 。
- hui4 xu1 ju3 bei1 shao2 ， yi4 mo4 wang4 ge1 ou1 。

## 注释

## 译文

## 赏析
