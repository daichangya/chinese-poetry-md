---
id: mei-yao-chen-da-zhong-dao-xiao-ji-jian-ji
title: 答中道小疾见寄
titlePinyin: da2 zhong1 dao4 xiao3 ji2 jian4 ji4
titleSlug: da-zhong-dao-xiao-ji-jian-ji
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嵇康性弥嬾，曾不废养生。
- 子姑当妙年，何乃劳其精。
- 老聃有至论，身孰亲于名。
- 诗本道情性，不须大厥声。
- 方闻理平淡，昏晓在渊明。
- 寝欲来于梦，食欲来于羹。
- 渊明傥有灵，为子气不平。
- 其人实傲佚，不喜子缠萦。
- 吾今敢告子，幸愿少适情。
- 时能与子饮，莫惜倒缾罂。

## 拼音
- ji1 kang1 xing4 mi2 lan3 ， ceng2 bu2 fei4 yang3 sheng1 。
- zi3 gu1 dang1 miao4 nian2 ， he2 nai3 lao2 qi2 jing1 。
- lao3 dan1 you3 zhi4 lun4 ， shen1 shu2 qin1 yu2 ming2 。
- shi1 ben3 dao4 qing2 xing4 ， bu4 xu1 da4 jue2 sheng1 。
- fang1 wen2 li3 ping2 dan4 ， hun1 xiao3 zai4 yuan1 ming2 。
- qin3 yu4 lai2 yu2 meng4 ， shi2 yu4 lai2 yu2 geng1 。
- yuan1 ming2 tang3 you3 ling2 ， wei4 zi3 qi4 bu4 ping2 。
- qi2 ren2 shi2 ao4 yi4 ， bu4 xi3 zi3 chan2 ying2 。
- wu2 jin1 gan3 gao4 zi3 ， xing4 yuan4 shao3 shi4 qing2 。
- shi2 neng2 yu3 zi3 yin3 ， mo4 xi1 dao3 ping2 ying1 。

## 注释

## 译文

## 赏析
