---
id: mei-yao-chen-he-yuan-fu-tong-lin-ji-guo-xiang-guo-si-jing-tu-yuan-yin-guan-yang-hui-z-421ba790
title: 和原甫同邻几过相国寺浄土院因观杨惠之塑吴道子画听越僧琴闽僧写宋贾二公真
titlePinyin: he2 yuan2 fu3 tong2 lin2 ji3 guo4 xiang4 guo2 si4 jing4 tu3 yuan4 yin1 guan1 yang2 hui4 zhi1 su4 wu2 dao4 zi3 hua4 ting1 yue4 seng1 qin2 min3 seng1 xie3 song4 jia3 er4 gong1 zhen1
titleSlug: he-yuan-fu-tong-lin-ji-guo-xiang-guo-si-jing-tu-yuan-yin-guan-yang-hui-z-421ba790
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青槐夹驰道，方辔下麒麟。
- 朅来游绀宇，历玩同逡巡。
- 吴画与杨塑，在昔称绝伦。
- 深殿留旧迹，鲜逢真赏人。
- 一见如宿遇，举袂自拂尘。
- 金碧发光彩，物象生精神。
- 岁月虽已深，奇妙不愧新。
- 惊嗟岂无意，振播还有因。
- 乃知至精手，安得久晦堙。
- 二僧感识别，请以己艺陈。
- 或弹中散曲，或出丞相真。
- 览古仍获今，未枉停车轮。

## 拼音
- qing1 huai2 jia2 chi2 dao4 ， fang1 pei4 xia4 qi2 lin2 。
- qie4 lai2 you2 gan4 yu3 ， li4 wan2 tong2 qun1 xun2 。
- wu2 hua4 yu3 yang2 su4 ， zai4 xi1 cheng1 jue2 lun2 。
- shen1 dian4 liu2 jiu4 ji4 ， xian1 feng2 zhen1 shang3 ren2 。
- yi2 jian4 ru2 su4 yu4 ， ju3 mei4 zi4 fu2 chen2 。
- jin1 bi4 fa1 guang1 cai3 ， wu4 xiang4 sheng1 jing1 shen2 。
- sui4 yue4 sui1 yi3 shen1 ， qi2 miao4 bu2 kui4 xin1 。
- jing1 jie1 qi3 wu2 yi4 ， zhen4 bo1 hai2 you3 yin1 。
- nai3 zhi1 zhi4 jing1 shou3 ， an1 de2 jiu3 hui4 yin1 。
- er4 seng1 gan3 shi2 bie2 ， qing3 yi3 ji3 yi4 chen2 。
- huo4 tan2 zhong1 san4 qu3 ， huo4 chu1 cheng2 xiang4 zhen1 。
- lan3 gu3 reng2 huo4 jin1 ， wei4 wang3 ting2 che1 lun2 。

## 注释

## 译文

## 赏析
