---
id: mei-yao-chen-zheng-zhong-jian-zeng-yi-yun-he-da
title: 正仲见赠依韵和答
titlePinyin: zheng4 zhong4 jian4 zeng4 yi1 yun4 he2 da2
titleSlug: zheng-zhong-jian-zeng-yi-yun-he-da
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生好书诗，一意在抱椠。
- 既无鈌云剑，身世遭黮黭。
- 耻游公相门，甘自守恬淡。
- 妻孥每寒饥，内愧剧剜憯。
- 时頼二三友，乞米慰穷惨。
- 虽然情怀恶，亦未废诵览。
- 如负会稽辱，欲雪效尝胆。
- 作文持与人，百不得一颔。
- 圣犹嗜好殊，独取菖蒲歜。
- 我愚希六义，将使鬼神感。
- 譬彼捕长黥，区区只持窨。
- 青天挂虹霓，踊跂不可擥。
- 太华五千仞，妄学巨灵撼。
- 幸且同蛙黾，近乐在井坎。
- 苍发况种种，存非卫髦髧。
- 吴侯琅玕姿，而来视乱菼。
- 凤皇五色毛，曷羡未翅蝻。
- 染夏有正采，安用此浅黪。
- 乃知叔度陂，万顷见澄澹。
- 孟轲患为师，薄劣亦何敢。

## 拼音
- ping2 sheng1 hao3 shu1 shi1 ， yi2 yi4 zai4 bao4 qian4 。
- ji4 wu2 jue2 yun2 jian4 ， shen1 shi4 zao1 dan4 yan3 。
- chi3 you2 gong1 xiang1 men2 ， gan1 zi4 shou3 tian2 dan4 。
- qi1 nu2 mei3 han2 ji1 ， nei4 kui4 ju4 wan1 can3 。
- shi2 lai4 er4 san1 you3 ， qi3 mi3 wei4 qiong2 can3 。
- sui1 ran2 qing2 huai2 e4 ， yi4 wei4 fei4 song4 lan3 。
- ru2 fu4 hui4 ji1 ru3 ， yu4 xue3 xiao4 chang2 dan3 。
- zuo4 wen2 chi2 yu3 ren2 ， bai3 bu4 de2 yi2 han4 。
- sheng4 you2 shi4 hao4 shu1 ， du2 qu3 chang1 pu2 chu4 。
- wo3 yu2 xi1 liu4 yi4 ， jiang1 shi3 gui3 shen2 gan3 。
- pi4 bi3 bu3 chang2 qing2 ， qu1 qu1 zhi1 chi2 xun1 。
- qing1 tian1 gua4 hong2 ni2 ， yong3 qi2 bu4 ke3 lan3 。
- tai4 hua2 wu3 qian1 ren4 ， wang4 xue2 ju4 ling2 han4 。
- xing4 qie3 tong2 wa1 mian3 ， jin4 le4 zai4 jing3 kan3 。
- cang1 fa1 kuang4 zhong3 zhong3 ， cun2 fei1 wei4 mao2 dan4 。
- wu2 hou2 lang2 gan1 zi1 ， er2 lai2 shi4 luan4 tan3 。
- feng4 huang2 wu3 se4 mao2 ， he2 xian4 wei4 chi4 nan3 。
- ran3 xia4 you3 zheng4 cai3 ， an1 yong4 ci3 qian3 can3 。
- nai3 zhi1 shu1 du4 bei1 ， wan4 qing3 jian4 cheng2 dan4 。
- meng4 ke1 huan4 wei4 shi1 ， bao2 lie4 yi4 he2 gan3 。

## 注释

## 译文

## 赏析
