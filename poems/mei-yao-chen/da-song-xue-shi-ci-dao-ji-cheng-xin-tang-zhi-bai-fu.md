---
id: mei-yao-chen-da-song-xue-shi-ci-dao-ji-cheng-xin-tang-zhi-bai-fu
title: 答宋学士次道寄澄心堂纸百幅
titlePinyin: da2 song4 xue2 shi4 ci4 dao4 ji4 cheng2 xin1 tang2 zhi3 bai3 fu2
titleSlug: da-song-xue-shi-ci-dao-ji-cheng-xin-tang-zhi-bai-fu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒溪浸楮舂夜月，敲冰举帘匀割脂。
- 焙干坚滑若铺玉，一幅百钱曾不疑。
- 江南老人有在者，为予尝说江南时。
- 李主用以藏秘府，外人取次不得窥。
- 城破犹存数千幅，致入本朝谁谓奇。
- 漫堆闲屋任尘土，七十年来人不知。
- 而今制作已轻薄，比于古纸诚堪嗤。
- 古纸精光肉理厚，迩岁好事亦稍推。
- 五六年前吾永叔，赠予两轴令宝之。
- 是时颇叙此本末，遂号澄心堂纸诗。
- 我不善书心每愧，君又何此百幅遗。
- 重增吾赧不敢拒，且置缣箱何所为。

## 拼音
- han2 xi1 jin4 chu3 chong1 ye4 yue4 ， qiao1 bing1 ju3 lian2 yun2 ge1 zhi1 。
- bei4 gan1 jian1 hua2 ruo4 pu4 yu4 ， yi4 fu2 bai3 qian2 ceng2 bu4 yi2 。
- jiang1 nan2 lao3 ren2 you3 zai4 zhe3 ， wei4 yu3 chang2 shuo1 jiang1 nan2 shi2 。
- li3 zhu3 yong4 yi3 cang2 mi4 fu3 ， wai4 ren2 qu3 ci4 bu4 de2 kui1 。
- cheng2 po4 you2 cun2 shu4 qian1 fu2 ， zhi4 ru4 ben3 chao2 shui2 wei4 qi2 。
- man4 dui1 xian2 wu1 ren4 chen2 tu3 ， qi1 shi2 nian2 lai2 ren2 bu4 zhi1 。
- er2 jin1 zhi4 zuo4 yi3 qing1 bo2 ， bi3 yu2 gu3 zhi3 cheng2 kan1 chi1 。
- gu3 zhi3 jing1 guang1 rou4 li3 hou4 ， er3 sui4 hao3 shi4 yi4 shao1 tui1 。
- wu3 liu4 nian2 qian2 wu2 yong3 shu1 ， zeng4 yu3 liang3 zhou2 ling4 bao3 zhi1 。
- shi4 shi2 po1 xu4 ci3 ben3 mo4 ， sui4 hao4 cheng2 xin1 tang2 zhi3 shi1 。
- wo3 bu2 shan4 shu1 xin1 mei3 kui4 ， jun1 you4 he2 ci3 bai3 fu2 yi2 。
- zhong4 zeng1 wu2 nan3 bu4 gan3 ju4 ， qie3 zhi4 jian1 xiang1 he2 suo3 wei4 。

## 注释

## 译文

## 赏析
