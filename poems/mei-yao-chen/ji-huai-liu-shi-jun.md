---
id: mei-yao-chen-ji-huai-liu-shi-jun
title: 寄怀刘使君
titlePinyin: ji4 huai2 liu2 shi3 jun1
titleSlug: ji-huai-liu-shi-jun
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我从仲父，三年在河内。
- 春游丹水上，花木弄粉黛。
- 人夸走马来，尽眼看没背。
- 薄暮半醉归，插花红簇队。
- 使君今少年，时往劝耕耒。
- 安行过树下，野杏正破颣。
- 何不学山公，酩酊还倒载。
- 令人知使君，心胆不琐碎。
- 切莫惩妇翁，慷慨临并代。
- 一朝由谤谪，虽去民苦爱。
- 实计幸不幸，岂较进与退。
- 因书寄此怀，绳墨老且悔。

## 拼音
- xi1 wo3 cong2 zhong4 fu4 ， san1 nian2 zai4 he2 nei4 。
- chun1 you2 dan1 shui3 shang4 ， hua1 mu4 nong4 fen3 dai4 。
- ren2 kua1 zou3 ma3 lai2 ， jin4 yan3 kan4 mei2 bei4 。
- bo2 mu4 ban4 zui4 gui1 ， cha1 hua1 hong2 cu4 dui4 。
- shi3 jun1 jin1 shao4 nian2 ， shi2 wang3 quan4 geng1 lei3 。
- an1 xing2 guo4 shu4 xia4 ， ye3 xing4 zheng4 po4 lei4 。
- he2 bu4 xue2 shan1 gong1 ， ming3 ding1 hai2 dao3 zai3 。
- ling4 ren2 zhi1 shi3 jun1 ， xin1 dan3 bu4 suo3 sui4 。
- qie4 mo4 cheng2 fu4 weng1 ， kang1 kai3 lin2 bing4 dai4 。
- yi4 chao2 you2 bang4 zhe2 ， sui1 qu4 min2 ku3 ai4 。
- shi2 ji4 xing4 bu0 xing4 ， qi3 jiao4 jin4 yu3 tui4 。
- yin1 shu1 ji4 ci3 huai2 ， sheng2 mo4 lao3 qie3 hui3 。

## 注释

## 译文

## 赏析
