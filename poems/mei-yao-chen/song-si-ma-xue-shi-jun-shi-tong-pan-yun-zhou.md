---
id: mei-yao-chen-song-si-ma-xue-shi-jun-shi-tong-pan-yun-zhou
title: 送司马学士君实通判郓州
titlePinyin: song4 si1 ma3 xue2 shi4 jun1 shi2 tong1 pan4 yun4 zhou1
titleSlug: song-si-ma-xue-shi-jun-shi-tong-pan-yun-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家世典史，君复续祖为。
- 兰台未成书，汶阳从已知。
- 将行我何赠，一诵溪堂诗。
- 闻彼多蒲鱼，可助鼎与巵。
- 在昔阮嗣宗，初赴东平时。
- 醉扶乘蹇馿，图画犹可披。
- 今见国门外，徒驭不驱驰。
- 十里马一歇，五里车一脂。
- 不得同雁群，相送过寒陂。

## 拼音
- jun1 jia1 shi4 dian3 shi3 ， jun1 fu4 xu4 zu3 wei4 。
- lan2 tai2 wei4 cheng2 shu1 ， wen4 yang2 cong2 yi3 zhi1 。
- jiang1 xing2 wo3 he2 zeng4 ， yi2 song4 xi1 tang2 shi1 。
- wen2 bi3 duo1 pu2 yu2 ， ke3 zhu4 ding3 yu3 zhi1 。
- zai4 xi1 ruan3 si4 zong1 ， chu1 fu4 dong1 ping2 shi2 。
- zui4 fu2 cheng2 jian3 lu2 ， tu2 hua4 you2 ke3 pi1 。
- jin1 jian4 guo2 men2 wai4 ， tu2 yu4 bu4 qu1 chi2 。
- shi2 li3 ma3 yi4 xie1 ， wu3 li3 che1 yi4 zhi1 。
- bu4 de2 tong2 yan4 qun2 ， xiang1 song4 guo4 han2 bei1 。

## 注释

## 译文

## 赏析
