---
id: mei-yao-chen-song-du-ting-zhi-lang-zhong-zhi-qian-zhou
title: 送杜挺之郎中知虔州
titlePinyin: song4 du4 ting3 zhi1 lang2 zhong1 zhi1 qian2 zhou1
titleSlug: song-du-ting-zhi-lang-zhong-zhi-qian-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大庾岭边无腊雪，惟有梅花与明月。
- 月光如水来向人，太守得闲杯耳热。
- 吹香入酒望梁宋，正是苦寒绵可折。
- 亦当念君君行南，南方无冰地不裂。
- 此身不到五侯门，肥羔酿酒槐槽咽。
- 玉色少年生颊春，解笑吟肠冷如铁。
- 冲风冒霰入广文，老与诸生开反切。
- 重嗟君远隔江湖，虽得丰甘牙已缺。
- 官娥执乐一千指，修颈慢肌衣错缬。
- 定逢宾客强排娖，舞彻六幺红袖掣。
- 人竞羡君君愈疲，夜归坐合思予说。

## 拼音
- da4 yu3 ling3 bian1 wu2 la4 xue3 ， wei2 you3 mei2 hua1 yu3 ming2 yue4 。
- yue4 guang1 ru2 shui3 lai2 xiang4 ren2 ， tai4 shou3 de2 xian2 bei1 er3 re4 。
- chui1 xiang1 ru4 jiu3 wang4 liang2 song4 ， zheng4 shi4 ku3 han2 mian2 ke3 zhe2 。
- yi4 dang1 nian4 jun1 jun1 xing2 nan2 ， nan2 fang1 wu2 bing1 di4 bu2 lie4 。
- ci3 shen1 bu2 dao4 wu3 hou2 men2 ， fei2 gao1 niang4 jiu3 huai2 cao2 yan4 。
- yu4 se4 shao4 nian2 sheng1 jia2 chun1 ， jie3 xiao4 yin2 chang2 leng3 ru2 tie3 。
- chong1 feng1 mao4 xian4 ru4 guang3 wen2 ， lao3 yu3 zhu1 sheng1 kai1 fan3 qie4 。
- zhong4 jie1 jun1 yuan3 ge2 jiang1 hu2 ， sui1 de2 feng1 gan1 ya2 yi3 que1 。
- guan1 e2 zhi2 le4 yi4 qian1 zhi3 ， xiu1 jing3 man4 ji1 yi1 cuo4 xie2 。
- ding4 feng2 bin1 ke4 qiang2 pai2 chuo4 ， wu3 che4 liu4 yao1 hong2 xiu4 che4 。
- ren2 jing4 xian4 jun1 jun1 yu4 pi2 ， ye4 gui1 zuo4 he2 si1 yu3 shuo1 。

## 注释

## 译文

## 赏析
