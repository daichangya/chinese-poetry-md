---
id: mei-yao-chen-han-zi-hua-jiang-nan-an-fu
title: 韩子华江南安抚
titlePinyin: han2 zi3 hua2 jiang1 nan2 an1 fu3
titleSlug: han-zi-hua-jiang-nan-an-fu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩侯出持节，志在抚黔黎。
- 县官负弩迎，刺史跃马随。
- 千里宣德泽，煦如春风驰。
- 寒潮不起浪，怗怗威冯夷。
- 借问何致耳，试听将所为。
- 立车呼父老，劳以哀矜词。
- 我从大明宫，天子亲谕之。
- 忧汝岁屡凶，吏不恤汝疲。
- 已输又索籴，囷橐无孑遗。
- 此非陛下意，恐使汝辈疑。
- 疾苦汝告我，不惮为汝治。
- 父老必喜拜，如馁得饲麋。
- 我称此大是，一一无不宜。
- 南方二十州，欢声无幼耆。
- 壶浆拥大道，妇女闯短篱。
- 行闻江汉间，复有宣王诗。

## 拼音
- han2 hou2 chu1 chi2 jie2 ， zhi4 zai4 fu3 qian2 li2 。
- xian4 guan1 fu4 nu3 ying2 ， ci4 shi3 yue4 ma3 sui2 。
- qian1 li3 xuan1 de2 ze2 ， xu4 ru2 chun1 feng1 chi2 。
- han2 chao2 bu4 qi3 lang4 ， tie1 tie1 wei1 feng2 yi2 。
- jie4 wen4 he2 zhi4 er3 ， shi4 ting1 jiang1 suo3 wei4 。
- li4 che1 hu1 fu4 lao3 ， lao2 yi3 ai1 jin1 ci2 。
- wo3 cong2 da4 ming2 gong1 ， tian1 zi3 qin1 yu4 zhi1 。
- you1 ru3 sui4 lü3 xiong1 ， li4 bu2 xu4 ru3 pi2 。
- yi3 shu1 you4 suo3 di2 ， qun1 tuo2 wu2 jie2 yi2 。
- ci3 fei1 bi4 xia4 yi4 ， kong3 shi3 ru3 bei4 yi2 。
- ji2 ku3 ru3 gao4 wo3 ， bu2 dan4 wei4 ru3 zhi4 。
- fu4 lao3 bi4 xi3 bai4 ， ru2 nei3 de2 si4 mi2 。
- wo3 cheng1 ci3 da4 shi4 ， yi1 yi1 wu2 bu4 yi2 。
- nan2 fang1 er4 shi2 zhou1 ， huan1 sheng1 wu2 you4 qi2 。
- hu2 jiang1 yong1 da4 dao4 ， fu4 nü3 chuang3 duan3 li2 。
- xing2 wen2 jiang1 han4 jian1 ， fu4 you3 xuan1 wang2 shi1 。

## 注释

## 译文

## 赏析
