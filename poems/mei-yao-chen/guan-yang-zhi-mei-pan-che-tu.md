---
id: mei-yao-chen-guan-yang-zhi-mei-pan-che-tu
title: 观杨之美盘车图
titlePinyin: guan1 yang2 zhi1 mei3 pan2 che1 tu2
titleSlug: guan-yang-zhi-mei-pan-che-tu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谷口长松叶老瘦，涧畔古树身枯高。
- 土山惨憺远复远，坡路曲折盘车劳。
- 二车回正辕接轸，继下三车来嶾嶙。
- 过桥已有一乘歇，解牛离轭童可哂。
- 黄衫乌巾驱举鞭，经险就易将及前。
- 毂轮傍侧辐可数，蹄角搀错卷箱联。
- 古丝昏晦三尺绢，画此当是展子虔。
- 坐中识别有公子，意思往往疑魏贤。
- 子虔与贤皆妙笔，观玩磨灭穷岁年。
- 涂丹抹青尚欺俗，旱龙雨日犹卖钱。
- 是亦可以秘，疑亦不可捐。
- 为君题卷尾，愿君世世传。

## 拼音
- gu3 kou3 chang2 song1 ye4 lao3 shou4 ， jian4 pan4 gu3 shu4 shen1 ku1 gao1 。
- tu3 shan1 can3 dan4 yuan3 fu4 yuan3 ， po1 lu4 qu1 zhe2 pan2 che1 lao2 。
- er4 che1 hui2 zheng4 yuan2 jie1 zhen3 ， ji4 xia4 san1 che1 lai2 yin3 lin2 。
- guo4 qiao2 yi3 you3 yi4 cheng2 xie1 ， jie3 niu2 li2 e4 tong2 ke3 shen3 。
- huang2 shan1 wu1 jin1 qu1 ju3 bian1 ， jing1 xian3 jiu4 yi4 jiang1 ji2 qian2 。
- gu1 lun2 bang4 ce4 fu2 ke3 shu4 ， ti2 jiao3 chan1 cuo4 juan4 xiang1 lian2 。
- gu3 si1 hun1 hui4 san1 chi3 juan4 ， hua4 ci3 dang1 shi4 zhan3 zi3 qian2 。
- zuo4 zhong1 shi2 bie2 you3 gong1 zi3 ， yi4 si1 wang3 wang3 yi2 wei4 xian2 。
- zi3 qian2 yu3 xian2 jie1 miao4 bi3 ， guan1 wan2 mo2 mie4 qiong2 sui4 nian2 。
- tu2 dan1 mo3 qing1 shang4 qi1 su2 ， han4 long2 yu3 ri4 you2 mai4 qian2 。
- shi4 yi4 ke3 yi3 mi4 ， yi2 yi4 bu4 ke3 juan1 。
- wei4 jun1 ti2 juan4 wei3 ， yuan4 jun1 shi4 shi4 chuan2 。

## 注释

## 译文

## 赏析
