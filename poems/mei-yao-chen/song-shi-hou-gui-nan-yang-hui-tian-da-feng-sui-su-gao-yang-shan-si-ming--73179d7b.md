---
id: mei-yao-chen-song-shi-hou-gui-nan-yang-hui-tian-da-feng-sui-su-gao-yang-shan-si-ming--73179d7b
title: 送师厚归南阳会天大风遂宿高阳山寺明日同至姜店
titlePinyin: song4 shi1 hou4 gui1 nan2 yang2 hui4 tian1 da4 feng1 sui4 su4 gao1 yang2 shan1 si4 ming2 ri4 tong2 zhi4 jiang1 dian4
titleSlug: song-shi-hou-gui-nan-yang-hui-tian-da-feng-sui-su-gao-yang-shan-si-ming--73179d7b
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往日送子春风前，春风酣酣杏正妍。
- 今来送归秋风后，秋风摵摵沙满川。
- 马鬣斜倾毛瑟缩，驭吏噤唫足后先。
- 弊裘吹裂寒入骨，枯株磨戛火欲燃。
- 忽逢古寺出岩腹，与君下马相留连。
- 殿堂高下就山势，松柏森耸侵云巅。
- 长廊落叶卷若扫，丈室垂幔翻如褰。
- 像塑神母乳九子，抱携抚玩皆可怜。
- 却令远客自生念，欲见幼稚心烦煎。
- 拥炉对坐日昏黑，龛灯共借僧榻眠。
- 虽然覆衣冷如铁，不及在家贫无氊。
- 曲肱难寐要天晓，两股冻痹仍筋挛。
- 桹桹残夜木鱼响，起看昴毕倾西躔。
- 怒号斗息东方白，童仆整肃吾将还。
- 老僧扫壁持笔砚，请予强此题岁年。
- 出门并辔至山店，茅屋揭尽余尺椽。
- 又据胡床一谈笑，君不解饮聊开筵。
- 程次都无五百里，箧中可乏一囊钱。
- 拂衣频起畏日昃，应恐慈母心悬悬。
- 顾我便当江海去，却思此地何由缘。

## 拼音
- wang3 ri4 song4 zi3 chun1 feng1 qian2 ， chun1 feng1 han1 han1 xing4 zheng4 yan2 。
- jin1 lai2 song4 gui1 qiu1 feng1 hou4 ， qiu1 feng1 se4 se4 sha1 man3 chuan1 。
- ma3 lie4 xie2 qing1 mao2 se4 suo1 ， yu4 li4 jin4 yin2 zu2 hou4 xian1 。
- bi4 qiu2 chui1 lie4 han2 ru4 gu3 ， ku1 zhu1 mo2 jia2 huo3 yu4 ran2 。
- hu1 feng2 gu3 si4 chu1 yan2 fu4 ， yu3 jun1 xia4 ma3 xiang1 liu2 lian2 。
- dian4 tang2 gao1 xia4 jiu4 shan1 shi4 ， song1 bai3 sen1 song3 qin1 yun2 dian1 。
- chang2 lang2 luo4 ye4 juan4 ruo4 sao3 ， zhang4 shi4 chui2 man4 fan1 ru2 qian1 。
- xiang4 su4 shen2 mu3 ru3 jiu3 zi3 ， bao4 xie2 fu3 wan2 jie1 ke3 lian2 。
- que4 ling4 yuan3 ke4 zi4 sheng1 nian4 ， yu4 jian4 you4 zhi4 xin1 fan2 jian1 。
- yong1 lu2 dui4 zuo4 ri4 hun1 hei1 ， kan1 deng1 gong4 jie4 seng1 ta4 mian2 。
- sui1 ran2 fu4 yi1 leng3 ru2 tie3 ， bu4 ji2 zai4 jia1 pin2 wu2 zhan1 。
- qu1 gong1 nan2 mei4 yao4 tian1 xiao3 ， liang3 gu3 dong4 bi4 reng2 jin1 luan2 。
- lang2 lang2 can2 ye4 mu4 yu2 xiang3 ， qi3 kan4 mao3 bi4 qing1 xi1 chan2 。
- nu4 hao2 dou4 xi1 dong1 fang1 bai2 ， tong2 pu2 zheng3 su4 wu2 jiang1 hai2 。
- lao3 seng1 sao3 bi4 chi2 bi3 yan4 ， qing3 yu3 qiang2 ci3 ti2 sui4 nian2 。
- chu1 men2 bing4 pei4 zhi4 shan1 dian4 ， mao2 wu1 jie1 jin4 yu2 chi3 chuan2 。
- you4 ju4 hu2 chuang2 yi4 tan2 xiao4 ， jun1 bu4 jie3 yin3 liao2 kai1 yan2 。
- cheng2 ci4 dou1 wu2 wu3 bai3 li3 ， qie4 zhong1 ke3 fa2 yi4 nang2 qian2 。
- fu2 yi1 pin2 qi3 wei4 ri4 ze4 ， ying4 kong3 ci2 mu3 xin1 xuan2 xuan2 。
- gu4 wo3 bian4 dang1 jiang1 hai3 qu4 ， que4 si1 ci3 di4 he2 you2 yuan2 。

## 注释

## 译文

## 赏析
