---
id: mei-yao-chen-yi-yun-he-chou-han-zhong-wen-kun-ji-lian-ju-jian-xie
title: 依韵和酬韩仲文昆季联句见谢
titlePinyin: yi1 yun4 he2 chou2 han2 zhong4 wen2 kun1 ji4 lian2 ju4 jian4 xie4
titleSlug: yi-yun-he-chou-han-zhong-wen-kun-ji-lian-ju-jian-xie
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冬日晴且暖，林塘思浄居。
- 往兴都未尽，遂经韩氏庐。
- 韩氏兄弟贤，各各趋义涂。
- 吾侪与之游，何异田苏俱。
- 经疑反此质，学陋慙无余。
- 况兹诸少年，高论倾国都。
- 以及治民术，纵横无所拘。
- 又涉方外说，于道曾不殊。
- 诗评杜兼李，字法褚与虞。
- 啜茗岂非好，啗栗强为娱。
- 久厌官局检，聊休体质舒。
- 次第极言笑，左右排图书。
- 终日欣博约，贬异正则扶。
- 所頼存泛爱，未以我为愚。
- 持归接士论，颇亦类贩沽。
- 复联长诗来，味若餐琼腴。
- 其辞多自损，似欲大厥誉。
- 颜子乃庶几，仲尼称弗如。
- 不厌会遇频，云龙实相须。
- 最和蹑麟趾，举步未敢渝。

## 拼音
- dong1 ri4 qing2 qie3 nuan3 ， lin2 tang2 si1 jing4 ju1 。
- wang3 xing1 dou1 wei4 jin4 ， sui4 jing1 han2 shi4 lu2 。
- han2 shi4 xiong1 di4 xian2 ， ge4 ge4 qu1 yi4 tu2 。
- wu2 chai2 yu3 zhi1 you2 ， he2 yi4 tian2 su1 ju4 。
- jing1 yi2 fan3 ci3 zhi4 ， xue2 lou4 can2 wu2 yu2 。
- kuang4 zi1 zhu1 shao4 nian2 ， gao1 lun4 qing1 guo2 dou1 。
- yi3 ji2 zhi4 min2 shu4 ， zong4 heng2 wu2 suo3 ju1 。
- you4 she4 fang1 wai4 shuo1 ， yu2 dao4 ceng2 bu4 shu1 。
- shi1 ping2 du4 jian1 li3 ， zi4 fa3 chu3 yu3 yu2 。
- chuo4 ming2 qi3 fei1 hao3 ， dan4 li4 qiang2 wei4 yu2 。
- jiu3 yan4 guan1 ju2 jian3 ， liao2 xiu1 ti3 zhi4 shu1 。
- ci4 di4 ji2 yan2 xiao4 ， zuo3 you4 pai2 tu2 shu1 。
- zhong1 ri4 xin1 bo2 yue1 ， bian3 yi4 zheng4 ze2 fu2 。
- suo3 lai4 cun2 fan4 ai4 ， wei4 yi3 wo3 wei4 yu2 。
- chi2 gui1 jie1 shi4 lun4 ， po1 yi4 lei4 fan4 gu1 。
- fu4 lian2 chang2 shi1 lai2 ， wei4 ruo4 can1 qiong2 yu2 。
- qi2 ci2 duo1 zi4 sun3 ， si4 yu4 da4 jue2 yu4 。
- yan2 zi3 nai3 shu4 ji1 ， zhong4 ni2 cheng1 fu2 ru2 。
- bu2 yan4 hui4 yu4 pin2 ， yun2 long2 shi2 xiang1 xu1 。
- zui4 he2 nie4 lin2 zhi3 ， ju3 bu4 wei4 gan3 yu2 。

## 注释

## 译文

## 赏析
