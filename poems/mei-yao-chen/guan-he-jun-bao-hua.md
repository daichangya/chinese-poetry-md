---
id: mei-yao-chen-guan-he-jun-bao-hua
title: 观何君宝画
titlePinyin: guan1 he2 jun1 bao3 hua4
titleSlug: guan-he-jun-bao-hua
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 燕马易画，吴牛难图。
- 马骨隠细牛骨麤，马毛厚密牛毛疎。
- 麤疎必辨别，细密多模胡。
- 乃知戴嵩笔，能出韩干徒。
- 干马精神在缰勒，嵩牛怒鬭无牵拘。
- 昨日何家观小轴，绢虽破烂色不渝。
- 二头相觞角竞掎，前脚如跪后脚舒。
- 尾株榻直脊膂蹙，筋力写尽蹄腕殊。
- 一胜一败又苦似，胜者很逐败者趋。
- 卷穷赤印置小字，置字乃是陶尚书。
- 尚书国初人，爱画收几厨。
- 买时不惜金与帛，帛载牛车钱载馿。
- 后世儿孙不能保，卖人穷市无须臾。
- 凡目矜新不重故，千钱酬直皆笑愚。
- 四牛遂为何氏有，装背入眼天下无。
- 坐中吾侪趣已异，又喜玄女传兵符。
- 此本实称阎令画，下笔简细容颜姝。
- 三人鬼状一牛首，八女二十美丈夫。
- 黄帝中间荫葩盖，霞扇错玳旌拥朱。
- 冠服难知岁月远，但见仪卫森清都。
- 复观鹿台独夫受，妲己不笑何由娱。
- 酒池肉林骑行炙，剖心斮胫堪悲吁。
- 数幅吴王宴西子，彩舟张乐当姑苏。
- 宫娥数百簇高下，鬒髻一一红芙蕖。
- 黛峰细浪得平远，前对洞庭傍太湖。
- 商纣夫差可垂诫，历世传玩参盘盂。
- 雕鹰草木不足记，特咏此事心何如。

## 拼音
- yan4 ma3 yi4 hua4 ， wu2 niu2 nan2 tu2 。
- ma3 gu3 yin3 xi4 niu2 gu3 cu1 ， ma3 mao2 hou4 mi4 niu2 mao2 shu1 。
- cu1 shu1 bi4 bian4 bie2 ， xi4 mi4 duo1 mo2 hu2 。
- nai3 zhi1 dai4 song1 bi3 ， neng2 chu1 han2 gan1 tu2 。
- gan1 ma3 jing1 shen2 zai4 jiang1 le4 ， song1 niu2 nu4 dou4 wu2 qian1 ju1 。
- zuo2 ri4 he2 jia1 guan1 xiao3 zhou2 ， juan4 sui1 po4 lan4 se4 bu4 yu2 。
- er4 tou2 xiang1 shang1 jiao3 jing4 ji3 ， qian2 jiao3 ru2 gui4 hou4 jiao3 shu1 。
- wei3 zhu1 ta4 zhi2 ji3 lü3 cu4 ， jin1 li4 xie3 jin4 ti2 wan4 shu1 。
- yi2 sheng4 yi2 bai4 you4 ku3 si4 ， sheng4 zhe3 hen3 zhu2 bai4 zhe3 qu1 。
- juan4 qiong2 chi4 yin4 zhi4 xiao3 zi4 ， zhi4 zi4 nai3 shi4 tao2 shang4 shu1 。
- shang4 shu1 guo2 chu1 ren2 ， ai4 hua4 shou1 ji3 chu2 。
- mai3 shi2 bu4 xi1 jin1 yu3 bo2 ， bo2 zai3 niu2 che1 qian2 zai3 lu2 。
- hou4 shi4 er2 sun1 bu4 neng2 bao3 ， mai4 ren2 qiong2 shi4 wu2 xu1 yu2 。
- fan2 mu4 jin1 xin1 bu2 zhong4 gu4 ， qian1 qian2 chou2 zhi2 jie1 xiao4 yu2 。
- si4 niu2 sui4 wei4 he2 shi4 you3 ， zhuang1 bei4 ru4 yan3 tian1 xia4 wu2 。
- zuo4 zhong1 wu2 chai2 qu4 yi3 yi4 ， you4 xi3 xuan2 nü3 chuan2 bing1 fu2 。
- ci3 ben3 shi2 cheng1 yan2 ling4 hua4 ， xia4 bi3 jian3 xi4 rong2 yan2 shu1 。
- san1 ren2 gui3 zhuang4 yi4 niu2 shou3 ， ba1 nü3 er4 shi2 mei3 zhang4 fu0 。
- huang2 di4 zhong1 jian1 yin4 pa1 gai4 ， xia2 shan4 cuo4 dai4 jing1 yong1 zhu1 。
- guan1 fu2 nan2 zhi1 sui4 yue4 yuan3 ， dan4 jian4 yi2 wei4 sen1 qing1 dou1 。
- fu4 guan1 lu4 tai2 du2 fu1 shou4 ， da2 ji3 bu2 xiao4 he2 you2 yu2 。
- jiu3 chi2 rou4 lin2 qi2 xing2 zhi4 ， pou1 xin1 zhuo2 jing4 kan1 bei1 xu1 。
- shu4 fu2 wu2 wang2 yan4 xi1 zi3 ， cai3 zhou1 zhang1 le4 dang1 gu1 su1 。
- gong1 e2 shu4 bai3 cu4 gao1 xia4 ， zhen3 ji4 yi1 yi1 hong2 fu2 qu2 。
- dai4 feng1 xi4 lang4 de2 ping2 yuan3 ， qian2 dui4 dong4 ting2 bang4 tai4 hu2 。
- shang1 zhou4 fu1 cha4 ke3 chui2 jie4 ， li4 shi4 chuan2 wan2 can1 pan2 yu2 。
- diao1 ying1 cao3 mu4 bu4 zu2 ji4 ， te4 yong3 ci3 shi4 xin1 he2 ru2 。

## 注释

## 译文

## 赏析
