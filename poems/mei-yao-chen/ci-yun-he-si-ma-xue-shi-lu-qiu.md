---
id: mei-yao-chen-ci-yun-he-si-ma-xue-shi-lu-qiu
title: 次韵和司马学士虑囚
titlePinyin: ci4 yun4 he2 si1 ma3 xue2 shi4 lü4 qiu2
titleSlug: ci-yun-he-si-ma-xue-shi-lu-qiu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缧囚往虑问，勤恤意不息。
- 猛虎在陷穽，挑尾尚求食。
- 常忧有诖误，非罪罹暴迫。
- 蔼蔼万乘都，憧憧四方客。
- 一遭纤微衅，鉴垢莫磨拭。
- 是以大君心，惟恐横抵摘。
- 前法著以律，后法编以册。
- 每当炎蒸时，狱器用刷涤。
- 应无古冤血，地下化为碧。
- 我今因牵吟，聊以肝胆沥。
- 刑人皆得辜，不似尤地脉。
- 间归即解鞍，浣手嫌控靮。
- 昔言善烹鱼，必先溉釜鬲。
- 愿言保兢慎，切勿厌此役。
- 夜月可留玩，清樽可独适。
- 一榻宽且平，群动都已寂。
- 可用休其劳，不休庶终夕。

## 拼音
- lei2 qiu2 wang3 lü4 wen4 ， qin2 xu4 yi4 bu4 xi1 。
- meng3 hu3 zai4 xian4 jing3 ， tiao1 wei3 shang4 qiu2 shi2 。
- chang2 you1 you3 gua4 wu4 ， fei1 zui4 li2 bao4 po4 。
- ai3 ai3 wan4 sheng4 dou1 ， chong1 chong1 si4 fang1 ke4 。
- yi4 zao1 xian1 wei1 xin4 ， jian4 gou4 mo4 mo2 shi4 。
- shi4 yi3 da4 jun1 xin1 ， wei2 kong3 heng2 di3 zhai1 。
- qian2 fa3 zhu4 yi3 lü4 ， hou4 fa3 bian1 yi3 ce4 。
- mei3 dang1 yan2 zheng1 shi2 ， yu4 qi4 yong4 shua1 di2 。
- ying4 wu2 gu3 yuan1 xue4 ， di4 xia4 hua4 wei2 bi4 。
- wo3 jin1 yin1 qian1 yin2 ， liao2 yi3 gan1 dan3 li4 。
- xing2 ren2 jie1 de2 gu1 ， bu2 si4 you2 di4 mai4 。
- jian1 gui1 ji2 jie3 an1 ， huan4 shou3 xian2 kong4 di2 。
- xi1 yan2 shan4 peng1 yu2 ， bi4 xian1 gai4 fu3 ge2 。
- yuan4 yan2 bao3 jing1 shen4 ， qie4 wu4 yan4 ci3 yi4 。
- ye4 yue4 ke3 liu2 wan2 ， qing1 zun1 ke3 du2 shi4 。
- yi2 ta4 kuan1 qie3 ping2 ， qun2 dong4 dou1 yi3 ji4 。
- ke3 yong4 xiu1 qi2 lao2 ， bu4 xiu1 shu4 zhong1 xi1 。

## 注释

## 译文

## 赏析
