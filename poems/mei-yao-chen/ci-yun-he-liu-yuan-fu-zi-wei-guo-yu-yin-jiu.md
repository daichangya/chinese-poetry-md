---
id: mei-yao-chen-ci-yun-he-liu-yuan-fu-zi-wei-guo-yu-yin-jiu
title: 次韵和刘原甫紫微过予饮酒
titlePinyin: ci4 yun4 he2 liu2 yuan2 fu3 zi3 wei1 guo4 yu3 yin3 jiu3
titleSlug: ci-yun-he-liu-yuan-fu-zi-wei-guo-yu-yin-jiu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 所居汴水近，未有鼓吹蛙。
- 昨日春雨晴，车骑临我家。
- 我家苦僻远，庭下无泥沙。
- 为撇瓮面醅，为煎鹰爪茶。
- 乳羹芼紫莼，蜜果饤干瓜。
- 与我相对饮，但恨诸友遐。
- 笑语虽同昔，放浪不少加。
- 忽观壁间字，坐叹目昏花。
- 公壮尚若此，我老死岂赊。
- 门前卖桃李，呼买婀娜华。
- 东簷大槐树，上有鸟雀哗。
- 恃旧无猜嫌，醉弁已倾斜。
- 将去还见规，礼数何检差。
- 后从江韩来，褫带欢莫涯。

## 拼音
- suo3 ju1 bian4 shui3 jin4 ， wei4 you3 gu3 chui1 wa1 。
- zuo2 ri4 chun1 yu3 qing2 ， che1 qi2 lin2 wo3 jia1 。
- wo3 jia1 ku3 pi4 yuan3 ， ting2 xia4 wu2 ni2 sha1 。
- wei4 pie3 weng4 mian4 pei1 ， wei4 jian1 ying1 zhao3 cha2 。
- ru3 geng1 mao4 zi3 chun2 ， mi4 guo3 ding4 gan1 gua1 。
- yu3 wo3 xiang1 dui4 yin3 ， dan4 hen4 zhu1 you3 xia2 。
- xiao4 yu3 sui1 tong2 xi1 ， fang4 lang4 bu4 shao3 jia1 。
- hu1 guan1 bi4 jian1 zi4 ， zuo4 tan4 mu4 hun1 hua1 。
- gong1 zhuang4 shang4 ruo4 ci3 ， wo3 lao3 si3 qi3 she1 。
- men2 qian2 mai4 tao2 li3 ， hu1 mai3 e1 nuo2 hua2 。
- dong1 yan2 da4 huai2 shu4 ， shang4 you3 niao3 que4 hua2 。
- shi4 jiu4 wu2 cai1 xian2 ， zui4 bian4 yi3 qing1 xie2 。
- jiang1 qu4 hai2 jian4 gui1 ， li3 shu4 he2 jian3 cha4 。
- hou4 cong2 jiang1 han2 lai2 ， chi3 dai4 huan1 mo4 ya2 。

## 注释

## 译文

## 赏析
