---
id: mei-yao-chen-jian-fu-ye-xian-lu-shan-tian-li-jin-qing-jian-yu-shou-shan-si-liu-bie
title: 检覆叶县鲁山田李晋卿饯于首山寺留别
titlePinyin: jian3 fu4 ye4 xian4 lu3 shan1 tian2 li3 jin4 qing1 jian4 yu2 shou3 shan1 si4 liu2 bie2
titleSlug: jian-fu-ye-xian-lu-shan-tian-li-jin-qing-jian-yu-shou-shan-si-liu-bie
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我本山水乡，看山常不足。
- 自从到官来，尘事便拘束。
- 尝闻此山寺，法宇深云木。
- 无由一来过，梦想向岩谷。
- 按田趋邻疆，跨马涉平陆。
- 良友送我行，偶与赏心属。
- 禅庭鸣白鸡，祖席歌黄鹄。
- 野气逼人寒，岚光添酒绿。
- 言离非远离，但爱交情笃。
- 重游应有期，君亦行车促。

## 拼音
- wo3 ben3 shan1 shui3 xiang1 ， kan4 shan1 chang2 bu4 zu2 。
- zi4 cong2 dao4 guan1 lai2 ， chen2 shi4 bian4 ju1 shu4 。
- chang2 wen2 ci3 shan1 si4 ， fa3 yu3 shen1 yun2 mu4 。
- wu2 you2 yi4 lai2 guo4 ， meng4 xiang3 xiang4 yan2 gu3 。
- an4 tian2 qu1 lin2 jiang1 ， kua4 ma3 she4 ping2 lu4 。
- liang2 you3 song4 wo3 xing2 ， ou3 yu3 shang3 xin1 shu3 。
- chan2 ting2 ming2 bai2 ji1 ， zu3 xi2 ge1 huang2 hu2 。
- ye3 qi4 bi1 ren2 han2 ， lan2 guang1 tian1 jiu3 lü4 。
- yan2 li2 fei1 yuan3 li2 ， dan4 ai4 jiao1 qing2 du3 。
- chong2 you2 ying1 you3 qi1 ， jun1 yi4 xing2 che1 cu4 。

## 注释

## 译文

## 赏析
