---
id: mei-yao-chen-fan-jing-ren-zi-wei-jian-guo-yi-ye-bu-yu-dao-shang-feng-zhi
title: 范景仁紫微见过亦谒不遇道上逢之
titlePinyin: fan4 jing3 ren2 zi3 wei1 jian4 guo4 yi4 ye4 bu2 yu4 dao4 shang4 feng2 zhi1
titleSlug: fan-jing-ren-zi-wei-jian-guo-yi-ye-bu-yu-dao-shang-feng-zhi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝游翔凤池，暮直中书省。
- 无由见颜色，况乃当畏景。
- 退朝八月朔，因得修造请。
- 高闳一何新，未归闾巷静。
- 版刺留姓名，不遑伫轩屏。
- 驱马返我庐，道逢驺从整。
- 敛辔莫敢行，顾望立俄顷。
- 还家稚子言，有车来炳炳。
- 传是紫微人，将回犹引领。
- 如何互相乖，徒自想形影。
- 更待秋风高，缓步时往省。

## 拼音
- chao2 you2 xiang2 feng4 chi2 ， mu4 zhi2 zhong1 shu1 sheng3 。
- wu2 you2 jian4 yan2 se4 ， kuang4 nai3 dang1 wei4 jing3 。
- tui4 chao2 ba1 yue4 shuo4 ， yin1 de2 xiu1 zao4 qing3 。
- gao1 hong2 yi4 he2 xin1 ， wei4 gui1 lü2 xiang4 jing4 。
- ban3 ci4 liu2 xing4 ming2 ， bu4 huang2 zhu4 xuan1 ping2 。
- qu1 ma3 fan3 wo3 lu2 ， dao4 feng2 zou1 cong2 zheng3 。
- lian3 pei4 mo4 gan3 xing2 ， gu4 wang4 li4 e2 qing3 。
- hai2 jia1 zhi4 zi3 yan2 ， you3 che1 lai2 bing3 bing3 。
- chuan2 shi4 zi3 wei1 ren2 ， jiang1 hui2 you2 yin3 ling3 。
- ru2 he2 hu4 xiang1 guai1 ， tu2 zi4 xiang3 xing2 ying3 。
- geng4 dai4 qiu1 feng1 gao1 ， huan3 bu4 shi2 wang3 sheng3 。

## 注释

## 译文

## 赏析
