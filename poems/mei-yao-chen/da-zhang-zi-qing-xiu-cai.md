---
id: mei-yao-chen-da-zhang-zi-qing-xiu-cai
title: 答张子卿秀才
titlePinyin: da2 zhang1 zi3 qing1 xiu4 cai2
titleSlug: da-zhang-zi-qing-xiu-cai
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 茫茫九土中，天网该时秀。
- 有凤不收罗，有麟不获狩。
- 贤豪为咨嗟，都邑诵琼琇。
- 而我当是时，欲见恨未遘。
- 忽过广平居，遇子乃邂逅。
- 怀中二新篇，幸出洗昏瞀。
- 一美韩公子，一语南方寇。
- 铿然青琅玕，交戛风雨骤。
- 辄用告众多，亦未甚便售。
- 固知至珍物，不入市井贸。
- 昨朝惊扉鸣，始悟子来扣。
- 巨编高贮襟，细卷仍函袖。
- 麻衣踏犀靴，再拜谨以授。
- 因之重感怆，世德实有旧。
- 文体古为徒，家声喜能又。
- 其间赞愚辞，愧累将恐诟。
- 摩拂李杜光，诚与日月鬭。
- 退之心伏降，安得此孤陋。
- 岂能造春荣，岂解易星宿。
- 一身犹寒饥，生未饱蔾豆。
- 高高河汉流，肯下借湔漱。
- 虫鱼傥无施，捉撮不乖缪。
- 聊此慰穷愁，文章终莫就。
- 庭前枯石榴，寒雀并清昼。
- 逍遥独咏歌，寄翼与报酬。

## 拼音
- mang2 mang2 jiu3 tu3 zhong1 ， tian1 wang3 gai1 shi2 xiu4 。
- you3 feng4 bu4 shou1 luo2 ， you3 lin2 bu2 huo4 shou4 。
- xian2 hao2 wei4 zi1 jie1 ， dou1 yi4 song4 qiong2 xiu4 。
- er2 wo3 dang1 shi4 shi2 ， yu4 jian4 hen4 wei4 gou4 。
- hu1 guo4 guang3 ping2 ju1 ， yu4 zi3 nai3 xie4 hou4 。
- huai2 zhong1 er4 xin1 pian1 ， xing4 chu1 xi3 hun1 mao4 。
- yi4 mei3 han2 gong1 zi3 ， yi4 yu3 nan2 fang1 kou4 。
- keng1 ran2 qing1 lang2 gan1 ， jiao1 jia2 feng1 yu3 zhou4 。
- zhe2 yong4 gao4 zhong4 duo1 ， yi4 wei4 shen4 bian4 shou4 。
- gu4 zhi1 zhi4 zhen1 wu4 ， bu2 ru4 shi4 jing3 mao4 。
- zuo2 chao2 jing1 fei1 ming2 ， shi3 wu4 zi3 lai2 kou4 。
- ju4 bian1 gao1 zhu4 jin1 ， xi4 juan4 reng2 han2 xiu4 。
- ma2 yi1 ta4 xi1 xue1 ， zai4 bai4 jin3 yi3 shou4 。
- yin1 zhi1 zhong4 gan3 chuang4 ， shi4 de2 shi2 you3 jiu4 。
- wen2 ti3 gu3 wei4 tu2 ， jia1 sheng1 xi3 neng2 you4 。
- qi2 jian1 zan4 yu2 ci2 ， kui4 lei4 jiang1 kong3 gou4 。
- mo2 fu2 li3 du4 guang1 ， cheng2 yu3 ri4 yue4 dou4 。
- tui4 zhi1 xin1 fu2 jiang4 ， an1 de2 ci3 gu1 lou4 。
- qi3 neng2 zao4 chun1 rong2 ， qi3 jie3 yi4 xing1 xiu4 。
- yi4 shen1 you2 han2 ji1 ， sheng1 wei4 bao3 li2 dou4 。
- gao1 gao1 he2 han4 liu2 ， ken3 xia4 jie4 jian1 shu4 。
- chong2 yu2 tang3 wu2 shi1 ， zhuo1 cuo1 bu4 guai1 miu4 。
- liao2 ci3 wei4 qiong2 chou2 ， wen2 zhang1 zhong1 mo4 jiu4 。
- ting2 qian2 ku1 shi2 liu2 ， han2 que4 bing4 qing1 zhou4 。
- xiao1 yao2 du2 yong3 ge1 ， ji4 yi4 yu3 bao4 chou2 。

## 注释

## 译文

## 赏析
