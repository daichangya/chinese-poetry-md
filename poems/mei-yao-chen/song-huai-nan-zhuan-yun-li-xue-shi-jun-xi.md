---
id: mei-yao-chen-song-huai-nan-zhuan-yun-li-xue-shi-jun-xi
title: 送淮南转运李学士君锡
titlePinyin: song4 huai2 nan2 zhuan3 yun4 li3 xue2 shi4 jun1 xi1
titleSlug: song-huai-nan-zhuan-yun-li-xue-shi-jun-xi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王都重兵廪，命使总八方。
- 淮南舟车冲，三楚笼利长。
- 惟时有才彦，数计等桑羊。
- 八月赐诏行，朱斾插大航。
- 汴湍入秋涨，东鼓下镗镗。
- 今日发大梁，明朝过睢阳。
- 睢阳授经地，父老认道旁。
- 同业八十人，或贵或为郎。
- 先生殁大官，弟子无荷囊。
- 乃知诗书传，要在明三纲。
- 隋末闻仲淹，来学去佐唐。
- 唐初称名臣，鲜及杜与房。
- 亲见慕义人，专门起辉光。
- 我闻房杜流，已显惟王张。
- 云汉几万里，星宇争耀芒。
- 归来立螭头，莫爱鱼稻乡。

## 拼音
- wang2 du1 zhong4 bing1 lin3 ， ming4 shi3 zong3 ba1 fang1 。
- huai2 nan2 zhou1 che1 chong1 ， san1 chu3 long2 li4 chang2 。
- wei2 shi2 you3 cai2 yan4 ， shu4 ji4 deng3 sang1 yang2 。
- ba1 yue4 ci4 zhao4 xing2 ， zhu1 pei4 cha1 da4 hang2 。
- bian4 tuan1 ru4 qiu1 zhang3 ， dong1 gu3 xia4 tang2 tang2 。
- jin1 ri4 fa1 da4 liang2 ， ming2 chao2 guo4 sui1 yang2 。
- sui1 yang2 shou4 jing1 di4 ， fu4 lao3 ren4 dao4 pang2 。
- tong2 ye4 ba1 shi2 ren2 ， huo4 gui4 huo4 wei4 lang2 。
- xian1 sheng1 mo4 da4 guan1 ， di4 zi3 wu2 he2 nang2 。
- nai3 zhi1 shi1 shu1 chuan2 ， yao4 zai4 ming2 san1 gang1 。
- sui2 mo4 wen2 zhong4 yan1 ， lai2 xue2 qu4 zuo3 tang2 。
- tang2 chu1 cheng1 ming2 chen2 ， xian1 ji2 du4 yu3 fang2 。
- qin1 jian4 mu4 yi4 ren2 ， zhuan1 men2 qi3 hui1 guang1 。
- wo3 wen2 fang2 du4 liu2 ， yi3 xian3 wei2 wang2 zhang1 。
- yun2 han4 ji3 wan4 li3 ， xing1 yu3 zheng1 yao4 mang2 。
- gui1 lai2 li4 chi1 tou2 ， mo4 ai4 yu2 dao4 xiang1 。

## 注释

## 译文

## 赏析
