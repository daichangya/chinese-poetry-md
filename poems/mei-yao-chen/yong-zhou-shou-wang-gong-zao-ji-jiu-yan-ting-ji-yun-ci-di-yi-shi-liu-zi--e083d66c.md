---
id: mei-yao-chen-yong-zhou-shou-wang-gong-zao-ji-jiu-yan-ting-ji-yun-ci-di-yi-shi-liu-zi--e083d66c
title: 永州守王公慥寄九岩亭记云此地疑是柳子厚所说万石亭也因为二百言以答愿当留咏
titlePinyin: yong3 zhou1 shou3 wang2 gong1 zao4 ji4 jiu3 yan2 ting2 ji4 yun2 ci3 di4 yi2 shi4 liu3 zi3 hou4 suo3 shuo1 wan4 shi2 ting2 ye3 yin1 wei4 er4 bai3 yan2 yi3 da2 yuan4 dang1 liu2 yong3
titleSlug: yong-zhou-shou-wang-gong-zao-ji-jiu-yan-ting-ji-yun-ci-di-yi-shi-liu-zi--e083d66c
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地磨今古，贤愚为埃尘。
- 草树易变改，山川无故新。
- 眷言零陵守，白发驾朱轮。
- 间来问遗老，俯迹哀昔人。
- 昔人者谁欤，元和前放臣。
- 下上穷幽荒，憔悴楚水滨。
- 试观当时记，图写未必真。
- 最苦来黄溪，坐石数游鳞。
- 有鸟大如鹄，东向立不踆。
- 始买钴𬭁潭，鄠杜难计缗。
- 冉溪袁家洞，乱石多磷磷。
- 深里与沸白，若尽无穷津。
- 石渠连岩泓，菖蒲被其垠。
- 穷胜得其诡，众美谁齐均。
- 西涧石为底，岂无芹与苹。
- 涧崖如堂席，涧响如龙唇。
- 折竹扫陈叶，罗榻同众宾。
- 其言粲星斗，百岁犹比晨。
- 万石乃浅近，尚可资覆巾。
- 而况前所说，但恐烦镌珉。

## 拼音
- tian1 di4 mo2 jin1 gu3 ， xian2 yu2 wei4 ai1 chen2 。
- cao3 shu4 yi4 bian4 gai3 ， shan1 chuan1 wu2 gu4 xin1 。
- juan4 yan2 ling2 ling2 shou3 ， bai2 fa4 jia4 zhu1 lun2 。
- jian1 lai2 wen4 yi2 lao3 ， fu3 ji4 ai1 xi1 ren2 。
- xi1 ren2 zhe3 shui2 yu2 ， yuan2 he2 qian2 fang4 chen2 。
- xia4 shang4 qiong2 you1 huang1 ， qiao2 cui4 chu3 shui3 bin1 。
- shi4 guan1 dang1 shi2 ji4 ， tu2 xie3 wei4 bi4 zhen1 。
- zui4 ku3 lai2 huang2 xi1 ， zuo4 shi2 shu4 you2 lin2 。
- you3 niao3 da4 ru2 hu2 ， dong1 xiang4 li4 bu4 cun1 。
- shi3 mai3 gu3 mu3 tan2 ， hu4 du4 nan2 ji4 min2 。
- ran3 xi1 yuan2 jia1 dong4 ， luan4 shi2 duo1 lin2 lin2 。
- shen1 li3 yu3 fei4 bai2 ， ruo4 jin4 wu2 qiong2 jin1 。
- shi2 qu2 lian2 yan2 hong2 ， chang1 pu2 bei4 qi2 yin2 。
- qiong2 sheng4 de2 qi2 gui3 ， zhong4 mei3 shui2 qi2 jun1 。
- xi1 jian4 shi2 wei4 di3 ， qi3 wu2 qin2 yu3 ping2 。
- jian4 ya2 ru2 tang2 xi2 ， jian4 xiang3 ru2 long2 chun2 。
- zhe2 zhu2 sao3 chen2 ye4 ， luo2 ta4 tong2 zhong4 bin1 。
- qi2 yan2 can4 xing1 dou4 ， bai3 sui4 you2 bi3 chen2 。
- wan4 shi2 nai3 qian3 jin4 ， shang4 ke3 zi1 fu4 jin1 。
- er2 kuang4 qian2 suo3 shuo1 ， dan4 kong3 fan2 juan1 min2 。

## 注释

## 译文

## 赏析
