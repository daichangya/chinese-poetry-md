---
id: mei-yao-chen-he-xie-xi-shen-hui-sheng-gong
title: 和谢希深会圣宫
titlePinyin: he2 xie4 xi1 shen1 hui4 sheng4 gong1
titleSlug: he-xie-xi-shen-hui-sheng-gong
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三后威灵远，层峦栋宇兴。
- 衣冠汉原庙，歌舞魏西陵。
- 日月融光盛，山河王气增。
- 丛楹琢文石，连网络朱绳。
- 碧瓦寒铺玉，重栏莹镂冰。
- 粹仪神雾拥，法衮绣龙升。
- 星斗罗容卫，轩墀侍股肱。
- 宸踪耀璇牓，瑞羽集觚棱。
- 閟殿深珠箔，雕垣界绮縢。
- 笙从缑岭咽，云傍帝乡凝。
- 龟组恭来诣，貂珰肃奉承。
- 欲知归厚意，孝德自烝烝。

## 拼音
- san1 hou4 wei1 ling2 yuan3 ， ceng2 luan2 dong4 yu3 xing1 。
- yi1 guan1 han4 yuan2 miao4 ， ge1 wu3 wei4 xi1 ling2 。
- ri4 yue4 rong2 guang1 sheng4 ， shan1 he2 wang2 qi4 zeng1 。
- cong2 ying2 zhuo2 wen2 shi2 ， lian2 wang3 luo4 zhu1 sheng2 。
- bi4 wa3 han2 pu4 yu4 ， zhong4 lan2 ying2 lou4 bing1 。
- cui4 yi2 shen2 wu4 yong1 ， fa3 gun3 xiu4 long2 sheng1 。
- xing1 dou4 luo2 rong2 wei4 ， xuan1 chi2 shi4 gu3 gong1 。
- chen2 zong1 yao4 xuan2 bang3 ， rui4 yu3 ji2 gu1 leng2 。
- bi4 dian4 shen1 zhu1 bo2 ， diao1 yuan2 jie4 qi3 teng2 。
- sheng1 cong2 gou1 ling3 yan4 ， yun2 bang4 di4 xiang1 ning2 。
- gui1 zu3 gong1 lai2 yi4 ， diao1 dang1 su4 feng4 cheng2 。
- yu4 zhi1 gui1 hou4 yi4 ， xiao4 de2 zi4 zheng1 zheng1 。

## 注释

## 译文

## 赏析
