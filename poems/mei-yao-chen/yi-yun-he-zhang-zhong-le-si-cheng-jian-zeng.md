---
id: mei-yao-chen-yi-yun-he-zhang-zhong-le-si-cheng-jian-zeng
title: 依韵和张中乐寺丞见赠
titlePinyin: yi1 yun4 he2 zhang1 zhong1 le4 si4 cheng2 jian4 zeng4
titleSlug: yi-yun-he-zhang-zhong-le-si-cheng-jian-zeng
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝车走辚辚，暮车走𨌠𨌠。
- 黄埃蔽车轮，赤日烁车屋。
- 靡论远与近，安问疎与熟。
- 贤愚各有求，往返相磨毂。
- 我马不出门，我迹亦以跼。
- 心慕中乐贤，道义闻且宿。
- 其言清而新，其貌古不俗。
- 书可到二王，辩可折五鹿。
- 往见未为劳，定交然后笃。
- 惠诗何劲敏，对敌射铜镞。
- 穿杨有旧手，惊雀无全目。
- 强酬非所当，宜将弓矢速。

## 拼音
- chao2 che1 zou3 lin2 lin2 ， mu4 che1 zou3 𨌠 𨌠 。
- huang2 ai1 bi4 che1 lun2 ， chi4 ri4 shuo4 che1 wu1 。
- mi2 lun4 yuan3 yu3 jin4 ， an1 wen4 shu1 yu3 shu2 。
- xian2 yu2 ge4 you3 qiu2 ， wang3 fan3 xiang1 mo2 gu1 。
- wo3 ma3 bu4 chu1 men2 ， wo3 ji4 yi4 yi3 ju2 。
- xin1 mu4 zhong1 le4 xian2 ， dao4 yi4 wen2 qie3 su4 。
- qi2 yan2 qing1 er2 xin1 ， qi2 mao4 gu3 bu4 su2 。
- shu1 ke3 dao4 er4 wang2 ， bian4 ke3 zhe2 wu3 lu4 。
- wang3 jian4 wei4 wei4 lao2 ， ding4 jiao1 ran2 hou4 du3 。
- hui4 shi1 he2 jin4 min3 ， dui4 di2 she4 tong2 zu2 。
- chuan1 yang2 you3 jiu4 shou3 ， jing1 que4 wu2 quan2 mu4 。
- qiang2 chou2 fei1 suo3 dang1 ， yi2 jiang1 gong1 shi3 su4 。

## 注释

## 译文

## 赏析
