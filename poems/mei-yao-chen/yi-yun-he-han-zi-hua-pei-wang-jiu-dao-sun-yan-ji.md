---
id: mei-yao-chen-yi-yun-he-han-zi-hua-pei-wang-jiu-dao-sun-yan-ji
title: 依韵和韩子华陪王舅道损宴集
titlePinyin: yi1 yun4 he2 han2 zi3 hua2 pei2 wang2 jiu4 dao4 sun3 yan4 ji2
titleSlug: yi-yun-he-han-zi-hua-pei-wang-jiu-dao-sun-yan-ji
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云低未成雪，寒气已侵席。
- 冻醪倾白浊，干果列紫赤。
- 风微时破面，亭敞宜张帟。
- 来望野兴通，古城何额额。
- 邀射弓钧开，破的翦羽白。
- 助中声喧呼，不觉屡倾帻。
- 醉惊一发功，谁许百金易。
- 非等将帅能，聊将宾友适。
- 中酒作暴谑，心亲语多剧。
- 吾侪固不羁，安可限常格。
- 去忌无俗流，起酌惊臧获。
- 八龙观诸韩，头角相戢迫。
- 参差玉峰前，爱慕不知夕。
- 谁嗟短景移，能使吝情释。
- 为贺主人翁，贤甥无久隔。
- 此会举世稀，频频奚所惜。

## 拼音
- yun2 di1 wei4 cheng2 xue3 ， han2 qi4 yi3 qin1 xi2 。
- dong4 lao2 qing1 bai2 zhuo2 ， gan1 guo3 lie4 zi3 chi4 。
- feng1 wei1 shi2 po4 mian4 ， ting2 chang3 yi2 zhang1 yi4 。
- lai2 wang4 ye3 xing1 tong1 ， gu3 cheng2 he2 e2 e2 。
- yao1 she4 gong1 jun1 kai1 ， po4 de0 jian3 yu3 bai2 。
- zhu4 zhong1 sheng1 xuan1 hu1 ， bu4 jue2 lü3 qing1 ze2 。
- zui4 jing1 yi4 fa1 gong1 ， shui2 xu3 bai3 jin1 yi4 。
- fei1 deng3 jiang4 shuai4 neng2 ， liao2 jiang1 bin1 you3 shi4 。
- zhong1 jiu3 zuo4 bao4 xue4 ， xin1 qin1 yu3 duo1 ju4 。
- wu2 chai2 gu4 bu4 ji1 ， an1 ke3 xian4 chang2 ge2 。
- qu4 ji4 wu2 su2 liu2 ， qi3 zhuo2 jing1 zang1 huo4 。
- ba1 long2 guan1 zhu1 han2 ， tou2 jiao3 xiang1 ji2 po4 。
- cen1 ci1 yu4 feng1 qian2 ， ai4 mu4 bu4 zhi1 xi1 。
- shui2 jie1 duan3 jing3 yi2 ， neng2 shi3 lin4 qing2 shi4 。
- wei4 he4 zhu3 ren2 weng1 ， xian2 sheng1 wu2 jiu3 ge2 。
- ci3 hui4 ju3 shi4 xi1 ， pin2 pin2 xi1 suo3 xi1 。

## 注释

## 译文

## 赏析
