---
id: mei-yao-chen-song-wang-zheng-zhong-zhang-guan
title: 送王正仲长官
titlePinyin: song4 wang2 zheng4 zhong4 zhang3 guan1
titleSlug: song-wang-zheng-zhong-zhang-guan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汴渠溯复沿，自可见迟速。
- 来时迟有粮，去恨速无谷。
- 有粮安计程，无谷不遑宿。
- 霜高万物枯，源水缩溪谷。
- 黄流半泥沙，势浅见蹙澳。
- 千里东归船，何日下清渎。
- 澹澹风雨寒，长汀嚎鴈鹜。
- 将投孤戍远，四顾危樯独。
- 强语慰妻孥，多虞頼僮仆。
- 到家秫已收，缀树橘始熟。
- 折腰无慙陶，怀遗焉媿陆。
- 我方羡子行，送望不移目。

## 拼音
- bian4 qu2 su4 fu4 yan2 ， zi4 ke3 jian4 chi2 su4 。
- lai2 shi2 chi2 you3 liang2 ， qu4 hen4 su4 wu2 gu3 。
- you3 liang2 an1 ji4 cheng2 ， wu2 gu3 bu4 huang2 su4 。
- shuang1 gao1 wan4 wu4 ku1 ， yuan2 shui3 suo1 xi1 gu3 。
- huang2 liu2 ban4 ni2 sha1 ， shi4 qian3 jian4 cu4 ao4 。
- qian1 li3 dong1 gui1 chuan2 ， he2 ri4 xia4 qing1 du2 。
- dan4 dan4 feng1 yu3 han2 ， chang2 ting1 hao2 yan4 wu4 。
- jiang1 tou2 gu1 shu4 yuan3 ， si4 gu4 wei1 qiang2 du2 。
- qiang2 yu3 wei4 qi1 nu2 ， duo1 yu2 lai4 tong2 pu2 。
- dao4 jia1 shu2 yi3 shou1 ， zhui4 shu4 ju2 shi3 shu2 。
- zhe2 yao1 wu2 can2 tao2 ， huai2 yi2 yan1 kui4 lu4 。
- wo3 fang1 xian4 zi3 xing2 ， song4 wang4 bu4 yi2 mu4 。

## 注释

## 译文

## 赏析
