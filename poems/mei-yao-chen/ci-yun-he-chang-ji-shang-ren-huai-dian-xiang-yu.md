---
id: mei-yao-chen-ci-yun-he-chang-ji-shang-ren-huai-dian-xiang-yu
title: 次韵和长吉上人淮甸相遇
titlePinyin: ci4 yun4 he2 chang2 ji2 shang4 ren2 huai2 dian4 xiang1 yu4
titleSlug: ci-yun-he-chang-ji-shang-ren-huai-dian-xiang-yu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮上一相遇，忆在京都时。
- 虽惊岁月换，未改松桂姿。
- 童侍两三人，瓶锡相与随。
- 自言东越来，箧中多好诗。
- 文字皆妥帖，业术无倾欹。
- 前辈尝有言，清气散人脾。
- 语妙见情性，说之聊解颐。
- 始推杼山学，得非素所师。
- 此固有深趣，吾心久已知。
- 横琴乃玄悟，岂必弄鸣丝。
- 古乐众少听，谁知彼吹箎。
- 师旷没世后，伯牙众身悲。
- 愿同黄鹄举，远归沧海涯。
- 老骥虽不病，长坂安可驰。
- 天台况奇胜，日夕劳梦思。
- 尚忝齿缨绶，终年趋路岐。
- 俯愧渊中鱼，游泳水之湄。
- 仰羡云间鸷，凌厉辞絷维。
- 居尝起斯念，未去情不怡。
- 今朝更道旧，感怆各嚬眉。
- 同游谢公门，远想袂沾洟。
- 惜哉胡不仁，碎彼东方琪。
- 又出数纸书，手泽尚可披。
- 眷眷畴昔意，于今当语谁。
- 复遗三百言，玩味自挽髭。
- 序事尽成故，慨吟良有资。
- 其词何亹亹，宛若对风规。
- 冷然耸心目，不觉整冠緌。
- 重以超俗韵，顾予贱职司。
- 是犹猿鸟情，并此驽枥卑。
- 报投仍勉强，实谬匠者为。
- 应哂不量力，短兵兹已疲。

## 拼音
- huai2 shang4 yi4 xiang1 yu4 ， yi4 zai4 jing1 dou1 shi2 。
- sui1 jing1 sui4 yue4 huan4 ， wei4 gai3 song1 gui4 zi1 。
- tong2 shi4 liang3 san1 ren2 ， ping2 xi1 xiang1 yu3 sui2 。
- zi4 yan2 dong1 yue4 lai2 ， qie4 zhong1 duo1 hao3 shi1 。
- wen2 zi4 jie1 tuo3 tie1 ， ye4 shu4 wu2 qing1 qi1 。
- qian2 bei4 chang2 you3 yan2 ， qing1 qi4 san4 ren2 pi2 。
- yu3 miao4 jian4 qing2 xing4 ， shuo1 zhi1 liao2 jie3 yi2 。
- shi3 tui1 zhu4 shan1 xue2 ， de2 fei1 su4 suo3 shi1 。
- ci3 gu4 you3 shen1 qu4 ， wu2 xin1 jiu3 yi3 zhi1 。
- heng2 qin2 nai3 xuan2 wu4 ， qi3 bi4 nong4 ming2 si1 。
- gu3 le4 zhong4 shao3 ting1 ， shui2 zhi1 bi3 chui1 chi2 。
- shi1 kuang4 mei2 shi4 hou4 ， bo2 ya2 zhong4 shen1 bei1 。
- yuan4 tong2 huang2 hu2 ju3 ， yuan3 gui1 cang1 hai3 ya2 。
- lao3 ji4 sui1 bu2 bing4 ， chang2 ban3 an1 ke3 chi2 。
- tian1 tai2 kuang4 qi2 sheng4 ， ri4 xi1 lao2 meng4 si1 。
- shang4 tian3 chi3 ying1 shou4 ， zhong1 nian2 qu1 lu4 qi2 。
- fu3 kui4 yuan1 zhong1 yu2 ， you2 yong3 shui3 zhi1 mei2 。
- yang3 xian4 yun2 jian1 zhi4 ， ling2 li4 ci2 zhi2 wei2 。
- ju1 chang2 qi3 si1 nian4 ， wei4 qu4 qing2 bu4 yi2 。
- jin1 chao2 geng4 dao4 jiu4 ， gan3 chuang4 ge4 pin2 mei2 。
- tong2 you2 xie4 gong1 men2 ， yuan3 xiang3 mei4 zhan1 yi2 。
- xi1 zai1 hu2 bu4 ren2 ， sui4 bi3 dong1 fang1 qi2 。
- you4 chu1 shu4 zhi3 shu1 ， shou3 ze2 shang4 ke3 pi1 。
- juan4 juan4 chou2 xi1 yi4 ， yu2 jin1 dang1 yu3 shui2 。
- fu4 yi2 san1 bai3 yan2 ， wan2 wei4 zi4 wan3 zi1 。
- xu4 shi4 jin4 cheng2 gu4 ， kai3 yin2 liang2 you3 zi1 。
- qi2 ci2 he2 wei3 wei3 ， wan3 ruo4 dui4 feng1 gui1 。
- leng3 ran2 song3 xin1 mu4 ， bu4 jue2 zheng3 guan1 rui2 。
- zhong4 yi3 chao1 su2 yun4 ， gu4 yu3 jian4 zhi2 si1 。
- shi4 you2 yuan2 niao3 qing2 ， bing4 ci3 nu2 li4 bei1 。
- bao4 tou2 reng2 mian3 qiang3 ， shi2 miu4 jiang4 zhe3 wei4 。
- ying4 shen3 bu4 liang4 li4 ， duan3 bing1 zi1 yi3 pi2 。

## 注释

## 译文

## 赏析
