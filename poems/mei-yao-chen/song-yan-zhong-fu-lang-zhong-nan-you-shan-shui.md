---
id: mei-yao-chen-song-yan-zhong-fu-lang-zhong-nan-you-shan-shui
title: 送阎仲孚郎中南游山水
titlePinyin: song4 yan2 zhong4 fu2 lang2 zhong1 nan2 you2 shan1 shui3
titleSlug: song-yan-zhong-fu-lang-zhong-nan-you-shan-shui
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀山难于上青天，闻之李白为旧传。
- 蜀客往返曾又然，奇峰又与三峡连。
- 巫阳神女暮为雨，飞入楚台王梦旃。
- 相如杨雄不道此，宋玉景差其赋偏。
- 西州才子邯郸守，怀章往代尚逾年。
- 家住岷峨多北宦，乘闲因借下江船。
- 未浮洞庭沅湘去，还探禹穴希马迁。
- 春申楼观已不见，子胥怒涛犹满川。
- 钱塘太守同乡里，一见君来颜已喜。
- 甘馔香脆与君游，诗贮箧囊携不起。
- 浣沙溪头西子家，自寻锦石菖蒲花。
- 扫归成都与士夸，君平曾已悟星槎。

## 拼音
- shu3 shan1 nan2 yu2 shang4 qing1 tian1 ， wen2 zhi1 li3 bai2 wei4 jiu4 chuan2 。
- shu3 ke4 wang3 fan3 ceng2 you4 ran2 ， qi2 feng1 you4 yu3 san1 xia2 lian2 。
- wu1 yang2 shen2 nü3 mu4 wei4 yu3 ， fei1 ru4 chu3 tai2 wang2 meng4 zhan1 。
- xiang1 ru2 yang2 xiong2 bu2 dao4 ci3 ， song4 yu4 jing3 cha4 qi2 fu4 pian1 。
- xi1 zhou1 cai2 zi3 han2 dan1 shou3 ， huai2 zhang1 wang3 dai4 shang4 yu2 nian2 。
- jia1 zhu4 min2 e2 duo1 bei3 huan4 ， cheng2 xian2 yin1 jie4 xia4 jiang1 chuan2 。
- wei4 fu2 dong4 ting2 yuan2 xiang1 qu4 ， hai2 tan4 yu3 xue2 xi1 ma3 qian1 。
- chun1 shen1 lou2 guan1 yi3 bu2 jian4 ， zi3 xu1 nu4 tao1 you2 man3 chuan1 。
- qian2 tang2 tai4 shou3 tong2 xiang1 li3 ， yi2 jian4 jun1 lai2 yan2 yi3 xi3 。
- gan1 zhuan4 xiang1 cui4 yu3 jun1 you2 ， shi1 zhu4 qie4 nang2 xie2 bu4 qi3 。
- huan4 sha1 xi1 tou2 xi1 zi3 jia1 ， zi4 xun2 jin3 shi2 chang1 pu2 hua1 。
- sao3 gui1 cheng2 du1 yu3 shi4 kua1 ， jun1 ping2 ceng2 yi3 wu4 xing1 cha2 。

## 注释

## 译文

## 赏析
