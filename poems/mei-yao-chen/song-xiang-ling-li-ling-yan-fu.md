---
id: mei-yao-chen-song-xiang-ling-li-ling-yan-fu
title: 送襄陵李令彦辅
titlePinyin: song4 xiang1 ling2 li3 ling4 yan4 fu3
titleSlug: song-xiang-ling-li-ling-yan-fu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公相为近亲，翰林为故人。
- 亲旧各贵显，青袍未离身。
- 六十去作令，岂慕要路津。
- 又思汉东归，便置漉酒巾。
- 深希陶渊明，澹然意已真。
- 食枣齿宜黄，晋俗诚自淳。
- 尚不顾隋珠，安肯与此邻。
- 送君识君心，扫迹向世尘。

## 拼音
- gong1 xiang1 wei4 jin4 qin1 ， han4 lin2 wei4 gu4 ren2 。
- qin1 jiu4 ge4 gui4 xian3 ， qing1 pao2 wei4 li2 shen1 。
- liu4 shi2 qu4 zuo4 ling4 ， qi3 mu4 yao4 lu4 jin1 。
- you4 si1 han4 dong1 gui1 ， bian4 zhi4 lu4 jiu3 jin1 。
- shen1 xi1 tao2 yuan1 ming2 ， dan4 ran2 yi4 yi3 zhen1 。
- shi2 zao3 chi3 yi2 huang2 ， jin4 su2 cheng2 zi4 chun2 。
- shang4 bu2 gu4 sui2 zhu1 ， an1 ken3 yu3 ci3 lin2 。
- song4 jun1 shi2 jun1 xin1 ， sao3 ji4 xiang4 shi4 chen2 。

## 注释

## 译文

## 赏析
