---
id: mei-yao-chen-li-shen-yan-yi-jiu
title: 李审言遗酒
titlePinyin: li3 shen3 yan2 yi2 jiu3
titleSlug: li-shen-yan-yi-jiu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大梁美酒斗千钱，欲饮常被饥窘煎。
- 经时一滴不入口，漱齿费尽华池泉。
- 昨日灵昌兵吏至，跪壶曾不候报笺。
- 赤泥坼封倾瓦盎，母妻共尝婢流涎。
- 邻家莆萄未结子，引蔓垂过高墙巅。
- 当街卖杏已黄熟，独堆百颗充盘筵。
- 老年牙疎不喜肉，况乃下箸无腥膻。
- 空肠易醉忽酩酊，倒头梦到上帝前。
- 赐臣苍龙跨入月，不意正值姮娥眠。
- 无人采顾傍玉兔，便取作腊下九天。
- 拔毛为笔笔如椽，狂吟一扫一百篇。
- 其间长句寄东郡，东郡太守终始贤。
- 切莫汲竭滑公井，留酿此醑时我传。

## 拼音
- da4 liang2 mei3 jiu3 dou4 qian1 qian2 ， yu4 yin3 chang2 bei4 ji1 jiong3 jian1 。
- jing1 shi2 yi4 di1 bu2 ru4 kou3 ， shu4 chi3 fei4 jin4 hua2 chi2 quan2 。
- zuo2 ri4 ling2 chang1 bing1 li4 zhi4 ， gui4 hu2 ceng2 bu2 hou4 bao4 jian1 。
- chi4 ni2 che4 feng1 qing1 wa3 ang4 ， mu3 qi1 gong4 chang2 bi4 liu2 xian2 。
- lin2 jia1 pu2 tao2 wei4 jie2 zi3 ， yin3 man4 chui2 guo4 gao1 qiang2 dian1 。
- dang1 jie1 mai4 xing4 yi3 huang2 shu2 ， du2 dui1 bai3 ke1 chong1 pan2 yan2 。
- lao3 nian2 ya2 shu1 bu4 xi3 rou4 ， kuang4 nai3 xia4 zhu4 wu2 xing1 shan1 。
- kong1 chang2 yi4 zui4 hu1 ming3 ding1 ， dao3 tou2 meng4 dao4 shang4 di4 qian2 。
- ci4 chen2 cang1 long2 kua4 ru4 yue4 ， bu2 yi4 zheng4 zhi2 heng2 e2 mian2 。
- wu2 ren2 cai3 gu4 bang4 yu4 tu4 ， bian4 qu3 zuo4 la4 xia4 jiu3 tian1 。
- ba2 mao2 wei4 bi3 bi3 ru2 chuan2 ， kuang2 yin2 yi4 sao3 yi4 bai3 pian1 。
- qi2 jian1 chang2 ju4 ji4 dong1 jun4 ， dong1 jun4 tai4 shou3 zhong1 shi3 xian2 。
- qie4 mo4 ji2 jie2 hua2 gong1 jing3 ， liu2 niang4 ci3 xu3 shi2 wo3 chuan2 。

## 注释

## 译文

## 赏析
