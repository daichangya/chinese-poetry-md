---
id: mei-yao-chen-pan-xi-zhou-hua-lu-shan
title: 潘歙州话庐山
titlePinyin: pan1 xi1 zhou1 hua4 lu2 shan1
titleSlug: pan-xi-zhou-hua-lu-shan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潘侯话庐山，落落尤可伏。
- 初云江上来，远见云中瀑。
- 舍舟到云外，观瀑已岩麓。
- 往往逢平田，攒攒爱深木。
- 竹门悬径微，源水阴藤覆。
- 坐石浸两骹，炎肤起芒粟。
- 夕阳穿万峰，高下相出缩。
- 寻常杳不分，但被烟岚畜。
- 绝顶水底花，开谢向渊腹。
- 风力岂能加，日气岂能𣋉。
- 揽之不可得，滴沥空在掬。
- 夜昏投僧居，孤灯望溪曲。
- 忽闻清磬音，渐近幽林屋。
- 止侯休多谈，已满我心目。
- 怀游二十年，梦寐今固熟。
- 何当借轻舠，一往如飞鹜。

## 拼音
- pan1 hou2 hua4 lu2 shan1 ， luo4 luo4 you2 ke3 fu2 。
- chu1 yun2 jiang1 shang4 lai2 ， yuan3 jian4 yun2 zhong1 pu4 。
- she4 zhou1 dao4 yun2 wai4 ， guan1 pu4 yi3 yan2 lu4 。
- wang3 wang3 feng2 ping2 tian2 ， zan3 zan3 ai4 shen1 mu4 。
- zhu2 men2 xuan2 jing4 wei1 ， yuan2 shui3 yin1 teng2 fu4 。
- zuo4 shi2 jin4 liang3 xiao1 ， yan2 fu1 qi3 mang2 su4 。
- xi1 yang2 chuan1 wan4 feng1 ， gao1 xia4 xiang1 chu1 suo1 。
- xun2 chang2 yao3 bu4 fen1 ， dan4 bei4 yan1 lan2 chu4 。
- jue2 ding3 shui3 di3 hua1 ， kai1 xie4 xiang4 yuan1 fu4 。
- feng1 li4 qi3 neng2 jia1 ， ri4 qi4 qi3 neng2 𣋉 。
- lan3 zhi1 bu4 ke3 de2 ， di1 li4 kong1 zai4 ju1 。
- ye4 hun1 tou2 seng1 ju1 ， gu1 deng1 wang4 xi1 qu3 。
- hu1 wen2 qing1 qing4 yin1 ， jian4 jin4 you1 lin2 wu1 。
- zhi3 hou2 xiu1 duo1 tan2 ， yi3 man3 wo3 xin1 mu4 。
- huai2 you2 er4 shi2 nian2 ， meng4 mei4 jin1 gu4 shu2 。
- he2 dang1 jie4 qing1 dao1 ， yi4 wang3 ru2 fei1 wu4 。

## 注释

## 译文

## 赏析
