---
id: mei-yao-chen-gao-che-zai-guo-xie-yong-shu-nei-han
title: 高车再过谢永叔内翰
titlePinyin: gao1 che1 zai4 guo4 xie4 yong3 shu1 nei4 han4
titleSlug: gao-che-zai-guo-xie-yong-shu-nei-han
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世人重贵不重旧，重旧今见欧阳公。
- 昨朝喜我都门入，高车临岸进船篷。
- 俯躬拜我礼愈下，驺徒窃语音微通。
- 我公声名压朝右，何厚于此瘦老翁。
- 笑言哑哑似平昔，妻子信说如梁鸿。
- 自兹连雨泥没胫，未得谒帝明光宫。
- 冒阴履湿就税地，亲宾未过知巷穷。
- 复闻传呼公又至，黄金络马声珑珑。
- 紫袍宝带照屋室，饮水啜茗当清风。
- 邀以新诗出古律，霜髯屡颔摇寒松。
- 因嗟近代贵莫比，官为司空仍侍中。
- 今成冢丘已寂寞，文字岂得留无穷。
- 以此易彼可勿媿，浮荣有若送雨虹。
- 须臾断灭不复见，唯有明月常当空。
- 况我学不为买禄，直欲到死攀轲雄。
- 一饭足以饱我腹，一衣足以饰我躬。
- 老虽得职不足显，愿与公去驩乐同。
- 驩乐同，治园田，颍水东。

## 拼音
- shi4 ren2 zhong4 gui4 bu2 zhong4 jiu4 ， zhong4 jiu4 jin1 jian4 ou1 yang2 gong1 。
- zuo2 chao2 xi3 wo3 dou1 men2 ru4 ， gao1 che1 lin2 an4 jin4 chuan2 peng2 。
- fu3 gong1 bai4 wo3 li3 yu4 xia4 ， zou1 tu2 qie4 yu3 yin1 wei1 tong1 。
- wo3 gong1 sheng1 ming2 ya1 chao2 you4 ， he2 hou4 yu2 ci3 shou4 lao3 weng1 。
- xiao4 yan2 ya3 ya3 si4 ping2 xi1 ， qi1 zi3 xin4 shuo1 ru2 liang2 hong2 。
- zi4 zi1 lian2 yu3 ni2 mei2 jing4 ， wei4 de2 ye4 di4 ming2 guang1 gong1 。
- mao4 yin1 lü3 shi1 jiu4 shui4 di4 ， qin1 bin1 wei4 guo4 zhi1 xiang4 qiong2 。
- fu4 wen2 chuan2 hu1 gong1 you4 zhi4 ， huang2 jin1 luo4 ma3 sheng1 long2 long2 。
- zi3 pao2 bao3 dai4 zhao4 wu1 shi4 ， yin3 shui3 chuo4 ming2 dang1 qing1 feng1 。
- yao1 yi3 xin1 shi1 chu1 gu3 lü4 ， shuang1 ran2 lü3 han4 yao2 han2 song1 。
- yin1 jie1 jin4 dai4 gui4 mo4 bi3 ， guan1 wei4 si1 kong1 reng2 shi4 zhong1 。
- jin1 cheng2 zhong3 qiu1 yi3 ji4 mo4 ， wen2 zi4 qi3 de2 liu2 wu2 qiong2 。
- yi3 ci3 yi4 bi3 ke3 wu4 kui4 ， fu2 rong2 you3 ruo4 song4 yu3 hong2 。
- xu1 yu2 duan4 mie4 bu2 fu4 jian4 ， wei2 you3 ming2 yue4 chang2 dang1 kong1 。
- kuang4 wo3 xue2 bu2 wei4 mai3 lu4 ， zhi2 yu4 dao4 si3 pan1 ke1 xiong2 。
- yi2 fan4 zu2 yi3 bao3 wo3 fu4 ， yi4 yi1 zu2 yi3 shi4 wo3 gong1 。
- lao3 sui1 de2 zhi2 bu4 zu2 xian3 ， yuan4 yu3 gong1 qu4 huan1 le4 tong2 。
- huan1 le4 tong2 ， zhi4 yuan2 tian2 ， ying3 shui3 dong1 。

## 注释

## 译文

## 赏析
