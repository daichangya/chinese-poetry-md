---
id: mei-yao-chen-da-xuan-cheng-zhang-zhu-bo-yi-ya-shan-cha-ci-qi-yun
title: 答宣城张主簿遗鸦山茶次其韵
titlePinyin: da2 xuan1 cheng2 zhang1 zhu3 bo2 yi2 ya1 shan1 cha2 ci4 qi2 yun4
titleSlug: da-xuan-cheng-zhang-zhu-bo-yi-ya-shan-cha-ci-qi-yun
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔观唐人诗，茶咏鸦山嘉。
- 鸦衔茶子生，遂同山名鸦。
- 重以初枪旗，采之穿烟霞。
- 江南虽盛产，处处无此茶。
- 纤嫩如雀舌，煎烹比露芽。
- 竞收青篛焙，不重漉酒纱。
- 顾渚亦颇近，蒙顶来以遐。
- 双井鹰掇爪，建溪春剥葩。
- 日铸弄香美，天目犹稻麻。
- 吴人与越人，各各相鬭夸。
- 传买费金帛，爱贪无夷华。
- 甘苦不一致，精麤还有差。
- 至珍非贵多，为赠勿言些。
- 如何烦县僚，忽遗及我家。
- 雪贮双砂罂，诗琢无玉瑕。
- 文字搜怪奇，难于抱长蛇。
- 明珠满纸上，剩畜不为奢。
- 玩久手生胝，窥久眼生花。
- 尝闻茗消肉，应亦可破瘕。
- 饮啜气觉清，赏重叹复嗟。
- 叹嗟既不足，吟诵又岂加。
- 我今实强为，君莫笑我耶。

## 拼音
- xi1 guan1 tang2 ren2 shi1 ， cha2 yong3 ya1 shan1 jia1 。
- ya1 xian2 cha2 zi3 sheng1 ， sui4 tong2 shan1 ming2 ya1 。
- zhong4 yi3 chu1 qiang1 qi2 ， cai3 zhi1 chuan1 yan1 xia2 。
- jiang1 nan2 sui1 sheng4 chan3 ， chu4 chu4 wu2 ci3 cha2 。
- xian1 nen4 ru2 que4 she2 ， jian1 peng1 bi3 lu4 ya2 。
- jing4 shou1 qing1 ruo4 bei4 ， bu2 zhong4 lu4 jiu3 sha1 。
- gu4 zhu3 yi4 po1 jin4 ， meng2 ding3 lai2 yi3 xia2 。
- shuang1 jing3 ying1 duo1 zhua3 ， jian4 xi1 chun1 bao1 pa1 。
- ri4 zhu4 nong4 xiang1 mei3 ， tian1 mu4 you2 dao4 ma2 。
- wu2 ren2 yu3 yue4 ren2 ， ge4 ge4 xiang1 dou4 kua1 。
- chuan2 mai3 fei4 jin1 bo2 ， ai4 tan1 wu2 yi2 hua2 。
- gan1 ku3 bu4 yi2 zhi4 ， jing1 cu1 hai2 you3 cha4 。
- zhi4 zhen1 fei1 gui4 duo1 ， wei4 zeng4 wu4 yan2 xie1 。
- ru2 he2 fan2 xian4 liao2 ， hu1 yi2 ji2 wo3 jia1 。
- xue3 zhu4 shuang1 sha1 ying1 ， shi1 zhuo2 wu2 yu4 xia2 。
- wen2 zi4 sou1 guai4 qi2 ， nan2 yu2 bao4 chang2 she2 。
- ming2 zhu1 man3 zhi3 shang4 ， sheng4 chu4 bu2 wei4 she1 。
- wan2 jiu3 shou3 sheng1 zhi1 ， kui1 jiu3 yan3 sheng1 hua1 。
- chang2 wen2 ming2 xiao1 rou4 ， ying4 yi4 ke3 po4 jia3 。
- yin3 chuo4 qi4 jue2 qing1 ， shang3 zhong4 tan4 fu4 jie1 。
- tan4 jie1 ji4 bu4 zu2 ， yin2 song4 you4 qi3 jia1 。
- wo3 jin1 shi2 qiang2 wei4 ， jun1 mo4 xiao4 wo3 ye1 。

## 注释

## 译文

## 赏析
