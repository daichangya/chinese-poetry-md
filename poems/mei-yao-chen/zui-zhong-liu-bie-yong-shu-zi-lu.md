---
id: mei-yao-chen-zui-zhong-liu-bie-yong-shu-zi-lu
title: 醉中留别永叔子履
titlePinyin: zui4 zhong1 liu2 bie2 yong3 shu1 zi3 lü3
titleSlug: zui-zhong-liu-bie-yong-shu-zi-lu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新霜未落汴水浅，轻舸惟恐东下迟。
- 遶城假得老病马，一步一跛令人疲。
- 到君官舍欲取别，君惜我去频增嘻。
- 便步髯奴呼子履，又令开席罗酒巵。
- 逡巡陈子果亦至，共坐小室聊伸眉。
- 烹鸡庖兔下筯美，盘实饤饾栗与梨。
- 萧萧细雨作寒色，厌厌尽醉安可辞。
- 门前有客莫许报，我方剧饮冠帻欹。
- 文章或论到渊奥，轻重曾不遗毫厘。
- 间以辨谑每绝倒，岂顾明日无晨炊。
- 六街禁夜犹未去，童仆窃讶吾侪痴。
- 谈兵究弊又何益，万口不谓儒者知。
- 酒酣耳热试发泄，二子尚乃惊我为。
- 露才扬己古来恶，卷舌噤口南方驰。
- 江湖秋老鳜鲈熟，归奉甘旨诚其宜。
- 但愿音尘寄鸟翼，慎勿却效儿女悲。

## 拼音
- xin1 shuang1 wei4 luo4 bian4 shui3 qian3 ， qing1 ge3 wei2 kong3 dong1 xia4 chi2 。
- rao4 cheng2 jia3 de2 lao3 bing4 ma3 ， yi2 bu4 yi4 bo3 ling4 ren2 pi2 。
- dao4 jun1 guan1 she4 yu4 qu3 bie2 ， jun1 xi1 wo3 qu4 pin2 zeng1 xi1 。
- bian4 bu4 ran2 nu2 hu1 zi3 lü3 ， you4 ling4 kai1 xi2 luo2 jiu3 zhi1 。
- qun1 xun2 chen2 zi3 guo3 yi4 zhi4 ， gong4 zuo4 xiao3 shi4 liao2 shen1 mei2 。
- peng1 ji1 pao2 tu4 xia4 zhu4 mei3 ， pan2 shi2 ding4 dou4 li4 yu3 li2 。
- xiao1 xiao1 xi4 yu3 zuo4 han2 se4 ， yan4 yan4 jin4 zui4 an1 ke3 ci2 。
- men2 qian2 you3 ke4 mo4 xu3 bao4 ， wo3 fang1 ju4 yin3 guan1 ze2 qi1 。
- wen2 zhang1 huo4 lun4 dao4 yuan1 ao4 ， qing1 zhong4 ceng2 bu4 yi2 hao2 li2 。
- jian1 yi3 bian4 xue4 mei3 jue2 dao3 ， qi3 gu4 ming2 ri4 wu2 chen2 chui1 。
- liu4 jie1 jin4 ye4 you2 wei4 qu4 ， tong2 pu2 qie4 ya4 wu2 chai2 chi1 。
- tan2 bing1 jiu1 bi4 you4 he2 yi4 ， wan4 kou3 bu2 wei4 ru2 zhe3 zhi1 。
- jiu3 han1 er3 re4 shi4 fa1 xie4 ， er4 zi3 shang4 nai3 jing1 wo3 wei4 。
- lu4 cai2 yang2 ji3 gu3 lai2 e4 ， juan4 she2 jin4 kou3 nan2 fang1 chi2 。
- jiang1 hu2 qiu1 lao3 jue2 lu2 shu2 ， gui1 feng4 gan1 zhi3 cheng2 qi2 yi2 。
- dan4 yuan4 yin1 chen2 ji4 niao3 yi4 ， shen4 wu4 que4 xiao4 er2 nü3 bei1 。

## 注释

## 译文

## 赏析
