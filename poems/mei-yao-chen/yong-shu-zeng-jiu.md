---
id: mei-yao-chen-yong-shu-zeng-jiu
title: 永叔赠酒
titlePinyin: yong3 shu1 zeng4 jiu3
titleSlug: yong-shu-zeng-jiu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大门多奇酝，一斗市钱千。
- 贫食尚不足，欲饮将何缘。
- 岂能以口腹，屈节事豪权。
- 闭户饱于齑，作诗涌如泉。
- 一日复一夕，醒目常不眠。
- 穷腊忽可怪，双壶故人传。
- 呼儿欲自酌，瓦盏无完全。
- 其能饔甘脆，而况侑夭妍。
- 却令情怀恶，分与富贵偏。
- 收拾不复尝，排置屋角边。
- 傥有嘉客至，倾倒相与颠。
- 何暇问浓薄，但觉窗扉旋。
- 谁识我为我，宾主各颓然。
- 始得语且横，既醉论益坚。
- 曾不究世务，闲气争古先。
- 毕竟两未决，辨吻空流涎。
- 嗟我儒者饮，聒耳无管弦。
- 虽云暂欢适，终久还愁煎。
- 自甘不偶死，宁慕金印悬。
- 愿频致此物，勿恤疮檐肩。

## 拼音
- da4 men2 duo1 qi2 yun4 ， yi4 dou3 shi4 qian2 qian1 。
- pin2 shi2 shang4 bu4 zu2 ， yu4 yin3 jiang1 he2 yuan2 。
- qi3 neng2 yi3 kou3 fu4 ， qu1 jie2 shi4 hao2 quan2 。
- bi4 hu4 bao3 yu2 ji1 ， zuo4 shi1 yong3 ru2 quan2 。
- yi2 ri4 fu4 yi4 xi1 ， xing3 mu4 chang2 bu4 mian2 。
- qiong2 la4 hu1 ke3 guai4 ， shuang1 hu2 gu4 ren2 chuan2 。
- hu1 er2 yu4 zi4 zhuo2 ， wa3 zhan3 wu2 wan2 quan2 。
- qi2 neng2 yong1 gan1 cui4 ， er2 kuang4 you4 yao1 yan2 。
- que4 ling4 qing2 huai2 e4 ， fen1 yu3 fu4 gui4 pian1 。
- shou1 shi2 bu2 fu4 chang2 ， pai2 zhi4 wu1 jiao3 bian1 。
- tang3 you3 jia1 ke4 zhi4 ， qing1 dao3 xiang1 yu3 dian1 。
- he2 xia2 wen4 nong2 bao2 ， dan4 jue2 chuang1 fei1 xuan2 。
- shui2 shi2 wo3 wei4 wo3 ， bin1 zhu3 ge4 tui2 ran2 。
- shi3 de2 yu3 qie3 heng2 ， ji4 zui4 lun4 yi4 jian1 。
- ceng2 bu4 jiu1 shi4 wu4 ， xian2 qi4 zheng1 gu3 xian1 。
- bi4 jing4 liang3 wei4 jue2 ， bian4 wen3 kong1 liu2 xian2 。
- jie1 wo3 ru2 zhe3 yin3 ， guo1 er3 wu2 guan3 xian2 。
- sui1 yun2 zan4 huan1 shi4 ， zhong1 jiu3 hai2 chou2 jian1 。
- zi4 gan1 bu4 ou3 si3 ， ning2 mu4 jin1 yin4 xuan2 。
- yuan4 pin2 zhi4 ci3 wu4 ， wu4 xu4 chuang1 yan2 jian1 。

## 注释

## 译文

## 赏析
