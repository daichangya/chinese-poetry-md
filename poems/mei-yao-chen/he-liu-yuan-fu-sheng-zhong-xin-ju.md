---
id: mei-yao-chen-he-liu-yuan-fu-sheng-zhong-xin-ju
title: 和刘原甫省中新菊
titlePinyin: he2 liu2 yuan2 fu3 sheng3 zhong1 xin1 ju2
titleSlug: he-liu-yuan-fu-sheng-zhong-xin-ju
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 华省切星斗，沉沉严燕房。
- 秋风茂陵孙，种菊烂生光。
- 天晴蝴蝶飞，上下舞双黄。
- 刘郎才笔豪，移榻吟在傍。
- 日晚吏已散，残景上粉墙。
- 有酒无饮伴，掇英襟裾香。
- 还思陶渊明，弃官归柴桑。
- 东篱独此物，盈把恨无觞。
- 頼有白衣来，好事遗壶浆。
- 适意各一时，岂乏同舍郎。

## 拼音
- hua2 sheng3 qie4 xing1 dou4 ， chen2 chen2 yan2 yan4 fang2 。
- qiu1 feng1 mao4 ling2 sun1 ， zhong3 ju2 lan4 sheng1 guang1 。
- tian1 qing2 hu2 die2 fei1 ， shang4 xia4 wu3 shuang1 huang2 。
- liu2 lang2 cai2 bi3 hao2 ， yi2 ta4 yin2 zai4 bang4 。
- ri4 wan3 li4 yi3 san4 ， can2 jing3 shang4 fen3 qiang2 。
- you3 jiu3 wu2 yin3 ban4 ， duo1 ying1 jin1 ju1 xiang1 。
- hai2 si1 tao2 yuan1 ming2 ， qi4 guan1 gui1 chai2 sang1 。
- dong1 li2 du2 ci3 wu4 ， ying2 ba3 hen4 wu2 shang1 。
- lai4 you3 bai2 yi1 lai2 ， hao3 shi4 yi2 hu2 jiang1 。
- shi4 yi4 ge4 yi4 shi2 ， qi3 fa2 tong2 she4 lang2 。

## 注释

## 译文

## 赏析
