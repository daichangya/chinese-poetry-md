---
id: mei-yao-chen-ri-shi
title: 日蚀
titlePinyin: ri4 shi2
titleSlug: ri-shi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赫赫初出咸池中，浴光洗迹生天东。
- 不觉有物来晦昧，团团一片如顽铜。
- 前时虾蟆食尔妃，天下戢戢无有忠。
- 责骂四方谁胆大，仰头愤愤唯卢仝。
- 欲持寸刃去其害，气力虽有天难通。
- 是时了无毫芒益，徒有文字辩且雄。
- 仝死于今百余载，日月几度遭遮蒙。
- 有人见之如不见，谁肯开口咨天公。
- 老鸦居处已自稳，三足鼎峙何乖慵。
- 而今有觜不能噪，而今有爪不能攻。
- 任看怪物瞖天眼，方且省事保尔躬。
- 日月与物固无恶，应由此鸟招祸凶。
- 吾意髣髴料此鸟，定亦闪避离日宫。
- 安逢后羿不乖暴，直与审悫弯强弓。
- 射此贾怨鸟，以谢毒恶虫。
- 二曜各安次，灾害无由逢。
- 南不尤赤鸟，东不诮苍龙。
- 北龟勿吐气，西虎勿啸风。
- 五行不汩陈，虞舜生重瞳。
- 我今作此诗，可与仝比功。

## 拼音
- he4 he4 chu1 chu1 xian2 chi2 zhong1 ， yu4 guang1 xi3 ji4 sheng1 tian1 dong1 。
- bu4 jue2 you3 wu4 lai2 hui4 mei4 ， tuan2 tuan2 yi2 pian4 ru2 wan2 tong2 。
- qian2 shi2 ha2 ma2 shi2 er3 fei1 ， tian1 xia4 ji2 ji2 wu2 you3 zhong1 。
- ze2 ma4 si4 fang1 shui2 dan3 da4 ， yang3 tou2 fen4 fen4 wei2 lu2 tong2 。
- yu4 chi2 cun4 ren4 qu4 qi2 hai4 ， qi4 li4 sui1 you3 tian1 nan2 tong1 。
- shi4 shi2 le0 wu2 hao2 mang2 yi4 ， tu2 you3 wen2 zi4 bian4 qie3 xiong2 。
- tong2 si3 yu2 jin1 bai3 yu2 zai3 ， ri4 yue4 ji3 du4 zao1 zhe1 meng2 。
- you3 ren2 jian4 zhi1 ru2 bu2 jian4 ， shui2 ken3 kai1 kou3 zi1 tian1 gong1 。
- lao3 ya1 ju1 chu4 yi3 zi4 wen3 ， san1 zu2 ding3 zhi4 he2 guai1 yong1 。
- er2 jin1 you3 zi1 bu4 neng2 zao4 ， er2 jin1 you3 zhua3 bu4 neng2 gong1 。
- ren4 kan4 guai4 wu4 yi4 tian1 yan3 ， fang1 qie3 sheng3 shi4 bao3 er3 gong1 。
- ri4 yue4 yu3 wu4 gu4 wu2 e4 ， ying4 you2 ci3 niao3 zhao1 huo4 xiong1 。
- wu2 yi4 fang3 fu2 liao4 ci3 niao3 ， ding4 yi4 shan3 bi4 li2 ri4 gong1 。
- an1 feng2 hou4 yi4 bu4 guai1 bao4 ， zhi2 yu3 shen3 que4 wan1 qiang2 gong1 。
- she4 ci3 jia3 yuan4 niao3 ， yi3 xie4 du2 e4 chong2 。
- er4 yao4 ge4 an1 ci4 ， zai1 hai4 wu2 you2 feng2 。
- nan2 bu4 you2 chi4 niao3 ， dong1 bu2 qiao4 cang1 long2 。
- bei3 gui1 wu4 tu3 qi4 ， xi1 hu3 wu4 xiao4 feng1 。
- wu3 hang2 bu4 gu3 chen2 ， yu2 shun4 sheng1 zhong4 tong2 。
- wo3 jin1 zuo4 ci3 shi1 ， ke3 yu3 tong2 bi3 gong1 。

## 注释

## 译文

## 赏析
