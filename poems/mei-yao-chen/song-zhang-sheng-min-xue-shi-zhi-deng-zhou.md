---
id: mei-yao-chen-song-zhang-sheng-min-xue-shi-zhi-deng-zhou
title: 送张圣民学士知登州
titlePinyin: song4 zhang1 sheng4 min2 xue2 shi4 zhi1 deng1 zhou1
titleSlug: song-zhang-sheng-min-xue-shi-zhi-deng-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 慕君才行美，风义亦倜傥。
- 在远恨未逢，既近不屡往。
- 非以近为轻，恃易遂成曩。
- 倏为东牟守，别我驻征鞅。
- 又作千里遥，依然复怀想。
- 昔闻之罘山，秦碑元有两。
- 一存东顶中，一在西顶上。
- 篆实丞相斯，缺剥不可倣。
- 愿言试历览，闻见欲以广。
- 海晴望石桥，神仙事惝怳。
- 始皇安得长，阴怪役罔象。
- 桥断水无涯，焉知有方丈。
- 迩者地出金，发掘怀沃壤。
- 良民皆逐末，兹事谁用长。
- 凡为二千石，唯在劝耕纺。
- 幸君经术高，教化人所仰。

## 拼音
- mu4 jun1 cai2 xing2 mei3 ， feng1 yi4 yi4 ti4 tang3 。
- zai4 yuan3 hen4 wei4 feng2 ， ji4 jin4 bu4 lü3 wang3 。
- fei1 yi3 jin4 wei4 qing1 ， shi4 yi4 sui4 cheng2 nang3 。
- shu1 wei4 dong1 mu4 shou3 ， bie2 wo3 zhu4 zheng1 yang1 。
- you4 zuo4 qian1 li3 yao2 ， yi1 ran2 fu4 huai2 xiang3 。
- xi1 wen2 zhi1 fu2 shan1 ， qin2 bei1 yuan2 you3 liang3 。
- yi4 cun2 dong1 ding3 zhong1 ， yi2 zai4 xi1 ding3 shang4 。
- zhuan4 shi2 cheng2 xiang4 si1 ， que1 bao1 bu4 ke3 fang3 。
- yuan4 yan2 shi4 li4 lan3 ， wen2 jian4 yu4 yi3 guang3 。
- hai3 qing2 wang4 shi2 qiao2 ， shen2 xian1 shi4 chang3 huang3 。
- shi3 huang2 an1 de2 chang2 ， yin1 guai4 yi4 wang3 xiang4 。
- qiao2 duan4 shui3 wu2 ya2 ， yan1 zhi1 you3 fang1 zhang4 。
- er3 zhe3 di4 chu1 jin1 ， fa1 jue2 huai2 wo4 rang3 。
- liang2 min2 jie1 zhu2 mo4 ， zi1 shi4 shui2 yong4 chang2 。
- fan2 wei4 er4 qian1 shi2 ， wei2 zai4 quan4 geng1 fang3 。
- xing4 jun1 jing1 shu4 gao1 ， jiao4 hua4 ren2 suo3 yang3 。

## 注释

## 译文

## 赏析
