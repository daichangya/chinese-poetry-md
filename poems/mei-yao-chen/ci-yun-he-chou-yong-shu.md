---
id: mei-yao-chen-ci-yun-he-chou-yong-shu
title: 次韵和酬永叔
titlePinyin: ci4 yun4 he2 chou2 yong3 shu1
titleSlug: ci-yun-he-chou-yong-shu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春候倏已和，林上鸣鸟哗。
- 前日是清明，骤雨沾梨花。
- 初闻结客游，爱此物景嘉。
- 歌舞未终宴，夕暮各兴嗟。
- 所嗟归路暗，嘶马自知家。
- 公家八九姝，鬒发如盘鸦。
- 朱唇白玉肤，参年始破瓜。
- 几日苦霖霪，当道跳鱼虾。
- 闭门饮浊醪，秋千系树丫。
- 群姝莫要剧，为公歌哑哑。
- 公当是日醉，欢适不可涯。
- 孔氏有高第，内自战纷华。
- 我公岂其然，秉直异蓬麻。
- 果从归田去，愿从招辕车。

## 拼音
- chun1 hou4 shu1 yi3 he2 ， lin2 shang4 ming2 niao3 hua2 。
- qian2 ri4 shi4 qing1 ming2 ， zhou4 yu3 zhan1 li2 hua1 。
- chu1 wen2 jie2 ke4 you2 ， ai4 ci3 wu4 jing3 jia1 。
- ge1 wu3 wei4 zhong1 yan4 ， xi1 mu4 ge4 xing1 jie1 。
- suo3 jie1 gui1 lu4 an4 ， si1 ma3 zi4 zhi1 jia1 。
- gong1 jia0 ba1 jiu3 shu1 ， zhen3 fa1 ru2 pan2 ya1 。
- zhu1 chun2 bai2 yu4 fu1 ， can1 nian2 shi3 po4 gua1 。
- ji3 ri4 ku3 lin2 yin2 ， dang1 dao4 tiao4 yu2 xia1 。
- bi4 men2 yin3 zhuo2 lao2 ， qiu1 qian1 xi4 shu4 ya1 。
- qun2 shu1 mo4 yao4 ju4 ， wei4 gong1 ge1 ya3 ya3 。
- gong1 dang1 shi4 ri4 zui4 ， huan1 shi4 bu4 ke3 ya2 。
- kong3 shi4 you3 gao1 di4 ， nei4 zi4 zhan4 fen1 hua2 。
- wo3 gong1 qi3 qi2 ran2 ， bing3 zhi2 yi4 peng2 ma2 。
- guo3 cong2 gui1 tian2 qu4 ， yuan4 cong2 zhao1 yuan2 che1 。

## 注释

## 译文

## 赏析
