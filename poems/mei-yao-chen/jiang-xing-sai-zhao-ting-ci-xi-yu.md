---
id: mei-yao-chen-jiang-xing-sai-zhao-ting-ci-xi-yu
title: 将行赛昭亭祠喜雨
titlePinyin: jiang1 xing2 sai4 zhao1 ting2 ci2 xi3 yu3
titleSlug: jiang-xing-sai-zhao-ting-ci-xi-yu
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 未生潭上云，空望山中雨。
- 湛湛陈桂樽，坎坎奏鼍鼓。
- 萧萧灵风来，蹲蹲祝郎舞。
- 莫言春作迟，但念寒滩阻。
- 何当发泉源，绿水浸沙渚。
- 不与农者期，自将舟人语。
- 定作榜歌行，暮投丹湖浦。
- 瞻祠草树失，认岭烟霞吐。
- 平吞东南吴，远带西北楚。
- 川泽见坡陁，龙蛇蹙鳞膂。
- 人经兴寤叹，事往成前古。
- 考碑何验今，涂马立空庑。
- 余知骨相贫，岂敢望冥许。
- 愿乘溪流深，滂沛随彻俎。

## 拼音
- wei4 sheng1 tan2 shang4 yun2 ， kong1 wang4 shan1 zhong1 yu3 。
- zhan4 zhan4 chen2 gui4 zun1 ， kan3 kan3 zou4 tuo2 gu3 。
- xiao1 xiao1 ling2 feng1 lai2 ， dun1 dun1 zhu4 lang2 wu3 。
- mo4 yan2 chun1 zuo4 chi2 ， dan4 nian4 han2 tan1 zu3 。
- he2 dang1 fa1 quan2 yuan2 ， lü4 shui3 jin4 sha1 zhu3 。
- bu4 yu3 nong2 zhe3 qi1 ， zi4 jiang1 zhou1 ren2 yu3 。
- ding4 zuo4 bang3 ge1 xing2 ， mu4 tou2 dan1 hu2 pu3 。
- zhan1 ci2 cao3 shu4 shi1 ， ren4 ling3 yan1 xia2 tu3 。
- ping2 tun1 dong1 nan2 wu2 ， yuan3 dai4 xi1 bei3 chu3 。
- chuan1 ze2 jian4 po1 tuo2 ， long2 she2 cu4 lin2 lü3 。
- ren2 jing1 xing1 wu4 tan4 ， shi4 wang3 cheng2 qian2 gu3 。
- kao3 bei1 he2 yan4 jin1 ， tu2 ma3 li4 kong1 wu3 。
- yu2 zhi1 gu3 xiang1 pin2 ， qi3 gan3 wang4 ming2 xu3 。
- yuan4 cheng2 xi1 liu2 shen1 ， pang1 pei4 sui2 che4 zu3 。

## 注释

## 译文

## 赏析
