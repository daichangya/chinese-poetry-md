---
id: mei-yao-chen-shao-lang-zhong-gu-su-yuan-ting
title: 邵郎中姑苏园亭
titlePinyin: shao4 lang2 zhong1 gu1 su1 yuan2 ting2
titleSlug: shao-lang-zhong-gu-su-yuan-ting
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公爱乐天池上篇，买池十亩皆种莲。
- 薄城万竿竹㛹娟，藤缆系桥青板船。
- 折腰大菱不直钱，䴔䴖㶉𫛶沙际眠。
- 水从太湖根底穿，月出洞庭山上圆。
- 公归与客相留连，秋风鹤唳春杜鹃。
- 班鲈斫脍红缕鲜，紫豉煑莼香味全。
- 我思白傅在三川，吴船虽有吴馔偏。
- 当时九老各华颠，裴令来过吟复联。
- 至今怪石存旧镌，七叶树荫黄金田。
- 羡公有子胜昔贤，高门通车千万年。

## 拼音
- gong1 ai4 le4 tian1 chi2 shang4 pian1 ， mai3 chi2 shi2 mu3 jie1 zhong3 lian2 。
- bao2 cheng2 wan4 gan1 zhu2 pian2 juan1 ， teng2 lan3 xi4 qiao2 qing1 ban3 chuan2 。
- zhe2 yao1 da4 ling2 bu4 zhi2 qian2 ， jiao1 jing1 㶉 𫛶 sha1 ji4 mian2 。
- shui3 cong2 tai4 hu2 gen1 di3 chuan1 ， yue4 chu1 dong4 ting2 shan1 shang4 yuan2 。
- gong1 gui1 yu3 ke4 xiang1 liu2 lian2 ， qiu1 feng1 he4 li4 chun1 du4 juan1 。
- ban1 lu2 zhuo2 kuai4 hong2 lü3 xian1 ， zi3 chi3 zhu3 chun2 xiang1 wei4 quan2 。
- wo3 si1 bai2 fu4 zai4 san1 chuan1 ， wu2 chuan2 sui1 you3 wu2 zhuan4 pian1 。
- dang1 shi2 jiu3 lao3 ge4 hua2 dian1 ， pei2 ling4 lai2 guo4 yin2 fu4 lian2 。
- zhi4 jin1 guai4 shi2 cun2 jiu4 juan1 ， qi1 ye4 shu4 yin1 huang2 jin1 tian2 。
- xian4 gong1 you3 zi3 sheng4 xi1 xian2 ， gao1 men2 tong1 che1 qian1 wan4 nian2 。

## 注释

## 译文

## 赏析
