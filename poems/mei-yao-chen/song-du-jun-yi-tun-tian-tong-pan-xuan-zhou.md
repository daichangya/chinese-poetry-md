---
id: mei-yao-chen-song-du-jun-yi-tun-tian-tong-pan-xuan-zhou
title: 送杜君懿屯田通判宣州
titlePinyin: song4 du4 jun1 yi4 tun2 tian2 tong1 pan4 xuan1 zhou1
titleSlug: song-du-jun-yi-tun-tian-tong-pan-xuan-zhou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 京兆外郎称善书，当时相与集江都。
- 日书藤纸争持去，长钩细画如珊瑚。
- 自兹乖隔三十载，始驾吾乡别乘车。
- 吾乡素夸紫毫笔，因我又加苍鼠须。
- 最先赏爱杜丞相，中间喜用蔡君谟。
- 尔后倣传无限数，州符县板仍抹涂。
- 鼠虽可杀不易得，猫口夺之烦叱驱。
- 若君字大笔亦大，穿墉琐质无长胡。
- 君到官，治事余。
- 呼诸葛，试问渠。

## 拼音
- jing1 zhao4 wai4 lang2 cheng1 shan4 shu1 ， dang1 shi2 xiang1 yu3 ji2 jiang1 dou1 。
- ri4 shu1 teng2 zhi3 zheng1 chi2 qu4 ， chang2 gou1 xi4 hua4 ru2 shan1 hu2 。
- zi4 zi1 guai1 ge2 san1 shi2 zai3 ， shi3 jia4 wu2 xiang1 bie2 cheng2 che1 。
- wu2 xiang1 su4 kua1 zi3 hao2 bi3 ， yin1 wo3 you4 jia1 cang1 shu3 xu1 。
- zui4 xian1 shang3 ai4 du4 cheng2 xiang4 ， zhong1 jian1 xi3 yong4 cai4 jun1 mo2 。
- er3 hou4 fang3 chuan2 wu2 xian4 shu4 ， zhou1 fu2 xian4 ban3 reng2 mo3 tu2 。
- shu3 sui1 ke3 sha1 bu2 yi4 de2 ， mao1 kou3 duo2 zhi1 fan2 chi4 qu1 。
- ruo4 jun1 zi4 da4 bi3 yi4 da4 ， chuan1 yong1 suo3 zhi4 wu2 chang2 hu2 。
- jun1 dao4 guan1 ， zhi4 shi4 yu2 。
- hu1 zhu1 ge3 ， shi4 wen4 qu2 。

## 注释

## 译文

## 赏析
