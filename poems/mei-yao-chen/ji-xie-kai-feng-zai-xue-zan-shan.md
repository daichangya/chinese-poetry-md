---
id: mei-yao-chen-ji-xie-kai-feng-zai-xue-zan-shan
title: 寄谢开封宰薛赞善
titlePinyin: ji4 xie4 kai1 feng1 zai3 xue1 zan4 shan4
titleSlug: ji-xie-kai-feng-zai-xue-zan-shan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予生多不偶，事事相与背。
- 适从平川役，乃遇河决溃。
- 舟胶在中野，寸步使心痗。
- 谁知赤县尹，勤恤每外内。
- 文符饬亭长，寇盗虞鼠辈。
- 仍能馈餠饵，童稚仰所赍。
- 今又置酒壶，惠问亦已再。
- 令我清夜饮，是夕值月晦。
- 独酌效谪僊，而复无影对。
- 如何亡情游，似亦有世态。
- 家人诚可同，况我昨丧配。
- 虽曰预朝裾，左右无粉黛。
- 兀然唯书史，旧学厌琐碎。
- 欲探文字工，下笔语多碍。
- 却思君西斋，新治虚可爱。
- 燕坐禽鸟寂，吟哦簿书退。
- 此乐吾未如，区区劳覆载。

## 拼音
- yu3 sheng1 duo1 bu4 ou3 ， shi4 shi4 xiang1 yu3 bei4 。
- shi4 cong2 ping2 chuan1 yi4 ， nai3 yu4 he2 jue2 kui4 。
- zhou1 jiao1 zai4 zhong1 ye3 ， cun4 bu4 shi3 xin1 mei4 。
- shui2 zhi1 chi4 xian4 yin3 ， qin2 xu4 mei3 wai4 nei4 。
- wen2 fu2 chi4 ting2 chang2 ， kou4 dao4 yu2 shu3 bei4 。
- reng2 neng2 kui4 bing3 er3 ， tong2 zhi4 yang3 suo3 ji1 。
- jin1 you4 zhi4 jiu3 hu2 ， hui4 wen4 yi4 yi3 zai4 。
- ling4 wo3 qing1 ye4 yin3 ， shi4 xi1 zhi2 yue4 hui4 。
- du2 zhuo2 xiao4 zhe2 xian1 ， er2 fu4 wu2 ying3 dui4 。
- ru2 he2 wang2 qing2 you2 ， si4 yi4 you3 shi4 tai4 。
- jia1 ren2 cheng2 ke3 tong2 ， kuang4 wo3 zuo2 sang4 pei4 。
- sui1 yue1 yu4 chao2 ju1 ， zuo3 you4 wu2 fen3 dai4 。
- wu4 ran2 wei2 shu1 shi3 ， jiu4 xue2 yan4 suo3 sui4 。
- yu4 tan4 wen2 zi4 gong1 ， xia4 bi3 yu3 duo1 ai4 。
- que4 si1 jun1 xi1 zhai1 ， xin1 zhi4 xu1 ke3 ai4 。
- yan4 zuo4 qin2 niao3 ji4 ， yin2 e2 bo2 shu1 tui4 。
- ci3 le4 wu2 wei4 ru2 ， qu1 qu1 lao2 fu4 zai3 。

## 注释

## 译文

## 赏析
