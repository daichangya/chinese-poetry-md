---
id: mei-yao-chen-hui-zi-qing-long-cheng-xie-shi-zhi
title: 回自青龙呈谢师直
titlePinyin: hui2 zi4 qing1 long2 cheng2 xie4 shi1 zhi2
titleSlug: hui-zi-qing-long-cheng-xie-shi-zhi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 共君相别三四年，岩岩瘦骨还依然。
- 唯髭比旧多且黑，学术久已不可肩。
- 嗟余老大无所用，白发冉冉将侵颠。
- 文章自是与时背，妻饿儿啼无一钱。
- 幸得诗书销白日，岂顾富贵摩青天。
- 而今饮酒亦复少，未及再酌肠如煎。
- 前夕与君欢且饮，饮才数盏我已眠。
- 鸡鸣犬吠似聒耳，举头屋室皆左旋。
- 起来整巾不称意，挂帆直走沧海边。
- 便欲骑鲸去万里，列缺不借霹雳鞭。
- 气沮心衰计欲睡，梦想先到苹渚前。
- 与君无复更留醉，醉死谁能如谪僊。

## 拼音
- gong4 jun1 xiang1 bie2 san1 si4 nian2 ， yan2 yan2 shou4 gu3 hai2 yi1 ran2 。
- wei2 zi1 bi3 jiu4 duo1 qie3 hei1 ， xue2 shu4 jiu3 yi3 bu4 ke3 jian1 。
- jie1 yu2 lao3 da4 wu2 suo3 yong4 ， bai2 fa4 ran3 ran3 jiang1 qin1 dian1 。
- wen2 zhang1 zi4 shi4 yu3 shi2 bei4 ， qi1 e4 er2 ti2 wu2 yi4 qian2 。
- xing4 de2 shi1 shu1 xiao1 bai2 ri4 ， qi3 gu4 fu4 gui4 mo2 qing1 tian1 。
- er2 jin1 yin3 jiu3 yi4 fu4 shao3 ， wei4 ji2 zai4 zhuo2 chang2 ru2 jian1 。
- qian2 xi1 yu3 jun1 huan1 qie3 yin3 ， yin3 cai2 shu4 zhan3 wo3 yi3 mian2 。
- ji1 ming2 quan3 fei4 si4 guo1 er3 ， ju3 tou2 wu1 shi4 jie1 zuo3 xuan2 。
- qi3 lai2 zheng3 jin1 bu4 cheng1 yi4 ， gua4 fan1 zhi2 zou3 cang1 hai3 bian1 。
- bian4 yu4 qi2 jing1 qu4 wan4 li3 ， lie4 que1 bu2 jie4 pi1 li4 bian1 。
- qi4 ju3 xin1 shuai1 ji4 yu4 shui4 ， meng4 xiang3 xian1 dao4 ping2 zhu3 qian2 。
- yu3 jun1 wu2 fu4 geng4 liu2 zui4 ， zui4 si3 shui2 neng2 ru2 zhe2 xian1 。

## 注释

## 译文

## 赏析
