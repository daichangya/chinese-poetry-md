---
id: mei-yao-chen-ci-yun-he-yong-shu-chang-xin-cha-za-yan
title: 次韵和永叔尝新茶杂言
titlePinyin: ci4 yun4 he2 yong3 shu1 chang2 xin1 cha2 za2 yan2
titleSlug: ci-yun-he-yong-shu-chang-xin-cha-za-yan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自从陆羽生人间，人间相学事春茶。
- 当时采摘未甚盛，或有高士烧竹煑泉为世夸。
- 入山乘露掇嫩觜，林下不畏虎与蛇。
- 近年建安所出胜，天下贵贱求呀呀。
- 东溪北苑供御余，王家叶家长白牙。
- 造成小餠若带銙，鬭浮鬭色倾夷华。
- 味甘回甘竟日在，不比苦硬令舌窊。
- 此等莫与北俗道，只解白土和脂麻。
- 欧阳翰林最别识，品第高下无欹斜。
- 晴明开轩碾雪末，众客共赏皆称嘉。
- 建安太守置书角，青蒻包封来海涯。
- 清明才过已到此，正见洛阳人寄花。
- 兔毛紫盏自相称，清泉不必求虾蟆。
- 石缾煎汤银梗打，粟粒铺面人惊嗟。
- 诗肠久饥不禁力，一啜入腹鸣咿哇。

## 拼音
- zi4 cong2 lu4 yu3 sheng1 ren2 jian1 ， ren2 jian1 xiang1 xue2 shi4 chun1 cha2 。
- dang1 shi2 cai3 zhai1 wei4 shen4 sheng4 ， huo4 you3 gao1 shi4 shao1 zhu2 zhu3 quan2 wei4 shi4 kua1 。
- ru4 shan1 cheng2 lu4 duo1 nen4 zi1 ， lin2 xia4 bu2 wei4 hu3 yu3 she2 。
- jin4 nian2 jian4 an1 suo3 chu1 sheng4 ， tian1 xia4 gui4 jian4 qiu2 ya0 ya0 。
- dong1 xi1 bei3 yuan4 gong4 yu4 yu2 ， wang2 jia1 ye4 jia1 zhang3 bai2 ya2 。
- zao4 cheng2 xiao3 bing3 ruo4 dai4 kua3 ， dou4 fu2 dou4 se4 qing1 yi2 hua2 。
- wei4 gan1 hui2 gan1 jing4 ri4 zai4 ， bu4 bi3 ku3 ying4 ling4 she2 wa1 。
- ci3 deng3 mo4 yu3 bei3 su2 dao4 ， zhi1 jie3 bai2 tu3 he2 zhi1 ma2 。
- ou1 yang2 han4 lin2 zui4 bie2 shi2 ， pin3 di4 gao1 xia4 wu2 qi1 xie2 。
- qing2 ming2 kai1 xuan1 nian3 xue3 mo4 ， zhong4 ke4 gong4 shang3 jie1 cheng1 jia1 。
- jian4 an1 tai4 shou3 zhi4 shu1 jiao3 ， qing1 ruo4 bao1 feng1 lai2 hai3 ya2 。
- qing1 ming2 cai2 guo4 yi3 dao4 ci3 ， zheng4 jian4 luo4 yang2 ren2 ji4 hua1 。
- tu4 mao2 zi3 zhan3 zi4 xiang1 chen4 ， qing1 quan2 bu2 bi4 qiu2 ha2 ma2 。
- shi2 ping2 jian1 tang1 yin2 geng3 da3 ， su4 li4 pu4 mian4 ren2 jing1 jie1 。
- shi1 chang2 jiu3 ji1 bu4 jin1 li4 ， yi2 chuo4 ru4 fu4 ming2 yi1 wa1 。

## 注释

## 译文

## 赏析
