---
id: mei-yao-chen-zao-xia-pei-zhi-fu-xue-shi-deng-die-zhang-lou
title: 早夏陪知府学士登叠嶂楼
titlePinyin: zao3 xia4 pei2 zhi1 fu3 xue2 shi4 deng1 die2 zhang4 lou2
titleSlug: zao-xia-pei-zhi-fu-xue-shi-deng-die-zhang-lou
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高陵自可眺，况复更层楼。
- 峨峨众山翠，活活寒溪流。
- 新篁未扫箨，缘险已修修。
- 曲道出林杪，飞宇跨城头。
- 春余众芳歇，子结累蔓抽。
- 庭空野鼠窜，日暝啼禽留。
- 谁知郡府趣，适有林壑幽。
- 主人易吾土，惟袭是瀛洲。
- 伊我去闾井，尔来三十秋。
- 昔望白云下，今从轻轩游。

## 拼音
- gao1 ling2 zi4 ke3 tiao4 ， kuang4 fu4 geng4 ceng2 lou2 。
- e2 e2 zhong4 shan1 cui4 ， huo2 huo2 han2 xi1 liu2 。
- xin1 huang2 wei4 sao3 tuo4 ， yuan2 xian3 yi3 xiu1 xiu1 。
- qu3 dao4 chu1 lin2 miao3 ， fei1 yu3 kua4 cheng2 tou2 。
- chun1 yu2 zhong4 fang1 xie1 ， zi3 jie2 lei4 man4 chou1 。
- ting2 kong1 ye3 shu3 cuan4 ， ri4 ming2 ti2 qin2 liu2 。
- shui2 zhi1 jun4 fu3 qu4 ， shi4 you3 lin2 he4 you1 。
- zhu3 ren2 yi4 wu2 tu3 ， wei2 xi2 shi4 ying2 zhou1 。
- yi1 wo3 qu4 lü2 jing3 ， er3 lai2 san1 shi2 qiu1 。
- xi1 wang4 bai2 yun2 xia4 ， jin1 cong2 qing1 xuan1 you2 。

## 注释

## 译文

## 赏析
