---
id: mei-yao-chen-xia-li-song-sheng-de-shi
title: 祫礼颂圣德诗
titlePinyin: xia2 li3 song4 sheng4 de2 shi1
titleSlug: xia-li-song-sheng-de-shi
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溥哉孝享，将事于宁。
- 文武卿士，冠剑在庭。
- 爰俟帝斋，风霰其零。
- 风霰不已，钩陈豹尾。
- 龙旗太常，立列比比。
- 帝居路寝，百辟就次。
- 至于谷旦，漫漫翳翳。
- 帝入灵宫，左撞黄钟。
- 升阶置玉，日气曈鸿。
- 鸿鸿杲杲，氛驳阴扫。
- 宿于太宫，月星皓皓。
- 侍祠之臣，鹄举鹭振。
- 或捧其匜，或进其巾。
- 辅相夹导，俯偻鳞鳞。
- 圭瓒以陈，登歌以均。
- 东向虚位，发爵亲亲。
- 平明帝还，紫宸序班。
- 望帝之颜，穆穆闲闲。
- 簷步廊廊，雪浮阳光。
- 大楹烂烂，朱陛煌煌。
- 称祝万寿，万寿无疆。
- 却登宝舆，以御端门。
- 揭鸡肆赦，雷动乾坤。
- 于时都人，于时妇女。
- 于时蛮夷，异口同语。
- 天子万年，仁圣之主。
- 臣时执册，与物咸覩。
- 敢播于诗，庶闻九土。

## 拼音
- pu3 zai1 xiao4 xiang3 ， jiang1 shi4 yu2 ning2 。
- wen2 wu3 qing1 shi4 ， guan1 jian4 zai4 ting2 。
- yuan2 si4 di4 zhai1 ， feng1 xian4 qi2 ling2 。
- feng1 xian4 bu4 yi3 ， gou1 chen2 bao4 wei3 。
- long2 qi2 tai4 chang2 ， li4 lie4 bi3 bi3 。
- di4 ju1 lu4 qin3 ， bai3 pi4 jiu4 ci4 。
- zhi4 yu2 gu3 dan4 ， man4 man4 yi4 yi4 。
- di4 ru4 ling2 gong1 ， zuo3 zhuang4 huang2 zhong1 。
- sheng1 jie1 zhi4 yu4 ， ri4 qi4 tong2 hong2 。
- hong2 hong2 gao3 gao3 ， fen1 bo2 yin1 sao3 。
- su4 yu2 tai4 gong1 ， yue4 xing1 hao4 hao4 。
- shi4 ci2 zhi1 chen2 ， hu2 ju3 lu4 zhen4 。
- huo4 peng3 qi2 yi2 ， huo4 jin4 qi2 jin1 。
- fu3 xiang1 jia2 dao3 ， fu3 lü3 lin2 lin2 。
- gui1 zan4 yi3 chen2 ， deng1 ge1 yi3 jun1 。
- dong1 xiang4 xu1 wei4 ， fa1 jue2 qin1 qin1 。
- ping2 ming2 di4 hai2 ， zi3 chen2 xu4 ban1 。
- wang4 di4 zhi1 yan2 ， mu4 mu4 xian2 xian2 。
- yan2 bu4 lang2 lang2 ， xue3 fu2 yang2 guang1 。
- da4 ying2 lan4 lan4 ， zhu1 bi4 huang2 huang2 。
- cheng1 zhu4 wan4 shou4 ， wan4 shou4 wu2 jiang1 。
- que4 deng1 bao3 yu2 ， yi3 yu4 duan1 men2 。
- jie1 ji1 si4 she4 ， lei2 dong4 qian2 kun1 。
- yu2 shi2 dou1 ren2 ， yu2 shi2 fu4 nü3 。
- yu2 shi2 man2 yi2 ， yi4 kou3 tong2 yu3 。
- tian1 zi3 wan4 nian2 ， ren2 sheng4 zhi1 zhu3 。
- chen2 shi2 zhi2 ce4 ， yu3 wu4 xian2 du3 。
- gan3 bo1 yu2 shi1 ， shu4 wen2 jiu3 tu3 。

## 注释

## 译文

## 赏析
