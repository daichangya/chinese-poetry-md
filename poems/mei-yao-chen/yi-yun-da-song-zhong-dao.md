---
id: mei-yao-chen-yi-yun-da-song-zhong-dao
title: 依韵答宋中道
titlePinyin: yi1 yun4 da2 song4 zhong1 dao4
titleSlug: yi-yun-da-song-zhong-dao
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝回思见子，疲马不及换。
- 入门呼僮仆，鸡犬屡鸣嚾。
- 中厨尚青烟，知未毕晨爨。
- 曾不留我餐，忍馁固已惯。
- 一接道德言，尘坌洗鄽闬。
- 复出新录书，令人再三叹。
- 史汉抉精深，文字光粲粲。
- 虽然饥肠鸣，躭读忽忘肝。
- 乃慙素所学，掇拾得浅懦。
- 穷年诵读人，呷呷类鹅鹳。
- 较量功实倍，要捷未能半。
- 麤行与细注，健笔凌东观。
- 天马万里行，筋骨在蹄腕。
- 不知始何时，方册已盈案。
- 譬如涉大海，只见波漫漫。
- 嗟哉勤且敏，固合处文翰。
- 九阍未迹历，重云若蔽扞。
- 蓬瀛咫尺间，将度石桥断。
- 昔为蛟龙腾，今为野鼠窜。
- 我亦失其宜，朝出不暇盥。
- 碌碌仓廪为，区区升斗筭。
- 褊衷诚未堪，欲说虑辞曼。
- 强希高远踪，终作俗嵬唤。
- 家匮儿女大，裙襦不遮骭。
- 既穷懒往还，荣悴异菼薍。
- 老松唯霜知，古布直火浣。
- 当期心所照，非效目所玩。
- 蒙评芜累音，亦发颜背汗。
- 铅刀况易缺，徒假以金銲。
- 他人焉可欺，适足见谩谰。
- 来章特美好，愿镂青玉段。

## 拼音
- chao2 hui2 si1 jian4 zi3 ， pi2 ma3 bu4 ji2 huan4 。
- ru4 men2 hu1 tong2 pu2 ， ji1 quan3 lü3 ming2 huan1 。
- zhong1 chu2 shang4 qing1 yan1 ， zhi1 wei4 bi4 chen2 cuan4 。
- ceng2 bu4 liu2 wo3 can1 ， ren3 nei3 gu4 yi3 guan4 。
- yi4 jie1 dao4 de2 yan2 ， chen2 ben4 xi3 chan2 han4 。
- fu4 chu1 xin1 lu4 shu1 ， ling4 ren2 zai4 san1 tan4 。
- shi3 han4 jue2 jing1 shen1 ， wen2 zi4 guang1 can4 can4 。
- sui1 ran2 ji1 chang2 ming2 ， dan1 du2 hu1 wang4 gan1 。
- nai3 can2 su4 suo3 xue2 ， duo1 shi2 de2 qian3 nuo4 。
- qiong2 nian2 song4 du2 ren2 ， xia1 xia1 lei4 e2 guan4 。
- jiao4 liang4 gong1 shi2 bei4 ， yao4 jie2 wei4 neng2 ban4 。
- cu1 xing2 yu3 xi4 zhu4 ， jian4 bi3 ling2 dong1 guan1 。
- tian1 ma3 wan4 li3 xing2 ， jin1 gu3 zai4 ti2 wan4 。
- bu4 zhi1 shi3 he2 shi2 ， fang1 ce4 yi3 ying2 an4 。
- pi4 ru2 she4 da4 hai3 ， zhi3 jian4 bo1 man4 man4 。
- jie1 zai1 qin2 qie3 min3 ， gu4 he2 chu4 wen2 han4 。
- jiu3 hun1 wei4 ji4 li4 ， zhong4 yun2 ruo4 bi4 han4 。
- peng2 ying2 zhi3 chi3 jian1 ， jiang1 du4 shi2 qiao2 duan4 。
- xi1 wei4 jiao1 long2 teng2 ， jin1 wei4 ye3 shu3 cuan4 。
- wo3 yi4 shi1 qi2 yi2 ， chao2 chu1 bu4 xia2 guan4 。
- lu4 lu4 cang1 lin3 wei4 ， qu1 qu1 sheng1 dou4 suan4 。
- bian3 zhong1 cheng2 wei4 kan1 ， yu4 shuo1 lü4 ci2 man4 。
- qiang2 xi1 gao1 yuan3 zong1 ， zhong1 zuo4 su2 wei2 huan4 。
- jia1 kui4 er2 nü3 da4 ， qun2 ru2 bu4 zhe1 gan4 。
- ji4 qiong2 lan3 wang3 hai2 ， rong2 cui4 yi4 tan3 wan4 。
- lao3 song1 wei2 shuang1 zhi1 ， gu3 bu4 zhi2 huo3 huan4 。
- dang1 qi1 xin1 suo3 zhao4 ， fei1 xiao4 mu4 suo3 wan2 。
- meng2 ping2 wu2 lei4 yin1 ， yi4 fa1 yan2 bei4 han4 。
- qian1 dao1 kuang4 yi4 que1 ， tu2 jia3 yi3 jin1 han4 。
- ta1 ren2 yan1 ke3 qi1 ， shi4 zu2 jian4 man4 lan2 。
- lai2 zhang1 te4 mei3 hao3 ， yuan4 lou4 qing1 yu4 duan4 。

## 注释

## 译文

## 赏析
