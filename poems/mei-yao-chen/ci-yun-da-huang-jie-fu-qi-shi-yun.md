---
id: mei-yao-chen-ci-yun-da-huang-jie-fu-qi-shi-yun
title: 次韵答黄介夫七十韵
titlePinyin: ci4 yun4 da2 huang2 jie4 fu1 qi1 shi2 yun4
titleSlug: ci-yun-da-huang-jie-fu-qi-shi-yun
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风不择草，万卉皆发萌。
- 盛夏一长养，秋实俱与成。
- 舂粒以蒸炊，刈枯以煎烹。
- 工师调五音，不问咸与韺。
- 自取众律和，黍谷动华英。
- 可以荐祖庙，可以陈帝庭。
- 良将统万卒，所向若惊霆。
- 战鬭众益勇，号令夜益明。
- 破敌必拉朽，不见坚阵横。
- 我观欲物际，亦在农力兴。
- 我观合奏时，亦在考击并。
- 我观成功日，亦在间得情。
- 草木有美恶，造化无喜憎。
- 五声有高下，一致不可评。
- 三军用貔虎，不较蚊睫螟。
- 大君设时网，广海无漏鲸。
- 磊落黄夫子，为学不自轻。
- 四十登贤科，良贾售百朋。
- 得志岂计晚，成名等众荧。
- 旧交半存没，新知慕徒倾。
- 老鹤晴一唳，随风无近声。
- 好论古今诗，品藻笑钟嵘。
- 欲扫李杜坛，未审谁主盟。
- 我衰百事倦，白首聊穷经。
- 两目生昏花，犹胜张籍盲。
- 读书爱日永，秉扇自驱蝇。
- 但恶乱我思，非与小物勍。
- 清飚飒然来，喜得如弟兄。
- 散帙空堂上，垂冠发星星。
- 载诵尧舜篇，幸今时太平。
- 不学遁世士，投竿泛东溟。
- 不袭贪生人，炼气噏日精。
- 不羡富贵翁，歌吹满重城。
- 独守萤火光，莫擥蟾蜍晶。
- 人生转头间，未免一铭旌。
- 区区逐甘鲜，鼎鼎夸佩缨。
- 安知西山饿，熟识绵上耕。
- 彼勿叹凤衰，此正歌鸿冥。
- 分合没穷巷，迹涩蹈高闳。
- 妻子易为饱，粟帛不足营。
- 岂乏一器饭，岂乏一杯羹。
- 肯为浊河浊，愿作清济清。
- 韩愈尝有言，百物皆能鸣。
- 特称孟东野，贫箧文字盈。
- 到死只冻馁，何异埋秦阬。
- 今我已过甚，日醉希步兵。
- 神仙多羽翼，一一飞蓬瀛。
- 乃知无道气，难可强留形。
- 鄙性实朴钝，曾非傲公卿。
- 昔随众一往，或值谤议腾。
- 曰我非亲旧，曰我非门生。
- 又固非贤豪，安得知尔名。
- 是时闻此言，舌直目且瞠。
- 俄然我有答，贤相持权衡。
- 喜士同周公，其德莫与京。
- 我去岂不送，我往岂不迎。
- 自为筋力寡，路远艰于行。
- 未若归教子，遗金徒满籝。
- 岁月苦易得，颜貌日可惊。
- 身虽厌役役，心亦远硁硁。
- 归思吴洲橘，梦忆楚江萍。
- 试看两围碁，白黑何所争。
- 朝脱泥涂困，暮失云衢亨。
- 物理既难常，达生重飞觥。
- 曾以文豹章，远喻子怀能。
- 曩者忤贵势，悔说乌鸟灵。
- 乌灵反见怒，终恨屈此诚。
- 当时语颇错，盍呼为大鹏。
- 于兹傥遇之，应解颈颊赪。
- 韵尽意未尽，且用此报琼。

## 拼音
- chun1 feng1 bu4 ze2 cao3 ， wan4 hui4 jie1 fa1 meng2 。
- sheng4 xia4 yi4 chang2 yang3 ， qiu1 shi2 ju4 yu3 cheng2 。
- chong1 li4 yi3 zheng1 chui1 ， yi4 ku1 yi3 jian1 peng1 。
- gong1 shi1 tiao2 wu3 yin1 ， bu2 wen4 xian2 yu3 ying1 。
- zi4 qu3 zhong4 lü4 he2 ， shu3 gu3 dong4 hua2 ying1 。
- ke3 yi3 jian4 zu3 miao4 ， ke3 yi3 chen2 di4 ting2 。
- liang2 jiang4 tong3 wan4 zu2 ， suo3 xiang4 ruo4 jing1 ting2 。
- zhan4 dou4 zhong4 yi4 yong3 ， hao4 ling4 ye4 yi4 ming2 。
- po4 di2 bi4 la1 xiu3 ， bu2 jian4 jian1 zhen4 heng2 。
- wo3 guan1 yu4 wu4 ji4 ， yi4 zai4 nong2 li4 xing1 。
- wo3 guan1 he2 zou4 shi2 ， yi4 zai4 kao3 ji1 bing4 。
- wo3 guan1 cheng2 gong1 ri4 ， yi4 zai4 jian1 de2 qing2 。
- cao3 mu4 you3 mei3 e4 ， zao4 hua4 wu2 xi3 zeng1 。
- wu3 sheng1 you3 gao1 xia4 ， yi2 zhi4 bu4 ke3 ping2 。
- san1 jun1 yong4 pi2 hu3 ， bu2 jiao4 wen2 jie2 ming2 。
- da4 jun1 she4 shi2 wang3 ， guang3 hai3 wu2 lou4 jing1 。
- lei3 luo4 huang2 fu1 zi3 ， wei4 xue2 bu2 zi4 qing1 。
- si4 shi2 deng1 xian2 ke1 ， liang2 jia3 shou4 bai3 peng2 。
- de2 zhi4 qi3 ji4 wan3 ， cheng2 ming2 deng3 zhong4 ying2 。
- jiu4 jiao1 ban4 cun2 mei2 ， xin1 zhi1 mu4 tu2 qing1 。
- lao3 he4 qing2 yi2 li4 ， sui2 feng1 wu2 jin4 sheng1 。
- hao3 lun4 gu3 jin1 shi1 ， pin3 zao3 xiao4 zhong1 rong2 。
- yu4 sao3 li3 du4 tan2 ， wei4 shen3 shui2 zhu3 meng2 。
- wo3 shuai1 bai3 shi4 juan4 ， bai2 shou3 liao2 qiong2 jing1 。
- liang3 mu4 sheng1 hun1 hua1 ， you2 sheng4 zhang1 ji2 mang2 。
- du2 shu1 ai4 ri4 yong3 ， bing3 shan4 zi4 qu1 ying2 。
- dan4 e4 luan4 wo3 si1 ， fei1 yu3 xiao3 wu4 qing2 。
- qing1 biao1 sa4 ran2 lai2 ， xi3 de2 ru2 di4 xiong0 。
- san4 zhi4 kong1 tang2 shang4 ， chui2 guan1 fa1 xing1 xing1 。
- zai3 song4 yao2 shun4 pian1 ， xing4 jin1 shi2 tai4 ping2 。
- bu4 xue2 dun4 shi4 shi4 ， tou2 gan1 fan4 dong1 ming2 。
- bu4 xi2 tan1 sheng1 ren2 ， lian4 qi4 xi1 ri4 jing1 。
- bu2 xian4 fu4 gui4 weng1 ， ge1 chui1 man3 zhong4 cheng2 。
- du2 shou3 ying2 huo3 guang1 ， mo4 lan3 chan2 chu2 jing1 。
- ren2 sheng1 zhuan3 tou2 jian1 ， wei4 mian3 yi4 ming2 jing1 。
- qu1 qu1 zhu2 gan1 xian1 ， ding3 ding3 kua1 pei4 ying1 。
- an1 zhi1 xi1 shan1 e4 ， shu2 shi2 mian2 shang4 geng1 。
- bi3 wu4 tan4 feng4 shuai1 ， ci3 zheng4 ge1 hong2 ming2 。
- fen1 he2 mei2 qiong2 xiang4 ， ji4 se4 dao3 gao1 hong2 。
- qi1 zi3 yi4 wei4 bao3 ， su4 bo2 bu4 zu2 ying2 。
- qi3 fa2 yi2 qi4 fan4 ， qi3 fa2 yi4 bei1 geng1 。
- ken3 wei4 zhuo2 he2 zhuo2 ， yuan4 zuo4 qing1 ji4 qing1 。
- han2 yu4 chang2 you3 yan2 ， bai3 wu4 jie1 neng2 ming2 。
- te4 cheng1 meng4 dong1 ye3 ， pin2 qie4 wen2 zi4 ying2 。
- dao4 si3 zhi1 dong4 nei3 ， he2 yi4 mai2 qin2 keng1 。
- jin1 wo3 yi3 guo4 shen4 ， ri4 zui4 xi1 bu4 bing1 。
- shen2 xian1 duo1 yu3 yi4 ， yi1 yi1 fei1 peng2 ying2 。
- nai3 zhi1 wu2 dao4 qi4 ， nan2 ke3 qiang2 liu2 xing2 。
- bi3 xing4 shi2 pu3 dun4 ， ceng2 fei1 ao4 gong1 qing1 。
- xi1 sui2 zhong4 yi4 wang3 ， huo4 zhi2 bang4 yi4 teng2 。
- yue1 wo3 fei1 qin1 jiu4 ， yue1 wo3 fei1 men2 sheng1 。
- you4 gu4 fei1 xian2 hao2 ， an1 de2 zhi1 er3 ming2 。
- shi4 shi2 wen2 ci3 yan2 ， she2 zhi2 mu4 qie3 cheng1 。
- e2 ran2 wo3 you3 da2 ， xian2 xiang1 chi2 quan2 heng2 。
- xi3 shi4 tong2 zhou1 gong1 ， qi2 de2 mo4 yu3 jing1 。
- wo3 qu4 qi3 bu2 song4 ， wo3 wang3 qi3 bu4 ying2 。
- zi4 wei4 jin1 li4 gua3 ， lu4 yuan3 jian1 yu2 xing2 。
- wei4 ruo4 gui1 jiao4 zi3 ， yi2 jin1 tu2 man3 ying2 。
- sui4 yue4 ku3 yi4 de2 ， yan2 mao4 ri4 ke3 jing1 。
- shen1 sui1 yan4 yi4 yi4 ， xin1 yi4 yuan3 keng1 keng1 。
- gui1 si1 wu2 zhou1 ju2 ， meng4 yi4 chu3 jiang1 ping2 。
- shi4 kan4 liang3 wei2 qi2 ， bai2 hei1 he2 suo3 zheng1 。
- chao2 tuo1 ni2 tu2 kun4 ， mu4 shi1 yun2 qu2 heng1 。
- wu4 li3 ji4 nan2 chang2 ， da2 sheng1 zhong4 fei1 gong1 。
- ceng2 yi3 wen2 bao4 zhang1 ， yuan3 yu4 zi3 huai2 neng2 。
- nang3 zhe3 wu3 gui4 shi4 ， hui3 shuo1 wu1 niao3 ling2 。
- wu1 ling2 fan3 jian4 nu4 ， zhong1 hen4 qu1 ci3 cheng2 。
- dang1 shi2 yu3 po1 cuo4 ， he2 hu1 wei4 da4 peng2 。
- yu2 zi1 tang3 yu4 zhi1 ， ying4 jie3 jing3 jia2 cheng1 。
- yun4 jin4 yi4 wei4 jin4 ， qie3 yong4 ci3 bao4 qiong2 。

## 注释

## 译文

## 赏析
