---
id: mei-yao-chen-miao-zi-wan-ci
title: 庙子湾辞
titlePinyin: miao4 zi3 wan1 ci2
titleSlug: miao-zi-wan-ci
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我之东来兮过彼雍丘，舟师奏功兮浊水湍流。
- 历长湾兮势曲钩，倾高斗折兮若奔虬。
- 潜伏怪物兮深幽幽，发作暴涨兮为潮头。
- 土人立祠兮在彼沙洲，老木苍苍兮蝉噪啾啾。
- 输卒引𫄴兮蓬首裸体剧缧囚，赤日上煎兮胶津蹙气塞咽喉。
- 胸荡肩挨同轭牛，足进复退不得休。
- 竟持纸币挂庙陬，微风飘扬如喜收。
- 我今语神神听不，何不归海事阳侯。
- 穹鱼大龟非尔俦，奚必区区此汴沟。
- 惊愚骇俗得肴羞，去就当决何迟留。

## 拼音
- wo3 zhi1 dong1 lai2 xi1 guo4 bi3 yong1 qiu1 ， zhou1 shi1 zou4 gong1 xi1 zhuo2 shui3 tuan1 liu2 。
- li4 chang2 wan1 xi1 shi4 qu3 gou1 ， qing1 gao1 dou4 zhe2 xi1 ruo4 ben1 qiu2 。
- qian2 fu2 guai4 wu4 xi1 shen1 you1 you1 ， fa1 zuo4 bao4 zhang3 xi1 wei4 chao2 tou2 。
- tu3 ren2 li4 ci2 xi1 zai4 bi3 sha1 zhou1 ， lao3 mu4 cang1 cang1 xi1 chan2 zao4 jiu1 jiu1 。
- shu1 zu2 yin3 𫄴 xi1 peng2 shou3 luo3 ti3 ju4 lei2 qiu2 ， chi4 ri4 shang4 jian1 xi1 jiao1 jin1 cu4 qi4 sai1 yan1 hou2 。
- xiong1 dang4 jian1 ai1 tong2 e4 niu2 ， zu2 jin4 fu4 tui4 bu4 de2 xiu1 。
- jing4 chi2 zhi3 bi4 gua4 miao4 zou1 ， wei1 feng1 piao1 yang2 ru2 xi3 shou1 。
- wo3 jin1 yu3 shen2 shen2 ting1 bu4 ， he2 bu4 gui1 hai3 shi4 yang2 hou2 。
- qiong2 yu2 da4 gui1 fei1 er3 chou2 ， xi1 bi4 qu1 qu1 ci3 bian4 gou1 。
- jing1 yu2 hai4 su2 de2 yao2 xiu1 ， qu4 jiu4 dang1 jue2 he2 chi2 liu2 。

## 注释

## 译文

## 赏析
