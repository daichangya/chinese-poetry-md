---
id: mei-yao-chen-du-han-shu-mei-zi-zhen-chuan
title: 读汉书梅子真传
titlePinyin: du2 han4 shu1 mei2 zi3 zhen1 chuan2
titleSlug: du-han-shu-mei-zi-zhen-chuan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子真实吾祖，耿介仕炎汉。
- 权臣始擅朝，忠良被涂炭。
- 辇下莫敢言，上书陈治乱。
- 是时卿大夫，曾不负愧汗。
- 其文信雄深，烂然今可玩。
- 危言识祸机，灭迹思汗漫。
- 一朝弃妻子，龙性宁羁绊。
- 九江传神僊，会稽隠廛闬。
- 旧市越溪阴，家山镜湖畔。
- 唯余千载名，抚卷一长叹。

## 拼音
- zi3 zhen1 shi2 wu2 zu3 ， geng3 jie4 shi4 yan2 han4 。
- quan2 chen2 shi3 shan4 chao2 ， zhong1 liang2 bei4 tu2 tan4 。
- nian3 xia4 mo4 gan3 yan2 ， shang4 shu1 chen2 zhi4 luan4 。
- shi4 shi2 qing1 dai4 fu0 ， ceng2 bu2 fu4 kui4 han4 。
- qi2 wen2 xin4 xiong2 shen1 ， lan4 ran2 jin1 ke3 wan2 。
- wei1 yan2 shi2 huo4 ji1 ， mie4 ji4 si1 han4 man4 。
- yi4 chao2 qi4 qi1 zi3 ， long2 xing4 ning2 ji1 ban4 。
- jiu3 jiang1 chuan2 shen2 xian1 ， hui4 ji1 yin3 chan2 han4 。
- jiu4 shi4 yue4 xi1 yin1 ， jia1 shan1 jing4 hu2 pan4 。
- wei2 yu2 qian1 zai3 ming2 ， fu3 juan4 yi4 chang2 tan4 。

## 注释

## 译文

## 赏析
