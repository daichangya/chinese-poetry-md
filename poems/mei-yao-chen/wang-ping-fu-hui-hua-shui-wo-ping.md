---
id: mei-yao-chen-wang-ping-fu-hui-hua-shui-wo-ping
title: 王平甫惠画水卧屏
titlePinyin: wang2 ping2 fu3 hui4 hua4 shui3 wo4 ping2
titleSlug: wang-ping-fu-hui-hua-shui-wo-ping
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 临流别君时，羡君观吴潮。
- 君行识我意，遣画一幅绡。
- 画作绕床屏，滔滔随惊飚。
- 前浪雪花卷，后浪白马跳。
- 宛然千万重，不似笔墨描。
- 窊亚乱我目，坐卧疑动摇。
- 夜灯照河汉，如有织女招。
- 朝日下天窗，东海无秦桥。
- 秦桥不可度，织女不可邀。
- 但慕乘桴公，空能诵唐尧。
- 尝闻挟柘弹，意必在食鸮。
- 终当五湖上，归去学渔樵。

## 拼音
- lin2 liu2 bie2 jun1 shi2 ， xian4 jun1 guan1 wu2 chao2 。
- jun1 xing2 shi2 wo3 yi4 ， qian3 hua4 yi4 fu2 xiao1 。
- hua4 zuo4 rao4 chuang2 ping2 ， tao1 tao1 sui2 jing1 biao1 。
- qian2 lang4 xue3 hua1 juan3 ， hou4 lang4 bai2 ma3 tiao4 。
- wan3 ran2 qian1 wan4 chong2 ， bu2 si4 bi3 mo4 miao2 。
- wa1 ya4 luan4 wo3 mu4 ， zuo4 wo4 yi2 dong4 yao2 。
- ye4 deng1 zhao4 he2 han4 ， ru2 you3 zhi1 nü3 zhao1 。
- chao2 ri4 xia4 tian1 chuang1 ， dong1 hai3 wu2 qin2 qiao2 。
- qin2 qiao2 bu4 ke3 du4 ， zhi1 nü3 bu4 ke3 yao1 。
- dan4 mu4 cheng2 fu2 gong1 ， kong1 neng2 song4 tang2 yao2 。
- chang2 wen2 xie2 zhe4 tan2 ， yi4 bi4 zai4 shi2 xiao1 。
- zhong1 dang1 wu3 hu2 shang4 ， gui1 qu4 xue2 yu2 qiao2 。

## 注释

## 译文

## 赏析
