---
id: mei-yao-chen-er-shi-yi-ri-tong-han-chi-guo-chen-he-shu-qi-ji-yuan-yu-xue-wang-li-ting-8bf7f29d
title: 二十一日同韩持国陈和叔骐骥院遇雪往李廷老家饮予暮又赴刘原甫招与江邻几谢公仪饮
titlePinyin: er4 shi2 yi1 ri4 tong2 han2 chi2 guo2 chen2 he2 shu1 qi2 ji4 yuan4 yu4 xue3 wang3 li3 ting2 lao3 jia1 yin3 yu3 mu4 you4 fu4 liu2 yuan2 fu3 zhao1 yu3 jiang1 lin2 ji3 xie4 gong1 yi2 yin3
titleSlug: er-shi-yi-ri-tong-han-chi-guo-chen-he-shu-qi-ji-yuan-yu-xue-wang-li-ting-8bf7f29d
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪游如梨园，风撼梨花落。
- 骅骝骧首时，杳杳闻天乐。
- 楼观何参差，仙居倚寥廓。
- 群朋思饮酒，饮举北斗杓。
- 公子邀以归，跃马度城郭。
- 鹄毳拂轻裘，蛟珠乱疎箔。
- 少年气若虹，屡起鄱阳谑。
- 壮语士胆开，狂诃僮指愕。
- 间或美笑言，又或跪酬酢。
- 或如猿狙跳，或类虎豹攫。
- 或廋秦客辞，或纵灌夫恶。
- 杯盂或迁掷，履舄或搀错。
- 稍看云容披，斜漏日光薄。
- 驭仆整辔衔，庖人困羹臛。
- 还家历南市，灯烛已煜爚。
- 入门见妻孥，未暇问何若。
- 刘侯遽相招，登堂罗绰约。
- 往往奏清歌，时时更大噱。
- 江翁唱渭城，嘹唳华亭鹤。
- 半夜蜘蛛喜，微然见无著。
- 主人倍欢欣，劝客如倾壑。
- 我时已大醉，盏至不解却。
- 还思一日喧，静坐无适莫。
- 书作异时谈，竹林何愧怍。

## 拼音
- xue3 you2 ru2 li2 yuan2 ， feng1 han4 li2 hua1 luo4 。
- hua2 liu2 xiang1 shou3 shi2 ， yao3 yao3 wen2 tian1 le4 。
- lou2 guan1 he2 cen1 ci1 ， xian1 ju1 yi3 liao2 kuo4 。
- qun2 peng2 si1 yin3 jiu3 ， yin3 ju3 bei3 dou4 shao2 。
- gong1 zi3 yao1 yi3 gui1 ， yue4 ma3 du4 cheng2 guo1 。
- hu2 cui4 fu2 qing1 qiu2 ， jiao1 zhu1 luan4 shu1 bo2 。
- shao4 nian2 qi4 ruo4 hong2 ， lü3 qi3 po2 yang2 xue4 。
- zhuang4 yu3 shi4 dan3 kai1 ， kuang2 he1 tong2 zhi3 e4 。
- jian4 huo4 mei3 xiao4 yan2 ， you4 huo4 gui4 chou2 cu4 。
- huo4 ru2 yuan2 ju1 tiao4 ， huo4 lei4 hu3 bao4 jue2 。
- huo4 sou1 qin2 ke4 ci2 ， huo4 zong4 guan4 fu1 e4 。
- bei1 yu2 huo4 qian1 zhi4 ， lü3 xi4 huo4 chan1 cuo4 。
- shao1 kan4 yun2 rong2 pi1 ， xie2 lou4 ri4 guang1 bao2 。
- yu4 pu2 zheng3 pei4 xian2 ， pao2 ren2 kun4 geng1 huo4 。
- hai2 jia1 li4 nan2 shi4 ， deng1 zhu2 yi3 yu4 yue4 。
- ru4 men2 jian4 qi1 nu2 ， wei4 xia2 wen4 he2 ruo4 。
- liu2 hou2 ju4 xiang1 zhao1 ， deng1 tang2 luo2 chuo4 yue1 。
- wang3 wang3 zou4 qing1 ge1 ， shi2 shi2 geng4 da4 jue2 。
- jiang1 weng1 chang4 wei4 cheng2 ， liao2 li4 hua2 ting2 he4 。
- ban4 ye4 zhi1 zhu1 xi3 ， wei1 ran2 jian4 wu2 zhu4 。
- zhu3 ren2 bei4 huan1 xin1 ， quan4 ke4 ru2 qing1 he4 。
- wo3 shi2 yi3 da4 zui4 ， zhan3 zhi4 bu4 jie3 que4 。
- hai2 si1 yi2 ri4 xuan1 ， jing4 zuo4 wu2 shi4 mo4 。
- shu1 zuo4 yi4 shi2 tan2 ， zhu2 lin2 he2 kui4 zuo4 。

## 注释

## 译文

## 赏析
