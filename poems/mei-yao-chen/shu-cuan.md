---
id: mei-yao-chen-shu-cuan
title: 书窜
titlePinyin: shu1 cuan4
titleSlug: shu-cuan
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇祐辛卯冬，十月十九日。
- 御史唐子方，危言初造膝。
- 曰朝有巨奸，臣介所愤嫉。
- 愿条一二事，臣职非妄率。
- 巨奸丞相博，邪行世莫匹。
- 曩时守成都，委曲媚贵昵。
- 银珰插左貂，穷腊使驰驲。
- 邦媛将侈夸，中金赉十镒。
- 为言寄使君，奇纹织纤密。
- 遂倾西蜀巧，日夜急鞭抶。
- 红经纬金缕，排枓鬭八七。
- 比比双莲花，篝灯戴心出。
- 几日成几端，持行如鬼疾。
- 明年观上元，被服稳贤质。
- 灿然惊上目，遽尔有薄诘。
- 既闻所从来，佞对似未失。
- 且云虔至尊，于妾岂能必。
- 遂回天子颜，百事容丐乞。
- 臣今得粗陈，狡狯彼非一。
- 偷威与卖利，次第推甲乙。
- 是惟阴猾雄，仁断宜勇黜。
- 必欲致太平，在列无如弼。
- 弼亦昧平生，况臣不阿屈。
- 臣言天下言，臣身宁自恤。
- 君傍有侧目，喑哑横诋叱。
- 指言为罔上，废汝还蓬荜。
- 是时白此心，尚不避斧锧。
- 虽令御魑魅，甘且同饴蜜。
- 既其弗可惧，复以强辞窒。
- 帝声亦大厉，论奏不及毕。
- 介也容甚闲，猛士胆为栗。
- 立贬岭外春，速欲为异物。
- 外内官忷忷，陛下何未悉。
- 即敢救者谁，襄执左史笔。
- 谓此傥不容，盛美有所咈。
- 平明中执法，怀疏又坚述。
- 介言或似狂，百岂无一实。
- 恐伤四海和，幸勿苦苍卒。
- 亟许迁英山，衢路犹嗟咄。
- 翌日宣白麻，称快颇盈溢。
- 阿附连谏官，去若坏絮虱。
- 其间因获利，窃笑等蚌鹬。
- 英州五千里，瘦马行𩧭𩧭。
- 毒蛇喷晓雾，昼与岚气没。
- 妻孥不同途，风浪过蛟窟。
- 存亡未可知，雨馆愁伤骨。
- 饥仆时后先，随猿拾橡栗。
- 越林多蔽天，黄甘杂丹橘。
- 万室通酿酤，抚远亡禁律。
- 醉去不须钱，醒来弄琴瑟。
- 山水仍怪奇，已可销忧鬰。
- 莫作楚大夫，怀沙自沈汨。
- 西汉梅子真，去为吴市卒。
- 为卒且不惭，况兹别乘佚。

## 拼音
- huang2 you4 xin1 mao3 dong1 ， shi2 yue4 shi2 jiu3 ri4 。
- yu4 shi3 tang2 zi3 fang1 ， wei1 yan2 chu1 zao4 xi1 。
- yue1 chao2 you3 ju4 jian1 ， chen2 jie4 suo3 fen4 ji2 。
- yuan4 tiao2 yi1 er4 shi4 ， chen2 zhi2 fei1 wang4 lü4 。
- ju4 jian1 cheng2 xiang4 bo2 ， xie2 xing2 shi4 mo4 pi3 。
- nang3 shi2 shou3 cheng2 du1 ， wei3 qu1 mei4 gui4 ni4 。
- yin2 dang1 cha1 zuo3 diao1 ， qiong2 la4 shi3 chi2 ri4 。
- bang1 yuan4 jiang1 chi3 kua1 ， zhong1 jin1 lai4 shi2 yi4 。
- wei4 yan2 ji4 shi3 jun1 ， qi2 wen2 zhi1 xian1 mi4 。
- sui4 qing1 xi1 shu3 qiao3 ， ri4 ye4 ji2 bian1 chi4 。
- hong2 jing1 wei3 jin1 lü3 ， pai2 dou3 dou4 ba1 qi1 。
- bi3 bi3 shuang1 lian2 hua1 ， gou1 deng1 dai4 xin1 chu1 。
- ji3 ri4 cheng2 ji3 duan1 ， chi2 xing2 ru2 gui3 ji2 。
- ming2 nian2 guan1 shang4 yuan2 ， bei4 fu2 wen3 xian2 zhi4 。
- can4 ran2 jing1 shang4 mu4 ， ju4 er3 you3 bao2 jie2 。
- ji4 wen2 suo3 cong2 lai2 ， ning4 dui4 si4 wei4 shi1 。
- qie3 yun2 qian2 zhi4 zun1 ， yu2 qie4 qi3 neng2 bi4 。
- sui4 hui2 tian1 zi3 yan2 ， bai3 shi4 rong2 gai4 qi3 。
- chen2 jin1 de2 cu1 chen2 ， jiao3 kuai4 bi3 fei1 yi1 。
- tou1 wei1 yu3 mai4 li4 ， ci4 di4 tui1 jia3 yi3 。
- shi4 wei2 yin1 hua2 xiong2 ， ren2 duan4 yi2 yong3 chu4 。
- bi4 yu4 zhi4 tai4 ping2 ， zai4 lie4 wu2 ru2 bi4 。
- bi4 yi4 mei4 ping2 sheng1 ， kuang4 chen2 bu4 a1 qu1 。
- chen2 yan2 tian1 xia4 yan2 ， chen2 shen1 ning2 zi4 xu4 。
- jun1 bang4 you3 ce4 mu4 ， yin1 ya3 heng2 di3 chi4 。
- zhi3 yan2 wei4 wang3 shang4 ， fei4 ru3 hai2 peng2 bi4 。
- shi4 shi2 bai2 ci3 xin1 ， shang4 bu2 bi4 fu3 zhi4 。
- sui1 ling4 yu4 chi1 mei4 ， gan1 qie3 tong2 yi2 mi4 。
- ji4 qi2 fu2 ke3 ju4 ， fu4 yi3 qiang2 ci2 zhi4 。
- di4 sheng1 yi4 da4 li4 ， lun4 zou4 bu4 ji2 bi4 。
- jie4 ye3 rong2 shen4 xian2 ， meng3 shi4 dan3 wei4 li4 。
- li4 bian3 ling3 wai4 chun1 ， su4 yu4 wei4 yi4 wu4 。
- wai4 nei4 guan1 xiong1 xiong1 ， bi4 xia4 he2 wei4 xi1 。
- ji2 gan3 jiu4 zhe3 shui2 ， xiang1 zhi2 zuo3 shi3 bi3 。
- wei4 ci3 tang3 bu4 rong2 ， sheng4 mei3 you3 suo3 fu2 。
- ping2 ming2 zhong1 zhi2 fa3 ， huai2 shu1 you4 jian1 shu4 。
- jie4 yan2 huo4 si4 kuang2 ， bai3 qi3 wu2 yi4 shi2 。
- kong3 shang1 si4 hai3 he2 ， xing4 wu4 ku3 cang1 zu2 。
- ji2 xu3 qian1 ying1 shan1 ， qu2 lu4 you2 jie1 duo1 。
- yi4 ri4 xuan1 bai2 ma2 ， cheng1 kuai4 po1 ying2 yi4 。
- a1 fu4 lian2 jian4 guan1 ， qu4 ruo4 huai4 xu4 shi1 。
- qi2 jian1 yin1 huo4 li4 ， qie4 xiao4 deng3 bang4 yu4 。
- ying1 zhou1 wu3 qian1 li3 ， shou4 ma3 xing2 𩧭 𩧭 。
- du2 she2 pen1 xiao3 wu4 ， zhou4 yu3 lan2 qi4 mei2 。
- qi1 nu2 bu4 tong2 tu2 ， feng1 lang4 guo4 jiao1 ku1 。
- cun2 wang2 wei4 ke3 zhi1 ， yu3 guan3 chou2 shang1 gu3 。
- ji1 pu2 shi2 hou4 xian1 ， sui2 yuan2 shi2 xiang4 li4 。
- yue4 lin2 duo1 bi4 tian1 ， huang2 gan1 za2 dan1 ju2 。
- wan4 shi4 tong1 niang4 gu1 ， fu3 yuan3 wang2 jin4 lü4 。
- zui4 qu4 bu4 xu1 qian2 ， xing3 lai2 nong4 qin2 se4 。
- shan1 shui3 reng2 guai4 qi2 ， yi3 ke3 xiao1 you1 yu4 。
- mo4 zuo4 chu3 dai4 fu0 ， huai2 sha1 zi4 shen3 mi4 。
- xi1 han4 mei2 zi3 zhen1 ， qu4 wei4 wu2 shi4 zu2 。
- wei4 zu2 qie3 bu4 can2 ， kuang4 zi1 bie2 cheng2 yi4 。

## 注释

## 译文

## 赏析
