---
id: mei-yao-chen-cai-jun-mo-shi-gu-da-nu-ya
title: 蔡君谟示古大弩牙
titlePinyin: cai4 jun1 mo2 shi4 gu3 da4 nu3 ya2
titleSlug: cai-jun-mo-shi-gu-da-nu-ya
author: 梅尧臣
authorPinyin: mei2 yao2 chen2
authorSlug: mei-yao-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄铜弩牙金错花，银阑线齿如排沙。
- 上立准度可省括，箭沟三道前直窊。
- 其度四寸寸五刻，鋈光历历无纤差。
- 蔡侯出此问谁得，往年客遗来瑯琊。
- 瑯琊筑城穿厚壤，既获磨洗争传夸。
- 莫知岁月孰制作，精妙近世应难加。
- 发机高下在分刻，今人妄射功仍赊。
- 愿侯拟之起新法，勿使边兵死似麻。

## 拼音
- huang2 tong2 nu3 ya2 jin1 cuo4 hua1 ， yin2 lan2 xian4 chi3 ru2 pai2 sha1 。
- shang4 li4 zhun3 du4 ke3 sheng3 kuo4 ， jian4 gou1 san1 dao4 qian2 zhi2 wa1 。
- qi2 du4 si4 cun4 cun4 wu3 ke4 ， wu4 guang1 li4 li4 wu2 xian1 cha4 。
- cai4 hou2 chu1 ci3 wen4 shui2 de2 ， wang3 nian2 ke4 yi2 lai2 lang2 ya2 。
- lang2 ya2 zhu4 cheng2 chuan1 hou4 rang3 ， ji4 huo4 mo2 xi3 zheng1 chuan2 kua1 。
- mo4 zhi1 sui4 yue4 shu2 zhi4 zuo4 ， jing1 miao4 jin4 shi4 ying4 nan2 jia1 。
- fa1 ji1 gao1 xia4 zai4 fen1 ke4 ， jin1 ren2 wang4 she4 gong1 reng2 she1 。
- yuan4 hou2 ni3 zhi1 qi3 xin1 fa3 ， wu4 shi3 bian1 bing1 si3 si4 ma2 。

## 注释

## 译文

## 赏析
