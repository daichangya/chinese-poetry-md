---
id: huang-bo-gu-shuang-qing-ge-yong-xue
title: 双清阁咏雪
titlePinyin: shuang1 qing1 ge2 yong3 xue3
titleSlug: shuang-qing-ge-yong-xue
author: 黄伯固
authorPinyin: huang2 bo2 gu4
authorSlug: huang-bo-gu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 箕伯宵声怒，髽童早语咍。
- 飞花先腊白，和气觉春回。
- 暗动云都簇，先凭雨作媒。
- 有情皆噤惨，无物不低摧。
- 阔洒吞平野，斜飞透隙埃。
- 朦胧山下路，孤绝水边桅。
- 厚载危倾压，阴机巧剪裁。
- 溪流连底沥，蒙岭彻尖堆。
- 妬舞时飘袖，催诗賸遣材。
- 高将凌玉阙，清可并瑶台。
- 密密疑霏屑，纷纷认落梅。
- 诹龟占𫁂䅉，宿鹭歛毰毸。
- 冻案呵吟笔，高楼𣨼酒杯。
- 市衢停辙迹，香篆冷炉灰。
- 试问麻衣咏，何如柳絮才。
- 一时聊纪事，著句郢难陪。

## 拼音
- ji1 bo2 xiao1 sheng1 nu4 ， zhua1 tong2 zao3 yu3 hai1 。
- fei1 hua1 xian1 la4 bai2 ， he2 qi4 jue2 chun1 hui2 。
- an4 dong4 yun2 dou1 cu4 ， xian1 ping2 yu3 zuo4 mei2 。
- you3 qing2 jie1 jin4 can3 ， wu2 wu4 bu4 di1 cui1 。
- kuo4 sa3 tun1 ping2 ye3 ， xie2 fei1 tou4 xi4 ai1 。
- meng2 long2 shan1 xia4 lu4 ， gu1 jue2 shui3 bian1 wei2 。
- hou4 zai3 wei1 qing1 ya1 ， yin1 ji1 qiao3 jian3 cai2 。
- xi1 liu2 lian2 di3 li4 ， meng2 ling3 che4 jian1 dui1 。
- du4 wu3 shi2 piao1 xiu4 ， cui1 shi1 sheng4 qian3 cai2 。
- gao1 jiang1 ling2 yu4 que1 ， qing1 ke3 bing4 yao2 tai2 。
- mi4 mi4 yi2 fei1 xie4 ， fen1 fen1 ren4 luo4 mei2 。
- zou1 gui1 zhan4 𫁂 䅉 ， su4 lu4 lian3 pei2 sai1 。
- dong4 an4 he1 yin2 bi3 ， gao1 lou2 𣨼 jiu3 bei1 。
- shi4 qu2 ting2 zhe2 ji4 ， xiang1 zhuan4 leng3 lu2 hui1 。
- shi4 wen4 ma2 yi1 yong3 ， he2 ru2 liu3 xu4 cai2 。
- yi4 shi2 liao2 ji4 shi4 ， zhu4 ju4 ying3 nan2 pei2 。

## 注释

## 译文

## 赏析
