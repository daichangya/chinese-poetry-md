---
id: zhang-wei-qiu-zui-ge
title: 秋醉歌
titlePinyin: qiu1 zui4 ge1
titleSlug: qiu-zui-ge
author: 张为
authorPinyin: zhang1 wei4
authorSlug: zhang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 金风飒已起，还是招渔翁。携酒天姥岑，自弹峄阳桐。
- 脱却登山履，赤脚翘青筇。泉声扫残暑，猿臂攀长松。
- 翠微泛樽绿，苔藓分烟红。造化处术内，相对数壶空。
- 醉眠岭上草，不觉夜露浓。一梦到天晓，始觉一醉中。
- 皎然梦中路，直到瀛洲东。初平把我臂，相与骑白龙。
- 三留对上帝，玉楼十二重。上帝赐我酒，送我敲金钟。
- 宝阁香敛苒，琪树寒玲珑。动叶如笙篁，音律相怡融。
- 珍重此一醉，百骸出天地。长如此梦魂，永谢名与利。

## 拼音
- jin1 feng1 sa4 yi3 qi3 ， hai2 shi4 zhao1 yu2 weng1 。 xie2 jiu3 tian1 lao3 cen2 ， zi4 tan2 yi4 yang2 tong2 。
- tuo1 que4 deng1 shan1 lü3 ， chi4 jiao3 qiao4 qing1 qiong2 。 quan2 sheng1 sao3 can2 shu3 ， yuan2 bi4 pan1 chang2 song1 。
- cui4 wei1 fan4 zun1 lü4 ， tai2 xian3 fen1 yan1 hong2 。 zao4 hua4 chu4 shu4 nei4 ， xiang1 dui4 shu4 hu2 kong1 。
- zui4 mian2 ling3 shang4 cao3 ， bu4 jue2 ye4 lu4 nong2 。 yi2 meng4 dao4 tian1 xiao3 ， shi3 jue2 yi2 zui4 zhong1 。
- jiao3 ran2 meng4 zhong1 lu4 ， zhi2 dao4 ying2 zhou1 dong1 。 chu1 ping2 ba3 wo3 bi4 ， xiang1 yu3 qi2 bai2 long2 。
- san1 liu2 dui4 shang4 di4 ， yu4 lou2 shi2 er4 chong2 。 shang4 di4 ci4 wo3 jiu3 ， song4 wo3 qiao1 jin1 zhong1 。
- bao3 ge2 xiang1 lian3 ran3 ， qi2 shu4 han2 ling2 long2 。 dong4 ye4 ru2 sheng1 huang2 ， yin1 lü4 xiang1 yi2 rong2 。
- zhen1 zhong4 ci3 yi2 zui4 ， bai3 hai2 chu1 tian1 di4 。 chang2 ru2 ci3 meng4 hun2 ， yong3 xie4 ming2 yu3 li4 。

## 注释

## 译文

## 赏析
