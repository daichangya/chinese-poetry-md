---
id: zhang-wei-ke-shan-zhi-mo-hu-chu-shi-qiu-li-zi
title: 柯山制墨胡处士求隶字
titlePinyin: ke1 shan1 zhi4 mo4 hu2 chu3 shi4 qiu2 li4 zi4
titleSlug: ke-shan-zhi-mo-hu-chu-shi-qiu-li-zi
author: 张炜
authorPinyin: zhang1 wei3
authorSlug: zhang-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客落魄游京都，形服差类山泽臞。
- 袖携一纸故友书，来求古隶铭墨模。
- 我方临池且自娱，触拨雅兴生江湖。
- 坐扣墨法果不诬，出示数餠泥金濡。
- 质模温润凝龙酥，麝气酷烈清透肤。
- 浣濯研沼尘滓无，磨动淳漆生金壶。
- 吴牋半幅翻雪腴，碧云掩冉生兔须。
- 豪家有钱贮金珠，谁肯淡好如吾徒。
- 自怜我为贫所拘，倾嚢尽易令无余。
- 临行束担付獠奴，就索诗句荣归途。
- 天下具眼不可污，芳名岂借人言沽。

## 拼音
- you3 ke4 luo4 po4 you2 jing1 dou1 ， xing2 fu2 cha4 lei4 shan1 ze2 qu2 。
- xiu4 xie2 yi4 zhi3 gu4 you3 shu1 ， lai2 qiu2 gu3 li4 ming2 mo4 mo2 。
- wo3 fang1 lin2 chi2 qie3 zi4 yu2 ， chu4 bo1 ya3 xing4 sheng1 jiang1 hu2 。
- zuo4 kou4 mo4 fa3 guo3 bu4 wu1 ， chu1 shi4 shu4 bing3 ni2 jin1 ru2 。
- zhi4 mo2 wen1 run4 ning2 long2 su1 ， she4 qi4 ku4 lie4 qing1 tou4 fu1 。
- huan4 zhuo2 yan2 zhao3 chen2 zi3 wu2 ， mo2 dong4 chun2 qi1 sheng1 jin1 hu2 。
- wu2 jian1 ban4 fu2 fan1 xue3 yu2 ， bi4 yun2 yan3 ran3 sheng1 tu4 xu1 。
- hao2 jia1 you3 qian2 zhu4 jin1 zhu1 ， shui2 ken3 dan4 hao3 ru2 wu2 tu2 。
- zi4 lian2 wo3 wei4 pin2 suo3 ju1 ， qing1 nang2 jin4 yi4 ling4 wu2 yu2 。
- lin2 xing2 shu4 dan1 fu4 liao2 nu2 ， jiu4 suo3 shi1 ju4 rong2 gui1 tu2 。
- tian1 xia4 ju4 yan3 bu4 ke3 wu1 ， fang1 ming2 qi3 jie4 ren2 yan2 gu1 。

## 注释

## 译文

## 赏析
