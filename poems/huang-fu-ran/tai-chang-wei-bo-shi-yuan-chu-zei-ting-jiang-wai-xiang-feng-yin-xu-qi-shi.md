---
id: huang-fu-ran-tai-chang-wei-bo-shi-yuan-chu-zei-ting-jiang-wai-xiang-feng-yin-xu-qi-shi
title: 太常魏博士远出贼庭江外相逢因叙其事
titlePinyin: tai4 chang2 wei4 bo2 shi4 yuan3 chu1 zei2 ting2 jiang1 wai4 xiang4 feng2 yin1 xu4 qi2 shi4
titleSlug: tai-chang-wei-bo-shi-yuan-chu-zei-ting-jiang-wai-xiang-feng-yin-xu-qi-shi
author: 皇甫冉
authorPinyin: huang2 fu3 ran3
authorSlug: huang-fu-ran
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 烽火惊戎塞，豺狼犯帝畿。川原无稼穑，日月翳光辉。
- 里社枌榆毁，宫城骑吏非。群生被惨毒，杂虏耀轻肥。
- 多士从芳饵，唯君识祸机。心同合浦叶，命寄首阳薇。
- 耻作纤鳞喣，方随高鸟飞。山经商岭出，水泛汉池归。
- 离别霜凝鬓，逢迎泪迸衣。京华长路绝，江海故人稀。
- 秉节身常苦，求仁志不违。只应穷野外，耕种且相依。

## 拼音
- feng1 huo3 jing1 rong2 sai1 ， chai2 lang2 fan4 di4 ji1 。 chuan1 yuan2 wu2 jia4 se4 ， ri4 yue4 yi4 guang1 hui1 。
- li3 she4 fen2 yu2 hui3 ， gong1 cheng2 qi2 li4 fei1 。 qun2 sheng1 bei4 can3 du2 ， za2 lu3 yao4 qing1 fei2 。
- duo1 shi4 cong2 fang1 er3 ， wei2 jun1 shi2 huo4 ji1 。 xin1 tong2 he2 pu3 ye4 ， ming4 ji4 shou3 yang2 wei1 。
- chi3 zuo4 xian1 lin2 xu3 ， fang1 sui2 gao1 niao3 fei1 。 shan1 jing1 shang1 ling3 chu1 ， shui3 fan4 han4 chi2 gui1 。
- li2 bie2 shuang1 ning2 bin4 ， feng2 ying2 lei4 beng4 yi1 。 jing1 hua2 chang2 lu4 jue2 ， jiang1 hai3 gu4 ren2 xi1 。
- bing3 jie2 shen1 chang2 ku3 ， qiu2 ren2 zhi4 bu4 wei2 。 zhi1 ying4 qiong2 ye3 wai4 ， geng1 zhong4 qie3 xiang1 yi1 。

## 注释

## 译文

## 赏析
