---
id: yang-xiu-xiang-zhou-zhou-jin-tang-ji
title: 相州昼锦堂记
titlePinyin: xiang1 zhou1 zhou4 jin3 tang2 ji4
titleSlug: xiang-zhou-zhou-jin-tang-ji
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 仕宦而至将相，富贵而归故乡。此人情之所荣，而今昔之所同也。
- 盖士方穷时，困厄闾里，庸人孺子，皆得易而侮之。若季子不礼于其嫂，买臣见弃于其妻。一旦高车驷马，旗旄导前，而骑卒拥后，夹道之人，相与骈肩累迹，瞻望咨嗟；而所谓庸夫愚妇者，奔走骇汗，羞愧俯伏，以自悔罪于车尘马足之间。此一介之士，得志于当时，而意气之盛，昔人比之衣锦之荣者也。
- 惟大丞相魏国公则不然：公，相人也，世有令德，为时名卿。自公少时，已擢高科，登显仕。海内之士，闻下风而望余光者，盖亦有年矣。所谓将相而富贵，皆公所宜素有；非如穷厄之人，侥幸得志于一时，出于庸夫愚妇之不意，以惊骇而夸耀之也。然则高牙大纛，不足为公荣；桓圭衮冕，不足为公贵。惟德被生民，而功施社稷，勒之金石，播之声诗，以耀后世而垂无穷，此公之志，而士亦以此望于公也。岂止夸一时而荣一乡哉！
- 公在至和中，尝以武康之节，来治于相，乃作“昼锦”之堂于后圃。既又刻诗于石，以遗相人。其言以快恩仇、矜名誉为可薄，盖不以昔人所夸者为荣，而以为戒。于此见公之视富贵为何如，而其志岂易量哉！故能出入将相，勤劳王家，而夷险一节。至于临大事，决大议，垂绅正笏，不动声色，而措天下于泰山之安：可谓社稷之臣矣！其丰功盛烈，所以铭彝鼎而被弦歌者，乃邦家之光，非闾里之荣也。
- 余虽不获登公之堂，幸尝窃诵公之诗，乐公之志有成，而喜为天下道也。于是乎书。
- 尚书吏部侍郎、参知政事欧阳修记。

## 拼音
- shi4 huan4 er2 zhi4 jiang1 xiang1 ， fu4 gui4 er2 gui1 gu4 xiang1 。 ci3 ren2 qing2 zhi1 suo3 rong2 ， er2 jin1 xi1 zhi1 suo3 tong2 ye3 。
- gai4 shi4 fang1 qiong2 shi2 ， kun4 e4 lü2 li3 ， yong1 ren2 ru2 zi3 ， jie1 de2 yi4 er2 wu3 zhi1 。 ruo4 ji4 zi3 bu4 li3 yu2 qi2 sao3 ， mai3 chen2 jian4 qi4 yu2 qi2 qi1 。 yi2 dan4 gao1 che1 si4 ma3 ， qi2 mao2 dao3 qian2 ， er2 qi2 zu2 yong1 hou4 ， jia1 dao4 zhi1 ren2 ， xiang1 yu3 pian2 jian1 lei4 ji4 ， zhan1 wang4 zi1 jie1 ； er2 suo3 wei4 yong1 fu1 yu2 fu4 zhe3 ， ben1 zou3 hai4 han4 ， xiu1 kui4 fu3 fu2 ， yi3 zi4 hui3 zui4 yu2 che1 chen2 ma3 zu2 zhi1 jian1 。 ci3 yi2 jie4 zhi1 shi4 ， de2 zhi4 yu2 dang1 shi2 ， er2 yi4 qi4 zhi1 sheng4 ， xi1 ren2 bi3 zhi1 yi1 jin3 zhi1 rong2 zhe3 ye3 。
- wei2 da4 cheng2 xiang1 wei4 guo2 gong1 ze2 bu4 ran2 ： gong1 ， xiang1 ren2 ye3 ， shi4 you3 ling4 de2 ， wei4 shi2 ming2 qing1 。 zi4 gong1 shao3 shi2 ， yi3 zhuo2 gao1 ke1 ， deng1 xian3 shi4 。 hai3 nei4 zhi1 shi4 ， wen2 xia4 feng1 er2 wang4 yu2 guang1 zhe3 ， gai4 yi4 you3 nian2 yi3 。 suo3 wei4 jiang4 xiang4 er2 fu4 gui4 ， jie1 gong1 suo3 yi2 su4 you3 ； fei1 ru2 qiong2 e4 zhi1 ren2 ， jiao3 xing4 de2 zhi4 yu2 yi4 shi2 ， chu1 yu2 yong1 fu1 yu2 fu4 zhi1 bu2 yi4 ， yi3 jing1 hai4 er2 kua1 yao4 zhi1 ye3 。 ran2 ze2 gao1 ya2 da4 dao4 ， bu4 zu2 wei4 gong1 rong2 ； huan2 gui1 gun3 mian3 ， bu4 zu2 wei4 gong1 gui4 。 wei2 de2 bei4 sheng1 min2 ， er2 gong1 shi1 she4 ji4 ， le4 zhi1 jin1 shi2 ， bo1 zhi1 sheng1 shi1 ， yi3 yao4 hou4 shi4 er2 chui2 wu2 qiong2 ， ci3 gong1 zhi1 zhi4 ， er2 shi4 yi4 yi3 ci3 wang4 yu2 gong1 ye3 。 qi3 zhi3 kua1 yi4 shi2 er2 rong2 yi4 xiang1 zai1 ！
- gong1 zai4 zhi4 he2 zhong1 ， chang2 yi3 wu3 kang1 zhi1 jie2 ， lai2 zhi4 yu2 xiang1 ， nai3 zuo4 “ zhou4 jin3 ” zhi1 tang2 yu2 hou4 pu3 。 ji4 you4 ke4 shi1 yu2 shi2 ， yi3 yi2 xiang1 ren2 。 qi2 yan2 yi3 kuai4 en1 chou2 、 jin1 ming2 yu4 wei2 ke3 bao2 ， gai4 bu4 yi3 xi1 ren2 suo3 kua1 zhe3 wei4 rong2 ， er2 yi3 wei2 jie4 。 yu2 ci3 jian4 gong1 zhi1 shi4 fu4 gui4 wei4 he2 ru2 ， er2 qi2 zhi4 qi3 yi4 liang2 zai1 ！ gu4 neng2 chu1 ru4 jiang4 xiang4 ， qin2 lao2 wang2 jia1 ， er2 yi2 xian3 yi4 jie2 。 zhi4 yu2 lin2 da4 shi4 ， jue2 da4 yi4 ， chui2 shen1 zheng4 hu4 ， bu2 dong4 sheng1 se4 ， er2 cuo4 tian1 xia4 yu2 tai4 shan1 zhi1 an1 ： ke3 wei4 she4 ji4 zhi1 chen2 yi3 ！ qi2 feng1 gong1 sheng4 lie4 ， suo3 yi3 ming2 yi2 ding3 er2 bei4 xian2 ge1 zhe3 ， nai3 bang1 jia1 zhi1 guang1 ， fei1 lü2 li3 zhi1 rong2 ye3 。
- yu2 sui1 bu2 huo4 deng1 gong1 zhi1 tang2 ， xing4 chang2 qie4 song4 gong1 zhi1 shi1 ， le4 gong1 zhi1 zhi4 you3 cheng2 ， er2 xi3 wei4 tian1 xia4 dao4 ye3 。 yu2 shi4 hu1 shu1 。
- shang4 shu1 li4 bu4 shi4 lang2 、 can1 zhi1 zheng4 shi4 ou1 yang2 xiu1 ji4 。

## 注释

## 译文

## 赏析
