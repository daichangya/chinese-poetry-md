---
id: yang-xiu-wu-dai-shi-huan-guan-chuan-xu
title: 五代史宦官传序
titlePinyin: wu3 dai4 shi3 huan4 guan1 chuan2 xu4
titleSlug: wu-dai-shi-huan-guan-chuan-xu
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 自古宦者乱人之国，其源深于女祸。女，色而已，宦者之害，非一端也。
- 盖其用事也近而习，其为心也专而忍。能以小善中人之意，小信固人之心，使人主必信而亲之。待其已信，然后惧以祸福而把持之。虽有忠臣、硕士列于朝廷，而人主以为去己疏远，不若起居饮食、前后左右之亲可恃也。故前后左右者日益亲，而忠臣、硕士日益疏，而人主之势日益孤。势孤，则惧祸之心日益切，而把持者日益牢。安危出其喜怒，祸患伏于帷闼，则向之所谓可恃者，乃所以为患也。患已深而觉之，欲与疏远之臣图左右之亲近，缓之则养祸而益深，急之则挟人主以为质。虽有圣智，不能与谋。谋之而不可为，为之而不可成，至其甚，则俱伤而两败。故其大者亡国，其次亡身，而使奸豪得借以为资而起，至抉其种类，尽杀以快天下之心而后已。此前史所载宦者之祸常如此者，非一世也。
- 夫为人主者，非欲养祸于内而疏忠臣、硕士于外，盖其渐积而势使之然也。夫女色之惑，不幸而不悟，而祸斯及矣。使其一悟，捽而去之可也。宦者之为祸，虽欲悔悟，而势有不得而去也，唐昭宗之事是已。故曰“深于女祸者”，谓此也。可不戒哉？

## 拼音
- zi4 gu3 huan4 zhe3 luan4 ren2 zhi1 guo2 ， qi2 yuan2 shen1 yu2 nü3 huo4 。 nü3 ， se4 er2 yi3 ， huan4 zhe3 zhi1 hai4 ， fei1 yi4 duan1 ye3 。
- gai4 qi2 yong4 shi4 ye3 jin4 er2 xi2 ， qi2 wei4 xin1 ye3 zhuan1 er2 ren3 。 neng2 yi3 xiao3 shan4 zhong1 ren2 zhi1 yi4 ， xiao3 xin4 gu4 ren2 zhi1 xin1 ， shi3 ren2 zhu3 bi4 xin4 er2 qin1 zhi1 。 dai4 qi2 yi3 xin4 ， ran2 hou4 ju4 yi3 huo4 fu2 er2 ba3 chi2 zhi1 。 sui1 you3 zhong1 chen2 、 shuo4 shi4 lie4 yu2 chao2 ting2 ， er2 ren2 zhu3 yi3 wei2 qu4 ji3 shu1 yuan3 ， bu2 ruo4 qi3 ju1 yin3 shi2 、 qian2 hou4 zuo3 you4 zhi1 qin1 ke3 shi4 ye3 。 gu4 qian2 hou4 zuo3 you4 zhe3 ri4 yi4 qin1 ， er2 zhong1 chen2 、 shuo4 shi4 ri4 yi4 shu1 ， er2 ren2 zhu3 zhi1 shi4 ri4 yi4 gu1 。 shi4 gu1 ， ze2 ju4 huo4 zhi1 xin1 ri4 yi4 qie4 ， er2 ba3 chi2 zhe3 ri4 yi4 lao2 。 an1 wei1 chu1 qi2 xi3 nu4 ， huo4 huan4 fu2 yu2 wei2 ta4 ， ze2 xiang4 zhi1 suo3 wei4 ke3 shi4 zhe3 ， nai3 suo3 yi3 wei2 huan4 ye3 。 huan4 yi3 shen1 er2 jue2 zhi1 ， yu4 yu3 shu1 yuan3 zhi1 chen2 tu2 zuo3 you4 zhi1 qin1 jin4 ， huan3 zhi1 ze2 yang3 huo4 er2 yi4 shen1 ， ji2 zhi1 ze2 xie2 ren2 zhu3 yi3 wei2 zhi4 。 sui1 you3 sheng4 zhi4 ， bu4 neng2 yu3 mou2 。 mou2 zhi1 er2 bu4 ke3 wei4 ， wei4 zhi1 er2 bu4 ke3 cheng2 ， zhi4 qi2 shen4 ， ze2 ju4 shang1 er2 liang3 bai4 。 gu4 qi2 da4 zhe3 wang2 guo2 ， qi2 ci4 wang2 shen1 ， er2 shi3 jian1 hao2 de2 jie4 yi3 wei2 zi1 er2 qi3 ， zhi4 jue2 qi2 zhong3 lei4 ， jin4 sha1 yi3 kuai4 tian1 xia4 zhi1 xin1 er2 hou4 yi3 。 ci3 qian2 shi3 suo3 zai3 huan4 zhe3 zhi1 huo4 chang2 ru2 ci3 zhe3 ， fei1 yi2 shi4 ye3 。
- fu1 wei4 ren2 zhu3 zhe3 ， fei1 yu4 yang3 huo4 yu2 nei4 er2 shu1 zhong1 chen2 、 shuo4 shi4 yu2 wai4 ， gai4 qi2 jian4 ji1 er2 shi4 shi3 zhi1 ran2 ye3 。 fu1 nü3 se4 zhi1 huo4 ， bu2 xing4 er2 bu2 wu4 ， er2 huo4 si1 ji2 yi3 。 shi3 qi2 yi1 wu4 ， zuo2 er2 qu4 zhi1 ke3 ye3 。 huan4 zhe3 zhi1 wei4 huo4 ， sui1 yu4 hui3 wu4 ， er2 shi4 you3 bu4 de2 er2 qu4 ye3 ， tang2 zhao1 zong1 zhi1 shi4 shi4 yi3 。 gu4 yue1 “ shen1 yu2 nü3 huo4 zhe3 ” ， wei4 ci3 ye3 。 ke3 bu2 jie4 zai1 ？

## 注释

## 译文

## 赏析
