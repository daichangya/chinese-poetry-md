---
id: yang-xiu-peng-dang-lun
title: 朋党论
titlePinyin: peng2 dang3 lun4
titleSlug: peng-dang-lun
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 臣闻朋党之说，自古有之，惟幸人君辨其君子小人而已。大凡君子与君子以同道为朋，小人与小人以同利为朋，此自然之理也。
- 然臣谓小人无朋，惟君子则有之。其故何哉？小人所好者禄利也，所贪者财货也。当其同利之时，暂相党引以为朋者，伪也；及其见利而争先，或利尽而交疏，则反相贼害，虽其兄弟亲戚，不能自保。故臣谓小人无朋，其暂为朋者，伪也。君子则不然。所守者道义，所行者忠信，所惜者名节。以之修身，则同道而相益；以之事国，则同心而共济；终始如一，此君子之朋也。故为人君者，但当退小人之伪朋，用君子之真朋，则天下治矣。
- 尧之时，小人共工、驩兜等四人为一朋，君子八元、八恺十六人为一朋。舜佐尧，退四凶小人之朋，而进元、恺君子之朋，尧之天下大治。及舜自为天子，而皋、夔、稷、契等二十二人并列于朝，更相称美，更相推让，凡二十二人为一朋，而舜皆用之，天下亦大治。《书》曰：“纣有臣亿万，惟亿万心；周有臣三千，惟一心。”纣之时，亿万人各异心，可谓不为朋矣，然纣以亡国。周武王之臣，三千人为一大朋，而周用以兴。后汉献帝时，尽取天下名士囚禁之，目为党人。及黄巾贼起，汉室大乱，后方悔悟，尽解党人而释之，然已无救矣。唐之晚年，渐起朋党之论。及昭宗时，尽杀朝之名士，或投之黄河，曰：“此辈清流，可投浊流。”而唐遂亡矣。
- 夫前世之主，能使人人异心不为朋，莫如纣；能禁绝善人为朋，莫如汉献帝；能诛戮清流之朋，莫如唐昭宗之世；然皆乱亡其国。更相称美推让而不自疑，莫如舜之二十二臣，舜亦不疑而皆用之；然而后世不诮舜为二十二人朋党所欺，而称舜为聪明之圣者，以能辨君子与小人也。周武之世，举其国之臣三千人共为一朋，自古为朋之多且大，莫如周；然周用此以兴者，善人虽多而不厌也。
- 嗟呼！兴亡治乱之迹，为人君者，可以鉴矣。

## 拼音
- chen2 wen2 peng2 dang3 zhi1 shuo1 ， zi4 gu3 you3 zhi1 ， wei2 xing4 ren2 jun1 bian4 qi2 jun1 zi3 xiao3 ren2 er2 yi3 。 da4 fan2 jun1 zi3 yu3 jun1 zi3 yi3 tong2 dao4 wei4 peng2 ， xiao3 ren2 yu3 xiao3 ren2 yi3 tong2 li4 wei4 peng2 ， ci3 zi4 ran2 zhi1 li3 ye3 。
- ran2 chen2 wei4 xiao3 ren2 wu2 peng2 ， wei2 jun1 zi3 ze2 you3 zhi1 。 qi2 gu4 he2 zai1 ？ xiao3 ren2 suo3 hao3 zhe3 lu4 li4 ye3 ， suo3 tan1 zhe3 cai2 huo4 ye3 。 dang1 qi2 tong2 li4 zhi1 shi2 ， zan4 xiang1 dang3 yin3 yi3 wei2 peng2 zhe3 ， wei3 ye3 ； ji2 qi2 jian4 li4 er2 zheng1 xian1 ， huo4 li4 jin4 er2 jiao1 shu1 ， ze2 fan3 xiang1 zei2 hai4 ， sui1 qi2 xiong1 di4 qin1 qi0 ， bu4 neng2 zi4 bao3 。 gu4 chen2 wei4 xiao3 ren2 wu2 peng2 ， qi2 zan4 wei4 peng2 zhe3 ， wei3 ye3 。 jun1 zi3 ze2 bu4 ran2 。 suo3 shou3 zhe3 dao4 yi4 ， suo3 xing2 zhe3 zhong1 xin4 ， suo3 xi1 zhe3 ming2 jie2 。 yi3 zhi1 xiu1 shen1 ， ze2 tong2 dao4 er2 xiang1 yi4 ； yi3 zhi1 shi4 guo2 ， ze2 tong2 xin1 er2 gong4 ji4 ； zhong1 shi3 ru2 yi1 ， ci3 jun1 zi3 zhi1 peng2 ye3 。 gu4 wei4 ren2 jun1 zhe3 ， dan4 dang1 tui4 xiao3 ren2 zhi1 wei3 peng2 ， yong4 jun1 zi3 zhi1 zhen1 peng2 ， ze2 tian1 xia4 zhi4 yi3 。
- yao2 zhi1 shi2 ， xiao3 ren2 gong4 gong1 、 huan1 dou1 deng3 si4 ren2 wei2 yi4 peng2 ， jun1 zi3 ba1 yuan2 、 ba1 kai3 shi2 liu4 ren2 wei2 yi4 peng2 。 shun4 zuo3 yao2 ， tui4 si4 xiong1 xiao3 ren2 zhi1 peng2 ， er2 jin4 yuan2 、 kai3 jun1 zi3 zhi1 peng2 ， yao2 zhi1 tian1 xia4 da4 zhi4 。 ji2 shun4 zi4 wei4 tian1 zi3 ， er2 gao1 、 kui2 、 ji4 、 qi4 deng3 er4 shi2 er4 ren2 bing4 lie4 yu2 chao2 ， geng4 xiang1 chen4 mei3 ， geng4 xiang1 tui1 rang4 ， fan2 er4 shi2 er4 ren2 wei2 yi4 peng2 ， er2 shun4 jie1 yong4 zhi1 ， tian1 xia4 yi4 da4 zhi4 。 《 shu1 》 yue1 ： “ zhou4 you3 chen2 yi4 wan4 ， wei2 yi4 wan4 xin1 ； zhou1 you3 chen2 san1 qian1 ， wei2 yi4 xin1 。 ” zhou4 zhi1 shi2 ， yi4 wan4 ren2 ge4 yi4 xin1 ， ke3 wei4 bu2 wei4 peng2 yi3 ， ran2 zhou4 yi3 wang2 guo2 。 zhou1 wu3 wang2 zhi1 chen2 ， san1 qian1 ren2 wei2 yi2 da4 peng2 ， er2 zhou1 yong4 yi3 xing1 。 hou4 han4 xian4 di4 shi2 ， jin4 qu3 tian1 xia4 ming2 shi4 qiu2 jin4 zhi1 ， mu4 wei4 dang3 ren2 。 ji2 huang2 jin1 zei2 qi3 ， han4 shi4 da4 luan4 ， hou4 fang1 hui3 wu4 ， jin4 jie3 dang3 ren2 er2 shi4 zhi1 ， ran2 yi3 wu2 jiu4 yi3 。 tang2 zhi1 wan3 nian2 ， jian4 qi3 peng2 dang3 zhi1 lun4 。 ji2 zhao1 zong1 shi2 ， jin4 sha1 chao2 zhi1 ming2 shi4 ， huo4 tou2 zhi1 huang2 he2 ， yue1 ： “ ci3 bei4 qing1 liu2 ， ke3 tou2 zhuo2 liu2 。 ” er2 tang2 sui4 wang2 yi3 。
- fu1 qian2 shi4 zhi1 zhu3 ， neng2 shi3 ren2 ren2 yi4 xin1 bu2 wei4 peng2 ， mo4 ru2 zhou4 ； neng2 jin4 jue2 shan4 ren2 wei2 peng2 ， mo4 ru2 han4 xian4 di4 ； neng2 zhu1 lu4 qing1 liu2 zhi1 peng2 ， mo4 ru2 tang2 zhao1 zong1 zhi1 shi4 ； ran2 jie1 luan4 wang2 qi2 guo2 。 geng4 xiang1 chen4 mei3 tui1 rang4 er2 bu2 zi4 yi2 ， mo4 ru2 shun4 zhi1 er4 shi2 er4 chen2 ， shun4 yi4 bu4 yi2 er2 jie1 yong4 zhi1 ； ran2 er2 hou4 shi4 bu2 qiao4 shun4 wei4 er4 shi2 er4 ren2 peng2 dang3 suo3 qi1 ， er2 cheng1 shun4 wei4 cong1 ming0 zhi1 sheng4 zhe3 ， yi3 neng2 bian4 jun1 zi3 yu3 xiao3 ren2 ye3 。 zhou1 wu3 zhi1 shi4 ， ju3 qi2 guo2 zhi1 chen2 san1 qian1 ren2 gong4 wei4 yi4 peng2 ， zi4 gu3 wei4 peng2 zhi1 duo1 qie3 da4 ， mo4 ru2 zhou1 ； ran2 zhou1 yong4 ci3 yi3 xing1 zhe3 ， shan4 ren2 sui1 duo1 er2 bu2 yan4 ye3 。
- jie1 hu1 ！ xing1 wang2 zhi4 luan4 zhi1 ji4 ， wei4 ren2 jun1 zhe3 ， ke3 yi3 jian4 yi3 。

## 注释

## 译文

## 赏析
