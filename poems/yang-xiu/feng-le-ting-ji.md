---
id: yang-xiu-feng-le-ting-ji
title: 丰乐亭记
titlePinyin: feng1 le4 ting2 ji4
titleSlug: feng-le-ting-ji
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 修既治滁之明年，夏，始饮滁水而甘。问诸滁人，得于州南百步之远。其上则丰山，耸然而特立；下则幽谷，窈然而深藏；中有清泉，滃然而仰出。俯仰左右，顾而乐之。于是疏泉凿石，辟地以为亭，而与滁人往游其间。
- 滁于五代干戈之际，用武之地也。昔太祖皇帝，尝以周师破李景兵十五万于清流山下，生擒其皇甫辉、姚凤于滁东门之外，遂以平滁。修尝考其山川，按其图记，升高以望清流之关，欲求辉、凤就擒之所。而故老皆无在也，盖天下之平久矣。自唐失其政，海内分裂，豪杰并起而争，所在为敌国者，何可胜数？及宋受天命，圣人出而四海一。向之凭恃险阻，铲削消磨，百年之间，漠然徒见山高而水清。欲问其事，而遗老尽矣！
- 今滁介江淮之间，舟车商贾、四方宾客之所不至，民生不见外事，而安于畎亩衣食，以乐生送死。而孰知上之功德，休养生息，涵煦于百年之深也。
- 修之来此，乐其地僻而事简，又爱其俗之安闲。既得斯泉于山谷之间，乃日与滁人仰而望山，俯而听泉。掇幽芳而荫乔木，风霜冰雪，刻露清秀，四时之景，无不可爱。又幸其民乐其岁物之丰成，而喜与予游也。因为本其山川，道其风俗之美，使民知所以安此丰年之乐者，幸生无事之时也。
- 夫宣上恩德，以与民共乐，刺史之事也。遂书以名其亭焉。

## 拼音
- xiu1 ji4 zhi4 chu2 zhi1 ming2 nian2 ， xia4 ， shi3 yin3 chu2 shui3 er2 gan1 。 wen4 zhu1 chu2 ren2 ， de2 yu2 zhou1 nan2 bai3 bu4 zhi1 yuan3 。 qi2 shang4 ze2 feng1 shan1 ， song3 ran2 er2 te4 li4 ； xia4 ze2 you1 gu3 ， yao3 ran2 er2 shen1 cang2 ； zhong1 you3 qing1 quan2 ， weng3 ran2 er2 yang3 chu1 。 fu3 yang3 zuo3 you4 ， gu4 er2 le4 zhi1 。 yu2 shi4 shu1 quan2 zao2 shi2 ， pi4 di4 yi3 wei2 ting2 ， er2 yu3 chu2 ren2 wang3 you2 qi2 jian1 。
- chu2 yu2 wu3 dai4 gan1 ge1 zhi1 ji4 ， yong4 wu3 zhi1 di4 ye3 。 xi1 tai4 zu3 huang2 di4 ， chang2 yi3 zhou1 shi1 po4 li3 jing3 bing1 shi2 wu3 wan4 yu2 qing1 liu2 shan1 xia4 ， sheng1 qin2 qi2 huang2 fu3 hui1 、 yao2 feng4 yu2 chu2 dong1 men2 zhi1 wai4 ， sui4 yi3 ping2 chu2 。 xiu1 chang2 kao3 qi2 shan1 chuan1 ， an4 qi2 tu2 ji4 ， sheng1 gao1 yi3 wang4 qing1 liu2 zhi1 guan1 ， yu4 qiu2 hui1 、 feng4 jiu4 qin2 zhi1 suo3 。 er2 gu4 lao3 jie1 wu2 zai4 ye3 ， gai4 tian1 xia4 zhi1 ping2 jiu3 yi3 。 zi4 tang2 shi1 qi2 zheng4 ， hai3 nei4 fen1 lie4 ， hao2 jie2 bing4 qi3 er2 zheng1 ， suo3 zai4 wei4 di2 guo2 zhe3 ， he2 ke3 sheng4 shu4 ？ ji2 song4 shou4 tian1 ming4 ， sheng4 ren2 chu1 er2 si4 hai3 yi1 。 xiang4 zhi1 ping2 shi4 xian3 zu3 ， chan3 xiao1 xiao1 mo2 ， bai3 nian2 zhi1 jian1 ， mo4 ran2 tu2 jian4 shan1 gao1 er2 shui3 qing1 。 yu4 wen4 qi2 shi4 ， er2 yi2 lao3 jin4 yi3 ！
- jin1 chu2 jie4 jiang1 huai2 zhi1 jian1 ， zhou1 che1 shang1 jia3 、 si4 fang1 bin1 ke4 zhi1 suo3 bu2 zhi4 ， min2 sheng1 bu2 jian4 wai4 shi4 ， er2 an1 yu2 quan3 mu3 yi1 shi2 ， yi3 le4 sheng1 song4 si3 。 er2 shu2 zhi1 shang4 zhi1 gong1 de2 ， xiu1 yang3 sheng1 xi1 ， han2 xu4 yu2 bai3 nian2 zhi1 shen1 ye3 。
- xiu1 zhi1 lai2 ci3 ， le4 qi2 di4 pi4 er2 shi4 jian3 ， you4 ai4 qi2 su2 zhi1 an1 xian2 。 ji4 de2 si1 quan2 yu2 shan1 gu3 zhi1 jian1 ， nai3 ri4 yu3 chu2 ren2 yang3 er2 wang4 shan1 ， fu3 er2 ting1 quan2 。 duo1 you1 fang1 er2 yin4 qiao2 mu4 ， feng1 shuang1 bing1 xue3 ， ke4 lu4 qing1 xiu4 ， si4 shi2 zhi1 jing3 ， wu2 bu4 ke3 ai4 。 you4 xing4 qi2 min2 yue4 qi2 sui4 wu4 zhi1 feng1 cheng2 ， er2 xi3 yu3 yu3 you2 ye3 。 yin1 wei4 ben3 qi2 shan1 chuan1 ， dao4 qi2 feng1 su2 zhi1 mei3 ， shi3 min2 zhi1 suo3 yi3 an1 ci3 feng1 nian2 zhi1 le4 zhe3 ， xing4 sheng1 wu2 shi4 zhi1 shi2 ye3 。
- fu1 xuan1 shang4 en1 de2 ， yi3 yu3 min2 gong4 le4 ， ci4 shi3 zhi1 shi4 ye3 。 sui4 shu1 yi3 ming2 qi2 ting2 yan1 。

## 注释

## 译文

## 赏析
