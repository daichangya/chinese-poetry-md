---
id: yang-xiu-mei-sheng-yu-shi-ji-xu
title: 梅圣俞诗集序
titlePinyin: mei2 sheng4 yu2 shi1 ji2 xu4
titleSlug: mei-sheng-yu-shi-ji-xu
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 予闻世谓诗人少达而多穷，夫岂然哉？盖世所传诗者，多出于古穷人之辞也。凡士之蕴其所有，而不得施于世者，多喜自放于山巅水涯之外，见虫鱼草木风云鸟兽之状类，往往探其奇怪，内有忧思感愤之郁积，其兴于怨刺，以道羁臣寡妇之所叹，而写人情之难言。盖愈穷则愈工。然则非诗之能穷人，殆穷者而后工也。
- 予友梅圣俞，少以荫补为吏，累举进士，辄抑于有司，困于州县，凡十余年。年今五十，犹从辟书，为人之佐，郁其所蓄，不得奋见于事业。其家宛陵，幼习于诗，自为童子，出语已惊其长老。既长，学乎六经仁义之说，其为文章，简古纯粹，不求苟说于世。世之人徒知其诗而已。然时无贤愚，语诗者必求之圣俞；圣俞亦自以其不得志者，乐于诗而发之，故其平生所作，于诗尤多。世既知之矣，而未有荐于上者。昔王文康公尝见而叹曰：“二百年无此作矣！”虽知之深，亦不果荐也。若使其幸得用于朝廷，作为雅、颂，以歌咏大宋之功德，荐之清庙，而追商、周、鲁颂之作者，岂不伟欤！奈何使其老不得志，而为穷者之诗，乃徒发于虫鱼物类，羁愁感叹之言。世徒喜其工，不知其穷之久而将老也！可不惜哉！
- 圣俞诗既多，不自收拾。其妻之兄子谢景初，惧其多而易失也，取其自洛阳至于吴兴以来所作，次为十卷。予尝嗜圣俞诗，而患不能尽得之，遽喜谢氏之能类次也，辄序而藏之。
- 其后十五年，圣俞以疾卒于京师，余既哭而铭之，因索于其家，得其遗稿千余篇，并旧所藏，掇其尤者六百七十七篇，为一十五卷。呜呼！吾于圣俞诗论之详矣，故不复云。
- 庐陵欧阳修序。

## 拼音
- yu3 wen2 shi4 wei4 shi1 ren2 shao3 da2 er2 duo1 qiong2 ， fu1 qi3 ran2 zai1 ？ gai4 shi4 suo3 chuan2 shi1 zhe3 ， duo1 chu1 yu2 gu3 qiong2 ren2 zhi1 ci2 ye3 。 fan2 shi4 zhi1 yun4 qi2 suo3 you3 ， er2 bu4 de2 shi1 yu2 shi4 zhe3 ， duo1 xi3 zi4 fang4 yu2 shan1 dian1 shui3 ya2 zhi1 wai4 ， jian4 chong2 yu2 cao3 mu4 feng1 yun2 niao3 shou4 zhi1 zhuang4 lei4 ， wang3 wang3 tan4 qi2 qi2 guai4 ， nei4 you3 you1 si1 gan3 fen4 zhi1 yu4 ji1 ， qi2 xing1 yu2 yuan4 ci4 ， yi3 dao4 ji1 chen2 gua3 fu4 zhi1 suo3 tan4 ， er2 xie3 ren2 qing2 zhi1 nan2 yan2 。 gai4 yu4 qiong2 ze2 yu4 gong1 。 ran2 ze2 fei1 shi1 zhi1 neng2 qiong2 ren2 ， dai4 qiong2 zhe3 er2 hou4 gong1 ye3 。
- yu3 you3 mei2 sheng4 yu2 ， shao3 yi3 yin4 bu3 wei4 li4 ， lei4 ju3 jin4 shi4 ， zhe2 yi4 yu2 you3 si1 ， kun4 yu2 zhou1 xian4 ， fan2 shi2 yu2 nian2 。 nian2 jin1 wu3 shi2 ， you2 cong2 pi4 shu1 ， wei4 ren2 zhi1 zuo3 ， yu4 qi2 suo3 xu4 ， bu4 de2 fen4 jian4 yu2 shi4 ye4 。 qi2 jia1 wan3 ling2 ， you4 xi2 yu2 shi1 ， zi4 wei4 tong2 zi3 ， chu1 yu3 yi3 jing1 qi2 chang2 lao3 。 ji4 chang2 ， xue2 hu1 liu4 jing1 ren2 yi4 zhi1 shuo1 ， qi2 wei4 wen2 zhang1 ， jian3 gu3 chun2 cui4 ， bu4 qiu2 gou3 shuo1 yu2 shi4 。 shi4 zhi1 ren2 tu2 zhi1 qi2 shi1 er2 yi3 。 ran2 shi2 wu2 xian2 yu2 ， yu3 shi1 zhe3 bi4 qiu2 zhi1 sheng4 yu2 ； sheng4 yu2 yi4 zi4 yi3 qi2 bu4 de2 zhi4 zhe3 ， le4 yu2 shi1 er2 fa1 zhi1 ， gu4 qi2 ping2 sheng1 suo3 zuo4 ， yu2 shi1 you2 duo1 。 shi4 ji4 zhi1 zhi1 yi3 ， er2 wei4 you3 jian4 yu2 shang4 zhe3 。 xi1 wang2 wen2 kang1 gong1 chang2 jian4 er2 tan4 yue1 ： “ er4 bai3 nian2 wu2 ci3 zuo4 yi3 ！ ” sui1 zhi1 zhi1 shen1 ， yi4 bu4 guo3 jian4 ye3 。 ruo4 shi3 qi2 xing4 de2 yong4 yu2 chao2 ting2 ， zuo4 wei2 ya3 、 song4 ， yi3 ge1 yong3 da4 song4 zhi1 gong1 de2 ， jian4 zhi1 qing1 miao4 ， er2 zhui1 shang1 、 zhou1 、 lu3 song4 zhi1 zuo4 zhe3 ， qi3 bu4 wei3 yu2 ！ nai4 he2 shi3 qi2 lao3 bu4 de2 zhi4 ， er2 wei4 qiong2 zhe3 zhi1 shi1 ， nai3 tu2 fa1 yu2 chong2 yu2 wu4 lei4 ， ji1 chou2 gan3 tan4 zhi1 yan2 。 shi4 tu2 xi3 qi2 gong1 ， bu4 zhi1 qi2 qiong2 zhi1 jiu3 er2 jiang1 lao3 ye3 ！ ke3 bu4 xi1 zai1 ！
- sheng4 yu2 shi1 ji4 duo1 ， bu2 zi4 shou1 shi2 。 qi2 qi1 zhi1 xiong1 zi3 xie4 jing3 chu1 ， ju4 qi2 duo1 er2 yi4 shi1 ye3 ， qu3 qi2 zi4 luo4 yang2 zhi4 yu2 wu2 xing1 yi3 lai2 suo3 zuo4 ， ci4 wei4 shi2 juan4 。 yu3 chang2 shi4 sheng4 yu2 shi1 ， er2 huan4 bu4 neng2 jin4 de2 zhi1 ， ju4 xi3 xie4 shi4 zhi1 neng2 lei4 ci4 ye3 ， zhe2 xu4 er2 cang2 zhi1 。
- qi2 hou4 shi2 wu3 nian2 ， sheng4 yu2 yi3 ji2 zu2 yu2 jing1 shi1 ， yu2 ji4 ku1 er2 ming2 zhi1 ， yin1 suo3 yu2 qi2 jia1 ， de2 qi2 yi2 gao3 qian1 yu2 pian1 ， bing4 jiu4 suo3 cang2 ， duo1 qi2 you2 zhe3 liu4 bai3 qi1 shi2 qi1 pian1 ， wei4 yi1 shi2 wu3 juan4 。 wu1 hu1 ！ wu2 yu2 sheng4 yu2 shi1 lun4 zhi1 xiang2 yi3 ， gu4 bu2 fu4 yun2 。
- lu2 ling2 ou1 yang2 xiu1 xu4 。

## 注释

## 译文

## 赏析
