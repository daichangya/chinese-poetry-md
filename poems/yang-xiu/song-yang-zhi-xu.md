---
id: yang-xiu-song-yang-zhi-xu
title: 送杨寘序
titlePinyin: song4 yang2 zhi4 xu4
titleSlug: song-yang-zhi-xu
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 予尝有幽忧之疾，退而闲居，不能治也。既而学琴于友人孙道滋，受宫声数引，久而乐之，不知其疾之在体也。夫疾，生乎忧者也。药之毒者，能攻其疾之聚，不若声之至者，能和其心之所不平。心而平，不和者和，则疾之忘也宜哉。
- 夫琴之为技小矣，及其至也，大者为宫，细者为羽，操弦骤作，忽然变之，急者凄然以促，缓者舒然以和，如崩崖裂石、高山出泉，而风雨夜至也。如怨夫寡妇之叹息，雌雄雍雍之相鸣也。其忧深思远，则舜与文王、孔子之遗音也；悲愁感愤，则伯奇孤子、屈原忠臣之所叹也。喜怒哀乐，动人必深。而纯古淡泊，与夫尧舜三代之言语、孔子之文章、《易》之忧患、《诗》之怨刺无以异。其能听之以耳，应之以手，取其和者，道其湮郁，写其幽思，则感人之际，亦有至者焉。
- 予友杨君，好学有文，累以进士举，不得志。及从荫调，为尉于剑浦，区区在东南数千里外．是其心固有不平者。且少又多疾，而南方少医药。风俗饮食异宜。以多疾之体，有不平之心，居异宜之俗，其能郁郁以久乎?然欲平其心以养其疾，于琴亦将有得焉。故予作《琴说》以赠其行，且邀道滋酌酒，进琴以为别。

## 拼音
- yu3 chang2 you3 you1 you1 zhi1 ji2 ， tui4 er2 xian2 ju1 ， bu4 neng2 zhi4 ye3 。 ji4 er2 xue2 qin2 yu2 you3 ren2 sun1 dao4 zi1 ， shou4 gong1 sheng1 shu4 yin3 ， jiu3 er2 le4 zhi1 ， bu4 zhi1 qi2 ji2 zhi1 zai4 ti3 ye3 。 fu1 ji2 ， sheng1 hu1 you1 zhe3 ye3 。 yao4 zhi1 du2 zhe3 ， neng2 gong1 qi2 ji2 zhi1 ju4 ， bu2 ruo4 sheng1 zhi1 zhi4 zhe3 ， neng2 he2 qi2 xin1 zhi1 suo3 bu4 ping2 。 xin1 er2 ping2 ， bu4 he2 zhe3 he2 ， ze2 ji2 zhi1 wang4 ye3 yi2 zai1 。
- fu1 qin2 zhi1 wei4 ji4 xiao3 yi3 ， ji2 qi2 zhi4 ye3 ， da4 zhe3 wei4 gong1 ， xi4 zhe3 wei4 yu3 ， cao1 xian2 zhou4 zuo4 ， hu1 ran2 bian4 zhi1 ， ji2 zhe3 qi1 ran2 yi3 cu4 ， huan3 zhe3 shu1 ran2 yi3 he2 ， ru2 beng1 ya2 lie4 shi2 、 gao1 shan1 chu1 quan2 ， er2 feng1 yu3 ye4 zhi4 ye3 。 ru2 yuan4 fu1 gua3 fu4 zhi1 tan4 xi1 ， ci2 xiong2 yong1 yong1 zhi1 xiang1 ming2 ye3 。 qi2 you1 shen1 si1 yuan3 ， ze2 shun4 yu3 wen2 wang2 、 kong3 zi3 zhi1 yi2 yin1 ye3 ； bei1 chou2 gan3 fen4 ， ze2 bo2 qi2 gu1 zi3 、 qu1 yuan2 zhong1 chen2 zhi1 suo3 tan4 ye3 。 xi3 nu4 ai1 le4 ， dong4 ren2 bi4 shen1 。 er2 chun2 gu3 dan4 bo2 ， yu3 fu1 yao2 shun4 san1 dai4 zhi1 yan2 yu3 、 kong3 zi3 zhi1 wen2 zhang1 、 《 yi4 》 zhi1 you1 huan4 、 《 shi1 》 zhi1 yuan4 ci4 wu2 yi3 yi4 。 qi2 neng2 ting1 zhi1 yi3 er3 ， ying4 zhi1 yi3 shou3 ， qu3 qi2 he2 zhe3 ， dao4 qi2 yan1 yu4 ， xie3 qi2 you1 si1 ， ze2 gan3 ren2 zhi1 ji4 ， yi4 you3 zhi4 zhe3 yan1 。
- yu3 you3 yang2 jun1 ， hao4 xue2 you3 wen2 ， lei4 yi3 jin4 shi4 ju3 ， bu4 de2 zhi4 。 ji2 cong2 yin4 tiao2 ， wei4 wei4 yu2 jian4 pu3 ， qu1 qu1 zai4 dong1 nan2 shu4 qian1 li3 wai4 ． shi4 qi2 xin1 gu4 you3 bu4 ping2 zhe3 。 qie3 shao3 you4 duo1 ji2 ， er2 nan2 fang1 shao3 yi1 yao4 。 feng1 su2 yin3 shi2 yi4 yi2 。 yi3 duo1 ji2 zhi1 ti3 ， you3 bu4 ping2 zhi1 xin1 ， ju1 yi4 yi2 zhi1 su2 ， qi2 neng2 yu4 yu4 yi3 jiu3 hu1 ? ran2 yu4 ping2 qi2 xin1 yi3 yang3 qi2 ji2 ， yu2 qin2 yi4 jiang1 you3 de2 yan1 。 gu4 yu3 zuo4 《 qin2 shuo1 》 yi3 zeng4 qi2 xing2 ， qie3 yao1 dao4 zi1 zhuo2 jiu3 ， jin4 qin2 yi3 wei2 bie2 。

## 注释

## 译文

## 赏析
