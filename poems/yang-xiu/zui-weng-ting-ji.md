---
id: yang-xiu-zui-weng-ting-ji
title: 醉翁亭记
titlePinyin: zui4 weng1 ting2 ji4
titleSlug: zui-weng-ting-ji
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。
- 若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。
- 至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥。酿泉为酒，泉香而酒洌；山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。
- 已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。

## 拼音
- huan2 chu2 jie1 shan1 ye3 。 qi2 xi1 nan2 zhu1 feng1 ， lin2 he4 you2 mei3 ， wang4 zhi1 wei4 ran2 er2 shen1 xiu4 zhe3 ， lang2 ya2 ye3 。 shan1 xing2 liu4 qi1 li3 ， jian4 wen2 shui3 sheng1 chan2 chan2 er2 xie4 chu1 yu2 liang3 feng1 zhi1 jian1 zhe3 ， niang4 quan2 ye3 。 feng1 hui2 lu4 zhuan3 ， you3 ting2 yi4 ran2 lin2 yu2 quan2 shang4 zhe3 ， zui4 weng1 ting2 ye3 。 zuo4 ting2 zhe3 shui2 ？ shan1 zhi1 seng1 zhi4 xian1 ye3 。 ming2 zhi1 zhe3 shui2 ？ tai4 shou3 zi4 wei4 ye3 。 tai4 shou3 yu3 ke4 lai2 yin3 yu2 ci3 ， yin3 shao3 zhe2 zui4 ， er2 nian2 you4 zui4 gao1 ， gu4 zi4 hao4 yue1 zui4 weng1 ye3 。 zui4 weng1 zhi1 yi4 bu2 zai4 jiu3 ， zai4 hu1 shan1 shui3 zhi1 jian1 ye3 。 shan1 shui3 zhi1 le4 ， de2 zhi1 xin1 er2 yu4 zhi1 jiu3 ye3 。
- ruo4 fu1 ri4 chu1 er2 lin2 fei1 kai1 ， yun2 gui1 er2 yan2 xue2 ming2 ， hui4 ming2 bian4 hua4 zhe3 ， shan1 jian1 zhi1 chao2 mu4 ye3 。 ye3 fang1 fa1 er2 you1 xiang1 ， jia1 mu4 xiu4 er2 fan2 yin1 ， feng1 shuang1 gao1 jie2 ， shui3 luo4 er2 shi2 chu1 zhe3 ， shan1 jian1 zhi1 si4 shi2 ye3 。 chao2 er2 wang3 ， mu4 er2 gui1 ， si4 shi2 zhi1 jing3 bu4 tong2 ， er2 le4 yi4 wu2 qiong2 ye3 。
- zhi4 yu2 fu4 zhe3 ge1 yu2 tu2 ， xing2 zhe3 xiu1 yu2 shu4 ， qian2 zhe3 hu1 ， hou4 zhe3 ying4 ， yu3 lü3 ti2 xie2 ， wang3 lai2 er2 bu4 jue2 zhe3 ， chu2 ren2 you2 ye3 。 lin2 xi1 er2 yu2 ， xi1 shen1 er2 yu2 fei2 。 niang4 quan2 wei4 jiu3 ， quan2 xiang1 er2 jiu3 lie4 ； shan1 yao2 ye3 su4 ， za2 ran2 er2 qian2 chen2 zhe3 ， tai4 shou3 yan4 ye3 。 yan4 han1 zhi1 le4 ， fei1 si1 fei1 zhu2 ， she4 zhe3 zhong1 ， yi4 zhe3 sheng4 ， gong1 chou2 jiao1 cuo4 ， qi3 zuo4 er2 xuan1 hua2 zhe3 ， zhong4 bin1 huan1 ye3 。 cang1 yan2 bai2 fa4 ， tui2 ran2 hu1 qi2 jian1 zhe3 ， tai4 shou3 zui4 ye3 。
- yi3 er2 xi1 yang2 zai4 shan1 ， ren2 ying3 san3 luan4 ， tai4 shou3 gui1 er2 bin1 ke4 cong2 ye3 。 shu4 lin2 yin1 yi4 ， ming2 sheng1 shang4 xia4 ， you2 ren2 qu4 er2 qin2 niao3 le4 ye3 。 ran2 er2 qin2 niao3 zhi1 shan1 lin2 zhi1 le4 ， er2 bu4 zhi1 ren2 zhi1 le4 ； ren2 zhi1 cong2 tai4 shou3 you2 er2 le4 ， er2 bu4 zhi1 tai4 shou3 zhi1 le4 qi2 le4 ye3 。 zui4 neng2 tong2 qi2 le4 ， xing3 neng2 shu4 yi3 wen2 zhe3 ， tai4 shou3 ye3 。 tai4 shou3 wei4 shui2 ？ lu2 ling2 ou1 yang2 xiu1 ye3 。

## 注释

## 译文

## 赏析
