---
id: yang-xiu-shi-mi-yan-shi-ji-xu
title: 释秘演诗集序
titlePinyin: shi4 mi4 yan3 shi1 ji2 xu4
titleSlug: shi-mi-yan-shi-ji-xu
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 予少以进士游京师，因得尽交当世之贤豪。然犹以谓国家臣一四海，休兵革，养息天下以无事者四十年，而智谋雄伟非常之士，无所用其能者，往往伏而不出，山林屠贩，必有老死而世莫见者，欲从而求之不可得。其后得吾亡友石曼卿。
- 曼卿为人，廓然有大志，时人不能用其材，曼卿亦不屈以求合。无所放其意，则往往从布衣野老酣嬉，淋漓颠倒而不厌。予疑所谓伏而不见者，庶几狎而得之，故尝喜从曼卿游，欲因以阴求天下奇士。
- 浮屠秘演者，与曼卿交最久，亦能遗外世俗，以气节相高。二人欢然无所间。曼卿隐于酒，秘演隐于浮屠，皆奇男子也。然喜为歌诗以自娱，当其极饮大醉，歌吟笑呼，以适天下之乐，何其壮也！一时贤士，皆愿从其游，予亦时至其室。十年之间，秘演北渡河，东之济、郓，无所合，困而归，曼卿已死，秘演亦老病。嗟夫！二人者，予乃见其盛衰，则予亦将老矣！
- 夫曼卿诗辞清绝，尤称秘演之作，以为雅健有诗人之意。秘演状貌雄杰，其胸中浩然。既习于佛，无所用，独其诗可行于世。而懒不自惜，已老，胠其橐，尚得三、四百篇，皆可喜者。
- 曼卿死，秘演漠然无所向。闻东南多山水，其巅崖崛峍，江涛汹涌，甚可壮也，欲往游焉。足以知其老而志在也。于其将行，为叙其诗，因道其盛时以悲其衰。
- 庆历二年十二月二十八日庐陵欧阳修序。

## 拼音
- yu3 shao3 yi3 jin4 shi4 you2 jing1 shi1 ， yin1 de2 jin4 jiao1 dang1 shi4 zhi1 xian2 hao2 。 ran2 you2 yi3 wei4 guo2 jia1 chen2 yi1 si4 hai3 ， xiu1 bing1 ge2 ， yang3 xi1 tian1 xia4 yi3 wu2 shi4 zhe3 si4 shi2 nian2 ， er2 zhi4 mou2 xiong2 wei3 fei1 chang2 zhi1 shi4 ， wu2 suo3 yong4 qi2 neng2 zhe3 ， wang3 wang3 fu2 er2 bu4 chu1 ， shan1 lin2 tu2 fan4 ， bi4 you3 lao3 si3 er2 shi4 mo4 jian4 zhe3 ， yu4 cong2 er2 qiu2 zhi1 bu4 ke3 de2 。 qi2 hou4 de2 wu2 wang2 you3 shi2 man4 qing1 。
- man4 qing1 wei4 ren2 ， kuo4 ran2 you3 da4 zhi4 ， shi2 ren2 bu4 neng2 yong4 qi2 cai2 ， man4 qing1 yi4 bu4 qu1 yi3 qiu2 he2 。 wu2 suo3 fang4 qi2 yi4 ， ze2 wang3 wang3 cong2 bu4 yi1 ye3 lao3 han1 xi1 ， lin2 li2 dian1 dao3 er2 bu2 yan4 。 yu3 yi2 suo3 wei4 fu2 er2 bu2 jian4 zhe3 ， shu4 ji1 xia2 er2 de2 zhi1 ， gu4 chang2 xi3 cong2 man4 qing1 you2 ， yu4 yin1 yi3 yin1 qiu2 tian1 xia4 qi2 shi4 。
- fu2 tu2 mi4 yan3 zhe3 ， yu3 man4 qing1 jiao1 zui4 jiu3 ， yi4 neng2 yi2 wai4 shi4 su2 ， yi3 qi4 jie2 xiang1 gao1 。 er4 ren2 huan1 ran2 wu2 suo3 jian1 。 man4 qing1 yin3 yu2 jiu3 ， mi4 yan3 yin3 yu2 fu2 tu2 ， jie1 qi2 nan2 zi3 ye3 。 ran2 xi3 wei4 ge1 shi1 yi3 zi4 yu2 ， dang1 qi2 ji2 yin3 da4 zui4 ， ge1 yin2 xiao4 hu1 ， yi3 shi4 tian1 xia4 zhi1 le4 ， he2 qi2 zhuang4 ye3 ！ yi4 shi2 xian2 shi4 ， jie1 yuan4 cong2 qi2 you2 ， yu3 yi4 shi2 zhi4 qi2 shi4 。 shi2 nian2 zhi1 jian1 ， mi4 yan3 bei3 du4 he2 ， dong1 zhi1 ji4 、 yun4 ， wu2 suo3 he2 ， kun4 er2 gui1 ， man4 qing1 yi3 si3 ， mi4 yan3 yi4 lao3 bing4 。 jie1 fu1 ！ er4 ren2 zhe3 ， yu3 nai3 jian4 qi2 sheng4 shuai1 ， ze2 yu3 yi4 jiang1 lao3 yi3 ！
- fu1 man4 qing1 shi1 ci2 qing1 jue2 ， you2 cheng1 mi4 yan3 zhi1 zuo4 ， yi3 wei2 ya3 jian4 you3 shi1 ren2 zhi1 yi4 。 mi4 yan3 zhuang4 mao4 xiong2 jie2 ， qi2 xiong1 zhong1 hao4 ran2 。 ji4 xi2 yu2 fo2 ， wu2 suo3 yong4 ， du2 qi2 shi1 ke3 xing2 yu2 shi4 。 er2 lan3 bu2 zi4 xi1 ， yi3 lao3 ， qu1 qi2 tuo2 ， shang4 de2 san1 、 si4 bai3 pian1 ， jie1 ke3 xi3 zhe3 。
- man4 qing1 si3 ， mi4 yan3 mo4 ran2 wu2 suo3 xiang4 。 wen2 dong1 nan2 duo1 shan1 shui3 ， qi2 dian1 ya2 jue2 lu4 ， jiang1 tao1 xiong1 yong3 ， shen4 ke3 zhuang4 ye3 ， yu4 wang3 you2 yan1 。 zu2 yi3 zhi1 qi2 lao3 er2 zhi4 zai4 ye3 。 yu2 qi2 jiang1 xing2 ， wei4 xu4 qi2 shi1 ， yin1 dao4 qi2 sheng4 shi2 yi3 bei1 qi2 shuai1 。
- qing4 li4 er4 nian2 shi2 er4 yue4 er4 shi2 ba1 ri4 lu2 ling2 ou1 yang2 xiu1 xu4 。

## 注释

## 译文

## 赏析
