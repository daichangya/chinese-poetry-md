---
id: yang-xiu-long-gang-qian-biao
title: 泷冈阡表
titlePinyin: long2 gang1 qian1 biao3
titleSlug: long-gang-qian-biao
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 呜呼！惟我皇考崇公，卜吉于泷冈之六十年，其子修始克表于其阡。非敢缓也，盖有待也。
- 修不幸，生四岁而孤。太夫人守节自誓；居穷，自力于衣食，以长以教俾至于成人。太夫人告之曰：汝父为吏廉，而好施与，喜宾客；其俸禄虽薄，常不使有余。曰：“毋以是为我累。”故其亡也，无一瓦之覆，一垄之植，以庇而为生；吾何恃而能自守邪？吾于汝父，知其一二，以有待于汝也。自吾为汝家妇，不及事吾姑；然知汝父之能养也。汝孤而幼，吾不能知汝之必有立；然知汝父之必将有后也。吾之始归也，汝父免于母丧方逾年，岁时祭祀，则必涕泣，曰：“祭而丰，不如养之薄也。”间御酒食，则又涕泣，曰：“昔常不足，而今有余，其何及也！”吾始一二见之，以为新免于丧适然耳。既而其后常然，至其终身，未尝不然。吾虽不及事姑，而以此知汝父之能养也。汝父为吏，尝夜烛治官书，屡废而叹。吾问之，则曰：“此死狱也，我求其生不得尔。”吾曰：“生可求乎？”曰：“求其生而不得，则死者与我皆无恨也；矧求而有得邪，以其有得，则知不求而死者有恨也。夫常求其生，犹失之死，而世常求其死也。”回顾乳者剑汝而立于旁，因指而叹，曰：“术者谓我岁行在戌将死，使其言然，吾不及见儿之立也，后当以我语告之。”其平居教他子弟，常用此语，吾耳熟焉，故能详也。其施于外事，吾不能知；其居于家，无所矜饰，而所为如此，是真发于中者邪！呜呼！其心厚于仁者邪！此吾知汝父之必将有后也。汝其勉之！夫养不必丰，要于孝；利虽不得博于物，要其心之厚于仁。吾不能教汝，此汝父之志也。”修泣而志之，不敢忘。
- 先公少孤力学，咸平三年进士及第，为道州判官，泗绵二州推官；又为泰州判官。享年五十有九，葬沙溪之泷冈。
- 太夫人姓郑氏，考讳德仪，世为江南名族。太夫人恭俭仁爱而有礼；初封福昌县太君，进封乐安、安康、彭城三郡太君。自其家少微时，治其家以俭约，其后常不使过之，曰：“吾儿不能苟合于世，俭薄所以居患难也。”其后修贬夷陵，太夫人言笑自若，曰：“汝家故贫贱也，吾处之有素矣。汝能安之，吾亦安矣。”
- 自先公之亡二十年，修始得禄而养。又十有二年，烈官于朝，始得赠封其亲。又十年，修为龙图阁直学士，尚书吏部郎中，留守南京，太夫人以疾终于官舍，享年七十有二。又八年，修以非才入副枢密，遂参政事，又七年而罢。自登二府，天子推恩，褒其三世，盖自嘉祐以来，逢国大庆，必加宠锡。皇曾祖府君累赠金紫光禄大夫、太师、中书令；曾祖妣累封楚国太夫人。皇祖府君累赠金紫光禄大夫、太师、中书令兼尚书令，祖妣累封吴国太夫人。皇考崇公累赠金紫光禄大夫、太师、中书令兼尚书令。皇妣累封越国太夫人。今上初郊，皇考赐爵为崇国公，太夫人进号魏国。
- 于是小子修泣而言曰：“呜呼！为善无不报，而迟速有时，此理之常也。惟我祖考，积善成德，宜享其隆，虽不克有于其躬，而赐爵受封，显荣褒大，实有三朝之锡命，是足以表见于后世，而庇赖其子孙矣。”乃列其世谱，具刻于碑，既又载我皇考崇公之遗训，太夫人之所以教，而有待于修者，并揭于阡。俾知夫小子修之德薄能鲜，遭时窃位，而幸全大节，不辱其先者，其来有自。 熙宁三年，岁次庚戌，四月辛酉朔，十有五日乙亥，男推诚、保德、崇仁、翊戴功臣，观文殿学士，特进，行兵部尚书，知青州军州事，兼管内劝农使，充京东路安抚使，上柱国，乐安郡开国公，食邑四千三百户，食实封一千二百户，修表。

## 拼音
- wu1 hu1 ！ wei2 wo3 huang2 kao3 chong2 gong1 ， bu3 ji2 yu2 long2 gang1 zhi1 liu4 shi2 nian2 ， qi2 zi3 xiu1 shi3 ke4 biao3 yu2 qi2 qian1 。 fei1 gan3 huan3 ye3 ， gai4 you3 dai4 ye3 。
- xiu1 bu2 xing4 ， sheng1 si4 sui4 er2 gu1 。 tai4 fu1 ren2 shou3 jie2 zi4 shi4 ； ju1 qiong2 ， zi4 li4 yu2 yi1 shi2 ， yi3 chang2 yi3 jiao4 bi3 zhi4 yu2 cheng2 ren2 。 tai4 fu1 ren2 gao4 zhi1 yue1 ： ru3 fu4 wei4 li4 lian2 ， er2 hao3 shi1 yu3 ， xi3 bin1 ke4 ； qi2 feng4 lu4 sui1 bao2 ， chang2 bu4 shi3 you3 yu2 。 yue1 ： “ wu2 yi3 shi4 wei4 wo3 lei4 。 ” gu4 qi2 wang2 ye3 ， wu2 yi4 wa3 zhi1 fu4 ， yi4 long3 zhi1 zhi2 ， yi3 bi4 er2 wei2 sheng1 ； wu2 he2 shi4 er2 neng2 zi4 shou3 xie2 ？ wu2 yu2 ru3 fu4 ， zhi1 qi2 yi1 er4 ， yi3 you3 dai4 yu2 ru3 ye3 。 zi4 wu2 wei4 ru3 jia1 fu4 ， bu4 ji2 shi4 wu2 gu1 ； ran2 zhi1 ru3 fu4 zhi1 neng2 yang3 ye3 。 ru3 gu1 er2 you4 ， wu2 bu4 neng2 zhi1 ru3 zhi1 bi4 you3 li4 ； ran2 zhi1 ru3 fu4 zhi1 bi4 jiang1 you3 hou4 ye3 。 wu2 zhi1 shi3 gui1 ye3 ， ru3 fu4 mian3 yu2 mu3 sang4 fang1 yu2 nian2 ， sui4 shi2 ji4 si4 ， ze2 bi4 ti4 qi4 ， yue1 ： “ ji4 er2 feng1 ， bu4 ru2 yang3 zhi1 bao2 ye3 。 ” jian1 yu4 jiu3 shi2 ， ze2 you4 ti4 qi4 ， yue1 ： “ xi1 chang2 bu4 zu2 ， er2 jin1 you3 yu2 ， qi2 he2 ji2 ye3 ！ ” wu2 shi3 yi1 er4 jian4 zhi1 ， yi3 wei2 xin1 mian3 yu2 sang4 shi4 ran2 er3 。 ji4 er2 qi2 hou4 chang2 ran2 ， zhi4 qi2 zhong1 shen1 ， wei4 chang2 bu4 ran2 。 wu2 sui1 bu4 ji2 shi4 gu1 ， er2 yi3 ci3 zhi1 ru3 fu4 zhi1 neng2 yang3 ye3 。 ru3 fu4 wei4 li4 ， chang2 ye4 zhu2 zhi4 guan1 shu1 ， lü3 fei4 er2 tan4 。 wu2 wen4 zhi1 ， ze2 yue1 ： “ ci3 si3 yu4 ye3 ， wo3 qiu2 qi2 sheng1 bu4 de2 er3 。 ” wu2 yue1 ： “ sheng1 ke3 qiu2 hu1 ？ ” yue1 ： “ qiu2 qi2 sheng1 er2 bu4 de2 ， ze2 si3 zhe3 yu3 wo3 jie1 wu2 hen4 ye3 ； shen3 qiu2 er2 you3 de2 xie2 ， yi3 qi2 you3 de2 ， ze2 zhi1 bu4 qiu2 er2 si3 zhe3 you3 hen4 ye3 。 fu1 chang2 qiu2 qi2 sheng1 ， you2 shi1 zhi1 si3 ， er2 shi4 chang2 qiu2 qi2 si3 ye3 。 ” hui2 gu4 ru3 zhe3 jian4 ru3 er2 li4 yu2 pang2 ， yin1 zhi3 er2 tan4 ， yue1 ： “ shu4 zhe3 wei4 wo3 sui4 xing2 zai4 xu1 jiang1 si3 ， shi3 qi2 yan2 ran2 ， wu2 bu4 ji2 jian4 er2 zhi1 li4 ye3 ， hou4 dang1 yi3 wo3 yu3 gao4 zhi1 。 ” qi2 ping2 ju1 jiao4 ta1 zi3 di4 ， chang2 yong4 ci3 yu3 ， wu2 er3 shu2 yan1 ， gu4 neng2 xiang2 ye3 。 qi2 shi1 yu2 wai4 shi4 ， wu2 bu4 neng2 zhi1 ； qi2 ju1 yu2 jia1 ， wu2 suo3 jin1 shi4 ， er2 suo3 wei4 ru2 ci3 ， shi4 zhen1 fa1 yu2 zhong1 zhe3 xie2 ！ wu1 hu1 ！ qi2 xin1 hou4 yu2 ren2 zhe3 xie2 ！ ci3 wu2 zhi1 ru3 fu4 zhi1 bi4 jiang1 you3 hou4 ye3 。 ru3 qi2 mian3 zhi1 ！ fu1 yang3 bu2 bi4 feng1 ， yao4 yu2 xiao4 ； li4 sui1 bu4 de2 bo2 yu2 wu4 ， yao4 qi2 xin1 zhi1 hou4 yu2 ren2 。 wu2 bu4 neng2 jiao4 ru3 ， ci3 ru3 fu4 zhi1 zhi4 ye3 。 ” xiu1 qi4 er2 zhi4 zhi1 ， bu4 gan3 wang4 。
- xian1 gong1 shao3 gu1 li4 xue2 ， xian2 ping2 san1 nian2 jin4 shi4 ji2 di4 ， wei4 dao4 zhou1 pan4 guan1 ， si4 mian2 er4 zhou1 tui1 guan1 ； you4 wei4 tai4 zhou1 pan4 guan1 。 xiang3 nian2 wu3 shi2 you3 jiu3 ， zang4 sha1 xi1 zhi1 long2 gang1 。
- tai4 fu1 ren2 xing4 zheng4 shi4 ， kao3 hui4 de2 yi2 ， shi4 wei4 jiang1 nan2 ming2 zu2 。 tai4 fu1 ren2 gong1 jian3 ren2 ai4 er2 you3 li3 ； chu1 feng1 fu2 chang1 xian4 tai4 jun1 ， jin4 feng1 le4 an1 、 an1 kang1 、 peng2 cheng2 san1 jun4 tai4 jun1 。 zi4 qi2 jia1 shao3 wei1 shi2 ， zhi4 qi2 jia1 yi3 jian3 yue1 ， qi2 hou4 chang2 bu4 shi3 guo4 zhi1 ， yue1 ： “ wu2 er2 bu4 neng2 gou3 he2 yu2 shi4 ， jian3 bao2 suo3 yi3 ju1 huan4 nan2 ye3 。 ” qi2 hou4 xiu1 bian3 yi2 ling2 ， tai4 fu1 ren2 yan2 xiao4 zi4 ruo4 ， yue1 ： “ ru3 jia1 gu4 pin2 jian4 ye3 ， wu2 chu4 zhi1 you3 su4 yi3 。 ru3 neng2 an1 zhi1 ， wu2 yi4 an1 yi3 。 ”
- zi4 xian1 gong1 zhi1 wang2 er4 shi2 nian2 ， xiu1 shi3 de2 lu4 er2 yang3 。 you4 shi2 you3 er4 nian2 ， lie4 guan1 yu2 chao2 ， shi3 de2 zeng4 feng1 qi2 qin1 。 you4 shi2 nian2 ， xiu1 wei4 long2 tu2 ge2 zhi2 xue2 shi4 ， shang4 shu1 li4 bu4 lang2 zhong1 ， liu2 shou3 nan2 jing1 ， tai4 fu1 ren2 yi3 ji2 zhong1 yu2 guan1 she4 ， xiang3 nian2 qi1 shi2 you3 er4 。 you4 ba1 nian2 ， xiu1 yi3 fei1 cai2 ru4 fu4 shu1 mi4 ， sui4 can1 zheng4 shi4 ， you4 qi1 nian2 er2 ba4 。 zi4 deng1 er4 fu3 ， tian1 zi3 tui1 en1 ， bao1 qi2 san1 shi4 ， gai4 zi4 jia1 you4 yi3 lai2 ， feng2 guo2 da4 qing4 ， bi4 jia1 chong3 xi1 。 huang2 zeng1 zu3 fu3 jun1 lei4 zeng4 jin1 zi3 guang1 lu4 dai4 fu0 、 tai4 shi1 、 zhong1 shu1 ling4 ； zeng1 zu3 bi3 lei4 feng1 chu3 guo2 tai4 fu1 ren2 。 huang2 zu3 fu3 jun1 lei4 zeng4 jin1 zi3 guang1 lu4 dai4 fu0 、 tai4 shi1 、 zhong1 shu1 ling4 jian1 shang4 shu1 ling4 ， zu3 bi3 lei4 feng1 wu2 guo2 tai4 fu1 ren2 。 huang2 kao3 chong2 gong1 lei4 zeng4 jin1 zi3 guang1 lu4 dai4 fu0 、 tai4 shi1 、 zhong1 shu1 ling4 jian1 shang4 shu1 ling4 。 huang2 bi3 lei4 feng1 yue4 guo2 tai4 fu1 ren2 。 jin1 shang4 chu1 jiao1 ， huang2 kao3 ci4 jue2 wei4 chong2 guo2 gong1 ， tai4 fu1 ren2 jin4 hao4 wei4 guo2 。
- yu2 shi4 xiao3 zi0 xiu1 qi4 er2 yan2 yue1 ： “ wu1 hu1 ！ wei4 shan4 wu2 bu2 bao4 ， er2 chi2 su4 you3 shi2 ， ci3 li3 zhi1 chang2 ye3 。 wei2 wo3 zu3 kao3 ， ji1 shan4 cheng2 de2 ， yi2 xiang3 qi2 long2 ， sui1 bu2 ke4 you3 yu2 qi2 gong1 ， er2 ci4 jue2 shou4 feng1 ， xian3 rong2 bao1 da4 ， shi2 you3 san1 chao2 zhi1 xi1 ming4 ， shi4 zu2 yi3 biao3 jian4 yu2 hou4 shi4 ， er2 bi4 lai4 qi2 zi3 sun1 yi3 。 ” nai3 lie4 qi2 shi4 pu3 ， ju4 ke4 yu2 bei1 ， ji4 you4 zai3 wo3 huang2 kao3 chong2 gong1 zhi1 yi2 xun4 ， tai4 fu1 ren2 zhi1 suo3 yi3 jiao4 ， er2 you3 dai4 yu2 xiu1 zhe3 ， bing4 jie1 yu2 qian1 。 bi3 zhi1 fu1 xiao3 zi0 xiu1 zhi1 de2 bo2 neng2 xian3 ， zao1 shi2 qie4 wei4 ， er2 xing4 quan2 da4 jie2 ， bu4 ru3 qi2 xian1 zhe3 ， qi2 lai2 you3 zi4 。   xi1 ning2 san1 nian2 ， sui4 ci4 geng1 xu1 ， si4 yue4 xin1 you3 shuo4 ， shi2 you3 wu3 ri4 yi3 hai4 ， nan2 tui1 cheng2 、 bao3 de2 、 chong2 ren2 、 yi4 dai4 gong1 chen2 ， guan1 wen2 dian4 xue2 shi4 ， te4 jin4 ， xing2 bing1 bu4 shang4 shu1 ， zhi1 qing1 zhou1 jun1 zhou1 shi4 ， jian1 guan3 nei4 quan4 nong2 shi3 ， chong1 jing1 dong1 lu4 an1 fu3 shi3 ， shang4 zhu4 guo2 ， le4 an1 jun4 kai1 guo2 gong1 ， shi2 yi4 si4 qian1 san1 bai3 hu4 ， shi2 shi2 feng1 yi4 qian1 er4 bai3 hu4 ， xiu1 biao3 。

## 注释

## 译文

## 赏析
