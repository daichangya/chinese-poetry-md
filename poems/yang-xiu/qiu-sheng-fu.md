---
id: yang-xiu-qiu-sheng-fu
title: 秋声赋
titlePinyin: qiu1 sheng1 fu4
titleSlug: qiu-sheng-fu
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 欧阳子方夜读书，闻有声自西南来者，悚然而听之，曰：“异哉！”初淅沥以萧飒，忽奔腾而砰湃，如波涛夜惊，风雨骤至。其触于物也，𫓩𫓩铮铮，金铁皆鸣；又如赴敌之兵，衔枚疾走，不闻号令，但闻人马之行声。予谓童子：“此何声也？汝出视之。”童子曰：“星月皎洁，明河在天，四无人声，声在树间。”
- 余曰：“噫嘻悲哉！此秋声也，胡为而来哉？盖夫秋之为状也：其色惨淡，烟霏云敛；其容清明，天高日晶；其气栗冽，砭人肌骨；其意萧条，山川寂寥。故其为声也，凄凄切切，呼号愤发。丰草绿缛而争茂，佳木葱茏而可悦；草拂之而色变，木遭之而叶脱。其所以摧败零落者，乃其一气之余烈。夫秋，刑官也，于时为阴；又兵象也，于行用金，是谓天地之义气，常以肃杀而为心。天之于物，春生秋实，故其在乐也，商声主西方之音，夷则为七月之律。商，伤也，物既老而悲伤；夷，戮也，物过盛而当杀。” (余曰 一作：予曰)
- “嗟乎！草木无情，有时飘零。人为动物，惟物之灵；百忧感其心，万事劳其形；有动于中，必摇其精。而况思其力之所不及，忧其智之所不能；宜其渥然丹者为槁木，黟然黑者为星星。奈何以非金石之质，欲与草木而争荣？念谁为之戕贼，亦何恨乎秋声！”
- 童子莫对，垂头而睡。但闻四壁虫声唧唧，如助予之叹息。

## 拼音
- ou1 yang2 zi3 fang1 ye4 du2 shu1 ， wen2 you3 sheng1 zi4 xi1 nan2 lai2 zhe3 ， song3 ran2 er2 ting1 zhi1 ， yue1 ： “ yi4 zai1 ！ ” chu1 xi1 li4 yi3 xiao1 sa4 ， hu1 ben1 teng2 er2 peng1 pai4 ， ru2 bo1 tao1 ye4 jing1 ， feng1 yu3 zhou4 zhi4 。 qi2 chu4 yu2 wu4 ye3 ， 𫓩 𫓩 zheng1 zheng1 ， jin1 tie3 jie1 ming2 ； you4 ru2 fu4 di2 zhi1 bing1 ， xian2 mei2 ji2 zou3 ， bu4 wen2 hao4 ling4 ， dan4 wen2 ren2 ma3 zhi1 xing2 sheng1 。 yu3 wei4 tong2 zi3 ： “ ci3 he2 sheng1 ye3 ？ ru3 chu1 shi4 zhi1 。 ” tong2 zi3 yue1 ： “ xing1 yue4 jiao3 jie2 ， ming2 he2 zai4 tian1 ， si4 wu2 ren2 sheng1 ， sheng1 zai4 shu4 jian1 。 ”
- yu2 yue1 ： “ yi1 xi1 bei1 zai1 ！ ci3 qiu1 sheng1 ye3 ， hu2 wei4 er2 lai2 zai1 ？ gai4 fu1 qiu1 zhi1 wei4 zhuang4 ye3 ： qi2 se4 can3 dan4 ， yan1 fei1 yun2 lian3 ； qi2 rong2 qing1 ming2 ， tian1 gao1 ri4 jing1 ； qi2 qi4 li4 lie4 ， bian1 ren2 ji1 gu3 ； qi2 yi4 xiao1 tiao2 ， shan1 chuan1 ji4 liao2 。 gu4 qi2 wei4 sheng1 ye3 ， qi1 qi1 qie4 qie4 ， hu1 hao2 fen4 fa1 。 feng1 cao3 lü4 ru4 er2 zheng1 mao4 ， jia1 mu4 cong1 long2 er2 ke3 yue4 ； cao3 fu2 zhi1 er2 se4 bian4 ， mu4 zao1 zhi1 er2 ye4 tuo1 。 qi2 suo3 yi3 cui1 bai4 ling2 luo4 zhe3 ， nai3 qi2 yi1 qi4 zhi1 yu2 lie4 。 fu1 qiu1 ， xing2 guan1 ye3 ， yu2 shi2 wei4 yin1 ； you4 bing1 xiang4 ye3 ， yu2 xing2 yong4 jin1 ， shi4 wei4 tian1 di4 zhi1 yi4 qi4 ， chang2 yi3 su4 sha1 er2 wei4 xin1 。 tian1 zhi1 yu2 wu4 ， chun1 sheng1 qiu1 shi2 ， gu4 qi2 zai4 le4 ye3 ， shang1 sheng1 zhu3 xi1 fang1 zhi1 yin1 ， yi2 ze2 wei4 qi1 yue4 zhi1 lü4 。 shang1 ， shang1 ye3 ， wu4 ji4 lao3 er2 bei1 shang1 ； yi2 ， lu4 ye3 ， wu4 guo4 sheng4 er2 dang1 sha1 。 ”   ( yu2 yue1   yi2 zuo4 ： yu3 yue1 )
- “ jie1 hu1 ！ cao3 mu4 wu2 qing2 ， you3 shi2 piao1 ling2 。 ren2 wei2 dong4 wu4 ， wei2 wu4 zhi1 ling2 ； bai3 you1 gan3 qi2 xin1 ， wan4 shi4 lao2 qi2 xing2 ； you3 dong4 yu2 zhong1 ， bi4 yao2 qi2 jing1 。 er2 kuang4 si1 qi2 li4 zhi1 suo3 bu4 ji2 ， you1 qi2 zhi4 zhi1 suo3 bu4 neng2 ； yi2 qi2 wo4 ran2 dan1 zhe3 wei4 gao3 mu4 ， yi1 ran2 hei1 zhe3 wei4 xing1 xing1 。 nai4 he2 yi3 fei1 jin1 shi2 zhi1 zhi4 ， yu4 yu3 cao3 mu4 er2 zheng1 rong2 ？ nian4 shui2 wei4 zhi1 qiang1 zei2 ， yi4 he2 hen4 hu1 qiu1 sheng1 ！ ”
- tong2 zi3 mo4 dui4 ， chui2 tou2 er2 shui4 。 dan4 wen2 si4 bi4 chong2 sheng1 ji1 ji1 ， ru2 zhu4 yu3 zhi1 tan4 xi1 。

## 注释

## 译文

## 赏析
