---
id: yang-xiu-zong-qiu-lun
title: 纵囚论
titlePinyin: zong4 qiu2 lun4
titleSlug: zong-qiu-lun
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 信义行于君子，而刑戮施于小人。刑入于死者，乃罪大恶极，此又小人之尤甚者也。宁以义死，不苟幸生，而视死如归，此又君子之尤难者也。方唐太宗之六年，录大辟囚三百余人，纵使还家，约其自归以就死。是以君子之难能，期小人之尤者以必能也。其囚及期，而卒自归无后者。是君子之所难，而小人之所易也。此岂近于人情哉?
- 或曰：罪大恶极，诚小人矣；及施恩德以临之，可使变而为君子。盖恩德入人之深，而移人之速，有如是者矣。曰：太宗之为此，所以求此名也。然安知夫纵之去也，不意其必来以冀免，所以纵之乎?又安知夫被纵而去也，不意其自归而必获免，所以复来乎?夫意其必来而纵之，是上贼下之情也；意其必免而复来，是下贼上之心也。吾见上下交相贼以成此名也，乌有所谓施恩德与夫知信义者哉?不然，太宗施德于天下，于兹六年矣，不能使小人不为极恶大罪，而一日之恩，能使视死如归，而存信义。此又不通之论也!
- 然则何为而可?曰：纵而来归，杀之无赦。而又纵之，而又来，则可知为恩德之致尔。然此必无之事也。若夫纵而来归而赦之，可偶一为之尔。若屡为之，则杀人者皆不死。是可为天下之常法乎?不可为常者，其圣人之法乎?是以尧、舜、三王之治，必本于人情，不立异以为高，不逆情以干誉。

## 拼音
- xin4 yi4 xing2 yu2 jun1 zi3 ， er2 xing2 lu4 shi1 yu2 xiao3 ren2 。 xing2 ru4 yu2 si3 zhe3 ， nai3 zui4 da4 e4 ji2 ， ci3 you4 xiao3 ren2 zhi1 you2 shen4 zhe3 ye3 。 ning2 yi3 yi4 si3 ， bu4 gou3 xing4 sheng1 ， er2 shi4 si3 ru2 gui1 ， ci3 you4 jun1 zi3 zhi1 you2 nan2 zhe3 ye3 。 fang1 tang2 tai4 zong1 zhi1 liu4 nian2 ， lu4 da4 pi4 qiu2 san1 bai3 yu2 ren2 ， zong4 shi3 hai2 jia1 ， yue1 qi2 zi4 gui1 yi3 jiu4 si3 。 shi4 yi3 jun1 zi3 zhi1 nan2 neng2 ， qi1 xiao3 ren2 zhi1 you2 zhe3 yi3 bi4 neng2 ye3 。 qi2 qiu2 ji2 qi1 ， er2 zu2 zi4 gui1 wu2 hou4 zhe3 。 shi4 jun1 zi3 zhi1 suo3 nan2 ， er2 xiao3 ren2 zhi1 suo3 yi4 ye3 。 ci3 qi3 jin4 yu2 ren2 qing2 zai1 ?
- huo4 yue1 ： zui4 da4 e4 ji2 ， cheng2 xiao3 ren2 yi3 ； ji2 shi1 en1 de2 yi3 lin2 zhi1 ， ke3 shi3 bian4 er2 wei4 jun1 zi3 。 gai4 en1 de2 ru4 ren2 zhi1 shen1 ， er2 yi2 ren2 zhi1 su4 ， you3 ru2 shi4 zhe3 yi3 。 yue1 ： tai4 zong1 zhi1 wei4 ci3 ， suo3 yi3 qiu2 ci3 ming2 ye3 。 ran2 an1 zhi1 fu1 zong4 zhi1 qu4 ye3 ， bu2 yi4 qi2 bi4 lai2 yi3 ji4 mian3 ， suo3 yi3 zong4 zhi1 hu1 ? you4 an1 zhi1 fu1 bei4 zong4 er2 qu4 ye3 ， bu2 yi4 qi2 zi4 gui1 er2 bi4 huo4 mian3 ， suo3 yi3 fu4 lai2 hu1 ? fu1 yi4 qi2 bi4 lai2 er2 zong4 zhi1 ， shi4 shang4 zei2 xia4 zhi1 qing2 ye3 ； yi4 qi2 bi4 mian3 er2 fu4 lai2 ， shi4 xia4 zei2 shang4 zhi1 xin1 ye3 。 wu2 jian4 shang4 xia4 jiao1 xiang1 zei2 yi3 cheng2 ci3 ming2 ye3 ， wu1 you3 suo3 wei4 shi1 en1 de2 yu3 fu1 zhi1 xin4 yi4 zhe3 zai1 ? bu4 ran2 ， tai4 zong1 shi1 de2 yu2 tian1 xia4 ， yu2 zi1 liu4 nian2 yi3 ， bu4 neng2 shi3 xiao3 ren2 bu2 wei4 ji2 e4 da4 zui4 ， er2 yi2 ri4 zhi1 en1 ， neng2 shi3 shi4 si3 ru2 gui1 ， er2 cun2 xin4 yi4 。 ci3 you4 bu4 tong1 zhi1 lun4 ye3 !
- ran2 ze2 he2 wei4 er2 ke3 ? yue1 ： zong4 er2 lai2 gui1 ， sha1 zhi1 wu2 she4 。 er2 you4 zong4 zhi1 ， er2 you4 lai2 ， ze2 ke3 zhi1 wei4 en1 de2 zhi1 zhi4 er3 。 ran2 ci3 bi4 wu2 zhi1 shi4 ye3 。 ruo4 fu1 zong4 er2 lai2 gui1 er2 she4 zhi1 ， ke3 ou3 yi2 wei4 zhi1 er3 。 ruo4 lü3 wei4 zhi1 ， ze2 sha1 ren2 zhe3 jie1 bu4 si3 。 shi4 ke3 wei4 tian1 xia4 zhi1 chang2 fa3 hu1 ? bu4 ke3 wei4 chang2 zhe3 ， qi2 sheng4 ren2 zhi1 fa3 hu1 ? shi4 yi3 yao2 、 shun4 、 san1 wang2 zhi1 zhi4 ， bi4 ben3 yu2 ren2 qing2 ， bu2 li4 yi4 yi3 wei2 gao1 ， bu2 ni4 qing2 yi3 gan1 yu4 。

## 注释

## 译文

## 赏析
