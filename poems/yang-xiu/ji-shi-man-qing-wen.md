---
id: yang-xiu-ji-shi-man-qing-wen
title: 祭石曼卿文
titlePinyin: ji4 shi2 man4 qing1 wen2
titleSlug: ji-shi-man-qing-wen
author: 阳修
authorPinyin: yang2 xiu1
authorSlug: yang-xiu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷十・宋文
---
## 正文
- 维治平四年七月日，具官欧阳修，谨遣尚书都省令史李敭，至于太清，以清酌庶羞之奠，致祭于亡友曼卿之墓下，而吊之以文。曰：
- 呜呼曼卿！生而为英，死而为灵。其同乎万物生死，而复归于无物者，暂聚之形；不与万物共尽，而卓然其不配者，后世之名。此自古圣贤，莫不皆然，而著在简册者，昭如日星。
- 呜呼曼卿！吾不见子久矣，犹能仿佛子之平生。其轩昂磊落，突兀峥嵘而埋藏于地下者，意其不化为朽壤，而为金玉之精。不然，生长松之千尺，产灵芝而九茎。奈何荒烟野蔓，荆棘纵横；风凄露下，走磷飞萤！但见牧童樵叟，歌吟上下，与夫惊禽骇兽，悲鸣踯躅而咿嘤。今固如此，更千秋而万岁兮，安知其不穴藏孤貉与鼯鼪？此自古圣贤亦皆然兮，独不见夫累累乎旷野与荒城！
- 呜呼曼卿！盛衰之理，吾固知其如此，而感念畴昔，悲凉凄怆，不觉临风而陨涕者，有愧乎太上之忘情。尚飨！

## 拼音
- wei2 zhi4 ping2 si4 nian2 qi1 yue4 ri4 ， ju4 guan1 ou1 yang2 xiu1 ， jin3 qian3 shang4 shu1 dou1 sheng3 ling4 shi3 li3 yang2 ， zhi4 yu2 tai4 qing1 ， yi3 qing1 zhuo2 shu4 xiu1 zhi1 dian4 ， zhi4 ji4 yu2 wang2 you3 man4 qing1 zhi1 mu4 xia4 ， er2 diao4 zhi1 yi3 wen2 。 yue1 ：
- wu1 hu1 man4 qing1 ！ sheng1 er2 wei4 ying1 ， si3 er2 wei4 ling2 。 qi2 tong2 hu1 wan4 wu4 sheng1 si3 ， er2 fu4 gui1 yu2 wu2 wu4 zhe3 ， zan4 ju4 zhi1 xing2 ； bu4 yu3 wan4 wu4 gong4 jin4 ， er2 zhuo2 ran2 qi2 bu2 pei4 zhe3 ， hou4 shi4 zhi1 ming2 。 ci3 zi4 gu3 sheng4 xian2 ， mo4 bu4 jie1 ran2 ， er2 zhu4 zai4 jian3 ce4 zhe3 ， zhao1 ru2 ri4 xing1 。
- wu1 hu1 man4 qing1 ！ wu2 bu2 jian4 zi3 jiu3 yi3 ， you2 neng2 fang3 fu2 zi3 zhi1 ping2 sheng1 。 qi2 xuan1 ang2 lei3 luo4 ， tu1 wu4 zheng1 rong2 er2 mai2 cang2 yu2 di4 xia4 zhe3 ， yi4 qi2 bu2 hua4 wei2 xiu3 rang3 ， er2 wei4 jin1 yu4 zhi1 jing1 。 bu4 ran2 ， sheng1 zhang3 song1 zhi1 qian1 chi3 ， chan3 ling2 zhi1 er2 jiu3 jing1 。 nai4 he2 huang1 yan1 ye3 man4 ， jing1 ji2 zong4 heng2 ； feng1 qi1 lu4 xia4 ， zou3 lin2 fei1 ying2 ！ dan4 jian4 mu4 tong2 qiao2 sou3 ， ge1 yin2 shang4 xia4 ， yu3 fu1 jing1 qin2 hai4 shou4 ， bei1 ming2 zhi2 zhu2 er2 yi1 ying1 。 jin1 gu4 ru2 ci3 ， geng4 qian1 qiu1 er2 wan4 sui4 xi1 ， an1 zhi1 qi2 bu4 xue2 cang2 gu1 mo4 yu3 wu2 sheng1 ？ ci3 zi4 gu3 sheng4 xian2 yi4 jie1 ran2 xi1 ， du2 bu2 jian4 fu1 lei4 lei4 hu1 kuang4 ye3 yu3 huang1 cheng2 ！
- wu1 hu1 man4 qing1 ！ sheng4 shuai1 zhi1 li3 ， wu2 gu4 zhi1 qi2 ru2 ci3 ， er2 gan3 nian4 chou2 xi1 ， bei1 liang2 qi1 chuang4 ， bu4 jue2 lin2 feng1 er2 yun3 ti4 zhe3 ， you3 kui4 hu1 tai4 shang4 zhi1 wang4 qing2 。 shang4 xiang3 ！

## 注释

## 译文

## 赏析
