---
title: 叶梦鼎
---
叶梦鼎（？～一二七八），字镇之，号西涧（《钱塘遗事》卷五），宁海（今属浙江）人。少从郑霖、赵逢龙学。理宗嘉熙元年（一二三七）以太学上舍试入优等释褐（《南宋馆阁续录》卷九）。授信州军事推官，迁太学录。理宗淳祐三年（一二四三）召试馆职，除秘书省正字。六年，迁军器少监兼兵部郎官。出权知袁州。十一年，为江南西路提举常平兼知吉州。召为国子司业。历知赣州、建康府、隆兴府。景定元年（一二六○）召为太子詹事。五年，进参知政事。寻出知庆元府兼沿海制置使。度宗咸淳三年（一二六七）拜右丞相兼枢密使。四年，出判福州兼福建安抚大使。益王即位，召为少师，以道梗还，后二年卒。《宋史》卷四一四有传。今录诗六首。
