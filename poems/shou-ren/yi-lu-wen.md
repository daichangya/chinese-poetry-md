---
id: shou-ren-yi-lu-wen
title: 瘗旅文
titlePinyin: yi4 lü3 wen2
titleSlug: yi-lu-wen
author: 守仁
authorPinyin: shou3 ren2
authorSlug: shou-ren
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 维正德四年秋月三日，有吏目云自京来者，不知其名氏，携一子一仆，将之任，过龙场，投宿土苗家。予从篱落间望见之，阴雨昏黑，欲就问讯北来事，不果。明早，遣人觇之，已行矣。
- 薄午，有人自蜈蚣坡来，云：“一老人死坡下，傍两人哭之哀。”予曰：“此必吏目死矣。伤哉！”薄暮，复有人来，云：“坡下死者二人，傍一人坐哭。”询其状，则其子又死矣。明日，复有人来，云：“见坡下积尸三焉。”则其仆又死矣。呜呼伤哉！
- 念其暴骨无主，将二童子持畚、锸往瘗之，二童子有难色然。予曰：“嘻！吾与尔犹彼也！”二童闵然涕下，请往。就其傍山麓为三坎，埋之。又以只鸡、饭三盂，嗟吁涕洟而告之，曰：
- 呜呼伤哉！繄何人？繄何人？吾龙场驿丞余姚王守仁也。吾与尔皆中土之产，吾不知尔郡邑，尔乌为乎来为兹山之鬼乎？古者重去其乡，游宦不逾千里。吾以窜逐而来此，宜也。尔亦何辜乎？闻尔官吏目耳，俸不能五斗，尔率妻子躬耕可有也。乌为乎以五斗而易尔七尺之躯？又不足，而益以尔子与仆乎？呜呼伤哉！
- 尔诚恋兹五斗而来，则宜欣然就道，胡为乎吾昨望见尔容蹙然，盖不任其忧者？夫冲冒雾露，扳援崖壁，行万峰之顶，饥渴劳顿，筋骨疲惫，而又瘴疬侵其外，忧郁攻其中，其能以无死乎？吾固知尔之必死，然不谓若是其速，又不谓尔子尔仆亦遽然奄忽也！皆尔自取，谓之何哉！吾念尔三骨之无依而来瘗尔，乃使吾有无穷之怆也。
- 呜呼伤哉！纵不尔瘗，幽崖之狐成群，阴壑之虺如车轮，亦必能葬尔于腹，不致久暴露尔。尔既已无知，然吾何能违心乎？自吾去父母乡国而来此，三年矣，历瘴毒而苟能自全，以吾未尝一日之戚戚也。今悲伤若此，是吾为尔者重，而自为者轻也。吾不宜复为尔悲矣。
- 吾为尔歌，尔听之。歌曰：连峰际天兮，飞鸟不通。游子怀乡兮，莫知西东。莫知西东兮，维天则同。异域殊方兮，环海之中。达观随寓兮，奚必予宫。魂兮魂兮，无悲以恫。
- 又歌以慰之曰：与尔皆乡土之离兮，蛮之人言语不相知兮。性命不可期，吾苟死于兹兮，率尔子仆，来从予兮。吾与尔遨以嬉兮，骖紫彪而乘文螭兮，登望故乡而嘘唏兮。吾苟获生归兮，尔子尔仆，尚尔随兮，无以无侣为悲兮！道旁之冢累累兮，多中土之流离兮，相与呼啸而徘徊兮。餐风饮露，无尔饥兮。朝友麋鹿，暮猿与栖兮。尔安尔居兮，无为厉于兹墟兮！

## 拼音
- wei2 zheng4 de2 si4 nian2 qiu1 yue4 san1 ri4 ， you3 li4 mu4 yun2 zi4 jing1 lai2 zhe3 ， bu4 zhi1 qi2 ming2 shi4 ， xie2 yi4 zi3 yi4 pu2 ， jiang1 zhi1 ren4 ， guo4 long2 chang3 ， tou2 su4 tu3 miao2 jia1 。 yu3 cong2 li2 luo4 jian1 wang4 jian4 zhi1 ， yin1 yu3 hun1 hei1 ， yu4 jiu4 wen4 xun4 bei3 lai2 shi4 ， bu4 guo3 。 ming2 zao3 ， qian3 ren2 chan1 zhi1 ， yi3 xing2 yi3 。
- bao2 wu3 ， you3 ren2 zi4 wu2 gong1 po1 lai2 ， yun2 ： “ yi4 lao3 ren2 si3 po1 xia4 ， bang4 liang3 ren2 ku1 zhi1 ai1 。 ” yu3 yue1 ： “ ci3 bi4 li4 mu4 si3 yi3 。 shang1 zai1 ！ ” bo2 mu4 ， fu4 you3 ren2 lai2 ， yun2 ： “ po1 xia4 si3 zhe3 er4 ren2 ， bang4 yi4 ren2 zuo4 ku1 。 ” xun2 qi2 zhuang4 ， ze2 qi2 zi3 you4 si3 yi3 。 ming2 ri4 ， fu4 you3 ren2 lai2 ， yun2 ： “ jian4 po1 xia4 ji1 shi1 san1 yan1 。 ” ze2 qi2 pu2 you4 si3 yi3 。 wu1 hu1 shang1 zai1 ！
- nian4 qi2 bao4 gu3 wu2 zhu3 ， jiang1 er4 tong2 zi3 chi2 ben3 、 cha1 wang3 yi4 zhi1 ， er4 tong2 zi3 you3 nan2 se4 ran2 。 yu3 yue1 ： “ xi1 ！ wu2 yu3 er3 you2 bi3 ye3 ！ ” er4 tong2 min3 ran2 ti4 xia4 ， qing3 wang3 。 jiu4 qi2 bang4 shan1 lu4 wei4 san1 kan3 ， mai2 zhi1 。 you4 yi3 zhi1 ji1 、 fan4 san1 yu2 ， jie1 xu1 ti4 yi2 er2 gao4 zhi1 ， yue1 ：
- wu1 hu1 shang1 zai1 ！ yi1 he2 ren2 ？ yi1 he2 ren2 ？ wu2 long2 chang3 yi4 cheng2 yu2 yao2 wang2 shou3 ren2 ye3 。 wu2 yu3 er3 jie1 zhong1 tu3 zhi1 chan3 ， wu2 bu4 zhi1 er3 jun4 yi4 ， er3 wu1 wei4 hu1 lai2 wei4 zi1 shan1 zhi1 gui3 hu1 ？ gu3 zhe3 zhong4 qu4 qi2 xiang1 ， you2 huan4 bu4 yu2 qian1 li3 。 wu2 yi3 cuan4 zhu2 er2 lai2 ci3 ， yi2 ye3 。 er3 yi4 he2 gu1 hu1 ？ wen2 er3 guan1 li4 mu4 er3 ， feng4 bu4 neng2 wu3 dou3 ， er3 lü4 qi1 zi3 gong1 geng1 ke3 you3 ye3 。 wu1 wei4 hu1 yi3 wu3 dou3 er2 yi4 er3 qi1 chi3 zhi1 qu1 ？ you4 bu4 zu2 ， er2 yi4 yi3 er3 zi3 yu3 pu2 hu1 ？ wu1 hu1 shang1 zai1 ！
- er3 cheng2 lian4 zi1 wu3 dou3 er2 lai2 ， ze2 yi2 xin1 ran2 jiu4 dao4 ， hu2 wei4 hu1 wu2 zuo2 wang4 jian4 er3 rong2 cu4 ran2 ， gai4 bu2 ren4 qi2 you1 zhe3 ？ fu1 chong1 mao4 wu4 lu4 ， ban1 yuan2 ya2 bi4 ， xing2 wan4 feng1 zhi1 ding3 ， ji1 ke3 lao2 dun4 ， jin1 gu3 pi2 bei4 ， er2 you4 zhang4 li4 qin1 qi2 wai4 ， you1 yu4 gong1 qi2 zhong1 ， qi2 neng2 yi3 wu2 si3 hu1 ？ wu2 gu4 zhi1 er3 zhi1 bi4 si3 ， ran2 bu2 wei4 ruo4 shi4 qi2 su4 ， you4 bu2 wei4 er3 zi3 er3 pu2 yi4 ju4 ran2 yan3 hu1 ye3 ！ jie1 er3 zi4 qu3 ， wei4 zhi1 he2 zai1 ！ wu2 nian4 er3 san1 gu3 zhi1 wu2 yi1 er2 lai2 yi4 er3 ， nai3 shi3 wu2 you3 wu2 qiong2 zhi1 chuang4 ye3 。
- wu1 hu1 shang1 zai1 ！ zong4 bu4 er3 yi4 ， you1 ya2 zhi1 hu2 cheng2 qun2 ， yin1 he4 zhi1 hui1 ru2 che1 lun2 ， yi4 bi4 neng2 zang4 er3 yu2 fu4 ， bu2 zhi4 jiu3 bao4 lu4 er3 。 er3 ji4 yi3 wu2 zhi1 ， ran2 wu2 he2 neng2 wei2 xin1 hu1 ？ zi4 wu2 qu4 fu4 mu3 xiang1 guo2 er2 lai2 ci3 ， san1 nian2 yi3 ， li4 zhang4 du2 er2 gou3 neng2 zi4 quan2 ， yi3 wu2 wei4 chang2 yi2 ri4 zhi1 qi1 qi1 ye3 。 jin1 bei1 shang1 ruo4 ci3 ， shi4 wu2 wei4 er3 zhe3 zhong4 ， er2 zi4 wei4 zhe3 qing1 ye3 。 wu2 bu4 yi2 fu4 wei4 er3 bei1 yi3 。
- wu2 wei4 er3 ge1 ， er3 ting1 zhi1 。 ge1 yue1 ： lian2 feng1 ji4 tian1 xi1 ， fei1 niao3 bu4 tong1 。 you2 zi3 huai2 xiang1 xi1 ， mo4 zhi1 xi1 dong1 。 mo4 zhi1 xi1 dong1 xi1 ， wei2 tian1 ze2 tong2 。 yi4 yu4 shu1 fang1 xi1 ， huan2 hai3 zhi1 zhong1 。 da2 guan1 sui2 yu4 xi1 ， xi1 bi4 yu3 gong1 。 hun2 xi1 hun2 xi1 ， wu2 bei1 yi3 dong4 。
- you4 ge1 yi3 wei4 zhi1 yue1 ： yu3 er3 jie1 xiang1 tu3 zhi1 li2 xi1 ， man2 zhi1 ren2 yan2 yu3 bu4 xiang1 zhi1 xi1 。 xing4 ming4 bu4 ke3 qi1 ， wu2 gou3 si3 yu2 zi1 xi1 ， lü4 er3 zi3 pu2 ， lai2 cong2 yu3 xi1 。 wu2 yu3 er3 ao2 yi3 xi1 xi1 ， can1 zi3 biao1 er2 cheng2 wen2 chi1 xi1 ， deng1 wang4 gu4 xiang1 er2 xu1 xi1 xi1 。 wu2 gou3 huo4 sheng1 gui1 xi1 ， er3 zi3 er3 pu2 ， shang4 er3 sui2 xi1 ， wu2 yi3 wu2 lü3 wei4 bei1 xi1 ！ dao4 pang2 zhi1 zhong3 lei4 lei4 xi1 ， duo1 zhong1 tu3 zhi1 liu2 li2 xi1 ， xiang1 yu3 hu1 xiao4 er2 pai2 huai2 xi1 。 can1 feng1 yin3 lu4 ， wu2 er3 ji1 xi1 。 chao2 you3 mi2 lu4 ， mu4 yuan2 yu3 qi1 xi1 。 er3 an1 er3 ju1 xi1 ， wu2 wei2 li4 yu2 zi1 xu1 xi1 ！

## 注释

## 译文

## 赏析
