---
id: shou-ren-ji-shan-shu-yuan-zun-jing-ge-ji
title: 稽山书院尊经阁记
titlePinyin: ji1 shan1 shu1 yuan4 zun1 jing1 ge2 ji4
titleSlug: ji-shan-shu-yuan-zun-jing-ge-ji
author: 守仁
authorPinyin: shou3 ren2
authorSlug: shou-ren
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 经，常道也，其在于天谓之命，其赋于人谓之性，其主于身谓之心。心也，性也，命也，一也。通人物，达四海，塞天地，亘古今，无有乎弗具，无有乎弗同，无有乎或变者也，是常道也。其应乎感也，则为恻隐，为羞恶，为辞让，为是非；其见于事也，则为父子之亲，为君臣之义，为夫妇之别，为长幼之序，为朋友之信。是恻隐也，羞恶也，辞让也，是非也，是亲也，义也，序也，别也，信也，一也；皆所谓心也，性也，命也。通人物，达四海，塞天地，亘古今，无有乎弗具，无有乎弗同，无有乎或变者也，是常道也。是常道也，以言其阴阳消息之行焉，则谓之《易》；以言其纪纲政事之施焉，则谓之《书》；以言其歌咏性情之发焉，则谓之《诗》；以言其条理节文之著焉，则谓之《礼》；以言其欣喜和平之生焉，则谓之《乐》；以言其诚伪邪正之辩焉，则谓之《春秋》。是阴阳消息之行也以至于诚伪邪正之辩也，一也；皆所谓心也，性也，命也。通人物，达四海，塞天地，亘古今，无有乎弗具，无有乎弗同，无有乎或变者也，夫是之谓六经。六经者非他，吾心之常道也。故《易》也者，志吾心之阴阳消息者也；《书》也者，志吾心之纪纲政事者也；《诗》也者，志吾心之歌咏性情者也；《礼》也者，志吾心之条理节文者也；《乐》也者，志吾心之欣喜和平者也；《春秋》也者，志吾心之诚伪邪正者也。君子之于六经也，求之吾心之阴阳消息而时行焉，所以尊《易》也；求之吾心之纪纲政事而时施焉，所以尊《书》也；求之吾心之歌咏性情而时发焉，所以尊《诗》也；求之吾心之条理节文而时著焉。所以尊《礼》也；求之吾心之欣喜和平而时生焉，所以尊《乐》也；求之吾心之诚伪邪正而时辩焉，所以尊《春秋》也。
- 盖昔者圣人之扶人极、忧后世而述六经也，犹之富家者之父祖，虑其产业库藏之积，其子孙者或至于遗忘散失，卒困穷而无以自全也，而记籍其家之所有以贻之，使之世守其产业库藏之积而享用焉，以免于困穷之患。故六经者，吾心之记籍也；而六经之实，则具于吾心，犹之产业库藏之实积，种种色色，具存于其家；其记籍者，特名状数目而已。而世之学者，不知求六经之实于吾心，而徒考索于影响之间，牵制于文义之末，硁硁然以为是六经矣；是犹富家之子孙，不务守视享用其产业库藏之实积，日遗忘散失，至于窭人丐夫，而犹嚣嚣然指其记籍。曰：“斯吾产业库藏之积也！”何以异于是？
- 呜呼！六经之学，其不明于世，非一朝一夕之故矣。尚功利，崇邪说，是谓乱经；习训诂，传记诵，没溺于浅闻小见，以涂天下之耳目，是谓侮经；侈淫辞，竞诡辩，饰奸心盗行，逐世垄断，而犹自以为通经，是谓贼经。若是者，是并其所谓记籍者而割裂弃毁之矣，宁复知所以为尊经也乎？
- 越城旧有稽山书院，在卧龙西岗，荒废久矣。郡守渭南南君大吉，既敷政于民，则慨然悼末学之支离，将进之以圣贤之道，于是使山阴令吴君瀛拓书院而一新之；又为尊经之阁于其后，曰：经正则庶民兴，庶民兴斯无邪慝矣。阁成，请予一言，以谂多士。予既不获辞，则为记之若是。呜呼！世之学者，得吾说而求诸其心焉，其亦庶乎知所以为尊经也矣。

## 拼音
- jing1 ， chang2 dao4 ye3 ， qi2 zai4 yu2 tian1 wei4 zhi1 ming4 ， qi2 fu4 yu2 ren2 wei4 zhi1 xing4 ， qi2 zhu3 yu2 shen1 wei4 zhi1 xin1 。 xin1 ye3 ， xing4 ye3 ， ming4 ye3 ， yi1 ye3 。 tong1 ren2 wu4 ， da2 si4 hai3 ， sai1 tian1 di4 ， gen4 gu3 jin1 ， wu2 you3 hu1 fu2 ju4 ， wu2 you3 hu1 fu2 tong2 ， wu2 you3 hu1 huo4 bian4 zhe3 ye3 ， shi4 chang2 dao4 ye3 。 qi2 ying4 hu1 gan3 ye3 ， ze2 wei4 ce4 yin3 ， wei4 xiu1 e4 ， wei4 ci2 rang4 ， wei4 shi4 fei1 ； qi2 jian4 yu2 shi4 ye3 ， ze2 wei4 fu4 zi3 zhi1 qin1 ， wei4 jun1 chen2 zhi1 yi4 ， wei4 fu1 fu4 zhi1 bie2 ， wei4 chang2 you4 zhi1 xu4 ， wei4 peng2 you3 zhi1 xin4 。 shi4 ce4 yin3 ye3 ， xiu1 e4 ye3 ， ci2 rang4 ye3 ， shi4 fei1 ye3 ， shi4 qin1 ye3 ， yi4 ye3 ， xu4 ye3 ， bie2 ye3 ， xin4 ye3 ， yi1 ye3 ； jie1 suo3 wei4 xin1 ye3 ， xing4 ye3 ， ming4 ye3 。 tong1 ren2 wu4 ， da2 si4 hai3 ， sai1 tian1 di4 ， gen4 gu3 jin1 ， wu2 you3 hu1 fu2 ju4 ， wu2 you3 hu1 fu2 tong2 ， wu2 you3 hu1 huo4 bian4 zhe3 ye3 ， shi4 chang2 dao4 ye3 。 shi4 chang2 dao4 ye3 ， yi3 yan2 qi2 yin1 yang2 xiao1 xi1 zhi1 xing2 yan1 ， ze2 wei4 zhi1 《 yi4 》 ； yi3 yan2 qi2 ji4 gang1 zheng4 shi4 zhi1 shi1 yan1 ， ze2 wei4 zhi1 《 shu1 》 ； yi3 yan2 qi2 ge1 yong3 xing4 qing2 zhi1 fa1 yan1 ， ze2 wei4 zhi1 《 shi1 》 ； yi3 yan2 qi2 tiao2 li3 jie2 wen2 zhi1 zhu4 yan1 ， ze2 wei4 zhi1 《 li3 》 ； yi3 yan2 qi2 xin1 xi3 he2 ping2 zhi1 sheng1 yan1 ， ze2 wei4 zhi1 《 le4 》 ； yi3 yan2 qi2 cheng2 wei3 xie2 zheng4 zhi1 bian4 yan1 ， ze2 wei4 zhi1 《 chun1 qiu1 》 。 shi4 yin1 yang2 xiao1 xi1 zhi1 xing2 ye3 yi3 zhi4 yu2 cheng2 wei3 xie2 zheng4 zhi1 bian4 ye3 ， yi1 ye3 ； jie1 suo3 wei4 xin1 ye3 ， xing4 ye3 ， ming4 ye3 。 tong1 ren2 wu4 ， da2 si4 hai3 ， sai1 tian1 di4 ， gen4 gu3 jin1 ， wu2 you3 hu1 fu2 ju4 ， wu2 you3 hu1 fu2 tong2 ， wu2 you3 hu1 huo4 bian4 zhe3 ye3 ， fu1 shi4 zhi1 wei4 liu4 jing1 。 liu4 jing1 zhe3 fei1 ta1 ， wu2 xin1 zhi1 chang2 dao4 ye3 。 gu4 《 yi4 》 ye3 zhe3 ， zhi4 wu2 xin1 zhi1 yin1 yang2 xiao1 xi1 zhe3 ye3 ； 《 shu1 》 ye3 zhe3 ， zhi4 wu2 xin1 zhi1 ji4 gang1 zheng4 shi4 zhe3 ye3 ； 《 shi1 》 ye3 zhe3 ， zhi4 wu2 xin1 zhi1 ge1 yong3 xing4 qing2 zhe3 ye3 ； 《 li3 》 ye3 zhe3 ， zhi4 wu2 xin1 zhi1 tiao2 li3 jie2 wen2 zhe3 ye3 ； 《 le4 》 ye3 zhe3 ， zhi4 wu2 xin1 zhi1 xin1 xi3 he2 ping2 zhe3 ye3 ； 《 chun1 qiu1 》 ye3 zhe3 ， zhi4 wu2 xin1 zhi1 cheng2 wei3 xie2 zheng4 zhe3 ye3 。 jun1 zi3 zhi1 yu2 liu4 jing1 ye3 ， qiu2 zhi1 wu2 xin1 zhi1 yin1 yang2 xiao1 xi1 er2 shi2 xing2 yan1 ， suo3 yi3 zun1 《 yi4 》 ye3 ； qiu2 zhi1 wu2 xin1 zhi1 ji4 gang1 zheng4 shi4 er2 shi2 shi1 yan1 ， suo3 yi3 zun1 《 shu1 》 ye3 ； qiu2 zhi1 wu2 xin1 zhi1 ge1 yong3 xing4 qing2 er2 shi2 fa1 yan1 ， suo3 yi3 zun1 《 shi1 》 ye3 ； qiu2 zhi1 wu2 xin1 zhi1 tiao2 li3 jie2 wen2 er2 shi2 zhu4 yan1 。 suo3 yi3 zun1 《 li3 》 ye3 ； qiu2 zhi1 wu2 xin1 zhi1 xin1 xi3 he2 ping2 er2 shi2 sheng1 yan1 ， suo3 yi3 zun1 《 le4 》 ye3 ； qiu2 zhi1 wu2 xin1 zhi1 cheng2 wei3 xie2 zheng4 er2 shi2 bian4 yan1 ， suo3 yi3 zun1 《 chun1 qiu1 》 ye3 。
- gai4 xi1 zhe3 sheng4 ren2 zhi1 fu2 ren2 ji2 、 you1 hou4 shi4 er2 shu4 liu4 jing1 ye3 ， you2 zhi1 fu4 jia1 zhe3 zhi1 fu4 zu3 ， lü4 qi2 chan3 ye4 ku4 cang2 zhi1 ji1 ， qi2 zi3 sun1 zhe3 huo4 zhi4 yu2 yi2 wang4 san4 shi1 ， zu2 kun4 qiong2 er2 wu2 yi3 zi4 quan2 ye3 ， er2 ji4 ji2 qi2 jia1 zhi1 suo3 you3 yi3 yi2 zhi1 ， shi3 zhi1 shi4 shou3 qi2 chan3 ye4 ku4 cang2 zhi1 ji1 er2 xiang3 yong4 yan1 ， yi3 mian3 yu2 kun4 qiong2 zhi1 huan4 。 gu4 liu4 jing1 zhe3 ， wu2 xin1 zhi1 ji4 ji2 ye3 ； er2 liu4 jing1 zhi1 shi2 ， ze2 ju4 yu2 wu2 xin1 ， you2 zhi1 chan3 ye4 ku4 cang2 zhi1 shi2 ji1 ， zhong3 zhong3 se4 se4 ， ju4 cun2 yu2 qi2 jia1 ； qi2 ji4 ji2 zhe3 ， te4 ming2 zhuang4 shu4 mu4 er2 yi3 。 er2 shi4 zhi1 xue2 zhe3 ， bu4 zhi1 qiu2 liu4 jing1 zhi1 shi2 yu2 wu2 xin1 ， er2 tu2 kao3 suo3 yu2 ying3 xiang3 zhi1 jian1 ， qian1 zhi4 yu2 wen2 yi4 zhi1 mo4 ， keng1 keng1 ran2 yi3 wei2 shi4 liu4 jing1 yi3 ； shi4 you2 fu4 jia1 zhi1 zi3 sun1 ， bu2 wu4 shou3 shi4 xiang3 yong4 qi2 chan3 ye4 ku4 cang2 zhi1 shi2 ji1 ， ri4 yi2 wang4 san4 shi1 ， zhi4 yu2 ju4 ren2 gai4 fu1 ， er2 you2 ao2 ao2 ran2 zhi3 qi2 ji4 ji2 。 yue1 ： “ si1 wu2 chan3 ye4 ku4 cang2 zhi1 ji1 ye3 ！ ” he2 yi3 yi4 yu2 shi4 ？
- wu1 hu1 ！ liu4 jing1 zhi1 xue2 ， qi2 bu4 ming2 yu2 shi4 ， fei1 yi4 chao2 yi4 xi1 zhi1 gu4 yi3 。 shang4 gong1 li4 ， chong2 xie2 shuo1 ， shi4 wei4 luan4 jing1 ； xi2 xun4 gu3 ， zhuan4 ji4 song4 ， mei2 ni4 yu2 qian3 wen2 xiao3 jian4 ， yi3 tu2 tian1 xia4 zhi1 er3 mu4 ， shi4 wei4 wu3 jing1 ； chi3 yin2 ci2 ， jing4 gui3 bian4 ， shi4 jian1 xin1 dao4 xing2 ， zhu2 shi4 long3 duan4 ， er2 you2 zi4 yi3 wei2 tong1 jing1 ， shi4 wei4 zei2 jing1 。 ruo4 shi4 zhe3 ， shi4 bing4 qi2 suo3 wei4 ji4 ji2 zhe3 er2 ge1 lie4 qi4 hui3 zhi1 yi3 ， ning2 fu4 zhi1 suo3 yi3 wei2 zun1 jing1 ye3 hu1 ？
- yue4 cheng2 jiu4 you3 ji1 shan1 shu1 yuan4 ， zai4 wo4 long2 xi1 gang3 ， huang1 fei4 jiu3 yi3 。 jun4 shou3 wei4 nan2 nan2 jun1 da4 ji2 ， ji4 fu1 zheng4 yu2 min2 ， ze2 kai3 ran2 dao4 mo4 xue2 zhi1 zhi1 li2 ， jiang1 jin4 zhi1 yi3 sheng4 xian2 zhi1 dao4 ， yu2 shi4 shi3 shan1 yin1 ling4 wu2 jun1 ying2 tuo4 shu1 yuan4 er2 yi4 xin1 zhi1 ； you4 wei4 zun1 jing1 zhi1 ge2 yu2 qi2 hou4 ， yue1 ： jing1 zheng4 ze2 shu4 min2 xing1 ， shu4 min2 xing1 si1 wu2 xie2 te4 yi3 。 ge2 cheng2 ， qing3 yu3 yi4 yan2 ， yi3 shen3 duo1 shi4 。 yu3 ji4 bu2 huo4 ci2 ， ze2 wei4 ji4 zhi1 ruo4 shi4 。 wu1 hu1 ！ shi4 zhi1 xue2 zhe3 ， de2 wu2 shuo1 er2 qiu2 zhu1 qi2 xin1 yan1 ， qi2 yi4 shu4 hu1 zhi1 suo3 yi3 wei2 zun1 jing1 ye3 yi3 。

## 注释

## 译文

## 赏析
