---
id: cheng-yu-sun-geng-wu-chun-zhi-qi-ri-qian-cheng-du-tong-chuan-ling-yang-cheng-yu-sun-y-84b0af3e
title: □□庚午春之七日前成都通川陵阳程遇孙舣东去之舟于涪陵岸下太守谢宋卿以踏碛故事招饮北岩谒伊川先生像于钩深堂敬赋古诗一章刻诸岩石
titlePinyin: □ □ geng1 wu3 chun1 zhi1 qi1 ri4 qian2 cheng2 du1 tong1 chuan1 ling2 yang2 cheng2 yu4 sun1 yi3 dong1 qu4 zhi1 zhou1 yu2 fu2 ling2 an4 xia4 tai4 shou3 xie4 song4 qing1 yi3 ta4 qi4 gu4 shi4 zhao1 yin3 bei3 yan2 ye4 yi1 chuan1 xian1 sheng1 xiang4 yu2 gou1 shen1 tang2 jing4 fu4 gu3 shi1 yi4 zhang1 ke4 zhu1 yan2 shi2
titleSlug: geng-wu-chun-zhi-qi-ri-qian-cheng-du-tong-chuan-ling-yang-cheng-yu-sun-y-84b0af3e
author: 程遇孙
authorPinyin: cheng2 yu4 sun1
authorSlug: cheng-yu-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风吹客舟，沙际初倚柁。
- 怀人爱其屋，木杪危若堕。
- 欣从太守游，江色清照坐。
- 当年绍述议，洛党亦奔播。
- 时人欲杀翁，甘此采薇饿。
- 流离终爱君，怨语无骚些。
- 寥寥十翼后，学易孰无过。
- 诸儒践陈迹，如蚁困旋磨。
- 岩栖独钩深，混沌与凿破。
- 书成置箧中，山鬼严夜逻。
- 向来新说行，六籍乃生祸。
- 氛埃满神州，久被犬羊涴。
- 何如北岩石，樵牧不敢唾。
- 诗寒不成章，聊为兹石贺。

## 拼音
- chun1 feng1 chui1 ke4 zhou1 ， sha1 ji4 chu1 yi3 tuo2 。
- huai2 ren2 ai4 qi2 wu1 ， mu4 miao3 wei1 ruo4 duo4 。
- xin1 cong2 tai4 shou3 you2 ， jiang1 se4 qing1 zhao4 zuo4 。
- dang1 nian2 shao4 shu4 yi4 ， luo4 dang3 yi4 ben1 bo1 。
- shi2 ren2 yu4 sha1 weng1 ， gan1 ci3 cai3 wei1 e4 。
- liu2 li2 zhong1 ai4 jun1 ， yuan4 yu3 wu2 sao1 xie1 。
- liao2 liao2 shi2 yi4 hou4 ， xue2 yi4 shu2 wu2 guo4 。
- zhu1 ru2 jian4 chen2 ji4 ， ru2 yi3 kun4 xuan2 mo2 。
- yan2 qi1 du2 gou1 shen1 ， hun4 dun4 yu3 zao2 po4 。
- shu1 cheng2 zhi4 qie4 zhong1 ， shan1 gui3 yan2 ye4 luo2 。
- xiang4 lai2 xin1 shuo1 xing2 ， liu4 ji2 nai3 sheng1 huo4 。
- fen1 ai1 man3 shen2 zhou1 ， jiu3 bei4 quan3 yang2 wo4 。
- he2 ru2 bei3 yan2 shi2 ， qiao2 mu4 bu4 gan3 tuo4 。
- shi1 han2 bu4 cheng2 zhang1 ， liao2 wei4 zi1 shi2 he4 。

## 注释

## 译文

## 赏析
