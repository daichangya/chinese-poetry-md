---
id: liu-ban-nan-chuang-shi-qi-er
title: 南窗诗  其二
titlePinyin: nan2 chuang1 shi1     qi2 er4
titleSlug: nan-chuang-shi-qi-er
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抱书南窗下，日午天光亮。
- 阴阴夏木长，翙翙巢禽鬯。
- 因之省疏慢，亦喜就闲旷。
- 散帙寄忘怀，曲肱从所尚。
- 临文眩今古，抚事杂欢怅。
- 劳形竟何为，有心得非妄。
- 释卷忽自娱，收视已神放。
- 远从华胥游，却立钧天上。
- 万缘倏皆空，至乐了无状。
- 悲哉俗学徒，头白迷归向。

## 拼音
- bao4 shu1 nan2 chuang1 xia4 ， ri4 wu3 tian1 guang1 liang4 。
- yin1 yin1 xia4 mu4 chang2 ， hui4 hui4 chao2 qin2 chang4 。
- yin1 zhi1 sheng3 shu1 man4 ， yi4 xi3 jiu4 xian2 kuang4 。
- san4 zhi4 ji4 wang4 huai2 ， qu1 gong1 cong2 suo3 shang4 。
- lin2 wen2 xuan4 jin1 gu3 ， fu3 shi4 za2 huan1 chang4 。
- lao2 xing2 jing4 he2 wei4 ， you3 xin1 de2 fei1 wang4 。
- shi4 juan4 hu1 zi4 yu2 ， shou1 shi4 yi3 shen2 fang4 。
- yuan3 cong2 hua2 xu1 you2 ， que4 li4 jun1 tian1 shang4 。
- wan4 yuan2 shu1 jie1 kong1 ， zhi4 le4 le0 wu2 zhuang4 。
- bei1 zai1 su2 xue2 tu2 ， tou2 bai2 mi2 gui1 xiang4 。

## 注释

## 译文

## 赏析
