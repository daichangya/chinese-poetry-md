---
id: liu-ban-yu-sun-ju-yuan-su-zi-zhan-liu-shen-lao-guang-ling-xiang-yu-su-qing-fu-sh-c90c0eca
title: 与孙巨源苏子瞻刘莘老广陵相遇苏请赋诗为别各用其字为韵每篇十韵  其二
titlePinyin: yu3 sun1 ju4 yuan2 su1 zi3 zhan1 liu2 shen1 lao3 guang3 ling2 xiang1 yu4 su1 qing3 fu4 shi1 wei4 bie2 ge4 yong4 qi2 zi4 wei4 yun4 mei3 pian1 shi2 yun4     qi2 er4
titleSlug: yu-sun-ju-yuan-su-zi-zhan-liu-shen-lao-guang-ling-xiang-yu-su-qing-fu-sh-c90c0eca
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 本为东方生，避世不避喧。
- 仍慕管夷吾，畏事复畏言。
- 外物不可期，高风难重论。
- 我辞金马门，君来西掖垣。
- 淮濒一相见，握手双泪痕。
- 矜我鬓雪多，岁月何崩奔。
- 默然念既往，所遇皆笼樊。
- 恨不值羽人，拂衣入桃源。
- 腰间银青绶，车上朱两轓。
- 专城自不恶，相思徒种萱。

## 拼音
- ben3 wei4 dong1 fang1 sheng1 ， bi4 shi4 bu2 bi4 xuan1 。
- reng2 mu4 guan3 yi2 wu2 ， wei4 shi4 fu4 wei4 yan2 。
- wai4 wu4 bu4 ke3 qi1 ， gao1 feng1 nan2 zhong4 lun4 。
- wo3 ci2 jin1 ma3 men2 ， jun1 lai2 xi1 ye4 yuan2 。
- huai2 bin1 yi4 xiang1 jian4 ， wo4 shou3 shuang1 lei4 hen2 。
- jin1 wo3 bin4 xue3 duo1 ， sui4 yue4 he2 beng1 ben1 。
- mo4 ran2 nian4 ji4 wang3 ， suo3 yu4 jie1 long2 fan2 。
- hen4 bu4 zhi2 yu3 ren2 ， fu2 yi1 ru4 tao2 yuan2 。
- yao1 jian1 yin2 qing1 shou4 ， che1 shang4 zhu1 liang3 fan1 。
- zhuan1 cheng2 zi4 bu2 e4 ， xiang1 si1 tu2 zhong3 xuan1 。

## 注释

## 译文

## 赏析
