---
id: liu-ban-shu-huai
title: 书怀
titlePinyin: shu1 huai2
titleSlug: shu-huai
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幼学慕高远，读书不求解。
- 志为逍遥游，耻以声名卖。
- 宁从子桑简，不愿伯夷隘。
- 未常忧瓠落，岂复顾机械。
- 遯时良无闷，涉俗适得怪。
- 但使心休休，那论行夬夬。
- 世涂剧坎穽，人理甚蜂虿。
- 低颜费将迎，非意成睚眦。
- 铁冠喜弹画，法吏乐罥絓。
- 洗濯出瘢痍，丹青恣描画。
- 抗言畏不伤，奉职谓匪懈。
- 指擿本无瑕，销铄缘鼓𫖔。
- 群嬉更啸呼，斗巧逾狡狯。
- 抵巇加捷翻，取必期称快。
- 上恩初优假，一眚犹纵解。
- 虽蒙三面宽，未免六翮铩。
- 全生愧液𣗊，有道羡瘖瞆。
- 失马未必悲，堕甑何足喟。
- 后皇物群生，大块为之噫。
- 在盈或时亏，有支那可坏。
- 行苇无践履，甘棠勿翦拜。
- 犹将采葑菲，讵有弃菅蒯。
- 宁当置韶濩，始欲荐任韎。
- 厌饫椒与兰，玩惜饐而餲。
- 宿名守枯槁，知命遗芥蒂。
- 猖狂蹈大方，屈服嗌若喝。
- 腰舟虽云慎，吹虀亦已惫。
- 既往诚无追，有来当自戒。
- 萧萧鬓毛改，杳杳岁月迈。
- 愚谋向千失，晚悟犹一洒。
- 龟手世絣絖，支离保针茝。
- 鬻渡学操舟，闭肆从问卦。
- 念皆贤者为，亟闻古人话。
- 有田倚江湖，往岁成亩浍。
- 还归岂无图，绪业颇未败。
- 采菰仍得鱼，种榆因及薤。
- 小屋蔽蓬茅，大囷输精稗。
- 逢迎具壶浆，称贷偿私债。
- 暑从泉流濯，寒有檐日晒。
- 何苦事明经，区区矜地芥。

## 拼音
- you4 xue2 mu4 gao1 yuan3 ， du2 shu1 bu4 qiu2 jie3 。
- zhi4 wei4 xiao1 yao2 you2 ， chi3 yi3 sheng1 ming2 mai4 。
- ning2 cong2 zi3 sang1 jian3 ， bu2 yuan4 bo2 yi2 ai4 。
- wei4 chang2 you1 hu4 luo4 ， qi3 fu4 gu4 ji1 xie4 。
- dun4 shi2 liang2 wu2 men1 ， she4 su2 shi4 de2 guai4 。
- dan4 shi3 xin1 xiu1 xiu1 ， na4 lun4 xing2 guai4 guai4 。
- shi4 tu2 ju4 kan3 jing3 ， ren2 li3 shen4 feng1 chai4 。
- di1 yan2 fei4 jiang1 ying2 ， fei1 yi4 cheng2 ya2 zi4 。
- tie3 guan1 xi3 tan2 hua4 ， fa3 li4 le4 juan4 gua4 。
- xi3 zhuo2 chu1 ban1 yi2 ， dan1 qing1 zi4 miao2 hua4 。
- kang4 yan2 wei4 bu4 shang1 ， feng4 zhi2 wei4 fei3 xie4 。
- zhi3 ti1 ben3 wu2 xia2 ， xiao1 shuo4 yuan2 gu3 𫖔 。
- qun2 xi1 geng4 xiao4 hu1 ， dou4 qiao3 yu2 jiao3 kuai4 。
- di3 xi1 jia1 jie2 fan1 ， qu3 bi4 qi1 cheng1 kuai4 。
- shang4 en1 chu1 you1 jia3 ， yi4 sheng3 you2 zong4 jie3 。
- sui1 meng2 san1 mian4 kuan1 ， wei4 mian3 liu4 he2 sha1 。
- quan2 sheng1 kui4 ye4 𣗊 ， you3 dao4 xian4 yin1 gui4 。
- shi1 ma3 wei4 bi4 bei1 ， duo4 zeng4 he2 zu2 kui4 。
- hou4 huang2 wu4 qun2 sheng1 ， da4 kuai4 wei4 zhi1 yi1 。
- zai4 ying2 huo4 shi2 kui1 ， you3 zhi1 na4 ke3 huai4 。
- xing2 wei3 wu2 jian4 lü3 ， gan1 tang2 wu4 jian3 bai4 。
- you2 jiang1 cai3 feng1 fei1 ， ju4 you3 qi4 jian1 kuai3 。
- ning2 dang1 zhi4 shao2 hu4 ， shi3 yu4 jian4 ren4 mei4 。
- yan4 yu4 jiao1 yu3 lan2 ， wan2 xi1 yi4 er2 ai4 。
- su4 ming2 shou3 ku1 gao3 ， zhi1 ming4 yi2 jie4 di4 。
- chang1 kuang2 dao3 da4 fang1 ， qu1 fu2 ai4 ruo4 he1 。
- yao1 zhou1 sui1 yun2 shen4 ， chui1 ji1 yi4 yi3 bei4 。
- ji4 wang3 cheng2 wu2 zhui1 ， you3 lai2 dang1 zi4 jie4 。
- xiao1 xiao1 bin4 mao2 gai3 ， yao3 yao3 sui4 yue4 mai4 。
- yu2 mou2 xiang4 qian1 shi1 ， wan3 wu4 you2 yi4 sa3 。
- gui1 shou3 shi4 bing1 kuang4 ， zhi1 li2 bao3 zhen1 chai3 。
- yu4 du4 xue2 cao1 zhou1 ， bi4 si4 cong2 wen4 gua4 。
- nian4 jie1 xian2 zhe3 wei4 ， ji2 wen2 gu3 ren2 hua4 。
- you3 tian2 yi3 jiang1 hu2 ， wang3 sui4 cheng2 mu3 hui4 。
- hai2 gui1 qi3 wu2 tu2 ， xu4 ye4 po1 wei4 bai4 。
- cai3 gu1 reng2 de2 yu2 ， zhong3 yu2 yin1 ji2 xie4 。
- xiao3 wu1 bi4 peng2 mao2 ， da4 qun1 shu1 jing1 bai4 。
- feng2 ying2 ju4 hu2 jiang1 ， cheng1 dai4 chang2 si1 zhai4 。
- shu3 cong2 quan2 liu2 zhuo2 ， han2 you3 yan2 ri4 shai4 。
- he2 ku3 shi4 ming2 jing1 ， qu1 qu1 jin1 di4 jie4 。

## 注释

## 译文

## 赏析
