---
id: liu-ban-wen-shu-zhong-da-shui-ji-lang-zhong-zhu-di
title: 闻蜀中大水寄阆中诸弟
titlePinyin: wen2 shu3 zhong1 da4 shui3 ji4 lang2 zhong1 zhu1 di4
titleSlug: wen-shu-zhong-da-shui-ji-lang-zhong-zhu-di
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀岭参天近，巴江向海迂。
- 百城同暗谷，独鸟视前途。
- 六月蒸云甚，长风骤雨俱。
- 漏天畴得补，深峡不时输。
- 回首蛇蛟鬭，伤心虎豹呼。
- 剑关愁断栈，天汉逼乘桴。
- 臂饮通殊俗，巢居自一隅。
- 遗黎待螺蚌，小邑断樵苏。
- 绝域飞黄鹄，仙人用只凫。
- 清秋已收潦，问尔丽泥涂。

## 拼音
- shu3 ling3 can1 tian1 jin4 ， ba1 jiang1 xiang4 hai3 yu1 。
- bai3 cheng2 tong2 an4 gu3 ， du2 niao3 shi4 qian2 tu2 。
- liu4 yue4 zheng1 yun2 shen4 ， chang2 feng1 zhou4 yu3 ju4 。
- lou4 tian1 chou2 de2 bu3 ， shen1 xia2 bu4 shi2 shu1 。
- hui2 shou3 she2 jiao1 dou4 ， shang1 xin1 hu3 bao4 hu1 。
- jian4 guan1 chou2 duan4 zhan4 ， tian1 han4 bi1 cheng2 fu2 。
- bi4 yin3 tong1 shu1 su2 ， chao2 ju1 zi4 yi4 yu2 。
- yi2 li2 dai4 luo2 bang4 ， xiao3 yi4 duan4 qiao2 su1 。
- jue2 yu4 fei1 huang2 hu2 ， xian1 ren2 yong4 zhi1 fu2 。
- qing1 qiu1 yi3 shou1 liao2 ， wen4 er3 li4 ni2 tu2 。

## 注释

## 译文

## 赏析
