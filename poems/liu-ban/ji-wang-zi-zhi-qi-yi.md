---
id: liu-ban-ji-wang-zi-zhi-qi-yi
title: 寄王子直  其一
titlePinyin: ji4 wang2 zi3 zhi2     qi2 yi1
titleSlug: ji-wang-zi-zhi-qi-yi
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三见登贤书，每有千人进。
- 少年盛名声，高士离幽遁。
- 吾怜王子秀，屡黜曾不近。
- 栖迟困家食，屈首仕州郡。
- 始疑造物意，实于才者吝。
- 宁与朝廷分，不使山野尽。
- 间令特达士，竭力事推引。
- 知音与汇征，千岁名双振。
- 忆君盛文华，遇事尤精敏。
- 雷电腾火车，波涛驾蛟蜃。
- 譬之逢羿射，所发无不准。
- 固穷当益坚，达生尚无闷。
- 府公枢轴老，治道常坐论。
- 屡闻下榻迎，岂惟虚己问。
- 人生贵意气，感激多发愤。
- 想见吐胸中，江河出方寸。
- 便当荐书上，累鸷推孤隼。
- 咫尺青冥天，励翼见翔奋。
- 年华不吾与，二毛倏生鬓。
- 禄仕久益贫，拙谋老仍钝。
- 干时尚有违，得名谅无分。
- 行当鸿鹄举，判与麋鹿浑。
- 江鱼事钩罩，吴稻收囷囤。
- 君时据亨衢，寄声勿招隠。

## 拼音
- san1 jian4 deng1 xian2 shu1 ， mei3 you3 qian1 ren2 jin4 。
- shao4 nian2 sheng4 ming2 sheng1 ， gao1 shi4 li2 you1 dun4 。
- wu2 lian2 wang2 zi3 xiu4 ， lü3 chu4 ceng2 bu2 jin4 。
- qi1 chi2 kun4 jia1 shi2 ， qu1 shou3 shi4 zhou1 jun4 。
- shi3 yi2 zao4 wu4 yi4 ， shi2 yu2 cai2 zhe3 lin4 。
- ning2 yu3 chao2 ting2 fen1 ， bu4 shi3 shan1 ye3 jin4 。
- jian1 ling4 te4 da2 shi4 ， jie2 li4 shi4 tui1 yin3 。
- zhi1 yin1 yu3 hui4 zheng1 ， qian1 sui4 ming2 shuang1 zhen4 。
- yi4 jun1 sheng4 wen2 hua2 ， yu4 shi4 you2 jing1 min3 。
- lei2 dian4 teng2 huo3 che1 ， bo1 tao1 jia4 jiao1 shen4 。
- pi4 zhi1 feng2 yi4 she4 ， suo3 fa1 wu2 bu4 zhun3 。
- gu4 qiong2 dang1 yi4 jian1 ， da2 sheng1 shang4 wu2 men1 。
- fu3 gong1 shu1 zhou2 lao3 ， zhi4 dao4 chang2 zuo4 lun4 。
- lü3 wen2 xia4 ta4 ying2 ， qi3 wei2 xu1 ji3 wen4 。
- ren2 sheng1 gui4 yi4 qi4 ， gan3 ji1 duo1 fa1 fen4 。
- xiang3 jian4 tu3 xiong1 zhong1 ， jiang1 he2 chu1 fang1 cun4 。
- bian4 dang1 jian4 shu1 shang4 ， lei4 zhi4 tui1 gu1 sun3 。
- zhi3 chi3 qing1 ming2 tian1 ， li4 yi4 jian4 xiang2 fen4 。
- nian2 hua2 bu4 wu2 yu3 ， er4 mao2 shu1 sheng1 bin4 。
- lu4 shi4 jiu3 yi4 pin2 ， zhuo1 mou2 lao3 reng2 dun4 。
- gan1 shi2 shang4 you3 wei2 ， de2 ming2 liang4 wu2 fen1 。
- hang2 dang0 hong2 hu2 ju3 ， pan4 yu3 mi2 lu4 hun2 。
- jiang1 yu2 shi4 gou1 zhao4 ， wu2 dao4 shou1 qun1 tun2 。
- jun1 shi2 ju4 heng1 qu2 ， ji4 sheng1 wu4 zhao1 yin3 。

## 注释

## 译文

## 赏析
