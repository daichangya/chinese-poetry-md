---
id: liu-ban-he-huang-jie-tui-pei-wang-shou-fan-zhou
title: 和黄节推陪王守泛舟
titlePinyin: he2 huang2 jie2 tui1 pei2 wang2 shou3 fan4 zhou1
titleSlug: he-huang-jie-tui-pei-wang-shou-fan-zhou
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清池堪百亩，珍木多十围。
- 灌泉昔未盈，移树今更肥。
- 境豁自心匠，宴游及韶辉。
- 居然坐高斋，不减临郊扉。
- 青旗贳冻酒，春服成单衣。
- 游人半童叟，好鸟偕鸣飞。
- 彤襜照银章，宾从相因依。
- 置觞面高轩，密坐罗芳菲。
- 清笳急鸣鼓，红粧耀迟晖。
- 澄潭止可鉴，画檝相与挥。
- 曳裾载笔简，自顾才也微。
- 之子倾盖贤，赏心谅云稀。
- 长歌善必赓，旧令繁勿违。
- 徒令夕阳暝，不醉终无归。

## 拼音
- qing1 chi2 kan1 bai3 mu3 ， zhen1 mu4 duo1 shi2 wei2 。
- guan4 quan2 xi1 wei4 ying2 ， yi2 shu4 jin1 geng4 fei2 。
- jing4 huo1 zi4 xin1 jiang4 ， yan4 you2 ji2 shao2 hui1 。
- ju1 ran2 zuo4 gao1 zhai1 ， bu4 jian3 lin2 jiao1 fei1 。
- qing1 qi2 shi4 dong4 jiu3 ， chun1 fu2 cheng2 dan1 yi1 。
- you2 ren2 ban4 tong2 sou3 ， hao3 niao3 xie2 ming2 fei1 。
- tong2 chan1 zhao4 yin2 zhang1 ， bin1 cong2 xiang1 yin1 yi1 。
- zhi4 shang1 mian4 gao1 xuan1 ， mi4 zuo4 luo2 fang1 fei1 。
- qing1 jia1 ji2 ming2 gu3 ， hong2 zhuang1 yao4 chi2 hui1 。
- cheng2 tan2 zhi3 ke3 jian4 ， hua4 ji2 xiang1 yu3 hui1 。
- ye4 ju1 zai3 bi3 jian3 ， zi4 gu4 cai2 ye3 wei1 。
- zhi1 zi3 qing1 gai4 xian2 ， shang3 xin1 liang4 yun2 xi1 。
- chang2 ge1 shan4 bi4 geng1 ， jiu4 ling4 fan2 wu4 wei2 。
- tu2 ling4 xi1 yang2 ming2 ， bu2 zui4 zhong1 wu2 gui1 。

## 注释

## 译文

## 赏析
