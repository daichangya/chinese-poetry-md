---
id: liu-ban-xin-zuo-xi-chi-cheng-wang-shou
title: 新作西池呈王守
titlePinyin: xin1 zuo4 xi1 chi2 cheng2 wang2 shou3
titleSlug: xin-zuo-xi-chi-cheng-wang-shou
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清源注长波，萦回十里内。
- 泓澄鉴群物，杂细分毛介。
- 旱岁未尝减，隆冬方可爱。
- 传云五龙旧，疑有神物在。
- 惜此去人近，久随荆棘废。
- 赏心一朝同，版筑四面会。
- 凿池两汉集，抗榭群山对。
- 种花渐成蹊，栽竹俄自倍。
- 荷芰入四邻，鸥鸟盈千辈。
- 鱼游明镜中，人语红尘外。
- 眷兹仁智乐，况乃登临最。
- 沧浪欢濯缨，药饵劝飞盖。
- 讼闲固材胜，神逸自形泰。
- 愿言载笔间，屡得从公迈。

## 拼音
- qing1 yuan2 zhu4 chang2 bo1 ， ying2 hui2 shi2 li3 nei4 。
- hong2 cheng2 jian4 qun2 wu4 ， za2 xi4 fen1 mao2 jie4 。
- han4 sui4 wei4 chang2 jian3 ， long2 dong1 fang1 ke3 ai4 。
- chuan2 yun2 wu3 long2 jiu4 ， yi2 you3 shen2 wu4 zai4 。
- xi1 ci3 qu4 ren2 jin4 ， jiu3 sui2 jing1 ji2 fei4 。
- shang3 xin1 yi4 chao2 tong2 ， ban3 zhu4 si4 mian4 hui4 。
- zao2 chi2 liang3 han4 ji2 ， kang4 xie4 qun2 shan1 dui4 。
- zhong3 hua1 jian4 cheng2 qi1 ， zai1 zhu2 e2 zi4 bei4 。
- he2 ji4 ru4 si4 lin2 ， ou1 niao3 ying2 qian1 bei4 。
- yu2 you2 ming2 jing4 zhong1 ， ren2 yu3 hong2 chen2 wai4 。
- juan4 zi1 ren2 zhi4 le4 ， kuang4 nai3 deng1 lin2 zui4 。
- cang1 lang4 huan1 zhuo2 ying1 ， yao4 er3 quan4 fei1 gai4 。
- song4 xian2 gu4 cai2 sheng4 ， shen2 yi4 zi4 xing2 tai4 。
- yuan4 yan2 zai3 bi3 jian1 ， lü3 de2 cong2 gong1 mai4 。

## 注释

## 译文

## 赏析
