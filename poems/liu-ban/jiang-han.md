---
id: liu-ban-jiang-han
title: 江汉
titlePinyin: jiang1 han4
titleSlug: jiang-han
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江汉繄常武，苗民傒舞阶。
- 百蛮时暴桀，终古事威怀。
- 壤穴深潜蚁，山林盛斗豺。
- 堕鸢愁瘴雾，吹蛊厌昏霾。
- 淫毒皆沙蜮，跳梁自井蛙。
- 几成分服岭，垂欲罢朱崖。
- 元帅全军出，天王太室斋。
- 凿门资感奋，负羽必谁差。
- 壮气随霆击，先声甚雨偕。
- 游魂蚩尔辈，贾勇洎吾侪。
- 略野穷飞鸟，围城尽析骸。
- 饥啼儿宛转，怨哭鬼欧哇。
- 破竹余铦刃，焚原只乱稭。
- 鲸掀才足脍，狸搰可须埋。
- 王略过铜柱，天威畅藁街。
- 斗牛光更润，溟海静无涯。
- 贾舶盈珠琲，宫娥贱玳钗。
- 拜侯金篆斗，犒士酒如淮。
- 神武千龄协，欢娱万国谐。
- 告成方历吉，名岳望禋柴。

## 拼音
- jiang1 han4 yi1 chang2 wu3 ， miao2 min2 xi1 wu3 jie1 。
- bai3 man2 shi2 bao4 jie2 ， zhong1 gu3 shi4 wei1 huai2 。
- rang3 xue2 shen1 qian2 yi3 ， shan1 lin2 sheng4 dou4 chai2 。
- duo4 yuan1 chou2 zhang4 wu4 ， chui1 gu3 yan4 hun1 mai2 。
- yin2 du2 jie1 sha1 yu4 ， tiao4 liang2 zi4 jing3 wa1 。
- ji3 cheng2 fen4 fu2 ling3 ， chui2 yu4 ba4 zhu1 ya2 。
- yuan2 shuai4 quan2 jun1 chu1 ， tian1 wang2 tai4 shi4 zhai1 。
- zao2 men2 zi1 gan3 fen4 ， fu4 yu3 bi4 shui2 cha4 。
- zhuang4 qi4 sui2 ting2 ji1 ， xian1 sheng1 shen4 yu3 xie2 。
- you2 hun2 chi1 er3 bei4 ， jia3 yong3 ji4 wu2 chai2 。
- lüe4 ye3 qiong2 fei1 niao3 ， wei2 cheng2 jin4 xi1 hai2 。
- ji1 ti2 er2 wan3 zhuan3 ， yuan4 ku1 gui3 ou1 wa1 。
- po4 zhu2 yu2 xian1 ren4 ， fen2 yuan2 zhi1 luan4 jie1 。
- jing1 xian1 cai2 zu2 kuai4 ， li2 hu2 ke3 xu1 mai2 。
- wang2 lüe4 guo4 tong2 zhu4 ， tian1 wei1 chang4 gao3 jie1 。
- dou4 niu2 guang1 geng4 run4 ， ming2 hai3 jing4 wu2 ya2 。
- jia3 bo2 ying2 zhu1 bei4 ， gong1 e2 jian4 dai4 chai1 。
- bai4 hou2 jin1 zhuan4 dou4 ， kao4 shi4 jiu3 ru2 huai2 。
- shen2 wu3 qian1 ling2 xie2 ， huan1 yu2 wan4 guo2 xie2 。
- gao4 cheng2 fang1 li4 ji2 ， ming2 yue4 wang4 yin1 chai2 。

## 注释

## 译文

## 赏析
