---
id: liu-ban-ci-yun-he-pei-ku-bu-xi-xue-ge
title: 次韵和裴库部喜雪歌
titlePinyin: ci4 yun4 he2 pei2 ku4 bu4 xi3 xue3 ge1
titleSlug: ci-yun-he-pei-ku-bu-xi-xue-ge
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四时平分气升降，当冬宜藏反宣畅。
- 玄冥羸孱失其职，骤弛威权避威仰。
- 由来万事可尽料，一夕同云迷下上。
- 始疑群灵久猜阻，勿尔觉悟欢相访。
- 周宣商汤号明主，圭璧垂尽虚卣鬯。
- 岂如圣神备参两，精意潜发天垂贶。
- 朔风萧条严莫犯，四野皜白光弥望。
- 干施无方意必均，阴杀夸多力尤壮。
- 松篁得意忍枯槁，鹰隼乘时戾宽旷。
- 层楼眺远复褰帘，密室就煖仍施幛。
- 舞投墙隙到中堂，响拂纸疏喧北向。
- 樵林无声自斤斧，野渡争趋急船舫。
- 富觞屡举极欢呼，贫屦践行赧嘲让。
- 谁令小邑尽华屋，不觉南山失青嶂。
- 月临静夜绝氛埃，涛起风江冞荡漾。
- 豫期晴和当劝耕，径入园林稍挟杖。
- 宿酲未解鸡三号，照梁辉焕晨光亮。
- 裴侯清通思豪绝，郢曲不比巴人唱。
- 老均茵凭游益欢，闲藉杯酒神俱王。
- 明年三农饱牟麦，病民自可逃无状。

## 拼音
- si4 shi2 ping2 fen1 qi4 sheng1 jiang4 ， dang1 dong1 yi2 cang2 fan3 xuan1 chang4 。
- xuan2 ming2 lei2 chan2 shi1 qi2 zhi2 ， zhou4 chi2 wei1 quan2 bi4 wei1 yang3 。
- you2 lai2 wan4 shi4 ke3 jin4 liao4 ， yi4 xi1 tong2 yun2 mi2 xia4 shang4 。
- shi3 yi2 qun2 ling2 jiu3 cai1 zu3 ， wu4 er3 jue2 wu4 huan1 xiang1 fang3 。
- zhou1 xuan1 shang1 tang1 hao4 ming2 zhu3 ， gui1 bi4 chui2 jin4 xu1 you3 chang4 。
- qi3 ru2 sheng4 shen2 bei4 can1 liang3 ， jing1 yi4 qian2 fa1 tian1 chui2 kuang4 。
- shuo4 feng1 xiao1 tiao2 yan2 mo4 fan4 ， si4 ye3 hao4 bai2 guang1 mi2 wang4 。
- gan1 shi1 wu2 fang1 yi4 bi4 jun1 ， yin1 sha1 kua1 duo1 li4 you2 zhuang4 。
- song1 huang2 de2 yi4 ren3 ku1 gao3 ， ying1 sun3 cheng2 shi2 li4 kuan1 kuang4 。
- ceng2 lou2 tiao4 yuan3 fu4 qian1 lian2 ， mi4 shi4 jiu4 xuan1 reng2 shi1 zhang4 。
- wu3 tou2 qiang2 xi4 dao4 zhong1 tang2 ， xiang3 fu2 zhi3 shu1 xuan1 bei3 xiang4 。
- qiao2 lin2 wu2 sheng1 zi4 jin1 fu3 ， ye3 du4 zheng1 qu1 ji2 chuan2 fang3 。
- fu4 shang1 lü3 ju3 ji2 huan1 hu1 ， pin2 ju4 jian4 xing2 nan3 chao2 rang4 。
- shui2 ling4 xiao3 yi4 jin4 hua2 wu1 ， bu4 jue2 nan2 shan1 shi1 qing1 zhang4 。
- yue4 lin2 jing4 ye4 jue2 fen1 ai1 ， tao1 qi3 feng1 jiang1 mi2 dang4 yang4 。
- yu4 qi1 qing2 he2 dang1 quan4 geng1 ， jing4 ru4 yuan2 lin2 shao1 xie2 zhang4 。
- su4 cheng2 wei4 jie3 ji1 san1 hao4 ， zhao4 liang2 hui1 huan4 chen2 guang1 liang4 。
- pei2 hou2 qing1 tong1 si1 hao2 jue2 ， ying3 qu3 bu4 bi3 ba1 ren2 chang4 。
- lao3 jun1 yin1 ping2 you2 yi4 huan1 ， xian2 jie4 bei1 jiu3 shen2 ju4 wang2 。
- ming2 nian2 san1 nong2 bao3 mu4 mai4 ， bing4 min2 zi4 ke3 tao2 wu2 zhuang4 。

## 注释

## 译文

## 赏析
