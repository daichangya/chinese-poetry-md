---
id: liu-ban-ci-yun-mu-fu-song-zhong-zhi-shi-bei
title: 次韵穆父送仲至使北
titlePinyin: ci4 yun4 mu4 fu4 song4 zhong4 zhi4 shi3 bei3
titleSlug: ci-yun-mu-fu-song-zhong-zhi-shi-bei
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结束大使车，张旜理轻策。
- 八荒已信浮，万里无直责。
- 由来昆弟欢，庸非一日积。
- 冠带引弓民，长城限疆埸。
- 边人安昼眠，老不逢斗格。
- 将帅剽甲兵，褒衣垂韨縌。
- 金缯出王府，百万载书籍。
- 候馆如鱼鳞，相望交国客。
- 外门名家驹，长大俨且硕。
- 诵诗三百篇，岂减崔亭伯。
- 斯焉思无邪，群书矧探赜。
- 指掌幽冀州，左右皆阡陌。
- 皇华一何远，区脱为我役。
- 前驱弩在覢，郊候抹红额。
- 天声畅无外，不必关塞斥。
- 但看书同文，依然具点画。
- 夷羞珍湩酪，胡舞喧匏革。
- 猎围得狐兔，割鲜亦奚择。
- 儒生自古贵，忠信行蛮貊。
- 虽令博望侯，何敢轻逢掖。

## 拼音
- jie2 shu4 da4 shi3 che1 ， zhang1 zhan1 li3 qing1 ce4 。
- ba1 huang1 yi3 xin4 fu2 ， wan4 li3 wu2 zhi2 ze2 。
- you2 lai2 kun1 di4 huan1 ， yong1 fei1 yi2 ri4 ji1 。
- guan1 dai4 yin3 gong1 min2 ， chang2 cheng2 xian4 jiang1 yi4 。
- bian1 ren2 an1 zhou4 mian2 ， lao3 bu4 feng2 dou4 ge2 。
- jiang4 shuai4 piao1 jia3 bing1 ， bao1 yi1 chui2 fu2 ni4 。
- jin1 zeng1 chu1 wang2 fu3 ， bai3 wan4 zai3 shu1 ji2 。
- hou4 guan3 ru2 yu2 lin2 ， xiang1 wang4 jiao1 guo2 ke4 。
- wai4 men2 ming2 jia1 ju1 ， zhang3 da4 yan3 qie3 shuo4 。
- song4 shi1 san1 bai3 pian1 ， qi3 jian3 cui1 ting2 bo2 。
- si1 yan1 si1 wu2 xie2 ， qun2 shu1 shen3 tan4 ze2 。
- zhi3 zhang3 you1 ji4 zhou1 ， zuo3 you4 jie1 qian1 mo4 。
- huang2 hua2 yi4 he2 yuan3 ， qu1 tuo1 wei4 wo3 yi4 。
- qian2 qu1 nu3 zai4 shan3 ， jiao1 hou4 mo3 hong2 e2 。
- tian1 sheng1 chang4 wu2 wai4 ， bu2 bi4 guan1 sai1 chi4 。
- dan4 kan4 shu1 tong2 wen2 ， yi1 ran2 ju4 dian3 hua4 。
- yi2 xiu1 zhen1 dong4 lao4 ， hu2 wu3 xuan1 pao2 ge2 。
- lie4 wei2 de2 hu2 tu4 ， ge1 xian1 yi4 xi1 ze2 。
- ru2 sheng1 zi4 gu3 gui4 ， zhong1 xin4 xing2 man2 mo4 。
- sui1 ling4 bo2 wang4 hou2 ， he2 gan3 qing1 feng2 ye4 。

## 注释

## 译文

## 赏析
