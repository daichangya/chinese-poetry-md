---
id: liu-ban-qian-zi-gao-ju-xian-liang-zhong-ke-ji-he-zi-fei
title: 钱子高举贤良中科寄贺子飞
titlePinyin: qian2 zi3 gao1 ju3 xian2 liang2 zhong1 ke1 ji4 he4 zi3 fei1
titleSlug: qian-zi-gao-ju-xian-liang-zhong-ke-ji-he-zi-fei
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 当世英雄彀，连年伯仲贤。
- 友于声竞爽，敌万智无前。
- 谠议天人际，驰辞日月边。
- 会惊文得凤，真谓笔如椽。
- 万乘亲前席，诸生敢比肩。
- 晚成无近器，妙选悉青钱。
- 济美高阳旧，传经韦氏专。
- 公侯将必复，廊庙定谁先。
- 步武青云接，官曹画省联。
- 轶群看赤骥，洵直想朱弦。
- 德赏今谁拟，才难古亦然。
- 从容照棣萼，闻望已陶甄。
- 夏屋方隆栋，云樯稳济川。
- 那令得贤颂，祇贵汉王渊。

## 拼音
- dang1 shi4 ying1 xiong2 gou4 ， lian2 nian2 bo2 zhong4 xian2 。
- you3 yu2 sheng1 jing4 shuang3 ， di2 wan4 zhi4 wu2 qian2 。
- dang3 yi4 tian1 ren2 ji4 ， chi2 ci2 ri4 yue4 bian1 。
- hui4 jing1 wen2 de2 feng4 ， zhen1 wei4 bi3 ru2 chuan2 。
- wan4 sheng4 qin1 qian2 xi2 ， zhu1 sheng1 gan3 bi3 jian1 。
- wan3 cheng2 wu2 jin4 qi4 ， miao4 xuan3 xi1 qing1 qian2 。
- ji4 mei3 gao1 yang2 jiu4 ， chuan2 jing1 wei2 shi4 zhuan1 。
- gong1 hou2 jiang1 bi4 fu4 ， lang2 miao4 ding4 shui2 xian1 。
- bu4 wu3 qing1 yun2 jie1 ， guan1 cao2 hua4 sheng3 lian2 。
- yi4 qun2 kan4 chi4 ji4 ， xun2 zhi2 xiang3 zhu1 xian2 。
- de2 shang3 jin1 shui2 ni3 ， cai2 nan2 gu3 yi4 ran2 。
- cong2 rong2 zhao4 di4 e4 ， wen2 wang4 yi3 tao2 zhen1 。
- xia4 wu1 fang1 long2 dong4 ， yun2 qiang2 wen3 ji4 chuan1 。
- na4 ling4 de2 xian2 song4 ， qi2 gui4 han4 wang2 yuan1 。

## 注释

## 译文

## 赏析
