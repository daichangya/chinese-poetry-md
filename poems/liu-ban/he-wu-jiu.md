---
id: liu-ban-he-wu-jiu
title: 贺吴九
titlePinyin: he4 wu2 jiu3
titleSlug: he-wu-jiu
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儒术喜迂阔，学官每留滞。
- 君侯诚百一，才智两自异。
- 新书三十章，慷慨天下事。
- 每闻一篇奏，左右称万岁。
- 峨峨蓬莱山，册府上帝秘。
- 䌷书必英才，念子方历试。
- 前此三数公，致身自容易。
- 心知青云路，已识翰飞地。
- 岂独铅椠间，是正琼瑶字。
- 顾念倾盖交，寂寞弹冠意。

## 拼音
- ru2 shu4 xi3 yu1 kuo4 ， xue2 guan1 mei3 liu2 zhi4 。
- jun1 hou2 cheng2 bai3 yi1 ， cai2 zhi4 liang3 zi4 yi4 。
- xin1 shu1 san1 shi2 zhang1 ， kang1 kai3 tian1 xia4 shi4 。
- mei3 wen2 yi1 pian1 zou4 ， zuo3 you4 cheng1 wan4 sui4 。
- e2 e2 peng2 lai2 shan1 ， ce4 fu3 shang4 di4 mi4 。
- 䌷 shu1 bi4 ying1 cai2 ， nian4 zi3 fang1 li4 shi4 。
- qian2 ci3 san1 shu4 gong1 ， zhi4 shen1 zi4 rong2 yi4 。
- xin1 zhi1 qing1 yun2 lu4 ， yi3 shi2 han4 fei1 di4 。
- qi3 du2 qian1 qian4 jian1 ， shi4 zheng4 qiong2 yao2 zi4 。
- gu4 nian4 qing1 gai4 jiao1 ， ji4 mo4 tan2 guan1 yi4 。

## 注释

## 译文

## 赏析
