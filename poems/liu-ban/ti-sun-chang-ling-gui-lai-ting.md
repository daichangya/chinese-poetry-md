---
id: liu-ban-ti-sun-chang-ling-gui-lai-ting
title: 题孙昌龄归来亭
titlePinyin: ti2 sun1 chang1 ling2 gui1 lai2 ting2
titleSlug: ti-sun-chang-ling-gui-lai-ting
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丈人发如漆，筋力不知老。
- 七十置官归，时人以为早。
- 多公逍遥志，所向豁怀抱。
- 虽云容膝安，不减专城好。
- 忘机睨云水，寓兴植芳草。
- 世故不经听，尘轨从却扫。
- 壮子官瀛洲，济美擅词藻。
- 亲欢适为主，家事意承考。
- 古云陶渊明，避俗非达道。
- 息交以绝游，自处何枯槁。
- 公为乡先生，里邑每倾倒。
- 一言可镇浮，不啻千金宝。
- 宦游失门户，驽蹇悲栈皂。
- 祝身得如公，每食心再祷。

## 拼音
- zhang4 ren2 fa1 ru2 qi1 ， jin1 li4 bu4 zhi1 lao3 。
- qi1 shi2 zhi4 guan1 gui1 ， shi2 ren2 yi3 wei2 zao3 。
- duo1 gong1 xiao1 yao2 zhi4 ， suo3 xiang4 huo1 huai2 bao4 。
- sui1 yun2 rong2 xi1 an1 ， bu4 jian3 zhuan1 cheng2 hao3 。
- wang4 ji1 ni4 yun2 shui3 ， yu4 xing1 zhi2 fang1 cao3 。
- shi4 gu4 bu4 jing1 ting1 ， chen2 gui3 cong2 que4 sao3 。
- zhuang4 zi3 guan1 ying2 zhou1 ， ji4 mei3 shan4 ci2 zao3 。
- qin1 huan1 shi4 wei2 zhu3 ， jia1 shi4 yi4 cheng2 kao3 。
- gu3 yun2 tao2 yuan1 ming2 ， bi4 su2 fei1 da2 dao4 。
- xi1 jiao1 yi3 jue2 you2 ， zi4 chu4 he2 ku1 gao3 。
- gong1 wei4 xiang1 xian1 sheng1 ， li3 yi4 mei3 qing1 dao3 。
- yi4 yan2 ke3 zhen4 fu2 ， bu2 chi4 qian1 jin1 bao3 。
- huan4 you2 shi1 men2 hu4 ， nu2 jian3 bei1 zhan4 zao4 。
- zhu4 shen1 de2 ru2 gong1 ， mei3 shi2 xin1 zai4 dao3 。

## 注释

## 译文

## 赏析
