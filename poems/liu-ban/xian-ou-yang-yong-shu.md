---
id: liu-ban-xian-ou-yang-yong-shu
title: 献欧阳永叔
titlePinyin: xian4 ou1 yang2 yong3 shu1
titleSlug: xian-ou-yang-yong-shu
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 毛生重九鼎，剧孟雄敌国。
- 布衣未易轻，壮士多感激。
- 遍读近古书，仰求当时人。
- 胶弦非工声，直钓良苦辛。
- 举世无与游，行且三十春。
- 岂乏富贵士，相视犹埃尘。
- 屈指东诸侯，侧闻廷中臣。
- 霜毛九皋鹤，绝足大野麟。
- 往者移太常，正气横苍旻。
- 连翩少垂翼，浩荡俄纵鳞。
- 天衢自兹亨，要路实有津。
- 谏疏必焚草，王言粲如纶。
- 云霄入顾眄，方牧宁逡巡。
- 岂惟国忧贤，固是材致身。
- 南金一销铄，荆玉成缁磷。
- 少留股肱郡，不废廊庙珍。
- 道悠任逾重，文雄声益振。
- 指掌五代论，藻鉴盈门宾。
- 信陵虚左乘，程子倾盖亲。
- 意气已然诺，许与忘旧新。
- 孤剑虽蒯缑，丈夫不羞贫。
- 愿言敝缊袍，试托狐貉邻。
- 往无鲍叔知，那识夷吾仁。
- 毋令箕山客，洗耳兹水濒。

## 拼音
- mao2 sheng1 chong2 jiu3 ding3 ， ju4 meng4 xiong2 di2 guo2 。
- bu4 yi1 wei4 yi4 qing1 ， zhuang4 shi4 duo1 gan3 ji1 。
- bian4 du2 jin4 gu3 shu1 ， yang3 qiu2 dang1 shi2 ren2 。
- jiao1 xian2 fei1 gong1 sheng1 ， zhi2 diao4 liang2 ku3 xin1 。
- ju3 shi4 wu2 yu3 you2 ， xing2 qie3 san1 shi2 chun1 。
- qi3 fa2 fu4 gui4 shi4 ， xiang1 shi4 you2 ai1 chen2 。
- qu1 zhi3 dong1 zhu1 hou2 ， ce4 wen2 ting2 zhong1 chen2 。
- shuang1 mao2 jiu3 gao1 he4 ， jue2 zu2 da4 ye3 lin2 。
- wang3 zhe3 yi2 tai4 chang2 ， zheng4 qi4 heng2 cang1 min2 。
- lian2 pian1 shao3 chui2 yi4 ， hao4 dang4 e2 zong4 lin2 。
- tian1 qu2 zi4 zi1 heng1 ， yao4 lu4 shi2 you3 jin1 。
- jian4 shu1 bi4 fen2 cao3 ， wang2 yan2 can4 ru2 lun2 。
- yun2 xiao1 ru4 gu4 mian3 ， fang1 mu4 ning2 qun1 xun2 。
- qi3 wei2 guo2 you1 xian2 ， gu4 shi4 cai2 zhi4 shen1 。
- nan2 jin1 yi4 xiao1 shuo4 ， jing1 yu4 cheng2 zi1 lin2 。
- shao3 liu2 gu3 gong1 jun4 ， bu2 fei4 lang2 miao4 zhen1 。
- dao4 you1 ren4 yu2 zhong4 ， wen2 xiong2 sheng1 yi4 zhen4 。
- zhi3 zhang3 wu3 dai4 lun4 ， zao3 jian4 ying2 men2 bin1 。
- xin4 ling2 xu1 zuo3 cheng2 ， cheng2 zi3 qing1 gai4 qin1 。
- yi4 qi4 yi3 ran2 nuo4 ， xu3 yu3 wang4 jiu4 xin1 。
- gu1 jian4 sui1 kuai3 gou1 ， zhang4 fu0 bu4 xiu1 pin2 。
- yuan4 yan2 bi4 wen1 pao2 ， shi4 tuo1 hu2 mo4 lin2 。
- wang3 wu2 bao4 shu1 zhi1 ， na4 shi2 yi2 wu2 ren2 。
- wu2 ling4 ji1 shan1 ke4 ， xi3 er3 zi1 shui3 bin1 。

## 注释

## 译文

## 赏析
