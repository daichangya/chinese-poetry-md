---
id: liu-ban-jiu-han
title: 久旱
titlePinyin: jiu3 han4
titleSlug: jiu-han
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山城带嵩高，常候嵩高云。
- 云兴似焚柴，雨注如翻盆。
- 田莱数百里，下泽犹平原。
- 虽有耕凿勤，不如霡霂恩。
- 哀此民生微，所頼刍狗仁。
- 乃知丘陵外，独有五岳尊。
- 今春苦淫霖，宿麦才廑存。
- 过夏乃不雨，穷秋气如燔。
- 象龙杳无艺，巫鼓空屡奔。
- 豆苗落为萁，藜莠乘冬温。
- 黔首困粒食，或有茹草根。
- 卖牛供租赋，不忍闻此言。
- 此事亦神羞，谁能叫其阍。
- 登高望连峰，正见朝烟昏。

## 拼音
- shan1 cheng2 dai4 song1 gao1 ， chang2 hou4 song1 gao1 yun2 。
- yun2 xing1 si4 fen2 chai2 ， yu3 zhu4 ru2 fan1 pen2 。
- tian2 lai2 shu4 bai3 li3 ， xia4 ze2 you2 ping2 yuan2 。
- sui1 you3 geng1 zao2 qin2 ， bu4 ru2 mai4 mu4 en1 。
- ai1 ci3 min2 sheng1 wei1 ， suo3 lai4 chu2 gou3 ren2 。
- nai3 zhi1 qiu1 ling2 wai4 ， du2 you3 wu3 yue4 zun1 。
- jin1 chun1 ku3 yin2 lin2 ， su4 mai4 cai2 jin3 cun2 。
- guo4 xia4 nai3 bu4 yu3 ， qiong2 qiu1 qi4 ru2 fan2 。
- xiang4 long2 yao3 wu2 yi4 ， wu1 gu3 kong1 lü3 ben1 。
- dou4 miao2 luo4 wei4 qi2 ， li2 you3 cheng2 dong1 wen1 。
- qian2 shou3 kun4 li4 shi2 ， huo4 you3 ru2 cao3 gen1 。
- mai4 niu2 gong4 zu1 fu4 ， bu4 ren3 wen2 ci3 yan2 。
- ci3 shi4 yi4 shen2 xiu1 ， shui2 neng2 jiao4 qi2 hun1 。
- deng1 gao1 wang4 lian2 feng1 ， zheng4 jian4 chao2 yan1 hun1 。

## 注释

## 译文

## 赏析
