---
id: liu-ban-he-su-zi-zhan-yun-wei-shi-cang-shu-ti
title: 和苏子瞻韵为石苍舒题
titlePinyin: he2 su1 zi3 zhan1 yun4 wei4 shi2 cang1 shu1 ti2
titleSlug: he-su-zi-zhan-yun-wei-shi-cang-shu-ti
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安材豪雄五都，五陵意气谁能除。
- 作人不入游侠窟，寓兴聊从草隶书。
- 崩崖坏山出众宝，石刻鼎铸周秦余。
- 江东诸家擅逸气，宜官钟蔡几不如。
- 腾龙翥凤动光彩，渌池滉漾华芙蕖。
- 石生临书得微妙，神凝意会下笔初。
- 浓纤巧致若出一，老庖利刃投空虚。
- 人间流传不得辨，锦囊玉轴争贮储。
- 以兹得名号醉墨，聊取胜事题精庐。
- 岂与西山少年辈，射猎狐兔夸里闾。
- 杜陵诗仙有祖风，笔洒云雾挥琼琚。
- 我今才薄厌数语，勉力和歌惭起予。

## 拼音
- chang2 an1 cai2 hao2 xiong2 wu3 dou1 ， wu3 ling2 yi4 qi4 shui2 neng2 chu2 。
- zuo4 ren2 bu2 ru4 you2 xia2 ku1 ， yu4 xing1 liao2 cong2 cao3 li4 shu1 。
- beng1 ya2 huai4 shan1 chu1 zhong4 bao3 ， shi2 ke4 ding3 zhu4 zhou1 qin2 yu2 。
- jiang1 dong1 zhu1 jia1 shan4 yi4 qi4 ， yi2 guan1 zhong1 cai4 ji3 bu4 ru2 。
- teng2 long2 zhu4 feng4 dong4 guang1 cai3 ， lu4 chi2 huang4 yang4 hua2 fu2 qu2 。
- shi2 sheng1 lin2 shu1 de2 wei1 miao4 ， shen2 ning2 yi4 hui4 xia4 bi3 chu1 。
- nong2 xian1 qiao3 zhi4 ruo4 chu1 yi1 ， lao3 pao2 li4 ren4 tou2 kong1 xu1 。
- ren2 jian1 liu2 chuan2 bu4 de2 bian4 ， jin3 nang2 yu4 zhou2 zheng1 zhu4 chu3 。
- yi3 zi1 de2 ming2 hao4 zui4 mo4 ， liao2 qu3 sheng4 shi4 ti2 jing1 lu2 。
- qi3 yu3 xi1 shan1 shao4 nian2 bei4 ， she4 lie4 hu2 tu4 kua1 li3 lü2 。
- du4 ling2 shi1 xian1 you3 zu3 feng1 ， bi3 sa3 yun2 wu4 hui1 qiong2 ju1 。
- wo3 jin1 cai2 bao2 yan4 shu4 yu3 ， mian3 li4 he2 ge1 can2 qi3 yu3 。

## 注释

## 译文

## 赏析
