---
id: liu-ban-da-zheng-mi-cheng-jian-ji-chang-yun
title: 答郑秘丞见寄长韵
titlePinyin: da2 zheng4 mi4 cheng2 jian4 ji4 chang2 yun4
titleSlug: da-zheng-mi-cheng-jian-ji-chang-yun
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郑公真率故难攀，夙昔相期季孟间。
- 昼锦乡闾嗤拓落，藉糟官局压清闲。
- 饮肠纵逸巵无当，诗句清新玉作环。
- 屡舞自矜能举袖，少歌谁复顾酡颜。
- 南金不足偿棋进，鲁酒频闻输罚锾。
- 豪忤里儒连束矢，狂侵醉尉欲翘关。
- 婢勤织衽几无欲，男饱诗书仅有鳏。
- 疲马踏泥如得绊，弱弓支肘不成弯。
- 权材未恨原中秘，领邑那知寄百蛮。
- 说将正怜胡越异，问津空复鬓毛斑。
- 江连楚蜀无穷水，路绕巴渝不尽山。
- 青嶂叫猿寒寂寂，乱泉冲石暝潺潺。
- 有生谁得辞羁旅，良苦遥知冒险艰。
- 高兴由来向人尽，尺书仍喜不吾悭。

## 拼音
- zheng4 gong1 zhen1 lü4 gu4 nan2 pan1 ， su4 xi1 xiang1 qi1 ji4 meng4 jian1 。
- zhou4 jin3 xiang1 lü2 chi1 tuo4 luo4 ， jie4 zao1 guan1 ju2 ya1 qing1 xian2 。
- yin3 chang2 zong4 yi4 zhi1 wu2 dang1 ， shi1 ju4 qing1 xin1 yu4 zuo4 huan2 。
- lü3 wu3 zi4 jin1 neng2 ju3 xiu4 ， shao3 ge1 shui2 fu4 gu4 tuo2 yan2 。
- nan2 jin1 bu4 zu2 chang2 qi2 jin4 ， lu3 jiu3 pin2 wen2 shu1 fa2 huan2 。
- hao2 wu3 li3 ru2 lian2 shu4 shi3 ， kuang2 qin1 zui4 wei4 yu4 qiao4 guan1 。
- bi4 qin2 zhi1 ren4 ji3 wu2 yu4 ， nan2 bao3 shi1 shu1 jin3 you3 guan1 。
- pi2 ma3 ta4 ni2 ru2 de2 ban4 ， ruo4 gong1 zhi1 zhou3 bu4 cheng2 wan1 。
- quan2 cai2 wei4 hen4 yuan2 zhong1 mi4 ， ling3 yi4 na4 zhi1 ji4 bai3 man2 。
- shuo1 jiang1 zheng4 lian2 hu2 yue4 yi4 ， wen4 jin1 kong1 fu4 bin4 mao2 ban1 。
- jiang1 lian2 chu3 shu3 wu2 qiong2 shui3 ， lu4 rao4 ba1 yu2 bu2 jin4 shan1 。
- qing1 zhang4 jiao4 yuan2 han2 ji4 ji4 ， luan4 quan2 chong1 shi2 ming2 chan2 chan2 。
- you3 sheng1 shui2 de2 ci2 ji1 lü3 ， liang2 ku3 yao2 zhi1 mao4 xian3 jian1 。
- gao1 xing4 you2 lai2 xiang4 ren2 jin4 ， chi3 shu1 reng2 xi3 bu4 wu2 qian1 。

## 注释

## 译文

## 赏析
