---
id: liu-ban-ci-yun-he-wang-ping-fu-zeng-zhang-she-ren
title: 次韵和王平甫赠张舍人
titlePinyin: ci4 yun4 he2 wang2 ping2 fu3 zeng4 zhang1 she4 ren2
titleSlug: ci-yun-he-wang-ping-fu-zeng-zhang-she-ren
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 通物乐自任，济时常后安。
- 戢翼思迅风，腾鳞慕惊澜。
- 天书进廉良，大罟纲目宽。
- 顷来中林士，继踵青云端。
- 王侯经纬气，锦绣罗肺肝。
- 念当五鼎食，肯甘一瓢箪。
- 著书成揣摩，脱剑横镆干。
- 孟明已焚舟，廉颇方据鞍。
- 闭门谢尘轨，釜鱼朝未餐。
- 竟完稽古力，已使同学叹。
- 凤池响鸣珮，芸阁峨高冠。
- 忘年义已深，踵门情更欢。
- 纵谈剧流輠，处画逾转丸。
- 广廷来风清，落日微雨残。
- 凉泉为濯溉，佳树聊盘桓。
- 长歌斓篇轴，大盟粲珠盘。
- 宁为端木子，矜此道旁观。

## 拼音
- tong1 wu4 le4 zi4 ren4 ， ji4 shi2 chang2 hou4 an1 。
- ji2 yi4 si1 xun4 feng1 ， teng2 lin2 mu4 jing1 lan2 。
- tian1 shu1 jin4 lian2 liang2 ， da4 gu3 gang1 mu4 kuan1 。
- qing3 lai2 zhong1 lin2 shi4 ， ji4 zhong3 qing1 yun2 duan1 。
- wang2 hou2 jing1 wei3 qi4 ， jin3 xiu4 luo2 fei4 gan1 。
- nian4 dang1 wu3 ding3 shi2 ， ken3 gan1 yi4 piao2 dan1 。
- zhu4 shu1 cheng2 chuai1 mo2 ， tuo1 jian4 heng2 mo4 gan1 。
- meng4 ming2 yi3 fen2 zhou1 ， lian2 po1 fang1 ju4 an1 。
- bi4 men2 xie4 chen2 gui3 ， fu3 yu2 chao2 wei4 can1 。
- jing4 wan2 ji1 gu3 li4 ， yi3 shi3 tong2 xue2 tan4 。
- feng4 chi2 xiang3 ming2 pei4 ， yun2 ge2 e2 gao1 guan1 。
- wang4 nian2 yi4 yi3 shen1 ， zhong3 men2 qing2 geng4 huan1 。
- zong4 tan2 ju4 liu2 guo3 ， chu4 hua4 yu2 zhuan3 wan2 。
- guang3 ting2 lai2 feng1 qing1 ， luo4 ri4 wei1 yu3 can2 。
- liang2 quan2 wei4 zhuo2 gai4 ， jia1 shu4 liao2 pan2 huan2 。
- chang2 ge1 lan2 pian1 zhou2 ， da4 meng2 can4 zhu1 pan2 。
- ning2 wei4 duan1 mu4 zi3 ， jin1 ci3 dao4 pang2 guan1 。

## 注释

## 译文

## 赏析
