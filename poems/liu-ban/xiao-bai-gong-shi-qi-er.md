---
id: liu-ban-xiao-bai-gong-shi-qi-er
title: 效白公诗  其二
titlePinyin: xiao4 bai2 gong1 shi1     qi2 er4
titleSlug: xiao-bai-gong-shi-qi-er
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 默坐念逝者，身存至头白。
- 起行观病者，身健有余力。
- 出门视劳者，身闲免事役。
- 入乡阅贫者，身足饱衣食。
- 寓形天地间，幸已不失职。
- 奈何不自休，汲汲复戚戚。
- 大鹏弥九区，转动恐逼窄。
- 鹪鹩巢一枝，随意翻羽翼。
- 驰光无停留，驷马方过隙。
- 君看北邙山，贵贱一真宅。

## 拼音
- mo4 zuo4 nian4 shi4 zhe3 ， shen1 cun2 zhi4 tou2 bai2 。
- qi3 xing2 guan1 bing4 zhe3 ， shen1 jian4 you3 yu2 li4 。
- chu1 men2 shi4 lao2 zhe3 ， shen1 xian2 mian3 shi4 yi4 。
- ru4 xiang1 yue4 pin2 zhe3 ， shen1 zu2 bao3 yi1 shi2 。
- yu4 xing2 tian1 di4 jian1 ， xing4 yi3 bu4 shi1 zhi2 。
- nai4 he2 bu2 zi4 xiu1 ， ji2 ji2 fu4 qi1 qi1 。
- da4 peng2 mi2 jiu3 qu1 ， zhuan4 dong4 kong3 bi1 zhai3 。
- jiao1 liao2 chao2 yi4 zhi1 ， sui2 yi4 fan1 yu3 yi4 。
- chi2 guang1 wu2 ting2 liu2 ， si4 ma3 fang1 guo4 xi4 。
- jun1 kan4 bei3 mang2 shan1 ， gui4 jian4 yi4 zhen1 zhai2 。

## 注释

## 译文

## 赏析
