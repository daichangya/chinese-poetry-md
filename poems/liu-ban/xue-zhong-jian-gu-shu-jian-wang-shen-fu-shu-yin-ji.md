---
id: liu-ban-xue-zhong-jian-gu-shu-jian-wang-shen-fu-shu-yin-ji
title: 雪中检故书见王深甫书因寄
titlePinyin: xue3 zhong1 jian3 gu4 shu1 jian4 wang2 shen1 fu3 shu1 yin1 ji4
titleSlug: xue-zhong-jian-gu-shu-jian-wang-shen-fu-shu-yin-ji
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积雪閟穷巷，天寒四岑寂。
- 常时能来人，今兹亦绝迹。
- 探囊理文书，卷轴浩堆积。
- 岁序往不留，其人或成昔。
- 忽如二三子，共此笑言适。
- 我游皆可人，回也实莫逆。
- 诗句何轩轩，有若风中翼。
- 使我多闻知，令我手不释。
- 闻君不作官，作官固无益。
- 由来全生士，不以时世激。
- 请问紫芝翁，宁知五鼎食。
- 开门望四野，天地漫无隙。
- 老鹰冻不飞，何由寄消息。

## 拼音
- ji1 xue3 bi4 qiong2 xiang4 ， tian1 han2 si4 cen2 ji4 。
- chang2 shi2 neng2 lai2 ren2 ， jin1 zi1 yi4 jue2 ji4 。
- tan4 nang2 li3 wen2 shu1 ， juan4 zhou2 hao4 dui1 ji1 。
- sui4 xu4 wang3 bu4 liu2 ， qi2 ren2 huo4 cheng2 xi1 。
- hu1 ru2 er4 san1 zi3 ， gong4 ci3 xiao4 yan2 shi4 。
- wo3 you2 jie1 ke3 ren2 ， hui2 ye3 shi2 mo4 ni4 。
- shi1 ju4 he2 xuan1 xuan1 ， you3 ruo4 feng1 zhong1 yi4 。
- shi3 wo3 duo1 wen2 zhi1 ， ling4 wo3 shou3 bu2 shi4 。
- wen2 jun1 bu2 zuo4 guan1 ， zuo4 guan1 gu4 wu2 yi4 。
- you2 lai2 quan2 sheng1 shi4 ， bu4 yi3 shi2 shi4 ji1 。
- qing3 wen4 zi3 zhi1 weng1 ， ning2 zhi1 wu3 ding3 shi2 。
- kai1 men2 wang4 si4 ye3 ， tian1 di4 man4 wu2 xi4 。
- lao3 ying1 dong4 bu4 fei1 ， he2 you2 ji4 xiao1 xi1 。

## 注释

## 译文

## 赏析
