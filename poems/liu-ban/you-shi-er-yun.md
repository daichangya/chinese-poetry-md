---
id: liu-ban-you-shi-er-yun
title: 又十二韵
titlePinyin: you4 shi2 er4 yun4
titleSlug: you-shi-er-yun
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绝境可遗老，清心仍去邪。
- 楼头喧燕雀，川面动龙蛇。
- 碧瓦浮烟素，朱甍丽日赮。
- 倚风时坐啸，乘月更吹笳。
- 庭樾交倾盖，池房杂舞髽。
- 凉秋乘爽垲，吉岁验污邪。
- 厨酿全欺鲁，儿歌习陋巴。
- 林珍饷桃李，溪饭列鱼虾。
- 胜赏须神会，浮名祇盗夸。
- 谁能贪课最，本自学禅迦。
- 羁旅枝栖鹊，田园舍负蜗。
- 萧条看白鬓，早晚得丹砂。

## 拼音
- jue2 jing4 ke3 yi2 lao3 ， qing1 xin1 reng2 qu4 xie2 。
- lou2 tou2 xuan1 yan4 que4 ， chuan1 mian4 dong4 long2 she2 。
- bi4 wa3 fu2 yan1 su4 ， zhu1 meng2 li4 ri4 xia2 。
- yi3 feng1 shi2 zuo4 xiao4 ， cheng2 yue4 geng4 chui1 jia1 。
- ting2 yue4 jiao1 qing1 gai4 ， chi2 fang2 za2 wu3 zhua1 。
- liang2 qiu1 cheng2 shuang3 kai3 ， ji2 sui4 yan4 wu1 xie2 。
- chu2 niang4 quan2 qi1 lu3 ， er2 ge1 xi2 lou4 ba1 。
- lin2 zhen1 xiang3 tao2 li3 ， xi1 fan4 lie4 yu2 xia1 。
- sheng4 shang3 xu1 shen2 hui4 ， fu2 ming2 qi2 dao4 kua1 。
- shui2 neng2 tan1 ke4 zui4 ， ben3 zi4 xue2 chan2 jia1 。
- ji1 lü3 zhi1 qi1 que4 ， tian2 yuan2 she4 fu4 wo1 。
- xiao1 tiao2 kan4 bai2 bin4 ， zao3 wan3 de2 dan1 sha1 。

## 注释

## 译文

## 赏析
