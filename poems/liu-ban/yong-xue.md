---
id: liu-ban-yong-xue
title: 咏雪
titlePinyin: yong3 xue3
titleSlug: yong-xue
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔雪三冬暮，同云万里间。
- 昊天还质素，长路失幽艰。
- 舞急低仍举，吹多去复还。
- 增高元稍稍，投隙故闲闲。
- 积卤输盐浦，飘沙聚玉关。
- 怒涛狂振海，叠𪩘坐移山。
- 喜厚犹多积，憎繁讵得删。
- 旗旛高卷野，尘壒密通阛。
- 点缀林芳乱，装褫石藓斑。
- 户斜遗尺剑，窗缺置连环。
- 圭璧衣裳会，闾阎米粟颁。
- 折篁终不屈，乔树顿堪攀。
- 纨洁裁歌扇，珈明耸髻鬟。
- 运筹思巧历，语异叱神奸。
- 冻笔无由捉，强弓不易弯。
- 雁号随雀瞀，龙蛰并鱼鳏。
- 坎辟威权厉，阳芽势力孱。
- 晦冥愁运促，温燠怆时悭。
- 畛域通三壤，涂泥洎百蛮。
- 暝鸡矜喔喔，宵犬事𥬞𥬞。
- 踠足伤骐骥，迷群失鹭鹇。
- 制书思籀颉，议巧谢倕般。
- 蚊翼腾空曲，芝英擢野菅。
- 藩篱容月魄，轩陛绝人寰。
- 感物徒酸鼻，明心肯汗颜。
- 露肌寒得胗，直指冻成袴。
- 檐罅风号劲，炉灰火逗殷。
- 猎狂怀塞漠，渔乐记江湾。
- 饮乏枯瓢弃，磨稀古铁顽。
- 莫欺东郭履，不愧半通纶。

## 拼音
- shuo4 xue3 san1 dong1 mu4 ， tong2 yun2 wan4 li3 jian1 。
- hao4 tian1 hai2 zhi4 su4 ， chang2 lu4 shi1 you1 jian1 。
- wu3 ji2 di1 reng2 ju3 ， chui1 duo1 qu4 fu4 hai2 。
- zeng1 gao1 yuan2 shao1 shao1 ， tou2 xi4 gu4 xian2 xian2 。
- ji1 lu3 shu1 yan2 pu3 ， piao1 sha1 ju4 yu4 guan1 。
- nu4 tao1 kuang2 zhen4 hai3 ， die2 yan3 zuo4 yi2 shan1 。
- xi3 hou4 you2 duo1 ji1 ， zeng1 fan2 ju4 de2 shan1 。
- qi2 fan1 gao1 juan4 ye3 ， chen2 ai4 mi4 tong1 huan2 。
- dian3 zhui4 lin2 fang1 luan4 ， zhuang1 chi3 shi2 xian3 ban1 。
- hu4 xie2 yi2 chi3 jian4 ， chuang1 que1 zhi4 lian2 huan2 。
- gui1 bi4 yi1 shang0 hui4 ， lü2 yan2 mi3 su4 ban1 。
- zhe2 huang2 zhong1 bu4 qu1 ， qiao2 shu4 dun4 kan1 pan1 。
- wan2 jie2 cai2 ge1 shan4 ， jia1 ming2 song3 ji4 huan2 。
- yun4 chou2 si1 qiao3 li4 ， yu3 yi4 chi4 shen2 jian1 。
- dong4 bi3 wu2 you2 zhuo1 ， qiang2 gong1 bu2 yi4 wan1 。
- yan4 hao4 sui2 que4 mao4 ， long2 zhe2 bing4 yu2 guan1 。
- kan3 pi4 wei1 quan2 li4 ， yang2 ya2 shi4 li4 chan2 。
- hui4 ming2 chou2 yun4 cu4 ， wen1 yu4 chuang4 shi2 qian1 。
- zhen3 yu4 tong1 san1 rang3 ， tu2 ni2 ji4 bai3 man2 。
- ming2 ji1 jin1 wo1 wo1 ， xiao1 quan3 shi4 𥬞 𥬞 。
- wan3 zu2 shang1 qi2 ji4 ， mi2 qun2 shi1 lu4 xian2 。
- zhi4 shu1 si1 zhou4 jie2 ， yi4 qiao3 xie4 chui2 ban1 。
- wen2 yi4 teng2 kong1 qu3 ， zhi1 ying1 zhuo2 ye3 jian1 。
- fan1 li2 rong2 yue4 po4 ， xuan1 bi4 jue2 ren2 huan2 。
- gan3 wu4 tu2 suan1 bi2 ， ming2 xin1 ken3 han4 yan2 。
- lu4 ji1 han2 de2 zhen1 ， zhi2 zhi3 dong4 cheng2 ku4 。
- yan2 xia4 feng1 hao4 jin4 ， lu2 hui1 huo3 dou4 yin1 。
- lie4 kuang2 huai2 sai1 mo4 ， yu2 le4 ji4 jiang1 wan1 。
- yin3 fa2 ku1 piao2 qi4 ， mo2 xi1 gu3 tie3 wan2 。
- mo4 qi1 dong1 guo1 lü3 ， bu2 kui4 ban4 tong1 lun2 。

## 注释

## 译文

## 赏析
