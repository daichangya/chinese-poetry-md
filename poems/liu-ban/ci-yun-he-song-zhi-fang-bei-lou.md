---
id: liu-ban-ci-yun-he-song-zhi-fang-bei-lou
title: 次韵和宋职方北楼
titlePinyin: ci4 yun4 he2 song4 zhi2 fang1 bei3 lou2
titleSlug: ci-yun-he-song-zhi-fang-bei-lou
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜事略就手，兹楼无复加。
- 栋梁宏可爱，丹碧丽非华。
- 风月登临最，川原眺望赊。
- 斗城知日近，瀛海自云遮。
- 杖屦欢乘兴，文移谨报衙。
- 昼闲禽语静，岁熟市声哗。
- 柳影重重幕，莲香处处霞。
- 舳舻随渚远，睥睨向人斜。
- 话听游童乐，诗烦上客夸。
- 国风麟趾应，宾宴鹿鸣嘉。
- 雕鹗无余力，骐𬴊不待挝。
- 衰迟竟何补，襆被念还家。

## 拼音
- sheng4 shi4 lüe4 jiu4 shou3 ， zi1 lou2 wu2 fu4 jia1 。
- dong4 liang2 hong2 ke3 ai4 ， dan1 bi4 li4 fei1 hua2 。
- feng1 yue4 deng1 lin2 zui4 ， chuan1 yuan2 tiao4 wang4 she1 。
- dou4 cheng2 zhi1 ri4 jin4 ， ying2 hai3 zi4 yun2 zhe1 。
- zhang4 ju4 huan1 cheng2 xing4 ， wen2 yi2 jin3 bao4 ya2 。
- zhou4 xian2 qin2 yu3 jing4 ， sui4 shu2 shi4 sheng1 hua2 。
- liu3 ying3 chong2 chong2 mu4 ， lian2 xiang1 chu4 chu4 xia2 。
- zhu2 lu2 sui2 zhu3 yuan3 ， pi4 ni4 xiang4 ren2 xie2 。
- hua4 ting1 you2 tong2 le4 ， shi1 fan2 shang4 ke4 kua1 。
- guo2 feng1 lin2 zhi3 ying4 ， bin1 yan4 lu4 ming2 jia1 。
- diao1 e4 wu2 yu2 li4 ， qi2 lin2 bu2 dai4 wo1 。
- shuai1 chi2 jing4 he2 bu3 ， fu2 bei4 nian4 hai2 jia1 。

## 注释

## 译文

## 赏析
