---
id: liu-ban-he-wang-xuan-dao-zeng-gao-qi-zhi-zhu
title: 和王绚道赠高七植竹
titlePinyin: he2 wang2 xuan4 dao4 zeng4 gao1 qi1 zhi2 zhu2
titleSlug: he-wang-xuan-dao-zeng-gao-qi-zhi-zhu
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人言植物中，唯竹类有德。
- 虚心道所存，外劲礼自饰。
- 风霜不改阴，一何金玉色。
- 丘泽无变根，还如古人直。
- 繁花岂无实，所待鹓鸾食。
- 卑枝亦可栖，不许鸱鸢息。
- 为君裁管籥，于此谐金石。
- 为君度短长，于此齐寻尺。
- 济川倚巨檝，扶老杖轻策。
- 大厦莞簟安，射侯弓矢力。
- 乃知天材美，固待君子识。
- 饱闻昆仑秀，盛说潇湘碧。
- 岂曰生不迁，念当厚封植。
- 惟君傲声利，心远地更僻。
- 择交独此君，开径如三益。
- 清风共忘言，明月为莫逆。
- 还当扫尘榻，会待遗名客。

## 拼音
- ren2 yan2 zhi2 wu4 zhong1 ， wei2 zhu2 lei4 you3 de2 。
- xu1 xin1 dao4 suo3 cun2 ， wai4 jin4 li3 zi4 shi4 。
- feng1 shuang1 bu4 gai3 yin1 ， yi4 he2 jin1 yu4 se4 。
- qiu1 ze2 wu2 bian4 gen1 ， hai2 ru2 gu3 ren2 zhi2 。
- fan2 hua1 qi3 wu2 shi2 ， suo3 dai4 yuan1 luan2 shi2 。
- bei1 zhi1 yi4 ke3 qi1 ， bu4 xu3 chi1 yuan1 xi1 。
- wei4 jun1 cai2 guan3 yue4 ， yu2 ci3 xie2 jin1 shi2 。
- wei4 jun1 du4 duan3 chang2 ， yu2 ci3 qi2 xun2 chi3 。
- ji4 chuan1 yi3 ju4 ji2 ， fu2 lao3 zhang4 qing1 ce4 。
- da4 sha4 wan3 dian4 an1 ， she4 hou2 gong1 shi3 li4 。
- nai3 zhi1 tian1 cai2 mei3 ， gu4 dai4 jun1 zi3 shi2 。
- bao3 wen2 kun1 lun2 xiu4 ， sheng4 shuo1 xiao1 xiang1 bi4 。
- qi3 yue1 sheng1 bu4 qian1 ， nian4 dang1 hou4 feng1 zhi2 。
- wei2 jun1 ao4 sheng1 li4 ， xin1 yuan3 di4 geng4 pi4 。
- ze2 jiao1 du2 ci3 jun1 ， kai1 jing4 ru2 san1 yi4 。
- qing1 feng1 gong4 wang4 yan2 ， ming2 yue4 wei4 mo4 ni4 。
- hai2 dang1 sao3 chen2 ta4 ， hui4 dai4 yi2 ming2 ke4 。

## 注释

## 译文

## 赏析
