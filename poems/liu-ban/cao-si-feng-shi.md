---
id: liu-ban-cao-si-feng-shi
title: 曹司封诗
titlePinyin: cao2 si1 feng1 shi1
titleSlug: cao-si-feng-shi
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自我胜冠带，日闻乡党议。
- 意嫌风俗衰，长老俱喻利。
- 缅怀千岁士，未谓今昔替。
- 果哉曹大夫，高度跨一世。
- 人皆竞锥刀，趋走候形势。
- 强能弋公侯，弱或丐奴婢。
- 而公独长往，亦岂恶富贵。
- 顾当拯颓波，且以伸吾义。
- 昔在天圣中，太后犹称制。
- 桓桓谏议公，正色风宪地。
- 王室依老臣，萧墙屏奸计。
- 一麾竟谪守，褒赠身后事。
- 至今诵遗烈，每雪义士涕。
- 天伦见霜标，粲粲真难弟。
- 大雅贵老成，春秋有凡例。
- 吾将编野史，著述二公志。
- 直清先伯夷，退静后季次。
- 愿为得者规，不使达者愧。

## 拼音
- zi4 wo3 sheng4 guan1 dai4 ， ri4 wen2 xiang1 dang3 yi4 。
- yi4 xian2 feng1 su2 shuai1 ， zhang3 lao3 ju4 yu4 li4 。
- mian3 huai2 qian1 sui4 shi4 ， wei4 wei4 jin1 xi1 ti4 。
- guo3 zai1 cao2 dai4 fu0 ， gao1 du4 kua4 yi2 shi4 。
- ren2 jie1 jing4 zhui1 dao1 ， qu1 zou3 hou4 xing2 shi4 。
- qiang2 neng2 yi4 gong1 hou2 ， ruo4 huo4 gai4 nu2 bi4 。
- er2 gong1 du2 chang2 wang3 ， yi4 qi3 e4 fu4 gui4 。
- gu4 dang1 zheng3 tui2 bo1 ， qie3 yi3 shen1 wu2 yi4 。
- xi1 zai4 tian1 sheng4 zhong1 ， tai4 hou4 you2 cheng1 zhi4 。
- huan2 huan2 jian4 yi4 gong1 ， zheng4 se4 feng1 xian4 di4 。
- wang2 shi4 yi1 lao3 chen2 ， xiao1 qiang2 ping2 jian1 ji4 。
- yi4 hui1 jing4 zhe2 shou3 ， bao1 zeng4 shen1 hou4 shi4 。
- zhi4 jin1 song4 yi2 lie4 ， mei3 xue3 yi4 shi4 ti4 。
- tian1 lun2 jian4 shuang1 biao1 ， can4 can4 zhen1 nan2 di4 。
- da4 ya3 gui4 lao3 cheng2 ， chun1 qiu1 you3 fan2 li4 。
- wu2 jiang1 bian1 ye3 shi3 ， zhu4 shu4 er4 gong1 zhi4 。
- zhi2 qing1 xian1 bo2 yi2 ， tui4 jing4 hou4 ji4 ci4 。
- yuan4 wei4 de2 zhe3 gui1 ， bu4 shi3 da2 zhe3 kui4 。

## 注释

## 译文

## 赏析
