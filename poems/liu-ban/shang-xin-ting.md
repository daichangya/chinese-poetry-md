---
id: liu-ban-shang-xin-ting
title: 赏心亭
titlePinyin: shang3 xin1 ting2
titleSlug: shang-xin-ting
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高堂面虚无，水色照群有。
- 不知归流永，但见来帆久。
- 苍翠前后山，起伏龙蛇走。
- 荒芜六朝旧，独此存不朽。
- 凉风西北至，萧飒惊户牖。
- 秋意倏已高，玄蝉嘒衰柳。
- 主人厚宾客，嘉赠随所取。
- 爽豁破萦纡，高凉谢尘垢。
- 开筵穷日影，玉斗湛清酒。
- 长歌激梁尘，烂醉颇无负。
- 羁游屡飘荡，攀援每迟后。
- 数公倾盖欢，夙昔故未偶。
- 夜阑天正黑，出户揽星斗。
- 明发复殊方，行行但回首。

## 拼音
- gao1 tang2 mian4 xu1 wu2 ， shui3 se4 zhao4 qun2 you3 。
- bu4 zhi1 gui1 liu2 yong3 ， dan4 jian4 lai2 fan1 jiu3 。
- cang1 cui4 qian2 hou4 shan1 ， qi3 fu2 long2 she2 zou3 。
- huang1 wu2 liu4 chao2 jiu4 ， du2 ci3 cun2 bu4 xiu3 。
- liang2 feng1 xi1 bei3 zhi4 ， xiao1 sa4 jing1 hu4 you3 。
- qiu1 yi4 shu1 yi3 gao1 ， xuan2 chan2 hui4 shuai1 liu3 。
- zhu3 ren2 hou4 bin1 ke4 ， jia1 zeng4 sui2 suo3 qu3 。
- shuang3 huo1 po4 ying2 yu1 ， gao1 liang2 xie4 chen2 gou4 。
- kai1 yan2 qiong2 ri4 ying3 ， yu4 dou4 zhan4 qing1 jiu3 。
- chang2 ge1 ji1 liang2 chen2 ， lan4 zui4 po1 wu2 fu4 。
- ji1 you2 lü3 piao1 dang4 ， pan1 yuan2 mei3 chi2 hou4 。
- shu4 gong1 qing1 gai4 huan1 ， su4 xi1 gu4 wei4 ou3 。
- ye4 lan2 tian1 zheng4 hei1 ， chu1 hu4 lan3 xing1 dou4 。
- ming2 fa1 fu4 shu1 fang1 ， xing2 xing2 dan4 hui2 shou3 。

## 注释

## 译文

## 赏析
