---
id: liu-ban-ji-liu-dao-yuan-mi-cheng
title: 寄刘道原秘丞
titlePinyin: ji4 liu2 dao4 yuan2 mi4 cheng2
titleSlug: ji-liu-dao-yuan-mi-cheng
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家庐山南，云水当户庭。
- 丈人悬安车，鲵齿头发青。
- 吏隠粟三釜，繙书十二经。
- 胡然辞羁旅，大江急扬舲。
- 太史司马公，老成兼典刑。
- 周南叹留滞，武库森长扃。
- 叩关起九州，授简欢真詅。
- 自兹访都邑，乘兴及郊坰。
- 清洛湛寒玉，嵩高环翠屏。
- 宫观想旧躅，丛祠记遗铭。
- 俗物不挂眼，俚言谁载听。
- 毕事黄鹄举，翩然问长亭。
- 念昔始相从，子少予壮龄。
- 定交自倾盖，结好深鹡鸰。
- 放怀脱羁馵，高论穷杳冥。
- 纵博恣叱枭，极饮常虚瓶。
- 后会十五年，见子云龙廷。
- 官书职雠校，旧简同编硎。
- 瓠落无所容，柘弹缘蜻蜓。
- 河梁一分手，南北如漂萍。
- 岁月不肯留，瞬息无暂停。
- 跳丸指飞鸟，急雪看凋蓂。
- 壮怀益漫漫，衰鬓成星星。
- 劳生百年间，所恃七尺形。
- 从衰得老病，讵足称最灵。
- 而君复何为，疲苶非康宁。
- 目视乱白黑，奇疮出潜丁。
- 饮肠日以狭，永夜甘独醒。
- 南方多奇药，芝术余芳馨。
- 引年亦多术，何必非豨苓。
- 往昔志读书，苦心过聚萤。
- 期以怪幻闻，岂只辨文鼮。
- 斑白乃自悟，有为皆浊腥。
- 古来豪杰士，蒲卢祝螟蛉。
- 埋骨蒿艾间，鬼火犹青荧。
- 孰知出宇宙，浩荡浮沧溟。
- 翳昏照白日，幽蛰惊迅霆。
- 道心不可传，法语容亲聆。
- 怀君意无涯，永望几涕零。
- 寄书南飞鸿，矫矫双翅翎。

## 拼音
- jun1 jia1 lu2 shan1 nan2 ， yun2 shui3 dang1 hu4 ting2 。
- zhang4 ren2 xuan2 an1 che1 ， ni2 chi3 tou2 fa0 qing1 。
- li4 yin3 su4 san1 fu3 ， fan1 shu1 shi2 er4 jing1 。
- hu2 ran2 ci2 ji1 lü3 ， da4 jiang1 ji2 yang2 ling2 。
- tai4 shi3 si1 ma3 gong1 ， lao3 cheng2 jian1 dian3 xing2 。
- zhou1 nan2 tan4 liu2 zhi4 ， wu3 ku4 sen1 chang2 jiong1 。
- kou4 guan1 qi3 jiu3 zhou1 ， shou4 jian3 huan1 zhen1 ling2 。
- zi4 zi1 fang3 dou1 yi4 ， cheng2 xing4 ji2 jiao1 jiong1 。
- qing1 luo4 zhan4 han2 yu4 ， song1 gao1 huan2 cui4 ping2 。
- gong1 guan4 xiang3 jiu4 zhu2 ， cong2 ci2 ji4 yi2 ming2 。
- su2 wu4 bu2 gua4 yan3 ， li3 yan2 shui2 zai3 ting1 。
- bi4 shi4 huang2 hu2 ju3 ， pian1 ran2 wen4 chang2 ting2 。
- nian4 xi1 shi3 xiang1 cong2 ， zi3 shao3 yu3 zhuang4 ling2 。
- ding4 jiao1 zi4 qing1 gai4 ， jie2 hao3 shen1 ji2 ling2 。
- fang4 huai2 tuo1 ji1 zhu4 ， gao1 lun4 qiong2 yao3 ming2 。
- zong4 bo2 zi4 chi4 xiao1 ， ji2 yin3 chang2 xu1 ping2 。
- hou4 hui4 shi2 wu3 nian2 ， jian4 zi3 yun2 long2 ting2 。
- guan1 shu1 zhi2 chou2 xiao4 ， jiu4 jian3 tong2 bian1 xing2 。
- hu4 luo4 wu2 suo3 rong2 ， zhe4 tan2 yuan2 qing1 ting2 。
- he2 liang2 yi4 fen1 shou3 ， nan2 bei3 ru2 piao1 ping2 。
- sui4 yue4 bu4 ken3 liu2 ， shun4 xi1 wu2 zan4 ting2 。
- tiao4 wan2 zhi3 fei1 niao3 ， ji2 xue3 kan4 diao1 mi4 。
- zhuang4 huai2 yi4 man4 man4 ， shuai1 bin4 cheng2 xing1 xing1 。
- lao2 sheng1 bai3 nian2 jian1 ， suo3 shi4 qi1 chi3 xing2 。
- cong2 shuai1 de2 lao3 bing4 ， ju4 zu2 cheng1 zui4 ling2 。
- er2 jun1 fu4 he2 wei4 ， pi2 nie2 fei1 kang1 ning2 。
- mu4 shi4 luan4 bai2 hei1 ， qi2 chuang1 chu1 qian2 ding1 。
- yin3 chang2 ri4 yi3 xia2 ， yong3 ye4 gan1 du2 xing3 。
- nan2 fang1 duo1 qi2 yao4 ， zhi1 shu4 yu2 fang1 xin1 。
- yin3 nian2 yi4 duo1 shu4 ， he2 bi4 fei1 xi1 ling2 。
- wang3 xi1 zhi4 du2 shu1 ， ku3 xin1 guo4 ju4 ying2 。
- qi1 yi3 guai4 huan4 wen2 ， qi3 zhi1 bian4 wen2 ting2 。
- ban1 bai2 nai3 zi4 wu4 ， you3 wei4 jie1 zhuo2 xing1 。
- gu3 lai2 hao2 jie2 shi4 ， pu2 lu2 zhu4 ming2 ling2 。
- mai2 gu3 hao1 ai4 jian1 ， gui3 huo3 you2 qing1 ying2 。
- shu2 zhi1 chu1 yu3 zhou4 ， hao4 dang4 fu2 cang1 ming2 。
- yi4 hun1 zhao4 bai2 ri4 ， you1 zhe2 jing1 xun4 ting2 。
- dao4 xin1 bu4 ke3 chuan2 ， fa3 yu3 rong2 qin1 ling2 。
- huai2 jun1 yi4 wu2 ya2 ， yong3 wang4 ji3 ti4 ling2 。
- ji4 shu1 nan2 fei1 hong2 ， jiao3 jiao3 shuang1 chi4 ling2 。

## 注释

## 译文

## 赏析
