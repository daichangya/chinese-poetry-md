---
id: liu-ban-song-cheng-shao-qing
title: 送程少卿
titlePinyin: song4 cheng2 shao3 qing1
titleSlug: song-cheng-shao-qing
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君船舸如浮宫，荡荡帆影垂白虹。
- 苦无三江五湖水，安见一日千里风。
- 长蛟巨鱼远避去，水府泉室深玲珑。
- 使君按俗不异此，意气自觉凌虚空。
- 滕王阁前流水白，西山落日衔微红。
- 城头台榭眺望极，玉壶置酒光融融。
- 胜游重临不隔岁，涂歌巷祝欢南公。
- 作官得此亦是少，况复章绶弥尊崇。
- 南金折钩富九鼎，荆扬涂泥多岁丰。
- 会令利术析毫末，万古江流常向东。
- 故乡秀水三百里，送远游子情无穷。
- 遥知躧履待高士，安得羽翼随飞鸿。

## 拼音
- shi3 jun1 chuan2 ge3 ru2 fu2 gong1 ， dang4 dang4 fan1 ying3 chui2 bai2 hong2 。
- ku3 wu2 san1 jiang1 wu3 hu2 shui3 ， an1 jian4 yi2 ri4 qian1 li3 feng1 。
- chang2 jiao1 ju4 yu2 yuan3 bi4 qu4 ， shui3 fu3 quan2 shi4 shen1 ling2 long2 。
- shi3 jun1 an4 su2 bu2 yi4 ci3 ， yi4 qi4 zi4 jue2 ling2 xu1 kong1 。
- teng2 wang2 ge2 qian2 liu2 shui3 bai2 ， xi1 shan1 luo4 ri4 xian2 wei1 hong2 。
- cheng2 tou2 tai2 xie4 tiao4 wang4 ji2 ， yu4 hu2 zhi4 jiu3 guang1 rong2 rong2 。
- sheng4 you2 zhong4 lin2 bu4 ge2 sui4 ， tu2 ge1 xiang4 zhu4 huan1 nan2 gong1 。
- zuo4 guan1 de2 ci3 yi4 shi4 shao3 ， kuang4 fu4 zhang1 shou4 mi2 zun1 chong2 。
- nan2 jin1 zhe2 gou1 fu4 jiu3 ding3 ， jing1 yang2 tu2 ni2 duo1 sui4 feng1 。
- hui4 ling4 li4 shu4 xi1 hao2 mo4 ， wan4 gu3 jiang1 liu2 chang2 xiang4 dong1 。
- gu4 xiang1 xiu4 shui3 san1 bai3 li3 ， song4 yuan3 you2 zi3 qing2 wu2 qiong2 。
- yao2 zhi1 xi3 lü3 dai4 gao1 shi4 ， an1 de2 yu3 yi4 sui2 fei1 hong2 。

## 注释

## 译文

## 赏析
