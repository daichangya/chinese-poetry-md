---
id: liu-ban-xi-zhou-xing
title: 熙州行
titlePinyin: xi1 zhou1 xing2
titleSlug: xi-zhou-xing
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自胡请盟供贡职，关西二纪剽兵革。
- 胡人岁来受金帛，地虽国本常不惜。
- 帝家将军勇无敌，谋如转圜心匪席。
- 精神动天天不隔，凿空借筹皆硕画。
- 贾生属国试五饵，买臣朔方发十策。
- 偏师倏然尽西海，一月三捷犹余力。
- 百蛮解辫慕冠带，五郡扫地开城壁。
- 葱岭陂陀蒲类深，回笑秦并与禹绩。
- 尚书论功易等差，御史行封自明白。
- 武功貤爵十万金，彻侯印组丈二尺。
- 奋行过望理自尔，少从进熟来无极。
- 忆昔汉武开西域，天下骚然苦征役。
- 哀痛轮台置肥美，割弃造阳损斗僻。
- 岂知洮河宜种稻，此去凉州皆白麦。
- 女桑被野水泉甘，吴儿力耕秦妇织。
- 行子虽为万里程，居人坐盈九年食。
- 熙州欢娱军事息，天王圣明丞相直。

## 拼音
- zi4 hu2 qing3 meng2 gong4 gong4 zhi2 ， guan1 xi1 er4 ji4 piao1 bing1 ge2 。
- hu2 ren2 sui4 lai2 shou4 jin1 bo2 ， di4 sui1 guo2 ben3 chang2 bu4 xi1 。
- di4 jia1 jiang1 jun1 yong3 wu2 di2 ， mou2 ru2 zhuan3 huan2 xin1 fei3 xi2 。
- jing1 shen2 dong4 tian1 tian1 bu4 ge2 ， zao2 kong1 jie4 chou2 jie1 shuo4 hua4 。
- jia3 sheng1 shu3 guo2 shi4 wu3 er3 ， mai3 chen2 shuo4 fang1 fa1 shi2 ce4 。
- pian1 shi1 shu1 ran2 jin4 xi1 hai3 ， yi1 yue4 san1 jie2 you2 yu2 li4 。
- bai3 man2 jie3 bian4 mu4 guan1 dai4 ， wu3 jun4 sao3 di4 kai1 cheng2 bi4 。
- cong1 ling3 bei1 tuo2 pu2 lei4 shen1 ， hui2 xiao4 qin2 bing4 yu3 yu3 ji4 。
- shang4 shu1 lun4 gong1 yi4 deng3 cha4 ， yu4 shi3 xing2 feng1 zi4 ming2 bai2 。
- wu3 gong1 yi2 jue2 shi2 wan4 jin1 ， che4 hou2 yin4 zu3 zhang4 er4 chi3 。
- fen4 xing2 guo4 wang4 li3 zi4 er3 ， shao3 cong2 jin4 shu2 lai2 wu2 ji2 。
- yi4 xi1 han4 wu3 kai1 xi1 yu4 ， tian1 xia4 sao1 ran2 ku3 zheng1 yi4 。
- ai1 tong4 lun2 tai2 zhi4 fei2 mei3 ， ge1 qi4 zao4 yang2 sun3 dou4 pi4 。
- qi3 zhi1 tao2 he2 yi2 zhong3 dao4 ， ci3 qu4 liang2 zhou1 jie1 bai2 mai4 。
- nü3 sang1 bei4 ye3 shui3 quan2 gan1 ， wu2 er2 li4 geng1 qin2 fu4 zhi1 。
- xing2 zi3 sui1 wei4 wan4 li3 cheng2 ， ju1 ren2 zuo4 ying2 jiu3 nian2 shi2 。
- xi1 zhou1 huan1 yu2 jun1 shi4 xi1 ， tian1 wang2 sheng4 ming2 cheng2 xiang4 zhi2 。

## 注释

## 译文

## 赏析
