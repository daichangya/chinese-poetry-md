---
id: liu-ban-nan-zheng-er-shou-qi-yi
title: 南征二首  其一
titlePinyin: nan2 zheng1 er4 shou3     qi2 yi1
titleSlug: nan-zheng-er-shou-qi-yi
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉皇开五岭，虞帝事三苗。
- 定有南征问，遥知用武朝。
- 前筹皆庙略，选士𠙆风飙。
- 潦水江湖大，云山故国遥。
- 天阴凝杀气，师老听哀谣。
- 猿鹤愁君子，鼋鼍忆架桥。
- 绣衣方责战，虎节竟乘轺。
- 白骨不归葬，冤魂谁为招。
- 犹传发闾左，愿得听箫韶。
- 旅泊时流动，何由问九霄。

## 拼音
- han4 huang2 kai1 wu3 ling3 ， yu2 di4 shi4 san1 miao2 。
- ding4 you3 nan2 zheng1 wen4 ， yao2 zhi1 yong4 wu3 chao2 。
- qian2 chou2 jie1 miao4 lüe4 ， xuan3 shi4 𠙆 feng1 biao1 。
- liao2 shui3 jiang1 hu2 da4 ， yun2 shan1 gu4 guo2 yao2 。
- tian1 yin1 ning2 sha1 qi4 ， shi1 lao3 ting1 ai1 yao2 。
- yuan2 he4 chou2 jun1 zi3 ， yuan2 tuo2 yi4 jia4 qiao2 。
- xiu4 yi1 fang1 ze2 zhan4 ， hu3 jie2 jing4 cheng2 yao2 。
- bai2 gu3 bu4 gui1 zang4 ， yuan1 hun2 shui2 wei4 zhao1 。
- you2 chuan2 fa1 lü2 zuo3 ， yuan4 de2 ting1 xiao1 shao2 。
- lü3 bo2 shi2 liu2 dong4 ， he2 you2 wen4 jiu3 xiao1 。

## 注释

## 译文

## 赏析
