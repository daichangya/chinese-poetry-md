---
id: liu-ban-yuan-fu-she-ren-yuan-zi-chun-fang-qian-zhi-shi-shi-wei-geng-hui-wang-xua-1e3543ef
title: 原父舍人爰自春坊迁职史氏未更晦望旋有新命增秩谏省跻荣纶阁斐然成篇以伸欢贺
titlePinyin: yuan2 fu4 she4 ren2 yuan2 zi4 chun1 fang1 qian1 zhi2 shi3 shi4 wei4 geng4 hui4 wang4 xuan2 you3 xin1 ming4 zeng1 zhi4 jian4 sheng3 ji1 rong2 lun2 ge2 fei3 ran2 cheng2 pian1 yi3 shen1 huan1 he4
titleSlug: yuan-fu-she-ren-yuan-zi-chun-fang-qian-zhi-shi-shi-wei-geng-hui-wang-xua-1e3543ef
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 近署铜龙贵，仙山策府遥。
- 由来称国士，自致必云霄。
- 太史题凡例，彤庭奉日朝。
- 除书新翰墨，受赐接晨朝。
- 池水通翔凤，星垣直建杓。
- 泛槎轻济海，逸御捷凌飙。
- 献纳当宸扆，丝纶耸具寮。
- 直词明黼黻，大册粲琼瑶。
- 拜舞腰金重，归来廐马调。
- 泥书开鹄板，法驾从鸡翘。
- 高兴吟红药，珍辞赋洞箫。
- 宫花香永昼，禁漏静通宵。
- 枝鹊声何喜，原鸰意自饶。
- 寄言江汉客，无事老渔樵。

## 拼音
- jin4 shu3 tong2 long2 gui4 ， xian1 shan1 ce4 fu3 yao2 。
- you2 lai2 cheng1 guo2 shi4 ， zi4 zhi4 bi4 yun2 xiao1 。
- tai4 shi3 ti2 fan2 li4 ， tong2 ting2 feng4 ri4 chao2 。
- chu2 shu1 xin1 han4 mo4 ， shou4 ci4 jie1 chen2 chao2 。
- chi2 shui3 tong1 xiang2 feng4 ， xing1 yuan2 zhi2 jian4 shao2 。
- fan4 cha2 qing1 ji4 hai3 ， yi4 yu4 jie2 ling2 biao1 。
- xian4 na4 dang1 chen2 yi3 ， si1 lun2 song3 ju4 liao2 。
- zhi2 ci2 ming2 fu3 fu2 ， da4 ce4 can4 qiong2 yao2 。
- bai4 wu3 yao1 jin1 zhong4 ， gui1 lai2 jiu4 ma3 tiao2 。
- ni2 shu1 kai1 hu2 ban3 ， fa3 jia4 cong2 ji1 qiao4 。
- gao1 xing4 yin2 hong2 yao4 ， zhen1 ci2 fu4 dong4 xiao1 。
- gong1 hua1 xiang1 yong3 zhou4 ， jin4 lou4 jing4 tong1 xiao1 。
- zhi1 que4 sheng1 he2 xi3 ， yuan2 ling2 yi4 zi4 rao2 。
- ji4 yan2 jiang1 han4 ke4 ， wu2 shi4 lao3 yu2 qiao2 。

## 注释

## 译文

## 赏析
