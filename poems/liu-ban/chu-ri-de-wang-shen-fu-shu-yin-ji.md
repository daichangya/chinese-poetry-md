---
id: liu-ban-chu-ri-de-wang-shen-fu-shu-yin-ji
title: 除日得王深甫书因寄
titlePinyin: chu2 ri4 de2 wang2 shen1 fu3 shu1 yin1 ji4
titleSlug: chu-ri-de-wang-shen-fu-shu-yin-ji
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 除日令休吏，官曹停簿按。
- 深居念驰光，忽忽自兴叹。
- 七十称寿翁，我今已过半。
- 时命岂不知，胡为此羁宦。
- 况兹山野性，放荡破崖岸。
- 应接人事间，何时无谤讪。
- 屡诵小雅章，惧为朋友怨。
- 忽传故人书，远道情不问。
- 上言久别离，下有加餐饭。
- 赠我新诗谣，金碧光凌乱。
- 鹓鸾不铩翮，龙虎谢鞿绊。
- 乃知鞲上鹰，不及蒿下鷃。
- 往事那复追，来今犹可谏。
- 终当颍水滨，躬耕为尔伴。

## 拼音
- chu2 ri4 ling4 xiu1 li4 ， guan1 cao2 ting2 bo2 an4 。
- shen1 ju1 nian4 chi2 guang1 ， hu1 hu1 zi4 xing1 tan4 。
- qi1 shi2 cheng1 shou4 weng1 ， wo3 jin1 yi3 guo4 ban4 。
- shi2 ming4 qi3 bu4 zhi1 ， hu2 wei4 ci3 ji1 huan4 。
- kuang4 zi1 shan1 ye3 xing4 ， fang4 dang4 po4 ya2 an4 。
- ying4 jie1 ren2 shi4 jian1 ， he2 shi2 wu2 bang4 shan4 。
- lü3 song4 xiao3 ya3 zhang1 ， ju4 wei4 peng2 you3 yuan4 。
- hu1 chuan2 gu4 ren2 shu1 ， yuan3 dao4 qing2 bu2 wen4 。
- shang4 yan2 jiu3 bie2 li2 ， xia4 you3 jia1 can1 fan4 。
- zeng4 wo3 xin1 shi1 yao2 ， jin1 bi4 guang1 ling2 luan4 。
- yuan1 luan2 bu4 sha1 he2 ， long2 hu3 xie4 ji1 ban4 。
- nai3 zhi1 gou1 shang4 ying1 ， bu4 ji2 hao1 xia4 yan4 。
- wang3 shi4 na4 fu4 zhui1 ， lai2 jin1 you2 ke3 jian4 。
- zhong1 dang1 ying3 shui3 bin1 ， gong1 geng1 wei4 er3 ban4 。

## 注释

## 译文

## 赏析
