---
id: liu-ban-ji-fu-tui-guan-yao-yu
title: 寄傅推官尧俞
titlePinyin: ji4 fu4 tui1 guan1 yao2 yu2
titleSlug: ji-fu-tui-guan-yao-yu
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三川帝王宅，二周冠盖都。
- 上公厘德化，多士盛中区。
- 是年诏有司，使献贤能书。
- 传纳事匪易，吾与夫子俱。
- 率马仰骐骥，治玉惭礛䃴。
- 同舟共艰难，倾盖聊欢娱。
- 浮云俨高冠，白雪纷长裾。
- 驰辞若波涛，掌握皆明珠。
- 诋诃讵敢然，倚办实有须。
- 从子骖之靳，相与步骤趋。
- 棘围似南宫，大暑临通衢。
- 不遗老成人，颇多君子儒。
- 丞相顾而叹，里闾共称誉。
- 狂士或妄谈，众人皆揶揄。
- 至今颇自矜，快意胜过屠。
- 不言世所无，请问谁弗如。
- 微官苦绳墨，离别天一隅。
- 向风愿相从，不及单飞凫。
- 云中多宾鸿，河中多鲤鱼。
- 契阔诚未忘，寄声当勿疏。

## 拼音
- san1 chuan1 di4 wang2 zhai2 ， er4 zhou1 guan1 gai4 dou1 。
- shang4 gong1 li2 de2 hua4 ， duo1 shi4 sheng4 zhong1 qu1 。
- shi4 nian2 zhao4 you3 si1 ， shi3 xian4 xian2 neng2 shu1 。
- chuan2 na4 shi4 fei3 yi4 ， wu2 yu3 fu1 zi3 ju4 。
- lü4 ma3 yang3 qi2 ji4 ， zhi4 yu4 can2 jian1 䃴 。
- tong2 zhou1 gong4 jian1 nan2 ， qing1 gai4 liao2 huan1 yu2 。
- fu2 yun2 yan3 gao1 guan1 ， bai2 xue3 fen1 chang2 ju1 。
- chi2 ci2 ruo4 bo1 tao1 ， zhang3 wo4 jie1 ming2 zhu1 。
- di3 he1 ju4 gan3 ran2 ， yi3 ban4 shi2 you3 xu1 。
- cong2 zi3 can1 zhi1 jin4 ， xiang1 yu3 bu4 zhou4 qu1 。
- ji2 wei2 si4 nan2 gong1 ， da4 shu3 lin2 tong1 qu2 。
- bu4 yi2 lao3 cheng2 ren2 ， po1 duo1 jun1 zi3 ru2 。
- cheng2 xiang4 gu4 er2 tan4 ， li3 lü2 gong4 cheng1 yu4 。
- kuang2 shi4 huo4 wang4 tan2 ， zhong4 ren2 jie1 ye2 yu2 。
- zhi4 jin1 po1 zi4 jin1 ， kuai4 yi4 sheng4 guo4 tu2 。
- bu4 yan2 shi4 suo3 wu2 ， qing3 wen4 shui2 fu2 ru2 。
- wei1 guan1 ku3 sheng2 mo4 ， li2 bie2 tian1 yi4 yu2 。
- xiang4 feng1 yuan4 xiang1 cong2 ， bu4 ji2 dan1 fei1 fu2 。
- yun2 zhong1 duo1 bin1 hong2 ， he2 zhong1 duo1 li3 yu2 。
- qi4 kuo4 cheng2 wei4 wang4 ， ji4 sheng1 dang1 wu4 shu1 。

## 注释

## 译文

## 赏析
