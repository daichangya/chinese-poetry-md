---
id: liu-ban-he-jia-zi-yun-liang-pian-er-shi-si-zi-cheng-yi-zhang-geng-hu-ci-zhi-yong-f0b4fda4
title: 合加字韵两篇二十四字成一章更互次之咏曹之土风并叙出处寄呈司年职方
titlePinyin: he2 jia1 zi4 yun4 liang3 pian1 er4 shi2 si4 zi4 cheng2 yi4 zhang1 geng4 hu4 ci4 zhi1 yong3 cao2 zhi1 tu3 feng1 bing4 xu4 chu1 chu4 ji4 cheng2 si1 nian2 zhi2 fang1
titleSlug: he-jia-zi-yun-liang-pian-er-shi-si-zi-cheng-yi-zhang-geng-hu-ci-zhi-yong-f0b4fda4
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉郡王封宠，周宗伯命加。
- 犬牙基自若，麟趾叹于嗟。
- 陵谷随人世，春秋积岁华。
- 泄云余荟蔚，浮济变津涯。
- 端木倦游学，朱公精贷赊。
- 于今富而丽，遗俗俭宁奢。
- 使辙常交错，京藩倚扞遮。
- 锄钩非盗用，箫勺换兵拏。
- 朴直叨三组，工夫尽两衙。
- 戎容剖符虎，士气肃旗牙。
- 圜土几无讼，虚庭不禁哗。
- 对棋销白昼，清啸岸乌纱。
- 池馆澄潮水，楼谯冠暝霞。
- 绿梢檐外柳，红朵砌前花。
- 徙倚危栏峻，行来缭径斜。
- 巢林安短翼，擅壑愧跳蛙。
- 夙昔未更事，游谈多自夸。
- 奏盈方朔牍，书过惠施车。
- 臧室初縻迹，连城晚拜嘉。
- 华颠看欲落，病齿不胜龃。
- 珠琲轻鱼目，桐丝陋马挝。
- 敢论鸡似凤，愿食枣如瓜。
- 台妙前辞满，安舆久卧家。
- 最容高尚志，那肯待青緺。

## 拼音
- han4 jun4 wang2 feng1 chong3 ， zhou1 zong1 bo2 ming4 jia1 。
- quan3 ya2 ji1 zi4 ruo4 ， lin2 zhi3 tan4 yu2 jie1 。
- ling2 gu3 sui2 ren2 shi4 ， chun1 qiu1 ji1 sui4 hua2 。
- xie4 yun2 yu2 hui4 wei4 ， fu2 ji4 bian4 jin1 ya2 。
- duan1 mu4 juan4 you2 xue2 ， zhu1 gong1 jing1 dai4 she1 。
- yu2 jin1 fu4 er2 li4 ， yi2 su2 jian3 ning2 she1 。
- shi3 zhe2 chang2 jiao1 cuo4 ， jing1 fan1 yi3 han4 zhe1 。
- chu2 gou1 fei1 dao4 yong4 ， xiao1 shao2 huan4 bing1 na2 。
- pu3 zhi2 dao1 san1 zu3 ， gong1 fu1 jin4 liang3 ya2 。
- rong2 rong2 pou1 fu2 hu3 ， shi4 qi4 su4 qi2 ya2 。
- huan2 tu3 ji3 wu2 song4 ， xu1 ting2 bu4 jin1 hua2 。
- dui4 qi2 xiao1 bai2 zhou4 ， qing1 xiao4 an4 wu1 sha1 。
- chi2 guan3 cheng2 chao2 shui3 ， lou2 qiao2 guan1 ming2 xia2 。
- lü4 shao1 yan2 wai4 liu3 ， hong2 duo3 qi4 qian2 hua1 。
- xi3 yi3 wei1 lan2 jun4 ， xing2 lai2 liao2 jing4 xie2 。
- chao2 lin2 an1 duan3 yi4 ， shan4 he4 kui4 tiao4 wa1 。
- su4 xi1 wei4 geng4 shi4 ， you2 tan2 duo1 zi4 kua1 。
- zou4 ying2 fang1 shuo4 du2 ， shu1 guo4 hui4 shi1 che1 。
- zang1 shi4 chu1 mi2 ji4 ， lian2 cheng2 wan3 bai4 jia1 。
- hua2 dian1 kan4 yu4 luo4 ， bing4 chi3 bu2 sheng4 ju3 。
- zhu1 bei4 qing1 yu2 mu4 ， tong2 si1 lou4 ma3 wo1 。
- gan3 lun4 ji1 si4 feng4 ， yuan4 shi2 zao3 ru2 gua1 。
- tai2 miao4 qian2 ci2 man3 ， an1 yu2 jiu3 wo4 jia1 。
- zui4 rong2 gao1 shang4 zhi4 ， na4 ken3 dai4 qing1 gua1 。

## 注释

## 译文

## 赏析
