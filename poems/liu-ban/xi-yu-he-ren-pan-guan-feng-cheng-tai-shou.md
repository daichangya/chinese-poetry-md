---
id: liu-ban-xi-yu-he-ren-pan-guan-feng-cheng-tai-shou
title: 喜雨和任判官奉呈太守
titlePinyin: xi3 yu3 he2 ren4 pan4 guan1 feng4 cheng2 tai4 shou3
titleSlug: xi-yu-he-ren-pan-guan-feng-cheng-tai-shou
author: 刘攽
authorPinyin: liu2 ban1
authorSlug: liu-ban
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 愆阳历冬序，入春日光赤。
- 原野为之焦，无复青青麦。
- 明廷恤农功，诏旨怀愍恻。
- 谁能共此忧，惟良二千石。
- 祷祠遍群望，百神潜率职。
- 迅雷出深渊，密云会将夕。
- 应龙不无神，女尠罪所极。
- 滂沲浃宇宙，变化才瞬息。
- 矧兹颢穹意，岂独垂沛泽。
- 尝听君平言，以兹消薄蚀。
- 周宣成阳事，往往在简籍。
- 不闻二美具，介福逾万亿。
- 三农耒耜出，自此丰黍稷。
- 使君凭熊轩，劝耕驻阡陌。
- 上客歌吉祥，清文缀环璧。
- 我岂击壤翁，不能知帝力。
- 斐然遂成章，聊用同悦怿。

## 拼音
- qian1 yang2 li4 dong1 xu4 ， ru4 chun1 ri4 guang1 chi4 。
- yuan2 ye3 wei4 zhi1 jiao1 ， wu2 fu4 qing1 qing1 mai4 。
- ming2 ting2 xu4 nong2 gong1 ， zhao4 zhi3 huai2 min3 ce4 。
- shui2 neng2 gong4 ci3 you1 ， wei2 liang2 er4 qian1 shi2 。
- dao3 ci2 bian4 qun2 wang4 ， bai3 shen2 qian2 lü4 zhi2 。
- xun4 lei2 chu1 shen1 yuan1 ， mi4 yun2 hui4 jiang1 xi1 。
- ying4 long2 bu4 wu2 shen2 ， nü3 xian3 zui4 suo3 ji2 。
- pang1 duo4 jia1 yu3 zhou4 ， bian4 hua4 cai2 shun4 xi1 。
- shen3 zi1 hao4 qiong2 yi4 ， qi3 du2 chui2 pei4 ze2 。
- chang2 ting1 jun1 ping2 yan2 ， yi3 zi1 xiao1 bao2 shi2 。
- zhou1 xuan1 cheng2 yang2 shi4 ， wang3 wang3 zai4 jian3 ji2 。
- bu4 wen2 er4 mei3 ju4 ， jie4 fu2 yu2 wan4 yi4 。
- san1 nong2 lei3 si4 chu1 ， zi4 ci3 feng1 shu3 ji4 。
- shi3 jun1 ping2 xiong2 xuan1 ， quan4 geng1 zhu4 qian1 mo4 。
- shang4 ke4 ge1 ji2 xiang2 ， qing1 wen2 zhui4 huan2 bi4 。
- wo3 qi3 ji1 rang3 weng1 ， bu4 neng2 zhi1 di4 li4 。
- fei3 ran2 sui4 cheng2 zhang1 ， liao2 yong4 tong2 yue4 yi4 。

## 注释

## 译文

## 赏析
