---
id: li-zhi-zu-ting-zhang-kang-jie-nan-ting-ye-tai-shu-chi-ting-zai-qi-shang
title: 足亭张康节南亭也台数尺亭在其上
titlePinyin: zu2 ting2 zhang1 kang1 jie2 nan2 ting2 ye3 tai2 shu4 chi3 ting2 zai4 qi2 shang4
titleSlug: zu-ting-zhang-kang-jie-nan-ting-ye-tai-shu-chi-ting-zai-qi-shang
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生天地间，海中一浮沤。
- 欲求无厌心，无乃不胜求。
- 知足有真乐，不然多悔尤。
- 浅儒急名誉，夸人矜智谋。
- 语默偕蟪蛄，生死等蜉蝣。
- 不如知足者，澹然乐忘忧。
- 袖手阅万变，默坐观九州。
- 众舍吾独存，同波终异流。
- 君看至足处，无得亦无修。
- 万物固皆备，反照靡不周。
- 昧者彊务外，巧伪日向偷。
- 昔饥止愿饱，既饱思膳羞。
- 昔寒止愿温，既温思狐裘。
- 非徒漫自苦，动辄成赘疣。
- 相圃有足亭，可见好善优。
- 公孙皆秉哲，克念践先猷。
- 欲种岂弟德，求异恩泽侯。
- 秀岭耸苍玦，寒溪摇翠钩。
- 云传邓林雨，月送沧浪秋。
- 晓暝竹烟暗，午薰花气浮。
- 凉飔泛南荣，返照过东畴。
- 所遇皆可乐，觞咏友浮丘。
- 岂必朝玄圃，弭节夕瀛洲。
- 永怀树亭意，足焉此优游。

## 拼音
- ren2 sheng1 tian1 di4 jian1 ， hai3 zhong1 yi4 fu2 ou1 。
- yu4 qiu2 wu2 yan4 xin1 ， wu2 nai3 bu2 sheng4 qiu2 。
- zhi1 zu2 you3 zhen1 le4 ， bu4 ran2 duo1 hui3 you2 。
- qian3 ru2 ji2 ming2 yu4 ， kua1 ren2 jin1 zhi4 mou2 。
- yu3 mo4 xie2 hui4 gu1 ， sheng1 si3 deng3 fu2 you2 。
- bu4 ru2 zhi1 zu2 zhe3 ， dan4 ran2 le4 wang4 you1 。
- xiu4 shou3 yue4 wan4 bian4 ， mo4 zuo4 guan1 jiu3 zhou1 。
- zhong4 she4 wu2 du2 cun2 ， tong2 bo1 zhong1 yi4 liu2 。
- jun1 kan4 zhi4 zu2 chu4 ， wu2 de2 yi4 wu2 xiu1 。
- wan4 wu4 gu4 jie1 bei4 ， fan3 zhao4 mi2 bu4 zhou1 。
- mei4 zhe3 qiang2 wu4 wai4 ， qiao3 wei3 ri4 xiang4 tou1 。
- xi1 ji1 zhi3 yuan4 bao3 ， ji4 bao3 si1 shan4 xiu1 。
- xi1 han2 zhi3 yuan4 wen1 ， ji4 wen1 si1 hu2 qiu2 。
- fei1 tu2 man4 zi4 ku3 ， dong4 zhe2 cheng2 zhui4 you2 。
- xiang1 pu3 you3 zu2 ting2 ， ke3 jian4 hao3 shan4 you1 。
- gong1 sun1 jie1 bing3 zhe2 ， ke4 nian4 jian4 xian1 you2 。
- yu4 zhong3 qi3 di4 de2 ， qiu2 yi4 en1 ze2 hou2 。
- xiu4 ling3 song3 cang1 jue2 ， han2 xi1 yao2 cui4 gou1 。
- yun2 chuan2 deng4 lin2 yu3 ， yue4 song4 cang1 lang4 qiu1 。
- xiao3 ming2 zhu2 yan1 an4 ， wu3 xun1 hua1 qi4 fu2 。
- liang2 si1 fan4 nan2 rong2 ， fan3 zhao4 guo4 dong1 chou2 。
- suo3 yu4 jie1 ke3 le4 ， shang1 yong3 you3 fu2 qiu1 。
- qi3 bi4 chao2 xuan2 pu3 ， mi3 jie2 xi1 ying2 zhou1 。
- yong3 huai2 shu4 ting2 yi4 ， zu2 yan1 ci3 you1 you2 。

## 注释

## 译文

## 赏析
