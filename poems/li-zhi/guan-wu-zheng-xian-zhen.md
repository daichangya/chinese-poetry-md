---
id: li-zhi-guan-wu-zheng-xian-zhen
title: 观吴正献真
titlePinyin: guan1 wu2 zheng4 xian4 zhen1
titleSlug: guan-wu-zheng-xian-zhen
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 次公不许画麒麟，孝宣妙选知名臣。
- 拜公之像想风度，乃是云台子颜之文孙。
- 元丰天子建原庙，玉宇万栋临端门。
- 累朝名臣俨冠剑，列圣御坐开乾坤。
- 修廊秘殿锁春色，仿佛音容皆骏奔。
- 相君相业皆元元，旗常彝鼎定书勋。
- 仪形在殁侍神考，英气噩噩凝天阍。
- 嗣皇方思服盛美，欲考辟公观列文。
- 君传兹图落人世，世人遂得知瑜璠。
- 吾知袁公固有后，能平楚狱竟无冤。
- 召公甘棠犹不伐，卫武之德谁能谖。
- 君不见温公之像满人间，愿广此图令并传。

## 拼音
- ci4 gong1 bu4 xu3 hua4 qi2 lin2 ， xiao4 xuan1 miao4 xuan3 zhi1 ming2 chen2 。
- bai4 gong1 zhi1 xiang4 xiang3 feng1 du4 ， nai3 shi4 yun2 tai2 zi0 yan2 zhi1 wen2 sun1 。
- yuan2 feng1 tian1 zi3 jian4 yuan2 miao4 ， yu4 yu3 wan4 dong4 lin2 duan1 men2 。
- lei4 chao2 ming2 chen2 yan3 guan1 jian4 ， lie4 sheng4 yu4 zuo4 kai1 qian2 kun1 。
- xiu1 lang2 mi4 dian4 suo3 chun1 se4 ， fang3 fu2 yin1 rong2 jie1 jun4 ben1 。
- xiang1 jun1 xiang1 ye4 jie1 yuan2 yuan2 ， qi2 chang2 yi2 ding3 ding4 shu1 xun1 。
- yi2 xing2 zai4 mo4 shi4 shen2 kao3 ， ying1 qi4 e4 e4 ning2 tian1 hun1 。
- si4 huang2 fang1 si1 fu2 sheng4 mei3 ， yu4 kao3 pi4 gong1 guan1 lie4 wen2 。
- jun1 chuan2 zi1 tu2 luo4 ren2 shi4 ， shi4 ren2 sui4 de2 zhi1 yu2 fan2 。
- wu2 zhi1 yuan2 gong1 gu4 you3 hou4 ， neng2 ping2 chu3 yu4 jing4 wu2 yuan1 。
- zhao4 gong1 gan1 tang2 you2 bu4 fa2 ， wei4 wu3 zhi1 de2 shui2 neng2 xuan1 。
- jun1 bu2 jian4 wen1 gong1 zhi1 xiang4 man3 ren2 jian1 ， yuan4 guang3 ci3 tu2 ling4 bing4 chuan2 。

## 注释

## 译文

## 赏析
