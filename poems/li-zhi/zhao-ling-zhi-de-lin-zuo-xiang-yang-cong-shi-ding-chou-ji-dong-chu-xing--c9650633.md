---
id: li-zhi-zhao-ling-zhi-de-lin-zuo-xiang-yang-cong-shi-ding-chou-ji-dong-chu-xing--c9650633
title: 赵令畤德麟作襄阳从事丁丑季冬出行南山三邑某同谢公定曾仲成潘仲宝携酒自大悲寺登舟过岘山宿鹿门明日复自岘首目送缘绝壁而往上船山下相与酌酒而去德麟赋诗次韵和之
titlePinyin: zhao4 ling4 zhi4 de2 lin2 zuo4 xiang1 yang2 cong2 shi4 ding1 chou3 ji4 dong1 chu1 xing2 nan2 shan1 san1 yi4 mou3 tong2 xie4 gong1 ding4 ceng2 zhong4 cheng2 pan1 zhong4 bao3 xie2 jiu3 zi4 da4 bei1 si4 deng1 zhou1 guo4 xian4 shan1 su4 lu4 men2 ming2 ri4 fu4 zi4 xian4 shou3 mu4 song4 yuan2 jue2 bi4 er2 wang3 shang4 chuan2 shan1 xia4 xiang1 yu3 zhuo2 jiu3 er2 qu4 de2 lin2 fu4 shi1 ci4 yun4 he2 zhi1
titleSlug: zhao-ling-zhi-de-lin-zuo-xiang-yang-cong-shi-ding-chou-ji-dong-chu-xing--c9650633
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邹湛葛疆往过此，幕中佐曹畏简书。
- 习池岘首自今古，故时悲喜成空虚。
- 越王之孙府从事，恶人亦作俗吏呼。
- 日从云间二三子，醉吟啸傲相携扶。
- 王孙才高倦羁束，湿纸讵可包於菟。
- 兴来鼓櫂碧江去，把酒赋诗聊与娱。
- 野人相逄荷倾盖，坐上作客惭食鱼。
- 红尘化衣对玉树，白发茁须如霜芜。
- 饱闻襄阳好风土，喜见山水相盘纡。
- 久怜消髀厌羁旅，便欲卜隠如林逋。
- 著书虽可自覆醤，志怪犹为鬼董狐。
- 兹游起我丘壑兴，岂复自为形迹拘。
- 山中一廛可托足，裘葛略具便有余。
- 结茆耒耜老岩谷，岂学少室随驾卢。
- 老妻汲涧芼葵蕨，丁男负刍仍扫除。
- 诸公富贵或肯顾，结驷野服来吾居。

## 拼音
- zou1 zhan4 ge3 jiang1 wang3 guo4 ci3 ， mu4 zhong1 zuo3 cao2 wei4 jian3 shu1 。
- xi2 chi2 xian4 shou3 zi4 jin1 gu3 ， gu4 shi2 bei1 xi3 cheng2 kong1 xu1 。
- yue4 wang2 zhi1 sun1 fu3 cong2 shi4 ， e4 ren2 yi4 zuo4 su2 li4 hu1 。
- ri4 cong2 yun2 jian1 er4 san1 zi3 ， zui4 yin2 xiao4 ao4 xiang1 xie2 fu2 。
- wang2 sun1 cai2 gao1 juan4 ji1 shu4 ， shi1 zhi3 ju4 ke3 bao1 wu1 tu2 。
- xing1 lai2 gu3 zhao4 bi4 jiang1 qu4 ， ba3 jiu3 fu4 shi1 liao2 yu3 yu2 。
- ye3 ren2 xiang1 pang2 he2 qing1 gai4 ， zuo4 shang4 zuo4 ke4 can2 shi2 yu2 。
- hong2 chen2 hua4 yi1 dui4 yu4 shu4 ， bai2 fa4 zhuo2 xu1 ru2 shuang1 wu2 。
- bao3 wen2 xiang1 yang2 hao3 feng1 tu3 ， xi3 jian4 shan1 shui3 xiang1 pan2 yu1 。
- jiu3 lian2 xiao1 bi4 yan4 ji1 lü3 ， bian4 yu4 bu3 yin3 ru2 lin2 bu1 。
- zhu4 shu1 sui1 ke3 zi4 fu4 jiang4 ， zhi4 guai4 you2 wei4 gui3 dong3 hu2 。
- zi1 you2 qi3 wo3 qiu1 he4 xing1 ， qi3 fu4 zi4 wei4 xing2 ji4 ju1 。
- shan1 zhong1 yi4 chan2 ke3 tuo1 zu2 ， qiu2 ge3 lüe4 ju4 bian4 you3 yu2 。
- jie2 mao2 lei3 si4 lao3 yan2 gu3 ， qi3 xue2 shao3 shi4 sui2 jia4 lu2 。
- lao3 qi1 ji2 jian4 mao4 kui2 jue2 ， ding1 nan2 fu4 chu2 reng2 sao3 chu2 。
- zhu1 gong1 fu4 gui4 huo4 ken3 gu4 ， jie2 si4 ye3 fu2 lai2 wu2 ju1 。

## 注释

## 译文

## 赏析
