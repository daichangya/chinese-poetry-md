---
id: li-zhi-xie-gong-ding-suo-bao-fan-ke-ru-chao-tu-zhen-guan-zhong-yan-li-ben-suo-z-264fd8d5
title: 谢公定所宝蕃客入朝图贞观中阎立本所作笔墨奇古许赠赵德麟而未予廌作此诗取以送德麟
titlePinyin: xie4 gong1 ding4 suo3 bao3 fan1 ke4 ru4 chao2 tu2 zhen1 guan1 zhong1 yan2 li4 ben3 suo3 zuo4 bi3 mo4 qi2 gu3 xu3 zeng4 zhao4 de2 lin2 er2 wei4 yu3 zhi4 zuo4 ci3 shi1 qu3 yi3 song4 de2 lin2
titleSlug: xie-gong-ding-suo-bao-fan-ke-ru-chao-tu-zhen-guan-zhong-yan-li-ben-suo-z-264fd8d5
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见燕然易水波桑干，东连鸭绿西贺兰。
- 古来战地骨成土，赤棘白草沙漫漫。
- 汉筑朔方置上郡，晚岁欵塞惟呼韩。
- 贞观文皇力驯制，诸蕃君长充王官。
- 玉门不关障无候，驿道入参天可汗。
- 蛮夷邸中诸国使，旃裘椎髻游长安。
- 我恨不为典属国，望古遥集真可叹。
- 今观此图写职贡，要荒种落蒙衣冠。
- 兽蹄鸟喙或鬼色，想见膜拜皆盘跚。
- 圣朝贤良谢夫子，劲气烈烈霜风寒。
- 目眵唇焦万卷烂，笔头成冢墨成滩。
- 南阳劝驾一封传，入对三道朝金銮。
- 万言阶对万乘喜，声名一日青云端。
- 行当遨游庙堂上，坐令四国相交欢。
- 羽书不驰烽火冷，鸣鸡吠犬何敢干。
- 借令跳梁出巢穴，当用斧斤摧髀髋。
- 戎亭喋血无噍类，藁街县首如狐貛。
- 君当自画凌烟阁，纵有此图何必观。
- 同僚华原贵公子，求公此画公无难。
- 乃知功名丈夫志，不惑玩好劳肺肝。
- 怜渠孜孜画成癖，心欲速得如羽翰。
- 不如遣佐箧中品，犹胜弃捐终不看。

## 拼音
- jun1 bu2 jian4 yan4 ran2 yi4 shui3 bo1 sang1 gan1 ， dong1 lian2 ya1 lü4 xi1 he4 lan2 。
- gu3 lai2 zhan4 di4 gu3 cheng2 tu3 ， chi4 ji2 bai2 cao3 sha1 man4 man4 。
- han4 zhu4 shuo4 fang1 zhi4 shang4 jun4 ， wan3 sui4 kuan3 sai1 wei2 hu1 han2 。
- zhen1 guan1 wen2 huang2 li4 xun4 zhi4 ， zhu1 fan1 jun1 chang2 chong1 wang2 guan1 。
- yu4 men2 bu4 guan1 zhang4 wu2 hou4 ， yi4 dao4 ru4 can1 tian1 ke4 han2 。
- man2 yi2 di3 zhong1 zhu1 guo2 shi3 ， zhan1 qiu2 zhui1 ji4 you2 chang2 an1 。
- wo3 hen4 bu2 wei4 dian3 shu3 guo2 ， wang4 gu3 yao2 ji2 zhen1 ke3 tan4 。
- jin1 guan1 ci3 tu2 xie3 zhi2 gong4 ， yao4 huang1 zhong3 luo4 meng2 yi1 guan1 。
- shou4 ti2 niao3 hui4 huo4 gui3 se4 ， xiang3 jian4 mo2 bai4 jie1 pan2 shan1 。
- sheng4 chao2 xian2 liang2 xie4 fu1 zi3 ， jin4 qi4 lie4 lie4 shuang1 feng1 han2 。
- mu4 chi1 chun2 jiao1 wan4 juan4 lan4 ， bi3 tou2 cheng2 zhong3 mo4 cheng2 tan1 。
- nan2 yang2 quan4 jia4 yi4 feng1 chuan2 ， ru4 dui4 san1 dao4 chao2 jin1 luan2 。
- wan4 yan2 jie1 dui4 wan4 sheng4 xi3 ， sheng1 ming2 yi2 ri4 qing1 yun2 duan1 。
- hang2 dang0 ao2 you2 miao4 tang2 shang4 ， zuo4 ling4 si4 guo2 xiang1 jiao1 huan1 。
- yu3 shu1 bu4 chi2 feng1 huo3 leng3 ， ming2 ji1 fei4 quan3 he2 gan3 gan1 。
- jie4 ling4 tiao4 liang2 chu1 chao2 xue2 ， dang1 yong4 fu3 jin1 cui1 bi4 kuan1 。
- rong2 ting2 die2 xue4 wu2 jiao4 lei4 ， gao3 jie1 xian4 shou3 ru2 hu2 huan1 。
- jun1 dang1 zi4 hua4 ling2 yan1 ge2 ， zong4 you3 ci3 tu2 he2 bi4 guan1 。
- tong2 liao2 hua2 yuan2 gui4 gong1 zi3 ， qiu2 gong1 ci3 hua4 gong1 wu2 nan2 。
- nai3 zhi1 gong1 ming2 zhang4 fu0 zhi4 ， bu2 huo4 wan2 hao3 lao2 fei4 gan1 。
- lian2 qu2 zi1 zi1 hua4 cheng2 pi3 ， xin1 yu4 su4 de2 ru2 yu3 han4 。
- bu4 ru2 qian3 zuo3 qie4 zhong1 pin3 ， you2 sheng4 qi4 juan1 zhong1 bu2 kan4 。

## 注释

## 译文

## 赏析
