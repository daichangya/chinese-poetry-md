---
id: li-zhi-deng-cheng-dao-zhong-huai-jiu-shi-de-lin-xiang-la-zhi-jiang-bei-san-xian
title: 邓城道中怀旧时德麟相拉至江北三县
titlePinyin: deng4 cheng2 dao4 zhong1 huai2 jiu4 shi2 de2 lin2 xiang1 la1 zhi4 jiang1 bei3 san1 xian4
titleSlug: deng-cheng-dao-zhong-huai-jiu-shi-de-lin-xiang-la-zhi-jiang-bei-san-xian
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔从郡丞游，余寒春未回。
- 玄云蔽冷日，朔风卷黄霾。
- 枯榛拥残雪，疏篱横野梅。
- 季夏方溽暑，后乘复与偕。
- 青秧舞白水，赤日飞红埃。
- 牛马暍俱喘，蜩螗嘒相哀。
- 值此寒暑变，感予羁旅怀。
- 行行江湖去，举櫂向天台。
- 老妇脍鲂鲤，丁男涤尊罍。
- 霜橙荐紫蟹，水藕浮琼醅。
- 念公复行县，秋光当独来。
- 予时定相望，持酒上高台。

## 拼音
- xi1 cong2 jun4 cheng2 you2 ， yu2 han2 chun1 wei4 hui2 。
- xuan2 yun2 bi4 leng3 ri4 ， shuo4 feng1 juan4 huang2 mai2 。
- ku1 zhen1 yong1 can2 xue3 ， shu1 li2 heng2 ye3 mei2 。
- ji4 xia4 fang1 ru4 shu3 ， hou4 cheng2 fu4 yu3 xie2 。
- qing1 yang1 wu3 bai2 shui3 ， chi4 ri4 fei1 hong2 ai1 。
- niu2 ma3 ye1 ju4 chuan3 ， tiao2 tang2 hui4 xiang1 ai1 。
- zhi2 ci3 han2 shu3 bian4 ， gan3 yu3 ji1 lü3 huai2 。
- xing2 xing2 jiang1 hu2 qu4 ， ju3 zhao4 xiang4 tian1 tai2 。
- lao3 fu4 kuai4 fang2 li3 ， ding1 nan2 di2 zun1 lei2 。
- shuang1 cheng2 jian4 zi3 xie4 ， shui3 ou3 fu2 qiong2 pei1 。
- nian4 gong1 fu4 xing2 xian4 ， qiu1 guang1 dang1 du2 lai2 。
- yu3 shi2 ding4 xiang1 wang4 ， chi2 jiu3 shang4 gao1 tai2 。

## 注释

## 译文

## 赏析
