---
id: li-zhi-yan-lu-gong-ci-tang-shi
title: 颜鲁公祠堂诗
titlePinyin: yan2 lu3 gong1 ci2 tang2 shi1
titleSlug: yan-lu-gong-ci-tang-shi
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朅来游汝海，初识鲁公真。
- 盛德宜蒙祀，英姿俨若神。
- 典刑虽异代，勋绩在蒸民。
- 忆昔艰难际，生逢历数屯。
- 羯胡来蓟漠，戎马度咸秦。
- 河朔皆朝虏，平原独挺身。
- 蜡书通帝所，羽檄论邦邻。
- 许国心无二，孤军气复振。
- 弟兄同义烈，生死剧酸辛。
- 已怪酬庸薄，那闻左降频。
- 江湖销岁月，省闼牾经纶。
- 相国心多忌，军容愤复伸。
- 同朝缘妬媢，啗贼俾邅迍。
- 辄堕奸邪计，刚期跋扈驯。
- 咥凶令履尾，纳谏为婴鳞。
- 假手虽云智，挤贤太不仁。
- 茹毡苏武馁，决眦蔺生嗔。
- 误问长安使，宁为叛将宾。
- 一时全大节，千古仰清尘。
- 缅想神如在，推迁迹已陈。
- 谋谟存汗简，字画徧苍珉。
- 论世吾求友，之人德可亲。
- 讵云黄壤隔，犹胜白头新。
- 端欲希忠义，常期齿搢绅。
- 今虽逄圣旦，止愿作良臣。
- 惟冀尊王室，宁思秉国钧。
- 傥令冠獬廌，犹可画麒麟。
- 古寺今如昔，泉扃夜不晨。
- 何人同李翰，纪事比张巡。
- 感慨瞻遗像，潸然泪满巾。

## 拼音
- qie4 lai2 you2 ru3 hai3 ， chu1 shi2 lu3 gong1 zhen1 。
- sheng4 de2 yi2 meng2 si4 ， ying1 zi1 yan3 ruo4 shen2 。
- dian3 xing2 sui1 yi4 dai4 ， xun1 ji4 zai4 zheng1 min2 。
- yi4 xi1 jian1 nan2 ji4 ， sheng1 feng2 li4 shu3 tun2 。
- jie2 hu2 lai2 ji4 mo4 ， rong2 ma3 du4 xian2 qin2 。
- he2 shuo4 jie1 chao2 lu3 ， ping2 yuan2 du2 ting3 shen1 。
- la4 shu1 tong1 di4 suo3 ， yu3 xi2 lun4 bang1 lin2 。
- xu3 guo2 xin1 wu2 er4 ， gu1 jun1 qi4 fu4 zhen4 。
- di4 xiong0 tong2 yi4 lie4 ， sheng1 si3 ju4 suan1 xin1 。
- yi3 guai4 chou2 yong1 bao2 ， na4 wen2 zuo3 jiang4 pin2 。
- jiang1 hu2 xiao1 sui4 yue4 ， sheng3 ta4 wu3 jing1 lun2 。
- xiang4 guo2 xin1 duo1 ji4 ， jun1 rong2 fen4 fu4 shen1 。
- tong2 chao2 yuan2 du4 mao4 ， dan4 zei2 bi3 zhan1 zhun1 。
- zhe2 duo4 jian1 xie2 ji4 ， gang1 qi1 ba2 hu4 xun4 。
- xi4 xiong1 ling4 lü3 wei3 ， na4 jian4 wei4 ying1 lin2 。
- jia3 shou3 sui1 yun2 zhi4 ， ji3 xian2 tai4 bu4 ren2 。
- ru2 zhan1 su1 wu3 nei3 ， jue2 zi4 lin4 sheng1 chen1 。
- wu4 wen4 chang2 an1 shi3 ， ning2 wei4 pan4 jiang1 bin1 。
- yi4 shi2 quan2 da4 jie2 ， qian1 gu3 yang3 qing1 chen2 。
- mian3 xiang3 shen2 ru2 zai4 ， tui1 qian1 ji4 yi3 chen2 。
- mou2 mo2 cun2 han4 jian3 ， zi4 hua4 bian4 cang1 min2 。
- lun4 shi4 wu2 qiu2 you3 ， zhi1 ren2 de2 ke3 qin1 。
- ju4 yun2 huang2 rang3 ge2 ， you2 sheng4 bai2 tou2 xin1 。
- duan1 yu4 xi1 zhong1 yi4 ， chang2 qi1 chi3 jin4 shen1 。
- jin1 sui1 pang2 sheng4 dan4 ， zhi3 yuan4 zuo4 liang2 chen2 。
- wei2 ji4 zun1 wang2 shi4 ， ning2 si1 bing3 guo2 jun1 。
- tang3 ling4 guan1 xie4 zhi4 ， you2 ke3 hua4 qi2 lin2 。
- gu3 si4 jin1 ru2 xi1 ， quan2 jiong1 ye4 bu4 chen2 。
- he2 ren2 tong2 li3 han4 ， ji4 shi4 bi3 zhang1 xun2 。
- gan3 kai3 zhan1 yi2 xiang4 ， shan1 ran2 lei4 man3 jin1 。

## 注释

## 译文

## 赏析
