---
id: li-zhi-ti-wang-mo-jie-qu-jiang-chun-you-tu
title: 题王摩诘曲江春游图
titlePinyin: ti2 wang2 mo2 jie2 qu3 jiang1 chun1 you2 tu2
titleSlug: ti-wang-mo-jie-qu-jiang-chun-you-tu
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 咸雍山河互王霸，泾渭为隍城堑华。
- 曲江台沼备豫游，秪与画师供入画。
- 长安城西山万重，昆明烟浪绕新宫。
- 新蒲细柳春风里，万户千门佳气中。
- 我生不及开元时，犹喜此图今见之。
- 苍莽烟绡横短幅，眼中终南倒溪渌。
- 倾城士女巷无人，三月三时曲江曲。
- 老稚妍媸贱或贵，来者携壶归者醉。
- 笔端造化有能事，各肖人人乐游意。
- 如今此地空尘迹，石鲸纵在如铜狄。
- 宜春五柞更萧条，无复榛中得遗甓。
- 我愿吾王明六符，不蹈汉唐耳目娱。
- 池籞假民任畋渔，无令画师为画图。

## 拼音
- xian2 yong1 shan1 he2 hu4 wang2 ba4 ， jing1 wei4 wei4 huang2 cheng2 qian4 hua2 。
- qu3 jiang1 tai2 zhao3 bei4 yu4 you2 ， di1 yu3 hua4 shi1 gong4 ru4 hua4 。
- chang2 an1 cheng2 xi1 shan1 wan4 chong2 ， kun1 ming2 yan1 lang4 rao4 xin1 gong1 。
- xin1 pu2 xi4 liu3 chun1 feng1 li3 ， wan4 hu4 qian1 men2 jia1 qi4 zhong1 。
- wo3 sheng1 bu4 ji2 kai1 yuan2 shi2 ， you2 xi3 ci3 tu2 jin1 jian4 zhi1 。
- cang1 mang3 yan1 xiao1 heng2 duan3 fu2 ， yan3 zhong1 zhong1 nan2 dao3 xi1 lu4 。
- qing1 cheng2 shi4 nü3 xiang4 wu2 ren2 ， san1 yue4 san1 shi2 qu3 jiang1 qu3 。
- lao3 zhi4 yan2 chi1 jian4 huo4 gui4 ， lai2 zhe3 xie2 hu2 gui1 zhe3 zui4 。
- bi3 duan1 zao4 hua4 you3 neng2 shi4 ， ge4 xiao4 ren2 ren2 le4 you2 yi4 。
- ru2 jin1 ci3 di4 kong1 chen2 ji4 ， shi2 jing1 zong4 zai4 ru2 tong2 di2 。
- yi2 chun1 wu3 zha4 geng4 xiao1 tiao2 ， wu2 fu4 zhen1 zhong1 de2 yi2 pi4 。
- wo3 yuan4 wu2 wang2 ming2 liu4 fu2 ， bu4 dao3 han4 tang2 er3 mu4 yu2 。
- chi2 yu4 jia3 min2 ren4 tian2 yu2 ， wu2 ling4 hua4 shi1 wei4 hua4 tu2 。

## 注释

## 译文

## 赏析
