---
id: li-zhi-li-shan-ge
title: 骊山歌
titlePinyin: li2 shan1 ge1
titleSlug: li-shan-ge
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君门如天深九重，君王如帝坐法宫。
- 人生难处是安稳，何为来此骊山中。
- 复道连云接金阙，楼观隠隠横翠红。
- 林深谷暗迷八骏，朝东暮西劳六龙。
- 六龙西幸峨眉栈，悲风便入华清院。
- 霓裳萧散羽衣空，麋鹿来游墟市变。
- 我上朝元春半老，满地落花人不扫。
- 羯鼓楼高挂夕阳，长生殿古生青草。
- 可怜吴楚两醯鸡，筑台未就已堪悲。
- 长杨五柞汉幸免，江都楼成隋自迷。
- 由来流连多丧德，宴安鸩毒因奢惑。
- 三风十愆古所戒，不必骊山可亡国。

## 拼音
- jun1 men2 ru2 tian1 shen1 jiu3 chong2 ， jun1 wang2 ru2 di4 zuo4 fa3 gong1 。
- ren2 sheng1 nan2 chu4 shi4 an1 wen3 ， he2 wei4 lai2 ci3 li2 shan1 zhong1 。
- fu4 dao4 lian2 yun2 jie1 jin1 que1 ， lou2 guan1 yin3 yin3 heng2 cui4 hong2 。
- lin2 shen1 gu3 an4 mi2 ba1 jun4 ， chao2 dong1 mu4 xi1 lao2 liu4 long2 。
- liu4 long2 xi1 xing4 e2 mei2 zhan4 ， bei1 feng1 bian4 ru4 hua2 qing1 yuan4 。
- ni2 chang2 xiao1 san4 yu3 yi1 kong1 ， mi2 lu4 lai2 you2 xu1 shi4 bian4 。
- wo3 shang4 chao2 yuan2 chun1 ban4 lao3 ， man3 di4 luo4 hua1 ren2 bu4 sao3 。
- jie2 gu3 lou2 gao1 gua4 xi1 yang2 ， chang2 sheng1 dian4 gu3 sheng1 qing1 cao3 。
- ke3 lian2 wu2 chu3 liang3 xi1 ji1 ， zhu4 tai2 wei4 jiu4 yi3 kan1 bei1 。
- chang2 yang2 wu3 zha4 han4 xing4 mian3 ， jiang1 dou1 lou2 cheng2 sui2 zi4 mi2 。
- you2 lai2 liu2 lian2 duo1 sang4 de2 ， yan4 an1 zhen4 du2 yin1 she1 huo4 。
- san1 feng1 shi2 qian1 gu3 suo3 jie4 ， bu2 bi4 li2 shan1 ke3 wang2 guo2 。

## 注释

## 译文

## 赏析
