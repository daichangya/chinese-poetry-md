---
id: li-zhi-qi-mu-miao
title: 启母庙
titlePinyin: qi3 mu3 miao4
titleSlug: qi-mu-miao
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝武启宗周，玄鸟濬哲商。
- 涂山配神禹，独不嗣娥姜。
- 异时天与贤，嗣子繄匪良。
- 欲肇天与子，是用开厥祥。
- 钧台享群后，有扈诛叛方。
- 谁令讴与讼，帝畀有夏昌。
- 推此方朱均，巍巍真令王。
- 伯阳指株李，阿衡降空桑。
- 龙踞生汉祖，龙漦诞褒娼。
- 石裂何足问，世语多荒唐。
- 若比望夫山，虽怪犹有光。

## 拼音
- di4 wu3 qi3 zong1 zhou1 ， xuan2 niao3 jun4 zhe2 shang1 。
- tu2 shan1 pei4 shen2 yu3 ， du2 bu2 si4 e2 jiang1 。
- yi4 shi2 tian1 yu3 xian2 ， si4 zi3 yi1 fei3 liang2 。
- yu4 zhao4 tian1 yu3 zi3 ， shi4 yong4 kai1 jue2 xiang2 。
- jun1 tai2 xiang3 qun2 hou4 ， you3 hu4 zhu1 pan4 fang1 。
- shui2 ling4 ou1 yu3 song4 ， di4 bi4 you3 xia4 chang1 。
- tui1 ci3 fang1 zhu1 jun1 ， wei1 wei1 zhen1 ling4 wang2 。
- bo2 yang2 zhi3 zhu1 li3 ， a1 heng2 jiang4 kong1 sang1 。
- long2 ju4 sheng1 han4 zu3 ， long2 chi2 dan4 bao1 chang1 。
- shi2 lie4 he2 zu2 wen4 ， shi4 yu3 duo1 huang1 tang2 。
- ruo4 bi3 wang4 fu1 shan1 ， sui1 guai4 you2 you3 guang1 。

## 注释

## 译文

## 赏析
