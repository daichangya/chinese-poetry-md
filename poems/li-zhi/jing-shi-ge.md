---
id: li-zhi-jing-shi-ge
title: 经史阁
titlePinyin: jing1 shi3 ge2
titleSlug: jing-shi-ge
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 隠君扁舟离五湖，初闻邑子惊陶朱。
- 多金不用五㹀术，高阁惟藏万卷书。
- 牙签玉轴比四库，缥帙锦囊过五车。
- 河间阙遗应复购，汲冢蠹简嗟无余。
- 碧山学士解传业，黄卷古人相与居。
- 谢庭芝兰信灵秀，窦家椿桂皆芬敷。
- 朱栏翠瓦照空碧，秋山晚林共扶疏。
- 寒溪送月出幽谷，白云因风生坐隅。
- 道山三馆限清禁，山中此乐彼所无。
- 异时联华陟严近，白虎东观文石渠。
- 愿待善本校中秘，毋令后儒争鲁鱼。

## 拼音
- yin3 jun1 pian1 zhou1 li2 wu3 hu2 ， chu1 wen2 yi4 zi3 jing1 tao2 zhu1 。
- duo1 jin1 bu2 yong4 wu3 㹀 shu4 ， gao1 ge2 wei2 cang2 wan4 juan4 shu1 。
- ya2 qian1 yu4 zhou2 bi3 si4 ku4 ， piao3 zhi4 jin3 nang2 guo4 wu3 che1 。
- he2 jian1 que1 yi2 ying4 fu4 gou4 ， ji2 zhong3 du4 jian3 jie1 wu2 yu2 。
- bi4 shan1 xue2 shi4 jie3 chuan2 ye4 ， huang2 juan4 gu3 ren2 xiang1 yu3 ju1 。
- xie4 ting2 zhi1 lan2 xin4 ling2 xiu4 ， dou4 jia1 chun1 gui4 jie1 fen1 fu1 。
- zhu1 lan2 cui4 wa3 zhao4 kong1 bi4 ， qiu1 shan1 wan3 lin2 gong4 fu2 shu1 。
- han2 xi1 song4 yue4 chu1 you1 gu3 ， bai2 yun2 yin1 feng1 sheng1 zuo4 yu2 。
- dao4 shan1 san1 guan3 xian4 qing1 jin4 ， shan1 zhong1 ci3 le4 bi3 suo3 wu2 。
- yi4 shi2 lian2 hua2 zhi4 yan2 jin4 ， bai2 hu3 dong1 guan1 wen2 shi2 qu2 。
- yuan4 dai4 shan4 ben3 xiao4 zhong1 mi4 ， wu2 ling4 hou4 ru2 zheng1 lu3 yu2 。

## 注释

## 译文

## 赏析
