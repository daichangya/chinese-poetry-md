---
id: li-zhi-ni-chu-ci
title: 拟楚词
titlePinyin: ni3 chu3 ci2
titleSlug: ni-chu-ci
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 匠执斤兮道周，称百寻以弗用兮谷之幽。
- 屈轮囷以为杯兮，孰谓贤于杞柳。
- 揉吾性以矫真兮，宁全天以为寿。
- 乐吾乐兮，乐不汝违。
- 乐不汝违兮，盍归乎来哉。
- 犀何尤兮以角累，象何咎兮齿为灾。
- 童牛夭兮，职骍刚而茧栗。
- 龟告犹以灼兆兮，宁泥中以曳尾。
- 珠缀旒兮，悔夜光不祥。
- 玉为圭瑞兮，痛山辉之为殃。
- 乐吾乐兮，乐不汝违。
- 乐不汝违兮，盍归乎来哉。
- 兰九畹兮芬芗，芝三秀兮焜煌。
- 山嵷嵷兮呈姿，川溶溶兮摇光。
- 风𫘝𫘝兮历楯，云缤缤兮度梁。
- 药为衣兮薜为裳，椒为醴兮桂为浆。
- 乐吾乐兮，乐不汝违。
- 乐不汝违兮，盍归乎来哉。

## 拼音
- jiang4 zhi2 jin1 xi1 dao4 zhou1 ， cheng1 bai3 xun2 yi3 fu2 yong4 xi1 gu3 zhi1 you1 。
- qu1 lun2 qun1 yi3 wei2 bei1 xi1 ， shu2 wei4 xian2 yu2 qi3 liu3 。
- rou2 wu2 xing4 yi3 jiao3 zhen1 xi1 ， ning2 quan2 tian1 yi3 wei2 shou4 。
- le4 wu2 le4 xi1 ， le4 bu4 ru3 wei2 。
- le4 bu4 ru3 wei2 xi1 ， he2 gui1 hu1 lai2 zai1 。
- xi1 he2 you2 xi1 yi3 jiao3 lei4 ， xiang4 he2 jiu4 xi1 chi3 wei4 zai1 。
- tong2 niu2 yao1 xi1 ， zhi2 xing1 gang1 er2 jian3 li4 。
- gui1 gao4 you2 yi3 zhuo2 zhao4 xi1 ， ning2 ni2 zhong1 yi3 ye4 wei3 。
- zhu1 zhui4 liu2 xi1 ， hui3 ye4 guang1 bu4 xiang2 。
- yu4 wei4 gui1 rui4 xi1 ， tong4 shan1 hui1 zhi1 wei4 yang1 。
- le4 wu2 le4 xi1 ， le4 bu4 ru3 wei2 。
- le4 bu4 ru3 wei2 xi1 ， he2 gui1 hu1 lai2 zai1 。
- lan2 jiu3 wan3 xi1 fen1 xiang1 ， zhi1 san1 xiu4 xi1 kun1 huang2 。
- shan1 song3 song3 xi1 cheng2 zi1 ， chuan1 rong2 rong2 xi1 yao2 guang1 。
- feng1 jue2 jue2 xi1 li4 dun4 ， yun2 bin1 bin1 xi1 du4 liang2 。
- yao4 wei4 yi1 xi1 bi4 wei4 shang0 ， jiao1 wei4 li3 xi1 gui4 wei4 jiang1 。
- le4 wu2 le4 xi1 ， le4 bu4 ru3 wei2 。
- le4 bu4 ru3 wei2 xi1 ， he2 gui1 hu1 lai2 zai1 。

## 注释

## 译文

## 赏析
