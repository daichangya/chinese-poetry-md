---
id: li-zhi-ting-zhong-qian-ye-mei-gui-jin-chun-sheng-fa-lan-ran-ke-ai-yin-fu-yi-zha-50a2c188
title: 庭中千叶玫瑰今春盛发烂然可爱因赋一章寄上仆射相公
titlePinyin: ting2 zhong1 qian1 ye4 mei2 gui1 jin1 chun1 sheng4 fa1 lan4 ran2 ke3 ai4 yin1 fu4 yi4 zhang1 ji4 shang4 pu2 she4 xiang4 gong0
titleSlug: ting-zhong-qian-ye-mei-gui-jin-chun-sheng-fa-lan-ran-ke-ai-yin-fu-yi-zha-50a2c188
author: 李至
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小槛锁玫瑰，群芳次第催。
- 刺多疑有妬，艳绝却无媒。
- 露洒啼粧在，风牵舞态回。
- 层苞不暇吐，数日未能开。
- 烂胜燕脂颗，殷于烈焰堆。
- 浓将丹笔染，碎把绛绡裁。
- 漠漠香如芷，青于叶似苔。
- 夭难胜暖日，静不惹纤埃。
- 远对褰书幌，傍观置酒杯。
- 朵稀心暗记，根浅手亲培。
- 雉控眠偷摘，僧逢醉觅栽。
- 尽嘲终仿佛，拟折又徘徊。
- 丽夺倾城色，吟归间世才。
- 多情百花主，闻必有诗来。

## 拼音
- xiao3 kan3 suo3 mei2 gui1 ， qun2 fang1 ci4 di4 cui1 。
- ci4 duo1 yi2 you3 du4 ， yan4 jue2 que4 wu2 mei2 。
- lu4 sa3 ti2 zhuang1 zai4 ， feng1 qian1 wu3 tai4 hui2 。
- ceng2 bao1 bu4 xia2 tu3 ， shu4 ri4 wei4 neng2 kai1 。
- lan4 sheng4 yan4 zhi1 ke1 ， yin1 yu2 lie4 yan4 dui1 。
- nong2 jiang1 dan1 bi3 ran3 ， sui4 ba3 jiang4 xiao1 cai2 。
- mo4 mo4 xiang1 ru2 zhi3 ， qing1 yu2 ye4 si4 tai2 。
- yao1 nan2 sheng4 nuan3 ri4 ， jing4 bu4 re3 xian1 ai1 。
- yuan3 dui4 qian1 shu1 huang3 ， bang4 guan1 zhi4 jiu3 bei1 。
- duo3 xi1 xin1 an4 ji4 ， gen1 qian3 shou3 qin1 pei2 。
- zhi4 kong4 mian2 tou1 zhai1 ， seng1 feng2 zui4 mi4 zai1 。
- jin4 chao2 zhong1 fang3 fu2 ， ni3 zhe2 you4 pai2 huai2 。
- li4 duo2 qing1 cheng2 se4 ， yin2 gui1 jian1 shi4 cai2 。
- duo1 qing2 bai3 hua1 zhu3 ， wen2 bi4 you3 shi1 lai2 。

## 注释

## 译文

## 赏析
