---
id: li-zhi-guan-wen-ke-wang-gong-le-dao-yuan-xun-ting-zai-cheng-shang-xia-lin-yi-shui
title: 观文恪王公乐道院巽亭在城上下临潩水
titlePinyin: guan1 wen2 ke4 wang2 gong1 le4 dao4 yuan4 xun4 ting2 zai4 cheng2 shang4 xia4 lin2 yi4 shui3
titleSlug: guan-wen-ke-wang-gong-le-dao-yuan-xun-ting-zai-cheng-shang-xia-lin-yi-shui
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 氤氲蟠巽隅，峥嵘干斗魁。
- 芜城佳气缅，茂林朱槛开。
- 竹月静荫扃，松风绿摇杯。
- 开轩清流度，隠几遥山来。
- 恪公昔优游，弭节此裴回。
- 言念平生容，翻然九泉哀。
- 张老颂赵寝，雍门悲孟台。
- 歌榭奄凝尘，燕阁鬰生苔。
- 侈靡一转盼，金碧复成埃。
- 独无不忘者，安用尔为哉。
- 恪公古遗直，劲气腾九垓。
- 岂惟甘棠爱，将与故国偕。
- 传家有元凯，上客尽邹枚。
- 聊兴胜士想，愧无能赋才。

## 拼音
- yin1 yun1 pan2 xun4 yu2 ， zheng1 rong2 gan1 dou4 kui2 。
- wu2 cheng2 jia1 qi4 mian3 ， mao4 lin2 zhu1 kan3 kai1 。
- zhu2 yue4 jing4 yin4 jiong1 ， song1 feng1 lü4 yao2 bei1 。
- kai1 xuan1 qing1 liu2 du4 ， yin3 ji3 yao2 shan1 lai2 。
- ke4 gong1 xi1 you1 you2 ， mi3 jie2 ci3 pei2 hui2 。
- yan2 nian4 ping2 sheng1 rong2 ， fan1 ran2 jiu3 quan2 ai1 。
- zhang1 lao3 song4 zhao4 qin3 ， yong1 men2 bei1 meng4 tai2 。
- ge1 xie4 yan3 ning2 chen2 ， yan4 ge2 yu4 sheng1 tai2 。
- chi3 mi2 yi4 zhuan3 pan4 ， jin1 bi4 fu4 cheng2 ai1 。
- du2 wu2 bu2 wang4 zhe3 ， an1 yong4 er3 wei4 zai1 。
- ke4 gong1 gu3 yi2 zhi2 ， jin4 qi4 teng2 jiu3 gai1 。
- qi3 wei2 gan1 tang2 ai4 ， jiang1 yu3 gu4 guo2 xie2 。
- chuan2 jia1 you3 yuan2 kai3 ， shang4 ke4 jin4 zou1 mei2 。
- liao2 xing1 sheng4 shi4 xiang3 ， kui4 wu2 neng2 fu4 cai2 。

## 注释

## 译文

## 赏析
