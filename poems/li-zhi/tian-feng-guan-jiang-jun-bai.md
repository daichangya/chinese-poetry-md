---
id: li-zhi-tian-feng-guan-jiang-jun-bai
title: 天封观将军柏
titlePinyin: tian1 feng1 guan1 jiang1 jun1 bai3
titleSlug: tian-feng-guan-jiang-jun-bai
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卫懿恃昌富，乘轩鹤有禄。
- 贵鹤贱用民，身残国颠覆。
- 楚子惜名马，终焉葬人腹。
- 爵封东山松，侯比渭川竹。
- 时轻官秩紊，辟妄作威福。
- 无益害有益，褒赏逮禽畜。
- 所美非美然，恩泽及草木。
- 或讥将军柏，无乃狃此俗。
- 曷膺千钟养，曷被三品服。
- 不为朝廷力，窃号委空谷。
- 余知将军心，非悦世人目。
- 千年抱贞操，劲节无屈曲。
- 不为岁寒凋，守此万仞绿。
- 天武累此名，冥不知宠辱。
- 虽不助柏敬，岂意慕轸毂。
- 吾侪之小人，悟主惟欲速。
- 盗功仍苟容，岂耻无道谷。
- 潭潭居紫府，沉沉据华屋。
- 贪恩谋子孙，占俸及僮仆。
- 膏肓病天下，天下思食肉。
- 朝为四辅重，莫作三危逐。
- 笙箫金谷宴，翣柳北邙哭。
- 尚方属镂赐，朝服东市戮。
- 君看古功臣，牖下死为祝。
- 将军如有心，应哭世愈蹙。
- 拔萃真不群，虚名岂其欲。
- 胡不观其旁，满山皆朴樕。

## 拼音
- wei4 yi4 shi4 chang1 fu4 ， cheng2 xuan1 he4 you3 lu4 。
- gui4 he4 jian4 yong4 min2 ， shen1 can2 guo2 dian1 fu4 。
- chu3 zi3 xi1 ming2 ma3 ， zhong1 yan1 zang4 ren2 fu4 。
- jue2 feng1 dong1 shan1 song1 ， hou2 bi3 wei4 chuan1 zhu2 。
- shi2 qing1 guan1 zhi4 wen3 ， pi4 wang4 zuo4 wei1 fu2 。
- wu2 yi4 hai4 you3 yi4 ， bao1 shang3 dai3 qin2 chu4 。
- suo3 mei3 fei1 mei3 ran2 ， en1 ze2 ji2 cao3 mu4 。
- huo4 ji1 jiang1 jun1 bai3 ， wu2 nai3 niu3 ci3 su2 。
- he2 ying1 qian1 zhong1 yang3 ， he2 bei4 san1 pin3 fu2 。
- bu2 wei4 chao2 ting2 li4 ， qie4 hao4 wei3 kong1 gu3 。
- yu2 zhi1 jiang1 jun1 xin1 ， fei1 yue4 shi4 ren2 mu4 。
- qian1 nian2 bao4 zhen1 cao1 ， jin4 jie2 wu2 qu1 qu3 。
- bu2 wei4 sui4 han2 diao1 ， shou3 ci3 wan4 ren4 lü4 。
- tian1 wu3 lei4 ci3 ming2 ， ming2 bu4 zhi1 chong3 ru3 。
- sui1 bu2 zhu4 bai3 jing4 ， qi3 yi4 mu4 zhen3 gu1 。
- wu2 chai2 zhi1 xiao3 ren2 ， wu4 zhu3 wei2 yu4 su4 。
- dao4 gong1 reng2 gou3 rong2 ， qi3 chi3 wu2 dao4 gu3 。
- tan2 tan2 ju1 zi3 fu3 ， chen2 chen2 ju4 hua2 wu1 。
- tan1 en1 mou2 zi3 sun1 ， zhan4 feng4 ji2 tong2 pu2 。
- gao1 huang1 bing4 tian1 xia4 ， tian1 xia4 si1 shi2 rou4 。
- chao2 wei4 si4 fu3 zhong4 ， mo4 zuo4 san1 wei1 zhu2 。
- sheng1 xiao1 jin1 gu3 yan4 ， sha4 liu3 bei3 mang2 ku1 。
- shang4 fang1 shu3 lou4 ci4 ， chao2 fu2 dong1 shi4 lu4 。
- jun1 kan4 gu3 gong1 chen2 ， you3 xia4 si3 wei4 zhu4 。
- jiang1 jun1 ru2 you3 xin1 ， ying4 ku1 shi4 yu4 cu4 。
- ba2 cui4 zhen1 bu4 qun2 ， xu1 ming2 qi3 qi2 yu4 。
- hu2 bu4 guan1 qi2 pang2 ， man3 shan1 jie1 pu3 su4 。

## 注释

## 译文

## 赏析
