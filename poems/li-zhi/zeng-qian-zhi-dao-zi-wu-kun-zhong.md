---
id: li-zhi-zeng-qian-zhi-dao-zi-wu-kun-zhong
title: 赠钱之道子武昆仲
titlePinyin: zeng4 qian2 zhi1 dao4 zi3 wu3 kun1 zhong4
titleSlug: zeng-qian-zhi-dao-zi-wu-kun-zhong
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青冥联翼鹄，志节傲云机。
- 凶变家多难，年荒岁愈饥。
- 运乖生事拙，贫病壮心违。
- 蚤岁忧虞少，今春弟妹归。
- 气悲縻骆马，心感动摇徽。
- 命矣无伤已，时哉叹式微。
- 自从中夏瘦，半减去年肥。
- 气槩摩天鸷，文华耀日翚。
- 饮川容鼹鼠，障日让犁犩。
- 南亩时躬稼，虚堂昼掩扉。
- 有秋缘力穑，高节本知几。
- 路入东城远，人行北道稀。
- 树头云蔼蔼，草际蝶馡馡。
- 古岸连樊圃，秋城秀蕨薇。
- 断洪流滓泞，独木过欹巍。
- 𫁂䅉香纷馥，菰蒲绿映围。
- 访君非旦旦，相见亦依依。
- 为问奚为乐，言他复谓譩。
- 孝思诚辟色，傃隠始深讥。
- 不见前贤者，何尝虑世非。
- 浩歌行拾蕙，雩咏浴于沂。
- 俨雅诚诗社，凄凉近钓矶。
- 夜阶鸣蟋蟀，秋砌响蛜蝛。
- 竹坞留残月，林虹带落晖。
- 龟翻朝露叶，鱼动落莲衣。
- 诗句时评品，曹刘幸发挥。
- 鲛人龙颔宝，海客蚌胎玑。
- 子意将全美，余心久所睎。
- 众人皆卷舌，高论独其颀。
- 掩月蟾蜍泣，飞霜蕙草葳。
- 鲸鱼翻海浊，水碧带鱼飞。
- 正可夷崧岱，公何愧隠扉。
- 刚明文豹节，升降二龙旗。
- 月满星藏彩，霞升燎有辉。
- 愁魔攻肺腑，危坐复歔欷。

## 拼音
- qing1 ming2 lian2 yi4 hu2 ， zhi4 jie2 ao4 yun2 ji1 。
- xiong1 bian4 jia1 duo1 nan2 ， nian2 huang1 sui4 yu4 ji1 。
- yun4 guai1 sheng1 shi4 zhuo1 ， pin2 bing4 zhuang4 xin1 wei2 。
- zao3 sui4 you1 yu2 shao3 ， jin1 chun1 di4 mei4 gui1 。
- qi4 bei1 mi2 luo4 ma3 ， xin1 gan3 dong4 yao2 hui1 。
- ming4 yi3 wu2 shang1 yi3 ， shi2 zai1 tan4 shi4 wei1 。
- zi4 cong2 zhong1 xia4 shou4 ， ban4 jian3 qu4 nian2 fei2 。
- qi4 gai4 mo2 tian1 zhi4 ， wen2 hua2 yao4 ri4 hui1 。
- yin3 chuan1 rong2 yan3 shu3 ， zhang4 ri4 rang4 li2 wei2 。
- nan2 mu3 shi2 gong1 jia4 ， xu1 tang2 zhou4 yan3 fei1 。
- you3 qiu1 yuan2 li4 se4 ， gao1 jie2 ben3 zhi1 ji3 。
- lu4 ru4 dong1 cheng2 yuan3 ， ren2 xing2 bei3 dao4 xi1 。
- shu4 tou2 yun2 ai3 ai3 ， cao3 ji4 die2 fei1 fei1 。
- gu3 an4 lian2 fan2 pu3 ， qiu1 cheng2 xiu4 jue2 wei1 。
- duan4 hong2 liu2 zi3 ning4 ， du2 mu4 guo4 qi1 wei1 。
- 𫁂 䅉 xiang1 fen1 fu4 ， gu1 pu2 lü4 ying4 wei2 。
- fang3 jun1 fei1 dan4 dan4 ， xiang1 jian4 yi4 yi1 yi1 。
- wei4 wen4 xi1 wei4 le4 ， yan2 ta1 fu4 wei4 yi1 。
- xiao4 si1 cheng2 pi4 se4 ， su4 yin3 shi3 shen1 ji1 。
- bu2 jian4 qian2 xian2 zhe3 ， he2 chang2 lü4 shi4 fei1 。
- hao4 ge1 xing2 shi2 hui4 ， yu2 yong3 yu4 yu2 yi2 。
- yan3 ya3 cheng2 shi1 she4 ， qi1 liang2 jin4 diao4 ji1 。
- ye4 jie1 ming2 xi1 shuai4 ， qiu1 qi4 xiang3 yi1 wei1 。
- zhu2 wu4 liu2 can2 yue4 ， lin2 hong2 dai4 luo4 hui1 。
- gui1 fan1 chao2 lu4 ye4 ， yu2 dong4 luo4 lian2 yi1 。
- shi1 ju4 shi2 ping2 pin3 ， cao2 liu2 xing4 fa1 hui1 。
- jiao1 ren2 long2 han4 bao3 ， hai3 ke4 bang4 tai1 ji1 。
- zi3 yi4 jiang1 quan2 mei3 ， yu2 xin1 jiu3 suo3 xi1 。
- zhong4 ren2 jie1 juan4 she2 ， gao1 lun4 du2 qi2 qi2 。
- yan3 yue4 chan2 chu2 qi4 ， fei1 shuang1 hui4 cao3 wei1 。
- jing1 yu2 fan1 hai3 zhuo2 ， shui3 bi4 dai4 yu2 fei1 。
- zheng4 ke3 yi2 song1 dai4 ， gong1 he2 kui4 yin3 fei1 。
- gang1 ming2 wen2 bao4 jie2 ， sheng1 jiang4 er4 long2 qi2 。
- yue4 man3 xing1 cang2 cai3 ， xia2 sheng1 liao2 you3 hui1 。
- chou2 mo2 gong1 fei4 fu3 ， wei1 zuo4 fu4 xu1 xi1 。

## 注释

## 译文

## 赏析
