---
id: li-zhi-xia-di-liu-bie-chen-zhi
title: 下第留别陈至
titlePinyin: xia4 di4 liu2 bie2 chen2 zhi4
titleSlug: xia-di-liu-bie-chen-zhi
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明缗钓香饵，彼取亦已微。
- 金丸往抵黾，我用一何卑。
- 余生宇宙间，动辄多愿违。
- 天王十二闲，玉勒黄金鞿。
- 奈何骥与𫘧，不使备六蜚。
- 盐车初未脱，伯乐第兴悲。
- 宁甘生刍饿，不为场藿嘶。
- 京都足风埃，士气随亦淄。
- 君于万夫间，独若三秀芝。
- 浩气久已定，得丧亮难移。
- 对之忘忿戾，澹然移安夷。
- 论交有斯人，是用久敬之。
- 吾生三十年，二十九年非。
- 末路各相望，奋庸会有时。
- 贵如未可求，守余北山薇。

## 拼音
- ming2 min2 diao4 xiang1 er3 ， bi3 qu3 yi4 yi3 wei1 。
- jin1 wan2 wang3 di3 mian3 ， wo3 yong4 yi4 he2 bei1 。
- yu2 sheng1 yu3 zhou4 jian1 ， dong4 zhe2 duo1 yuan4 wei2 。
- tian1 wang2 shi2 er4 xian2 ， yu4 le4 huang2 jin1 ji1 。
- nai4 he2 ji4 yu3 lu4 ， bu4 shi3 bei4 liu4 fei1 。
- yan2 che1 chu1 wei4 tuo1 ， bo2 le4 di4 xing1 bei1 。
- ning2 gan1 sheng1 chu2 e4 ， bu2 wei4 chang3 huo4 si1 。
- jing1 dou1 zu2 feng1 ai1 ， shi4 qi4 sui2 yi4 zi1 。
- jun1 yu2 wan4 fu1 jian1 ， du2 ruo4 san1 xiu4 zhi1 。
- hao4 qi4 jiu3 yi3 ding4 ， de2 sang4 liang4 nan2 yi2 。
- dui4 zhi1 wang4 fen4 li4 ， dan4 ran2 yi2 an1 yi2 。
- lun4 jiao1 you3 si1 ren2 ， shi4 yong4 jiu3 jing4 zhi1 。
- wu2 sheng1 san1 shi2 nian2 ， er4 shi2 jiu3 nian2 fei1 。
- mo4 lu4 ge4 xiang1 wang4 ， fen4 yong1 hui4 you3 shi2 。
- gui4 ru2 wei4 ke3 qiu2 ， shou3 yu2 bei3 shan1 wei1 。

## 注释

## 译文

## 赏析
