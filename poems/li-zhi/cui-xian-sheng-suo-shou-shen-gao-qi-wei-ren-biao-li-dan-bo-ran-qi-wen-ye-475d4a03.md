---
id: li-zhi-cui-xian-sheng-suo-shou-shen-gao-qi-wei-ren-biao-li-dan-bo-ran-qi-wen-ye-475d4a03
title: 崔先生所守甚高其为人表里澹泊然其文晔如有自然之美可喜也因还其诗卷题其末
titlePinyin: cui1 xian1 sheng1 suo3 shou3 shen4 gao1 qi2 wei4 ren2 biao3 li3 dan4 bo2 ran2 qi2 wen2 ye4 ru2 you3 zi4 ran2 zhi1 mei3 ke3 xi3 ye3 yin1 hai2 qi2 shi1 juan4 ti2 qi2 mo4
titleSlug: cui-xian-sheng-suo-shou-shen-gao-qi-wei-ren-biao-li-dan-bo-ran-qi-wen-ye-475d4a03
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别久相思今见君，近诗盈轴语弥新。
- 雄妍不用近时律，温厚初还上世淳。
- 少与多仇身踽踽，乐天知命志申申。
- 才高所寓皆高趣，气古斯能似古人。
- 句有万锺辞禄意，衣无一点污人尘。
- 中山可鄙魏公子，谷口全如郑子真。
- 珍重遗音清庙瑟，萧条寡和郢中春。
- 谁同杜老知无敌，会有君山谓绝伦。
- 白首定交虽自愧，夜光投我岂无因。
- 欲知慰此无聊頼，万斛愁怀为一伸。

## 拼音
- bie2 jiu3 xiang1 si1 jin1 jian4 jun1 ， jin4 shi1 ying2 zhou2 yu3 mi2 xin1 。
- xiong2 yan2 bu2 yong4 jin4 shi2 lü4 ， wen1 hou4 chu1 hai2 shang4 shi4 chun2 。
- shao3 yu3 duo1 chou2 shen1 ju3 ju3 ， le4 tian1 zhi1 ming4 zhi4 shen1 shen1 。
- cai2 gao1 suo3 yu4 jie1 gao1 qu4 ， qi4 gu3 si1 neng2 si4 gu3 ren2 。
- ju4 you3 wan4 zhong1 ci2 lu4 yi4 ， yi1 wu2 yi4 dian3 wu1 ren2 chen2 。
- zhong1 shan1 ke3 bi3 wei4 gong1 zi3 ， gu3 kou3 quan2 ru2 zheng4 zi3 zhen1 。
- zhen1 zhong4 yi2 yin1 qing1 miao4 se4 ， xiao1 tiao2 gua3 he2 ying3 zhong1 chun1 。
- shui2 tong2 du4 lao3 zhi1 wu2 di2 ， hui4 you3 jun1 shan1 wei4 jue2 lun2 。
- bai2 shou3 ding4 jiao1 sui1 zi4 kui4 ， ye4 guang1 tou2 wo3 qi3 wu2 yin1 。
- yu4 zhi1 wei4 ci3 wu2 liao2 lai4 ， wan4 hu2 chou2 huai2 wei4 yi4 shen1 。

## 注释

## 译文

## 赏析
