---
id: li-zhi-song-yuan-sheng-yu-xian-cheng-zhi-guan-quan-nan
title: 送元圣庾县丞之官泉南
titlePinyin: song4 yuan2 sheng4 yu3 xian4 cheng2 zhi1 guan1 quan2 nan2
titleSlug: song-yuan-sheng-yu-xian-cheng-zhi-guan-quan-nan
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漫郎老猗玗，紫芝于𫇭于。
- 二元皆国器，位卑德有余。
- 嗟公有祖德，官况复不如。
- 平生志引大，英爽凌太虚。
- 胸中有武库，罗列千卷书。
- 攘臂班马间，岂但突黄初。
- 谓宜在妙龄，持橐承明庐。
- 何为沉下僚，蹭蹬青云途。
- 三调南曹选，雪霜稍侵须。
- 又佩墨绶去，不得黄纸除。
- 怜公批敕手，乃判税与租。
- 阅世悟休戚，胜负如枭卢。
- 达人自通脱，于何较锱铢。
- 平治不平气，俛仰自走趋。
- 刚忍素所遇，时乃烈丈夫。
- 南安极南粤，控带荆与吴。
- 南涯即沧海，北渡竟重湖。
- 回首望嵩颍，邈焉天一隅。
- 南州例卑湿，海错富虫鱼。
- 作客万里外，善保千金躯。
- 加餐慎兴寝，三年赋归欤。
- 故园有老伴，林下要为娱。

## 拼音
- man4 lang2 lao3 yi1 yu2 ， zi3 zhi1 yu2 wei3 yu2 。
- er4 yuan2 jie1 guo2 qi4 ， wei4 bei1 de2 you3 yu2 。
- jie1 gong1 you3 zu3 de2 ， guan1 kuang4 fu4 bu4 ru2 。
- ping2 sheng1 zhi4 yin3 da4 ， ying1 shuang3 ling2 tai4 xu1 。
- xiong1 zhong1 you3 wu3 ku4 ， luo2 lie4 qian1 juan4 shu1 。
- rang3 bi4 ban1 ma3 jian1 ， qi3 dan4 tu1 huang2 chu1 。
- wei4 yi2 zai4 miao4 ling2 ， chi2 tuo2 cheng2 ming2 lu2 。
- he2 wei4 chen2 xia4 liao2 ， ceng4 deng1 qing1 yun2 tu2 。
- san1 tiao2 nan2 cao2 xuan3 ， xue3 shuang1 shao1 qin1 xu1 。
- you4 pei4 mo4 shou4 qu4 ， bu4 de2 huang2 zhi3 chu2 。
- lian2 gong1 pi1 chi4 shou3 ， nai3 pan4 shui4 yu3 zu1 。
- yue4 shi4 wu4 xiu1 qi1 ， sheng4 fu4 ru2 xiao1 lu2 。
- da2 ren2 zi4 tong1 tuo1 ， yu2 he2 jiao4 zi1 zhu1 。
- ping2 zhi4 bu4 ping2 qi4 ， fu3 yang3 zi4 zou3 qu1 。
- gang1 ren3 su4 suo3 yu4 ， shi2 nai3 lie4 zhang4 fu0 。
- nan2 an1 ji2 nan2 yue4 ， kong4 dai4 jing1 yu3 wu2 。
- nan2 ya2 ji2 cang1 hai3 ， bei3 du4 jing4 zhong4 hu2 。
- hui2 shou3 wang4 song1 ying3 ， miao3 yan1 tian1 yi4 yu2 。
- nan2 zhou1 li4 bei1 shi1 ， hai3 cuo4 fu4 chong2 yu2 。
- zuo4 ke4 wan4 li3 wai4 ， shan4 bao3 qian1 jin1 qu1 。
- jia1 can1 shen4 xing1 qin3 ， san1 nian2 fu4 gui1 yu2 。
- gu4 yuan2 you3 lao3 ban4 ， lin2 xia4 yao4 wei4 yu2 。

## 注释

## 译文

## 赏析
