---
id: li-zhi-lu-men-si
title: 鹿门寺
titlePinyin: lu4 men2 si4
titleSlug: lu-men-si
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱鹿门道，莽莽汉津渡。
- 川涂两缅邈，今古同此路。
- 德公厌州里，翁媪是中去。
- 风流可引想，千载豹隠雾。
- 浩然遶城归，羸马琢妙句。
- 宿草被荒丘，寒榛轶惊兔。
- 昔我怀登临，岁晏属凝沍。
- 兹游惬于愿，春仲忽云暮。
- 杖策升翠麓，喟叹怜老步。
- 冠云得危亭，临世濯凡趣。
- 蒿荠俯青林，绣绘辨红树。
- 他山照寸碧，迂江泫晞露。
- 我生老忧患，胸次贮百虑。
- 寓目宇宙间，猛省忘外慕。
- 前瞻万松岭，翠壁屹相顾。
- 轻飚触纤柯，虚籁森已度。
- 甓道绕危巅，爽气袭篮轝。
- 传闻古道场，台殿若鳞布。
- 日者一昔灾，楹栋皆若炬。
- 坏垣积煨烬，况乃金碧处。
- 山僧勤朴斲，堂构略已具。
- 童奴一万指，役作供指呼。
- 当有鬼运牐，变现助持护。
- 蹇予藏史后，道骨天所付。
- 一为功名想，悮落尘土污。
- 华颠发先缟，黧面颜色故。
- 惟有炯炯心，从昔常自悟。
- 会当借岩谷，投老寄冠屦。
- 吹云饭青精，煮石羹白芋。
- 神游八极表，讽诵大人赋。
- 鹍鹏或图南，为子阆风御。

## 拼音
- peng2 lai2 lu4 men2 dao4 ， mang3 mang3 han4 jin1 du4 。
- chuan1 tu2 liang3 mian3 miao3 ， jin1 gu3 tong2 ci3 lu4 。
- de2 gong1 yan4 zhou1 li3 ， weng1 ao3 shi4 zhong1 qu4 。
- feng1 liu2 ke3 yin3 xiang3 ， qian1 zai3 bao4 yin3 wu4 。
- hao4 ran2 rao4 cheng2 gui1 ， lei2 ma3 zhuo2 miao4 ju4 。
- su4 cao3 bei4 huang1 qiu1 ， han2 zhen1 yi4 jing1 tu4 。
- xi1 wo3 huai2 deng1 lin2 ， sui4 yan4 shu3 ning2 hu4 。
- zi1 you2 qie4 yu2 yuan4 ， chun1 zhong4 hu1 yun2 mu4 。
- zhang4 ce4 sheng1 cui4 lu4 ， kui4 tan4 lian2 lao3 bu4 。
- guan1 yun2 de2 wei1 ting2 ， lin2 shi4 zhuo2 fan2 qu4 。
- hao1 qi2 fu3 qing1 lin2 ， xiu4 hui4 bian4 hong2 shu4 。
- ta1 shan1 zhao4 cun4 bi4 ， yu1 jiang1 xuan4 xi1 lu4 。
- wo3 sheng1 lao3 you1 huan4 ， xiong1 ci4 zhu4 bai3 lü4 。
- yu4 mu4 yu3 zhou4 jian1 ， meng3 sheng3 wang4 wai4 mu4 。
- qian2 zhan1 wan4 song1 ling3 ， cui4 bi4 yi4 xiang1 gu4 。
- qing1 biao1 chu4 xian1 ke1 ， xu1 lai4 sen1 yi3 du4 。
- pi4 dao4 rao4 wei1 dian1 ， shuang3 qi4 xi2 lan2 yu2 。
- chuan2 wen2 gu3 dao4 chang3 ， tai2 dian4 ruo4 lin2 bu4 。
- ri4 zhe3 yi4 xi1 zai1 ， ying2 dong4 jie1 ruo4 ju4 。
- huai4 yuan2 ji1 wei1 jin4 ， kuang4 nai3 jin1 bi4 chu4 。
- shan1 seng1 qin2 pu3 zhuo2 ， tang2 gou4 lüe4 yi3 ju4 。
- tong2 nu2 yi2 wan4 zhi3 ， yi4 zuo4 gong4 zhi3 hu1 。
- dang1 you3 gui3 yun4 zha2 ， bian4 xian4 zhu4 chi2 hu4 。
- jian3 yu3 cang2 shi3 hou4 ， dao4 gu3 tian1 suo3 fu4 。
- yi2 wei4 gong1 ming2 xiang3 ， wu4 luo4 chen2 tu3 wu1 。
- hua2 dian1 fa1 xian1 gao3 ， li2 mian4 yan2 se4 gu4 。
- wei2 you3 jiong3 jiong3 xin1 ， cong2 xi1 chang2 zi4 wu4 。
- hui4 dang1 jie4 yan2 gu3 ， tou2 lao3 ji4 guan1 ju4 。
- chui1 yun2 fan4 qing1 jing1 ， zhu3 shi2 geng1 bai2 yu4 。
- shen2 you2 ba1 ji2 biao3 ， feng3 song4 da4 ren2 fu4 。
- kun1 peng2 huo4 tu2 nan2 ， wei4 zi3 lang2 feng1 yu4 。

## 注释

## 译文

## 赏析
