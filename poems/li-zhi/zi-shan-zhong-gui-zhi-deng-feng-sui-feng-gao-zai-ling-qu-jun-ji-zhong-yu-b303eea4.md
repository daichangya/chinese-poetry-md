---
id: li-zhi-zi-shan-zhong-gui-zhi-deng-feng-sui-feng-gao-zai-ling-qu-jun-ji-zhong-yu-b303eea4
title: 自山中归至登封遂讽高宰令取峻极中院厨前石钟板盖唐人寺记字甚奇丽也
titlePinyin: zi4 shan1 zhong1 gui1 zhi4 deng1 feng1 sui4 feng3 gao1 zai3 ling4 qu3 jun4 ji2 zhong1 yuan4 chu2 qian2 shi2 zhong1 ban3 gai4 tang2 ren2 si4 ji4 zi4 shen4 qi2 li4 ye3
titleSlug: zi-shan-zhong-gui-zhi-deng-feng-sui-feng-gao-zai-ling-qu-jun-ji-zhong-yu-b303eea4
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴砧已碎乐生论，京江昔沈瘗鹤铭。
- 半裁紫阳立砆石，考击化度求金籯。
- 乃知金石有厄会，名碑旧叠长安城。
- 顷年醴泉有贤令，政誉蔼蔼多流馨。
- 为怜文星足人杰，昔皆祔葬陪昭陵。
- 坏垣粪壤得颜碣，榛丘棘垅求魏征。
- 史讹遂正冲远字，石阙再树六骏形。
- 板图列籍示过客，龟趺螭首罗齐廷。
- 后来谬令类俗子，辄去其籍人皆惩。
- 昔到般舟访遗迹，季海寺记今雕零。
- 晓闻晨钟呼僧粥，石磬嘹亮穿云清。
- 往观乃是唐短碣，大穷索缚乘前楹。
- 字形峥嵘笔萧散，远过名殿诸题经。
- 劝僧拂拭置高壁，安知野僧不我听。
- 十年再游尚如昔，击拊刻划将俱平。
- 急归入城讽县令，立使舁至无久停。
- 此碑复立非我力，奇物久废天须兴。

## 拼音
- wu2 zhen1 yi3 sui4 le4 sheng1 lun4 ， jing1 jiang1 xi1 shen3 yi4 he4 ming2 。
- ban4 cai2 zi3 yang2 li4 fu1 shi2 ， kao3 ji1 hua4 du4 qiu2 jin1 ying2 。
- nai3 zhi1 jin1 shi2 you3 e4 hui4 ， ming2 bei1 jiu4 die2 chang2 an1 cheng2 。
- qing3 nian2 li3 quan2 you3 xian2 ling4 ， zheng4 yu4 ai3 ai3 duo1 liu2 xin1 。
- wei4 lian2 wen2 xing1 zu2 ren2 jie2 ， xi1 jie1 fu4 zang4 pei2 zhao1 ling2 。
- huai4 yuan2 fen4 rang3 de2 yan2 jie2 ， zhen1 qiu1 ji2 long3 qiu2 wei4 zheng1 。
- shi3 e2 sui4 zheng4 chong1 yuan3 zi4 ， shi2 que1 zai4 shu4 liu4 jun4 xing2 。
- ban3 tu2 lie4 ji2 shi4 guo4 ke4 ， gui1 fu1 chi1 shou3 luo2 qi2 ting2 。
- hou4 lai2 miu4 ling4 lei4 su2 zi3 ， zhe2 qu4 qi2 ji2 ren2 jie1 cheng2 。
- xi1 dao4 ban1 zhou1 fang3 yi2 ji4 ， ji4 hai3 si4 ji4 jin1 diao1 ling2 。
- xiao3 wen2 chen2 zhong1 hu1 seng1 zhou1 ， shi2 qing4 liao2 liang4 chuan1 yun2 qing1 。
- wang3 guan1 nai3 shi4 tang2 duan3 jie2 ， da4 qiong2 suo3 fu4 cheng2 qian2 ying2 。
- zi4 xing2 zheng1 rong2 bi3 xiao1 san4 ， yuan3 guo4 ming2 dian4 zhu1 ti2 jing1 。
- quan4 seng1 fu2 shi4 zhi4 gao1 bi4 ， an1 zhi1 ye3 seng1 bu4 wo3 ting1 。
- shi2 nian2 zai4 you2 shang4 ru2 xi1 ， ji1 fu3 ke4 hua4 jiang1 ju4 ping2 。
- ji2 gui1 ru4 cheng2 feng3 xian4 ling4 ， li4 shi3 yu2 zhi4 wu2 jiu3 ting2 。
- ci3 bei1 fu4 li4 fei1 wo3 li4 ， qi2 wu4 jiu3 fei4 tian1 xu1 xing1 。

## 注释

## 译文

## 赏析
