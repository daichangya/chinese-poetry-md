---
id: li-zhi-xiao-su-xian-sheng-jiu-san-zhang-zi-si-jian-bai-qi-ju-lang-quan-zhong-sh-4672f02e
title: 小苏先生九三丈自司谏拜起居郎权中书舍人廌作诗以贺
titlePinyin: xiao3 su1 xian1 sheng1 jiu3 san1 zhang4 zi4 si1 jian4 bai4 qi3 ju1 lang2 quan2 zhong1 shu1 she4 ren2 zhi4 zuo4 shi1 yi3 he4
titleSlug: xiao-su-xian-sheng-jiu-san-zhang-zi-si-jian-bai-qi-ju-lang-quan-zhong-sh-4672f02e
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孝治依文母，皇图锡圣王。
- 虚心思启沃，妙选尽忠良。
- 近侍崇儒术，先生被宠光。
- 周邦柱下史，魏阙紫微郎。
- 禁殿联常棣，天池浴凤凰。
- 挥毫青琐闼，簪笔御炉香。
- 德镇千钧重，文辉万丈长。
- 昌时逢式谷，吾道喜弥彰。
- 视草严宸暮，论思子夜央。
- 槐边星转角，花底鹭分行。
- 岂但居华省，行闻上玉堂。
- 终期衮衣拜，慰此士夫望。

## 拼音
- xiao4 zhi4 yi1 wen2 mu3 ， huang2 tu2 xi1 sheng4 wang2 。
- xu1 xin1 si1 qi3 wo4 ， miao4 xuan3 jin4 zhong1 liang2 。
- jin4 shi4 chong2 ru2 shu4 ， xian1 sheng1 bei4 chong3 guang1 。
- zhou1 bang1 zhu4 xia4 shi3 ， wei4 que1 zi3 wei1 lang2 。
- jin4 dian4 lian2 chang2 di4 ， tian1 chi2 yu4 feng4 huang2 。
- hui1 hao2 qing1 suo3 ta4 ， zan1 bi3 yu4 lu2 xiang1 。
- de2 zhen4 qian1 jun1 zhong4 ， wen2 hui1 wan4 zhang4 chang2 。
- chang1 shi2 feng2 shi4 gu3 ， wu2 dao4 xi3 mi2 zhang1 。
- shi4 cao3 yan2 chen2 mu4 ， lun4 si1 zi3 ye4 yang1 。
- huai2 bian1 xing1 zhuan3 jiao3 ， hua1 di3 lu4 fen1 xing2 。
- qi3 dan4 ju1 hua2 sheng3 ， xing2 wen2 shang4 yu4 tang2 。
- zhong1 qi1 gun3 yi1 bai4 ， wei4 ci3 shi4 fu1 wang4 。

## 注释

## 译文

## 赏析
