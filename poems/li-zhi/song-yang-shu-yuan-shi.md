---
id: li-zhi-song-yang-shu-yuan-shi
title: 嵩阳书院诗
titlePinyin: song1 yang2 shu1 yuan4 shi1
titleSlug: song-yang-shu-yuan-shi
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 束发从政事，佩绶曳长裾。
- 守令有民社，裂地皆分符。
- 问之尔何由，必曰因业儒。
- 自致或世赏，因儒升仕涂。
- 一朝希斗禄，辄与故步殊。
- 佞夫专媚灶，要路事驰驱。
- 俗夫抗尘容，勾校迷墨朱。
- 自谓尚市道，不若效贾区。
- 何必念故业，易地有蘧庐。
- 嵩阳敞儒宫，远自唐之卢。
- 章圣旌隠君，此地搆宏居。
- 崇堂讲遗文，宝楼藏赐书。
- 赏田逾千亩，负笈昔云趋。
- 劝农桑使者，利心巧阿谀。
- 飞书檄大农，鬻此奉时须。
- 垣墙聚蓬蒿，观殿巢鸢乌。
- 二纪无人迹，荒榛谁扫除。
- 桑羊固可烹，县令亦安乎。
- 今主尚仁政，美利四海敷。
- 仁贤任阿衡，天地一朝苏。
- 已责复蠲敛，肉骨生膏腴。
- 疲民悉按堵，此地尚荒芜。
- 淮西高夫子，为政多美誉。
- 百里政肃雍，民不困追胥。
- 愤彼释老子，遗宫徧山隅。
- 吾儒一何衰，废迹可嗟吁。
- 连牋叩洛尹，移文讽使车。
- 义有子衿耻，功将泮水俱。
- 兴衰虽在天，此意良可书。
- 却思鬻此者，于儒与何诛。
- 又思昔县令，亦昔儒之徒。
- 兴儒有美意，无忘高大夫。

## 拼音
- shu4 fa1 cong2 zheng4 shi4 ， pei4 shou4 ye4 chang2 ju1 。
- shou3 ling4 you3 min2 she4 ， lie4 di4 jie1 fen1 fu2 。
- wen4 zhi1 er3 he2 you2 ， bi4 yue1 yin1 ye4 ru2 。
- zi4 zhi4 huo4 shi4 shang3 ， yin1 ru2 sheng1 shi4 tu2 。
- yi4 chao2 xi1 dou4 lu4 ， zhe2 yu3 gu4 bu4 shu1 。
- ning4 fu1 zhuan1 mei4 zao4 ， yao4 lu4 shi4 chi2 qu1 。
- su2 fu1 kang4 chen2 rong2 ， gou1 xiao4 mi2 mo4 zhu1 。
- zi4 wei4 shang4 shi4 dao4 ， bu2 ruo4 xiao4 jia3 qu1 。
- he2 bi4 nian4 gu4 ye4 ， yi4 di4 you3 qu2 lu2 。
- song1 yang2 chang3 ru2 gong1 ， yuan3 zi4 tang2 zhi1 lu2 。
- zhang1 sheng4 jing1 yin3 jun1 ， ci3 di4 gou4 hong2 ju1 。
- chong2 tang2 jiang3 yi2 wen2 ， bao3 lou2 cang2 ci4 shu1 。
- shang3 tian2 yu2 qian1 mu3 ， fu4 ji2 xi1 yun2 qu1 。
- quan4 nong2 sang1 shi3 zhe3 ， li4 xin1 qiao3 a1 yu2 。
- fei1 shu1 xi2 da4 nong2 ， yu4 ci3 feng4 shi2 xu1 。
- yuan2 qiang2 ju4 peng2 hao1 ， guan1 dian4 chao2 yuan1 wu1 。
- er4 ji4 wu2 ren2 ji4 ， huang1 zhen1 shui2 sao3 chu2 。
- sang1 yang2 gu4 ke3 peng1 ， xian4 ling4 yi4 an1 hu1 。
- jin1 zhu3 shang4 ren2 zheng4 ， mei3 li4 si4 hai3 fu1 。
- ren2 xian2 ren4 a1 heng2 ， tian1 di4 yi4 chao2 su1 。
- yi3 ze2 fu4 juan1 lian3 ， rou4 gu3 sheng1 gao1 yu2 。
- pi2 min2 xi1 an4 du3 ， ci3 di4 shang4 huang1 wu2 。
- huai2 xi1 gao1 fu1 zi3 ， wei2 zheng4 duo1 mei3 yu4 。
- bai3 li3 zheng4 su4 yong1 ， min2 bu2 kun4 zhui1 xu1 。
- fen4 bi3 shi4 lao3 zi3 ， yi2 gong1 bian4 shan1 yu2 。
- wu2 ru2 yi4 he2 shuai1 ， fei4 ji4 ke3 jie1 xu1 。
- lian2 jian1 kou4 luo4 yin3 ， yi2 wen2 feng3 shi3 che1 。
- yi4 you3 zi3 jin1 chi3 ， gong1 jiang1 pan4 shui3 ju4 。
- xing1 shuai1 sui1 zai4 tian1 ， ci3 yi4 liang2 ke3 shu1 。
- que4 si1 yu4 ci3 zhe3 ， yu2 ru2 yu3 he2 zhu1 。
- you4 si1 xi1 xian4 ling4 ， yi4 xi1 ru2 zhi1 tu2 。
- xing1 ru2 you3 mei3 yi4 ， wu2 wang4 gao1 dai4 fu0 。

## 注释

## 译文

## 赏析
