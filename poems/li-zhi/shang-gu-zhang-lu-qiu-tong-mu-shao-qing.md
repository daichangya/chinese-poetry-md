---
id: li-zhi-shang-gu-zhang-lu-qiu-tong-mu-shao-qing
title: 上姑丈闾丘通牧少卿
titlePinyin: shang4 gu1 zhang4 lü2 qiu1 tong1 mu4 shao3 qing1
titleSlug: shang-gu-zhang-lu-qiu-tong-mu-shao-qing
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下一大器，安危系平倾。
- 哲王慎民监，措术如和羹。
- 辛甘或偏长，非可制割烹。
- 五味既可口，君子尝曰平。
- 方今太平君，戒欹如持盈。
- 乞言用龟鉴，履德均权衡。
- 庶民虽惷愚，一或非所营。
- 视之如己内，涂污千仞坑。
- 是用选贤德，告戒敷至诚。
- 曰虽一人良，万邦咸以贞。
- 尚頼尔庶牧，裨朕来聪明。
- 分符授虎节，专政千里城。
- 朱车轮两轓，画戟门十旌。
- 礼文既光华，远煜如杕英。
- 良图沃朕心，蠲瘼求民情。
- 如意运手足，乃与朕力并。
- 朕所戒假乐，难慎惟守成。
- 愿昭先人功，奠枕临周京。
- 群方政咸乂，惟海隅苍生。
- 鱼盐机巧利，凉德多矜争。
- 版图庶汇征，雉垒侵荒荆。
- 矧乘荐饥后，鲂鲿尾多頳。
- 古既无罪岁，此独何所令。
- 明明普天下，孰非圣人氓。
- 当求善仁政，如解中山酲。
- 时公罢仙班，入觐中天闳。
- 帝优老成人，锡祉升名卿。
- 吏能素严翼，公望方峥嵘。
- 物頼山愈静，川纳海益竑。
- 齐安汉中治，政迹如韶茎。
- 刚明济清浄，锦组辉琼莹。
- 果毅将慎智，佩玦锵璁珩。
- 英英众人师，落落天地晶。
- 是用简上心，佥议如预盟。
- 公辞臣老矣，已与世累轻。
- 东吴富山水，烟霞氛紫清。
- 乐郊适所愿，逍遥挂尘缨。
- 赏延及孙子，荣庆并弟兄。
- 智恬欲相养，为寿期老彭。
- 帝云东州民，思济求令名。
- 窒如相忘鱼，喣沫涔辙泓。
- 瘁如旱麓木，枯槁需春萌。
- 朕意慎许可，当頼王国祯。
- 如翩皆飞鸟，遴集惟鹪鹏。
- 无辞逆朕意，钦哉卿惟行。
- 公承帝眷异，竭节期有亨。
- 郡民幸其来，争以先见荣。
- 实篚携浆壶，马首拜且迎。
- 谓言前掾曹，执礼无私评。
- 远兹三纪历，位重德愈宏。
- 下车始授政，季秋末徂正。
- 囹圄屡空虚，盗止无黥刑。
- 康庄夜达旦，户敞民不惊。
- 柔远戒慢令，荒政先缓征。
- 榛楛已济济，莪蔚将菁菁。
- 熙熙春台乐，苾苾太室牲。
- 尝闻至仁化，政立可去兵。
- 又闻公明心，罚罪能驱鲸。
- 古云州县劳，此语非准程。
- 韩侯功固高，羞比于绛婴。
- 光初必凶终，进锐多反瞠。
- 如彻礼饮酌，彊酒奠兕觥。
- 虽云快壮心，泰至多酗蒏。
- 孰知安行健，履坦非掀横。
- 圭璋贱珉玼，山川贵刚骍。
- 良弓岂苟饰，利用关以弸。
- 斯为古循吏，业广惟励精。
- 孤生何所罹，自幼忧患萦。
- 遭家屡不造，省始离呱喤。
- 迩复远所恃，羁迹如漂萍。
- 操心但书危，固户頼巧甍。
- 曲蒙惠私重，哀愚斯独惸。
- 字抚得不违，俾就三龙黉。
- 曰余欲玉汝，谁何吝金籯。
- 愚非苟恩者，锐志思迅铿。
- 为修不敢殆，希彼农夫耕。
- 懃懃虑寇至，豫蓄终岁盛。
- 战战与心竞，中林亦丁丁。
- 渊崖视鸟道，履冰越深瀛。
- 刚克素自许，窃亦轻申枨。
- 永言念眷懃，愿以坚白鸣。
- 作诗谓云何，姑以纪颂声。

## 拼音
- tian1 xia4 yi2 da4 qi4 ， an1 wei1 xi4 ping2 qing1 。
- zhe2 wang2 shen4 min2 jian1 ， cuo4 shu4 ru2 he2 geng1 。
- xin1 gan1 huo4 pian1 chang2 ， fei1 ke3 zhi4 ge1 peng1 。
- wu3 wei4 ji4 ke3 kou3 ， jun1 zi3 chang2 yue1 ping2 。
- fang1 jin1 tai4 ping2 jun1 ， jie4 qi1 ru2 chi2 ying2 。
- qi3 yan2 yong4 gui1 jian4 ， lü3 de2 jun1 quan2 heng2 。
- shu4 min2 sui1 chun3 yu2 ， yi2 huo4 fei1 suo3 ying2 。
- shi4 zhi1 ru2 ji3 nei4 ， tu2 wu1 qian1 ren4 keng1 。
- shi4 yong4 xuan3 xian2 de2 ， gao4 jie4 fu1 zhi4 cheng2 。
- yue1 sui1 yi4 ren2 liang2 ， wan4 bang1 xian2 yi3 zhen1 。
- shang4 lai4 er3 shu4 mu4 ， bi4 zhen4 lai2 cong1 ming0 。
- fen1 fu2 shou4 hu3 jie2 ， zhuan1 zheng4 qian1 li3 cheng2 。
- zhu1 che1 lun2 liang3 fan1 ， hua4 ji3 men2 shi2 jing1 。
- li3 wen2 ji4 guang1 hua2 ， yuan3 yu4 ru2 di4 ying1 。
- liang2 tu2 wo4 zhen4 xin1 ， juan1 mo4 qiu2 min2 qing2 。
- ru2 yi4 yun4 shou3 zu2 ， nai3 yu3 zhen4 li4 bing4 。
- zhen4 suo3 jie4 jia3 le4 ， nan2 shen4 wei2 shou3 cheng2 。
- yuan4 zhao1 xian1 ren2 gong1 ， dian4 zhen3 lin2 zhou1 jing1 。
- qun2 fang1 zheng4 xian2 yi4 ， wei2 hai3 yu2 cang1 sheng1 。
- yu2 yan2 ji1 qiao3 li4 ， liang2 de2 duo1 jin1 zheng1 。
- ban3 tu2 shu4 hui4 zheng1 ， zhi4 lei3 qin1 huang1 jing1 。
- shen3 cheng2 jian4 ji1 hou4 ， fang2 chang2 wei3 duo1 cheng1 。
- gu3 ji4 wu2 zui4 sui4 ， ci3 du2 he2 suo3 ling4 。
- ming2 ming2 pu3 tian1 xia4 ， shu2 fei1 sheng4 ren2 mang2 。
- dang1 qiu2 shan4 ren2 zheng4 ， ru2 jie3 zhong1 shan1 cheng2 。
- shi2 gong1 ba4 xian1 ban1 ， ru4 jin4 zhong1 tian1 hong2 。
- di4 you1 lao3 cheng2 ren2 ， xi1 zhi3 sheng1 ming2 qing1 。
- li4 neng2 su4 yan2 yi4 ， gong1 wang4 fang1 zheng1 rong2 。
- wu4 lai4 shan1 yu4 jing4 ， chuan1 na4 hai3 yi4 hong2 。
- qi2 an1 han4 zhong1 zhi4 ， zheng4 ji4 ru2 shao2 jing1 。
- gang1 ming2 ji4 qing1 jing4 ， jin3 zu3 hui1 qiong2 ying2 。
- guo3 yi4 jiang1 shen4 zhi4 ， pei4 jue2 qiang1 cong1 heng2 。
- ying1 ying1 zhong4 ren2 shi1 ， luo4 luo4 tian1 di4 jing1 。
- shi4 yong4 jian3 shang4 xin1 ， qian1 yi4 ru2 yu4 meng2 。
- gong1 ci2 chen2 lao3 yi3 ， yi3 yu3 shi4 lei4 qing1 。
- dong1 wu2 fu4 shan1 shui3 ， yan1 xia2 fen1 zi3 qing1 。
- le4 jiao1 shi4 suo3 yuan4 ， xiao1 yao2 gua4 chen2 ying1 。
- shang3 yan2 ji2 sun1 zi0 ， rong2 qing4 bing4 di4 xiong0 。
- zhi4 tian2 yu4 xiang1 yang3 ， wei4 shou4 qi1 lao3 peng2 。
- di4 yun2 dong1 zhou1 min2 ， si1 ji4 qiu2 ling4 ming2 。
- zhi4 ru2 xiang1 wang4 yu2 ， xu3 mo4 cen2 zhe2 hong2 。
- cui4 ru2 han4 lu4 mu4 ， ku1 gao3 xu1 chun1 meng2 。
- zhen4 yi4 shen4 xu3 ke3 ， dang1 lai4 wang2 guo2 zhen1 。
- ru2 pian1 jie1 fei1 niao3 ， lin2 ji2 wei2 jiao1 peng2 。
- wu2 ci2 ni4 zhen4 yi4 ， qin1 zai1 qing1 wei2 xing2 。
- gong1 cheng2 di4 juan4 yi4 ， jie2 jie2 qi1 you3 heng1 。
- jun4 min2 xing4 qi2 lai2 ， zheng1 yi3 xian1 jian4 rong2 。
- shi2 fei3 xie2 jiang1 hu2 ， ma3 shou3 bai4 qie3 ying2 。
- wei4 yan2 qian2 yuan4 cao2 ， zhi2 li3 wu2 si1 ping2 。
- yuan3 zi1 san1 ji4 li4 ， wei4 zhong4 de2 yu4 hong2 。
- xia4 che1 shi3 shou4 zheng4 ， ji4 qiu1 mo4 cu2 zheng4 。
- ling2 yu3 lü3 kong1 xu1 ， dao4 zhi3 wu2 qing2 xing2 。
- kang1 zhuang1 ye4 da2 dan4 ， hu4 chang3 min2 bu4 jing1 。
- rou2 yuan3 jie4 man4 ling4 ， huang1 zheng4 xian1 huan3 zheng1 。
- zhen1 ku3 yi3 ji4 ji4 ， e2 wei4 jiang1 jing1 jing1 。
- xi1 xi1 chun1 tai2 le4 ， bi4 bi4 tai4 shi4 sheng1 。
- chang2 wen2 zhi4 ren2 hua4 ， zheng4 li4 ke3 qu4 bing1 。
- you4 wen2 gong1 ming2 xin1 ， fa2 zui4 neng2 qu1 jing1 。
- gu3 yun2 zhou1 xian4 lao2 ， ci3 yu3 fei1 zhun3 cheng2 。
- han2 hou2 gong1 gu4 gao1 ， xiu1 bi3 yu2 jiang4 ying1 。
- guang1 chu1 bi4 xiong1 zhong1 ， jin4 rui4 duo1 fan3 cheng1 。
- ru2 che4 li3 yin3 zhuo2 ， qiang2 jiu3 dian4 si4 gong1 。
- sui1 yun2 kuai4 zhuang4 xin1 ， tai4 zhi4 duo1 xu4 yong4 。
- shu2 zhi1 an1 xing2 jian4 ， lü3 tan3 fei1 xian1 heng2 。
- gui1 zhang1 jian4 min2 ci1 ， shan1 chuan1 gui4 gang1 xing1 。
- liang2 gong1 qi3 gou3 shi4 ， li4 yong4 guan1 yi3 peng2 。
- si1 wei4 gu3 xun2 li4 ， ye4 guang3 wei2 li4 jing1 。
- gu1 sheng1 he2 suo3 li2 ， zi4 you4 you1 huan4 ying2 。
- zao1 jia1 lü3 bu2 zao4 ， sheng3 shi3 li2 gua1 huang2 。
- er3 fu4 yuan3 suo3 shi4 ， ji1 ji4 ru2 piao1 ping2 。
- cao1 xin1 dan4 shu1 wei1 ， gu4 hu4 lai4 qiao3 meng2 。
- qu3 meng2 hui4 si1 zhong4 ， ai1 yu2 si1 du2 qiong2 。
- zi4 fu3 de2 bu4 wei2 ， bi3 jiu4 san1 long2 hong2 。
- yue1 yu2 yu4 yu4 ru3 ， shui2 he2 lin4 jin1 ying2 。
- yu2 fei1 gou3 en1 zhe3 ， rui4 zhi4 si1 xun4 keng1 。
- wei4 xiu1 bu4 gan3 dai4 ， xi1 bi3 nong2 fu1 geng1 。
- qin2 qin2 lü4 kou4 zhi4 ， yu4 xu4 zhong1 sui4 sheng4 。
- zhan4 zhan4 yu3 xin1 jing4 ， zhong1 lin2 yi4 ding1 ding1 。
- yuan1 ya2 shi4 niao3 dao4 ， lü3 bing1 yue4 shen1 ying2 。
- gang1 ke4 su4 zi4 xu3 ， qie4 yi4 qing1 shen1 cheng2 。
- yong3 yan2 nian4 juan4 qin2 ， yuan4 yi3 jian1 bai2 ming2 。
- zuo4 shi1 wei4 yun2 he2 ， gu1 yi3 ji4 song4 sheng1 。

## 注释

## 译文

## 赏析
