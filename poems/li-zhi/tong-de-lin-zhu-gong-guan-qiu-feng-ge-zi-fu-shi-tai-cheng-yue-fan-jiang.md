---
id: li-zhi-tong-de-lin-zhu-gong-guan-qiu-feng-ge-zi-fu-shi-tai-cheng-yue-fan-jiang
title: 同德麟诸公观秋风阁自赋诗台乘月泛江
titlePinyin: tong2 de2 lin2 zhu1 gong1 guan1 qiu1 feng1 ge2 zi4 fu4 shi1 tai2 cheng2 yue4 fan4 jiang1
titleSlug: tong-de-lin-zhu-gong-guan-qiu-feng-ge-zi-fu-shi-tai-cheng-yue-fan-jiang
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虚阁凌缥缈，危台俯湠漫。
- 凭槛眺落景，倚柱送归翰。
- 空蒙暝色合，戃怳天宇宽。
- 皎皎明月上，炯炯青林端。
- 寂历四郊静，阴森清夜阑。
- 秉烛下草岸，回船遵柳滩。
- 繁星粲湛彩，白烟隠微澜。
- 夷犹放𤃩溜，暗澹数烟峦。
- 𫄨衣凉风发，角巾滋露漙。
- 心适醒亦狂，乐极清更欢。
- 叩舷过龙室，抵掌惊水官。
- 仍思𦶟犀炬，下欲窥蛟盘。
- 风云袭毛发，冰雪澡肺肝。
- 慨叹念前哲，兴怀成壮观。
- 蹇予弃甽亩，放意远游般。
- 合鞅昔徂岁，维舟今戒寒。
- 佩服良友义，论言畏涂难。
- 兹游兴不浅，冒险夜未安。
- 风波彼何惧，忠信邪能奸。

## 拼音
- xu1 ge2 ling2 piao1 miao3 ， wei1 tai2 fu3 tan4 man4 。
- ping2 kan3 tiao4 luo4 jing3 ， yi3 zhu4 song4 gui1 han4 。
- kong1 meng2 ming2 se4 he2 ， tang3 huang3 tian1 yu3 kuan1 。
- jiao3 jiao3 ming2 yue4 shang4 ， jiong3 jiong3 qing1 lin2 duan1 。
- ji4 li4 si4 jiao1 jing4 ， yin1 sen1 qing1 ye4 lan2 。
- bing3 zhu2 xia4 cao3 an4 ， hui2 chuan2 zun1 liu3 tan1 。
- fan2 xing1 can4 zhan4 cai3 ， bai2 yan1 yin3 wei1 lan2 。
- yi2 you2 fang4 𤃩 liu1 ， an4 dan4 shu4 yan1 luan2 。
- chi1 yi1 liang2 feng1 fa1 ， jiao3 jin1 zi1 lu4 tuan2 。
- xin1 shi4 xing3 yi4 kuang2 ， le4 ji2 qing1 geng4 huan1 。
- kou4 xian2 guo4 long2 shi4 ， di3 zhang3 jing1 shui3 guan1 。
- reng2 si1 𦶟 xi1 ju4 ， xia4 yu4 kui1 jiao1 pan2 。
- feng1 yun2 xi2 mao2 fa4 ， bing1 xue3 zao3 fei4 gan1 。
- kai3 tan4 nian4 qian2 zhe2 ， xing1 huai2 cheng2 zhuang4 guan1 。
- jian3 yu3 qi4 zhen4 mu3 ， fang4 yi4 yuan3 you2 ban1 。
- he2 yang1 xi1 cu2 sui4 ， wei2 zhou1 jin1 jie4 han2 。
- pei4 fu2 liang2 you3 yi4 ， lun4 yan2 wei4 tu2 nan2 。
- zi1 you2 xing1 bu4 qian3 ， mao4 xian3 ye4 wei4 an1 。
- feng1 bo1 bi3 he2 ju4 ， zhong1 xin4 xie2 neng2 jian1 。

## 注释

## 译文

## 赏析
