---
id: li-zhi-ti-cai-jun-mo-mo-ji-hou
title: 题蔡君谟墨迹后
titlePinyin: ti2 cai4 jun1 mo2 mo4 ji4 hou4
titleSlug: ti-cai-jun-mo-mo-ji-hou
author: 李廌
authorPinyin: li3 zhi4
authorSlug: li-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人托一技，身死名不灭。
- 贤愚置不论，笔画观可阅。
- 峄山刻秦铭，斯篆屈金铁。
- 虽在众憎恶，恨不颈荐钺。
- 褚令狷且直，还笏首叩血。
- 鲁公秉忠勤，白首抗希烈。
- 独有虞永兴，当年称四绝。
- 贤哉蔡莆阳，直气亘南粤。
- 入为枫宸侍，遇事挺奇节。
- 挥毫霸当年，粲然星中月。
- 非惟惊代能，乃是名世哲。

## 拼音
- gu3 ren2 tuo1 yi2 ji4 ， shen1 si3 ming2 bu2 mie4 。
- xian2 yu2 zhi4 bu2 lun4 ， bi3 hua4 guan1 ke3 yue4 。
- yi4 shan1 ke4 qin2 ming2 ， si1 zhuan4 qu1 jin1 tie3 。
- sui1 zai4 zhong4 zeng1 wu4 ， hen4 bu4 jing3 jian4 yue4 。
- chu3 ling4 juan4 qie3 zhi2 ， hai2 hu4 shou3 kou4 xue4 。
- lu3 gong1 bing3 zhong1 qin2 ， bai2 shou3 kang4 xi1 lie4 。
- du2 you3 yu2 yong3 xing1 ， dang1 nian2 cheng1 si4 jue2 。
- xian2 zai1 cai4 pu2 yang2 ， zhi2 qi4 gen4 nan2 yue4 。
- ru4 wei4 feng1 chen2 shi4 ， yu4 shi4 ting3 qi2 jie2 。
- hui1 hao2 ba4 dang1 nian2 ， can4 ran2 xing1 zhong1 yue4 。
- fei1 wei2 jing1 dai4 neng2 ， nai3 shi4 ming2 shi4 zhe2 。

## 注释

## 译文

## 赏析
