---
id: mi-fei-ming-yue-ge-er-shou-qi-er
title: 明月歌二首  其二
titlePinyin: ming2 yue4 ge1 er4 shou3     qi2 er4
titleSlug: ming-yue-ge-er-shou-qi-er
author: 米芾
authorPinyin: mi3 fei4
authorSlug: mi-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姮娥窃药为飞仙，夜食丹霞凌紫烟。
- 瞥开银碧排翠钿，信手拂掠新妆妍。
- 蛾眉点出争婵娟，皎然娇额临风前。
- 佳人再拜心拳拳，多生端有好姻缘。
- 掀云直指乌号悬，下射万顷杨花毡。
- 南飞惊鹊殊可怜，北堂人冷空无眠。
- 彩霞欲掣舞衣揎，水精梳插笼鬓蝉。
- 方诸滴沥生流泉，老蚌呼吸凝芳鲜。
- 谁家破镜飞上天，满林玉玦相勾连。
- 多情应照载花船，无穷解趁寻春鞭。
- 蓂荚自与桂华偏，驹隙谁争白兔先。
- 斯须几望抟清圆，白毫宛转吞大千。
- 纤埃不隔知无边，蘂宫可掬疑深穿。
- 琼华随步翻绣筵，琉璃倒海倾长川。
- 买来曾不用一钱，笙歌醉赏须年年。

## 拼音
- heng2 e2 qie4 yao4 wei4 fei1 xian1 ， ye4 shi2 dan1 xia2 ling2 zi3 yan1 。
- pie1 kai1 yin2 bi4 pai2 cui4 dian4 ， xin4 shou3 fu2 lüe4 xin1 zhuang1 yan2 。
- e2 mei2 dian3 chu1 zheng1 chan2 juan1 ， jiao3 ran2 jiao1 e2 lin2 feng1 qian2 。
- jia1 ren2 zai4 bai4 xin1 quan2 quan2 ， duo1 sheng1 duan1 you3 hao3 yin1 yuan2 。
- xian1 yun2 zhi2 zhi3 wu1 hao4 xuan2 ， xia4 she4 wan4 qing3 yang2 hua1 zhan1 。
- nan2 fei1 jing1 que4 shu1 ke3 lian2 ， bei3 tang2 ren2 leng3 kong1 wu2 mian2 。
- cai3 xia2 yu4 che4 wu3 yi1 xuan1 ， shui3 jing1 shu1 cha1 long2 bin4 chan2 。
- fang1 zhu1 di1 li4 sheng1 liu2 quan2 ， lao3 bang4 hu1 xi1 ning2 fang1 xian1 。
- shui2 jia1 po4 jing4 fei1 shang4 tian1 ， man3 lin2 yu4 jue2 xiang1 gou1 lian2 。
- duo1 qing2 ying4 zhao4 zai3 hua1 chuan2 ， wu2 qiong2 jie3 chen4 xun2 chun1 bian1 。
- mi4 jia2 zi4 yu3 gui4 hua2 pian1 ， ju1 xi4 shui2 zheng1 bai2 tu4 xian1 。
- si1 xu1 ji3 wang4 tuan2 qing1 yuan2 ， bai2 hao2 wan3 zhuan3 tun1 da4 qian1 。
- xian1 ai1 bu4 ge2 zhi1 wu2 bian1 ， rui3 gong1 ke3 ju1 yi2 shen1 chuan1 。
- qiong2 hua2 sui2 bu4 fan1 xiu4 yan2 ， liu2 li2 dao3 hai3 qing1 chang2 chuan1 。
- mai3 lai2 ceng2 bu2 yong4 yi4 qian2 ， sheng1 ge1 zui4 shang3 xu1 nian2 nian2 。

## 注释

## 译文

## 赏析
