---
id: mi-fei-yu-kong-xing-shang-xian-fu-gong-chao-feng-hui-xia-lian-shui-ling-mi-fei--234ad6e0
title: 狱空行上献府公朝奉麾下涟水令米芾皇恐
titlePinyin: yu4 kong1 xing2 shang4 xian4 fu3 gong1 chao2 feng4 hui1 xia4 lian2 shui3 ling4 mi3 fei4 huang2 kong3
titleSlug: yu-kong-xing-shang-xian-fu-gong-chao-feng-hui-xia-lian-shui-ling-mi-fei--234ad6e0
author: 米芾
authorPinyin: mi3 fei4
authorSlug: mi-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚州五邑口百万，扰静尽系太守公。
- 政由吏人民乃扰，政由太守民气通。
- 安土乐生善民欲，恶民惟欲与吏同。
- 太守无能不戢吏，精力不给吏乃庸。
- 两狱百间塞有罪，有耳未闻一日空。
- 晋昌唐公名世后，清风素节为时宗。
- 五更三点运精思，众人安寝吏计穷。
- 百姓小妄赦不罪，庶几小屈能自致。
- 五邑来者初亦汇，久而官悚吏皆畏，虽欲呼之亦不至。
- 乃知狱空空有理，百万无冤无枉吏。
- 来者迎刃无留滞，赦来两狱久无事。
- 太守政声既如此，廉车旁午目所备。
- 胡不剡章上天子，追风早来促公起。
- 去入省闱或使指，吏皆欲去民欲留。
- 我祝公去岂同吏，长坂大车程万里。

## 拼音
- chu3 zhou1 wu3 yi4 kou3 bai3 wan4 ， rao3 jing4 jin4 xi4 tai4 shou3 gong1 。
- zheng4 you2 li4 ren2 min2 nai3 rao3 ， zheng4 you2 tai4 shou3 min2 qi4 tong1 。
- an1 tu3 le4 sheng1 shan4 min2 yu4 ， e4 min2 wei2 yu4 yu3 li4 tong2 。
- tai4 shou3 wu2 neng2 bu4 ji2 li4 ， jing1 li4 bu4 gei3 li4 nai3 yong1 。
- liang3 yu4 bai3 jian1 sai1 you3 zui4 ， you3 er3 wei4 wen2 yi1 ri4 kong1 。
- jin4 chang1 tang2 gong1 ming2 shi4 hou4 ， qing1 feng1 su4 jie2 wei4 shi2 zong1 。
- wu3 geng1 san1 dian3 yun4 jing1 si1 ， zhong4 ren2 an1 qin3 li4 ji4 qiong2 。
- bai3 xing4 xiao3 wang4 she4 bu2 zui4 ， shu4 ji1 xiao3 qu1 neng2 zi4 zhi4 。
- wu3 yi4 lai2 zhe3 chu1 yi4 hui4 ， jiu3 er2 guan1 song3 li4 jie1 wei4 ， sui1 yu4 hu1 zhi1 yi4 bu2 zhi4 。
- nai3 zhi1 yu4 kong1 kong1 you3 li3 ， bai3 wan4 wu2 yuan1 wu2 wang3 li4 。
- lai2 zhe3 ying2 ren4 wu2 liu2 zhi4 ， she4 lai2 liang3 yu4 jiu3 wu2 shi4 。
- tai4 shou3 zheng4 sheng1 ji4 ru2 ci3 ， lian2 che1 pang2 wu3 mu4 suo3 bei4 。
- hu2 bu4 yan3 zhang1 shang4 tian1 zi3 ， zhui1 feng1 zao3 lai2 cu4 gong1 qi3 。
- qu4 ru4 sheng3 wei2 huo4 shi3 zhi3 ， li4 jie1 yu4 qu4 min2 yu4 liu2 。
- wo3 zhu4 gong1 qu4 qi3 tong2 li4 ， chang2 ban3 da4 che1 cheng2 wan4 li3 。

## 注释

## 译文

## 赏析
