---
id: mi-fei-xi-lian-xing
title: 溪莲行
titlePinyin: xi1 lian2 xing2
titleSlug: xi-lian-xing
author: 米芾
authorPinyin: mi3 fei4
authorSlug: mi-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 广寒宫女贪游戏，莹滑琉璃光照地。
- 嫩云才捧出纤腰，无数鲛绡拥娇翠。
- 仙葩姿逞天姿秾，只爱临溪梳洗慵。
- 太真艳色禁不得，含羞微笑迎秋风。
- 秋风苦恼秋露泣，的皪珠玑时泻入。
- 红凝朱粉绿参差，尽溅裙襦烟不湿。
- 初惊王母来瑶池，酡颜更醉流霞巵。
- 三千佳丽已罗列，争先鸾鉴匀娥眉。
- 俄见洛神归洛浦，波卷靴纹翠蛟舞。
- 羽车云盖空纷披，碧叠巫峰生暮雨。
- 坐怜吟倚风灵香，多情先断何人肠。
- 不及鸳鸯与㶉𫛶，恣穿薄影眠池塘。

## 拼音
- guang3 han2 gong1 nü3 tan1 you2 xi4 ， ying2 hua2 liu2 li2 guang1 zhao4 di4 。
- nen4 yun2 cai2 peng3 chu1 xian1 yao1 ， wu2 shu4 jiao1 xiao1 yong1 jiao1 cui4 。
- xian1 pa1 zi1 cheng3 tian1 zi1 nong2 ， zhi1 ai4 lin2 xi1 shu1 xi3 yong1 。
- tai4 zhen1 yan4 se4 jin4 bu4 de2 ， han2 xiu1 wei1 xiao4 ying2 qiu1 feng1 。
- qiu1 feng1 ku3 nao3 qiu1 lu4 qi4 ， de0 li4 zhu1 ji1 shi2 xie4 ru4 。
- hong2 ning2 zhu1 fen3 lü4 cen1 ci1 ， jin4 jian4 qun2 ru2 yan1 bu4 shi1 。
- chu1 jing1 wang2 mu3 lai2 yao2 chi2 ， tuo2 yan2 geng4 zui4 liu2 xia2 zhi1 。
- san1 qian1 jia1 li4 yi3 luo2 lie4 ， zheng1 xian1 luan2 jian4 yun2 e2 mei2 。
- e2 jian4 luo4 shen2 gui1 luo4 pu3 ， bo1 juan4 xue1 wen2 cui4 jiao1 wu3 。
- yu3 che1 yun2 gai4 kong1 fen1 pi1 ， bi4 die2 wu1 feng1 sheng1 mu4 yu3 。
- zuo4 lian2 yin2 yi3 feng1 ling2 xiang1 ， duo1 qing2 xian1 duan4 he2 ren2 chang2 。
- bu4 ji2 yuan1 yang1 yu3 㶉 𫛶 ， zi4 chuan1 bao2 ying3 mian2 chi2 tang2 。

## 注释

## 译文

## 赏析
