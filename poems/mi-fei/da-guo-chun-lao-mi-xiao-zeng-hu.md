---
id: mi-fei-da-guo-chun-lao-mi-xiao-zeng-hu
title: 答郭纯老秘校赠笏
titlePinyin: da2 guo1 chun2 lao3 mi4 xiao4 zeng4 hu4
titleSlug: da-guo-chun-lao-mi-xiao-zeng-hu
author: 米芾
authorPinyin: mi3 fei4
authorSlug: mi-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 银蟾倒挂摇清辉，当中桂子初低垂。
- 飞空已历万古尽，下照不使秋毫欺。
- 转盼冰轮涌东海，长天一派成琉璃。
- 栽培不畏雪霜苦，剪拂岂容刀斧为。
- 明河无声驾飞叶，紫府有陌驰修枝。
- 姮娥爱惜日已久，玉阶亦贵秋风吹。
- 宁论匠石可斲削，还恐风雷堪出治。
- 列真洞府秘不得，紫微宫阙藏其私。
- 金童来授玉女捧，投之宝箧那能窥。
- 每当方士脱凡骨，赐予一根朝帝墀。
- 入手既觉袨服羽，照人端不羞朝曦。
- 乃知不是风尘物，握出风尘真所宜。
- 迩来地不爱此宝，名喧东鲁夸珍奇。
- 千金欲易不可得，横纹错落青丝披。
- 胡为夫子远寄我，意以华豪惊绛帷。
- 低头拜赐亦已厚，我欲效报君须知。
- 三年大聘猎英俊，扪膺吐气生虹蜺。
- 揉蓝彩服俯可取，携将直上青云梯。
- 翱翔欢呼起拜舞，仰瞻日彩生尧眉。
- 鸡人忽报洞天晓，看取飞升变化时。

## 拼音
- yin2 chan2 dao3 gua4 yao2 qing1 hui1 ， dang1 zhong1 gui4 zi3 chu1 di1 chui2 。
- fei1 kong1 yi3 li4 wan4 gu3 jin4 ， xia4 zhao4 bu4 shi3 qiu1 hao2 qi1 。
- zhuan3 pan4 bing1 lun2 yong3 dong1 hai3 ， chang2 tian1 yi2 pai4 cheng2 liu2 li2 。
- zai1 pei2 bu2 wei4 xue3 shuang1 ku3 ， jian3 fu2 qi3 rong2 dao1 fu3 wei4 。
- ming2 he2 wu2 sheng1 jia4 fei1 ye4 ， zi3 fu3 you3 mo4 chi2 xiu1 zhi1 。
- heng2 e2 ai4 xi1 ri4 yi3 jiu3 ， yu4 jie1 yi4 gui4 qiu1 feng1 chui1 。
- ning2 lun4 jiang4 shi2 ke3 zhuo2 xiao1 ， hai2 kong3 feng1 lei2 kan1 chu1 zhi4 。
- lie4 zhen1 dong4 fu3 mi4 bu4 de2 ， zi3 wei1 gong1 que1 cang2 qi2 si1 。
- jin1 tong2 lai2 shou4 yu4 nü3 peng3 ， tou2 zhi1 bao3 qie4 na4 neng2 kui1 。
- mei3 dang1 fang1 shi4 tuo1 fan2 gu3 ， ci4 yu3 yi4 gen1 chao2 di4 chi2 。
- ru4 shou3 ji4 jue2 xuan4 fu2 yu3 ， zhao4 ren2 duan1 bu4 xiu1 chao2 xi1 。
- nai3 zhi1 bu2 shi4 feng1 chen2 wu4 ， wo4 chu1 feng1 chen2 zhen1 suo3 yi2 。
- er3 lai2 di4 bu2 ai4 ci3 bao3 ， ming2 xuan1 dong1 lu3 kua1 zhen1 qi2 。
- qian1 jin1 yu4 yi4 bu4 ke3 de2 ， heng2 wen2 cuo4 luo4 qing1 si1 pi1 。
- hu2 wei4 fu1 zi3 yuan3 ji4 wo3 ， yi4 yi3 hua2 hao2 jing1 jiang4 wei2 。
- di1 tou2 bai4 ci4 yi4 yi3 hou4 ， wo3 yu4 xiao4 bao4 jun1 xu1 zhi1 。
- san1 nian2 da4 pin4 lie4 ying1 jun4 ， men2 ying1 tu3 qi4 sheng1 hong2 ni2 。
- rou2 lan2 cai3 fu2 fu3 ke3 qu3 ， xie2 jiang1 zhi2 shang4 qing1 yun2 ti1 。
- ao2 xiang2 huan1 hu1 qi3 bai4 wu3 ， yang3 zhan1 ri4 cai3 sheng1 yao2 mei2 。
- ji1 ren2 hu1 bao4 dong4 tian1 xiao3 ， kan4 qu3 fei1 sheng1 bian4 hua4 shi2 。

## 注释

## 译文

## 赏析
