---
id: mi-fei-song-wang-huan-zhi-yan-zhou
title: 送王涣之彦舟
titlePinyin: song4 wang2 huan4 zhi1 yan4 zhou1
titleSlug: song-wang-huan-zhi-yan-zhou
author: 米芾
authorPinyin: mi3 fei4
authorSlug: mi-fei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 集英春殿鸣鞘歇，神武天临光下澈。
- 鸿胪初唱第一声，白面王郎年十八。
- 神武乐育天下造，不使敲抨使传道。
- 衣锦东南第一州，棘璧湖山两清照。
- 襄阳野老渔竿客，不爱纷华爱泉石。
- 相逢不约约无逆，舆握古书同岸帻。
- 淫朋嬖党初相慕，濯发洒心求易虑。
- 翩翩辽鹤云中侣，土苴尪鸱那一顾。
- 迩来器业何深至，湛湛具区无底沚。
- 可怜一点终不易，枉驾殷勤寻漫仕。
- 漫仕平生四方走，多与英才并肩肘。
- 少有俳辞能骂鬼，老学鸱夷漫存口。
- 一官聊具三径资，取舍殊涂莫回首。

## 拼音
- ji2 ying1 chun1 dian4 ming2 qiao4 xie1 ， shen2 wu3 tian1 lin2 guang1 xia4 che4 。
- hong2 lu2 chu1 chang4 di4 yi1 sheng1 ， bai2 mian4 wang2 lang2 nian2 shi2 ba1 。
- shen2 wu3 le4 yu4 tian1 xia4 zao4 ， bu4 shi3 qiao1 peng1 shi3 chuan2 dao4 。
- yi1 jin3 dong1 nan2 di4 yi1 zhou1 ， ji2 bi4 hu2 shan1 liang3 qing1 zhao4 。
- xiang1 yang2 ye3 lao3 yu2 gan1 ke4 ， bu2 ai4 fen1 hua2 ai4 quan2 shi2 。
- xiang1 feng2 bu4 yue1 yue1 wu2 ni4 ， yu2 wo4 gu3 shu1 tong2 an4 ze2 。
- yin2 peng2 bi4 dang3 chu1 xiang1 mu4 ， zhuo2 fa1 sa3 xin1 qiu2 yi4 lü4 。
- pian1 pian1 liao2 he4 yun2 zhong1 lü3 ， tu3 ju1 wang1 chi1 na4 yi2 gu4 。
- er3 lai2 qi4 ye4 he2 shen1 zhi4 ， zhan4 zhan4 ju4 qu1 wu2 di3 zhi3 。
- ke3 lian2 yi4 dian3 zhong1 bu2 yi4 ， wang3 jia4 yin1 qin2 xun2 man4 shi4 。
- man4 shi4 ping2 sheng1 si4 fang1 zou3 ， duo1 yu3 ying1 cai2 bing4 jian1 zhou3 。
- shao3 you3 pai2 ci2 neng2 ma4 gui3 ， lao3 xue2 chi1 yi2 man4 cun2 kou3 。
- yi4 guan1 liao2 ju4 san1 jing4 zi1 ， qu3 she3 shu1 tu2 mo4 hui2 shou3 。

## 注释

## 译文

## 赏析
