---
id: shi-fa-ju-you-hua-ding-feng
title: 游华顶峰
titlePinyin: you2 hua2 ding3 feng1
titleSlug: you-hua-ding-feng
author: 释法具
authorPinyin: shi4 fa3 ju4
authorSlug: shi-fa-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行尽一径龙蛇蟠，病身忽上青云端。
- 天公岂念客来远，偶吹一阵松风寒。
- 摩挲老眼坐叹息，信有物表非人寰。
- 去天尺五步可到，云梦八九吞何难。
- 微阳远映众山绿，景气摇动如波澜。
- 青萝吐花叶袅袅，浅水落石声潺潺。
- 盘空巨石碧如削，暗澹老树苍烟漫。
- 簷牙卓地殿影出，蜗涎上阶夜雨残。
- 昔人遗迹不复见，但见满目围苍峦。
- 悬知此地可送老，黄叶满庭风闭关。
- 玉京五城信不远，神仙绶短谁能攀。
- 妄庸柳泌真可笑，安用采药乘朱轓。

## 拼音
- xing2 jin4 yi2 jing4 long2 she2 pan2 ， bing4 shen1 hu1 shang4 qing1 yun2 duan1 。
- tian1 gong1 qi3 nian4 ke4 lai2 yuan3 ， ou3 chui1 yi2 zhen4 song1 feng1 han2 。
- mo2 suo1 lao3 yan3 zuo4 tan4 xi1 ， xin4 you3 wu4 biao3 fei1 ren2 huan2 。
- qu4 tian1 chi3 wu3 bu4 ke3 dao4 ， yun2 meng4 ba1 jiu3 tun1 he2 nan2 。
- wei1 yang2 yuan3 ying4 zhong4 shan1 lü4 ， jing3 qi4 yao2 dong4 ru2 bo1 lan2 。
- qing1 luo2 tu3 hua1 ye4 niao3 niao3 ， qian3 shui3 luo4 shi2 sheng1 chan2 chan2 。
- pan2 kong1 ju4 shi2 bi4 ru2 xiao1 ， an4 dan4 lao3 shu4 cang1 yan1 man4 。
- yan2 ya2 zhuo2 di4 dian4 ying3 chu1 ， wo1 xian2 shang4 jie1 ye4 yu3 can2 。
- xi1 ren2 yi2 ji4 bu2 fu4 jian4 ， dan4 jian4 man3 mu4 wei2 cang1 luan2 。
- xuan2 zhi1 ci3 di4 ke3 song4 lao3 ， huang2 ye4 man3 ting2 feng1 bi4 guan1 。
- yu4 jing1 wu3 cheng2 xin4 bu4 yuan3 ， shen2 xian1 shou4 duan3 shui2 neng2 pan1 。
- wang4 yong1 liu3 mi4 zhen1 ke3 xiao4 ， an1 yong4 cai3 yao4 cheng2 zhu1 fan1 。

## 注释

## 译文

## 赏析
