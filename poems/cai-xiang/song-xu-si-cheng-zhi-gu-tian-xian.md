---
id: cai-xiang-song-xu-si-cheng-zhi-gu-tian-xian
title: 送许寺丞知古田县
titlePinyin: song4 xu3 si4 cheng2 zhi1 gu3 tian2 xian4
titleSlug: song-xu-si-cheng-zhi-gu-tian-xian
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大雪拥都门，子行亦良苦。
- 予贫乏觞豆，子车谁为祖。
- 少止听我言，于子不无补。
- 于今方用兵，连年戍羌虏。
- 战死动万计，募人填卒伍。
- 赐衣靡国帑，走粟填边庾。
- 平时赋税外，弓刀甲楯弩。
- 干名应急须，筋皮角毛羽。
- 前年科巩革，农牛半斤斧。
- 杀之先冒禁，不杀即鞭楚。
- 江南供雕翎，是物不栖渚。
- 十倍买所无，赢利资商买。
- 编纸作战䤴，纫联驱妇女。
- 输来不适用，空屋窠虫鼠。
- 此类如猬毛，更仆难悉数。
- 大凡歛贷财，百姓若外府。
- 苟可入军须，岂敢怨官取。
- 盖患在不均，又索非其土。
- 有司失预计，临事才披簿。
- 严程弗渝日，落符洒飞雨。
- 使者但依违，州家不敢主。
- 况复为邑令，喑吟莫伸吐。
- 其间或得才，吏手无容舞。
- 子今佩县章，所领十万户。
- 志虑固精明，利病前可覩。
- 姑能务均一，瘵瘼庶苏瘉。

## 拼音
- da4 xue3 yong1 dou1 men2 ， zi3 xing2 yi4 liang2 ku3 。
- yu3 pin2 fa2 shang1 dou4 ， zi3 che1 shui2 wei4 zu3 。
- shao3 zhi3 ting1 wo3 yan2 ， yu2 zi3 bu4 wu2 bu3 。
- yu2 jin1 fang1 yong4 bing1 ， lian2 nian2 shu4 qiang1 lu3 。
- zhan4 si3 dong4 wan4 ji4 ， mu4 ren2 tian2 zu2 wu3 。
- ci4 yi1 mi2 guo2 tang3 ， zou3 su4 tian2 bian1 yu3 。
- ping2 shi2 fu4 shui4 wai4 ， gong1 dao1 jia3 dun4 nu3 。
- gan1 ming2 ying4 ji2 xu1 ， jin1 pi2 jiao3 mao2 yu3 。
- qian2 nian2 ke1 gong3 ge2 ， nong2 niu2 ban4 jin1 fu3 。
- sha1 zhi1 xian1 mao4 jin4 ， bu4 sha1 ji2 bian1 chu3 。
- jiang1 nan2 gong4 diao1 ling2 ， shi4 wu4 bu4 qi1 zhu3 。
- shi2 bei4 mai3 suo3 wu2 ， ying2 li4 zi1 shang1 mai3 。
- bian1 zhi3 zuo4 zhan4 䤴 ， ren4 lian2 qu1 fu4 nü3 。
- shu1 lai2 bu2 shi4 yong4 ， kong1 wu1 ke1 chong2 shu3 。
- ci3 lei4 ru2 wei4 mao2 ， geng4 pu2 nan2 xi1 shu4 。
- da4 fan2 lian3 dai4 cai2 ， bai3 xing4 ruo4 wai4 fu3 。
- gou3 ke3 ru4 jun1 xu1 ， qi3 gan3 yuan4 guan1 qu3 。
- gai4 huan4 zai4 bu4 jun1 ， you4 suo3 fei1 qi2 tu3 。
- you3 si1 shi1 yu4 ji4 ， lin2 shi4 cai2 pi1 bo2 。
- yan2 cheng2 fu2 yu2 ri4 ， luo4 fu2 sa3 fei1 yu3 。
- shi3 zhe3 dan4 yi1 wei2 ， zhou1 jia1 bu4 gan3 zhu3 。
- kuang4 fu4 wei4 yi4 ling4 ， yin1 yin2 mo4 shen1 tu3 。
- qi2 jian4 huo4 de2 cai2 ， li4 shou3 wu2 rong2 wu3 。
- zi3 jin1 pei4 xian4 zhang1 ， suo3 ling3 shi2 wan4 hu4 。
- zhi4 lü4 gu4 jing1 ming2 ， li4 bing4 qian2 ke3 du3 。
- gu1 neng2 wu4 jun1 yi1 ， zhai4 mo4 shu4 su1 yu4 。

## 注释

## 译文

## 赏析
