---
id: cai-xiang-si-xian-yi-bu-xiao-shi-gao-ruo-ne
title: 四贤一不肖诗 高若讷
titlePinyin: si4 xian2 yi2 bu2 xiao4 shi1   gao1 ruo4 ne4
titleSlug: si-xian-yi-bu-xiao-shi-gao-ruo-ne
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人禀天地中和生，气之正者为诚明。
- 诚明所钟比贤杰，从容中道无欹倾。
- 嘉谋谠论范京兆，激奸纠缪扬王庭。
- 积羽沈舟毁销骨，正人无徒奸者朋。
- 主知胶固未遐弃，两轓五马犹专城。
- 欧阳秘阁官职卑，欲雪忠良无路岐。
- 累幅长书快幽愤，一责司谏心无疑。
- 人谓高君如挞市，出见缙绅无面皮。
- 高君携书奏天子，游言容色仍怡怡。
- 反谓范文谋疎阔，投彼南方诚为宜。
- 永叔忤意窜西蜀，不免一中谗人机。
- 汲黯尝纠公孙诈，弘于上前多谢之。
- 上待公孙礼益厚，当时史官犹刺讥。
- 司谏不能自引咎，复将已过扬当时。
- 四公称贤尔不肖，谗言易入天难欺。
- 朝家若有观风使，此语请与风人诗。

## 拼音
- ren2 bing3 tian1 di4 zhong1 he2 sheng1 ， qi4 zhi1 zheng4 zhe3 wei4 cheng2 ming2 。
- cheng2 ming2 suo3 zhong1 bi3 xian2 jie2 ， cong2 rong2 zhong1 dao4 wu2 qi1 qing1 。
- jia1 mou2 dang3 lun4 fan4 jing1 zhao4 ， ji1 jian1 jiu1 miu4 yang2 wang2 ting2 。
- ji1 yu3 shen3 zhou1 hui3 xiao1 gu3 ， zheng4 ren2 wu2 tu2 jian1 zhe3 peng2 。
- zhu3 zhi1 jiao1 gu4 wei4 xia2 qi4 ， liang3 fan1 wu3 ma3 you2 zhuan1 cheng2 。
- ou1 yang2 mi4 ge2 guan1 zhi2 bei1 ， yu4 xue3 zhong1 liang2 wu2 lu4 qi2 。
- lei4 fu2 chang2 shu1 kuai4 you1 fen4 ， yi4 ze2 si1 jian4 xin1 wu2 yi2 。
- ren2 wei4 gao1 jun1 ru2 ta4 shi4 ， chu1 jian4 jin4 shen1 wu2 mian4 pi2 。
- gao1 jun1 xie2 shu1 zou4 tian1 zi3 ， you2 yan2 rong2 se4 reng2 yi2 yi2 。
- fan3 wei4 fan4 wen2 mou2 shu1 kuo4 ， tou2 bi3 nan2 fang1 cheng2 wei4 yi2 。
- yong3 shu1 wu3 yi4 cuan4 xi1 shu3 ， bu4 mian3 yi4 zhong1 chan2 ren2 ji1 。
- ji2 an4 chang2 jiu1 gong1 sun1 zha4 ， hong2 yu2 shang4 qian2 duo1 xie4 zhi1 。
- shang4 dai4 gong1 sun1 li3 yi4 hou4 ， dang1 shi2 shi3 guan1 you2 ci4 ji1 。
- si1 jian4 bu4 neng2 zi4 yin3 jiu4 ， fu4 jiang1 yi3 guo4 yang2 dang1 shi2 。
- si4 gong1 cheng1 xian2 er3 bu2 xiao4 ， chan2 yan2 yi4 ru4 tian1 nan2 qi1 。
- chao2 jia1 ruo4 you3 guan1 feng1 shi3 ， ci3 yu3 qing3 yu3 feng1 ren2 shi1 。

## 注释

## 译文

## 赏析
