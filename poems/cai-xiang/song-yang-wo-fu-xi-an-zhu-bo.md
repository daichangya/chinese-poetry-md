---
id: cai-xiang-song-yang-wo-fu-xi-an-zhu-bo
title: 送杨渥赴西安主簿
titlePinyin: song4 yang2 wo4 fu4 xi1 an1 zhu3 bo2
titleSlug: song-yang-wo-fu-xi-an-zhu-bo
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余思去夏还瓯闽，温风赤日争陶蒸。
- 舟行夜寄浙江棱，江涛汹涌来相仍。
- 雷电翕虩蛟螭腾，方床竹簟寒生冰。
- 上陇西去景色澄，青山两向水一𫄠。
- 猿鸟啼叫交酬应，晚樵出雾鱼投罾。
- 脱离滓浊跻陵兢，造托微波讯严陵。
- 清遐可使贪者惩，山穷水尽乃攀登。
- 烂柯岩岫孤崚嶒，幽邃闚瞩崖险凭。
- 少留观爱喜莫胜，子官其间良足称。
- 子材又美神粹凝，万象态度遭披凌。
- 吟咏设写逾画缯，当有味者论淄渑。
- 今予痴仕如秋蝇，飞尘满耳汗浃膺。
- 闻子大艑行可乘，骨目森竦神虑兴。
- 子姑去嗟予未能，送子一念魂九升。

## 拼音
- yu2 si1 qu4 xia4 hai2 ou1 min3 ， wen1 feng1 chi4 ri4 zheng1 tao2 zheng1 。
- zhou1 xing2 ye4 ji4 zhe4 jiang1 leng2 ， jiang1 tao1 xiong1 yong3 lai2 xiang1 reng2 。
- lei2 dian4 xi1 xi4 jiao1 chi1 teng2 ， fang1 chuang2 zhu2 dian4 han2 sheng1 bing1 。
- shang4 long3 xi1 qu4 jing3 se4 cheng2 ， qing1 shan1 liang3 xiang4 shui3 yi1 𫄠 。
- yuan2 niao3 ti2 jiao4 jiao1 chou2 ying4 ， wan3 qiao2 chu1 wu4 yu2 tou2 zeng1 。
- tuo1 li2 zi3 zhuo2 ji1 ling2 jing1 ， zao4 tuo1 wei1 bo1 xun4 yan2 ling2 。
- qing1 xia2 ke3 shi3 tan1 zhe3 cheng2 ， shan1 qiong2 shui3 jin4 nai3 pan1 deng1 。
- lan4 ke1 yan2 xiu4 gu1 ling2 ceng2 ， you1 sui4 kui1 zhu3 ya2 xian3 ping2 。
- shao3 liu2 guan1 ai4 xi3 mo4 sheng4 ， zi3 guan1 qi2 jian1 liang2 zu2 cheng1 。
- zi3 cai2 you4 mei3 shen2 cui4 ning2 ， wan4 xiang4 tai4 du4 zao1 pi1 ling2 。
- yin2 yong3 she4 xie3 yu2 hua4 zeng1 ， dang1 you3 wei4 zhe3 lun4 zi1 mian3 。
- jin1 yu3 chi1 shi4 ru2 qiu1 ying2 ， fei1 chen2 man3 er3 han4 jia1 ying1 。
- wen2 zi3 da4 bian4 xing2 ke3 cheng2 ， gu3 mu4 sen1 song3 shen2 lü4 xing1 。
- zi3 gu1 qu4 jie1 yu3 wei4 neng2 ， song4 zi3 yi2 nian4 hun2 jiu3 sheng1 。

## 注释

## 译文

## 赏析
