---
id: cai-xiang-song-an-si-zheng-zhi-shu
title: 送安思正之蜀
titlePinyin: song4 an1 si1 zheng4 zhi1 shu3
titleSlug: song-an-si-zheng-zhi-shu
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贱者易屈志，少年多直情。
- 子独修节行，爱护如目精。
- 辛勤走铨省，历岁才点名。
- 舍居在穷巷，门户面西城。
- 妻孥愁屡空，独尔心无营。
- 驱骡从僮仆，间或造予庭。
- 是时杨叔武，相值极驩诚。
- 妙言发潜稸，远意倍幽萌。
- 羞谀刺俗子，指急条边兵。
- 过从岂云厌，时节忽峥嵘。
- 叔武守岳阳，别去方行行。
- 子今复之蜀，蜀道天险并。
- 橐中无一钱，剑外几百程。
- 春风卷地来，凡草犹奋荣。
- 如何使之人，憔悴气与形。
- 内富在乎我，外穷系于生。
- 此事久已判，努力敦诚明。
- 吾友黄君度，实乃浮其声。
- 子往从之游，切磨固相成。

## 拼音
- jian4 zhe3 yi4 qu1 zhi4 ， shao4 nian2 duo1 zhi2 qing2 。
- zi3 du2 xiu1 jie2 xing2 ， ai4 hu4 ru2 mu4 jing1 。
- xin1 qin2 zou3 quan2 sheng3 ， li4 sui4 cai2 dian3 ming2 。
- she4 ju1 zai4 qiong2 xiang4 ， men2 hu4 mian4 xi1 cheng2 。
- qi1 nu2 chou2 lü3 kong1 ， du2 er3 xin1 wu2 ying2 。
- qu1 luo2 cong2 tong2 pu2 ， jian4 huo4 zao4 yu3 ting2 。
- shi4 shi2 yang2 shu1 wu3 ， xiang1 zhi2 ji2 huan1 cheng2 。
- miao4 yan2 fa1 qian2 xu4 ， yuan3 yi4 bei4 you1 meng2 。
- xiu1 yu2 ci4 su2 zi3 ， zhi3 ji2 tiao2 bian1 bing1 。
- guo4 cong2 qi3 yun2 yan4 ， shi2 jie2 hu1 zheng1 rong2 。
- shu1 wu3 shou3 yue4 yang2 ， bie2 qu4 fang1 xing2 xing2 。
- zi3 jin1 fu4 zhi1 shu3 ， shu3 dao4 tian1 xian3 bing4 。
- tuo2 zhong1 wu2 yi4 qian2 ， jian4 wai4 ji3 bai3 cheng2 。
- chun1 feng1 juan4 di4 lai2 ， fan2 cao3 you2 fen4 rong2 。
- ru2 he2 shi3 zhi1 ren2 ， qiao2 cui4 qi4 yu3 xing2 。
- nei4 fu4 zai4 hu1 wo3 ， wai4 qiong2 xi4 yu2 sheng1 。
- ci3 shi4 jiu3 yi3 pan4 ， nu3 li4 dun1 cheng2 ming2 。
- wu2 you3 huang2 jun1 du4 ， shi2 nai3 fu2 qi2 sheng1 。
- zi3 wang3 cong2 zhi1 you2 ， qie4 mo2 gu4 xiang1 cheng2 。

## 注释

## 译文

## 赏析
