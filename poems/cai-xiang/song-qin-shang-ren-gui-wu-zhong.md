---
id: cai-xiang-song-qin-shang-ren-gui-wu-zhong
title: 送勤上人归吴中
titlePinyin: song4 qin2 shang4 ren2 gui1 wu2 zhong1
titleSlug: song-qin-shang-ren-gui-wu-zhong
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴江水好吴岫灵，吴人晳白神气清。
- 当须比屋皆佳器，奈何傥有名公卿。
- 究观是事见藏伏，例学浮图超死生。
- 遂令才智蓄利泽，若日不下沾四瀛。
- 勤师内外久著力，文字骨节初老成。
- 十年栖迟辇毂下，渊然澹薄无经营。
- 惜哉明了足见解，独擘迅翮翻青冥。
- 残秋忽别东南去，尘土摆落衣裾轻。
- 西湖胜处拂谈席，绿波画舫吾其行。

## 拼音
- wu2 jiang1 shui3 hao3 wu2 xiu4 ling2 ， wu2 ren2 xi1 bai2 shen2 qi4 qing1 。
- dang1 xu1 bi3 wu1 jie1 jia1 qi4 ， nai4 he2 tang3 you3 ming2 gong1 qing1 。
- jiu1 guan1 shi4 shi4 jian4 cang2 fu2 ， li4 xue2 fu2 tu2 chao1 si3 sheng1 。
- sui4 ling4 cai2 zhi4 xu4 li4 ze2 ， ruo4 ri4 bu2 xia4 zhan1 si4 ying2 。
- qin2 shi1 nei4 wai4 jiu3 zhu4 li4 ， wen2 zi4 gu3 jie2 chu1 lao3 cheng2 。
- shi2 nian2 qi1 chi2 nian3 gu1 xia4 ， yuan1 ran2 dan4 bao2 wu2 jing1 ying2 。
- xi1 zai1 ming2 le0 zu2 jian4 jie3 ， du2 bo4 xun4 he2 fan1 qing1 ming2 。
- can2 qiu1 hu1 bie2 dong1 nan2 qu4 ， chen2 tu3 bai3 luo4 yi1 ju1 qing1 。
- xi1 hu2 sheng4 chu4 fu2 tan2 xi2 ， lü4 bo1 hua4 fang3 wu2 qi2 xing2 。

## 注释

## 译文

## 赏析
