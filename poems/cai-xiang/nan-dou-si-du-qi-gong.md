---
id: cai-xiang-nan-dou-si-du-qi-gong
title: 南都思杜祁公
titlePinyin: nan2 dou1 si1 du4 qi2 gong1
titleSlug: nan-dou-si-du-qi-gong
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祁公清德老，在昔相先帝。
- 青云吐论高，白璧持身锐。
- 待俗无町畦，取人兼揭厉。
- 甘贫安车后，直道洪钧际。
- 每闻天下士，行业若材艺。
- 未见比调饥，况乃挹襟袂。
- 早尝登公门，顾睐叨末契。
- 谓有金石姿，良工心劘砺。
- 仰瞻通德衢，独立耆英第。
- 评书草圣优，煮荈云腴细。
- 遗墨秘巾箧，感激君子惠。
- 悲风吹白杨，佳城兹久闭。
- 声名与濉涣，东流无已岁。

## 拼音
- qi2 gong1 qing1 de2 lao3 ， zai4 xi1 xiang1 xian1 di4 。
- qing1 yun2 tu3 lun4 gao1 ， bai2 bi4 chi2 shen1 rui4 。
- dai4 su2 wu2 ting3 qi2 ， qu3 ren2 jian1 jie1 li4 。
- gan1 pin2 an1 che1 hou4 ， zhi2 dao4 hong2 jun1 ji4 。
- mei3 wen2 tian1 xia4 shi4 ， hang2 ye4 ruo4 cai2 yi4 。
- wei4 jian4 bi3 tiao2 ji1 ， kuang4 nai3 yi4 jin1 mei4 。
- zao3 chang2 deng1 gong1 men2 ， gu4 lai4 dao1 mo4 qi4 。
- wei4 you3 jin1 shi2 zi1 ， liang2 gong1 xin1 mo2 li4 。
- yang3 zhan1 tong1 de2 qu2 ， du2 li4 qi2 ying1 di4 。
- ping2 shu1 cao3 sheng4 you1 ， zhu3 chuan3 yun2 yu2 xi4 。
- yi2 mo4 mi4 jin1 qie4 ， gan3 ji1 jun1 zi3 hui4 。
- bei1 feng1 chui1 bai2 yang2 ， jia1 cheng2 zi1 jiu3 bi4 。
- sheng1 ming2 yu3 sui1 huan4 ， dong1 liu2 wu2 yi3 sui4 。

## 注释

## 译文

## 赏析
