---
id: cai-xiang-da-ge-gong-chuo-qiu-yuan
title: 答葛公绰求猿
titlePinyin: da2 ge3 gong1 chuo4 qiu2 yuan2
titleSlug: da-ge-gong-chuo-qiu-yuan
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子求穉猿书至闽，我说猿意持赠君。
- 吾州四面列岩𪩘，巨木𫐖葛凌氛氲。
- 结窠栽槛走疾置，十日可置澄江𣸣。
- 嗟怜庶品各有性，拘忧适喜无间分。
- 彼猿之类宅丘壑，爱恋深厚编前文。
- 戏禽虽传古仙者，射臂未许今将军。
- 朝栖乔木之苍莽，夕饮幽涧之潺沄。
- 山空月明一长啸，商船海上迎风闻。
- 君家东园岂不美，桧竹翠密兰茞薰。
- 斯猿傥忆故时侣，举首断隔千重云。
- 纵之不遣乃得所，推夫此理惠泽雰。
- 令吾郡邑决笼柙，蹄者奔逸羽者翂。
- 因观微物通万化，譬诸献鹄良有云。

## 拼音
- zi3 qiu2 zhi4 yuan2 shu1 zhi4 min3 ， wo3 shuo1 yuan2 yi4 chi2 zeng4 jun1 。
- wu2 zhou1 si4 mian4 lie4 yan2 yan3 ， ju4 mu4 𫐖 ge3 ling2 fen1 yun1 。
- jie2 ke1 zai1 kan3 zou3 ji2 zhi4 ， shi2 ri4 ke3 zhi4 cheng2 jiang1 fen2 。
- jie1 lian2 shu4 pin3 ge4 you3 xing4 ， ju1 you1 shi4 xi3 wu2 jian4 fen1 。
- bi3 yuan2 zhi1 lei4 zhai2 qiu1 he4 ， ai4 lian4 shen1 hou4 bian1 qian2 wen2 。
- xi4 qin2 sui1 chuan2 gu3 xian1 zhe3 ， she4 bi4 wei4 xu3 jin1 jiang1 jun1 。
- chao2 qi1 qiao2 mu4 zhi1 cang1 mang3 ， xi1 yin3 you1 jian4 zhi1 chan2 yun2 。
- shan1 kong1 yue4 ming2 yi4 chang2 xiao4 ， shang1 chuan2 hai3 shang4 ying2 feng1 wen2 。
- jun1 jia1 dong1 yuan2 qi3 bu4 mei3 ， gui4 zhu2 cui4 mi4 lan2 chen2 xun1 。
- si1 yuan2 tang3 yi4 gu4 shi2 lü3 ， ju3 shou3 duan4 ge2 qian1 chong2 yun2 。
- zong4 zhi1 bu4 qian3 nai3 de2 suo3 ， tui1 fu1 ci3 li3 hui4 ze2 fen1 。
- ling4 wu2 jun4 yi4 jue2 long2 xia2 ， ti2 zhe3 ben1 yi4 yu3 zhe3 fen1 。
- yin1 guan1 wei1 wu4 tong1 wan4 hua4 ， pi4 zhu1 xian4 hu2 liang2 you3 yun2 。

## 注释

## 译文

## 赏析
