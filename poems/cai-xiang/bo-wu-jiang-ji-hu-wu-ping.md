---
id: cai-xiang-bo-wu-jiang-ji-hu-wu-ping
title: 泊吴江寄胡武平
titlePinyin: bo2 wu2 jiang1 ji4 hu2 wu3 ping2
titleSlug: bo-wu-jiang-ji-hu-wu-ping
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遥夜吴江濒，露坐须成葆。
- 天空不带云，野逈正收潦。
- 徘徊波上月，滟漾浮光好。
- 清风送炎歊，翻觉秋气早。
- 乃问苕溪路，舟虞为予道。
- 水行至州下，楼台压烟岛。
- 净居譬如仙，嘉产极富媪。
- 念君镇雅俗，适以资恬浩。
- 岂不欲一往，驩诚寄凫藻。
- 纵游穷佳赏，剧论写幽抱。
- 嗟予远庭闱，六年见春草。
- 终日讽陔兰，无路羞羊枣。
- 胡为久去家，一虑心如捣。
- 今而赐告归，计课免雠讨。
- 前之奉慈颜，敢惮勤舆皂。
- 北来尚何时，汀洲白苹老。
- 傥得杯酒同，为君一醉倒。

## 拼音
- yao2 ye4 wu2 jiang1 bin1 ， lu4 zuo4 xu1 cheng2 bao3 。
- tian1 kong1 bu2 dai4 yun2 ， ye3 jiong3 zheng4 shou1 liao2 。
- pai2 huai2 bo1 shang4 yue4 ， yan4 yang4 fu2 guang1 hao3 。
- qing1 feng1 song4 yan2 xiao1 ， fan1 jue2 qiu1 qi4 zao3 。
- nai3 wen4 tiao2 xi1 lu4 ， zhou1 yu2 wei4 yu3 dao4 。
- shui3 xing2 zhi4 zhou1 xia4 ， lou2 tai2 ya1 yan1 dao3 。
- jing4 ju1 pi4 ru2 xian1 ， jia1 chan3 ji2 fu4 ao3 。
- nian4 jun1 zhen4 ya3 su2 ， shi4 yi3 zi1 tian2 hao4 。
- qi3 bu2 yu4 yi4 wang3 ， huan1 cheng2 ji4 fu2 zao3 。
- zong4 you2 qiong2 jia1 shang3 ， ju4 lun4 xie3 you1 bao4 。
- jie1 yu3 yuan3 ting2 wei2 ， liu4 nian2 jian4 chun1 cao3 。
- zhong1 ri4 feng3 gai1 lan2 ， wu2 lu4 xiu1 yang2 zao3 。
- hu2 wei4 jiu3 qu4 jia1 ， yi2 lü4 xin1 ru2 dao3 。
- jin1 er2 ci4 gao4 gui1 ， ji4 ke4 mian3 chou2 tao3 。
- qian2 zhi1 feng4 ci2 yan2 ， gan3 dan4 qin2 yu2 zao4 。
- bei3 lai2 shang4 he2 shi2 ， ting1 zhou1 bai2 ping2 lao3 。
- tang3 de2 bei1 jiu3 tong2 ， wei4 jun1 yi2 zui4 dao3 。

## 注释

## 译文

## 赏析
