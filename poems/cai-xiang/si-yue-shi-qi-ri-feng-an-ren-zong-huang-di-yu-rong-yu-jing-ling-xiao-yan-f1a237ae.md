---
id: cai-xiang-si-yue-shi-qi-ri-feng-an-ren-zong-huang-di-yu-rong-yu-jing-ling-xiao-yan-f1a237ae
title: 四月十七日奉安仁宗皇帝御容于景灵孝严殿是日舟次陈留感怀述事十六韵
titlePinyin: si4 yue4 shi2 qi1 ri4 feng4 an1 ren2 zong1 huang2 di4 yu4 rong2 yu2 jing3 ling2 xiao4 yan2 dian4 shi4 ri4 zhou1 ci4 chen2 liu2 gan3 huai2 shu4 shi4 shi2 liu4 yun4
titleSlug: si-yue-shi-qi-ri-feng-an-ren-zong-huang-di-yu-rong-yu-jing-ling-xiao-yan-f1a237ae
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先帝传基固，真人嗣统平。
- 余恩华夏在，高谊古今倾。
- 汉法原为庙，仙居别有京。
- 海中金阙见，天上玉楼成。
- 睿意怀丕烈，宸豪荐大名。
- 荐唯将舜拟，严亦与周并。
- 龙向朝云起，奎和昼日呈。
- 流光俄洊岁，发号庆重明。
- 令节千秋过，端仪万众迎。
- 讙呼山岳动，驱拂鬼神惊。
- 缥缈来佳气，雍容下太清。
- 旛旌多异制，歌吹自新声。
- 琳馆初停御，銮舆始此行。
- 盥孚通至感，福泽被群生。
- 往事时兼远，孤臣泪独横。
- 晨兴西响久，凄断老年情。

## 拼音
- xian1 di4 chuan2 ji1 gu4 ， zhen1 ren2 si4 tong3 ping2 。
- yu2 en1 hua2 xia4 zai4 ， gao1 yi4 gu3 jin1 qing1 。
- han4 fa3 yuan2 wei4 miao4 ， xian1 ju1 bie2 you3 jing1 。
- hai3 zhong1 jin1 que1 jian4 ， tian1 shang4 yu4 lou2 cheng2 。
- rui4 yi4 huai2 pi1 lie4 ， chen2 hao2 jian4 da4 ming2 。
- jian4 wei2 jiang1 shun4 ni3 ， yan2 yi4 yu3 zhou1 bing4 。
- long2 xiang4 chao2 yun2 qi3 ， kui2 he2 zhou4 ri4 cheng2 。
- liu2 guang1 e2 jian4 sui4 ， fa1 hao4 qing4 zhong4 ming2 。
- ling4 jie2 qian1 qiu1 guo4 ， duan1 yi2 wan4 zhong4 ying2 。
- huan1 hu1 shan1 yue4 dong4 ， qu1 fu2 gui3 shen2 jing1 。
- piao1 miao3 lai2 jia1 qi4 ， yong1 rong2 xia4 tai4 qing1 。
- fan1 jing1 duo1 yi4 zhi4 ， ge1 chui1 zi4 xin1 sheng1 。
- lin2 guan3 chu1 ting2 yu4 ， luan2 yu2 shi3 ci3 xing2 。
- guan4 fu2 tong1 zhi4 gan3 ， fu2 ze2 bei4 qun2 sheng1 。
- wang3 shi4 shi2 jian1 yuan3 ， gu1 chen2 lei4 du2 heng2 。
- chen2 xing1 xi1 xiang3 jiu3 ， qi1 duan4 lao3 nian2 qing2 。

## 注释

## 译文

## 赏析
