---
id: cai-xiang-han-shi-li-hua-xiao-yin
title: 寒食梨花小饮
titlePinyin: han2 shi2 li2 hua1 xiao3 yin3
titleSlug: han-shi-li-hua-xiao-yin
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南寒薄春尝早，花卉入春先自老。
- 嗟予衰病不及时，出见池园半青草。
- 纵有余葩在叶间，行看落片随风扫。
- 寻春已过索莫归，重忆欢娱耿怀抱。
- 虽然妖艳难再得，但只逢花须醉倒。
- 二月中央寒食朝，墙隈忽见梨花飘。
- 开门四顾粲然白，传催翠帟宾朋招。
- 长吟环遶不知数，渐值明月临清霄。
- 谁翦轻云成碎蕊，天留密雪封枯条。
- 重重尽挂珠缨络，簌簌初呈𫂆步摇。
- 傍花行酒发新唱，满座例举黄金瓢。
- 西都姚黄高一尺，扬州宝髻分双翘。
- 幽香绝艳信尤物，设欲置之千里遥。
- 壁门写生亦名画，未免五彩涂鲛绡。
- 莫如此君慰人意，相对一笑开无憀。
- 古来英豪多感激，坐使绿鬓朱颜雕。
- 劝君且作梨花饮，慎勿称量别流品。

## 拼音
- jiang1 nan2 han2 bao2 chun1 chang2 zao3 ， hua1 hui4 ru4 chun1 xian1 zi4 lao3 。
- jie1 yu3 shuai1 bing4 bu4 ji2 shi2 ， chu1 jian4 chi2 yuan2 ban4 qing1 cao3 。
- zong4 you3 yu2 pa1 zai4 ye4 jian1 ， xing2 kan4 luo4 pian4 sui2 feng1 sao3 。
- xun2 chun1 yi3 guo4 suo3 mo4 gui1 ， zhong4 yi4 huan1 yu2 geng3 huai2 bao4 。
- sui1 ran2 yao1 yan4 nan2 zai4 de2 ， dan4 zhi1 feng2 hua1 xu1 zui4 dao3 。
- er4 yue4 zhong1 yang1 han2 shi2 chao2 ， qiang2 wei1 hu1 jian4 li2 hua1 piao1 。
- kai1 men2 si4 gu4 can4 ran2 bai2 ， chuan2 cui1 cui4 yi4 bin1 peng2 zhao1 。
- chang2 yin2 huan2 rao4 bu4 zhi1 shu4 ， jian4 zhi2 ming2 yue4 lin2 qing1 xiao1 。
- shui2 jian3 qing1 yun2 cheng2 sui4 rui3 ， tian1 liu2 mi4 xue3 feng1 ku1 tiao2 。
- chong2 chong2 jin4 gua4 zhu1 ying1 luo4 ， su4 su4 chu1 cheng2 𫂆 bu4 yao2 。
- bang4 hua1 xing2 jiu3 fa1 xin1 chang4 ， man3 zuo4 li4 ju3 huang2 jin1 piao2 。
- xi1 dou1 yao2 huang2 gao1 yi4 chi3 ， yang2 zhou1 bao3 ji4 fen1 shuang1 qiao4 。
- you1 xiang1 jue2 yan4 xin4 you2 wu4 ， she4 yu4 zhi4 zhi1 qian1 li3 yao2 。
- bi4 men2 xie3 sheng1 yi4 ming2 hua4 ， wei4 mian3 wu3 cai3 tu2 jiao1 xiao1 。
- mo4 ru2 ci3 jun1 wei4 ren2 yi4 ， xiang1 dui4 yi2 xiao4 kai1 wu2 liao2 。
- gu3 lai2 ying1 hao2 duo1 gan3 ji1 ， zuo4 shi3 lü4 bin4 zhu1 yan2 diao1 。
- quan4 jun1 qie3 zuo4 li2 hua1 yin3 ， shen4 wu4 cheng1 liang2 bie2 liu2 pin3 。

## 注释

## 译文

## 赏析
