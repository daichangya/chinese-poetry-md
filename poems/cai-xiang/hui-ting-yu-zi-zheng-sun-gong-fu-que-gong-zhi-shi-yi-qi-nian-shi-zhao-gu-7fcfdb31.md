---
id: cai-xiang-hui-ting-yu-zi-zheng-sun-gong-fu-que-gong-zhi-shi-yi-qi-nian-shi-zhao-gu-7fcfdb31
title: 会亭遇资政孙公赴阙公致仕已七年时召归将有西鄙之任
titlePinyin: hui4 ting2 yu4 zi1 zheng4 sun1 gong1 fu4 que1 gong1 zhi4 shi4 yi3 qi1 nian2 shi2 zhao4 gui1 jiang1 you3 xi1 bi3 zhi1 ren4
titleSlug: hui-ting-yu-zi-zheng-sun-gong-fu-que-gong-zhi-shi-yi-qi-nian-shi-zhao-gu-7fcfdb31
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 志节虽落落，不能无谤毁。
- 壮年自雄豪，末路遽颠委。
- 众口方丛嘈，即欲置之死。
- 公尝为大臣，沈寃不辨理。
- 恭惟仁宗圣，散地而后已。
- 新治甬上居，闲逸安暮齿。
- 恭惟今天子，继照明鉴是。
- 问公何处在，勉哉为予起。
- 使者临其门，将驾不容俟。
- 滔滔汴流急，行舟姑少止。
- 长堤榆柳深，夜凉襟带褫。
- 语终求其要，兹事殊可喜。
- 朝廷英俊林，岂无人器使。
- 谓公先帝臣，擢任刷前耻。
- 惟公体上意，毕力荷恩纪。
- 富贵安足论，清心寂如水。
- 古人老益壮，忠义在所指。
- 况复千载遇，功名迈良史。

## 拼音
- zhi4 jie2 sui1 luo4 luo4 ， bu4 neng2 wu2 bang4 hui3 。
- zhuang4 nian2 zi4 xiong2 hao2 ， mo4 lu4 ju4 dian1 wei3 。
- zhong4 kou3 fang1 cong2 cao2 ， ji2 yu4 zhi4 zhi1 si3 。
- gong1 chang2 wei4 da4 chen2 ， shen3 yuan1 bu2 bian4 li3 。
- gong1 wei2 ren2 zong1 sheng4 ， san4 di4 er2 hou4 yi3 。
- xin1 zhi4 yong3 shang4 ju1 ， xian2 yi4 an1 mu4 chi3 。
- gong1 wei2 jin1 tian1 zi3 ， ji4 zhao4 ming2 jian4 shi4 。
- wen4 gong1 he2 chu4 zai4 ， mian3 zai1 wei4 yu3 qi3 。
- shi3 zhe3 lin2 qi2 men2 ， jiang1 jia4 bu4 rong2 si4 。
- tao1 tao1 bian4 liu2 ji2 ， xing2 zhou1 gu1 shao3 zhi3 。
- chang2 di1 yu2 liu3 shen1 ， ye4 liang2 jin1 dai4 chi3 。
- yu3 zhong1 qiu2 qi2 yao4 ， zi1 shi4 shu1 ke3 xi3 。
- chao2 ting2 ying1 jun4 lin2 ， qi3 wu2 ren2 qi4 shi3 。
- wei4 gong1 xian1 di4 chen2 ， zhuo2 ren4 shua1 qian2 chi3 。
- wei2 gong1 ti3 shang4 yi4 ， bi4 li4 he2 en1 ji4 。
- fu4 gui4 an1 zu2 lun4 ， qing1 xin1 ji4 ru2 shui3 。
- gu3 ren2 lao3 yi4 zhuang4 ， zhong1 yi4 zai4 suo3 zhi3 。
- kuang4 fu4 qian1 zai3 yu4 ， gong1 ming2 mai4 liang2 shi3 。

## 注释

## 译文

## 赏析
