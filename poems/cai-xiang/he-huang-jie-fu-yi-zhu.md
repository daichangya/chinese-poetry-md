---
id: cai-xiang-he-huang-jie-fu-yi-zhu
title: 和黄介夫忆竹
titlePinyin: he2 huang2 jie4 fu1 yi4 zhu2
titleSlug: he-huang-jie-fu-yi-zhu
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家有美竹，绕庐千百个。
- 种时意虑深，别后年华过。
- 颜色日益新，根本久已播。
- 石间鸣溜去，烟外哀禽和。
- 子特何依因，兹焉辜啸卧。
- 慈亲齿发暮，学宦非敢惰。
- 风云乖会遇，羽翼顿摧挫。
- 遗经极精究，收功若计课。
- 怀策游巨公，鲠语几喙唾。
- 忍腹大穷归，离魂费招些。
- 予尝欲论荐，身微蚁在磨。
- 藉令或指擿，声名屡自堕。
- 吾师天下贤，黠羌久未破。
- 屈礼致豪英，隽材多将佐。
- 古来死恩士，乃是翳桑饿。
- 况子挟所能，何门不惊坐。
- 丈夫感气义，岂肯类市货。
- 行矣勿栖迟，曷日祖车轪。
- 忆竹夙有尚，直节无染涴。
- 勉哉困益坚，持之以为贺。

## 拼音
- jun1 jia1 you3 mei3 zhu2 ， rao4 lu2 qian1 bai3 ge4 。
- zhong3 shi2 yi4 lü4 shen1 ， bie2 hou4 nian2 hua2 guo4 。
- yan2 se4 ri4 yi4 xin1 ， gen1 ben3 jiu3 yi3 bo1 。
- shi2 jian1 ming2 liu1 qu4 ， yan1 wai4 ai1 qin2 he2 。
- zi3 te4 he2 yi1 yin1 ， zi1 yan1 gu1 xiao4 wo4 。
- ci2 qin1 chi3 fa1 mu4 ， xue2 huan4 fei1 gan3 duo4 。
- feng1 yun2 guai1 hui4 yu4 ， yu3 yi4 dun4 cui1 cuo4 。
- yi2 jing1 ji2 jing1 jiu1 ， shou1 gong1 ruo4 ji4 ke4 。
- huai2 ce4 you2 ju4 gong1 ， geng3 yu3 ji3 hui4 tuo4 。
- ren3 fu4 da4 qiong2 gui1 ， li2 hun2 fei4 zhao1 xie1 。
- yu3 chang2 yu4 lun4 jian4 ， shen1 wei1 yi3 zai4 mo2 。
- jie4 ling4 huo4 zhi3 ti1 ， sheng1 ming2 lü3 zi4 duo4 。
- wu2 shi1 tian1 xia4 xian2 ， xia2 qiang1 jiu3 wei4 po4 。
- qu1 li3 zhi4 hao2 ying1 ， jun4 cai2 duo1 jiang1 zuo3 。
- gu3 lai2 si3 en1 shi4 ， nai3 shi4 yi4 sang1 e4 。
- kuang4 zi3 xie2 suo3 neng2 ， he2 men2 bu4 jing1 zuo4 。
- zhang4 fu0 gan3 qi4 yi4 ， qi3 ken3 lei4 shi4 huo4 。
- xing2 yi3 wu4 qi1 chi2 ， he2 ri4 zu3 che1 dai4 。
- yi4 zhu2 su4 you3 shang4 ， zhi2 jie2 wu2 ran3 wo4 。
- mian3 zai1 kun4 yi4 jian1 ， chi2 zhi1 yi3 wei2 he4 。

## 注释

## 译文

## 赏析
