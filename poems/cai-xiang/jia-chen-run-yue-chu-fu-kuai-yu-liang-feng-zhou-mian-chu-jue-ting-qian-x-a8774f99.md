---
id: cai-xiang-jia-chen-run-yue-chu-fu-kuai-yu-liang-feng-zhou-mian-chu-jue-ting-qian-x-a8774f99
title: 甲辰闰月初伏快雨凉风昼眠初觉庭前小栏花木各有意气效柏梁体
titlePinyin: jia3 chen2 run4 yue4 chu1 fu2 kuai4 yu3 liang2 feng1 zhou4 mian2 chu1 jue2 ting2 qian2 xiao3 lan2 hua1 mu4 ge4 you3 yi4 qi4 xiao4 bai3 liang2 ti3
titleSlug: jia-chen-run-yue-chu-fu-kuai-yu-liang-feng-zhou-mian-chu-jue-ting-qian-x-a8774f99
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闰夏天地热焰烘，崇朝快雨随清风。
- 昼轩梦觉开前栊，画栏花草意气雄。
- 侧枕遥问数异同，如子微物烦化工。
- 盍各言尔之所从，繁葩富艳生朱红。
- 枯条大蕊千万重，修干点缀赤日中。
- 蠲去忧忿谁与功，采摘烹煮袪烦胸。
- 秋霜巨实垂如瓮，横柯远引交加丛。
- 叶抽绿剑端黄茸，直立开拂泉贷通。
- 垒遶翠羽翻虬龙，误入畦町非余公。
- 助涤渴肺思菲躬，物物自名词不穷。
- 愿当我意乃汝容，负汝不饮慙衰翁。

## 拼音
- run4 xia4 tian1 di4 re4 yan4 hong1 ， chong2 chao2 kuai4 yu3 sui2 qing1 feng1 。
- zhou4 xuan1 meng4 jue2 kai1 qian2 long2 ， hua4 lan2 hua1 cao3 yi4 qi4 xiong2 。
- ce4 zhen3 yao2 wen4 shu4 yi4 tong2 ， ru2 zi3 wei1 wu4 fan2 hua4 gong1 。
- he2 ge4 yan2 er3 zhi1 suo3 cong2 ， fan2 pa1 fu4 yan4 sheng1 zhu1 hong2 。
- ku1 tiao2 da4 rui3 qian1 wan4 chong2 ， xiu1 gan1 dian3 zhui4 chi4 ri4 zhong1 。
- juan1 qu4 you1 fen4 shui2 yu3 gong1 ， cai3 zhai1 peng1 zhu3 qu1 fan2 xiong1 。
- qiu1 shuang1 ju4 shi2 chui2 ru2 weng4 ， heng2 ke1 yuan3 yin3 jiao1 jia1 cong2 。
- ye4 chou1 lü4 jian4 duan1 huang2 rong2 ， zhi2 li4 kai1 fu2 quan2 dai4 tong1 。
- lei3 rao4 cui4 yu3 fan1 qiu2 long2 ， wu4 ru4 qi2 ting3 fei1 yu2 gong1 。
- zhu4 di2 ke3 fei4 si1 fei1 gong1 ， wu4 wu4 zi4 ming2 ci2 bu4 qiong2 。
- yuan4 dang1 wo3 yi4 nai3 ru3 rong2 ， fu4 ru3 bu4 yin3 can2 shuai1 weng1 。

## 注释

## 译文

## 赏析
