---
id: cai-xiang-si-xian-yi-bu-xiao-shi-fan-xi-wen
title: 四贤一不肖诗 范希文
titlePinyin: si4 xian2 yi2 bu2 xiao4 shi1   fan4 xi1 wen2
titleSlug: si-xian-yi-bu-xiao-shi-fan-xi-wen
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中朝鸾鹤何仪仪，慷慨大体能者谁。
- 之人起家用儒业，驰骋古今无所遗。
- 当年得从谏官列，天庭一露胸中奇。
- 矢身受责甘如荠，沃然华实相葳蕤。
- 汉文不见买生久，诏书晓落东南涯。
- 归来俯首文石陛，尹以京兆天子毘。
- 名都翼翼郡国首，里区百万多占辞。
- 豪宗贵幸矜意气，半言主者承其颐。
- 昂昂孤立中不倚，传经决讼无牵羁。
- 老奸黠吏束其手，众口和附歌且怡。
- 日朝黄幄迩天问，帝前大画当今宜。
- 文陈疏举时密启，此语多秘世莫知。
- 传者籍籍十得一，一者已足为良医。
- 一麾出地番君国，惜此智虑无所施。
- 吾君睿明广视听，四招邦俊隆邦基。
- 廷臣谏列复钳口，安得长喙号丹墀。
- 昼歌夕寝心如疚，咄哉汝忧非汝为。

## 拼音
- zhong1 chao2 luan2 he4 he2 yi2 yi2 ， kang1 kai3 da4 ti3 neng2 zhe3 shui2 。
- zhi1 ren2 qi3 jia1 yong4 ru2 ye4 ， chi2 cheng3 gu3 jin1 wu2 suo3 yi2 。
- dang1 nian2 de2 cong2 jian4 guan1 lie4 ， tian1 ting2 yi2 lu4 xiong1 zhong1 qi2 。
- shi3 shen1 shou4 ze2 gan1 ru2 qi2 ， wo4 ran2 hua2 shi2 xiang1 wei1 rui2 。
- han4 wen2 bu2 jian4 mai3 sheng1 jiu3 ， zhao4 shu1 xiao3 luo4 dong1 nan2 ya2 。
- gui1 lai2 fu3 shou3 wen2 shi2 bi4 ， yin3 yi3 jing1 zhao4 tian1 zi3 pi2 。
- ming2 dou1 yi4 yi4 jun4 guo2 shou3 ， li3 qu1 bai3 wan4 duo1 zhan4 ci2 。
- hao2 zong1 gui4 xing4 jin1 yi4 qi4 ， ban4 yan2 zhu3 zhe3 cheng2 qi2 yi2 。
- ang2 ang2 gu1 li4 zhong1 bu4 yi3 ， chuan2 jing1 jue2 song4 wu2 qian1 ji1 。
- lao3 jian1 xia2 li4 shu4 qi2 shou3 ， zhong4 kou3 he2 fu4 ge1 qie3 yi2 。
- ri4 chao2 huang2 wo4 er3 tian1 wen4 ， di4 qian2 da4 hua4 dang1 jin1 yi2 。
- wen2 chen2 shu1 ju3 shi2 mi4 qi3 ， ci3 yu3 duo1 mi4 shi4 mo4 zhi1 。
- chuan2 zhe3 ji2 ji2 shi2 de2 yi1 ， yi4 zhe3 yi3 zu2 wei4 liang2 yi1 。
- yi4 hui1 chu1 di4 fan1 jun1 guo2 ， xi1 ci3 zhi4 lü4 wu2 suo3 shi1 。
- wu2 jun1 rui4 ming2 guang3 shi4 ting1 ， si4 zhao1 bang1 jun4 long2 bang1 ji1 。
- ting2 chen2 jian4 lie4 fu4 qian2 kou3 ， an1 de2 chang2 hui4 hao4 dan1 chi2 。
- zhou4 ge1 xi1 qin3 xin1 ru2 jiu4 ， duo1 zai1 ru3 you1 fei1 ru3 wei4 。

## 注释

## 译文

## 赏析
