---
id: cai-xiang-du-le-tian-xian-ju-pian
title: 读乐天闲居篇
titlePinyin: du2 le4 tian1 xian2 ju1 pian1
titleSlug: du-le-tian-xian-ju-pian
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予年四十四，发白成衰翁。
- 非有高盖车，曷与贤者同。
- 嗟予出寒远，家世尝力农。
- 十九登科第，圣彀参英雄。
- 十年出吏选，校书蓬陼中。
- 天子投采拔，谓有谏诤风。
- 既叨言责地，蹇蹇思匪躬。
- 窃不自度量，语剡奸邪胸。
- 一毫抗千钧，摈落无流踪。
- 同时皆骧首，金紫班著崇。
- 唯予守长乐，幸就禄养丰。
- 八年江海外，再上螭阶东。
- 四十入西阁，宿仇司化工。
- 蒙锦投机穽，唯頼天听聪。
- 代言游禁密，侍从多从容。
- 寻行京兆事，系断露铦锋。
- 是职非所好，辄以死竭忠。
- 愿辟大幽都，为君囚四凶。
- 愿拂四省堂，为君延夔龙。
- 愿舒泰山云，甘泽成岁功。
- 愿回太清日，晴景破阴蒙。
- 愿跻万人寿，夭扎终不逢。
- 愿令编户富，食衣无困穷。
- 群臣走率职，陛下居法宫。
- 文彩成礼乐，筹略覊夷戎。
- 意言亦良苦，精神庶潜通。
- 短步趋远道，心健力不充。
- 早衰鬓已华，忧伤乃自攻。
- 我知古人心，生德贯上穹。
- 何为论贵贱，贵畏非大公。
- 南归虽云乐，此念殊忡忡。

## 拼音
- yu3 nian2 si4 shi2 si4 ， fa1 bai2 cheng2 shuai1 weng1 。
- fei1 you3 gao1 gai4 che1 ， he2 yu3 xian2 zhe3 tong2 。
- jie1 yu3 chu1 han2 yuan3 ， jia1 shi4 chang2 li4 nong2 。
- shi2 jiu3 deng1 ke1 di4 ， sheng4 gou4 can1 ying1 xiong2 。
- shi2 nian2 chu1 li4 xuan3 ， xiao4 shu1 peng2 zhu3 zhong1 。
- tian1 zi3 tou2 cai3 ba2 ， wei4 you3 jian4 zheng4 feng1 。
- ji4 dao1 yan2 ze2 di4 ， jian3 jian3 si1 fei3 gong1 。
- qie4 bu2 zi4 du4 liang4 ， yu3 yan3 jian1 xie2 xiong1 。
- yi4 hao2 kang4 qian1 jun1 ， bin4 luo4 wu2 liu2 zong1 。
- tong2 shi2 jie1 xiang1 shou3 ， jin1 zi3 ban1 zhu4 chong2 。
- wei2 yu3 shou3 chang2 le4 ， xing4 jiu4 lu4 yang3 feng1 。
- ba1 nian2 jiang1 hai3 wai4 ， zai4 shang4 chi1 jie1 dong1 。
- si4 shi2 ru4 xi1 ge2 ， su4 chou2 si1 hua4 gong1 。
- meng2 jin3 tou2 ji1 jing3 ， wei2 lai4 tian1 ting1 cong1 。
- dai4 yan2 you2 jin4 mi4 ， shi4 cong2 duo1 cong2 rong2 。
- xun2 xing2 jing1 zhao4 shi4 ， xi4 duan4 lu4 xian1 feng1 。
- shi4 zhi2 fei1 suo3 hao3 ， zhe2 yi3 si3 jie2 zhong1 。
- yuan4 pi4 da4 you1 dou1 ， wei4 jun1 qiu2 si4 xiong1 。
- yuan4 fu2 si4 sheng3 tang2 ， wei4 jun1 yan2 kui2 long2 。
- yuan4 shu1 tai4 shan1 yun2 ， gan1 ze2 cheng2 sui4 gong1 。
- yuan4 hui2 tai4 qing1 ri4 ， qing2 jing3 po4 yin1 meng2 。
- yuan4 ji1 wan4 ren2 shou4 ， yao1 zha1 zhong1 bu4 feng2 。
- yuan4 ling4 bian1 hu4 fu4 ， shi2 yi1 wu2 kun4 qiong2 。
- qun2 chen2 zou3 lü4 zhi2 ， bi4 xia4 ju1 fa3 gong1 。
- wen2 cai3 cheng2 li3 yue4 ， chou2 lüe4 ji1 yi2 rong2 。
- yi4 yan2 yi4 liang2 ku3 ， jing1 shen2 shu4 qian2 tong1 。
- duan3 bu4 qu1 yuan3 dao4 ， xin1 jian4 li4 bu4 chong1 。
- zao3 shuai1 bin4 yi3 hua2 ， you1 shang1 nai3 zi4 gong1 。
- wo3 zhi1 gu3 ren2 xin1 ， sheng1 de2 guan4 shang4 qiong2 。
- he2 wei4 lun4 gui4 jian4 ， gui4 wei4 fei1 da4 gong1 。
- nan2 gui1 sui1 yun2 le4 ， ci3 nian4 shu1 chong1 chong1 。

## 注释

## 译文

## 赏析
