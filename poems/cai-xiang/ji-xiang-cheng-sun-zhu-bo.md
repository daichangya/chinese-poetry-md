---
id: cai-xiang-ji-xiang-cheng-sun-zhu-bo
title: 寄襄城孙主簿
titlePinyin: ji4 xiang1 cheng2 sun1 zhu3 bo2
titleSlug: ji-xiang-cheng-sun-zhu-bo
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔子尚穉孩，从亲来此邑。
- 今子稽簿书，职守仍前袭。
- 岁月曾未几，风流正相及。
- 新硎刃益铦，旧署墨犹湿。
- 非徒使气奋，固使家声立。
- 征调事渐繁，须材时所急。
- 何不一轩翔，荣名亦可拾。
- 勖子乃自省，满颜抱羞涩。

## 拼音
- xi1 zi3 shang4 zhi4 hai2 ， cong2 qin1 lai2 ci3 yi4 。
- jin1 zi3 ji1 bo2 shu1 ， zhi2 shou3 reng2 qian2 xi2 。
- sui4 yue4 ceng2 wei4 ji3 ， feng1 liu2 zheng4 xiang1 ji2 。
- xin1 xing2 ren4 yi4 xian1 ， jiu4 shu3 mo4 you2 shi1 。
- fei1 tu2 shi3 qi4 fen4 ， gu4 shi3 jia1 sheng1 li4 。
- zheng1 diao4 shi4 jian4 fan2 ， xu1 cai2 shi2 suo3 ji2 。
- he2 bu4 yi4 xuan1 xiang2 ， rong2 ming2 yi4 ke3 shi2 。
- xu4 zi3 nai3 zi4 xing3 ， man3 yan2 bao4 xiu1 se4 。

## 注释

## 译文

## 赏析
