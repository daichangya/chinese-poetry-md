---
id: cai-xiang-song-ren-shan-gui-he-dong
title: 送任山归河东
titlePinyin: song4 ren4 shan1 gui1 he2 dong1
titleSlug: song-ren-shan-gui-he-dong
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风俗忧思深，在昔言汾绛。
- 之人隠其间，白首甘陋巷。
- 毕力事诗书，岂特专记诵。
- 编年作通记，起周迄炎宋。
- 甲子二十五，回环补遗空。
- 予闻春秋法，尊土正一统。
- 维持生民纲，树立大邦栋。
- 上贤若游夏，鸟兽于麟凤。
- 三传自名家，讲解或失中。
- 区区休预徒，奔驰困羁控。
- 排辟侵异端，寖久成蠹虫。
- 仲淹著元经，刘蕡比奴从。
- 去圣日弥远，期言谁折衷。
- 犹胜儿女曹，烟云费嘲弄。
- 君于春秋学，勤劳务包综。
- 向时耻飞箝，画策尚禽纵。
- 羌戎负恩德，王师压秦雍。
- 边圉重疮痍，堪为买生恸。
- 庙堂诛贼谋，谓与天下共。
- 诏书入岩穴，丐告嘉谋贡。
- 使者出河东，辄以姓名送。
- 朅来游京邑，天门如可羾。
- 岧峣双浮云，下有千人䢇。
- 扳缘逐声利，激射苟禄俸。
- 蹭蹬不敢前，抚心愈疑恐。
- 短翮无吹嘘，微芳少培拥。
- 客舍逼隆冬，萧条残雪冻。
- 悠悠晋溪上，水石挂清梦。
- 长谣复西最，孤怀不偶众。
- 身穷见节义，物曲何时用。
- 美田随意耕，寒鱼倣经种。
- 夜堂素琴横，晚案青蔬供。
- 决然顾予别，芜音强吟讽。
- 持归传里闬，亦足侑罍瓮。

## 拼音
- feng1 su2 you1 si1 shen1 ， zai4 xi1 yan2 fen2 jiang4 。
- zhi1 ren2 yin3 qi2 jian1 ， bai2 shou3 gan1 lou4 xiang4 。
- bi4 li4 shi4 shi1 shu1 ， qi3 te4 zhuan1 ji4 song4 。
- bian1 nian2 zuo4 tong1 ji4 ， qi3 zhou1 qi4 yan2 song4 。
- jia3 zi3 er4 shi2 wu3 ， hui2 huan2 bu3 yi2 kong1 。
- yu3 wen2 chun1 qiu1 fa3 ， zun1 tu3 zheng4 yi4 tong3 。
- wei2 chi2 sheng1 min2 gang1 ， shu4 li4 da4 bang1 dong4 。
- shang4 xian2 ruo4 you2 xia4 ， niao3 shou4 yu2 lin2 feng4 。
- san1 chuan2 zi4 ming2 jia1 ， jiang3 jie3 huo4 shi1 zhong1 。
- qu1 qu1 xiu1 yu4 tu2 ， ben1 chi2 kun4 ji1 kong4 。
- pai2 pi4 qin1 yi4 duan1 ， jin4 jiu3 cheng2 du4 chong2 。
- zhong4 yan1 zhu4 yuan2 jing1 ， liu2 fen2 bi3 nu2 cong2 。
- qu4 sheng4 ri4 mi2 yuan3 ， qi1 yan2 shui2 zhe2 zhong1 。
- you2 sheng4 er2 nü3 cao2 ， yan1 yun2 fei4 chao2 nong4 。
- jun1 yu2 chun1 qiu1 xue2 ， qin2 lao2 wu4 bao1 zong1 。
- xiang4 shi2 chi3 fei1 qian2 ， hua4 ce4 shang4 qin2 zong4 。
- qiang1 rong2 fu4 en1 de2 ， wang2 shi1 ya1 qin2 yong1 。
- bian1 yu3 zhong4 chuang1 yi2 ， kan1 wei4 mai3 sheng1 tong4 。
- miao4 tang2 zhu1 zei2 mou2 ， wei4 yu3 tian1 xia4 gong4 。
- zhao4 shu1 ru4 yan2 xue2 ， gai4 gao4 jia1 mou2 gong4 。
- shi3 zhe3 chu1 he2 dong1 ， zhe2 yi3 xing4 ming2 song4 。
- qie4 lai2 you2 jing1 yi4 ， tian1 men2 ru2 ke3 hong2 。
- tiao2 yao2 shuang1 fu2 yun2 ， xia4 you3 qian1 ren2 䢇 。
- ban1 yuan2 zhu2 sheng1 li4 ， ji1 she4 gou3 lu4 feng4 。
- ceng4 deng1 bu4 gan3 qian2 ， fu3 xin1 yu4 yi2 kong3 。
- duan3 he2 wu2 chui1 xu1 ， wei1 fang1 shao3 pei2 yong1 。
- ke4 she4 bi1 long2 dong1 ， xiao1 tiao2 can2 xue3 dong4 。
- you1 you1 jin4 xi1 shang4 ， shui3 shi2 gua4 qing1 meng4 。
- chang2 yao2 fu4 xi1 zui4 ， gu1 huai2 bu4 ou3 zhong4 。
- shen1 qiong2 jian4 jie2 yi4 ， wu4 qu3 he2 shi2 yong4 。
- mei3 tian2 sui2 yi4 geng1 ， han2 yu2 fang3 jing1 zhong3 。
- ye4 tang2 su4 qin2 heng2 ， wan3 an4 qing1 shu1 gong4 。
- jue2 ran2 gu4 yu3 bie2 ， wu2 yin1 qiang2 yin2 feng3 。
- chi2 gui1 chuan2 li3 han4 ， yi4 zu2 you4 lei2 weng4 。

## 注释

## 译文

## 赏析
