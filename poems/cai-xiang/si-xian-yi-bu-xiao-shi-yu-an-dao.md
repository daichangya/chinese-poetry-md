---
id: cai-xiang-si-xian-yi-bu-xiao-shi-yu-an-dao
title: 四贤一不肖诗 余安道
titlePinyin: si4 xian2 yi2 bu2 xiao4 shi1   yu2 an1 dao4
titleSlug: si-xian-yi-bu-xiao-shi-yu-an-dao
author: 蔡襄
authorPinyin: cai4 xiang1
authorSlug: cai-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南方之强君子居，卓然安道襟韵孤。
- 词科判等屡得隽，呀然鼓焰天地罏。
- 三年待诏处京邑，斗粟不足荣妻孥。
- 耳闻心虑朝家事，螭头比奏帝日都。
- 校书计课当序进，丽赋集仙来显涂。
- 诰墨未干寻已夺，不夺不为君子儒。
- 前日希文坐言事，手提敕教东南趋。
- 希文鲠亮素少与，失势谁复能相扶。
- 崭然安道生头角，气虹万丈横天衢。
- 臣靖胸中有屈语，举嗌不避萧斧诛。
- 使臣仲淹在庭列，日献陛下之嘉谟。
- 刺史荣官虽重寄，奈何一郡卷不舒。
- 言非由位固当罪，随漕扁舟尽室俱。
- 炎陬此去数千里，橐中狼籍惟蠹书。
- 高冠长佩丛阙下，千百其群诃尔愚。
- 吾知万世更万世，凛凛英风激懦夫。

## 拼音
- nan2 fang1 zhi1 qiang2 jun1 zi3 ju1 ， zhuo2 ran2 an1 dao4 jin1 yun4 gu1 。
- ci2 ke1 pan4 deng3 lü3 de2 jun4 ， ya0 ran2 gu3 yan4 tian1 di4 lu2 。
- san1 nian2 dai4 zhao4 chu4 jing1 yi4 ， dou4 su4 bu4 zu2 rong2 qi1 nu2 。
- er3 wen2 xin1 lü4 chao2 jia1 shi4 ， chi1 tou2 bi3 zou4 di4 ri4 dou1 。
- xiao4 shu1 ji4 ke4 dang1 xu4 jin4 ， li4 fu4 ji2 xian1 lai2 xian3 tu2 。
- gao4 mo4 wei4 gan1 xun2 yi3 duo2 ， bu4 duo2 bu2 wei4 jun1 zi3 ru2 。
- qian2 ri4 xi1 wen2 zuo4 yan2 shi4 ， shou3 ti2 chi4 jiao4 dong1 nan2 qu1 。
- xi1 wen2 geng3 liang4 su4 shao3 yu3 ， shi1 shi4 shui2 fu4 neng2 xiang1 fu2 。
- zhan3 ran2 an1 dao4 sheng1 tou2 jiao3 ， qi4 hong2 wan4 zhang4 heng2 tian1 qu2 。
- chen2 jing4 xiong1 zhong1 you3 qu1 yu3 ， ju3 ai4 bu2 bi4 xiao1 fu3 zhu1 。
- shi3 chen2 zhong4 yan1 zai4 ting2 lie4 ， ri4 xian4 bi4 xia4 zhi1 jia1 mo2 。
- ci4 shi3 rong2 guan1 sui1 zhong4 ji4 ， nai4 he2 yi2 jun4 juan4 bu4 shu1 。
- yan2 fei1 you2 wei4 gu4 dang1 zui4 ， sui2 cao2 pian1 zhou1 jin4 shi4 ju4 。
- yan2 zou1 ci3 qu4 shu4 qian1 li3 ， tuo2 zhong1 lang2 ji2 wei2 du4 shu1 。
- gao1 guan1 chang2 pei4 cong2 que1 xia4 ， qian1 bai3 qi2 qun2 he1 er3 yu2 。
- wu2 zhi1 wan4 shi4 geng4 wan4 shi4 ， lin3 lin3 ying1 feng1 ji1 nuo4 fu1 。

## 注释

## 译文

## 赏析
