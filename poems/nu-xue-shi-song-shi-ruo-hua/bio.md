---
title: 女学士宋氏若华
---
贝州宋廷芬，之问裔孙也，生一男五女。男独愚，不可教，而五女皆警慧，善属文，曰若华、若昭、若伦、若宪、若荀。若昭文尤高，且悉禀性贞素，不愿归人，欲以学名家。贞元中，竝召入宫，帝与侍臣赓和，五人者咸预，高其风操，不以妾侍命之，呼学士。伦、荀先卒。自贞元七年，秘禁图籍，诏若华总领。元和末，赠河内郡君。诗一首。
