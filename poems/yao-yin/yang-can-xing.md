---
id: yao-yin-yang-can-xing
title: 养蚕行
titlePinyin: yang3 can2 xing2
titleSlug: yang-can-xing
author: 姚寅
authorPinyin: yao2 yin2
authorSlug: yao-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南村老婆头欲雪，晓傍墙阴采桑叶。
- 我行其野偶见之，试问春蚕何日结。
- 老婆敛手复低眉，未足四眠那知得。
- 自从纸上扫青子，朝夕𫗪饲如婴儿。
- 只今上筐十日许，食叶如风响如雨。
- 夜深人静不敢眠，自遶床头逐饥鼠。
- 又闻野祟能相侵，典衣买纸烧蚕神。
- 一家心在阴雨里，只恐叶湿缲难匀。
- 明朝满簇收银茧，轧轧车声快如剪。
- 小姑促汤娘剥纰，嬉嬉始觉双眉展。
- 缲成白雪不敢闲，锦上织成双凤团。
- 天寒尺寸不得著，尽与乃翁输县官。
- 君不见长安女儿嫩如水，十指不动衣罗绮。
- 我曹辛苦徒尔耳，依旧绩麻冬日里。

## 拼音
- nan2 cun1 lao3 po2 tou2 yu4 xue3 ， xiao3 bang4 qiang2 yin1 cai3 sang1 ye4 。
- wo3 xing2 qi2 ye3 ou3 jian4 zhi1 ， shi4 wen4 chun1 can2 he2 ri4 jie2 。
- lao3 po2 lian3 shou3 fu4 di1 mei2 ， wei4 zu2 si4 mian2 na4 zhi1 de2 。
- zi4 cong2 zhi3 shang4 sao3 qing1 zi3 ， zhao1 xi1 𫗪 si4 ru2 ying1 er2 。
- zhi1 jin1 shang4 kuang1 shi2 ri4 xu3 ， shi2 ye4 ru2 feng1 xiang3 ru2 yu3 。
- ye4 shen1 ren2 jing4 bu4 gan3 mian2 ， zi4 rao4 chuang2 tou2 zhu2 ji1 shu3 。
- you4 wen2 ye3 sui4 neng2 xiang1 qin1 ， dian3 yi1 mai3 zhi3 shao1 can2 shen2 。
- yi4 jia1 xin1 zai4 yin1 yu3 li3 ， zhi1 kong3 ye4 shi1 qiao1 nan2 yun2 。
- ming2 chao2 man3 cu4 shou1 yin2 jian3 ， ya4 ya4 che1 sheng1 kuai4 ru2 jian3 。
- xiao3 gu1 cu4 tang1 niang2 bao1 pi1 ， xi1 xi1 shi3 jue2 shuang1 mei2 zhan3 。
- qiao1 cheng2 bai2 xue3 bu4 gan3 xian2 ， jin3 shang4 zhi1 cheng2 shuang1 feng4 tuan2 。
- tian1 han2 chi3 cun4 bu4 de2 zhu4 ， jin4 yu3 nai3 weng1 shu1 xian4 guan1 。
- jun1 bu2 jian4 chang2 an1 nü3 er2 nen4 ru2 shui3 ， shi2 zhi3 bu2 dong4 yi1 luo2 qi3 。
- wo3 cao2 xin1 ku3 tu2 er3 er3 ， yi1 jiu4 ji4 ma2 dong1 ri4 li3 。

## 注释

## 译文

## 赏析
