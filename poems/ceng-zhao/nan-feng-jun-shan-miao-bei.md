---
id: ceng-zhao-nan-feng-jun-shan-miao-bei
title: 南丰军山庙碑
titlePinyin: nan2 feng1 jun1 shan1 miao4 bei1
titleSlug: nan-feng-jun-shan-miao-bei
author: 曾肇
authorPinyin: ceng2 zhao4
authorSlug: ceng-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 土膏起兮，泉流驶兮。
- 牧徂于田，偕妇子兮。
- 既耕且艺，耘且耔兮。
- 一岁之功，在勤始兮。
- 野无蟊螟，塘有水兮。
- 非神之力，其谁使兮。
- 我苞盈兮，我实成兮。
- 挥镰铚铚，风雨声兮。
- 囷仓露积，如坻京兮。
- 遗𥟱滞穗，富鳏茕兮。
- 饮食劝酬，销忿争兮。
- 傥非神助，岁莫登兮。
- 我有室家，神所祐兮。
- 我有旌倪，神所寿兮。
- 神之惠我，维其旧兮。
- 上之报神，亦云厚兮。
- 酾酒刑牲，殽杯丰兮。
- 吹箫考鼓，声逢逢兮。
- 我民荐献，无终穷兮。
- 千秋万岁，保斯宫兮。

## 拼音
- tu3 gao1 qi3 xi1 ， quan2 liu2 shi3 xi1 。
- mu4 cu2 yu2 tian2 ， xie2 fu4 zi3 xi1 。
- ji4 geng1 qie3 yi4 ， yun2 qie3 zi3 xi1 。
- yi2 sui4 zhi1 gong1 ， zai4 qin2 shi3 xi1 。
- ye3 wu2 mao2 ming2 ， tang2 you3 shui3 xi1 。
- fei1 shen2 zhi1 li4 ， qi2 shui2 shi3 xi1 。
- wo3 bao1 ying2 xi1 ， wo3 shi2 cheng2 xi1 。
- hui1 lian2 zhi4 zhi4 ， feng1 yu3 sheng1 xi1 。
- qun1 cang1 lu4 ji1 ， ru2 di3 jing1 xi1 。
- yi2 𥟱 zhi4 sui4 ， fu4 guan1 qiong2 xi1 。
- yin3 shi2 quan4 chou2 ， xiao1 fen4 zheng1 xi1 。
- tang3 fei1 shen2 zhu4 ， sui4 mo4 deng1 xi1 。
- wo3 you3 shi4 jia1 ， shen2 suo3 you4 xi1 。
- wo3 you3 jing1 ni2 ， shen2 suo3 shou4 xi1 。
- shen2 zhi1 hui4 wo3 ， wei2 qi2 jiu4 xi1 。
- shang4 zhi1 bao4 shen2 ， yi4 yun2 hou4 xi1 。
- shai1 jiu3 xing2 sheng1 ， yao2 bei1 feng1 xi1 。
- chui1 xiao1 kao3 gu3 ， sheng1 feng2 feng2 xi1 。
- wo3 min2 jian4 xian4 ， wu2 zhong1 qiong2 xi1 。
- qian1 qiu1 wan4 sui4 ， bao3 si1 gong1 xi1 。

## 注释

## 译文

## 赏析
