---
id: wei-zhen-wang-jia-ge-su-you-qi-pi-chang-yu-he-pian-zhong-ji-qi-bu-gong-jia-ge-po--62d3bde1
title: 王架阁夙有棋癖尝于和篇中讥其不工架阁颇讳恶其说复次韵戏之
titlePinyin: wang2 jia4 ge2 su4 you3 qi2 pi3 chang2 yu2 he2 pian1 zhong1 ji1 qi2 bu4 gong1 jia4 ge2 po1 hui4 e4 qi2 shuo1 fu4 ci4 yun4 xi4 zhi1
titleSlug: wang-jia-ge-su-you-qi-pi-chang-yu-he-pian-zhong-ji-qi-bu-gong-jia-ge-po--62d3bde1
author: 危稹
authorPinyin: wei1 zhen3
authorSlug: wei-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘伶耽于酒，渊明玩于菊。
- 君乃癖于文，爱棋尤更笃。
- 文高新掌故，棋只前秘读。
- 我昨却莱兵，书法谨夹谷。
- 不知君讳之，护名如护玉。
- 耻鼓赵王瑟，欲举渐离筑。
- 明发疾呼予，开枰数反复。
- 盛气欲吞敌，厉响亦惊俗。
- 失利頳凑颊，得隽喜填腹。
- 势固健于常，手终弱于仆。
- 君名高天下，此特一不足。
- 小负毋重争，旁观有静瞩。
- 大明昧于小，月固不胜烛。
- 切勿罪刘五，此笔兢所录。

## 拼音
- liu2 ling2 dan1 yu2 jiu3 ， yuan1 ming2 wan2 yu2 ju2 。
- jun1 nai3 pi3 yu2 wen2 ， ai4 qi2 you2 geng4 du3 。
- wen2 gao1 xin1 zhang3 gu4 ， qi2 zhi1 qian2 mi4 du2 。
- wo3 zuo2 que4 lai2 bing1 ， shu1 fa3 jin3 jia2 gu3 。
- bu4 zhi1 jun1 hui4 zhi1 ， hu4 ming2 ru2 hu4 yu4 。
- chi3 gu3 zhao4 wang2 se4 ， yu4 ju3 jian4 li2 zhu4 。
- ming2 fa1 ji2 hu1 yu3 ， kai1 ping2 shu4 fan3 fu4 。
- sheng4 qi4 yu4 tun1 di2 ， li4 xiang3 yi4 jing1 su2 。
- shi1 li4 cheng1 cou4 jia2 ， de2 jun4 xi3 tian2 fu4 。
- shi4 gu4 jian4 yu2 chang2 ， shou3 zhong1 ruo4 yu2 pu2 。
- jun1 ming2 gao1 tian1 xia4 ， ci3 te4 yi2 bu4 zu2 。
- xiao3 fu4 wu2 zhong4 zheng1 ， pang2 guan1 you3 jing4 zhu3 。
- da4 ming2 mei4 yu2 xiao3 ， yue4 gu4 bu2 sheng4 zhu2 。
- qie4 wu4 zui4 liu2 wu3 ， ci3 bi3 jing1 suo3 lu4 。

## 注释

## 译文

## 赏析
