---
id: you-ci-gong-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 游次公
authorPinyin: you2 ci4 gong1
authorSlug: you-ci-gong
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 贺新郎
---
## 正文
- 斗柄回秋律。
- 素蟾飞、冰霜万里，满川金碧。
- 得月偏多何处是，惟有桥南第一。
- 正野迥、西风寒寂。
- 丹桂婆娑疏影在，想微瑕、未累千金璧。
- 河汉远，澹无迹。
- 知君有句酬佳夕。
- 尽高歌、胡床自倚，露漙珠溢。
- 坐到参横星欲暗，隐隐天低似笠。
- 但络纬、悲啼催织。
- 吟咏凄凉翻有恨，谅知音、人远空追忆。
- 谁为置，郑庄驿。

## 拼音
- dou4 bing3 hui2 qiu1 lü4 。
- su4 chan2 fei1 、 bing1 shuang1 wan4 li3 ， man3 chuan1 jin1 bi4 。
- de2 yue4 pian1 duo1 he2 chu4 shi4 ， wei2 you3 qiao2 nan2 di4 yi1 。
- zheng4 ye3 jiong3 、 xi1 feng1 han2 ji4 。
- dan1 gui4 po2 suo1 shu1 ying3 zai4 ， xiang3 wei1 xia2 、 wei4 lei4 qian1 jin1 bi4 。
- he2 han4 yuan3 ， dan4 wu2 ji4 。
- zhi1 jun1 you3 ju4 chou2 jia1 xi1 。
- jin4 gao1 ge1 、 hu2 chuang2 zi4 yi3 ， lu4 tuan2 zhu1 yi4 。
- zuo4 dao4 can1 heng2 xing1 yu4 an4 ， yin3 yin3 tian1 di1 si4 li4 。
- dan4 luo4 wei3 、 bei1 ti2 cui1 zhi1 。
- yin2 yong3 qi1 liang2 fan1 you3 hen4 ， liang4 zhi1 yin1 、 ren2 yuan3 kong1 zhui1 yi4 。
- shui2 wei4 zhi4 ， zheng4 zhuang1 yi4 。

## 注释

## 译文

## 赏析
