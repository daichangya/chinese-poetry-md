---
title: 释义青
---
释义青（一○三二～一○八三），俗姓李，齐地人。青原下十世。七岁去妙相寺出家，十五试《法华经》，得度为大僧。入洛听《华严》五年，弃去。游至浮山，从圆鉴远禅师悟旨，得续太阳正脉。初住白云山海会寺，后移住投子山。神宗元丰六年卒，年五十二。有《空谷集》。事见《禅林僧宝传》卷一七。　释义青诗，据日本弘教书院刊《大藏经》所收《林泉老人评唱投子青和尚颂古空谷集》为底，原书为六卷。另辑得《五位颂》一首，附于卷末。
