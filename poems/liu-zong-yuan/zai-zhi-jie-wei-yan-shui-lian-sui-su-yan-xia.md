---
id: liu-zong-yuan-zai-zhi-jie-wei-yan-shui-lian-sui-su-yan-xia
title: 再至界围岩水帘遂宿岩下
titlePinyin: zai4 zhi4 jie4 wei2 yan2 shui3 lian2 sui4 su4 yan2 xia4
titleSlug: zai-zhi-jie-wei-yan-shui-lian-sui-su-yan-xia
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 发春念长违，中夏欣再睹。是时植物秀，杳若临悬圃。
- 歊阳讶垂冰，白日惊雷雨。笙簧潭际起，鹳鹤云间舞。
- 古苔凝青枝，阴草湿翠羽。蔽空素彩列，激浪寒光聚。
- 的皪沉珠渊，锵鸣捐佩浦。幽岩画屏倚，新月玉钩吐。
- 夜凉星满川，忽疑眠洞府。

## 拼音
- fa1 chun1 nian4 chang2 wei2 ， zhong1 xia4 xin1 zai4 du3 。 shi4 shi2 zhi2 wu4 xiu4 ， yao3 ruo4 lin2 xuan2 pu3 。
- xiao1 yang2 ya4 chui2 bing1 ， bai2 ri4 jing1 lei2 yu3 。 sheng1 huang2 tan2 ji4 qi3 ， guan4 he4 yun2 jian1 wu3 。
- gu3 tai2 ning2 qing1 zhi1 ， yin1 cao3 shi1 cui4 yu3 。 bi4 kong1 su4 cai3 lie4 ， ji1 lang4 han2 guang1 ju4 。
- de0 li4 chen2 zhu1 yuan1 ， qiang1 ming2 juan1 pei4 pu3 。 you1 yan2 hua4 ping2 yi3 ， xin1 yue4 yu4 gou1 tu3 。
- ye4 liang2 xing1 man3 chuan1 ， hu1 yi2 mian2 dong4 fu3 。

## 注释

## 译文

## 赏析
