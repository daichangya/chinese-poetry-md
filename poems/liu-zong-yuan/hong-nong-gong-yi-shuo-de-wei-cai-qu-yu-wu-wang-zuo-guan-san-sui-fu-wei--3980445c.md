---
id: liu-zong-yuan-hong-nong-gong-yi-shuo-de-wei-cai-qu-yu-wu-wang-zuo-guan-san-sui-fu-wei--3980445c
title: 弘农公以硕德伟材屈于诬枉左官三岁复为大僚天监昭明人心感悦宗元窜伏湘浦拜贺末由谨献诗五十韵以毕微志
titlePinyin: hong2 nong2 gong1 yi3 shuo4 de2 wei3 cai2 qu1 yu2 wu1 wang3 zuo3 guan1 san1 sui4 fu4 wei4 da4 liao2 tian1 jian1 zhao1 ming2 ren2 xin1 gan3 yue4 zong1 yuan2 cuan4 fu2 xiang1 pu3 bai4 he4 mo4 you2 jin3 xian4 shi1 wu3 shi2 yun4 yi3 bi4 wei1 zhi4
titleSlug: hong-nong-gong-yi-shuo-de-wei-cai-qu-yu-wu-wang-zuo-guan-san-sui-fu-wei--3980445c
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 知命儒为贵，时中圣所臧。
- 处心齐宠辱，遇物任行藏。
- 关识新安地，封传临晋乡。
- 挺生推豹蔚，遐步仰龙骧。
- 干有千寻竦，精闻百炼钢。
- 茂功期舜禹，高韵状羲黄。
- 足逸诗书囿，锋摇翰墨场。
- 雅歌张仲德，颂祝鲁侯昌。
- 宪府初腾价，神州转耀铓。
- 右言盈简策，左辖备条纲。
- 响切晨趋佩，烟浓近侍香。
- 司仪六礼洽，论将七兵扬。
- 合乐来仪凤，尊祠重饩羊。
- 卿材优柱石，公器擅岩廊。
- 峻节临衡峤，和风满豫章。
- 人归父母育，郡得股肱良。
- 细故谁留念，烦言肯过防。
- 璧非真盗客，金有误持郎。
- 龟虎休前寄，貂蝉冠旧行。
- 训刑方命吕，理剧复推张。
- 直用明销恶，还将道胜刚。
- 敬逾齐国社，恩比召南棠。
- 希怨犹逢怒，多容竞忤彊。
- 火炎侵琬琰，鹰击谬鸾凰。
- 刻木终难对，焚芝未改芳。
- 远迁逾桂岭，中徙滞余杭。
- 顾土虽怀赵，知天讵畏匡。
- 论嫌齐物诞，骚爱远游伤。
- 丽泽周群品，重明照万方。
- 斗间收紫气，台上挂清光。
- 福为深仁集，妖从盛德禳。
- 秦民啼畎亩，周士舞康庄。
- 采绶还垂艾，华簪更截肪。
- 高居迁鼎邑，遥傅好书王。
- 碧树环金谷，丹霞映上阳。
- 留欢唱容与，要醉对清凉。
- 故友仍同里，常僚每合堂。
- 渊龙过许劭，冰鲤吊王祥。
- 玉漏天门静，铜驼御路荒。
- 涧瀍秋潋滟，嵩少暮微茫。
- 遵渚徒云乐，冲天自不遑。
- 降神终入辅，种德会明敭。
- 独弃伧人国，难窥夫子墙。
- 通家殊孔李，旧好即潘杨。
- 世议排张挚，时情弃仲翔。
- 不言缧绁枉，徒恨𬙊徽长。
- 贾赋愁单阏，邹书怯大梁。
- 炯心那自是，鸣玉机全息，怀沙事不忘。
- 恋恩何敢死，垂泪对清湘。

## 拼音
- zhi1 ming4 ru2 wei4 gui4 ， shi2 zhong1 sheng4 suo3 zang1 。
- chu4 xin1 qi2 chong3 ru3 ， yu4 wu4 ren4 xing2 cang2 。
- guan1 shi2 xin1 an1 di4 ， feng1 chuan2 lin2 jin4 xiang1 。
- ting3 sheng1 tui1 bao4 wei4 ， xia2 bu4 yang3 long2 xiang1 。
- gan1 you3 qian1 xun2 song3 ， jing1 wen2 bai3 lian4 gang1 。
- mao4 gong1 qi1 shun4 yu3 ， gao1 yun4 zhuang4 xi1 huang2 。
- zu2 yi4 shi1 shu1 you4 ， feng1 yao2 han4 mo4 chang3 。
- ya3 ge1 zhang1 zhong4 de2 ， song4 zhu4 lu3 hou2 chang1 。
- xian4 fu3 chu1 teng2 jia4 ， shen2 zhou1 zhuan3 yao4 mang2 。
- you4 yan2 ying2 jian3 ce4 ， zuo3 xia2 bei4 tiao2 gang1 。
- xiang3 qie4 chen2 qu1 pei4 ， yan1 nong2 jin4 shi4 xiang1 。
- si1 yi2 liu4 li3 qia4 ， lun4 jiang1 qi1 bing1 yang2 。
- he2 le4 lai2 yi2 feng4 ， zun1 ci2 zhong4 xi4 yang2 。
- qing1 cai2 you1 zhu4 shi2 ， gong1 qi4 shan4 yan2 lang2 。
- jun4 jie2 lin2 heng2 qiao2 ， he2 feng1 man3 yu4 zhang1 。
- ren2 gui1 fu4 mu3 yu4 ， jun4 de2 gu3 gong1 liang2 。
- xi4 gu4 shui2 liu2 nian4 ， fan2 yan2 ken3 guo4 fang2 。
- bi4 fei1 zhen1 dao4 ke4 ， jin1 you3 wu4 chi2 lang2 。
- gui1 hu3 xiu1 qian2 ji4 ， diao1 chan2 guan1 jiu4 xing2 。
- xun4 xing2 fang1 ming4 lü3 ， li3 ju4 fu4 tui1 zhang1 。
- zhi2 yong4 ming2 xiao1 e4 ， hai2 jiang1 dao4 sheng4 gang1 。
- jing4 yu2 qi2 guo2 she4 ， en1 bi3 zhao4 nan2 tang2 。
- xi1 yuan4 you2 feng2 nu4 ， duo1 rong2 jing4 wu3 qiang2 。
- huo3 yan2 qin1 wan3 yan3 ， ying1 ji1 miu4 luan2 huang2 。
- ke4 mu4 zhong1 nan2 dui4 ， fen2 zhi1 wei4 gai3 fang1 。
- yuan3 qian1 yu2 gui4 ling3 ， zhong1 xi3 zhi4 yu2 hang2 。
- gu4 tu3 sui1 huai2 zhao4 ， zhi1 tian1 ju4 wei4 kuang1 。
- lun4 xian2 qi2 wu4 dan4 ， sao1 ai4 yuan3 you2 shang1 。
- li4 ze2 zhou1 qun2 pin3 ， zhong4 ming2 zhao4 wan4 fang1 。
- dou4 jian1 shou1 zi3 qi4 ， tai2 shang4 gua4 qing1 guang1 。
- fu2 wei4 shen1 ren2 ji2 ， yao1 cong2 sheng4 de2 rang2 。
- qin2 min2 ti2 quan3 mu3 ， zhou1 shi4 wu3 kang1 zhuang1 。
- cai3 shou4 hai2 chui2 ai4 ， hua2 zan1 geng4 jie2 fang2 。
- gao1 ju1 qian1 ding3 yi4 ， yao2 fu4 hao3 shu1 wang2 。
- bi4 shu4 huan2 jin1 gu3 ， dan1 xia2 ying4 shang4 yang2 。
- liu2 huan1 chang4 rong2 yu3 ， yao4 zui4 dui4 qing1 liang2 。
- gu4 you3 reng2 tong2 li3 ， chang2 liao2 mei3 he2 tang2 。
- yuan1 long2 guo4 xu3 shao4 ， bing1 li3 diao4 wang2 xiang2 。
- yu4 lou4 tian1 men2 jing4 ， tong2 tuo2 yu4 lu4 huang1 。
- jian4 chan2 qiu1 lian4 yan4 ， song1 shao3 mu4 wei1 mang2 。
- zun1 zhu3 tu2 yun2 le4 ， chong1 tian1 zi4 bu4 huang2 。
- jiang4 shen2 zhong1 ru4 fu3 ， zhong3 de2 hui4 ming2 yang2 。
- du2 qi4 chen0 ren2 guo2 ， nan2 kui1 fu1 zi3 qiang2 。
- tong1 jia1 shu1 kong3 li3 ， jiu4 hao3 ji2 pan1 yang2 。
- shi4 yi4 pai2 zhang1 zhi4 ， shi2 qing2 qi4 zhong4 xiang2 。
- bu4 yan2 lei2 xie4 wang3 ， tu2 hen4 mo4 hui1 chang2 。
- jia3 fu4 chou2 dan1 e4 ， zou1 shu1 qie4 da4 liang2 。
- jiong3 xin1 na4 zi4 shi4 ， ming2 yu4 ji1 quan2 xi1 ， huai2 sha1 shi4 bu2 wang4 。
- lian4 en1 he2 gan3 si3 ， chui2 lei4 dui4 qing1 xiang1 。

## 注释

## 译文

## 赏析
