---
id: liu-zong-yuan-you-nan-ting-ye-hai-xu-zhi-qi-shi-yun
title: 游南亭夜还叙志七十韵
titlePinyin: you2 nan2 ting2 ye4 hai2 xu4 zhi4 qi1 shi2 yun4
titleSlug: you-nan-ting-ye-hai-xu-zhi-qi-shi-yun
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夙抱丘壑尚，率性恣游遨。中为吏役牵，十祀空悁劳。
- 外曲徇尘辙，私心寄英髦。进乏廓庙器，退非乡曲豪。
- 天命斯不易，鬼责将安逃。屯难果见凌，剥丧宜所遭。
- 神明固浩浩，众口徒嗷嗷。投迹山水地，放情咏离骚。
- 再怀曩岁期，容与驰轻舠。虚馆背山郭，前轩面江皋。
- 重叠间浦溆，逦迤驱岩嶅。积翠浮澹滟，始疑负灵鼇。
- 丛林留冲飙，石砾迎飞涛。旷朗天景霁，樵苏远相号。
- 澄潭涌沉鸥，半壁跳悬猱。鹿鸣验食野，鱼乐知观濠。
- 孤赏诚所悼，暂欣良足褒。留连俯棂槛，注我壶中醪。
- 朵颐进芰实，擢手持蟹螯。炊稻视爨鼎，脍鲜闻操刀。
- 野蔬盈倾筐，颇杂池沼芼。缅慕鼓枻翁，啸咏哺其糟。
- 退想於陵子，三咽资李螬。斯道难为偕，沉忧安所韬。
- 曲渚怨鸿鹄，环洲凋兰mL。暮景回西岑，北流逝滔滔。
- 徘徊遂昏黑，远火明连艘。木落寒山静，江空秋月高。
- 敛袂戒还徒，善游矜所操。趣浅戢长枻，乘深屏轻篙。
- 旷望援深竿，哀歌叩鸣艚。中川恣超忽，漫若翔且翱。
- 淹泊遂所止，野风自𩙫𩙫。涧急惊鳞奔，蹊荒饥兽嗥。
- 入门守拘絷，凄戚增郁陶。慕士情未忘，怀人首徒搔。
- 内顾乃无有，德𬨎甚鸿毛。名窃久自欺，食浮固云叨。
- 问牛悲衅钟，说彘惊临牢。永遁刀笔吏，宁期簿书曹。
- 中兴遂群物，裂壤分鞬櫜。岷凶既云捕，吴虏亦已鏖。
- 捍御盛方虎，谟明富伊咎。披山穷木禾，驾海逾蟠桃。
- 重来越裳雉，再返西旅獒。左右抗槐棘，纵横罗雁羔。
- 三辟咸肆宥，众生均覆焘。安得奉皇灵，在宥解天弢。
- 归诚慰松梓，陈力开蓬蒿。卜室有鄠杜，名田占沣涝。
- 磻溪近余基，阿城连故濠。螟蛑愿亲燎，荼堇甘自薅。
- 饥食期农耕，寒衣俟蚕缲。及骭足为温，满腹宁复饕。
- 安将蒯及菅，谁慕粱与膏。弋林驱雀鷃，渔泽从鳅鱽。
- 观象嘉素履，陈诗谢干旄。方托麋鹿群，敢同骐骥槽。
- 处贱无溷浊，固穷匪淫慆。踉跄辞束缚，悦怿换煎熬。
- 登年徒负版，兴役趋代鼛。目眩绝浑浑，耳喧息嘈嘈。
- 兹焉毕余命，富贵非吾曹。长沙哀纠𬙊，汉阴嗤桔槔。
- 苟伸击壤情，机事息秋豪。海雾多蓊郁，越风饶腥臊。
- 宁唯迫魑魅，所惧齐焄藨。知䓨怀褚中，范叔恋绨袍。
- 伊人不可期，慷慨徒忉忉。

## 拼音
- su4 bao4 qiu1 he4 shang4 ， shuai4 xing4 zi4 you2 ao2 。 zhong1 wei4 li4 yi4 qian1 ， shi2 si4 kong1 yuan1 lao2 。
- wai4 qu3 xun4 chen2 zhe2 ， si1 xin1 ji4 ying1 mao2 。 jin4 fa2 kuo4 miao4 qi4 ， tui4 fei1 xiang1 qu3 hao2 。
- tian1 ming4 si1 bu2 yi4 ， gui3 ze2 jiang1 an1 tao2 。 tun2 nan2 guo3 jian4 ling2 ， bao1 sang4 yi2 suo3 zao1 。
- shen2 ming2 gu4 hao4 hao4 ， zhong4 kou3 tu2 ao2 ao2 。 tou2 ji4 shan1 shui3 di4 ， fang4 qing2 yong3 li2 sao1 。
- zai4 huai2 nang3 sui4 qi1 ， rong2 yu3 chi2 qing1 dao1 。 xu1 guan3 bei4 shan1 guo1 ， qian2 xuan1 mian4 jiang1 gao1 。
- chong2 die2 jian1 pu3 xu4 ， li3 yi3 qu1 yan2 ao2 。 ji1 cui4 fu2 dan4 yan4 ， shi3 yi2 fu4 ling2 ao2 。
- cong2 lin2 liu2 chong1 biao1 ， shi2 li4 ying2 fei1 tao1 。 kuang4 lang3 tian1 jing3 ji4 ， qiao2 su1 yuan3 xiang1 hao4 。
- cheng2 tan2 yong3 chen2 ou1 ， ban4 bi4 tiao4 xuan2 nao2 。 lu4 ming2 yan4 shi2 ye3 ， yu2 le4 zhi1 guan1 hao2 。
- gu1 shang3 cheng2 suo3 dao4 ， zan4 xin1 liang2 zu2 bao1 。 liu2 lian2 fu3 ling2 kan3 ， zhu4 wo3 hu2 zhong1 lao2 。
- duo3 yi2 jin4 ji4 shi2 ， zhuo2 shou3 chi2 xie4 ao2 。 chui1 dao4 shi4 cuan4 ding3 ， kuai4 xian1 wen2 cao1 dao1 。
- ye3 shu1 ying2 qing1 kuang1 ， po1 za2 chi2 zhao3 mao4 。 mian3 mu4 gu3 yi4 weng1 ， xiao4 yong3 bu3 qi2 zao1 。
- tui4 xiang3 wu1 ling2 zi3 ， san1 yan4 zi1 li3 cao2 。 si1 dao4 nan2 wei2 xie2 ， chen2 you1 an1 suo3 tao1 。
- qu3 zhu3 yuan4 hong2 hu2 ， huan2 zhou1 diao1 lan2 m L 。 mu4 jing3 hui2 xi1 cen2 ， bei3 liu2 shi4 tao1 tao1 。
- pai2 huai2 sui4 hun1 hei1 ， yuan3 huo3 ming2 lian2 sou1 。 mu4 luo4 han2 shan1 jing4 ， jiang1 kong1 qiu1 yue4 gao1 。
- lian3 mei4 jie4 hai2 tu2 ， shan4 you2 jin1 suo3 cao1 。 qu4 qian3 ji2 chang2 yi4 ， cheng2 shen1 ping2 qing1 gao1 。
- kuang4 wang4 yuan2 shen1 gan1 ， ai1 ge1 kou4 ming2 cao2 。 zhong1 chuan1 zi4 chao1 hu1 ， man4 ruo4 xiang2 qie3 ao2 。
- yan1 bo2 sui4 suo3 zhi3 ， ye3 feng1 zi4 𩙫 𩙫 。 jian4 ji2 jing1 lin2 ben1 ， qi1 huang1 ji1 shou4 hao2 。
- ru4 men2 shou3 ju1 zhi2 ， qi1 qi1 zeng1 yu4 tao2 。 mu4 shi4 qing2 wei4 wang4 ， huai2 ren2 shou3 tu2 sao1 。
- nei4 gu4 nai3 wu2 you3 ， de2 you2 shen4 hong2 mao2 。 ming2 qie4 jiu3 zi4 qi1 ， shi2 fu2 gu4 yun2 dao1 。
- wen4 niu2 bei1 xin4 zhong1 ， shuo1 zhi4 jing1 lin2 lao2 。 yong3 dun4 dao1 bi3 li4 ， ning2 qi1 bo2 shu1 cao2 。
- zhong1 xing1 sui4 qun2 wu4 ， lie4 rang3 fen1 jian1 gao1 。 min2 xiong1 ji4 yun2 bu3 ， wu2 lu3 yi4 yi3 ao2 。
- han4 yu4 sheng4 fang1 hu3 ， mo2 ming2 fu4 yi1 jiu4 。 pi1 shan1 qiong2 mu4 he2 ， jia4 hai3 yu2 pan2 tao2 。
- chong2 lai2 yue4 shang0 zhi4 ， zai4 fan3 xi1 lü3 ao2 。 zuo3 you4 kang4 huai2 ji2 ， zong4 heng2 luo2 yan4 gao1 。
- san1 pi4 xian2 si4 you4 ， zhong4 sheng1 jun1 fu4 tao1 。 an1 de2 feng4 huang2 ling2 ， zai4 you4 jie3 tian1 tao1 。
- gui1 cheng2 wei4 song1 zi3 ， chen2 li4 kai1 peng2 hao1 。 bu3 shi4 you3 hu4 du4 ， ming2 tian2 zhan4 feng1 lao4 。
- pan2 xi1 jin4 yu2 ji1 ， a1 cheng2 lian2 gu4 hao2 。 ming2 mou2 yuan4 qin1 liao2 ， tu2 jin3 gan1 zi4 hao1 。
- ji1 shi2 qi1 nong2 geng1 ， han2 yi1 si4 can2 qiao1 。 ji2 gan4 zu2 wei4 wen1 ， man3 fu4 ning2 fu4 tao1 。
- an1 jiang1 kuai3 ji2 jian1 ， shui2 mu4 liang2 yu3 gao1 。 yi4 lin2 qu1 que4 yan4 ， yu2 ze2 cong2 qiu1 dao1 。
- guan1 xiang4 jia1 su4 lü3 ， chen2 shi1 xie4 gan1 mao2 。 fang1 tuo1 mi2 lu4 qun2 ， gan3 tong2 qi2 ji4 cao2 。
- chu4 jian4 wu2 hun4 zhuo2 ， gu4 qiong2 fei3 yin2 tao1 。 liang4 qiang4 ci2 shu4 fu4 ， yue4 yi4 huan4 jian1 ao2 。
- deng1 nian2 tu2 fu4 ban3 ， xing1 yi4 qu1 dai4 gao1 。 mu4 xuan4 jue2 hun2 hun2 ， er3 xuan1 xi1 cao2 cao2 。
- zi1 yan1 bi4 yu2 ming4 ， fu4 gui4 fei1 wu2 cao2 。 chang2 sha1 ai1 jiu1 mo4 ， han4 yin1 chi1 ju2 gao1 。
- gou3 shen1 ji1 rang3 qing2 ， ji1 shi4 xi1 qiu1 hao2 。 hai3 wu4 duo1 weng3 yu4 ， yue4 feng1 rao2 xing1 sao4 。
- ning2 wei2 po4 chi1 mei4 ， suo3 ju4 qi2 hun1 biao1 。 zhi1 ying1 huai2 chu3 zhong1 ， fan4 shu1 lian4 ti2 pao2 。
- yi1 ren2 bu4 ke3 qi1 ， kang1 kai3 tu2 dao1 dao1 。

## 注释

## 译文

## 赏析
