---
id: liu-zong-yuan-feng-ping-huai-yi-ya-biao-fang-cheng-ming-shuo-shou-ye-zu-ru-cai-de-qi-d-c46c67d7
title: 奉平淮夷雅表：方城命愬守也卒入蔡得其大丑以平淮右
titlePinyin: feng4 ping2 huai2 yi2 ya3 biao3 ： fang1 cheng2 ming4 shuo4 shou3 ye3 zu2 ru4 cai4 de2 qi2 da4 chou3 yi3 ping2 huai2 you4
titleSlug: feng-ping-huai-yi-ya-biao-fang-cheng-ming-shuo-shou-ye-zu-ru-cai-de-qi-d-c46c67d7
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 方城临临，王卒峙之。匪徼匪竞，皇有正命。
- 皇命于愬，往舒余仁。踣彼艰顽，柔惠是驯。
- 愬拜即命，于皇之训。既砺既攻，以后厥刃。
- 王师嶷嶷，熊罴是式。衔勇韬力，日思予殛。
- 寇昏以狂，敢蹈愬疆。士获厥心，大袒高骧。
- 长戟酋矛，粲其绥章。右翦左屠，聿禽其良。
- 其良既宥，告以父母。恩柔于肌，卒贡尔有。
- 维彼攸恃，乃侦乃诱。维彼攸宅，乃发乃守。
- 其恃爰获，我功我多。阴谍厥图，以究尔讹。
- 雨雪洋洋，大风来加，于燠其寒，于迩其遐。
- 汝阴之茫，悬瓠之峨。是震是拔，大歼厥家。
- 狡虏既縻，输于国都。示之市人，即社行诛。
- 乃谕乃止，蔡有厚喜。完其室家，仰父俯子。
- 汝水沄沄，既清而弥。蔡人行歌，我步逶迟。
- 蔡人歌矣，蔡风和矣。孰颣蔡初，胡甈尔居。
- 式慕以康，为愿有余。是究是咨，皇德既舒。
- 皇曰咨愬，裕乃父功。昔我文祖，惟西平是庸。
- 内诲于家，外刑于邦。孰是蔡人，而不率从。
- 蔡人率止，惟西平有子。西平有子，惟我有臣。
- 畴允大邦，俾惠我人。于庙告功，以顾万方。

## 拼音
- fang1 cheng2 lin2 lin2 ， wang2 zu2 zhi4 zhi1 。 fei3 jiao3 fei3 jing4 ， huang2 you3 zheng4 ming4 。
- huang2 ming4 yu2 shuo4 ， wang3 shu1 yu2 ren2 。 bo2 bi3 jian1 wan2 ， rou2 hui4 shi4 xun4 。
- shuo4 bai4 ji2 ming4 ， yu2 huang2 zhi1 xun4 。 ji4 li4 ji4 gong1 ， yi3 hou4 jue2 ren4 。
- wang2 shi1 yi2 yi2 ， xiong2 pi2 shi4 shi4 。 xian2 yong3 tao1 li4 ， ri4 si1 yu3 ji2 。
- kou4 hun1 yi3 kuang2 ， gan3 dao3 shuo4 jiang1 。 shi4 huo4 jue2 xin1 ， da4 tan3 gao1 xiang1 。
- chang2 ji3 qiu2 mao2 ， can4 qi2 sui2 zhang1 。 you4 jian3 zuo3 tu2 ， yu4 qin2 qi2 liang2 。
- qi2 liang2 ji4 you4 ， gao4 yi3 fu4 mu3 。 en1 rou2 yu2 ji1 ， zu2 gong4 er3 you3 。
- wei2 bi3 you1 shi4 ， nai3 zhen1 nai3 you4 。 wei2 bi3 you1 zhai2 ， nai3 fa1 nai3 shou3 。
- qi2 shi4 yuan2 huo4 ， wo3 gong1 wo3 duo1 。 yin1 die2 jue2 tu2 ， yi3 jiu1 er3 e2 。
- yu3 xue3 yang2 yang2 ， da4 feng1 lai2 jia1 ， yu2 yu4 qi2 han2 ， yu2 er3 qi2 xia2 。
- ru3 yin1 zhi1 mang2 ， xuan2 hu4 zhi1 e2 。 shi4 zhen4 shi4 ba2 ， da4 jian1 jue2 jia1 。
- jiao3 lu3 ji4 mi2 ， shu1 yu2 guo2 dou1 。 shi4 zhi1 shi4 ren2 ， ji2 she4 xing2 zhu1 。
- nai3 yu4 nai3 zhi3 ， cai4 you3 hou4 xi3 。 wan2 qi2 shi4 jia1 ， yang3 fu4 fu3 zi3 。
- ru3 shui3 yun2 yun2 ， ji4 qing1 er2 mi2 。 cai4 ren2 xing2 ge1 ， wo3 bu4 wei1 chi2 。
- cai4 ren2 ge1 yi3 ， cai4 feng1 he2 yi3 。 shu2 lei4 cai4 chu1 ， hu2 qi4 er3 ju1 。
- shi4 mu4 yi3 kang1 ， wei4 yuan4 you3 yu2 。 shi4 jiu1 shi4 zi1 ， huang2 de2 ji4 shu1 。
- huang2 yue1 zi1 shuo4 ， yu4 nai3 fu4 gong1 。 xi1 wo3 wen2 zu3 ， wei2 xi1 ping2 shi4 yong1 。
- nei4 hui4 yu2 jia1 ， wai4 xing2 yu2 bang1 。 shu2 shi4 cai4 ren2 ， er2 bu2 lü4 cong2 。
- cai4 ren2 lü4 zhi3 ， wei2 xi1 ping2 you3 zi3 。 xi1 ping2 you3 zi3 ， wei2 wo3 you3 chen2 。
- chou2 yun3 da4 bang1 ， bi3 hui4 wo3 ren2 。 yu2 miao4 gao4 gong1 ， yi3 gu4 wan4 fang1 。

## 注释

## 译文

## 赏析
