---
id: liu-zong-yuan-zhong-bai-rang-he
title: 种白蘘荷
titlePinyin: zhong3 bai2 rang2 he2
titleSlug: zhong-bai-rang-he
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 血虫化为疠，夷俗多所神。
- 衔猜每腊毒，谋富不为仁。
- 蔬果自远至，杯酒盈肆陈。
- 言甘中必苦，何用知其真。
- 华洁事外饰，尤病中州人。
- 钱刀恐贾害，饥至益逡巡。
- 窜伏常战栗，怀故逾悲辛。
- 庶氏有嘉草，攻禬事久泯。
- 炎帝垂灵编，言此殊足珍。
- 崎岖乃有得，托以全余身。
- 纷敷碧树阴，眄睐心所亲。

## 拼音
- xue4 chong2 hua4 wei2 li4 ， yi2 su2 duo1 suo3 shen2 。
- xian2 cai1 mei3 la4 du2 ， mou2 fu4 bu2 wei4 ren2 。
- shu1 guo3 zi4 yuan3 zhi4 ， bei1 jiu3 ying2 si4 chen2 。
- yan2 gan1 zhong1 bi4 ku3 ， he2 yong4 zhi1 qi2 zhen1 。
- hua2 jie2 shi4 wai4 shi4 ， you2 bing4 zhong1 zhou1 ren2 。
- qian2 dao1 kong3 jia3 hai4 ， ji1 zhi4 yi4 qun1 xun2 。
- cuan4 fu2 chang2 zhan4 li4 ， huai2 gu4 yu2 bei1 xin1 。
- shu4 shi4 you3 jia1 cao3 ， gong1 gui4 shi4 jiu3 min3 。
- yan2 di4 chui2 ling2 bian1 ， yan2 ci3 shu1 zu2 zhen1 。
- qi2 qu1 nai3 you3 de2 ， tuo1 yi3 quan2 yu2 shen1 。
- fen1 fu1 bi4 shu4 yin1 ， mian3 lai4 xin1 suo3 qin1 。

## 注释

## 译文

## 赏析
