---
id: liu-zong-yuan-feng-ping-huai-yi-ya-biao-huang-wu-ming-cheng-xiang-du-dong-shi-ji-da-gong-ye
title: 奉平淮夷雅表：皇武命丞相度董师集大功也
titlePinyin: feng4 ping2 huai2 yi2 ya3 biao3 ： huang2 wu3 ming4 cheng2 xiang4 du4 dong3 shi1 ji2 da4 gong1 ye3
titleSlug: feng-ping-huai-yi-ya-biao-huang-wu-ming-cheng-xiang-du-dong-shi-ji-da-gong-ye
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 皇耆其武，于溵于淮。既巾乃车，环蔡具来。
- 狡众昏嚚，甚毒于酲。狂奔叫呶，以干大刑。
- 皇咨于度，惟汝一德。旷诛四纪，其徯汝克。
- 锡汝斧钺，其往视师。师是蔡人，以宥以厘。
- 度拜稽首，庙于元龟。既祃既类，于社是宜。
- 金节煌煌，锡质雕戈。犀甲熊旗，威命是荷。
- 度拜稽首，出次于东。天子饯之，罍斝是崇。
- 鼎臑俎胾，五献百笾。凡百卿士，班以周旋。
- 既涉于浐，乃翼乃前。孰图厥犹，其佐多贤。
- 宛宛周道，于山于川。远扬迩昭，陟降连连。
- 我旆我旗，于道于陌。训于群帅，拳勇来格。
- 公曰徐之，无恃额额。式和尔容，惟义之宅。
- 进次于郾，彼昏卒狂。裒凶鞠顽，锋猬斧螗，
- 王旅浑浑，是佚是怙。既获敌师，若饥得𫗦。
- 蔡凶伊窘，悉起来聚。左捣其虚，靡愆厥虑。
- 载辟载袚，丞相是临。弛其武刑，谕我德心。
- 其危既安，有长如林。曾是讙𫍢，化为讴吟。
- 皇曰来归，汝复相予。爵之成国，胙以夏区。
- 度拜稽首，天子圣神。度拜稽首，皇佑下人。
- 淮夷既平，震是朔南。宜庙宜郊，以告德音。
- 归牛休马，丰稼于野。我武惟皇，永保无疆。

## 拼音
- huang2 qi2 qi2 wu3 ， yu2 yin1 yu2 huai2 。 ji4 jin1 nai3 che1 ， huan2 cai4 ju4 lai2 。
- jiao3 zhong4 hun1 yin2 ， shen4 du2 yu2 cheng2 。 kuang2 ben1 jiao4 nao2 ， yi3 gan1 da4 xing2 。
- huang2 zi1 yu2 du4 ， wei2 ru3 yi4 de2 。 kuang4 zhu1 si4 ji4 ， qi2 xi1 ru3 ke4 。
- xi1 ru3 fu3 yue4 ， qi2 wang3 shi4 shi1 。 shi1 shi4 cai4 ren2 ， yi3 you4 yi3 li2 。
- du4 bai4 qi3 shou3 ， miao4 yu2 yuan2 gui1 。 ji4 ma4 ji4 lei4 ， yu2 she4 shi4 yi2 。
- jin1 jie2 huang2 huang2 ， xi1 zhi4 diao1 ge1 。 xi1 jia3 xiong2 qi2 ， wei1 ming4 shi4 he2 。
- du4 bai4 qi3 shou3 ， chu1 ci4 yu2 dong1 。 tian1 zi3 jian4 zhi1 ， lei2 jia3 shi4 chong2 。
- ding3 nao4 zu3 zi4 ， wu3 xian4 bai3 bian1 。 fan2 bai3 qing1 shi4 ， ban1 yi3 zhou1 xuan2 。
- ji4 she4 yu2 chan3 ， nai3 yi4 nai3 qian2 。 shu2 tu2 jue2 you2 ， qi2 zuo3 duo1 xian2 。
- wan3 wan3 zhou1 dao4 ， yu2 shan1 yu2 chuan1 。 yuan3 yang2 er3 zhao1 ， zhi4 jiang4 lian2 lian2 。
- wo3 pei4 wo3 qi2 ， yu2 dao4 yu2 mo4 。 xun4 yu2 qun2 shuai4 ， quan2 yong3 lai2 ge2 。
- gong1 yue1 xu2 zhi1 ， wu2 shi4 e2 e2 。 shi4 he2 er3 rong2 ， wei2 yi4 zhi1 zhai2 。
- jin4 ci4 yu2 yan3 ， bi3 hun1 zu2 kuang2 。 pou2 xiong1 ju1 wan2 ， feng1 wei4 fu3 tang2 ，
- wang2 lü3 hun2 hun2 ， shi4 yi4 shi4 hu4 。 ji4 huo4 di2 shi1 ， ruo4 ji1 de2 𫗦 。
- cai4 xiong1 yi1 jiong3 ， xi1 qi3 lai2 ju4 。 zuo3 dao3 qi2 xu1 ， mi2 qian1 jue2 lü4 。
- zai3 pi4 zai3 fu2 ， cheng2 xiang4 shi4 lin2 。 chi2 qi2 wu3 xing2 ， yu4 wo3 de2 xin1 。
- qi2 wei1 ji4 an1 ， you3 chang2 ru2 lin2 。 ceng2 shi4 huan1 𫍢 ， hua4 wei2 ou1 yin2 。
- huang2 yue1 lai2 gui1 ， ru3 fu4 xiang1 yu3 。 jue2 zhi1 cheng2 guo2 ， zuo4 yi3 xia4 qu1 。
- du4 bai4 qi3 shou3 ， tian1 zi3 sheng4 shen2 。 du4 bai4 qi3 shou3 ， huang2 you4 xia4 ren2 。
- huai2 yi2 ji4 ping2 ， zhen4 shi4 shuo4 nan2 。 yi2 miao4 yi2 jiao1 ， yi3 gao4 de2 yin1 。
- gui1 niu2 xiu1 ma3 ， feng1 jia4 yu2 ye3 。 wo3 wu3 wei2 huang2 ， yong3 bao3 wu2 jiang1 。

## 注释

## 译文

## 赏析
