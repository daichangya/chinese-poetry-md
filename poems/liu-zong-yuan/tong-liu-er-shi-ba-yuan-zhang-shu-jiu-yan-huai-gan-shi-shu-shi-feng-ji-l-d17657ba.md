---
id: liu-zong-yuan-tong-liu-er-shi-ba-yuan-zhang-shu-jiu-yan-huai-gan-shi-shu-shi-feng-ji-l-d17657ba
title: 同刘二十八院长述旧言怀感时书事奉寄澧州张员外使君五十二韵之作因其韵增至八十通赠二君子
titlePinyin: tong2 liu2 er4 shi2 ba1 yuan4 zhang3 shu4 jiu4 yan2 huai2 gan3 shi2 shu1 shi4 feng4 ji4 li3 zhou1 zhang1 yuan2 wai4 shi3 jun1 wu3 shi2 er4 yun4 zhi1 zuo4 yin1 qi2 yun4 zeng1 zhi4 ba1 shi2 tong1 zeng4 er4 jun1 zi3
titleSlug: tong-liu-er-shi-ba-yuan-zhang-shu-jiu-yan-huai-gan-shi-shu-shi-feng-ji-l-d17657ba
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 弱岁游玄圃，先容幸弃瑕。名劳长者记，文许后生夸。
- 鷃翼尝披隼，蓬心类倚麻。继酬天禄署，俱尉甸侯家。
- 宪府初收迹，丹墀共拜嘉。分行参瑞兽，传点乱宫鸦。
- 执简宁循枉，持书每去邪。鸾凤标魏阙，熊武负崇牙。
- 辨色宜相顾，倾心自不哗。金炉仄流月，紫殿启晨霞。
- 未竟迁乔乐，俄成失路嗟。还如渡辽水，更似谪长沙。
- 别怨秦城暮，途穷越岭斜。讼庭闲枳棘，候吏逐麋麚。
- 三载皇恩畅，千年圣历遐。朝宗延驾海，师役罢梁溠。
- 京邑搜贞干，南宫步渥洼。世惟材是梓，人仰骥中骅。
- 欻刺苗入地，仍逾赣石崖。礼容垂gb琫，戍备响铔鍜。
- 宠即郎官旧，威从太守加。建旟翻鸷鸟，负弩绕文蛇。
- 册府荣八命，中闱盛六珈。肯随胡质矫，方恶马融奢。
- 褒德符新换，怀仁道并遮。俗嫌龙节晚，朝讶介圭赊。
- 禹贡输苞匦，周官赋秉秅。雄风吞七泽，异产控三巴。
- 即事观农稼，因时展物华。秋原被兰叶，春渚涨桃花。
- 令肃军无扰，程悬市禁贳。不应虞竭泽，宁复叹栖苴。
- 蹀躞驺先驾，笼铜鼓报衙。染毫东国素，濡印锦溪砂。
- 货积舟难泊，人归山倍畬。吴歈工折柳，楚舞旧传芭。
- 隐几松为曲，倾樽石作污。寒初荣橘柚，夏首荐枇杷。
- 祀变荆巫祷，风移鲁妇髽。已闻施恺悌，还睹正奇邪。
- 慕友惭连璧，言姻喜附葭。沉埋全死地，流落半生涯。
- 入郡腰恒折，逢人手尽叉。敢辞亲耻污，唯恐长疵瘕。
- 善幻迷冰火，齐谐笑柏涂。东门牛屡饭，中散虱空爬。
- 逸戏看猿斗，殊音辨马挝。渚行狐作孽，林宿鸟为ff。
- 同病忧能老，新声厉似姱。岂知千仞坠，只为一毫差。
- 守道甘长绝，明心欲自gn。贮愁听夜雨，隔泪数残葩。
- 枭族音常聒，豺群喙竞呀。岸芦翻毒蜃，溪竹斗狂犘。
- 野鹜行看弋，江鱼或共叉。瘴氛恒积润，讹火亟生煆。
- 耳静烦喧蚁，魂惊怯怒蛙。风枝散陈叶，霜蔓𫄧寒瓜。
- 雾密前山桂，冰枯曲沼蕸。思乡比庄舄，遁世遇眭夸。
- 渔舍茨荒草，村桥卧古槎。御寒衾用罽，挹水勺仍椰。
- 窗蠹惟潜蝎，甍涎竞缀蜗。引泉开故窦，护药插新笆。
- 树怪花因槲，虫怜目待虾。骤歌喉易嗄，饶醉鼻成齇。
- 曳捶牵羸马，垂蓑牧艾豭。已看能类鳖，犹讶雉为𪉊。
- 谁采中原菽，徒巾下泽车。俚儿供苦笋，伧父馈酸楂。
- 劝策扶危杖，邀持当酒茶。道流征短褐，禅客会袈裟。
- 香饭舂菰米，珍蔬折五茄。方期饮甘露，更欲吸流霞。
- 屋鼠从穿兀，林狙任攫拏。春衫裁白纻，朝帽挂乌纱。
- 屡叹恢恢网，频摇肃肃罝。衰荣因蓂荚，盈缺几虾蟆。
- 路识沟边柳，城闻陇上笳。共思捐佩处，千骑拥青緺。

## 拼音
- ruo4 sui4 you2 xuan2 pu3 ， xian1 rong2 xing4 qi4 xia2 。 ming2 lao2 zhang3 zhe3 ji4 ， wen2 xu3 hou4 sheng1 kua1 。
- yan4 yi4 chang2 pi1 sun3 ， peng2 xin1 lei4 yi3 ma2 。 ji4 chou2 tian1 lu4 shu3 ， ju4 wei4 dian4 hou2 jia1 。
- xian4 fu3 chu1 shou1 ji4 ， dan1 chi2 gong4 bai4 jia1 。 fen1 xing2 can1 rui4 shou4 ， chuan2 dian3 luan4 gong1 ya1 。
- zhi2 jian3 ning2 xun2 wang3 ， chi2 shu1 mei3 qu4 xie2 。 luan2 feng4 biao1 wei4 que1 ， xiong2 wu3 fu4 chong2 ya2 。
- bian4 se4 yi2 xiang1 gu4 ， qing1 xin1 zi4 bu4 hua2 。 jin1 lu2 ze4 liu2 yue4 ， zi3 dian4 qi3 chen2 xia2 。
- wei4 jing4 qian1 qiao2 le4 ， e2 cheng2 shi1 lu4 jie1 。 hai2 ru2 du4 liao2 shui3 ， geng4 si4 zhe2 chang2 sha1 。
- bie2 yuan4 qin2 cheng2 mu4 ， tu2 qiong2 yue4 ling3 xie2 。 song4 ting2 xian2 zhi3 ji2 ， hou4 li4 zhu2 mi2 jia1 。
- san1 zai3 huang2 en1 chang4 ， qian1 nian2 sheng4 li4 xia2 。 chao2 zong1 yan2 jia4 hai3 ， shi1 yi4 ba4 liang2 zha4 。
- jing1 yi4 sou1 zhen1 gan1 ， nan2 gong1 bu4 wo4 wa1 。 shi4 wei2 cai2 shi4 zi3 ， ren2 yang3 ji4 zhong1 hua2 。
- chua1 ci4 miao2 ru4 di4 ， reng2 yu2 gan4 shi2 ya2 。 li3 rong2 chui2 g b beng3 ， shu4 bei4 xiang3 ya1 xia2 。
- chong3 ji2 lang2 guan1 jiu4 ， wei1 cong2 tai4 shou3 jia1 。 jian4 yu2 fan1 zhi4 niao3 ， fu4 nu3 rao4 wen2 she2 。
- ce4 fu3 rong2 ba1 ming4 ， zhong1 wei2 sheng4 liu4 jia1 。 ken3 sui2 hu2 zhi4 jiao3 ， fang1 e4 ma3 rong2 she1 。
- bao1 de2 fu2 xin1 huan4 ， huai2 ren2 dao4 bing4 zhe1 。 su2 xian2 long2 jie2 wan3 ， chao2 ya4 jie4 gui1 she1 。
- yu3 gong4 shu1 bao1 gui3 ， zhou1 guan1 fu4 bing3 cha2 。 xiong2 feng1 tun1 qi1 ze2 ， yi4 chan3 kong4 san1 ba1 。
- ji2 shi4 guan1 nong2 jia4 ， yin1 shi2 zhan3 wu4 hua2 。 qiu1 yuan2 bei4 lan2 ye4 ， chun1 zhu3 zhang3 tao2 hua1 。
- ling4 su4 jun1 wu2 rao3 ， cheng2 xuan2 shi4 jin4 shi4 。 bu2 ying4 yu2 jie2 ze2 ， ning2 fu4 tan4 qi1 ju1 。
- die2 xie4 zou1 xian1 jia4 ， long2 tong2 gu3 bao4 ya2 。 ran3 hao2 dong1 guo2 su4 ， ru2 yin4 jin3 xi1 sha1 。
- huo4 ji1 zhou1 nan2 bo2 ， ren2 gui1 shan1 bei4 she1 。 wu2 yu2 gong1 zhe2 liu3 ， chu3 wu3 jiu4 chuan2 ba1 。
- yin3 ji3 song1 wei4 qu3 ， qing1 zun1 shi2 zuo4 wu1 。 han2 chu1 rong2 ju2 you4 ， xia4 shou3 jian4 pi2 pa2 。
- si4 bian4 jing1 wu1 dao3 ， feng1 yi2 lu3 fu4 zhua1 。 yi3 wen2 shi1 kai3 ti4 ， hai2 du3 zheng4 qi2 xie2 。
- mu4 you3 can2 lian2 bi4 ， yan2 yin1 xi3 fu4 jia1 。 chen2 mai2 quan2 si3 di4 ， liu2 luo4 ban4 sheng1 ya2 。
- ru4 jun4 yao1 heng2 zhe2 ， feng2 ren2 shou3 jin4 cha1 。 gan3 ci2 qin1 chi3 wu1 ， wei2 kong3 chang2 ci1 jia3 。
- shan4 huan4 mi2 bing1 huo3 ， qi2 xie2 xiao4 bai3 tu2 。 dong1 men2 niu2 lü3 fan4 ， zhong1 san4 shi1 kong1 pa2 。
- yi4 xi4 kan4 yuan2 dou4 ， shu1 yin1 bian4 ma3 wo1 。 zhu3 xing2 hu2 zuo4 nie4 ， lin2 su4 niao3 wei4 f f 。
- tong2 bing4 you1 neng2 lao3 ， xin1 sheng1 li4 si4 kua1 。 qi3 zhi1 qian1 ren4 zhui4 ， zhi1 wei4 yi4 hao2 cha4 。
- shou3 dao4 gan1 chang2 jue2 ， ming2 xin1 yu4 zi4 g n 。 zhu4 chou2 ting1 ye4 yu3 ， ge2 lei4 shu4 can2 pa1 。
- xiao1 zu2 yin1 chang2 guo1 ， chai2 qun2 hui4 jing4 ya0 。 an4 lu2 fan1 du2 shen4 ， xi1 zhu2 dou4 kuang2 ma2 。
- ye3 wu4 xing2 kan4 yi4 ， jiang1 yu2 huo4 gong4 cha1 。 zhang4 fen1 heng2 ji1 run4 ， e2 huo3 ji2 sheng1 xia1 。
- er3 jing4 fan2 xuan1 yi3 ， hun2 jing1 qie4 nu4 wa1 。 feng1 zhi1 san4 chen2 ye4 ， shuang1 man4 yan2 han2 gua1 。
- wu4 mi4 qian2 shan1 gui4 ， bing1 ku1 qu3 zhao3 xia2 。 si1 xiang1 bi3 zhuang1 xi4 ， dun4 shi4 yu4 sui1 kua1 。
- yu2 she4 ci2 huang1 cao3 ， cun1 qiao2 wo4 gu3 cha2 。 yu4 han2 qin1 yong4 ji4 ， yi4 shui3 shao2 reng2 ye1 。
- chuang1 du4 wei2 qian2 xie1 ， meng2 xian2 jing4 zhui4 wo1 。 yin3 quan2 kai1 gu4 dou4 ， hu4 yao4 cha1 xin1 ba1 。
- shu4 guai4 hua1 yin1 hu2 ， chong2 lian2 mu4 dai4 xia1 。 zhou4 ge1 hou2 yi4 a2 ， rao2 zui4 bi2 cheng2 zha1 。
- ye4 chui2 qian1 lei2 ma3 ， chui2 suo1 mu4 ai4 jia1 。 yi3 kan4 neng2 lei4 bie1 ， you2 ya4 zhi4 wei4 𪉊 。
- shui2 cai3 zhong1 yuan2 shu1 ， tu2 jin1 xia4 ze2 che1 。 li3 er2 gong4 ku3 sun3 ， chen0 fu4 kui4 suan1 zha1 。
- quan4 ce4 fu2 wei1 zhang4 ， yao1 chi2 dang1 jiu3 cha2 。 dao4 liu2 zheng1 duan3 he4 ， chan2 ke4 hui4 jia1 sha1 。
- xiang1 fan4 chong1 gu1 mi3 ， zhen1 shu1 zhe2 wu3 qie2 。 fang1 qi1 yin3 gan1 lu4 ， geng4 yu4 xi1 liu2 xia2 。
- wu1 shu3 cong2 chuan1 wu4 ， lin2 ju1 ren4 jue2 na2 。 chun1 shan1 cai2 bai2 zhu4 ， chao2 mao4 gua4 wu1 sha1 。
- lü3 tan4 hui1 hui1 wang3 ， pin2 yao2 su4 su4 ju1 。 shuai1 rong2 yin1 mi4 jia2 ， ying2 que1 ji3 ha2 ma2 。
- lu4 shi2 gou1 bian1 liu3 ， cheng2 wen2 long3 shang4 jia1 。 gong4 si1 juan1 pei4 chu4 ， qian1 qi2 yong1 qing1 gua1 。

## 注释

## 译文

## 赏析
