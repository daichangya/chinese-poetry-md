---
id: liu-zong-yuan-wei-dao-an
title: 韦道安
titlePinyin: wei2 dao4 an1
titleSlug: wei-dao-an
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 道安本儒士，颇擅弓剑名。二十游太行，暮闻号哭声。
- 疾驱前致问，有叟垂华缨。言我故刺史，失职还西京。
- 偶为群盗得，毫缕无余赢。货财足非吝，二女皆娉婷。
- 苍黄见驱逐，谁识死与生。便当此殒命，休复事晨征。
- 一闻激高义，眦裂肝胆横。挂弓问所往，趫捷超峥嵘。
- 见盗寒涧阴，罗列方忿争。一矢毙酋帅，余党号且惊。
- 麾令递束缚，𬙊索相拄撑。彼姝久褫魄，刃下俟诛刑。
- 却立不亲授，谕以从父行。捃收自担肩，转道趋前程。
- 夜发敲石火，山林如昼明。父子更抱持，涕血纷交零。
- 顿首愿归货，纳女称舅甥。道安奋衣去，义重利固轻。
- 师婚古所病，合姓非用兵。朅来事儒术，十载所能逞。
- 慷慨张徐州，朱邸扬前旌。投躯获所愿，前马出王城。
- 辕门立奇士，淮水秋风生。君侯既即世，麾下相欹倾。
- 立孤抗王命，钟鼓四野鸣。横溃非所壅，逆节非所婴。
- 举头自引刃，顾义谁顾形。烈士不忘死，所死在忠贞。
- 咄嗟徇权子，翕习犹趋荣。我歌非悼死，所悼时世情。

## 拼音
- dao4 an1 ben3 ru2 shi4 ， po1 shan4 gong1 jian4 ming2 。 er4 shi2 you2 tai4 hang2 ， mu4 wen2 hao2 ku1 sheng1 。
- ji2 qu1 qian2 zhi4 wen4 ， you3 sou3 chui2 hua2 ying1 。 yan2 wo3 gu4 ci4 shi3 ， shi1 zhi2 hai2 xi1 jing1 。
- ou3 wei4 qun2 dao4 de2 ， hao2 lü3 wu2 yu2 ying2 。 huo4 cai2 zu2 fei1 lin4 ， er4 nü3 jie1 ping1 ting2 。
- cang1 huang2 jian4 qu1 zhu2 ， shui2 shi2 si3 yu3 sheng1 。 bian4 dang1 ci3 yun3 ming4 ， xiu1 fu4 shi4 chen2 zheng1 。
- yi4 wen2 ji1 gao1 yi4 ， zi4 lie4 gan1 dan3 heng2 。 gua4 gong1 wen4 suo3 wang3 ， qiao2 jie2 chao1 zheng1 rong2 。
- jian4 dao4 han2 jian4 yin1 ， luo2 lie4 fang1 fen4 zheng1 。 yi4 shi3 bi4 qiu2 shuai4 ， yu2 dang3 hao4 qie3 jing1 。
- hui1 ling4 di4 shu4 fu4 ， mo4 suo3 xiang1 zhu3 cheng1 。 bi3 shu1 jiu3 chi3 po4 ， ren4 xia4 si4 zhu1 xing2 。
- que4 li4 bu4 qin1 shou4 ， yu4 yi3 cong2 fu4 xing2 。 jun4 shou1 zi4 dan1 jian1 ， zhuan3 dao4 qu1 qian2 cheng2 。
- ye4 fa1 qiao1 shi2 huo3 ， shan1 lin2 ru2 zhou4 ming2 。 fu4 zi3 geng4 bao4 chi2 ， ti4 xue4 fen1 jiao1 ling2 。
- dun4 shou3 yuan4 gui1 huo4 ， na4 nü3 cheng1 jiu4 sheng1 。 dao4 an1 fen4 yi1 qu4 ， yi4 zhong4 li4 gu4 qing1 。
- shi1 hun1 gu3 suo3 bing4 ， he2 xing4 fei1 yong4 bing1 。 qie4 lai2 shi4 ru2 shu4 ， shi2 zai3 suo3 neng2 cheng3 。
- kang1 kai3 zhang1 xu2 zhou1 ， zhu1 di3 yang2 qian2 jing1 。 tou2 qu1 huo4 suo3 yuan4 ， qian2 ma3 chu1 wang2 cheng2 。
- yuan2 men2 li4 qi2 shi4 ， huai2 shui3 qiu1 feng1 sheng1 。 jun1 hou2 ji4 ji2 shi4 ， hui1 xia4 xiang1 qi1 qing1 。
- li4 gu1 kang4 wang2 ming4 ， zhong1 gu3 si4 ye3 ming2 。 heng2 kui4 fei1 suo3 yong1 ， ni4 jie2 fei1 suo3 ying1 。
- ju3 tou2 zi4 yin3 ren4 ， gu4 yi4 shui2 gu4 xing2 。 lie4 shi4 bu2 wang4 si3 ， suo3 si3 zai4 zhong1 zhen1 。
- duo1 jie1 xun4 quan2 zi3 ， xi1 xi2 you2 qu1 rong2 。 wo3 ge1 fei1 dao4 si3 ， suo3 dao4 shi2 shi4 qing2 。

## 注释

## 译文

## 赏析
