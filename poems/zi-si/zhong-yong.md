---
id: zi-si-zhong-yong
title: 中庸
titlePinyin: zhong1 yong1
titleSlug: zhong-yong
author: 子思
authorPinyin: zi3 si1
authorSlug: zi-si
dynasty: 先秦
dynastyPinyin: xian1 qin2
dynastySlug: xian-qin
tags:
  - 四书五经
---
## 正文
- 天命之谓性，率性之谓道，修道之谓教。道也者，不可须臾离也，可离非道也。是故君子戒慎乎其所不睹，恐惧乎其所不闻。莫见乎隐，莫显乎微。故君子慎其独也。喜怒哀乐之未发，谓之中；发而皆中节，谓之和；中也者，天下之大本也；和也者，天下之达道也。致中和，天地位焉，万物育焉。
- 仲尼曰：「君子中庸，小人反中庸。君子之中庸也，君子而时中；小人之中庸也，小人而无忌惮也。」
- 子曰：「中庸其至矣乎！民鲜能久矣！」
- 子曰：「道之不行也，我知之矣：知者过之，愚者不及也。道之不明也，我知之矣：贤者过之，不肖者不及也。人莫不饮食也，鲜能知味也。」
- 子曰：「道其不行矣夫。」
- 子曰：「舜其大知也与！舜好问而好察迩言，隐恶而扬善，执其两端，用其中于民，其斯以为舜乎！」
- 子曰：「人皆曰『予知』，驱而纳诸罟擭陷阱之中，而莫之知辟也。人皆曰『予知』，择乎中庸，而不能期月守也。」
- 子曰：「回之为人也，择乎中庸，得一善，则拳拳服膺而弗失之矣。」
- 子曰：「天下国家可均也，爵禄可辞也，白刃可蹈也，中庸不可能也。」
- 子路问强。子曰：「南方之强与？北方之强与？抑而强与？宽柔以教，不报无道，南方之强也，君子居之。衽金革，死而不厌，北方之强也，而强者居之。故君子和而不流，强哉矫！中立而不倚，强哉矫！国有道，不变塞焉，强哉矫！国无道，至死不变，强哉矫！」
- 子曰：「素隐行怪，后世有述焉，吾弗为之矣。君子遵道而行，半涂而废，吾弗能已矣。君子依乎中庸，遁世不见知而不悔，唯圣者能之。
- 君子之道费而隐。夫妇之愚，可以与知焉，及其至也，虽圣人亦有所不知焉；夫妇之不肖，可以能行焉，及其至也，虽圣人亦有所不能焉。天地之大也，人犹有所憾，故君子语大，天下莫能载焉；语小，天下莫能破焉。《诗》云：『鸢飞戾天，鱼跃于渊。』言其上下察也。君子之道，造端乎夫妇，及其至也，察乎天地。」
- 子曰：「道不远人。人之为道而远人，不可以为道。《诗》云：『伐柯伐柯，其则不远。』执柯以伐柯，睨而视之，犹以为远。故君子以人治人，改而止。忠恕违道不远，施诸己而不愿，亦勿施于人。君子之道四，丘未能一焉：所求乎子以事父，未能也；所求乎臣以事君，未能也；所求乎弟以事兄，未能也；所求乎朋友先施之，未能也。庸德之行，庸言之谨，有所不足，不敢不勉，有余不敢尽；言顾行，行顾言，君子胡不慥慥尔！
- 君子素其位而行，不愿乎其外。素富贵，行乎富贵；素贫贱，行乎贫贱；素夷狄，行乎夷狄；素患难，行乎患难：君子无入而不自得焉。在上位不陵下，在下位不援上，正己而不求于人，则无怨。上不怨天，下不尤人。故君子居易以俟命，小人行险以徼幸。」
- 子曰：「射有似乎君子，失诸正鹄，反求诸其身。君子之道，辟如行远必自迩，辟如登高必自卑。《诗》曰：『妻子好合，如鼓瑟琴；兄弟既翕，和乐且耽。宜尔室家，乐尔妻帑。』」子曰：「父母其顺矣乎！」
- 子曰：「鬼神之为德，其盛矣乎！视之而弗见，听之而弗闻，体物而不可遗。使天下之人齐明盛服，以承祭祀，洋洋乎如在其上，如在其左右。《诗》曰：『神之格思，不可度思！矧可射思！』夫微之显，诚之不可掩如此夫。」
- 子曰：「舜其大孝也与！德为圣人，尊为天子，富有四海之内。宗庙飨之，子孙保之。故大德必得其位，必得其禄，必得其名，必得其寿。故天之生物，必因其材而笃焉。故栽者培之，倾者覆之。《诗》曰：『嘉乐君子，宪宪令德！宜民宜人，受禄于天。保佑命之，自天申之！』故大德者必受命。」
- 子曰：「无忧者其惟文王乎！以王季为父，以武王为子，父作之，子述之。武王缵大王、王季、文王之绪，壹戎衣而有天下，身不失天下之显名；尊为天子，富有四海之内。宗庙飨之，子孙保之。武王末受命，周公成文、武之德，追王大王、王季，上祀先公以天子之礼。斯礼也，达乎诸侯、大夫及士、庶人。父为大夫，子为士，葬以大夫，祭以士。父为士，子为大夫，葬以士，祭以大夫。期之丧，达乎大夫；三年之丧，达乎天子；父母之丧，无贵贱，一也。」
- 子曰：「武王、周公，其达孝矣乎！夫孝者：善继人之志，善述人之事者也。春、秋修其祖庙，陈其宗器，设其裳衣，荐其时食。宗庙之礼，所以序昭穆也；序爵，所以辨贵贱也；序事，所以辨贤也；旅酬下为上，所以逮贱也；燕毛，所以序齿也。践其位，行其礼，奏其乐，敬其所尊，爱其所亲，事死如事生，事亡如事存，孝之至也。郊社之礼，所以事上帝也；宗庙之礼，所以祀乎其先也。明乎郊社之礼、禘尝之义，治国其如示诸掌乎！」
- 哀公问政。子曰：「文、武之政，布在方策，其人存，则其政举；其人亡，则其政息。人道敏政，地道敏树。夫政也者，蒲卢也。故为政在人，取人以身，修身以道，修道以仁。仁者人也，亲亲为大；义者宜也，尊贤为大。亲亲之杀，尊贤之等，礼所生也。在下位不获乎上，民不可得而治矣！故君子不可以不修身；思修身，不可以不事亲；思事亲，不可以不知人；思知人，不可以不知天。天下之达道五，所以行之者三，曰：君臣也，父子也，夫妇也，昆弟也，朋友之交也，五者天下之达道也。知仁勇三者，天下之达德也，所以行之者一也。或生而知之，或学而知之，或困而知之，及其知之，一也；或安而行之，或利而行之，或勉强而行之，及其成功，一也。」
- 子曰：「好学近乎知，力行近乎仁，知耻近乎勇。知斯三者，则知所以修身；知所以修身，则知所以治人；知所以治人，则知所以治天下国家矣。凡为天下国家有九经，曰：修身也，尊贤也，亲亲也，敬大臣也，体群臣也，子庶民也，来百工也，柔远人也，怀诸侯也。修身则道立，尊贤则不惑，亲亲则诸父昆弟不怨，敬大臣则不眩，体群臣则士之报礼重，子庶民则百姓劝，来百工则财用足，柔远人则四方归之，怀诸侯则天下畏之。齐明盛服，非礼不动，所以修身也；去谗远色，贱货而贵德，所以劝贤也；尊其位，重其禄，同其好恶，所以劝亲亲也；官盛任使，所以劝大臣也；忠信重禄，所以劝士也；时使薄敛，所以劝百姓也；日省月试，既廪称事，所以劝百工也；送往迎来，嘉善而矜不能，所以柔远人也；继绝世，举废国，治乱持危，朝聘以时，厚往而薄来，所以怀诸侯也。凡为天下国家有九经，所以行之者一也。」
- 「凡事豫则立，不豫则废。言前定则不跲，事前定则不困，行前定则不疚，道前定则不穷。在下位不获乎上，民不可得而治矣；获乎上有道：不信乎朋友，不获乎上矣；信乎朋友有道：不顺乎亲，不信乎朋友矣；顺乎亲有道：反诸身不诚，不顺乎亲矣；诚身有道：不明乎善，不诚乎身矣。诚者，天之道也；诚之者，人之道也。诚者不勉而中，不思而得，从容中道，圣人也。诚之者，择善而固执之者也。博学之，审问之，慎思之，明辨之，笃行之。有弗学，学之弗能，弗措也；有弗问，问之弗知，弗措也；有弗思，思之弗得，弗措也；有弗辨，辨之弗明，弗措也，有弗行，行之弗笃，弗措也。人一能之己百之，人十能之己千之。果能此道矣，虽愚必明，虽柔必强。」
- 自诚明，谓之性；自明诚，谓之教。诚则明矣，明则诚矣。唯天下至诚，为能尽其性；能尽其性，则能尽人之性；能尽人之性，则能尽物之性；能尽物之性，则可以赞天地之化育；可以赞天地之化育，则可以与天地参矣。
- 其次致曲。曲能有诚，诚则形，形则著，著则明，明则动，动则变，变则化。唯天下至诚为能化。
- 至诚之道，可以前知。国家将兴，必有祯祥；国家将亡，必有妖孽。见乎蓍龟，动乎四体。祸福将至：善，必先知之；不善，必先知之。故至诚如神。
- 诚者自成也，而道自道也。诚者物之终始，不诚无物。是故君子诚之为贵。诚者非自成己而已也，所以成物也。成己，仁也；成物，知也。性之德也，合外内之道也，故时措之宜也。故至诚无息。不息则久，久则征，征则悠远，悠远则博厚，博厚则高明。博厚，所以载物也；高明，所以覆物也；悠久，所以成物也。博厚配地，高明配天，悠久无疆。如此者，不见而章，不动而变，无为而成。
- 天地之道，可壹言而尽也。其为物不贰，则其生物不测。天地之道，博也厚也，高也明也，悠也久也。今夫天，斯昭昭之多，及其无穷也，日月星辰系焉，万物覆焉。今夫地，一撮土之多，及其广厚，载华岳而不重，振河海而不泄，万物载焉。今夫山，一拳石之多，及其广大，草木生之，禽兽居之，宝藏兴焉。今夫水，一勺之多，及其不测，鼋鼍、蛟龙、鱼鳖生焉，货财殖焉。《诗》云：「维天之命，於穆不已！」盖曰天之所以为天也。「於乎不显！文王之德之纯！」盖曰文王之所以为文也，纯亦不已。
- 大哉，圣人之道！洋洋乎发育万物，峻极于天。优优大哉！礼仪三百，威仪三千，待其人然后行。故曰：苟不至德，至道不凝焉。故君子尊德性而道问学，致广大而尽精微，极高明而中庸。温故而知新，敦厚以崇礼。是故居上不骄，为下不倍；国有道，其言足以兴，国无道，其默足以容。《诗》曰：「既明且哲，以保其身。」其此之谓与！
- 子曰：「愚而好自用，贱而好自专，生乎今之世，反古之道。如此者，灾及其身者也。」非天子，不议礼，不制度，不考文。今天下车同轨，书同文，行同伦。虽有其位，苟无其德，不敢作礼乐焉；虽有其德，苟无其位，亦不敢作礼乐焉。
- 子曰：「吾说夏礼，杞不足征也。吾学殷礼，有宋存焉；吾学周礼，今用之，吾从周。」王天下有三重焉，其寡过矣乎！上焉者虽善无征，无征不信，不信民弗从；下焉者虽善不尊，不尊不信，不信民弗从。故君子之道本诸身，征诸庶民，考诸三王而不缪，建诸天地而不悖，质诸鬼神而无疑，百世以俟圣人而不惑。质诸鬼神而无疑，知天也；百世以俟圣人而不惑，知人也。是故君子动而世为天下道，行而世为天下法，言而世为天下则。远之则有望，近之则不厌。《诗》曰：「在彼无恶，在此无射；庶几夙夜，以永终誉！」君子未有不如此而蚤有誉于天下者也。
- 仲尼祖述尧、舜，宪章文、武；上律天时，下袭水土。辟如天地之无不持载，无不复帱，辟如四时之错行，如日月之代明。万物并育而不相害，道并行而不相悖，小德川流，大德敦化，此天地之所以为大也。
- 唯天下至圣，为能聪明睿知，足以有临也；宽裕温柔，足以有容也；发强刚毅，足以有执也；齐庄中正，足以有敬也；文理密察，足以有别也。溥博渊泉，而时出之。溥博如天，渊泉如渊。见而民莫不敬，言而民莫不信，行而民莫不说。是以声名洋溢乎中国，施及蛮貊；舟车所至，人力所通，天之所覆，地之所载，日月所照，霜露所队；凡有血气者，莫不尊亲，故曰配天。
- 唯天下至诚，为能经纶天下之大经，立天下之大本，知天地之化育。夫焉有所倚？肫肫其仁！渊渊其渊！浩浩其天！苟不固聪明圣知达天德者，其孰能知之？
- 《诗》曰：「衣锦尚䌹」，恶其文之著也。故君子之道，暗然而日章；小人之道，的然而日亡。君子之道：淡而不厌，简而文，温而理，知远之近，知风之自，知微之显，可与入德矣。
- 《诗》云：「潜虽伏矣，亦孔之昭！」故君子内省不疚，无恶于志。君子所不可及者，其唯人之所不见乎！
- 《诗》云：「相在尔室，尚不愧于屋漏。」故君子不动而敬，不言而信。
- 《诗》曰：「奏假无言，时靡有争。」是故君子不赏而民劝，不怒而民威于𫓧钺。
- 《诗》曰：「不显惟德！百辟其刑之。」是故君子笃恭而天下平。
- 《诗》曰：「予怀明德，不大声以色。」子曰：「声色之于以化民，末也。」《诗》曰：「德𬨎如毛」，毛犹有伦；「上天之载，无声无臭」，至矣！

## 拼音
- tian1 ming4 zhi1 wei4 xing4 ， shuai4 xing4 zhi1 wei4 dao4 ， xiu1 dao4 zhi1 wei4 jiao4 。 dao4 ye3 zhe3 ， bu4 ke3 xu1 yu2 li2 ye3 ， ke3 li2 fei1 dao4 ye3 。 shi4 gu4 jun1 zi3 jie4 shen4 hu1 qi2 suo3 bu4 du3 ， kong3 ju4 hu1 qi2 suo3 bu4 wen2 。 mo4 jian4 hu1 yin3 ， mo4 xian3 hu1 wei1 。 gu4 jun1 zi3 shen4 qi2 du2 ye3 。 xi3 nu4 ai1 le4 zhi1 wei4 fa1 ， wei4 zhi1 zhong1 ； fa1 er2 jie1 zhong1 jie2 ， wei4 zhi1 he2 ； zhong1 ye3 zhe3 ， tian1 xia4 zhi1 da4 ben3 ye3 ； he2 ye3 zhe3 ， tian1 xia4 zhi1 da2 dao4 ye3 。 zhi4 zhong1 he2 ， tian1 di4 wei4 yan1 ， wan4 wu4 yu4 yan1 。
- zhong4 ni2 yue1 ： 「 jun1 zi3 zhong1 yong1 ， xiao3 ren2 fan3 zhong1 yong1 。 jun1 zi3 zhi1 zhong1 yong1 ye3 ， jun1 zi3 er2 shi2 zhong1 ； xiao3 ren2 zhi1 zhong1 yong1 ye3 ， xiao3 ren2 er2 wu2 ji4 dan4 ye3 。 」
- zi3 yue1 ： 「 zhong1 yong1 qi2 zhi4 yi3 hu1 ！ min2 xian1 neng2 jiu3 yi3 ！ 」
- zi3 yue1 ： 「 dao4 zhi1 bu4 xing2 ye3 ， wo3 zhi1 zhi1 yi3 ： zhi1 zhe3 guo4 zhi1 ， yu2 zhe3 bu4 ji2 ye3 。 dao4 zhi1 bu4 ming2 ye3 ， wo3 zhi1 zhi1 yi3 ： xian2 zhe3 guo4 zhi1 ， bu2 xiao4 zhe3 bu4 ji2 ye3 。 ren2 mo4 bu4 yin3 shi2 ye3 ， xian1 neng2 zhi1 wei4 ye3 。 」
- zi3 yue1 ： 「 dao4 qi2 bu4 xing2 yi3 fu1 。 」
- zi3 yue1 ： 「 shun4 qi2 da4 zhi1 ye3 yu3 ！ shun4 hao3 wen4 er2 hao3 cha2 er3 yan2 ， yin3 e4 er2 yang2 shan4 ， zhi2 qi2 liang3 duan1 ， yong4 qi2 zhong1 yu2 min2 ， qi2 si1 yi3 wei2 shun4 hu1 ！ 」
- zi3 yue1 ： 「 ren2 jie1 yue1 『 yu3 zhi1 』 ， qu1 er2 na4 zhu1 gu3 huo4 xian4 jing3 zhi1 zhong1 ， er2 mo4 zhi1 zhi1 pi4 ye3 。 ren2 jie1 yue1 『 yu3 zhi1 』 ， ze2 hu1 zhong1 yong1 ， er2 bu4 neng2 qi1 yue4 shou3 ye3 。 」
- zi3 yue1 ： 「 hui2 zhi1 wei4 ren2 ye3 ， ze2 hu1 zhong1 yong1 ， de2 yi2 shan4 ， ze2 quan2 quan2 fu2 ying1 er2 fu2 shi1 zhi1 yi3 。 」
- zi3 yue1 ： 「 tian1 xia4 guo2 jia1 ke3 jun1 ye3 ， jue2 lu4 ke3 ci2 ye3 ， bai2 ren4 ke3 dao3 ye3 ， zhong1 yong1 bu4 ke3 neng2 ye3 。 」
- zi3 lu4 wen4 qiang2 。 zi3 yue1 ： 「 nan2 fang1 zhi1 qiang2 yu3 ？ bei3 fang1 zhi1 qiang2 yu3 ？ yi4 er2 qiang2 yu3 ？ kuan1 rou2 yi3 jiao4 ， bu2 bao4 wu2 dao4 ， nan2 fang1 zhi1 qiang2 ye3 ， jun1 zi3 ju1 zhi1 。 ren4 jin1 ge2 ， si3 er2 bu2 yan4 ， bei3 fang1 zhi1 qiang2 ye3 ， er2 qiang2 zhe3 ju1 zhi1 。 gu4 jun1 zi3 he2 er2 bu4 liu2 ， qiang2 zai1 jiao3 ！ zhong1 li4 er2 bu4 yi3 ， qiang2 zai1 jiao3 ！ guo2 you3 dao4 ， bu2 bian4 sai1 yan1 ， qiang2 zai1 jiao3 ！ guo2 wu2 dao4 ， zhi4 si3 bu2 bian4 ， qiang2 zai1 jiao3 ！ 」
- zi3 yue1 ： 「 su4 yin3 xing2 guai4 ， hou4 shi4 you3 shu4 yan1 ， wu2 fu2 wei4 zhi1 yi3 。 jun1 zi3 zun1 dao4 er2 xing2 ， ban4 tu2 er2 fei4 ， wu2 fu2 neng2 yi3 yi3 。 jun1 zi3 yi1 hu1 zhong1 yong1 ， dun4 shi4 bu2 jian4 zhi1 er2 bu4 hui3 ， wei2 sheng4 zhe3 neng2 zhi1 。
- jun1 zi3 zhi1 dao4 fei4 er2 yin3 。 fu1 fu4 zhi1 yu2 ， ke3 yi3 yu3 zhi1 yan1 ， ji2 qi2 zhi4 ye3 ， sui1 sheng4 ren2 yi4 you3 suo3 bu4 zhi1 yan1 ； fu1 fu4 zhi1 bu2 xiao4 ， ke3 yi3 neng2 xing2 yan1 ， ji2 qi2 zhi4 ye3 ， sui1 sheng4 ren2 yi4 you3 suo3 bu4 neng2 yan1 。 tian1 di4 zhi1 da4 ye3 ， ren2 you2 you3 suo3 han4 ， gu4 jun1 zi3 yu3 da4 ， tian1 xia4 mo4 neng2 zai3 yan1 ； yu3 xiao3 ， tian1 xia4 mo4 neng2 po4 yan1 。 《 shi1 》 yun2 ： 『 yuan1 fei1 li4 tian1 ， yu2 yue4 yu2 yuan1 。 』 yan2 qi2 shang4 xia4 cha2 ye3 。 jun1 zi3 zhi1 dao4 ， zao4 duan1 hu1 fu1 fu4 ， ji2 qi2 zhi4 ye3 ， cha2 hu1 tian1 di4 。 」
- zi3 yue1 ： 「 dao4 bu4 yuan3 ren2 。 ren2 zhi1 wei4 dao4 er2 yuan3 ren2 ， bu4 ke3 yi3 wei2 dao4 。 《 shi1 》 yun2 ： 『 fa2 ke1 fa2 ke1 ， qi2 ze2 bu4 yuan3 。 』 zhi2 ke1 yi3 fa2 ke1 ， ni4 er2 shi4 zhi1 ， you2 yi3 wei2 yuan3 。 gu4 jun1 zi3 yi3 ren2 zhi4 ren2 ， gai3 er2 zhi3 。 zhong1 shu4 wei2 dao4 bu4 yuan3 ， shi1 zhu1 ji3 er2 bu2 yuan4 ， yi4 wu4 shi1 yu2 ren2 。 jun1 zi3 zhi1 dao4 si4 ， qiu1 wei4 neng2 yi4 yan1 ： suo3 qiu2 hu1 zi3 yi3 shi4 fu4 ， wei4 neng2 ye3 ； suo3 qiu2 hu1 chen2 yi3 shi4 jun1 ， wei4 neng2 ye3 ； suo3 qiu2 hu1 di4 yi3 shi4 xiong1 ， wei4 neng2 ye3 ； suo3 qiu2 hu1 peng2 you3 xian1 shi1 zhi1 ， wei4 neng2 ye3 。 yong1 de2 zhi1 xing2 ， yong1 yan2 zhi1 jin3 ， you3 suo3 bu4 zu2 ， bu4 gan3 bu4 mian3 ， you3 yu2 bu4 gan3 jin4 ； yan2 gu4 xing2 ， xing2 gu4 yan2 ， jun1 zi3 hu2 bu2 zao4 zao4 er3 ！
- jun1 zi3 su4 qi2 wei4 er2 xing2 ， bu2 yuan4 hu1 qi2 wai4 。 su4 fu4 gui4 ， xing2 hu1 fu4 gui4 ； su4 pin2 jian4 ， xing2 hu1 pin2 jian4 ； su4 yi2 di2 ， xing2 hu1 yi2 di2 ； su4 huan4 nan2 ， xing2 hu1 huan4 nan4 ： jun1 zi3 wu2 ru4 er2 bu2 zi4 de2 yan1 。 zai4 shang4 wei4 bu4 ling2 xia4 ， zai4 xia4 wei4 bu4 yuan2 shang4 ， zheng4 ji3 er2 bu4 qiu2 yu2 ren2 ， ze2 wu2 yuan4 。 shang4 bu2 yuan4 tian1 ， xia4 bu4 you2 ren2 。 gu4 jun1 zi3 ju1 yi4 yi3 si4 ming4 ， xiao3 ren2 xing2 xian3 yi3 jiao3 xing4 。 」
- zi3 yue1 ： 「 she4 you3 si4 hu1 jun1 zi3 ， shi1 zhu1 zheng4 hu2 ， fan3 qiu2 zhu1 qi2 shen1 。 jun1 zi3 zhi1 dao4 ， pi4 ru2 xing2 yuan3 bi4 zi4 er3 ， pi4 ru2 deng1 gao1 bi4 zi4 bei1 。 《 shi1 》 yue1 ： 『 qi1 zi3 hao3 he2 ， ru2 gu3 se4 qin2 ； xiong1 di4 ji4 xi1 ， he2 le4 qie3 dan1 。 yi2 er3 shi4 jia1 ， le4 er3 qi1 tang3 。 』 」 zi3 yue1 ： 「 fu4 mu3 qi2 shun4 yi3 hu1 ！ 」
- zi3 yue1 ： 「 gui3 shen2 zhi1 wei4 de2 ， qi2 sheng4 yi3 hu1 ！ shi4 zhi1 er2 fu2 jian4 ， ting1 zhi1 er2 fu2 wen2 ， ti3 wu4 er2 bu4 ke3 yi2 。 shi3 tian1 xia4 zhi1 ren2 qi2 ming2 sheng4 fu2 ， yi3 cheng2 ji4 si4 ， yang2 yang2 hu1 ru2 zai4 qi2 shang4 ， ru2 zai4 qi2 zuo3 you4 。 《 shi1 》 yue1 ： 『 shen2 zhi1 ge2 si1 ， bu4 ke3 du4 si1 ！ shen3 ke3 she4 si1 ！ 』 fu1 wei1 zhi1 xian3 ， cheng2 zhi1 bu4 ke3 yan3 ru2 ci3 fu1 。 」
- zi3 yue1 ： 「 shun4 qi2 da4 xiao4 ye3 yu3 ！ de2 wei4 sheng4 ren2 ， zun1 wei4 tian1 zi3 ， fu4 you3 si4 hai3 zhi1 nei4 。 zong1 miao4 xiang3 zhi1 ， zi3 sun1 bao3 zhi1 。 gu4 da4 de2 bi4 de2 qi2 wei4 ， bi4 de2 qi2 lu4 ， bi4 de2 qi2 ming2 ， bi4 de2 qi2 shou4 。 gu4 tian1 zhi1 sheng1 wu4 ， bi4 yin1 qi2 cai2 er2 du3 yan1 。 gu4 zai1 zhe3 pei2 zhi1 ， qing1 zhe3 fu4 zhi1 。 《 shi1 》 yue1 ： 『 jia1 le4 jun1 zi3 ， xian4 xian4 ling4 de2 ！ yi2 min2 yi2 ren2 ， shou4 lu4 yu2 tian1 。 bao3 you4 ming4 zhi1 ， zi4 tian1 shen1 zhi1 ！ 』 gu4 da4 de2 zhe3 bi4 shou4 ming4 。 」
- zi3 yue1 ： 「 wu2 you1 zhe3 qi2 wei2 wen2 wang2 hu1 ！ yi3 wang2 ji4 wei4 fu4 ， yi3 wu3 wang2 wei4 zi3 ， fu4 zuo4 zhi1 ， zi3 shu4 zhi1 。 wu3 wang2 zuan3 da4 wang2 、 wang2 ji4 、 wen2 wang2 zhi1 xu4 ， yi1 rong2 yi1 er2 you3 tian1 xia4 ， shen1 bu4 shi1 tian1 xia4 zhi1 xian3 ming2 ； zun1 wei4 tian1 zi3 ， fu4 you3 si4 hai3 zhi1 nei4 。 zong1 miao4 xiang3 zhi1 ， zi3 sun1 bao3 zhi1 。 wu3 wang2 mo4 shou4 ming4 ， zhou1 gong1 cheng2 wen2 、 wu3 zhi1 de2 ， zhui1 wang2 da4 wang2 、 wang2 ji4 ， shang4 si4 xian1 gong1 yi3 tian1 zi3 zhi1 li3 。 si1 li3 ye3 ， da2 hu1 zhu1 hou2 、 da4 fu1 ji2 shi4 、 shu4 ren2 。 fu4 wei4 dai4 fu0 ， zi3 wei4 shi4 ， zang4 yi3 dai4 fu0 ， ji4 yi3 shi4 。 fu4 wei4 shi4 ， zi3 wei4 dai4 fu0 ， zang4 yi3 shi4 ， ji4 yi3 dai4 fu0 。 qi1 zhi1 sang4 ， da2 hu1 da4 fu1 ； san1 nian2 zhi1 sang4 ， da2 hu1 tian1 zi3 ； fu4 mu3 zhi1 sang4 ， wu2 gui4 jian4 ， yi1 ye3 。 」
- zi3 yue1 ： 「 wu3 wang2 、 zhou1 gong1 ， qi2 da2 xiao4 yi3 hu1 ！ fu1 xiao4 zhe3 ： shan4 ji4 ren2 zhi1 zhi4 ， shan4 shu4 ren2 zhi1 shi4 zhe3 ye3 。 chun1 、 qiu1 xiu1 qi2 zu3 miao4 ， chen2 qi2 zong1 qi4 ， she4 qi2 shang0 yi1 ， jian4 qi2 shi2 shi2 。 zong1 miao4 zhi1 li3 ， suo3 yi3 xu4 zhao1 mu4 ye3 ； xu4 jue2 ， suo3 yi3 bian4 gui4 jian4 ye3 ； xu4 shi4 ， suo3 yi3 bian4 xian2 ye3 ； lü3 chou2 xia4 wei4 shang4 ， suo3 yi3 dai3 jian4 ye3 ； yan4 mao2 ， suo3 yi3 xu4 chi3 ye3 。 jian4 qi2 wei4 ， xing2 qi2 li3 ， zou4 qi2 le4 ， jing4 qi2 suo3 zun1 ， ai4 qi2 suo3 qin1 ， shi4 si3 ru2 shi4 sheng1 ， shi4 wang2 ru2 shi4 cun2 ， xiao4 zhi1 zhi4 ye3 。 jiao1 she4 zhi1 li3 ， suo3 yi3 shi4 shang4 di4 ye3 ； zong1 miao4 zhi1 li3 ， suo3 yi3 si4 hu1 qi2 xian1 ye3 。 ming2 hu1 jiao1 she4 zhi1 li3 、 di4 chang2 zhi1 yi4 ， zhi4 guo2 qi2 ru2 shi4 zhu1 zhang3 hu1 ！ 」
- ai1 gong1 wen4 zheng4 。 zi3 yue1 ： 「 wen2 、 wu3 zhi1 zheng4 ， bu4 zai4 fang1 ce4 ， qi2 ren2 cun2 ， ze2 qi2 zheng4 ju3 ； qi2 ren2 wang2 ， ze2 qi2 zheng4 xi1 。 ren2 dao4 min3 zheng4 ， di4 dao4 min3 shu4 。 fu1 zheng4 ye3 zhe3 ， pu2 lu2 ye3 。 gu4 wei2 zheng4 zai4 ren2 ， qu3 ren2 yi3 shen1 ， xiu1 shen1 yi3 dao4 ， xiu1 dao4 yi3 ren2 。 ren2 zhe3 ren2 ye3 ， qin1 qin1 wei4 da4 ； yi4 zhe3 yi2 ye3 ， zun1 xian2 wei4 da4 。 qin1 qin1 zhi1 sha1 ， zun1 xian2 zhi1 deng3 ， li3 suo3 sheng1 ye3 。 zai4 xia4 wei4 bu2 huo4 hu1 shang4 ， min2 bu4 ke3 de2 er2 zhi4 yi3 ！ gu4 jun1 zi3 bu4 ke3 yi3 bu4 xiu1 shen1 ； si1 xiu1 shen1 ， bu4 ke3 yi3 bu2 shi4 qin1 ； si1 shi4 qin1 ， bu4 ke3 yi3 bu4 zhi1 ren2 ； si1 zhi1 ren2 ， bu4 ke3 yi3 bu4 zhi1 tian1 。 tian1 xia4 zhi1 da2 dao4 wu3 ， suo3 yi3 xing2 zhi1 zhe3 san1 ， yue1 ： jun1 chen2 ye3 ， fu4 zi3 ye3 ， fu1 fu4 ye3 ， kun1 di4 ye3 ， peng2 you3 zhi1 jiao1 ye3 ， wu3 zhe3 tian1 xia4 zhi1 da2 dao4 ye3 。 zhi1 ren2 yong3 san1 zhe3 ， tian1 xia4 zhi1 da2 de2 ye3 ， suo3 yi3 xing2 zhi1 zhe3 yi1 ye3 。 huo4 sheng1 er2 zhi1 zhi1 ， huo4 xue2 er2 zhi1 zhi1 ， huo4 kun4 er2 zhi1 zhi1 ， ji2 qi2 zhi1 zhi1 ， yi1 ye3 ； huo4 an1 er2 xing2 zhi1 ， huo4 li4 er2 xing2 zhi1 ， huo4 mian3 qiang3 er2 xing2 zhi1 ， ji2 qi2 cheng2 gong1 ， yi1 ye3 。 」
- zi3 yue1 ： 「 hao4 xue2 jin4 hu1 zhi1 ， li4 xing2 jin4 hu1 ren2 ， zhi1 chi3 jin4 hu1 yong3 。 zhi1 si1 san1 zhe3 ， ze2 zhi1 suo3 yi3 xiu1 shen1 ； zhi1 suo3 yi3 xiu1 shen1 ， ze2 zhi1 suo3 yi3 zhi4 ren2 ； zhi1 suo3 yi3 zhi4 ren2 ， ze2 zhi1 suo3 yi3 zhi4 tian1 xia4 guo2 jia1 yi3 。 fan2 wei4 tian1 xia4 guo2 jia1 you3 jiu3 jing1 ， yue1 ： xiu1 shen1 ye3 ， zun1 xian2 ye3 ， qin1 qin1 ye3 ， jing4 da4 chen2 ye3 ， ti3 qun2 chen2 ye3 ， zi3 shu4 min2 ye3 ， lai2 bai3 gong1 ye3 ， rou2 yuan3 ren2 ye3 ， huai2 zhu1 hou2 ye3 。 xiu1 shen1 ze2 dao4 li4 ， zun1 xian2 ze2 bu2 huo4 ， qin1 qin1 ze2 zhu1 fu4 kun1 di4 bu2 yuan4 ， jing4 da4 chen2 ze2 bu2 xuan4 ， ti3 qun2 chen2 ze2 shi4 zhi1 bao4 li3 zhong4 ， zi3 shu4 min2 ze2 bai3 xing4 quan4 ， lai2 bai3 gong1 ze2 cai2 yong4 zu2 ， rou2 yuan3 ren2 ze2 si4 fang1 gui1 zhi1 ， huai2 zhu1 hou2 ze2 tian1 xia4 wei4 zhi1 。 qi2 ming2 sheng4 fu2 ， fei1 li3 bu2 dong4 ， suo3 yi3 xiu1 shen1 ye3 ； qu4 chan2 yuan3 se4 ， jian4 huo4 er2 gui4 de2 ， suo3 yi3 quan4 xian2 ye3 ； zun1 qi2 wei4 ， zhong4 qi2 lu4 ， tong2 qi2 hao4 wu4 ， suo3 yi3 quan4 qin1 qin1 ye3 ； guan1 sheng4 ren4 shi3 ， suo3 yi3 quan4 da4 chen2 ye3 ； zhong1 xin4 zhong4 lu4 ， suo3 yi3 quan4 shi4 ye3 ； shi2 shi3 bao2 lian3 ， suo3 yi3 quan4 bai3 xing4 ye3 ； ri4 xing3 yue4 shi4 ， ji4 lin3 cheng1 shi4 ， suo3 yi3 quan4 bai3 gong1 ye3 ； song4 wang3 ying2 lai2 ， jia1 shan4 er2 jin1 bu4 neng2 ， suo3 yi3 rou2 yuan3 ren2 ye3 ； ji4 jue2 shi4 ， ju3 fei4 guo2 ， zhi4 luan4 chi2 wei1 ， chao2 pin4 yi3 shi2 ， hou4 wang3 er2 bao2 lai2 ， suo3 yi3 huai2 zhu1 hou2 ye3 。 fan2 wei4 tian1 xia4 guo2 jia1 you3 jiu3 jing1 ， suo3 yi3 xing2 zhi1 zhe3 yi1 ye3 。 」
- 「 fan2 shi4 yu4 ze2 li4 ， bu2 yu4 ze2 fei4 。 yan2 qian2 ding4 ze2 bu4 jia2 ， shi4 qian2 ding4 ze2 bu2 kun4 ， xing2 qian2 ding4 ze2 bu2 jiu4 ， dao4 qian2 ding4 ze2 bu4 qiong2 。 zai4 xia4 wei4 bu2 huo4 hu1 shang4 ， min2 bu4 ke3 de2 er2 zhi4 yi3 ； huo4 hu1 shang4 you3 dao4 ： bu2 xin4 hu1 peng2 you3 ， bu2 huo4 hu1 shang4 yi3 ； xin4 hu1 peng2 you3 you3 dao4 ： bu2 shun4 hu1 qin1 ， bu2 xin4 hu1 peng2 you3 yi3 ； shun4 hu1 qin1 you3 dao4 ： fan3 zhu1 shen1 bu4 cheng2 ， bu2 shun4 hu1 qin1 yi3 ； cheng2 shen1 you3 dao4 ： bu4 ming2 hu1 shan4 ， bu4 cheng2 hu1 shen1 yi3 。 cheng2 zhe3 ， tian1 zhi1 dao4 ye3 ； cheng2 zhi1 zhe3 ， ren2 zhi1 dao4 ye3 。 cheng2 zhe3 bu4 mian3 er2 zhong1 ， bu4 si1 er2 de2 ， cong2 rong2 zhong1 dao4 ， sheng4 ren2 ye3 。 cheng2 zhi1 zhe3 ， ze2 shan4 er2 gu4 zhi2 zhi1 zhe3 ye3 。 bo2 xue2 zhi1 ， shen3 wen4 zhi1 ， shen4 si1 zhi1 ， ming2 bian4 zhi1 ， du3 xing2 zhi1 。 you3 fu2 xue2 ， xue2 zhi1 fu2 neng2 ， fu2 cuo4 ye3 ； you3 fu2 wen4 ， wen4 zhi1 fu2 zhi1 ， fu2 cuo4 ye3 ； you3 fu2 si1 ， si1 zhi1 fu2 de2 ， fu2 cuo4 ye3 ； you3 fu2 bian4 ， bian4 zhi1 fu2 ming2 ， fu2 cuo4 ye3 ， you3 fu2 xing2 ， xing2 zhi1 fu2 du3 ， fu2 cuo4 ye3 。 ren2 yi4 neng2 zhi1 ji3 bai3 zhi1 ， ren2 shi2 neng2 zhi1 ji3 qian1 zhi1 。 guo3 neng2 ci3 dao4 yi3 ， sui1 yu2 bi4 ming2 ， sui1 rou2 bi4 qiang2 。 」
- zi4 cheng2 ming2 ， wei4 zhi1 xing4 ； zi4 ming2 cheng2 ， wei4 zhi1 jiao4 。 cheng2 ze2 ming2 yi3 ， ming2 ze2 cheng2 yi3 。 wei2 tian1 xia4 zhi4 cheng2 ， wei4 neng2 jin4 qi2 xing4 ； neng2 jin4 qi2 xing4 ， ze2 neng2 jin4 ren2 zhi1 xing4 ； neng2 jin4 ren2 zhi1 xing4 ， ze2 neng2 jin4 wu4 zhi1 xing4 ； neng2 jin4 wu4 zhi1 xing4 ， ze2 ke3 yi3 zan4 tian1 di4 zhi1 hua4 yu4 ； ke3 yi3 zan4 tian1 di4 zhi1 hua4 yu4 ， ze2 ke3 yi3 yu3 tian1 di4 can1 yi3 。
- qi2 ci4 zhi4 qu3 。 qu3 neng2 you3 cheng2 ， cheng2 ze2 xing2 ， xing2 ze2 zhu4 ， zhu4 ze2 ming2 ， ming2 ze2 dong4 ， dong4 ze2 bian4 ， bian4 ze2 hua4 。 wei2 tian1 xia4 zhi4 cheng2 wei4 neng2 hua4 。
- zhi4 cheng2 zhi1 dao4 ， ke3 yi3 qian2 zhi1 。 guo2 jia1 jiang1 xing1 ， bi4 you3 zhen1 xiang2 ； guo2 jia1 jiang1 wang2 ， bi4 you3 yao1 nie4 。 jian4 hu1 shi1 gui1 ， dong4 hu1 si4 ti3 。 huo4 fu2 jiang1 zhi4 ： shan4 ， bi4 xian1 zhi1 zhi1 ； bu2 shan4 ， bi4 xian1 zhi1 zhi1 。 gu4 zhi4 cheng2 ru2 shen2 。
- cheng2 zhe3 zi4 cheng2 ye3 ， er2 dao4 zi4 dao4 ye3 。 cheng2 zhe3 wu4 zhi1 zhong1 shi3 ， bu4 cheng2 wu2 wu4 。 shi4 gu4 jun1 zi3 cheng2 zhi1 wei4 gui4 。 cheng2 zhe3 fei1 zi4 cheng2 ji3 er2 yi3 ye3 ， suo3 yi3 cheng2 wu4 ye3 。 cheng2 ji3 ， ren2 ye3 ； cheng2 wu4 ， zhi1 ye3 。 xing4 zhi1 de2 ye3 ， he2 wai4 nei4 zhi1 dao4 ye3 ， gu4 shi2 cuo4 zhi1 yi2 ye3 。 gu4 zhi4 cheng2 wu2 xi1 。 bu4 xi1 ze2 jiu3 ， jiu3 ze2 zheng1 ， zheng1 ze2 you1 yuan3 ， you1 yuan3 ze2 bo2 hou4 ， bo2 hou4 ze2 gao1 ming2 。 bo2 hou4 ， suo3 yi3 zai3 wu4 ye3 ； gao1 ming2 ， suo3 yi3 fu4 wu4 ye3 ； you1 jiu3 ， suo3 yi3 cheng2 wu4 ye3 。 bo2 hou4 pei4 di4 ， gao1 ming2 pei4 tian1 ， you1 jiu3 wu2 jiang1 。 ru2 ci3 zhe3 ， bu2 jian4 er2 zhang1 ， bu2 dong4 er2 bian4 ， wu2 wei2 er2 cheng2 。
- tian1 di4 zhi1 dao4 ， ke3 yi1 yan2 er2 jin4 ye3 。 qi2 wei4 wu4 bu2 er4 ， ze2 qi2 sheng1 wu4 bu2 ce4 。 tian1 di4 zhi1 dao4 ， bo2 ye3 hou4 ye3 ， gao1 ye3 ming2 ye3 ， you1 ye3 jiu3 ye3 。 jin1 fu1 tian1 ， si1 zhao1 zhao1 zhi1 duo1 ， ji2 qi2 wu2 qiong2 ye3 ， ri4 yue4 xing1 chen2 xi4 yan1 ， wan4 wu4 fu4 yan1 。 jin1 fu1 di4 ， yi4 cuo1 tu3 zhi1 duo1 ， ji2 qi2 guang3 hou4 ， zai3 hua2 yue4 er2 bu2 zhong4 ， zhen4 he2 hai3 er2 bu2 xie4 ， wan4 wu4 zai3 yan1 。 jin1 fu1 shan1 ， yi4 quan2 shi2 zhi1 duo1 ， ji2 qi2 guang3 da4 ， cao3 mu4 sheng1 zhi1 ， qin2 shou4 ju1 zhi1 ， bao3 zang4 xing1 yan1 。 jin1 fu1 shui3 ， yi4 shao2 zhi1 duo1 ， ji2 qi2 bu2 ce4 ， yuan2 tuo2 、 jiao1 long2 、 yu2 bie1 sheng1 yan1 ， huo4 cai2 zhi2 yan1 。 《 shi1 》 yun2 ： 「 wei2 tian1 zhi1 ming4 ， wu1 mu4 bu4 yi3 ！ 」 gai4 yue1 tian1 zhi1 suo3 yi3 wei2 tian1 ye3 。 「 wu1 hu1 bu4 xian3 ！ wen2 wang2 zhi1 de2 zhi1 chun2 ！ 」 gai4 yue1 wen2 wang2 zhi1 suo3 yi3 wei2 wen2 ye3 ， chun2 yi4 bu4 yi3 。
- da4 zai1 ， sheng4 ren2 zhi1 dao4 ！ yang2 yang2 hu1 fa1 yu4 wan4 wu4 ， jun4 ji2 yu2 tian1 。 you1 you1 da4 zai1 ！ li3 yi2 san1 bai3 ， wei1 yi2 san1 qian1 ， dai4 qi2 ren2 ran2 hou4 xing2 。 gu4 yue1 ： gou3 bu2 zhi4 de2 ， zhi4 dao4 bu4 ning2 yan1 。 gu4 jun1 zi3 zun1 de2 xing4 er2 dao4 wen4 xue2 ， zhi4 guang3 da4 er2 jin4 jing1 wei1 ， ji2 gao1 ming2 er2 zhong1 yong1 。 wen1 gu4 er2 zhi1 xin1 ， dun1 hou4 yi3 chong2 li3 。 shi4 gu4 ju1 shang4 bu4 jiao1 ， wei4 xia4 bu2 bei4 ； guo2 you3 dao4 ， qi2 yan2 zu2 yi3 xing1 ， guo2 wu2 dao4 ， qi2 mo4 zu2 yi3 rong2 。 《 shi1 》 yue1 ： 「 ji4 ming2 qie3 zhe2 ， yi3 bao3 qi2 shen1 。 」 qi2 ci3 zhi1 wei4 yu3 ！
- zi3 yue1 ： 「 yu2 er2 hao3 zi4 yong4 ， jian4 er2 hao3 zi4 zhuan1 ， sheng1 hu1 jin1 zhi1 shi4 ， fan3 gu3 zhi1 dao4 。 ru2 ci3 zhe3 ， zai1 ji2 qi2 shen1 zhe3 ye3 。 」 fei1 tian1 zi3 ， bu2 yi4 li3 ， bu2 zhi4 du4 ， bu4 kao3 wen2 。 jin1 tian1 xia4 che1 tong2 gui3 ， shu1 tong2 wen2 ， xing2 tong2 lun2 。 sui1 you3 qi2 wei4 ， gou3 wu2 qi2 de2 ， bu4 gan3 zuo4 li3 yue4 yan1 ； sui1 you3 qi2 de2 ， gou3 wu2 qi2 wei4 ， yi4 bu4 gan3 zuo4 li3 yue4 yan1 。
- zi3 yue1 ： 「 wu2 shuo1 xia4 li3 ， qi3 bu4 zu2 zheng1 ye3 。 wu2 xue2 yin1 li3 ， you3 song4 cun2 yan1 ； wu2 xue2 zhou1 li3 ， jin1 yong4 zhi1 ， wu2 cong2 zhou1 。 」 wang2 tian1 xia4 you3 san1 chong2 yan1 ， qi2 gua3 guo4 yi3 hu1 ！ shang4 yan1 zhe3 sui1 shan4 wu2 zheng1 ， wu2 zheng1 bu2 xin4 ， bu2 xin4 min2 fu2 cong2 ； xia4 yan1 zhe3 sui1 shan4 bu4 zun1 ， bu4 zun1 bu2 xin4 ， bu2 xin4 min2 fu2 cong2 。 gu4 jun1 zi3 zhi1 dao4 ben3 zhu1 shen1 ， zheng1 zhu1 shu4 min2 ， kao3 zhu1 san1 wang2 er2 bu2 miu4 ， jian4 zhu1 tian1 di4 er2 bu2 bei4 ， zhi4 zhu1 gui3 shen2 er2 wu2 yi2 ， bai3 shi4 yi3 si4 sheng4 ren2 er2 bu2 huo4 。 zhi4 zhu1 gui3 shen2 er2 wu2 yi2 ， zhi1 tian1 ye3 ； bai3 shi4 yi3 si4 sheng4 ren2 er2 bu2 huo4 ， zhi1 ren2 ye3 。 shi4 gu4 jun1 zi3 dong4 er2 shi4 wei4 tian1 xia4 dao4 ， xing2 er2 shi4 wei4 tian1 xia4 fa3 ， yan2 er2 shi4 wei4 tian1 xia4 ze2 。 yuan3 zhi1 ze2 you3 wang4 ， jin4 zhi1 ze2 bu2 yan4 。 《 shi1 》 yue1 ： 「 zai4 bi3 wu2 e4 ， zai4 ci3 wu2 she4 ； shu4 ji1 su4 ye4 ， yi3 yong3 zhong1 yu4 ！ 」 jun1 zi3 wei4 you3 bu4 ru2 ci3 er2 zao3 you3 yu4 yu2 tian1 xia4 zhe3 ye3 。
- zhong4 ni2 zu3 shu4 yao2 、 shun4 ， xian4 zhang1 wen2 、 wu3 ； shang4 lü4 tian1 shi2 ， xia4 xi2 shui3 tu3 。 pi4 ru2 tian1 di4 zhi1 wu2 bu4 chi2 zai3 ， wu2 bu2 fu4 chou2 ， pi4 ru2 si4 shi2 zhi1 cuo4 xing2 ， ru2 ri4 yue4 zhi1 dai4 ming2 。 wan4 wu4 bing4 yu4 er2 bu4 xiang1 hai4 ， dao4 bing4 xing2 er2 bu4 xiang1 bei4 ， xiao3 de2 chuan1 liu2 ， da4 de2 dun1 hua4 ， ci3 tian1 di4 zhi1 suo3 yi3 wei2 da4 ye3 。
- wei2 tian1 xia4 zhi4 sheng4 ， wei4 neng2 cong1 ming0 rui4 zhi1 ， zu2 yi3 you3 lin2 ye3 ； kuan1 yu4 wen1 rou2 ， zu2 yi3 you3 rong2 ye3 ； fa1 qiang2 gang1 yi4 ， zu2 yi3 you3 zhi2 ye3 ； qi2 zhuang1 zhong1 zheng4 ， zu2 yi3 you3 jing4 ye3 ； wen2 li3 mi4 cha2 ， zu2 yi3 you3 bie2 ye3 。 pu3 bo2 yuan1 quan2 ， er2 shi2 chu1 zhi1 。 pu3 bo2 ru2 tian1 ， yuan1 quan2 ru2 yuan1 。 jian4 er2 min2 mo4 bu2 jing4 ， yan2 er2 min2 mo4 bu2 xin4 ， xing2 er2 min2 mo4 bu4 shuo1 。 shi4 yi3 sheng1 ming2 yang2 yi4 hu1 zhong1 guo2 ， shi1 ji2 man2 mo4 ； zhou1 che1 suo3 zhi4 ， ren2 li4 suo3 tong1 ， tian1 zhi1 suo3 fu4 ， di4 zhi1 suo3 zai3 ， ri4 yue4 suo3 zhao4 ， shuang1 lu4 suo3 dui4 ； fan2 you3 xue4 qi4 zhe3 ， mo4 bu4 zun1 qin1 ， gu4 yue1 pei4 tian1 。
- wei2 tian1 xia4 zhi4 cheng2 ， wei4 neng2 jing1 lun2 tian1 xia4 zhi1 da4 jing1 ， li4 tian1 xia4 zhi1 da4 ben3 ， zhi1 tian1 di4 zhi1 hua4 yu4 。 fu1 yan1 you3 suo3 yi3 ？ zhun1 zhun1 qi2 ren2 ！ yuan1 yuan1 qi2 yuan1 ！ hao4 hao4 qi2 tian1 ！ gou3 bu2 gu4 cong1 ming0 sheng4 zhi1 da2 tian1 de2 zhe3 ， qi2 shu2 neng2 zhi1 zhi1 ？
- 《 shi1 》 yue1 ： 「 yi1 jin3 shang4 jiong3 」 ， e4 qi2 wen2 zhi1 zhu4 ye3 。 gu4 jun1 zi3 zhi1 dao4 ， an4 ran2 er2 ri4 zhang1 ； xiao3 ren2 zhi1 dao4 ， de0 ran2 er2 ri4 wang2 。 jun1 zi3 zhi1 dao4 ： dan4 er2 bu2 yan4 ， jian3 er2 wen2 ， wen1 er2 li3 ， zhi1 yuan3 zhi1 jin4 ， zhi1 feng1 zhi1 zi4 ， zhi1 wei1 zhi1 xian3 ， ke3 yu3 ru4 de2 yi3 。
- 《 shi1 》 yun2 ： 「 qian2 sui1 fu2 yi3 ， yi4 kong3 zhi1 zhao1 ！ 」 gu4 jun1 zi3 nei4 xing3 bu2 jiu4 ， wu2 e4 yu2 zhi4 。 jun1 zi3 suo3 bu4 ke3 ji2 zhe3 ， qi2 wei2 ren2 zhi1 suo3 bu2 jian4 hu1 ！
- 《 shi1 》 yun2 ： 「 xiang1 zai4 er3 shi4 ， shang4 bu2 kui4 yu2 wu1 lou4 。 」 gu4 jun1 zi3 bu2 dong4 er2 jing4 ， bu4 yan2 er2 xin4 。
- 《 shi1 》 yue1 ： 「 zou4 jia3 wu2 yan2 ， shi2 mi2 you3 zheng1 。 」 shi4 gu4 jun1 zi3 bu4 shang3 er2 min2 quan4 ， bu2 nu4 er2 min2 wei1 yu2 fu1 yue4 。
- 《 shi1 》 yue1 ： 「 bu4 xian3 wei2 de2 ！ bai3 pi4 qi2 xing2 zhi1 。 」 shi4 gu4 jun1 zi3 du3 gong1 er2 tian1 xia4 ping2 。
- 《 shi1 》 yue1 ： 「 yu3 huai2 ming2 de2 ， bu2 da4 sheng1 yi3 se4 。 」 zi3 yue1 ： 「 sheng1 se4 zhi1 yu2 yi3 hua4 min2 ， mo4 ye3 。 」 《 shi1 》 yue1 ： 「 de2 you2 ru2 mao2 」 ， mao2 you2 you3 lun2 ； 「 shang4 tian1 zhi1 zai3 ， wu2 sheng1 wu2 xiu4 」 ， zhi4 yi3 ！

## 注释

## 译文

## 赏析
