---
id: yuan-ming-wu-liu-xian-sheng-chuan
title: 五柳先生传
titlePinyin: wu3 liu3 xian1 sheng1 chuan2
titleSlug: wu-liu-xian-sheng-chuan
author: 渊明
authorPinyin: yuan1 ming2
authorSlug: yuan-ming
dynasty: 晋
dynastyPinyin: wei4 jin4
dynastySlug: jin
tags:
  - 蒙学
  - 古文观止
  - 卷七・六朝唐文
---
## 正文
- 先生不知何许人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾不吝情去留。环堵萧然，不蔽风日；短褐穿结，箪瓢屡空，晏如也。常著文章自娱，颇示己志。忘怀得失，以此自终。
- 赞曰：黔娄之妻有言：“不戚戚于贫贱，不汲汲于富贵。”其言兹若人之俦乎？衔觞赋诗，以乐其志，无怀氏之民欤？葛天氏之民欤？

## 拼音
- xian1 sheng1 bu4 zhi1 he2 xu3 ren2 ye3 ， yi4 bu4 xiang2 qi2 xing4 zi4 ， zhai2 bian1 you3 wu3 liu3 shu4 ， yin1 yi3 wei2 hao4 yan1 。 xian2 jing4 shao3 yan2 ， bu2 mu4 rong2 li4 。 hao3 du2 shu1 ， bu4 qiu2 shen4 jie3 ； mei3 you3 hui4 yi4 ， bian4 xin1 ran2 wang4 shi2 。 xing4 shi4 jiu3 ， jia1 pin2 bu4 neng2 chang2 de2 。 qin1 jiu4 zhi1 qi2 ru2 ci3 ， huo4 zhi4 jiu3 er2 zhao1 zhi1 ； zao4 yin3 zhe2 jin4 ， qi1 zai4 bi4 zui4 。 ji4 zui4 er2 tui4 ， ceng2 bu2 lin4 qing2 qu4 liu2 。 huan2 du3 xiao1 ran2 ， bu2 bi4 feng1 ri4 ； duan3 he4 chuan1 jie2 ， dan1 piao2 lü3 kong1 ， yan4 ru2 ye3 。 chang2 zhu4 wen2 zhang1 zi4 yu2 ， po1 shi4 ji3 zhi4 。 wang4 huai2 de2 shi1 ， yi3 ci3 zi4 zhong1 。
- zan4 yue1 ： qian2 lou2 zhi1 qi1 you3 yan2 ： “ bu4 qi1 qi1 yu2 pin2 jian4 ， bu4 ji2 ji2 yu2 fu4 gui4 。 ” qi2 yan2 zi1 ruo4 ren2 zhi1 chou2 hu1 ？ xian2 shang1 fu4 shi1 ， yi3 le4 qi2 zhi4 ， wu2 huai2 shi4 zhi1 min2 yu2 ？ ge3 tian1 shi4 zhi1 min2 yu2 ？

## 注释

## 译文

## 赏析
