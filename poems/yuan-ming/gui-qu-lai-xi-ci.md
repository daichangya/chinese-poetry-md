---
id: yuan-ming-gui-qu-lai-xi-ci
title: 归去来兮辞
titlePinyin: gui1 qu4 lai2 xi1 ci2
titleSlug: gui-qu-lai-xi-ci
author: 渊明
authorPinyin: yuan1 ming2
authorSlug: yuan-ming
dynasty: 晋
dynastyPinyin: wei4 jin4
dynastySlug: jin
tags:
  - 蒙学
  - 古文观止
  - 卷七・六朝唐文
---
## 正文
- 余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。
- 归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。
- 乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
- 归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。
- 已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！

## 拼音
- yu2 jia1 pin2 ， geng1 zhi2 bu4 zu2 yi3 zi4 ji3 。 you4 zhi4 ying2 shi4 ， ping2 wu2 chu3 su4 ， sheng1 sheng1 suo3 zi1 ， wei4 jian4 qi2 shu4 。 qin1 gu4 duo1 quan4 yu2 wei4 chang2 li4 ， tuo1 ran2 you3 huai2 ， qiu2 zhi1 mi2 tu2 。 hui4 you3 si4 fang1 zhi1 shi4 ， zhu1 hou2 yi3 hui4 ai4 wei4 de2 ， jia1 shu1 yi3 yu2 pin2 ku3 ， sui4 jian4 yong4 yu2 xiao3 yi4 。 yu2 shi2 feng1 bo1 wei4 jing4 ， xin1 dan4 yuan3 yi4 ， peng2 ze2 qu4 jia1 bai3 li3 ， gong1 tian2 zhi1 li4 ， zu2 yi3 wei2 jiu3 。 gu4 bian4 qiu2 zhi1 。 ji2 shao3 ri4 ， juan4 ran2 you3 gui1 yu2 zhi1 qing2 。 he2 ze2 ？ zhi4 xing4 zi4 ran2 ， fei1 jiao3 li4 suo3 de2 。 ji1 dong4 sui1 qie4 ， wei2 ji3 jiao1 bing4 。 chang2 cong2 ren2 shi4 ， jie1 kou3 fu4 zi4 yi4 。 yu2 shi4 chang4 ran2 kang1 kai3 ， shen1 kui4 ping2 sheng1 zhi1 zhi4 。 you2 wang4 yi4 ren3 ， dang1 lian3 shang0 xiao1 shi4 。 xun2 cheng2 shi4 mei4 sang4 yu2 wu3 chang1 ， qing2 zai4 jun4 ben1 ， zi4 mian3 qu4 zhi2 。 zhong4 qiu1 zhi4 dong1 ， zai4 guan1 ba1 shi2 yu2 ri4 。 yin1 shi4 shun4 xin1 ， ming4 pian1 yue1 《 gui1 qu4 lai2 xi1 》 。 yi3 si4 sui4 shi2 yi1 yue4 ye3 。
- gui1 qu4 lai2 xi1 ， tian2 yuan2 jiang1 wu2 hu2 bu4 gui1 ？ ji4 zi4 yi3 xin1 wei4 xing2 yi4 ， xi1 chou2 chang4 er2 du2 bei1 ？ wu4 yi3 wang3 zhi1 bu2 jian4 ， zhi1 lai2 zhe3 zhi1 ke3 zhui1 。 shi2 mi2 tu2 qi2 wei4 yuan3 ， jue2 jin1 shi4 er2 zuo2 fei1 。 zhou1 yao2 yao2 yi3 qing1 yang2 ， feng1 piao1 piao1 er2 chui1 yi1 。 wen4 zheng1 fu1 yi3 qian2 lu4 ， hen4 chen2 guang1 zhi1 xi1 wei1 。
- nai3 zhan1 heng2 yu3 ， zai3 xin1 zai3 ben1 。 tong2 pu2 huan1 ying2 ， zhi4 zi3 hou4 men2 。 san1 jing4 jiu4 huang1 ， song1 ju2 you2 cun2 。 xie2 you4 ru4 shi4 ， you3 jiu3 ying2 zun1 。 yin3 hu2 shang1 yi3 zi4 zhuo2 ， mian3 ting2 ke1 yi3 yi2 yan2 。 yi3 nan2 chuang1 yi3 ji4 ao4 ， shen3 rong2 xi1 zhi1 yi4 an1 。 yuan2 ri4 she4 yi3 cheng2 qu4 ， men2 sui1 she4 er2 chang2 guan1 。 ce4 fu2 lao3 yi3 liu2 qi4 ， shi2 jiao3 shou3 er2 xia2 guan1 。 yun2 wu2 xin1 yi3 chu1 xiu4 ， niao3 juan4 fei1 er2 zhi1 hai2 。 jing3 yi4 yi4 yi3 jiang1 ru4 ， fu3 gu1 song1 er2 pan2 huan2 。
- gui1 qu4 lai2 xi1 ， qing3 xi1 jiao1 yi3 jue2 you2 。 shi4 yu3 wo3 er2 xiang1 wei2 ， fu4 jia4 yan2 xi1 yan1 qiu2 ？ yue4 qin1 qi0 zhi1 qing2 hua4 ， le4 qin2 shu1 yi3 xiao1 you1 。 nong2 ren2 gao4 yu2 yi3 chun1 ji2 ， jiang1 you3 shi4 yu2 xi1 chou2 。 huo4 ming4 jin1 che1 ， huo4 zhao4 gu1 zhou1 。 ji4 yao3 tiao3 yi3 xun2 he4 ， yi4 qi2 qu1 er2 jing1 qiu1 。 mu4 xin1 xin1 yi3 xiang4 rong2 ， quan2 juan1 juan1 er2 shi3 liu2 。 shan4 wan4 wu4 zhi1 de2 shi2 ， gan3 wu2 sheng1 zhi1 xing2 xiu1 。
- yi3 yi3 hu1 ！ yu4 xing2 yu3 nei4 fu4 ji3 shi2 ？ he2 bu4 wei3 xin1 ren4 qu4 liu2 ？ hu2 wei4 hu1 huang2 huang2 yu4 he2 zhi1 ？ fu4 gui4 fei1 wu2 yuan4 ， di4 xiang1 bu4 ke3 qi1 。 huai2 liang2 chen2 yi3 gu1 wang3 ， huo4 zhi2 zhang4 er2 yun2 zi3 。 deng1 dong1 gao1 yi3 shu1 xiao4 ， lin2 qing1 liu2 er2 fu4 shi1 。 liao2 cheng2 hua4 yi3 gui1 jin4 ， le4 fu1 tian1 ming4 fu4 xi1 yi2 ！

## 注释

## 译文

## 赏析
