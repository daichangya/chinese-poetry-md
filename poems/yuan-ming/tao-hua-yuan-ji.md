---
id: yuan-ming-tao-hua-yuan-ji
title: 桃花源记
titlePinyin: tao2 hua1 yuan2 ji4
titleSlug: tao-hua-yuan-ji
author: 渊明
authorPinyin: yuan1 ming2
authorSlug: yuan-ming
dynasty: 晋
dynastyPinyin: wei4 jin4
dynastySlug: jin
tags:
  - 蒙学
  - 古文观止
  - 卷七・六朝唐文
---
## 正文
- 晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。复前行，欲穷其林。
- 林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。
- 见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔 一作：隔绝)
- 既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。
- 南阳刘子骥，高尚士也，闻之，欣然规往。未果，寻病终，后遂无问津者。

## 拼音
- jin4 tai4 yuan2 zhong1 ， wu3 ling2 ren2 bu3 yu2 wei4 ye4 。 yuan2 xi1 xing2 ， wang4 lu4 zhi1 yuan3 jin4 。 hu1 feng2 tao2 hua1 lin2 ， jia2 an4 shu4 bai3 bu4 ， zhong1 wu2 za2 shu4 ， fang1 cao3 xian1 mei3 ， luo4 ying1 bin1 fen1 ， yu2 ren2 shen4 yi4 zhi1 。 fu4 qian2 xing2 ， yu4 qiong2 qi2 lin2 。
- lin2 jin4 shui3 yuan2 ， bian4 de2 yi4 shan1 ， shan1 you3 xiao3 kou3 ， fang3 fu2 ruo4 you3 guang1 。 bian4 she4 chuan2 ， cong2 kou3 ru4 。 chu1 ji2 xia2 ， cai2 tong1 ren2 。 fu4 xing2 shu4 shi2 bu4 ， huo1 ran2 kai1 lang3 。 tu3 di4 ping2 kuang4 ， wu1 she4 yan3 ran2 ， you3 liang2 tian2 mei3 chi2 sang1 zhu2 zhi1 shu3 。 qian1 mo4 jiao1 tong1 ， ji1 quan3 xiang1 wen2 。 qi2 zhong1 wang3 lai2 zhong3 zuo4 ， nan2 nü3 yi1 zhuo2 ， xi1 ru2 wai4 ren2 。 huang2 fa4 chui2 tiao2 ， bing4 yi2 ran2 zi4 le4 。
- jian4 yu2 ren2 ， nai3 da4 jing1 ， wen4 suo3 cong2 lai2 。 ju4 da2 zhi1 。 bian4 yao4 hai2 jia1 ， she4 jiu3 sha1 ji1 zuo4 shi2 。 cun1 zhong1 wen2 you3 ci3 ren2 ， xian2 lai2 wen4 xun4 。 zi4 yun2 xian1 shi4 bi4 qin2 shi2 luan4 ， lü4 qi1 zi3 yi4 ren2 lai2 ci3 jue2 jing4 ， bu2 fu4 chu1 yan1 ， sui4 yu3 wai4 ren2 jian4 ge2 。 wen4 jin1 shi4 he2 shi4 ， nai3 bu4 zhi1 you3 han4 ， wu2 lun4 wei4 jin4 。 ci3 ren2 yi1 yi1 wei4 ju4 yan2 suo3 wen2 ， jie1 tan4 wan3 。 yu2 ren2 ge4 fu4 yan2 zhi4 qi2 jia1 ， jie1 chu1 jiu3 shi2 。 ting2 shu4 ri4 ， ci2 qu4 。 ci3 zhong1 ren2 yu3 yun2 ： “ bu4 zu2 wei4 wai4 ren2 dao4 ye3 。 ” ( jian4 ge2   yi2 zuo4 ： ge2 jue2 )
- ji4 chu1 ， de2 qi2 chuan2 ， bian4 fu2 xiang4 lu4 ， chu4 chu4 zhi4 zhi1 。 ji2 jun4 xia4 ， yi4 tai4 shou3 ， shuo1 ru2 ci3 。 tai4 shou3 ji2 qian3 ren2 sui2 qi2 wang3 ， xun2 xiang4 suo3 zhi4 ， sui4 mi2 ， bu2 fu4 de2 lu4 。
- nan2 yang2 liu2 zi3 ji4 ， gao1 shang4 shi4 ye3 ， wen2 zhi1 ， xin1 ran2 gui1 wang3 。 wei4 guo3 ， xun2 bing4 zhong1 ， hou4 sui4 wu2 wen4 jin1 zhe3 。

## 注释

## 译文

## 赏析
