---
id: cai-kan-xiao-bai-le-tian-ti-zi-yong-er-shi-yun
title: 效白乐天体自咏二十韵
titlePinyin: xiao4 bai2 le4 tian1 ti3 zi4 yong3 er4 shi2 yun4
titleSlug: xiao-bai-le-tian-ti-zi-yong-er-shi-yun
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生七十稀，我今六十六。
- 幼小承门资，长大窃科目。
- 平步登瀛洲，超迁应郎宿。
- 省寺久徊翔，京华厌驰逐。
- 七持使者节，三剖刺史竹。
- 晚玷两禁班，滥纡三品服。
- 游宦四十年，徒糜太仓粟。
- 君恩无以报，扪心自慙恧。
- 吾闻老氏言，知足乃不辱。
- 力辞会稽组，愿赋祠庭禄。
- 举首谢鹓鸿，甘心友麋鹿。
- 家有十顷田，居多数椽屋。
- 长子通朝籍，二女归仕族。
- 貤恩沾弟姪，余俸赡亲属。
- 始望岂及此，平生不啻足。
- 无奈百病侵，齿豁头已秃。
- 指挛足蹒跚，背驼腰屈曲。
- 消长自乘除，祸福多倚伏。
- 枚数亲旧间，十九登鬼录。
- 自怜衰病翁，讵知不为福。

## 拼音
- ren2 sheng1 qi1 shi2 xi1 ， wo3 jin1 liu4 shi2 liu4 。
- you4 xiao3 cheng2 men2 zi1 ， zhang3 da4 qie4 ke1 mu4 。
- ping2 bu4 deng1 ying2 zhou1 ， chao1 qian1 ying4 lang2 su4 。
- sheng3 si4 jiu3 huai2 xiang2 ， jing1 hua2 yan4 chi2 zhu2 。
- qi1 chi2 shi3 zhe3 jie2 ， san1 pou1 ci4 shi3 zhu2 。
- wan3 dian4 liang3 jin4 ban1 ， lan4 yu1 san1 pin3 fu2 。
- you2 huan4 si4 shi2 nian2 ， tu2 mi2 tai4 cang1 su4 。
- jun1 en1 wu2 yi3 bao4 ， men2 xin1 zi4 can2 nü4 。
- wu2 wen2 lao3 shi4 yan2 ， zhi1 zu2 nai3 bu4 ru3 。
- li4 ci2 hui4 ji1 zu3 ， yuan4 fu4 ci2 ting2 lu4 。
- ju3 shou3 xie4 yuan1 hong2 ， gan1 xin1 you3 mi2 lu4 。
- jia1 you3 shi2 qing3 tian2 ， ju1 duo1 shu4 chuan2 wu1 。
- zhang3 zi3 tong1 chao2 ji2 ， er4 nü3 gui1 shi4 zu2 。
- yi2 en1 zhan1 di4 zhi2 ， yu2 feng4 shan4 qin1 shu3 。
- shi3 wang4 qi3 ji2 ci3 ， ping2 sheng1 bu2 chi4 zu2 。
- wu2 nai4 bai3 bing4 qin1 ， chi3 huo1 tou2 yi3 tu1 。
- zhi3 luan2 zu2 pan2 shan1 ， bei4 tuo2 yao1 qu1 qu3 。
- xiao1 zhang3 zi4 cheng2 chu2 ， huo4 fu2 duo1 yi3 fu2 。
- mei2 shu4 qin1 jiu4 jian1 ， shi2 jiu3 deng1 gui3 lu4 。
- zi4 lian2 shuai1 bing4 weng1 ， ju4 zhi1 bu2 wei4 fu2 。

## 注释

## 译文

## 赏析
