---
id: cai-kan-zhu-zhang-chao-zong-suo-hu-cun-luo-cheng-zhi-ji-ci-yun-jian-zhi
title: 朱丈朝宗索壶村落成之集次韵简之
titlePinyin: zhu1 zhang4 chao2 zong1 suo3 hu2 cun1 luo4 cheng2 zhi1 ji2 ci4 yun4 jian3 zhi1
titleSlug: zhu-zhang-chao-zong-suo-hu-cun-luo-cheng-zhi-ji-ci-yun-jian-zhi
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我本岩壑姿，浪谓蓬瀛客。
- 下惠犹三黜，孟公甘百谪。
- 况如腹背毛，敢意青云翮。
- 一麾江海去，自分仙凡隔。
- 税驾荆溪东，屏居在幽穴。
- 虽无二顷田，頼有一区宅。
- 壶村咫尺地，聊以适其适。
- 公家百亩园，下视云梦窄。
- 风云满襟袖，烟霞拂巾帻。
- 清溪一派流，端疑巨灵擘。
- 桃李自成蹊，皆公手封植。
- 顾我郐无讥，敢比齐楚国。
- 大厦未落成，何事先促迫。
- 一笑真莫逆，两贤岂相厄。
- 我贫釜生鱼，传家尚清白。
- 八珍绝肥甘，一枕但甜黑。
- 抹月批清风，客至聊具食。
- 乃知造物公，独此每无择。
- 书生耳目寒，得之即声色。
- 公若肯一来，与公分所得。

## 拼音
- wo3 ben3 yan2 he4 zi1 ， lang4 wei4 peng2 ying2 ke4 。
- xia4 hui4 you2 san1 chu4 ， meng4 gong1 gan1 bai3 zhe2 。
- kuang4 ru2 fu4 bei4 mao2 ， gan3 yi4 qing1 yun2 he2 。
- yi4 hui1 jiang1 hai3 qu4 ， zi4 fen1 xian1 fan2 ge2 。
- shui4 jia4 jing1 xi1 dong1 ， ping2 ju1 zai4 you1 xue2 。
- sui1 wu2 er4 qing3 tian2 ， lai4 you3 yi4 qu1 zhai2 。
- hu2 cun1 zhi3 chi3 di4 ， liao2 yi3 shi4 qi2 shi4 。
- gong1 jia0 bai3 mu3 yuan2 ， xia4 shi4 yun2 meng4 zhai3 。
- feng1 yun2 man3 jin1 xiu4 ， yan1 xia2 fu2 jin1 ze2 。
- qing1 xi1 yi2 pai4 liu2 ， duan1 yi2 ju4 ling2 bo4 。
- tao2 li3 zi4 cheng2 qi1 ， jie1 gong1 shou3 feng1 zhi2 。
- gu4 wo3 kuai4 wu2 ji1 ， gan3 bi3 qi2 chu3 guo2 。
- da4 sha4 wei4 luo4 cheng2 ， he2 shi4 xian1 cu4 po4 。
- yi2 xiao4 zhen1 mo4 ni4 ， liang3 xian2 qi3 xiang1 e4 。
- wo3 pin2 fu3 sheng1 yu2 ， chuan2 jia1 shang4 qing1 bai2 。
- ba1 zhen1 jue2 fei2 gan1 ， yi4 zhen3 dan4 tian2 hei1 。
- mo3 yue4 pi1 qing1 feng1 ， ke4 zhi4 liao2 ju4 shi2 。
- nai3 zhi1 zao4 wu4 gong1 ， du2 ci3 mei3 wu2 ze2 。
- shu1 sheng1 er3 mu4 han2 ， de2 zhi1 ji2 sheng1 se4 。
- gong1 ruo4 ken3 yi4 lai2 ， yu3 gong1 fen1 suo3 de2 。

## 注释

## 译文

## 赏析
