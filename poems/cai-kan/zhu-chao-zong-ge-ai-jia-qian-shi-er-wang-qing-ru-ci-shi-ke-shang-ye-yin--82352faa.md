---
id: cai-kan-zhu-chao-zong-ge-ai-jia-qian-shi-er-wang-qing-ru-ci-shi-ke-shang-ye-yin--82352faa
title: 朱朝宗割爱嫁遣侍儿忘情如此是可尚也因作忘情吟以道哀怨之意
titlePinyin: zhu1 chao2 zong1 ge1 ai4 jia4 qian3 shi4 er2 wang4 qing2 ru2 ci3 shi4 ke3 shang4 ye3 yin1 zuo4 wang4 qing2 yin2 yi3 dao4 ai1 yuan4 zhi1 yi4
titleSlug: zhu-chao-zong-ge-ai-jia-qian-shi-er-wang-qing-ru-ci-shi-ke-shang-ye-yin--82352faa
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风流汉署尚书郎，蛾眉列屋呈新粧。
- 中有一人十四五，雪肤花艳倾后房。
- 妬宠负恃亦常理，何乃弃置行路傍。
- 妾如桃李眩颜色，君如铁石为心肠。
- 忆昔赠君绿绮琴，佳期密意寓琴心。
- 白雪阳春世寡和，高山流水谁知音。
- 燕子楼中空寂寞，凤凰台上忍登临。
- 瓶沉簪断不堪说，钗分镜破何由寻。
- 君不见韩退之，绛桃柳枝二侍儿。
- 别来柳枝已飞去，故作镇州初归诗。
- 又不见白乐天，小蛮樊素争取怜。
- 晚年樊素欲谢遣，因赋不能忘情篇。
- 从来我辈情所钟，绵绵此恨今古同。
- 世间尤物最为累，须信万事浮云空。
- 二公号为知道者，未免爱欲缠胸中。
- 果能脱去如敝屣，自古未有贤于公。
- 料得文君对长卿，小窗时鼓一再行。
- 幽愁暗恨欲备写，离鸾别鹤难成声。
- 知君手种堂前柳，春风披拂还轻盈。
- 怜新弃旧似浅薄，如君未必真忘情。

## 拼音
- feng1 liu2 han4 shu3 shang4 shu1 lang2 ， e2 mei2 lie4 wu1 cheng2 xin1 zhuang1 。
- zhong1 you3 yi4 ren2 shi2 si4 wu3 ， xue3 fu1 hua1 yan4 qing1 hou4 fang2 。
- du4 chong3 fu4 shi4 yi4 chang2 li3 ， he2 nai3 qi4 zhi4 xing2 lu4 bang4 。
- qie4 ru2 tao2 li3 xuan4 yan2 se4 ， jun1 ru2 tie3 shi2 wei4 xin1 chang2 。
- yi4 xi1 zeng4 jun1 lü4 qi3 qin2 ， jia1 qi1 mi4 yi4 yu4 qin2 xin1 。
- bai2 xue3 yang2 chun1 shi4 gua3 he2 ， gao1 shan1 liu2 shui3 shui2 zhi1 yin1 。
- yan4 zi0 lou2 zhong1 kong1 ji4 mo4 ， feng4 huang2 tai2 shang4 ren3 deng1 lin2 。
- ping2 chen2 zan1 duan4 bu4 kan1 shuo1 ， chai1 fen1 jing4 po4 he2 you2 xun2 。
- jun1 bu2 jian4 han2 tui4 zhi1 ， jiang4 tao2 liu3 zhi1 er4 shi4 er2 。
- bie2 lai2 liu3 zhi1 yi3 fei1 qu4 ， gu4 zuo4 zhen4 zhou1 chu1 gui1 shi1 。
- you4 bu2 jian4 bai2 le4 tian1 ， xiao3 man2 fan2 su4 zheng1 qu3 lian2 。
- wan3 nian2 fan2 su4 yu4 xie4 qian3 ， yin1 fu4 bu4 neng2 wang4 qing2 pian1 。
- cong2 lai2 wo3 bei4 qing2 suo3 zhong1 ， mian2 mian2 ci3 hen4 jin1 gu3 tong2 。
- shi4 jian1 you2 wu4 zui4 wei4 lei4 ， xu1 xin4 wan4 shi4 fu2 yun2 kong1 。
- er4 gong1 hao4 wei4 zhi1 dao4 zhe3 ， wei4 mian3 ai4 yu4 chan2 xiong1 zhong1 。
- guo3 neng2 tuo1 qu4 ru2 bi4 xi3 ， zi4 gu3 wei4 you3 xian2 yu2 gong1 。
- liao4 de2 wen2 jun1 dui4 chang2 qing1 ， xiao3 chuang1 shi2 gu3 yi2 zai4 xing2 。
- you1 chou2 an4 hen4 yu4 bei4 xie3 ， li2 luan2 bie2 he4 nan2 cheng2 sheng1 。
- zhi1 jun1 shou3 zhong3 tang2 qian2 liu3 ， chun1 feng1 pi1 fu2 hai2 qing1 ying2 。
- lian2 xin1 qi4 jiu4 si4 qian3 bo2 ， ru2 jun1 wei4 bi4 zhen1 wang4 qing2 。

## 注释

## 译文

## 赏析
