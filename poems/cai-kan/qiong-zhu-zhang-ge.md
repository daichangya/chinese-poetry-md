---
id: cai-kan-qiong-zhu-zhang-ge
title: 筇竹杖歌
titlePinyin: qiong2 zhu2 zhang4 ge1
titleSlug: qiong-zhu-zhang-ge
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我有一枝筇，夭矫如游龙。
- 由来博望使西域，万里持寄衰病翁。
- 自蜀历楚入吴越，名山胜地多留踪。
- 先排衡山云，直上南台升祝融。
- 次登岘山首，北望京洛浮尘中。
- 白鹭洲前弄明月，黄鹤楼上迎清风。
- 东游秦望探禹穴，天台鴈荡观奇峰。
- 孤根端有岁寒操，劲节肯染京尘红。
- 飘然飞去不可执，西山南浦聊从容。
- 放行天地无障碍，倚观宇宙皆虚空。
- 横挑斜曳任所适，去来无定如飞鸿。
- 提携九节常在手，四方上下俱相从。
- 我常病足不能履，頼汝左右扶持功。
- 老形已具身伛偻，讵可一日无此公。
- 杖兮切勿化龙去，留取百岁扶衰慵。

## 拼音
- wo3 you3 yi4 zhi1 qiong2 ， yao1 jiao3 ru2 you2 long2 。
- you2 lai2 bo2 wang4 shi3 xi1 yu4 ， wan4 li3 chi2 ji4 shuai1 bing4 weng1 。
- zi4 shu3 li4 chu3 ru4 wu2 yue4 ， ming2 shan1 sheng4 di4 duo1 liu2 zong1 。
- xian1 pai2 heng2 shan1 yun2 ， zhi2 shang4 nan2 tai2 sheng1 zhu4 rong2 。
- ci4 deng1 xian4 shan1 shou3 ， bei3 wang4 jing1 luo4 fu2 chen2 zhong1 。
- bai2 lu4 zhou1 qian2 nong4 ming2 yue4 ， huang2 he4 lou2 shang4 ying2 qing1 feng1 。
- dong1 you2 qin2 wang4 tan4 yu3 xue2 ， tian1 tai2 yan4 dang4 guan1 qi2 feng1 。
- gu1 gen1 duan1 you3 sui4 han2 cao1 ， jin4 jie2 ken3 ran3 jing1 chen2 hong2 。
- piao1 ran2 fei1 qu4 bu4 ke3 zhi2 ， xi1 shan1 nan2 pu3 liao2 cong2 rong2 。
- fang4 xing2 tian1 di4 wu2 zhang4 ai4 ， yi3 guan1 yu3 zhou4 jie1 xu1 kong1 。
- heng2 tiao1 xie2 ye4 ren4 suo3 shi4 ， qu4 lai2 wu2 ding4 ru2 fei1 hong2 。
- ti2 xie2 jiu3 jie2 chang2 zai4 shou3 ， si4 fang1 shang4 xia4 ju4 xiang1 cong2 。
- wo3 chang2 bing4 zu2 bu4 neng2 lü3 ， lai4 ru3 zuo3 you4 fu2 chi2 gong1 。
- lao3 xing2 yi3 ju4 shen1 yu3 lü3 ， ju4 ke3 yi2 ri4 wu2 ci3 gong1 。
- zhang4 xi1 qie4 wu4 hua4 long2 qu4 ， liu2 qu3 bai3 sui4 fu2 shuai1 yong1 。

## 注释

## 译文

## 赏析
