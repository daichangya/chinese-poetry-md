---
id: cai-kan-ti-duan-yue-xi-shen-shi
title: 题端约喜神诗
titlePinyin: ti2 duan1 yue1 xi3 shen2 shi1
titleSlug: ti-duan-yue-xi-shen-shi
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高楼结蜃桥垂虹，人间梦幻色即空。
- 何劳愚智徒相攻，无异蛮触战蜗虫。
- 先生学道尤温恭，皎然明月来窗栊。
- 幅巾宛有林下风，身虽隠约声如镛。
- 何人为写冰雪容，屹若山立凝神锋。
- 长松诘曲盘虬龙，朱藤缓步行松中。
- 治世乃有商山翁，青鞋不踏京尘红。
- 宦游已悟禽入笼，谁能薄禄仰釜钟。
- 百年驹隙成匆匆，一廛可老荆谿东。

## 拼音
- gao1 lou2 jie2 shen4 qiao2 chui2 hong2 ， ren2 jian1 meng4 huan4 se4 ji2 kong1 。
- he2 lao2 yu2 zhi4 tu2 xiang1 gong1 ， wu2 yi4 man2 chu4 zhan4 wo1 chong2 。
- xian1 sheng1 xue2 dao4 you2 wen1 gong1 ， jiao3 ran2 ming2 yue4 lai2 chuang1 long2 。
- fu2 jin1 wan3 you3 lin2 xia4 feng1 ， shen1 sui1 yin3 yue1 sheng1 ru2 yong1 。
- he2 ren2 wei2 xie3 bing1 xue3 rong2 ， yi4 ruo4 shan1 li4 ning2 shen2 feng1 。
- chang2 song1 jie2 qu3 pan2 qiu2 long2 ， zhu1 teng2 huan3 bu4 xing2 song1 zhong1 。
- zhi4 shi4 nai3 you3 shang1 shan1 weng1 ， qing1 xie2 bu2 ta4 jing1 chen2 hong2 。
- huan4 you2 yi3 wu4 qin2 ru4 long2 ， shui2 neng2 bao2 lu4 yang3 fu3 zhong1 。
- bai3 nian2 ju1 xi4 cheng2 cong1 cong1 ， yi4 chan2 ke3 lao3 jing1 xi1 dong1 。

## 注释

## 译文

## 赏析
