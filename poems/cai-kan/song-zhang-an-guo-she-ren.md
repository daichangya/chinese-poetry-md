---
id: cai-kan-song-zhang-an-guo-she-ren
title: 送张安国舍人
titlePinyin: song4 zhang1 an1 guo2 she4 ren2
titleSlug: song-zhang-an-guo-she-ren
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 若有人兮下天陬，乘云戏作人间游。
- 飘飘逸气横九州，明光射策动冕旒。
- 一挥坐遣千人休，老生瑟缩徒包羞。
- 余子走僵汗且流，自顾跛鼈惊骅骝。
- 大儿文举小儿修，眼高四海非吾俦。
- 堂堂人物倾曹刘，冰壶玉尺悬清秋。
- 胸次二十八宿周，笔力乃与造化侔。
- 挥毫落纸蟠龙虬，残篇醉墨人争收。
- 蚤年嬉笑登瀛洲，螭坳凤阁增皇猷。
- 出典方面分顾忧，昔襦今袴欢成讴。
- 六州父老思故侯，往往在处甘棠留。
- 祠庭均逸心夷犹，祇恐富贵来相求。
- 公今起自曲江头，蒲帆十幅风飕飗。
- 微官拘缚如楚囚，虽欲从公嗟无由。
- 君王仄席勤咨诹，姓字当已覆金瓯。
- 入登廊庙参筹谋，勋庸并使书银钩。
- 他时东阁罗枚邹，贱子还许登门不。

## 拼音
- ruo4 you3 ren2 xi1 xia4 tian1 zou1 ， cheng2 yun2 xi4 zuo4 ren2 jian1 you2 。
- piao1 piao1 yi4 qi4 heng2 jiu3 zhou1 ， ming2 guang1 she4 ce4 dong4 mian3 liu2 。
- yi4 hui1 zuo4 qian3 qian1 ren2 xiu1 ， lao3 sheng1 se4 suo1 tu2 bao1 xiu1 。
- yu2 zi3 zou3 jiang1 han4 qie3 liu2 ， zi4 gu4 bo3 bie1 jing1 hua2 liu2 。
- da4 er2 wen2 ju3 xiao3 er2 xiu1 ， yan3 gao1 si4 hai3 fei1 wu2 chou2 。
- tang2 tang2 ren2 wu4 qing1 cao2 liu2 ， bing1 hu2 yu4 chi3 xuan2 qing1 qiu1 。
- xiong1 ci4 er4 shi2 ba1 xiu4 zhou1 ， bi3 li4 nai3 yu3 zao4 hua4 mou2 。
- hui1 hao2 luo4 zhi3 pan2 long2 qiu2 ， can2 pian1 zui4 mo4 ren2 zheng1 shou1 。
- zao3 nian2 xi1 xiao4 deng1 ying2 zhou1 ， chi1 ao4 feng4 ge2 zeng1 huang2 you2 。
- chu1 dian3 fang1 mian4 fen1 gu4 you1 ， xi1 ru2 jin1 ku4 huan1 cheng2 ou1 。
- liu4 zhou1 fu4 lao3 si1 gu4 hou2 ， wang3 wang3 zai4 chu4 gan1 tang2 liu2 。
- ci2 ting2 jun1 yi4 xin1 yi2 you2 ， qi2 kong3 fu4 gui4 lai2 xiang1 qiu2 。
- gong1 jin1 qi3 zi4 qu3 jiang1 tou2 ， pu2 fan1 shi2 fu2 feng1 sou1 liu2 。
- wei1 guan1 ju1 fu4 ru2 chu3 qiu2 ， sui1 yu4 cong2 gong1 jie1 wu2 you2 。
- jun1 wang2 ze4 xi2 qin2 zi1 zou1 ， xing4 zi4 dang1 yi3 fu4 jin1 ou1 。
- ru4 deng1 lang2 miao4 can1 chou2 mou2 ， xun1 yong1 bing4 shi3 shu1 yin2 gou1 。
- ta1 shi2 dong1 ge2 luo2 mei2 zou1 ， jian4 zi3 hai2 xu3 deng1 men2 bu4 。

## 注释

## 译文

## 赏析
