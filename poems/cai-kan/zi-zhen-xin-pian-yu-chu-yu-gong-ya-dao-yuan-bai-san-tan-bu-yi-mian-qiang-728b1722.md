---
id: cai-kan-zi-zhen-xin-pian-yu-chu-yu-gong-ya-dao-yuan-bai-san-tan-bu-yi-mian-qiang-728b1722
title: 子真新篇愈出愈工压倒元白三叹不已勉强再次前韵
titlePinyin: zi3 zhen1 xin1 pian1 yu4 chu1 yu4 gong1 ya1 dao3 yuan2 bai2 san1 tan4 bu4 yi3 mian3 qiang3 zai4 ci4 qian2 yun4
titleSlug: zi-zhen-xin-pian-yu-chu-yu-gong-ya-dao-yuan-bai-san-tan-bu-yi-mian-qiang-728b1722
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 独守寒窗坐昏黑，怪底打门声摵摵。
- 呼童秉烛诵新诗，箧笥珠玑喜盈积。
- 君家文焰万丈长，愧我才悭真退尺。
- 往来政自足风流，唱酬聊可供闲隙。
- 剧谈快饮坐生春，一笑相看眼俱碧。
- 晓来百鸟报新晴，渐喜门前多辙迹。
- 眼明顿觉有春意，耳冷况闻开乐籍。
- 何劳空泛剡溪舟，不如沉醉高阳宅。
- 楼迥吹残玉笛寒，杯干笑指银瓶索。
- 遥知塞上积雪深，千里关山同一色。
- 夕烽罢警铁衣闲，聘币星驰交两国。
- 使华不用吞旃毛，边吏何忧取温麦。
- 祇怜鱼贯挽舟人，堕指裂肤声苦剧。
- 东风吹作一尺泥，山鸟却愁行不得。

## 拼音
- du2 shou3 han2 chuang1 zuo4 hun1 hei1 ， guai4 di3 da3 men2 sheng1 se4 se4 。
- hu1 tong2 bing3 zhu2 song4 xin1 shi1 ， qie4 si4 zhu1 ji1 xi3 ying2 ji1 。
- jun1 jia1 wen2 yan4 wan4 zhang4 chang2 ， kui4 wo3 cai2 qian1 zhen1 tui4 chi3 。
- wang3 lai2 zheng4 zi4 zu2 feng1 liu2 ， chang4 chou2 liao2 ke3 gong4 xian2 xi4 。
- ju4 tan2 kuai4 yin3 zuo4 sheng1 chun1 ， yi2 xiao4 xiang1 kan4 yan3 ju4 bi4 。
- xiao3 lai2 bai3 niao3 bao4 xin1 qing2 ， jian4 xi3 men2 qian2 duo1 zhe2 ji4 。
- yan3 ming2 dun4 jue2 you3 chun1 yi4 ， er3 leng3 kuang4 wen2 kai1 le4 ji2 。
- he2 lao2 kong1 fan4 yan3 xi1 zhou1 ， bu4 ru2 chen2 zui4 gao1 yang2 zhai2 。
- lou2 jiong3 chui1 can2 yu4 di2 han2 ， bei1 gan1 xiao4 zhi3 yin2 ping2 suo3 。
- yao2 zhi1 sai4 shang4 ji1 xue3 shen1 ， qian1 li3 guan1 shan1 tong2 yi2 se4 。
- xi1 feng1 ba4 jing3 tie3 yi1 xian2 ， pin4 bi4 xing1 chi2 jiao1 liang3 guo2 。
- shi3 hua2 bu2 yong4 tun1 zhan1 mao2 ， bian1 li4 he2 you1 qu3 wen1 mai4 。
- qi2 lian2 yu2 guan4 wan3 zhou1 ren2 ， duo4 zhi3 lie4 fu1 sheng1 ku3 ju4 。
- dong1 feng1 chui1 zuo4 yi4 chi3 ni2 ， shan1 niao3 que4 chou2 xing2 bu4 de2 。

## 注释

## 译文

## 赏析
