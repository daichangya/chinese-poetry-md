---
id: cai-kan-zai-ci-qian-yun-shang-cheng
title: 再次前韵上呈
titlePinyin: zai4 ci4 qian2 yun4 shang4 cheng2
titleSlug: zai-ci-qian-yun-shang-cheng
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云幙四垂头上黑，微霰飞霙初摵摵。
- 衾裯不暖夜更寒，庭户无声晓仍积。
- 漫空龙凤落万家，入地螟蝗想千尺。
- 因风作响争敲窗，得月交光先透隙。
- 园林巧缀鬭新奇，楼观匀铺失金碧。
- 今朝知是谪仙来，门前踏作琼瑶迹。
- 雪车句好忆刘叉，缟带诗成走张籍。
- 但得同倾北海尊，不妨屡过扬雄宅。
- 须知里社乐有余，正恐太仓米徒索。
- 愁吟时作郊岛寒，饱食幸无陈蔡色。
- 破贼空慙李常侍，仗节未许苏属国。
- 祇今力穑学老农，剩喜流膏滋宿麦。
- 杜陵一饭不忘君，忧国丹心老弥剧。
- 愿言玉烛常均调，万物忻忻俱自得。

## 拼音
- yun2 mu4 si4 chui2 tou2 shang4 hei1 ， wei1 xian4 fei1 ying1 chu1 se4 se4 。
- qin1 dao1 bu4 nuan3 ye4 geng4 han2 ， ting2 hu4 wu2 sheng1 xiao3 reng2 ji1 。
- man4 kong1 long2 feng4 luo4 wan4 jia1 ， ru4 di4 ming2 huang2 xiang3 qian1 chi3 。
- yin1 feng1 zuo4 xiang3 zheng1 qiao1 chuang1 ， de2 yue4 jiao1 guang1 xian1 tou4 xi4 。
- yuan2 lin2 qiao3 zhui4 dou4 xin1 qi2 ， lou2 guan1 yun2 pu4 shi1 jin1 bi4 。
- jin1 chao2 zhi1 shi4 zhe2 xian1 lai2 ， men2 qian2 ta4 zuo4 qiong2 yao2 ji4 。
- xue3 che1 ju4 hao3 yi4 liu2 cha1 ， gao3 dai4 shi1 cheng2 zou3 zhang1 ji2 。
- dan4 de2 tong2 qing1 bei3 hai3 zun1 ， bu4 fang2 lü3 guo4 yang2 xiong2 zhai2 。
- xu1 zhi1 li3 she4 le4 you3 yu2 ， zheng4 kong3 tai4 cang1 mi3 tu2 suo3 。
- chou2 yin2 shi2 zuo4 jiao1 dao3 han2 ， bao3 shi2 xing4 wu2 chen2 cai4 se4 。
- po4 zei2 kong1 can2 li3 chang2 shi4 ， zhang4 jie2 wei4 xu3 su1 shu3 guo2 。
- qi2 jin1 li4 se4 xue2 lao3 nong2 ， sheng4 xi3 liu2 gao1 zi1 su4 mai4 。
- du4 ling2 yi2 fan4 bu2 wang4 jun1 ， you1 guo2 dan1 xin1 lao3 mi2 ju4 。
- yuan4 yan2 yu4 zhu2 chang2 jun1 tiao2 ， wan4 wu4 xin1 xin1 ju4 zi4 de2 。

## 注释

## 译文

## 赏析
