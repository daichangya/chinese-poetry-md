---
id: cai-kan-tong-zhang-shu-yuan-gu-zhi-yao-you-jin-shan-shou-zhi-dan-yu-she-xian-shu-32fec563
title: 同张叔囦顾致尧游金山受之惮于涉险爽约不行因以诗简之
titlePinyin: tong2 zhang1 shu1 yuan1 gu4 zhi4 yao2 you2 jin1 shan1 shou4 zhi1 dan4 yu2 she4 xian3 shuang3 yue1 bu4 xing2 yin1 yi3 shi1 jian3 zhi1
titleSlug: tong-zhang-shu-yuan-gu-zhi-yao-you-jin-shan-shou-zhi-dan-yu-she-xian-shu-32fec563
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔游天都，策足蓬莱山。
- 风日不到处，意谓非人寰。
- 一涉势利涂，未免尘埃间。
- 了知此身累，痛自镌冥顽。
- 浩然动归志，暂得浮心闲。
- 金焦胜绝地，自古名东南。
- 两峰鬰相望，宛若双云鬟。
- 我欲事幽讨，不惮涉险艰。
- 同行二三子，壮气不可干。
- 欣然从我游，竟日劳跻攀。
- 江神亦可人，为我风少悭。
- 要知仗忠信，可以行百蛮。
- 阿连有童心，平生怯波澜。
- 欲去足先涩，未语胆已寒。
- 谓有性命忧，力勉终辞难。
- 我行自不恶，尽得奇绝观。
- 匆匆理回棹，此兴殊未阑。
- 阿连惊我归，喜气形眉端。
- 殷勤为我贺，不意能生还。
- 索酒共一醉，相对俱欢颜。

## 拼音
- wo3 xi1 you2 tian1 dou1 ， ce4 zu2 peng2 lai2 shan1 。
- feng1 ri4 bu2 dao4 chu4 ， yi4 wei4 fei1 ren2 huan2 。
- yi2 she4 shi4 li4 tu2 ， wei4 mian3 chen2 ai1 jian1 。
- liao3 zhi1 ci3 shen1 lei4 ， tong4 zi4 juan1 ming2 wan2 。
- hao4 ran2 dong4 gui1 zhi4 ， zan4 de2 fu2 xin1 xian2 。
- jin1 jiao1 sheng4 jue2 di4 ， zi4 gu3 ming2 dong1 nan2 。
- liang3 feng1 yu4 xiang1 wang4 ， wan3 ruo4 shuang1 yun2 huan2 。
- wo3 yu4 shi4 you1 tao3 ， bu2 dan4 she4 xian3 jian1 。
- tong2 hang2 er4 san1 zi3 ， zhuang4 qi4 bu4 ke3 gan1 。
- xin1 ran2 cong2 wo3 you2 ， jing4 ri4 lao2 ji1 pan1 。
- jiang1 shen2 yi4 ke3 ren2 ， wei4 wo3 feng1 shao3 qian1 。
- yao4 zhi1 zhang4 zhong1 xin4 ， ke3 yi3 xing2 bai3 man2 。
- a1 lian2 you3 tong2 xin1 ， ping2 sheng1 qie4 bo1 lan2 。
- yu4 qu4 zu2 xian1 se4 ， wei4 yu3 dan3 yi3 han2 。
- wei4 you3 xing4 ming4 you1 ， li4 mian3 zhong1 ci2 nan2 。
- wo3 xing2 zi4 bu2 e4 ， jin4 de2 qi2 jue2 guan1 。
- cong1 cong1 li3 hui2 zhao4 ， ci3 xing1 shu1 wei4 lan2 。
- a1 lian2 jing1 wo3 gui1 ， xi3 qi4 xing2 mei2 duan1 。
- yin1 qin2 wei4 wo3 he4 ， bu2 yi4 neng2 sheng1 huan2 。
- suo3 jiu3 gong4 yi2 zui4 ， xiang1 dui4 ju4 huan1 yan2 。

## 注释

## 译文

## 赏析
