---
id: cai-kan-yao-gan-shun-zhi-yue-guan-qiong-hua-yin-xun-wei-neng-wang-yi-shi-xiang-c-9a1e96b5
title: 姚干舜陟约观琼花因循未能往以诗相促因次前韵
titlePinyin: yao2 gan1 shun4 zhi4 yue1 guan1 qiong2 hua1 yin1 xun2 wei4 neng2 wang3 yi3 shi1 xiang1 cu4 yin1 ci4 qian2 yun4
titleSlug: yao-gan-shun-zhi-yue-guan-qiong-hua-yin-xun-wei-neng-wang-yi-shi-xiang-c-9a1e96b5
author: 蔡戡
authorPinyin: cai4 kan1
authorSlug: cai-kan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年逐春心，作意酬花期。
- 壮大颇更事，举足先三思。
- 况有简书畏，本非倦游嬉。
- 姚子磊落人，自信了不疑。
- 应变似乃祖，未肯为猎师。
- 婉画多暇日，余事长于诗。
- 秀句摹胜景，清尊乐芳时。
- 对花不忍去，唯恐光景驰。
- 愧我但局促，洁心似毗尼。
- 门墙可罗雀，敢作扬雄麾。
- 高轩时过我，不遣俗客知。
- 幕中向无事，世路方坦夷。
- 要当休沐日，飞盖还相随。
- 灵祠花药丽，皎皎方含姿。
- 何妨修禊事，流杯宴瑶池。
- 我欲为亲寿，凭君折繁枝。

## 拼音
- shao4 nian2 zhu2 chun1 xin1 ， zuo4 yi4 chou2 hua1 qi1 。
- zhuang4 da4 po1 geng4 shi4 ， ju3 zu2 xian1 san1 si1 。
- kuang4 you3 jian3 shu1 wei4 ， ben3 fei1 juan4 you2 xi1 。
- yao2 zi3 lei3 luo4 ren2 ， zi4 xin4 le0 bu4 yi2 。
- ying4 bian4 si4 nai3 zu3 ， wei4 ken3 wei4 lie4 shi1 。
- wan3 hua4 duo1 xia2 ri4 ， yu2 shi4 chang2 yu2 shi1 。
- xiu4 ju4 mo2 sheng4 jing3 ， qing1 zun1 le4 fang1 shi2 。
- dui4 hua1 bu4 ren3 qu4 ， wei2 kong3 guang1 jing3 chi2 。
- kui4 wo3 dan4 ju2 cu4 ， jie2 xin1 si4 pi2 ni2 。
- men2 qiang2 ke3 luo2 que4 ， gan3 zuo4 yang2 xiong2 hui1 。
- gao1 xuan1 shi2 guo4 wo3 ， bu4 qian3 su2 ke4 zhi1 。
- mu4 zhong1 xiang4 wu2 shi4 ， shi4 lu4 fang1 tan3 yi2 。
- yao4 dang1 xiu1 mu4 ri4 ， fei1 gai4 hai2 xiang1 sui2 。
- ling2 ci2 hua1 yao4 li4 ， jiao3 jiao3 fang1 han2 zi1 。
- he2 fang2 xiu1 xi4 shi4 ， liu2 bei1 yan4 yao2 chi2 。
- wo3 yu4 wei4 qin1 shou4 ， ping2 jun1 zhe2 fan2 zhi1 。

## 注释

## 译文

## 赏析
