---
id: fang-yue-ji-ti-zhu-tang-hui-weng-ting
title: 寄题朱塘晦翁亭
titlePinyin: ji4 ti2 zhu1 tang2 hui4 weng1 ting2
titleSlug: ji-ti-zhu-tang-hui-weng-ting
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾州断云边，山水则大好。
- 不知几何年，有一晦翁老。
- 去为考亭人，草树日枯槁。
- 儿时所钓游，岂不槩怀抱。
- 归来乎令威，杖屦费幽讨。
- 寒绿翁家塘，昨梦几倾倒。
- 田田君子花，籍籍书带草。
- 谁其月三间，聊以寄吾浩。
- 翁今为飞仙，落叶纷不扫。
- 滕侯所书绅，岁月略可考。
- 诸郎表章之，三峰倚晴昊。
- 藐予抱遗书，生世恨不早。
- 至今章句间，兀兀首空皓。
- 缅怀草堂云，春风动芹藻。

## 拼音
- wu2 zhou1 duan4 yun2 bian1 ， shan1 shui3 ze2 da4 hao3 。
- bu4 zhi1 ji3 he2 nian2 ， you3 yi2 hui4 weng1 lao3 。
- qu4 wei4 kao3 ting2 ren2 ， cao3 shu4 ri4 ku1 gao3 。
- er2 shi2 suo3 diao4 you2 ， qi3 bu2 gai4 huai2 bao4 。
- gui1 lai2 hu1 ling4 wei1 ， zhang4 ju4 fei4 you1 tao3 。
- han2 lü4 weng1 jia1 tang2 ， zuo2 meng4 ji3 qing1 dao3 。
- tian2 tian2 jun1 zi3 hua1 ， ji2 ji2 shu1 dai4 cao3 。
- shui2 qi2 yue4 san1 jian1 ， liao2 yi3 ji4 wu2 hao4 。
- weng1 jin1 wei4 fei1 xian1 ， luo4 ye4 fen1 bu4 sao3 。
- teng2 hou2 suo3 shu1 shen1 ， sui4 yue4 lüe4 ke3 kao3 。
- zhu1 lang2 biao3 zhang1 zhi1 ， san1 feng1 yi3 qing2 hao4 。
- miao3 yu3 bao4 yi2 shu1 ， sheng1 shi4 hen4 bu4 zao3 。
- zhi4 jin1 zhang1 ju4 jian1 ， wu4 wu4 shou3 kong1 hao4 。
- mian3 huai2 cao3 tang2 yun2 ， chun1 feng1 dong4 qin2 zao3 。

## 注释

## 译文

## 赏析
