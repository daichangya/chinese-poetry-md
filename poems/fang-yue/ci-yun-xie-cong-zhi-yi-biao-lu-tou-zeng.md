---
id: fang-yue-ci-yun-xie-cong-zhi-yi-biao-lu-tou-zeng
title: 次韵谢从之以表闾投赠
titlePinyin: ci4 yun4 xie4 cong2 zhi1 yi3 biao3 lü2 tou2 zeng4
titleSlug: ci-yun-xie-cong-zhi-yi-biao-lu-tou-zeng
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长杨奏赋三十年，已甘老死穷山巅。
- 醉眠独宿秋风前，此岂有意声名传。
- 如驽伏枥不受鞭，要与騕褭难争妍。
- 强令作对官道边，功名毕竟谁新鲜。
- 岌岌两傍蛟龙缠，侯曰美哉岂其然，才当如楫航长川。
- 粪墙空复烦雕镌，表闾不靳少府钱。
- 粉饰休盛期半千，宁欲老我寒诗肩。
- 归来归来直如弦，蓬莱回首慙班联。
- 安用一鸣诸子先，登楼忽思王仲宣。
- 不如傍家田一廛，锄烟犂雨仰问天。
- 天生盘谷容盘旋，更有斗酒相留连。
- 焉能跕跕愁堕鸢，一单坚坐三条椽。

## 拼音
- chang2 yang2 zou4 fu4 san1 shi2 nian2 ， yi3 gan1 lao3 si3 qiong2 shan1 dian1 。
- zui4 mian2 du2 su4 qiu1 feng1 qian2 ， ci3 qi3 you3 yi4 sheng1 ming2 chuan2 。
- ru2 nu2 fu2 li4 bu2 shou4 bian1 ， yao4 yu3 yao3 niao3 nan2 zheng1 yan2 。
- qiang2 ling4 zuo4 dui4 guan1 dao4 bian1 ， gong1 ming2 bi4 jing4 shui2 xin1 xian1 。
- ji2 ji2 liang3 bang4 jiao1 long2 chan2 ， hou2 yue1 mei3 zai1 qi3 qi2 ran2 ， cai2 dang1 ru2 ji2 hang2 chang2 chuan1 。
- fen4 qiang2 kong1 fu4 fan2 diao1 juan1 ， biao3 lü2 bu2 jin4 shao4 fu3 qian2 。
- fen3 shi4 xiu1 sheng4 qi1 ban4 qian1 ， ning2 yu4 lao3 wo3 han2 shi1 jian1 。
- gui1 lai2 gui1 lai2 zhi2 ru2 xian2 ， peng2 lai2 hui2 shou3 can2 ban1 lian2 。
- an1 yong4 yi4 ming2 zhu1 zi3 xian1 ， deng1 lou2 hu1 si1 wang2 zhong4 xuan1 。
- bu4 ru2 bang4 jia1 tian2 yi4 chan2 ， chu2 yan1 li2 yu3 yang3 wen4 tian1 。
- tian1 sheng1 pan2 gu3 rong2 pan2 xuan2 ， geng4 you3 dou4 jiu3 xiang1 liu2 lian2 。
- yan1 neng2 dian3 dian3 chou2 duo4 yuan1 ， yi4 dan1 jian1 zuo4 san1 tiao2 chuan2 。

## 注释

## 译文

## 赏析
