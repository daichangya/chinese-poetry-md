---
id: fang-yue-yue-shi-shang-she
title: 阅视赏射
titlePinyin: yue4 shi4 shang3 she4
titleSlug: yue-shi-shang-she
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 边角悲鸣霜扑地，将校宁甘泼寒戏。
- 熊旗引队柳营晓，大羽插腰生意气。
- 虎皮半卷并铁刀，臂鞲蜀锦团雕袍。
- 士不敢喘那敢骄，肃听号令惟所操。
- 撚弦唾手试弓刀，例物角花金椀的。
- 左军右军分两翼，簇簇飞星点红砾。
- 一麾白羽人肩摩，三军欢踊声鸣鼍。
- 教头喝赐谁最多，铁丝箭者无以过。
- 大风飞云歌汉歌，安得一箭开关河。
- 汉家君王自神武，边头将臣如卧虎。
- 觉吾目中无此虏，待射金牌大郎主。
- 石崖天齐勒碑颂，那知援笔无燕许。

## 拼音
- bian1 jiao3 bei1 ming2 shuang1 pu1 di4 ， jiang4 xiao4 ning2 gan1 po1 han2 xi4 。
- xiong2 qi2 yin3 dui4 liu3 ying2 xiao3 ， da4 yu3 cha1 yao1 sheng1 yi4 qi4 。
- hu3 pi2 ban4 juan4 bing4 tie3 dao1 ， bi4 gou1 shu3 jin3 tuan2 diao1 pao2 。
- shi4 bu4 gan3 chuan3 na4 gan3 jiao1 ， su4 ting1 hao4 ling4 wei2 suo3 cao1 。
- nian3 xian2 tuo4 shou3 shi4 gong1 dao1 ， li4 wu4 jiao3 hua1 jin1 wan3 de0 。
- zuo3 jun1 you4 jun1 fen1 liang3 yi4 ， cu4 cu4 fei1 xing1 dian3 hong2 li4 。
- yi4 hui1 bai2 yu3 ren2 jian1 mo2 ， san1 jun1 huan1 yong3 sheng1 ming2 tuo2 。
- jiao4 tou2 he1 ci4 shui2 zui4 duo1 ， tie3 si1 jian4 zhe3 wu2 yi3 guo4 。
- da4 feng1 fei1 yun2 ge1 han4 ge1 ， an1 de2 yi2 jian4 kai1 guan1 he2 。
- han4 jia1 jun1 wang2 zi4 shen2 wu3 ， bian1 tou2 jiang1 chen2 ru2 wo4 hu3 。
- jue2 wu2 mu4 zhong1 wu2 ci3 lu3 ， dai4 she4 jin1 pai2 da4 lang2 zhu3 。
- shi2 ya2 tian1 qi2 le4 bei1 song4 ， na4 zhi1 yuan2 bi3 wu2 yan4 xu3 。

## 注释

## 译文

## 赏析
