---
id: fang-yue-ci-yun-cao-zai-ting-jiu-shi-tan-qin
title: 次韵曹宰听舅氏弹琴
titlePinyin: ci4 yun4 cao2 zai3 ting1 jiu4 shi4 tan2 qin2
titleSlug: ci-yun-cao-zai-ting-jiu-shi-tan-qin
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客夜鼓龙门琴，风露漠漠侵秋庭。
- 妙弹幽响落指外，此意难以两耳听。
- 参横斗转四山寂，但闻别鹤之夜怨，离鸾之晨吟。
- 挐音谁适鸣沧浪，寅缘苇间情衋伤。
- 忽然浩叹声轩昂，二十八宿俱韬藏。
- 少焉月出流寒光，但见山苍苍兮江泱泱。
- 尔乃舂容大篇，寂寞短章。
- 谬攸一笑天所吝，亦恐此乐不可常。
- 吾当为君谱入渭阳操，莫弹履霜似伤孝。
- 碧桐翠竹夜生寒，折杨皇华何足道。
- 人生百年几今夕，我思古人心忽忽。
- 黄金拟铸钟子期，此言每堕槐安国。

## 拼音
- you3 ke4 ye4 gu3 long2 men2 qin2 ， feng1 lu4 mo4 mo4 qin1 qiu1 ting2 。
- miao4 tan2 you1 xiang3 luo4 zhi3 wai4 ， ci3 yi4 nan2 yi3 liang3 er3 ting1 。
- can1 heng2 dou4 zhuan3 si4 shan1 ji4 ， dan4 wen2 bie2 he4 zhi1 ye4 yuan4 ， li2 luan2 zhi1 chen2 yin2 。
- na2 yin1 shui2 shi4 ming2 cang1 lang4 ， yin2 yuan2 wei3 jian1 qing2 xi4 shang1 。
- hu1 ran2 hao4 tan4 sheng1 xuan1 ang2 ， er4 shi2 ba1 xiu4 ju4 tao1 cang2 。
- shao3 yan1 yue4 chu1 liu2 han2 guang1 ， dan4 jian4 shan1 cang1 cang1 xi1 jiang1 yang1 yang1 。
- er3 nai3 chong1 rong2 da4 pian1 ， ji4 mo4 duan3 zhang1 。
- miu4 you1 yi2 xiao4 tian1 suo3 lin4 ， yi4 kong3 ci3 le4 bu4 ke3 chang2 。
- wu2 dang1 wei4 jun1 pu3 ru4 wei4 yang2 cao1 ， mo4 tan2 lü3 shuang1 si4 shang1 xiao4 。
- bi4 tong2 cui4 zhu2 ye4 sheng1 han2 ， zhe2 yang2 huang2 hua2 he2 zu2 dao4 。
- ren2 sheng1 bai3 nian2 ji3 jin1 xi1 ， wo3 si1 gu3 ren2 xin1 hu1 hu1 。
- huang2 jin1 ni3 zhu4 zhong1 zi3 qi1 ， ci3 yan2 mei3 duo4 huai2 an1 guo2 。

## 注释

## 译文

## 赏析
