---
id: fang-yue-wang-yun-gan-rong-an-zhai
title: 汪运干容安斋
titlePinyin: wang1 yun4 gan1 rong2 an1 zhai1
titleSlug: wang-yun-gan-rong-an-zhai
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笔峰插天碧，其下可以庐。
- 谁与半间云，共此一束书。
- 君看柴桑人，自爱松菊居。
- 北窗天地宽，不受世卷舒。
- 脱巾漉老瓦，高枕眠华胥。
- 日月双车毂，乾坤一蘧蒢。
- 是身亦安用，吾膝犹自如。
- 烟波健跨犊，藓石寒缗渔。
- 农人告春暮，山月随归锄。
- 尚堪抱文度，谈诗到黄初。
- 谨毋屈声利，望尘拜轩车。

## 拼音
- bi3 feng1 cha1 tian1 bi4 ， qi2 xia4 ke3 yi3 lu2 。
- shui2 yu3 ban4 jian1 yun2 ， gong4 ci3 yi2 shu4 shu1 。
- jun1 kan4 chai2 sang1 ren2 ， zi4 ai4 song1 ju2 ju1 。
- bei3 chuang1 tian1 di4 kuan1 ， bu2 shou4 shi4 juan4 shu1 。
- tuo1 jin1 lu4 lao3 wa3 ， gao1 zhen3 mian2 hua2 xu1 。
- ri4 yue4 shuang1 che1 gu1 ， qian2 kun1 yi4 qu2 chu2 。
- shi4 shen1 yi4 an1 yong4 ， wu2 xi1 you2 zi4 ru2 。
- yan1 bo1 jian4 kua4 du2 ， xian3 shi2 han2 min2 yu2 。
- nong2 ren2 gao4 chun1 mu4 ， shan1 yue4 sui2 gui1 chu2 。
- shang4 kan1 bao4 wen2 du4 ， tan2 shi1 dao4 huang2 chu1 。
- jin3 wu2 qu1 sheng1 li4 ， wang4 chen2 bai4 xuan1 che1 。

## 注释

## 译文

## 赏析
