---
id: fang-yue-yi-ji-xing
title: 义鸡行
titlePinyin: yi4 ji1 xing2
titleSlug: yi-ji-xing
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西家粥粥鸡将雏，俛啄蚱蜢行相呼。
- 羽毛未合事纷夺，四顾不虞乌毕逋。
- 翻窥捷取血丹吻，性命须臾那可忍。
- 草深决起落东家，垂翅离披犹蠢蠢。
- 东家司晨乃有雄，平时嘴距凌秋风。
- 怒冠趋前作雌伏，以翼覆藉哀穷凶。
- 初脱祸机惊未定，生意中闲不能寸。
- 时其饥渴经纪之，踸踔梳翎苏委顿。
- 物生知母不知父，此虽其类非其侣。
- 陈婴杵臼义所激，郭解朱家侠何取。
- 呜呼人有不如物，呜呼今固不如古。
- 从来山泽生龙蛇，人间父子成豺虎。

## 拼音
- xi1 jia1 zhou1 zhou1 ji1 jiang1 chu2 ， fu3 zhuo2 zha4 meng3 xing2 xiang1 hu1 。
- yu3 mao2 wei4 he2 shi4 fen1 duo2 ， si4 gu4 bu4 yu2 wu1 bi4 bu1 。
- fan1 kui1 jie2 qu3 xue4 dan1 wen3 ， xing4 ming4 xu1 yu2 na4 ke3 ren3 。
- cao3 shen1 jue2 qi3 luo4 dong1 jia1 ， chui2 chi4 li2 pi1 you2 chun3 chun3 。
- dong1 jia1 si1 chen2 nai3 you3 xiong2 ， ping2 shi2 zui3 ju4 ling2 qiu1 feng1 。
- nu4 guan1 qu1 qian2 zuo4 ci2 fu2 ， yi3 yi4 fu4 jie4 ai1 qiong2 xiong1 。
- chu1 tuo1 huo4 ji1 jing1 wei4 ding4 ， sheng1 yi4 zhong1 xian2 bu4 neng2 cun4 。
- shi2 qi2 ji1 ke3 jing1 ji4 zhi1 ， chen3 chuo1 shu1 ling2 su1 wei3 dun4 。
- wu4 sheng1 zhi1 mu3 bu4 zhi1 fu4 ， ci3 sui1 qi2 lei4 fei1 qi2 lü3 。
- chen2 ying1 chu3 jiu4 yi4 suo3 ji1 ， guo1 jie3 zhu1 jia1 xia2 he2 qu3 。
- wu1 hu1 ren2 you3 bu4 ru2 wu4 ， wu1 hu1 jin1 gu4 bu4 ru2 gu3 。
- cong2 lai2 shan1 ze2 sheng1 long2 she2 ， ren2 jian1 fu4 zi3 cheng2 chai2 hu3 。

## 注释

## 译文

## 赏析
