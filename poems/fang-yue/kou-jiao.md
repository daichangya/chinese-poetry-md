---
id: fang-yue-kou-jiao
title: 扣角
titlePinyin: kou4 jiao3
titleSlug: kou-jiao
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东家打麦声彭魄，西家缫丝雪能白。
- 中间草屋眠者谁，不农不桑把书册。
- 书中宇宙三千年，凡几变灭成飞烟。
- 不知读此竟何用，蓬藋拄迳荒春田。
- 东家麦饭香扑扑，西家卖丝籴新谷。
- 先生带经驾黄犊，扣角前坡烟水绿。

## 拼音
- dong1 jia1 da3 mai4 sheng1 peng2 po4 ， xi1 jia1 sao1 si1 xue3 neng2 bai2 。
- zhong1 jian1 cao3 wu1 mian2 zhe3 shui2 ， bu4 nong2 bu4 sang1 ba3 shu1 ce4 。
- shu1 zhong1 yu3 zhou4 san1 qian1 nian2 ， fan2 ji3 bian4 mie4 cheng2 fei1 yan1 。
- bu4 zhi1 du2 ci3 jing4 he2 yong4 ， peng2 diao4 zhu3 jing4 huang1 chun1 tian2 。
- dong1 jia1 mai4 fan4 xiang1 pu1 pu1 ， xi1 jia1 mai4 si1 di2 xin1 gu3 。
- xian1 sheng1 dai4 jing1 jia4 huang2 du2 ， kou4 jiao3 qian2 po1 yan1 shui3 lü4 。

## 注释

## 译文

## 赏析
