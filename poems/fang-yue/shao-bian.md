---
id: fang-yue-shao-bian
title: 哨遍
titlePinyin: shao4 bian4
titleSlug: shao-bian
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 哨遍
---
## 正文
- 月曰不然，君亦怎知，天上从前事。
- 吾语汝，月岂有弦时。
- 奈人间井观乃尔。
- 休浪许。
- 历家缪悠而已。
- 谁云魄死生明起。
- 又明死魄生，循环晦朔，有老兔、自熙熙。
- 妄相传、月溯日光馀。
- 嗟万古谁知了无亏。
- 玉斧修成，银蟾奔去，此言荒矣。
- 噫。
- 世已堪悲。
- 听君歌复解人颐。
- 桂魄何曾死，寒光不减些儿。
- 但与日相望，对如两镜，山河大地无疑似。
- 待既望观之。
- 冰轮渐侧，转斜才一钩耳。
- 论本来不与中秋异。
- 恐天问灵均未知此。
- 又底用、咸池重洗。
- 乾坤一点英气。
- 宁老人问世。
- 飞上天来，摩挲月去，才信有晴无雨。
- 人生圆缺几何其。
- 且徘徊、与君同醉。

## 拼音
- yue4 yue1 bu4 ran2 ， jun1 yi4 zen3 zhi1 ， tian1 shang4 cong2 qian2 shi4 。
- wu2 yu3 ru3 ， yue4 qi3 you3 xian2 shi2 。
- nai4 ren2 jian1 jing3 guan1 nai3 er3 。
- xiu1 lang4 xu3 。
- li4 jia1 miu4 you1 er2 yi3 。
- shui2 yun2 po4 si3 sheng1 ming2 qi3 。
- you4 ming2 si3 po4 sheng1 ， xun2 huan2 hui4 shuo4 ， you3 lao3 tu4 、 zi4 xi1 xi1 。
- wang4 xiang1 chuan2 、 yue4 su4 ri4 guang1 yu2 。
- jie1 wan4 gu3 shui2 zhi1 liao3 wu2 kui1 。
- yu4 fu3 xiu1 cheng2 ， yin2 chan2 ben1 qu4 ， ci3 yan2 huang1 yi3 。
- yi1 。
- shi4 yi3 kan1 bei1 。
- ting1 jun1 ge1 fu4 jie3 ren2 yi2 。
- gui4 po4 he2 ceng2 si3 ， han2 guang1 bu4 jian3 xie1 er2 。
- dan4 yu3 ri4 xiang1 wang4 ， dui4 ru2 liang3 jing4 ， shan1 he2 da4 di4 wu2 yi2 si4 。
- dai4 ji4 wang4 guan1 zhi1 。
- bing1 lun2 jian4 ce4 ， zhuan3 xie2 cai2 yi4 gou1 er3 。
- lun4 ben3 lai2 bu4 yu3 zhong1 qiu1 yi4 。
- kong3 tian1 wen4 ling2 jun1 wei4 zhi1 ci3 。
- you4 di3 yong4 、 xian2 chi2 zhong4 xi3 。
- qian2 kun1 yi4 dian3 ying1 qi4 。
- ning2 lao3 ren2 wen4 shi4 。
- fei1 shang4 tian1 lai2 ， mo2 suo1 yue4 qu4 ， cai2 xin4 you3 qing2 wu2 yu3 。
- ren2 sheng1 yuan2 que1 ji3 he2 qi2 。
- qie3 pai2 huai2 、 yu3 jun1 tong2 zui4 。

## 注释

## 译文

## 赏析
