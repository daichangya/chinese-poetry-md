---
id: fang-yue-ci-yun-xu-zai-san-xue
title: 次韵徐宰三雪
titlePinyin: ci4 yun4 xu2 zai3 san1 xue3
titleSlug: ci-yun-xu-zai-san-xue
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春其几何到端木，三信东风银粟粟。
- 眼惊天地有奇事，喜不自持诗陆续。
- 尔时茅屋亦堪画，有竹宁甘食无肉。
- 多年裋褐夜不暖，紫凤天吴共伸缩。
- 袖中书册字蝇头，略借瑶阶明月烛。
- 忍饥未惯愿岁丰，口虽不言以心祝。
- 一生懒作贷米书，自汲溪水煮溪蔌。
- 荷锄久欲眠秋云，飞翰谁惊落春瀑。
- 人言安用管城子，家本田家一犂足。
- 分吾此雪谢老天，高吟信手三千牍。
- 蛰雷之腹庶其饱，杀气犹缠当肃穆。
- 彼姝者子羔酒融，夜寒斗帐金花蹙。
- 何如石鼎鸣涧松，风味之高未渠恧。
- 先生坚卧袁安庐，正坐不能甘鹿鹿。
- 才晴便欲出畦麦，止可挂书骑健犊。
- 脱蓑许过宓贱堂，金杯亦眩渊明菊。
- 清谈吾独为诗耳，卷轴今如春笋束。
- 我所思兮孤凤翔，欲往从之老鸧秃。

## 拼音
- chun1 qi2 ji3 he2 dao4 duan1 mu4 ， san1 xin4 dong1 feng1 yin2 su4 su4 。
- yan3 jing1 tian1 di4 you3 qi2 shi4 ， xi3 bu2 zi4 chi2 shi1 lu4 xu4 。
- er3 shi2 mao2 wu1 yi4 kan1 hua4 ， you3 zhu2 ning2 gan1 shi2 wu2 rou4 。
- duo1 nian2 shu4 he4 ye4 bu4 nuan3 ， zi3 feng4 tian1 wu2 gong4 shen1 suo1 。
- xiu4 zhong1 shu1 ce4 zi4 ying2 tou2 ， lüe4 jie4 yao2 jie1 ming2 yue4 zhu2 。
- ren3 ji1 wei4 guan4 yuan4 sui4 feng1 ， kou3 sui1 bu4 yan2 yi3 xin1 zhu4 。
- yi4 sheng1 lan3 zuo4 dai4 mi3 shu1 ， zi4 ji2 xi1 shui3 zhu3 xi1 su4 。
- he2 chu2 jiu3 yu4 mian2 qiu1 yun2 ， fei1 han4 shui2 jing1 luo4 chun1 pu4 。
- ren2 yan2 an1 yong4 guan3 cheng2 zi3 ， jia1 ben3 tian2 jia1 yi4 li2 zu2 。
- fen1 wu2 ci3 xue3 xie4 lao3 tian1 ， gao1 yin2 xin4 shou3 san1 qian1 du2 。
- zhe2 lei2 zhi1 fu4 shu4 qi2 bao3 ， sha1 qi4 you2 chan2 dang1 su4 mu4 。
- bi3 shu1 zhe3 zi3 gao1 jiu3 rong2 ， ye4 han2 dou4 zhang4 jin1 hua1 cu4 。
- he2 ru2 shi2 ding3 ming2 jian4 song1 ， feng1 wei4 zhi1 gao1 wei4 qu2 nü4 。
- xian1 sheng1 jian1 wo4 yuan2 an1 lu2 ， zheng4 zuo4 bu4 neng2 gan1 lu4 lu4 。
- cai2 qing2 bian4 yu4 chu1 qi2 mai4 ， zhi3 ke3 gua4 shu1 qi2 jian4 du2 。
- tuo1 suo1 xu3 guo4 mi4 jian4 tang2 ， jin1 bei1 yi4 xuan4 yuan1 ming2 ju2 。
- qing1 tan2 wu2 du2 wei4 shi1 er3 ， juan4 zhou2 jin1 ru2 chun1 sun3 shu4 。
- wo3 suo3 si1 xi1 gu1 feng4 xiang2 ， yu4 wang3 cong2 zhi1 lao3 cang1 tu1 。

## 注释

## 译文

## 赏析
