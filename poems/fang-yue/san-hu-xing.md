---
id: fang-yue-san-hu-xing
title: 三虎行
titlePinyin: san1 hu3 xing2
titleSlug: san-hu-xing
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄茅惨惨天欲雨，老乌查查路幽阻。
- 田家止予且勿行，前有南山白额虎。
- 一母三足其名彪，两子从之力俱武。
- 西邻昨暮樵不归，欲觅残骸无处所。
- 日未昏黑深掩关，毛发为竖心悲酸，客子岂知行路难。
- 打门声急谁氏子，束蕴乞火霜风寒。
- 劝渠且宿不敢住，袒而示我催租瘢。
- 呜呼李广不生周处死，负子渡河何日是。

## 拼音
- huang2 mao2 can3 can3 tian1 yu4 yu3 ， lao3 wu1 cha2 cha2 lu4 you1 zu3 。
- tian2 jia1 zhi3 yu3 qie3 wu4 xing2 ， qian2 you3 nan2 shan1 bai2 e2 hu3 。
- yi4 mu3 san1 zu2 qi2 ming2 biao1 ， liang3 zi3 cong2 zhi1 li4 ju4 wu3 。
- xi1 lin2 zuo2 mu4 qiao2 bu4 gui1 ， yu4 mi4 can2 hai2 wu2 chu4 suo3 。
- ri4 wei4 hun1 hei1 shen1 yan3 guan1 ， mao2 fa4 wei4 shu4 xin1 bei1 suan1 ， ke4 zi3 qi3 zhi1 xing2 lu4 nan2 。
- da3 men2 sheng1 ji2 shui2 shi4 zi3 ， shu4 yun4 qi3 huo3 shuang1 feng1 han2 。
- quan4 qu2 qie3 su4 bu4 gan3 zhu4 ， tan3 er2 shi4 wo3 cui1 zu1 ban1 。
- wu1 hu1 li3 guang3 bu4 sheng1 zhou1 chu3 si3 ， fu4 zi3 du4 he2 he2 ri4 shi4 。

## 注释

## 译文

## 赏析
