---
id: fang-yue-bie-meng-zhi
title: 别蒙姪
titlePinyin: bie2 meng2 zhi2
titleSlug: bie-meng-zhi
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呜呼吾与汝，生世何不辰。
- 每思十年事，雪涕时沾巾。
- 方予第奉常，堂有未老亲。
- 当时尔父母，绿鬓犹青春。
- 乃各不待年，拱木号苍旻。
- 祸予不自殒，降丧无太频。
- 骨肉才百指，踵作松下尘。
- 乃今所存者，欲言鼻酸辛。
- 我父惟我耳，尔父惟尔身。
- 绵延仅不绝，一丝引千钧。
- 所以叔姪间，不啻父子真。
- 岂不念尔孤，聚族守一贫。
- 曰惟门户故，恋恋官仓陈。
- 雅欲携尔俱，守舍无可人。
- 向来恶少子，覆辙那可遵。
- 譍门故自佳，尔学忧荆榛。
- 索居寡师友，则与不学均。
- 老夫本无似，嗜书如嗜醇。
- 少时共灯火，往往夜向晨。
- 但患业不精，宁往父母嗔。
- 尔今既婚冠，不与儿童邻。
- 一念及泉壤，于何敢因循。
- 此身所系重，安事予谆谆。
- 俚谚亦有之，一日计在寅。
- 岂伊拾青紫，声利双朱轮。
- 胸中无古今，几何不凡民。
- 嗟予父祖曾，百屈不一伸。
- 寸累望吾辈，诗礼俱彬彬。
- 奈何泉始流，遽以捧土湮。
- 契阔未可期，为吐肝轮囷。
- 幅短气则长，此纸共书绅。

## 拼音
- wu1 hu1 wu2 yu3 ru3 ， sheng1 shi4 he2 bu4 chen2 。
- mei3 si1 shi2 nian2 shi4 ， xue3 ti4 shi2 zhan1 jin1 。
- fang1 yu3 di4 feng4 chang2 ， tang2 you3 wei4 lao3 qin1 。
- dang1 shi2 er3 fu4 mu3 ， lü4 bin4 you2 qing1 chun1 。
- nai3 ge4 bu2 dai4 nian2 ， gong3 mu4 hao4 cang1 min2 。
- huo4 yu3 bu2 zi4 yun3 ， jiang4 sang4 wu2 tai4 pin2 。
- gu3 rou4 cai2 bai3 zhi3 ， zhong3 zuo4 song1 xia4 chen2 。
- nai3 jin1 suo3 cun2 zhe3 ， yu4 yan2 bi2 suan1 xin1 。
- wo3 fu4 wei2 wo3 er3 ， er3 fu4 wei2 er3 shen1 。
- mian2 yan2 jin3 bu4 jue2 ， yi4 si1 yin3 qian1 jun1 。
- suo3 yi3 shu1 zhi2 jian1 ， bu2 chi4 fu4 zi3 zhen1 。
- qi3 bu2 nian4 er3 gu1 ， ju4 zu2 shou3 yi4 pin2 。
- yue1 wei2 men2 hu4 gu4 ， lian4 lian4 guan1 cang1 chen2 。
- ya3 yu4 xie2 er3 ju4 ， shou3 she4 wu2 ke3 ren2 。
- xiang4 lai2 e4 shao4 zi3 ， fu4 zhe2 na4 ke3 zun1 。
- ying1 men2 gu4 zi4 jia1 ， er3 xue2 you1 jing1 zhen1 。
- suo3 ju1 gua3 shi1 you3 ， ze2 yu3 bu4 xue2 jun1 。
- lao3 fu1 ben3 wu2 si4 ， shi4 shu1 ru2 shi4 chun2 。
- shao3 shi2 gong4 deng1 huo3 ， wang3 wang3 ye4 xiang4 chen2 。
- dan4 huan4 ye4 bu4 jing1 ， ning2 wang3 fu4 mu3 chen1 。
- er3 jin1 ji4 hun1 guan1 ， bu4 yu3 er2 tong2 lin2 。
- yi2 nian4 ji2 quan2 rang3 ， yu2 he2 gan3 yin1 xun2 。
- ci3 shen1 suo3 xi4 zhong4 ， an1 shi4 yu3 zhun1 zhun1 。
- li3 yan4 yi4 you3 zhi1 ， yi2 ri4 ji4 zai4 yin2 。
- qi3 yi1 shi2 qing1 zi3 ， sheng1 li4 shuang1 zhu1 lun2 。
- xiong1 zhong1 wu2 gu3 jin1 ， ji3 he2 bu4 fan2 min2 。
- jie1 yu3 fu4 zu3 ceng2 ， bai3 qu1 bu4 yi4 shen1 。
- cun4 lei4 wang4 wu2 bei4 ， shi1 li3 ju4 bin1 bin1 。
- nai4 he2 quan2 shi3 liu2 ， ju4 yi3 peng3 tu3 yan1 。
- qi4 kuo4 wei4 ke3 qi1 ， wei4 tu3 gan1 lun2 qun1 。
- fu2 duan3 qi4 ze2 chang2 ， ci3 zhi3 gong4 shu1 shen1 。

## 注释

## 译文

## 赏析
