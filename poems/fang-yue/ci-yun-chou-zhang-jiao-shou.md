---
id: fang-yue-ci-yun-chou-zhang-jiao-shou
title: 次韵酬章教授
titlePinyin: ci4 yun4 chou2 zhang1 jiao4 shou4
titleSlug: ci-yun-chou-zhang-jiao-shou
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江山渺愁予，岁月如羽疾。
- 适烹雨前茶，已擘霜后橘。
- 夜窗秋气悲，栩栩梦圭荜。
- 荒唐失饭牛，迂阔坐扪虱。
- 书生夫何愚，因子请具述。
- 端平元二间，旧学赍良弼。
- 聘贤驿流庚，驭吏鱼去乙。
- 人言万化新，太平适今日。
- 起与鉏耒辞，欲补万分一。
- 宁知事大谬，青衫乃吾桎。
- 五月谒吏铨，禁营干宥密。
- 六月道南徐，宵掠无宁室。
- 七月绝涛江，秦渺乱师律。
- 戍楼角声哀，夕烽酣战卒。
- 兵精昼经天，肉食者遑恤。
- 临风一长叹，归计吾已必。
- 胡为痴儿事，屡奏齐王瑟。
- 愿言猛士心，化作班侯笔。

## 拼音
- jiang1 shan1 miao3 chou2 yu3 ， sui4 yue4 ru2 yu3 ji2 。
- shi4 peng1 yu3 qian2 cha2 ， yi3 bo4 shuang1 hou4 ju2 。
- ye4 chuang1 qiu1 qi4 bei1 ， xu3 xu3 meng4 gui1 bi4 。
- huang1 tang2 shi1 fan4 niu2 ， yu1 kuo4 zuo4 men2 shi1 。
- shu1 sheng1 fu1 he2 yu2 ， yin1 zi3 qing3 ju4 shu4 。
- duan1 ping2 yuan2 er4 jian1 ， jiu4 xue2 ji1 liang2 bi4 。
- pin4 xian2 yi4 liu2 geng1 ， yu4 li4 yu2 qu4 yi3 。
- ren2 yan2 wan4 hua4 xin1 ， tai4 ping2 shi4 jin1 ri4 。
- qi3 yu3 chu2 lei3 ci2 ， yu4 bu3 wan4 fen1 yi1 。
- ning2 zhi1 shi4 da4 miu4 ， qing1 shan1 nai3 wu2 zhi4 。
- wu3 yue4 ye4 li4 quan2 ， jin4 ying2 gan1 you4 mi4 。
- liu4 yue4 dao4 nan2 xu2 ， xiao1 lüe4 wu2 ning2 shi4 。
- qi1 yue4 jue2 tao1 jiang1 ， qin2 miao3 luan4 shi1 lü4 。
- shu4 lou2 jiao3 sheng1 ai1 ， xi1 feng1 han1 zhan4 zu2 。
- bing1 jing1 zhou4 jing1 tian1 ， rou4 shi2 zhe3 huang2 xu4 。
- lin2 feng1 yi4 chang2 tan4 ， gui1 ji4 wu2 yi3 bi4 。
- hu2 wei4 chi1 er2 shi4 ， lü3 zou4 qi2 wang2 se4 。
- yuan4 yan2 meng3 shi4 xin1 ， hua4 zuo4 ban1 hou2 bi3 。

## 注释

## 译文

## 赏析
