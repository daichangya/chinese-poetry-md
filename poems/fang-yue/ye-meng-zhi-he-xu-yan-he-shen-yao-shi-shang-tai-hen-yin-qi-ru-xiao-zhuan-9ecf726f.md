---
id: fang-yue-ye-meng-zhi-he-xu-yan-he-shen-yao-shi-shang-tai-hen-yin-qi-ru-xiao-zhuan-9ecf726f
title: 夜梦至何许岩壑深窈石上苔痕隠起如小篆有僧谓予曰杨诚斋范石湖题也明日续洪舜俞登玲珑诗有几人记曾来老苔蚀雕锼之句恍然如梦因次韵记之
titlePinyin: ye4 meng4 zhi4 he2 xu3 yan2 he4 shen1 yao3 shi2 shang4 tai2 hen2 yin3 qi3 ru2 xiao3 zhuan4 you3 seng1 wei4 yu3 yue1 yang2 cheng2 zhai1 fan4 shi2 hu2 ti2 ye3 ming2 ri4 xu4 hong2 shun4 yu2 deng1 ling2 long2 shi1 you3 ji3 ren2 ji4 ceng2 lai2 lao3 tai2 shi2 diao1 sou1 zhi1 ju4 huang3 ran2 ru2 meng4 yin1 ci4 yun4 ji4 zhi1
titleSlug: ye-meng-zhi-he-xu-yan-he-shen-yao-shi-shang-tai-hen-yin-qi-ru-xiao-zhuan-9ecf726f
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大杨风日春，小范林壑秋。
- 去予几何年，各已如云浮。
- 谁歌黄金缕，共醉白玉舟。
- 梦中到蓬莱，名字留岩幽。
- 宁知地下郎，草记天上楼。
- 老石翠岚湿，古篆苍藓稠。
- 摩挲踞虎兕，鬰屈蟠蛟虬。
- 想当得意时，落笔不自休。
- 江山有二老，文字照九州。
- 神物俨护持，剥蚀吾奚忧。
- 是间定何许，玲珑窈相绸。
- 云根与僧憇，雪罅如神锼。
- 欲呼古时月，为洗今人愁。
- 梦耶其非欤，起坐搔白头。

## 拼音
- da4 yang2 feng1 ri4 chun1 ， xiao3 fan4 lin2 he4 qiu1 。
- qu4 yu3 ji3 he2 nian2 ， ge4 yi3 ru2 yun2 fu2 。
- shui2 ge1 huang2 jin1 lü3 ， gong4 zui4 bai2 yu4 zhou1 。
- meng4 zhong1 dao4 peng2 lai2 ， ming2 zi4 liu2 yan2 you1 。
- ning2 zhi1 di4 xia4 lang2 ， cao3 ji4 tian1 shang4 lou2 。
- lao3 shi2 cui4 lan2 shi1 ， gu3 zhuan4 cang1 xian3 chou2 。
- mo2 suo1 ju4 hu3 si4 ， yu4 qu1 pan2 jiao1 qiu2 。
- xiang3 dang1 de2 yi4 shi2 ， luo4 bi3 bu2 zi4 xiu1 。
- jiang1 shan1 you3 er4 lao3 ， wen2 zi4 zhao4 jiu3 zhou1 。
- shen2 wu4 yan3 hu4 chi2 ， bao1 shi2 wu2 xi1 you1 。
- shi4 jian1 ding4 he2 xu3 ， ling2 long2 yao3 xiang1 chou2 。
- yun2 gen1 yu3 seng1 qi4 ， xue3 xia4 ru2 shen2 sou1 。
- yu4 hu1 gu3 shi2 yue4 ， wei4 xi3 jin1 ren2 chou2 。
- meng4 ye1 qi2 fei1 yu2 ， qi3 zuo4 sao1 bai2 tou2 。

## 注释

## 译文

## 赏析
