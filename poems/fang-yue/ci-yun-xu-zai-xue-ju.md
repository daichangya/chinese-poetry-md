---
id: fang-yue-ci-yun-xu-zai-xue-ju
title: 次韵徐宰雪句
titlePinyin: ci4 yun4 xu2 zai3 xue3 ju4
titleSlug: ci-yun-xu-zai-xue-ju
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪花飞尽江头芦，秋崖有屋窗未糊。
- 嗅梅自可了孤寂，燃竹相与留须臾。
- 传观玉帝整严卫，杂沓环佩纷前驱。
- 梦随姑射扣瑶陛，身入阊阖排银铺。
- 明毫一色宝阶浄，端木六出琼林孤。
- 绿章封事见名姓，白霓仙子轩眉须。
- 乃知天喜爱民尹，分此雪与耕田夫。
- 山川尽入古图画，园林已作春规模。
- 逢船谁可载书共，松醪未拟炊书沽。
- 金仆姑寒忆战士，玉玲珑煖无歌姝。
- 煮茶安用碧跳脱，眠蓑自胜红氍毹。
- 盟鸥久与说心腹，买犊大欠耕膏腴。
- 频年岁入少生计，何日诏下蠲田租。
- 甑尘但忧脱粟饭，瓯滑未议羹莼鲈。
- 群公岂堪立仗马，贱子只跨寻诗馿。
- 第令吾民不知馁，如彼蔡人何足诛。
- 冲寒索米徙者众，啼饥载道携其孥。
- 边烽有警事方尔，民瘼未轸天地无。
- 辕门谁曳丈二组，羽书夜下尺一符。
- 少迟兽狝渤海盗，当复蚁浮高阳徒。
- 平淮有碑倘须刻，笔墨可但唐宗儒。

## 拼音
- xue3 hua1 fei1 jin4 jiang1 tou2 lu2 ， qiu1 ya2 you3 wu1 chuang1 wei4 hu2 。
- xiu4 mei2 zi4 ke3 le0 gu1 ji4 ， ran2 zhu2 xiang1 yu3 liu2 xu1 yu2 。
- chuan2 guan1 yu4 di4 zheng3 yan2 wei4 ， za2 ta4 huan2 pei4 fen1 qian2 qu1 。
- meng4 sui2 gu1 she4 kou4 yao2 bi4 ， shen1 ru4 chang1 he2 pai2 yin2 pu4 。
- ming2 hao2 yi2 se4 bao3 jie1 jing4 ， duan1 mu4 liu4 chu1 qiong2 lin2 gu1 。
- lü4 zhang1 feng1 shi4 jian4 ming2 xing4 ， bai2 ni2 xian1 zi3 xuan1 mei2 xu1 。
- nai3 zhi1 tian1 xi3 ai4 min2 yin3 ， fen1 ci3 xue3 yu3 geng1 tian2 fu1 。
- shan1 chuan1 jin4 ru4 gu3 tu2 hua4 ， yuan2 lin2 yi3 zuo4 chun1 gui1 mo2 。
- feng2 chuan2 shui2 ke3 zai3 shu1 gong4 ， song1 lao2 wei4 ni3 chui1 shu1 gu1 。
- jin1 pu2 gu1 han2 yi4 zhan4 shi4 ， yu4 ling2 long2 xuan1 wu2 ge1 shu1 。
- zhu3 cha2 an1 yong4 bi4 tiao4 tuo1 ， mian2 suo1 zi4 sheng4 hong2 qu2 shu1 。
- meng2 ou1 jiu3 yu3 shuo1 xin1 fu4 ， mai3 du2 da4 qian4 geng1 gao1 yu2 。
- pin2 nian2 sui4 ru4 shao3 sheng1 ji4 ， he2 ri4 zhao4 xia4 juan1 tian2 zu1 。
- zeng4 chen2 dan4 you1 tuo1 su4 fan4 ， ou1 hua2 wei4 yi4 geng1 chun2 lu2 。
- qun2 gong1 qi3 kan1 li4 zhang4 ma3 ， jian4 zi3 zhi1 kua4 xun2 shi1 lu2 。
- di4 ling4 wu2 min2 bu4 zhi1 nei3 ， ru2 bi3 cai4 ren2 he2 zu2 zhu1 。
- chong1 han2 suo3 mi3 xi3 zhe3 zhong4 ， ti2 ji1 zai3 dao4 xie2 qi2 nu2 。
- bian1 feng1 you3 jing3 shi4 fang1 er3 ， min2 mo4 wei4 zhen3 tian1 di4 wu2 。
- yuan2 men2 shui2 ye4 zhang4 er4 zu3 ， yu3 shu1 ye4 xia4 chi3 yi4 fu2 。
- shao3 chi2 shou4 xian3 bo2 hai3 dao4 ， dang1 fu4 yi3 fu2 gao1 yang2 tu2 。
- ping2 huai2 you3 bei1 tang3 xu1 ke4 ， bi3 mo4 ke3 dan4 tang2 zong1 ru2 。

## 注释

## 译文

## 赏析
