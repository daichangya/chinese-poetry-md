---
id: fang-yue-du-bai-shi-xiao-qi-ti-qi-yi
title: 读白诗效其体  其一
titlePinyin: du2 bai2 shi1 xiao4 qi2 ti3     qi2 yi1
titleSlug: du-bai-shi-xiao-qi-ti-qi-yi
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我贫良亦囏，未老生白须。
- 策名奉常第，年已三十余。
- 半生苦无几，宁不欲疾驱。
- 山麋野而僻，所至皆崎岖。
- 一登督视府，两驾太守车。
- 意见有不合，索去不待炊。
- 所以二十载，同一优侏儒。
- 岂如云水身，自适瓜芋区。
- 夕吾酒一瓢，朝吾饭一盂。
- 贫贱与富贵，本自无羞殊。
- 寄语刘伯龙，毋烦鬼揶揄。

## 拼音
- wo3 pin2 liang2 yi4 jian1 ， wei4 lao3 sheng1 bai2 xu1 。
- ce4 ming2 feng4 chang2 di4 ， nian2 yi3 san1 shi2 yu2 。
- ban4 sheng1 ku3 wu2 ji3 ， ning2 bu2 yu4 ji2 qu1 。
- shan1 mi2 ye3 er2 pi4 ， suo3 zhi4 jie1 qi2 qu1 。
- yi4 deng1 du1 shi4 fu3 ， liang3 jia4 tai4 shou3 che1 。
- yi4 jian4 you3 bu4 he2 ， suo3 qu4 bu2 dai4 chui1 。
- suo3 yi3 er4 shi2 zai3 ， tong2 yi4 you1 zhu1 ru2 。
- qi3 ru2 yun2 shui3 shen1 ， zi4 shi4 gua1 yu4 qu1 。
- xi1 wu2 jiu3 yi4 piao2 ， chao2 wu2 fan4 yi4 yu2 。
- pin2 jian4 yu3 fu4 gui4 ， ben3 zi4 wu2 xiu1 shu1 。
- ji4 yu3 liu2 bo2 long2 ， wu2 fan2 gui3 ye2 yu2 。

## 注释

## 译文

## 赏析
