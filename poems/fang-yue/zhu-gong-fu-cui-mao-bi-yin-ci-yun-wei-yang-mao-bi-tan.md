---
id: fang-yue-zhu-gong-fu-cui-mao-bi-yin-ci-yun-wei-yang-mao-bi-tan
title: 诸公赋翠毛笔因次韵为羊毛笔叹
titlePinyin: zhu1 gong1 fu4 cui4 mao2 bi3 yin1 ci4 yun4 wei4 yang2 mao2 bi3 tan4
titleSlug: zhu-gong-fu-cui-mao-bi-yin-ci-yun-wei-yang-mao-bi-tan
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 髯参草卧残阳浦，拔毛竟作文中虎。
- 金华化石久已陈，玉署摛辞疾于羽。
- 醉猩耆酒少遒劲，狡兔饱霜工媚妩。
- 磔残鼠须肯收录，剥落鸡毛谁比数。
- 文章诸公多好奇，往往得名专翰府。
- 乃知草圣不世出，罕识公孙大娘舞。
- 君不见华元分羹奇祸作，糜身鼎烹竟无补。
- 又不见晋宫洒盐儿女曹，愤鬰令人噤难吐。
- 物生正系遭不遭，敢向词林叹辛苦。
- 椽书大砚如南溟，吾其鹏乎尔鹦鹉。

## 拼音
- ran2 can1 cao3 wo4 can2 yang2 pu3 ， ba2 mao2 jing4 zuo4 wen2 zhong1 hu3 。
- jin1 hua2 hua4 shi2 jiu3 yi3 chen2 ， yu4 shu3 chi1 ci2 ji2 yu2 yu3 。
- zui4 xing1 qi2 jiu3 shao3 qiu2 jing4 ， jiao3 tu4 bao3 shuang1 gong1 mei4 wu3 。
- zhe2 can2 shu3 xu1 ken3 shou1 lu4 ， bao1 luo4 ji1 mao2 shui2 bi3 shu4 。
- wen2 zhang1 zhu1 gong1 duo1 hao4 qi2 ， wang3 wang3 de2 ming2 zhuan1 han4 fu3 。
- nai3 zhi1 cao3 sheng4 bu2 shi4 chu1 ， han3 shi2 gong1 sun1 da4 niang2 wu3 。
- jun1 bu2 jian4 hua2 yuan2 fen1 geng1 qi2 huo4 zuo4 ， mi2 shen1 ding3 peng1 jing4 wu2 bu3 。
- you4 bu2 jian4 jin4 gong1 sa3 yan2 er2 nü3 cao2 ， fen4 yu4 ling4 ren2 jin4 nan2 tu3 。
- wu4 sheng1 zheng4 xi4 zao1 bu0 zao1 ， gan3 xiang4 ci2 lin2 tan4 xin1 ku3 。
- chuan2 shu1 da4 yan4 ru2 nan2 ming2 ， wu2 qi2 peng2 hu1 er3 ying1 wu3 。

## 注释

## 译文

## 赏析
