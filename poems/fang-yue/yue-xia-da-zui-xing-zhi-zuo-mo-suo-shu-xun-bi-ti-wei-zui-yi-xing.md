---
id: fang-yue-yue-xia-da-zui-xing-zhi-zuo-mo-suo-shu-xun-bi-ti-wei-zui-yi-xing
title: 月下大醉星姪作墨索书迅笔题为醉矣行
titlePinyin: yue4 xia4 da4 zui4 xing1 zhi2 zuo4 mo4 suo3 shu1 xun4 bi3 ti2 wei4 zui4 yi3 xing2
titleSlug: yue-xia-da-zui-xing-zhi-zuo-mo-suo-shu-xun-bi-ti-wei-zui-yi-xing
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾醉矣，吾醉矣，醉语虽强难举似。
- 何年开辟有乾坤，日月左旋如磨螘。
- 尊卢赫胥一聚尘，梼杌春秋几张纸。
- 道家者流李老君，儒家者流孔夫子，等一浮名世间耳。
- 烟霏霏，冢累累，青山良是白骨非。
- 欲呼古人呼不醒，待呼得醒将何如。
- 世情冷暖翻覆手，人生短长屈伸肘，安用黄金印如斗。
- 君不见颜子白头才十九，要与彭铿骨同朽。
- 天地荒老生古愁，所不负予如此酒。
- 千古在前，万古在后。
- 著我中间，渺然何有。
- 亦知本是麋鹿群，那解作人牛马走。
- 白鱼如玉紫蟹肥，秋风欲老芦花飞。
- 酒酣月落喝便住，螭虬蟠攫霜毫挥。
- 吾妇曰君醉耶，吾姪曰非醉也。
- 谓吾醉者固不然，非醉亦非知我者。
- 花影满身扶不起，此纸不知何等语。
- 明朝勿与醒者传，笑倒渠侬吾醉矣。

## 拼音
- wu2 zui4 yi3 ， wu2 zui4 yi3 ， zui4 yu3 sui1 qiang2 nan2 ju3 si4 。
- he2 nian2 kai1 pi4 you3 qian2 kun1 ， ri4 yue4 zuo3 xuan2 ru2 mo2 yi3 。
- zun1 lu2 he4 xu1 yi2 ju4 chen2 ， tao2 wu4 chun1 qiu1 ji3 zhang1 zhi3 。
- dao4 jia1 zhe3 liu2 li3 lao3 jun1 ， ru2 jia1 zhe3 liu2 kong3 fu1 zi3 ， deng3 yi4 fu2 ming2 shi4 jian1 er3 。
- yan1 fei1 fei1 ， zhong3 lei4 lei4 ， qing1 shan1 liang2 shi4 bai2 gu3 fei1 。
- yu4 hu1 gu3 ren2 hu1 bu4 xing3 ， dai4 hu1 de2 xing3 jiang1 he2 ru2 。
- shi4 qing2 leng3 nuan3 fan1 fu4 shou3 ， ren2 sheng1 duan3 chang2 qu1 shen1 zhou3 ， an1 yong4 huang2 jin1 yin4 ru2 dou4 。
- jun1 bu2 jian4 yan2 zi3 bai2 tou2 cai2 shi2 jiu3 ， yao4 yu3 peng2 keng1 gu3 tong2 xiu3 。
- tian1 di4 huang1 lao3 sheng1 gu3 chou2 ， suo3 bu2 fu4 yu3 ru2 ci3 jiu3 。
- qian1 gu3 zai4 qian2 ， wan4 gu3 zai4 hou4 。
- zhu4 wo3 zhong1 jian1 ， miao3 ran2 he2 you3 。
- yi4 zhi1 ben3 shi4 mi2 lu4 qun2 ， na4 jie3 zuo4 ren2 niu2 ma3 zou3 。
- bai2 yu2 ru2 yu4 zi3 xie4 fei2 ， qiu1 feng1 yu4 lao3 lu2 hua1 fei1 。
- jiu3 han1 yue4 luo4 he1 bian4 zhu4 ， chi1 qiu2 pan2 jue2 shuang1 hao2 hui1 。
- wu2 fu4 yue1 jun1 zui4 ye1 ， wu2 zhi2 yue1 fei1 zui4 ye3 。
- wei4 wu2 zui4 zhe3 gu4 bu4 ran2 ， fei1 zui4 yi4 fei1 zhi1 wo3 zhe3 。
- hua1 ying3 man3 shen1 fu2 bu4 qi3 ， ci3 zhi3 bu4 zhi1 he2 deng3 yu3 。
- ming2 chao2 wu4 yu3 xing3 zhe3 chuan2 ， xiao4 dao3 qu2 nong2 wu2 zui4 yi3 。

## 注释

## 译文

## 赏析
