---
id: fang-yue-bi-shu-leng-quan
title: 避暑冷泉
titlePinyin: bi4 shu3 leng3 quan2
titleSlug: bi-shu-leng-quan
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 火云散鳞甲，万瓦如炊𬊈。
- 东华车马尘，褦襶不自禁。
- 谁能半日闲，脱身此窥临。
- 百钱买渔篷，横截南北岑。
- 追随二三子，未害山水淫。
- 邂逅十八公，俱作笙鹤吟。
- 颇闻彼上人，振鬣万马瘖。
- 试诗没字碑，往听无弦琴。
- 空堂无枯秀，契我回向心。
- 清凉一味禅，挥玉开烦襟。
- 笑指亭下泉，杉竹涵幽深。
- 藓桥于三闸，龙怒飞出林。
- 奔雷吼春壑，晴雪生午阴。
- 人间正炎热，去作三日霖。

## 拼音
- huo3 yun2 san4 lin2 jia3 ， wan4 wa3 ru2 chui1 xun2 。
- dong1 hua2 che1 ma3 chen2 ， nai4 dai4 bu2 zi4 jin1 。
- shui2 neng2 ban4 ri4 xian2 ， tuo1 shen1 ci3 kui1 lin2 。
- bai3 qian2 mai3 yu2 peng2 ， heng2 jie2 nan2 bei3 cen2 。
- zhui1 sui2 er4 san1 zi3 ， wei4 hai4 shan1 shui3 yin2 。
- xie4 hou4 shi2 ba1 gong1 ， ju4 zuo4 sheng1 he4 yin2 。
- po1 wen2 bi3 shang4 ren2 ， zhen4 lie4 wan4 ma3 yin1 。
- shi4 shi1 mei2 zi4 bei1 ， wang3 ting1 wu2 xian2 qin2 。
- kong1 tang2 wu2 ku1 xiu4 ， qi4 wo3 hui2 xiang4 xin1 。
- qing1 liang2 yi2 wei4 chan2 ， hui1 yu4 kai1 fan2 jin1 。
- xiao4 zhi3 ting2 xia4 quan2 ， shan1 zhu2 han2 you1 shen1 。
- xian3 qiao2 yu2 san1 zha2 ， long2 nu4 fei1 chu1 lin2 。
- ben1 lei2 hou3 chun1 he4 ， qing2 xue3 sheng1 wu3 yin1 。
- ren2 jian1 zheng4 yan2 re4 ， qu4 zuo4 san1 ri4 lin2 。

## 注释

## 译文

## 赏析
