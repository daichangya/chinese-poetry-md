---
id: fang-yue-yong-wang-shen-zao-yun-guan-she-ji-cheng-wu-men-wu-shi-lang
title: 用王深造韵观射寄呈吴门吴侍郎
titlePinyin: yong4 wang2 shen1 zao4 yun4 guan1 she4 ji4 cheng2 wu2 men2 wu2 shi4 lang2
titleSlug: yong-wang-shen-zao-yun-guan-she-ji-cheng-wu-men-wu-shi-lang
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴苑云酣歌舞地，平时灞上真儿戏。
- 府公槌鼓入辕门，盘马弯弓士增气。
- 玉虬夜吼双宝刀，晓霜冷透宫花袍。
- 君王有意敌天骄，霹雳劲弦吾与操。
- 满月犹嫌无腕力，三军鸣金齐破的。
- 莫将电镞惊飞翼，请射檄书青草砾。
- 参旗井钺光相摩，帐前万叠轰灵鼍。
- 呼韩要通作编户，勿遣喘从榆塞过。
- 鴈沙枯叶改凯歌，安得壮士翻银河。
- 三边农桑俱偃武，将军懒射南山虎。
- 不须土训喻远人，天地中间悉臣主。
- 文章四海吴状元，那肯军装遽如许。

## 拼音
- wu2 yuan4 yun2 han1 ge1 wu3 di4 ， ping2 shi2 ba4 shang4 zhen1 er2 xi4 。
- fu3 gong1 chui2 gu3 ru4 yuan2 men2 ， pan2 ma3 wan1 gong1 shi4 zeng1 qi4 。
- yu4 qiu2 ye4 hou3 shuang1 bao3 dao1 ， xiao3 shuang1 leng3 tou4 gong1 hua1 pao2 。
- jun1 wang2 you3 yi4 di2 tian1 jiao1 ， pi1 li4 jin4 xian2 wu2 yu3 cao1 。
- man3 yue4 you2 xian2 wu2 wan4 li4 ， san1 jun1 ming2 jin1 qi2 po4 de0 。
- mo4 jiang1 dian4 zu2 jing1 fei1 yi4 ， qing3 she4 xi2 shu1 qing1 cao3 li4 。
- can1 qi2 jing3 yue4 guang1 xiang1 mo2 ， zhang4 qian2 wan4 die2 hong1 ling2 tuo2 。
- hu1 han2 yao4 tong1 zuo4 bian1 hu4 ， wu4 qian3 chuan3 cong2 yu2 sai1 guo4 。
- yan4 sha1 ku1 ye4 gai3 kai3 ge1 ， an1 de2 zhuang4 shi4 fan1 yin2 he2 。
- san1 bian1 nong2 sang1 ju4 yan3 wu3 ， jiang1 jun1 lan3 she4 nan2 shan1 hu3 。
- bu4 xu1 tu3 xun4 yu4 yuan3 ren2 ， tian1 di4 zhong1 jian1 xi1 chen2 zhu3 。
- wen2 zhang1 si4 hai3 wu2 zhuang4 yuan2 ， na4 ken3 jun1 zhuang1 ju4 ru2 xu3 。

## 注释

## 译文

## 赏析
