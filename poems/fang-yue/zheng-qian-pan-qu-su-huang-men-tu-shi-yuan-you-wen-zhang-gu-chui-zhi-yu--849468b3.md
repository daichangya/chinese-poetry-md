---
id: fang-yue-zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu--849468b3
title: 郑佥判取苏黄门图史园囿文章鼓吹之语为韵见贻辄复赓载  其二
titlePinyin: zheng4 qian1 pan4 qu3 su1 huang2 men2 tu2 shi3 yuan2 you4 wen2 zhang1 gu3 chui1 zhi1 yu3 wei4 yun4 jian4 yi2 zhe2 fu4 geng1 zai3     qi2 er4
titleSlug: zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu--849468b3
author: 方岳
authorPinyin: fang1 yue4
authorSlug: fang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肮脏自山林，伊优自朝市。
- 是耶其非欤，一笑付图史。
- 纷华勿与战，深沟闭坚垒。
- 岁月曾几何，折北俱披靡。
- 问君胡能然，待以不争耳。
- 北山有微行，聊足屣吾履。
- 未莎者维菊，未棘者维杞。
- 撷之复湘之，寒绿冰人齿。
- 秋声在树间，饷我一睡美。
- 谁其惊周公，山鸟亦逝矣。

## 拼音
- ang1 zang1 zi4 shan1 lin2 ， yi1 you1 zi4 chao2 shi4 。
- shi4 ye1 qi2 fei1 yu2 ， yi2 xiao4 fu4 tu2 shi3 。
- fen1 hua2 wu4 yu3 zhan4 ， shen1 gou1 bi4 jian1 lei3 。
- sui4 yue4 ceng2 ji3 he2 ， zhe2 bei3 ju4 pi1 mi3 。
- wen4 jun1 hu2 neng2 ran2 ， dai4 yi3 bu4 zheng1 er3 。
- bei3 shan1 you3 wei1 xing2 ， liao2 zu2 xi3 wu2 lü3 。
- wei4 sha1 zhe3 wei2 ju2 ， wei4 ji2 zhe3 wei2 qi3 。
- xie2 zhi1 fu4 xiang1 zhi1 ， han2 lü4 bing1 ren2 chi3 。
- qiu1 sheng1 zai4 shu4 jian1 ， xiang3 wo3 yi2 shui4 mei3 。
- shui2 qi2 jing1 zhou1 gong1 ， shan1 niao3 yi4 shi4 yi3 。

## 注释

## 译文

## 赏析
