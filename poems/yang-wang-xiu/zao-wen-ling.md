---
id: yang-wang-xiu-zao-wen-ling
title: 凿温岭
titlePinyin: zao2 wen1 ling3
titleSlug: zao-wen-ling
author: 杨王休
authorPinyin: yang2 wang2 xiu1
authorSlug: yang-wang-xiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄山形势南如窝，四十余里趋丹河。
- 年年七月八月雨，稻田弥涨漫风波。
- 异时都水使者至，东开铁场分水势。
- 地绵力短功未成，尺一催归卒吞志。
- 旧画茫茫如弃井，百年遗恨如灰冷。
- 我来吊古更穷源，并水沿流至温岭。
- 岭之首尾少低昂，如衡称物锱铢强。
- 外即大海枕平麓，相去往往寻丈长。
- 天造地设巧乃尔，胡为弃此而取彼。
- 兴废成否抑有时，不独今非古皆是。
- 此来经营烦令君，便有异议争云云。
- 常情自古惮谋始，岂料疲秦终利秦。

## 拼音
- huang2 shan1 xing2 shi4 nan2 ru2 wo1 ， si4 shi2 yu2 li3 qu1 dan1 he2 。
- nian2 nian2 qi1 yue4 ba1 yue4 yu3 ， dao4 tian2 mi2 zhang3 man4 feng1 bo1 。
- yi4 shi2 dou1 shui3 shi3 zhe3 zhi4 ， dong1 kai1 tie3 chang3 fen1 shui3 shi4 。
- di4 mian2 li4 duan3 gong1 wei4 cheng2 ， chi3 yi4 cui1 gui1 zu2 tun1 zhi4 。
- jiu4 hua4 mang2 mang2 ru2 qi4 jing3 ， bai3 nian2 yi2 hen4 ru2 hui1 leng3 。
- wo3 lai2 diao4 gu3 geng4 qiong2 yuan2 ， bing4 shui3 yan2 liu2 zhi4 wen1 ling3 。
- ling3 zhi1 shou3 wei3 shao3 di1 ang2 ， ru2 heng2 cheng1 wu4 zi1 zhu1 qiang2 。
- wai4 ji2 da4 hai3 zhen3 ping2 lu4 ， xiang1 qu4 wang3 wang3 xun2 zhang4 chang2 。
- tian1 zao4 di4 she4 qiao3 nai3 er3 ， hu2 wei4 qi4 ci3 er2 qu3 bi3 。
- xing1 fei4 cheng2 fou3 yi4 you3 shi2 ， bu4 du2 jin1 fei1 gu3 jie1 shi4 。
- ci3 lai2 jing1 ying2 fan2 ling4 jun1 ， bian4 you3 yi4 yi4 zheng1 yun2 yun2 。
- chang2 qing2 zi4 gu3 dan4 mou2 shi3 ， qi3 liao4 pi2 qin2 zhong1 li4 qin2 。

## 注释

## 译文

## 赏析
