---
id: huang-zhu-song-zhu-yuan-hui-you-xiang-zhong
title: 送朱元晦游湘中
titlePinyin: song4 zhu1 yuan2 hui4 you2 xiang1 zhong1
titleSlug: song-zhu-yuan-hui-you-xiang-zhong
author: 黄铢
authorPinyin: huang2 zhu1
authorSlug: huang-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有美人兮，蹇何为兮中洲。
- 鸣玉佩兮，冠云章而远游。
- 浮沅湘而西跖兮，因返睇兮层丘。
- 繄发轫之指期兮，歌予怀以送之。
- 粤大道之汩湮兮，嗟惟君兮何求。
- 唐虞远而不可见兮，凤鸟去兮周衰。
- 翟朱之诡行兮，邹人拒而劙之。
- 竺老氏之猖披兮，浸淫渝而益非。
- 思正气之所繇兮，度百世而固然。
- 岂日夜而忘之兮，曰夫子之所传。
- 发丝丝其不斩兮，哇淫蔽兮莫开。
- 讫大振于兹时兮，余将从乎洛之湄。
- 心鬰鬰而无告兮，顾众兆兮何知。
- 梏夜气而不存兮，外其良而四驰。
- 彼早兴而夕息兮，既日用而不能察也。
- 纷蠢蠢其倚靡兮，曰骛乱而莫之达也。
- 思存养而莫吾亏兮，所事天下而不忘繇。
- 致知以自强兮，至天下以□览。
- 余初其性之兮，稽□坟而载陈。
- 仁与人其并致兮，道乌乎而远身。
- 刚柔之弛张兮，一气缭转而无息。
- 矫吾奠夫两间兮，又阴阳而与为一。
- 超无极而混沦兮，精凝融而以神。
- 卒变化而不穷兮，周流通乎九垠。
- 悲空言之无所底兮，固将推乎余所行。
- 杂椒兰以并进君兮，终何乖异而不余信。
- 既鄙弃而不吴庸兮，徒渊潜以自珍。
- 岂不鬰陶而思君兮，觊方来之以申。
- 时与时其未际兮，夷与裔兮得志。
- □冠巾之易置兮，曾乐天而不云恚。
- 曾永慨以嗟咨兮，聊远举乎湘中。
- 即友声以自乐兮，盖将切偲以益其躬。
- 山九疑而在上兮，湘流奔其在下。
- 故仁智之所乐兮，遂倘佯而辞去。
- 超兮浮兮，心若谋兮。
- 眴兮眄兮，目横分兮。
- 鸾凤并驭，羌不得留兮。
- 时未适当适，吾何为东周兮。
- 乱曰：汩兮沅湘，生秋风兮。
- 商行激御，白云东兮。
- 树木萎落，山鬰盘兮。
- 风车雨轮，旌摇摇其行兮。
- 委蛇噎抑，多修艰兮。
- 白首倚户，思结棘兮。
- 信莫乐兮，君乎无忘归兮。

## 拼音
- you3 mei3 ren2 xi1 ， jian3 he2 wei4 xi1 zhong1 zhou1 。
- ming2 yu4 pei4 xi1 ， guan1 yun2 zhang1 er2 yuan3 you2 。
- fu2 yuan2 xiang1 er2 xi1 zhi2 xi1 ， yin1 fan3 di4 xi1 ceng2 qiu1 。
- yi1 fa1 ren4 zhi1 zhi3 qi1 xi1 ， ge1 yu3 huai2 yi3 song4 zhi1 。
- yue4 da4 dao4 zhi1 gu3 yan1 xi1 ， jie1 wei2 jun1 xi1 he2 qiu2 。
- tang2 yu2 yuan3 er2 bu4 ke3 jian4 xi1 ， feng4 niao3 qu4 xi1 zhou1 shuai1 。
- zhai2 zhu1 zhi1 gui3 xing2 xi1 ， zou1 ren2 ju4 er2 li2 zhi1 。
- zhu2 lao3 shi4 zhi1 chang1 pi1 xi1 ， jin4 yin2 yu2 er2 yi4 fei1 。
- si1 zheng4 qi4 zhi1 suo3 yao2 xi1 ， du4 bai3 shi4 er2 gu4 ran2 。
- qi3 ri4 ye4 er2 wang4 zhi1 xi1 ， yue1 fu1 zi3 zhi1 suo3 chuan2 。
- fa1 si1 si1 qi2 bu4 zhan3 xi1 ， wa1 yin2 bi4 xi1 mo4 kai1 。
- qi4 da4 zhen4 yu2 zi1 shi2 xi1 ， yu2 jiang1 cong2 hu1 luo4 zhi1 mei2 。
- xin1 yu4 yu4 er2 wu2 gao4 xi1 ， gu4 zhong4 zhao4 xi1 he2 zhi1 。
- gu4 ye4 qi4 er2 bu4 cun2 xi1 ， wai4 qi2 liang2 er2 si4 chi2 。
- bi3 zao3 xing1 er2 xi1 xi1 xi1 ， ji4 ri4 yong4 er2 bu4 neng2 cha2 ye3 。
- fen1 chun3 chun3 qi2 yi3 mi2 xi1 ， yue1 wu4 luan4 er2 mo4 zhi1 da2 ye3 。
- si1 cun2 yang3 er2 mo4 wu2 kui1 xi1 ， suo3 shi4 tian1 xia4 er2 bu2 wang4 yao2 。
- zhi4 zhi1 yi3 zi4 qiang2 xi1 ， zhi4 tian1 xia4 yi3 □ lan3 。
- yu2 chu1 qi2 xing4 zhi1 xi1 ， ji1 □ fen2 er2 zai3 chen2 。
- ren2 yu3 ren2 qi2 bing4 zhi4 xi1 ， dao4 wu1 hu1 er2 yuan3 shen1 。
- gang1 rou2 zhi1 chi2 zhang1 xi1 ， yi2 qi4 liao2 zhuan3 er2 wu2 xi1 。
- jiao3 wu2 dian4 fu1 liang3 jian1 xi1 ， you4 yin1 yang2 er2 yu3 wei4 yi1 。
- chao1 wu2 ji2 er2 hun4 lun2 xi1 ， jing1 ning2 rong2 er2 yi3 shen2 。
- zu2 bian4 hua4 er2 bu4 qiong2 xi1 ， zhou1 liu2 tong1 hu1 jiu3 yin2 。
- bei1 kong1 yan2 zhi1 wu2 suo3 di3 xi1 ， gu4 jiang1 tui1 hu1 yu2 suo3 xing2 。
- za2 jiao1 lan2 yi3 bing4 jin4 jun1 xi1 ， zhong1 he2 guai1 yi4 er2 bu4 yu2 xin4 。
- ji4 bi3 qi4 er2 bu4 wu2 yong1 xi1 ， tu2 yuan1 qian2 yi3 zi4 zhen1 。
- qi3 bu2 yu4 tao2 er2 si1 jun1 xi1 ， ji4 fang1 lai2 zhi1 yi3 shen1 。
- shi2 yu3 shi2 qi2 wei4 ji4 xi1 ， yi2 yu3 yi4 xi1 de2 zhi4 。
- □ guan1 jin1 zhi1 yi4 zhi4 xi1 ， ceng2 le4 tian1 er2 bu4 yun2 hui4 。
- ceng2 yong3 kai3 yi3 jie1 zi1 xi1 ， liao2 yuan3 ju3 hu1 xiang1 zhong1 。
- ji2 you3 sheng1 yi3 zi4 le4 xi1 ， gai4 jiang1 qie4 cai1 yi3 yi4 qi2 gong1 。
- shan1 jiu3 yi2 er2 zai4 shang4 xi1 ， xiang1 liu2 ben1 qi2 zai4 xia4 。
- gu4 ren2 zhi4 zhi1 suo3 le4 xi1 ， sui4 tang3 yang2 er2 ci2 qu4 。
- chao1 xi1 fu2 xi1 ， xin1 ruo4 mou2 xi1 。
- xuan4 xi1 mian3 xi1 ， mu4 heng2 fen1 xi1 。
- luan2 feng4 bing4 yu4 ， qiang1 bu4 de2 liu2 xi1 。
- shi2 wei4 shi4 dang4 shi4 ， wu2 he2 wei4 dong1 zhou1 xi1 。
- luan4 yue1 ： gu3 xi1 yuan2 xiang1 ， sheng1 qiu1 feng1 xi1 。
- shang1 hang2 ji1 yu4 ， bai2 yun2 dong1 xi1 。
- shu4 mu4 wei3 luo4 ， shan1 yu4 pan2 xi1 。
- feng1 che1 yu3 lun2 ， jing1 yao2 yao2 qi2 xing2 xi1 。
- wei3 she2 ye1 yi4 ， duo1 xiu1 jian1 xi1 。
- bai2 shou3 yi3 hu4 ， si1 jie2 ji2 xi1 。
- xin4 mo4 le4 xi1 ， jun1 hu1 wu2 wang4 gui1 xi1 。

## 注释

## 译文

## 赏析
