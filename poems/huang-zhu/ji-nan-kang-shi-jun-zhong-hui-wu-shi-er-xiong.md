---
id: huang-zhu-ji-nan-kang-shi-jun-zhong-hui-wu-shi-er-xiong
title: 寄南康使君仲晦五十二兄
titlePinyin: ji4 nan2 kang1 shi3 jun1 zhong4 hui4 wu3 shi2 er4 xiong1
titleSlug: ji-nan-kang-shi-jun-zhong-hui-wu-shi-er-xiong
author: 黄铢
authorPinyin: huang2 zhu1
authorSlug: huang-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人久已别，出拥朱辕轓。
- 昨尝枉札素，谓言寻里门。
- 云胡不践诺，使我心烦冤。
- 天门深九重，叫阍闻有言。
- 狺狺猛犬吠，曀曀黄霾昏。
- 何由一褰开，豁然见乾坤。
- 沈忧谅难寤，掩默孰与论。
- 秋风吹层波，落叶何翩翻。
- 林端月照夜，谷口云迷村。
- 谁同紫芝友，桂枝谁攀援。
- 江蓠老已尽，况复芳兰荪。
- 应当虎符恋，茕茕劳梦魂。

## 拼音
- gu4 ren2 jiu3 yi3 bie2 ， chu1 yong1 zhu1 yuan2 fan1 。
- zuo2 chang2 wang3 zha2 su4 ， wei4 yan2 xun2 li3 men2 。
- yun2 hu2 bu2 jian4 nuo4 ， shi3 wo3 xin1 fan2 yuan1 。
- tian1 men2 shen1 jiu3 chong2 ， jiao4 hun1 wen2 you3 yan2 。
- yin2 yin2 meng3 quan3 fei4 ， yi4 yi4 huang2 mai2 hun1 。
- he2 you2 yi4 qian1 kai1 ， huo1 ran2 jian4 qian2 kun1 。
- shen3 you1 liang4 nan2 wu4 ， yan3 mo4 shu2 yu3 lun4 。
- qiu1 feng1 chui1 ceng2 bo1 ， luo4 ye4 he2 pian1 fan1 。
- lin2 duan1 yue4 zhao4 ye4 ， gu3 kou3 yun2 mi2 cun1 。
- shui2 tong2 zi3 zhi1 you3 ， gui4 zhi1 shui2 pan1 yuan2 。
- jiang1 li2 lao3 yi3 jin4 ， kuang4 fu4 fang1 lan2 sun1 。
- ying1 dang1 hu3 fu2 lian4 ， qiong2 qiong2 lao2 meng4 hun2 。

## 注释

## 译文

## 赏析
