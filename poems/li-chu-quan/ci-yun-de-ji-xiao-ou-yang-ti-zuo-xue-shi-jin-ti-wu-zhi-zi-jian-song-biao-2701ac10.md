---
id: li-chu-quan-ci-yun-de-ji-xiao-ou-yang-ti-zuo-xue-shi-jin-ti-wu-zhi-zi-jian-song-biao-2701ac10
title: 次韵德基效欧阳体作雪诗禁体物之字兼送表臣才臣友直勉诸郎力学之乐仍率同赋  其二
titlePinyin: ci4 yun4 de2 ji1 xiao4 ou1 yang2 ti3 zuo4 xue3 shi1 jin4 ti3 wu4 zhi1 zi4 jian1 song4 biao3 chen2 cai2 chen2 you3 zhi2 mian3 zhu1 lang2 li4 xue2 zhi1 le4 reng2 lü4 tong2 fu4     qi2 er4
titleSlug: ci-yun-de-ji-xiao-ou-yang-ti-zuo-xue-shi-jin-ti-wu-zhi-zi-jian-song-biao-2701ac10
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枯肠服气如寿龟，穷冬却扫百不知。
- 开门忽见雪满地，纵横浩荡春正飞。
- 入隙时欣点万卷，仰簷不见沾吟髭。
- 松林冥冥起薄雾，涧水活活生微澌。
- 清可洗心明洗目，卑且不污高不危。
- 残粧如见寿阳面，不食可怜姑射肌。
- 书生长年营口腹，颇似蜘蛛空吐丝。
- 身将老矣厄离乱，我生之初尚无为。
- 百篇落落或能赋，一杯炯炯须重持。
- 崆峒漫倚防身剑，枉负平生作男儿。
- 回首农桑三万里，无复贞观开元时。
- 恭惟天子尚勤俭，早集书囊为殿帷。
- 一朝随仗过沙漠，落日风尘龙鳯姿。
- 此时燕山士如虎，寒多况乃秫酒醨。
- 肉食岂堪茹毛苦，应念靴鸣集赤墀。
- 尘沙错落赭黄暗，貂狐独向寒风披。
- 关山寂寞草树死，指点射猎方奔驰。
- 心益不忘尝胆事，望云遥祝万寿巵。
- 向来窃取名器者，扈圣曾无一夫随。
- 忠臣义士愤切骨，皇天后土傥鉴之。

## 拼音
- ku1 chang2 fu2 qi4 ru2 shou4 gui1 ， qiong2 dong1 que4 sao3 bai3 bu4 zhi1 。
- kai1 men2 hu1 jian4 xue3 man3 di4 ， zong4 heng2 hao4 dang4 chun1 zheng4 fei1 。
- ru4 xi4 shi2 xin1 dian3 wan4 juan4 ， yang3 yan2 bu2 jian4 zhan1 yin2 zi1 。
- song1 lin2 ming2 ming2 qi3 bo2 wu4 ， jian4 shui3 huo2 huo2 sheng1 wei1 si1 。
- qing1 ke3 xi3 xin1 ming2 xi3 mu4 ， bei1 qie3 bu4 wu1 gao1 bu4 wei1 。
- can2 zhuang1 ru2 jian4 shou4 yang2 mian4 ， bu4 shi2 ke3 lian2 gu1 she4 ji1 。
- shu1 sheng1 zhang3 nian2 ying2 kou3 fu4 ， po1 si4 zhi1 zhu1 kong1 tu3 si1 。
- shen1 jiang1 lao3 yi3 e4 li2 luan4 ， wo3 sheng1 zhi1 chu1 shang4 wu2 wei2 。
- bai3 pian1 luo4 luo4 huo4 neng2 fu4 ， yi4 bei1 jiong3 jiong3 xu1 zhong4 chi2 。
- kong1 tong2 man4 yi3 fang2 shen1 jian4 ， wang3 fu4 ping2 sheng1 zuo4 nan2 er2 。
- hui2 shou3 nong2 sang1 san1 wan4 li3 ， wu2 fu4 zhen1 guan1 kai1 yuan2 shi2 。
- gong1 wei2 tian1 zi3 shang4 qin2 jian3 ， zao3 ji2 shu1 nang2 wei4 dian4 wei2 。
- yi4 chao2 sui2 zhang4 guo4 sha1 mo4 ， luo4 ri4 feng1 chen2 long2 feng4 zi1 。
- ci3 shi2 yan1 shan1 shi4 ru2 hu3 ， han2 duo1 kuang4 nai3 shu2 jiu3 li2 。
- rou4 shi2 qi3 kan1 ru2 mao2 ku3 ， ying4 nian4 xue1 ming2 ji2 chi4 chi2 。
- chen2 sha1 cuo4 luo4 zhe3 huang2 an4 ， diao1 hu2 du2 xiang4 han2 feng1 pi1 。
- guan1 shan1 ji4 mo4 cao3 shu4 si3 ， zhi3 dian3 she4 lie4 fang1 ben1 chi2 。
- xin1 yi4 bu2 wang4 chang2 dan3 shi4 ， wang4 yun2 yao2 zhu4 wan4 shou4 zhi1 。
- xiang4 lai2 qie4 qu3 ming2 qi4 zhe3 ， hu4 sheng4 ceng2 wu2 yi4 fu1 sui2 。
- zhong1 chen2 yi4 shi4 fen4 qie4 gu3 ， huang2 tian1 hou4 tu3 tang3 jian4 zhi1 。

## 注释

## 译文

## 赏析
