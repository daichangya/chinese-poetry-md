---
id: li-chu-quan-cui-wei-tang
title: 翠微堂
titlePinyin: cui4 wei1 tang2
titleSlug: cui-wei-tang
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我读醉翁文，想当笔如椽。
- 东坡独知翁，谓今为飞仙。
- 伟明后来秀，文亦星斗悬。
- 一旦辞世纷，归巢月轮邉。
- 大雅久不作，刘子艺且贤。
- 笔墨所横溃，折冲遂无前。
- 向来坐位书，一日万口传。
- 不慙颜鲁公，易地则皆然。
- 身闲无事日，日涉五畆园。
- 圗书破百金，花石费万钱。
- 子真隠谷口，摩诘居辋川。
- 渊明道上醉，知章井底眠。
- 风味有数子，较量谁后先。
- 君乃于其间，并得四子全。
- 高堂纳日月，竹树森以聨。
- 览彼不尽景，乐此无穷年。
- 前山若飞来，倚断西南天。
- 灏气濯苍玉，晴阳生紫烟。
- 固疑融结异，真恐造化偏。
- 想像山中人，因之招隠篇。
- 我家居洛阳，门巷伊水连。
- 吾庐荫清竹，不受车马喧。
- 一来升君堂，抚事情悁悁。
- 交浅言已深，胜处相磨镌。
- 却来从杖履，已办几屐穿。
- 折简王夫子，载醪携向泉。

## 拼音
- wo3 du2 zui4 weng1 wen2 ， xiang3 dang1 bi3 ru2 chuan2 。
- dong1 po1 du2 zhi1 weng1 ， wei4 jin1 wei4 fei1 xian1 。
- wei3 ming2 hou4 lai2 xiu4 ， wen2 yi4 xing1 dou4 xuan2 。
- yi2 dan4 ci2 shi4 fen1 ， gui1 chao2 yue4 lun2 bian1 。
- da4 ya3 jiu3 bu2 zuo4 ， liu2 zi3 yi4 qie3 xian2 。
- bi3 mo4 suo3 heng2 kui4 ， zhe2 chong1 sui4 wu2 qian2 。
- xiang4 lai2 zuo4 wei4 shu1 ， yi2 ri4 wan4 kou3 chuan2 。
- bu4 can2 yan2 lu3 gong1 ， yi4 di4 ze2 jie1 ran2 。
- shen1 xian2 wu2 shi4 ri4 ， ri4 she4 wu3 mu3 yuan2 。
- tu2 shu1 po4 bai3 jin1 ， hua1 shi2 fei4 wan4 qian2 。
- zi3 zhen1 yin3 gu3 kou3 ， mo2 jie2 ju1 wang3 chuan1 。
- yuan1 ming2 dao4 shang4 zui4 ， zhi1 zhang1 jing3 di3 mian2 。
- feng1 wei4 you3 shu4 zi3 ， jiao4 liang4 shui2 hou4 xian1 。
- jun1 nai3 yu2 qi2 jian1 ， bing4 de2 si4 zi3 quan2 。
- gao1 tang2 na4 ri4 yue4 ， zhu2 shu4 sen1 yi3 lian2 。
- lan3 bi3 bu2 jin4 jing3 ， le4 ci3 wu2 qiong2 nian2 。
- qian2 shan1 ruo4 fei1 lai2 ， yi3 duan4 xi1 nan2 tian1 。
- hao4 qi4 zhuo2 cang1 yu4 ， qing2 yang2 sheng1 zi3 yan1 。
- gu4 yi2 rong2 jie2 yi4 ， zhen1 kong3 zao4 hua4 pian1 。
- xiang3 xiang4 shan1 zhong1 ren2 ， yin1 zhi1 zhao1 yin3 pian1 。
- wo3 jia1 ju1 luo4 yang2 ， men2 xiang4 yi1 shui3 lian2 。
- wu2 lu2 yin4 qing1 zhu2 ， bu2 shou4 che1 ma3 xuan1 。
- yi4 lai2 sheng1 jun1 tang2 ， fu3 shi4 qing2 yuan1 yuan1 。
- jiao1 qian3 yan2 yi3 shen1 ， sheng4 chu4 xiang1 mo2 juan1 。
- que4 lai2 cong2 zhang4 lü3 ， yi3 ban4 ji3 ji1 chuan1 。
- zhe2 jian3 wang2 fu1 zi3 ， zai3 lao2 xie2 xiang4 quan2 。

## 注释

## 译文

## 赏析
