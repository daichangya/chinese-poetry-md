---
id: li-chu-quan-tui-lao-tang
title: 退老堂
titlePinyin: tui4 lao3 tang2
titleSlug: tui-lao-tang
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我公自言老，能事如少年。
- 我公自言退，人材望陶甄。
- 公功在本朝，本朝方赖焉。
- 公德在斯民，斯民宁舍旃。
- 中年倦政机，去若浮云旋。
- 名山占形胜，筑堂苍翠巅。
- 洼樽为壶觞，虚籁为管弦。
- 招携足宾客，啸傲穷云烟。
- 胸中万卷书，三峡倾词源。
- 兴来不停缀，摛华笔如椽。
- 登临出妙语，珠玑落清圆。
- 不数刘白辈，一斗真百篇。
- 裴傅堂绿野，赞皇墅平泉。
- 东山谢安妓，五湖范蠡船。
- 四子之于公，器业微差肩。
- 公之于四子，趣尚并其全。
- 公术可活国，公力可回天。
- 苍生望公起，天子忘公艰。
- 伫瞻丹凤诏，衮衣来陛前。
- 三入知眷殊，一夔见任专。
- 发挥中兴业，开辟造化权。
- 拯焚而救溺，持危而扶颠。
- 雍容复密勿，造膝陈一言。
- 长驱卷沙漠，捣穴空腥膻。
- 谈笑九州复，懽呼两宫还。
- 四海各安堵，六军同晏眠。
- 跻民入仁寿，致主登光宣。
- 圗像冠云台，勒功照燕然。
- 功成了不居，高谢区中缘。
- 拂衣赤松游，辟谷求神仙。
- 去去蓬莱路，云螭不受鞭。

## 拼音
- wo3 gong1 zi4 yan2 lao3 ， neng2 shi4 ru2 shao4 nian2 。
- wo3 gong1 zi4 yan2 tui4 ， ren2 cai2 wang4 tao2 zhen1 。
- gong1 gong1 zai4 ben3 chao2 ， ben3 chao2 fang1 lai4 yan1 。
- gong1 de2 zai4 si1 min2 ， si1 min2 ning2 she4 zhan1 。
- zhong1 nian2 juan4 zheng4 ji1 ， qu4 ruo4 fu2 yun2 xuan2 。
- ming2 shan1 zhan4 xing2 sheng4 ， zhu4 tang2 cang1 cui4 dian1 。
- wa1 zun1 wei4 hu2 shang1 ， xu1 lai4 wei4 guan3 xian2 。
- zhao1 xie2 zu2 bin1 ke4 ， xiao4 ao4 qiong2 yun2 yan1 。
- xiong1 zhong1 wan4 juan4 shu1 ， san1 xia2 qing1 ci2 yuan2 。
- xing1 lai2 bu4 ting2 zhui4 ， chi1 hua2 bi3 ru2 chuan2 。
- deng1 lin2 chu1 miao4 yu3 ， zhu1 ji1 luo4 qing1 yuan2 。
- bu2 shu4 liu2 bai2 bei4 ， yi4 dou3 zhen1 bai3 pian1 。
- pei2 fu4 tang2 lü4 ye3 ， zan4 huang2 shu4 ping2 quan2 。
- dong1 shan1 xie4 an1 ji4 ， wu3 hu2 fan4 li2 chuan2 。
- si4 zi3 zhi1 yu2 gong1 ， qi4 ye4 wei1 cha4 jian1 。
- gong1 zhi1 yu2 si4 zi3 ， qu4 shang4 bing4 qi2 quan2 。
- gong1 shu4 ke3 huo2 guo2 ， gong1 li4 ke3 hui2 tian1 。
- cang1 sheng1 wang4 gong1 qi3 ， tian1 zi3 wang4 gong1 jian1 。
- zhu4 zhan1 dan1 feng4 zhao4 ， gun3 yi1 lai2 bi4 qian2 。
- san1 ru4 zhi1 juan4 shu1 ， yi4 kui2 jian4 ren4 zhuan1 。
- fa1 hui1 zhong1 xing1 ye4 ， kai1 pi4 zao4 hua4 quan2 。
- zheng3 fen2 er2 jiu4 ni4 ， chi2 wei1 er2 fu2 dian1 。
- yong1 rong2 fu4 mi4 wu4 ， zao4 xi1 chen2 yi4 yan2 。
- chang2 qu1 juan4 sha1 mo4 ， dao3 xue2 kong1 xing1 shan1 。
- tan2 xiao4 jiu3 zhou1 fu4 ， huan1 hu1 liang3 gong1 hai2 。
- si4 hai3 ge4 an1 du3 ， liu4 jun1 tong2 yan4 mian2 。
- ji1 min2 ru4 ren2 shou4 ， zhi4 zhu3 deng1 guang1 xuan1 。
- tu2 xiang4 guan1 yun2 tai2 ， le4 gong1 zhao4 yan4 ran2 。
- gong1 cheng2 le0 bu4 ju1 ， gao1 xie4 qu1 zhong1 yuan2 。
- fu2 yi1 chi4 song1 you2 ， bi4 gu3 qiu2 shen2 xian1 。
- qu4 qu4 peng2 lai2 lu4 ， yun2 chi1 bu2 shou4 bian1 。

## 注释

## 译文

## 赏析
