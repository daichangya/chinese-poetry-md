---
id: li-chu-quan-qian-xin-zhai
title: 潜心斋
titlePinyin: qian2 xin1 zhai1
titleSlug: qian-xin-zhai
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古之学为已，今之学为人。
- 始乎芒芴间，扩充遂无垠。
- 克已而复礼，天下皆归仁。
- 尼父百世师，道妙圣且神。
- 天将为木铎，故未丧斯文。
- 贤哉颜氏子，至乐忘其贫。
- 语之而不惰，好学无与伦。
- 孟子养浩然，卓尔踵后尘。
- 万锺与千乘，不肯易其身。
- 茫茫自圣哲，六籍经几秦。
- 末学更多岐，学海无问津。
- 伊川二先生，身修道愈振。
- 当年从之游，不减洙泗濵。
- 至今士气盛，亦复民风淳。
- 柴子柯山秀，言厉即之温。
- 由来思无邪，果见德有邻。
- 潜心坐一室，淡泊遗嚣纷。
- 收视而返听，自得于见闻。
- 先生虽云亡，书在传日新。
- 得味极钻仰，恍如入室亲。
- 而我先君子，实预绛帐宾。
- 我亦闻绪余，往往书诸绅。
- 多言反成蔽，目击道乃存。
- 藜杖一幅巾，蚤晚来叩门。

## 拼音
- gu3 zhi1 xue2 wei4 yi3 ， jin1 zhi1 xue2 wei4 ren2 。
- shi3 hu1 mang2 wu4 jian1 ， kuo4 chong1 sui4 wu2 yin2 。
- ke4 yi3 er2 fu4 li3 ， tian1 xia4 jie1 gui1 ren2 。
- ni2 fu4 bai3 shi4 shi1 ， dao4 miao4 sheng4 qie3 shen2 。
- tian1 jiang1 wei4 mu4 duo2 ， gu4 wei4 sang4 si1 wen2 。
- xian2 zai1 yan2 shi4 zi3 ， zhi4 le4 wang4 qi2 pin2 。
- yu3 zhi1 er2 bu2 duo4 ， hao4 xue2 wu2 yu3 lun2 。
- meng4 zi3 yang3 hao4 ran2 ， zhuo2 er3 zhong3 hou4 chen2 。
- wan4 zhong1 yu3 qian1 cheng2 ， bu4 ken3 yi4 qi2 shen1 。
- mang2 mang2 zi4 sheng4 zhe2 ， liu4 ji2 jing1 ji3 qin2 。
- mo4 xue2 geng4 duo1 qi2 ， xue2 hai3 wu2 wen4 jin1 。
- yi1 chuan1 er4 xian1 sheng1 ， shen1 xiu1 dao4 yu4 zhen4 。
- dang1 nian2 cong2 zhi1 you2 ， bu4 jian3 zhu1 si4 bin1 。
- zhi4 jin1 shi4 qi4 sheng4 ， yi4 fu4 min2 feng1 chun2 。
- chai2 zi3 ke1 shan1 xiu4 ， yan2 li4 ji2 zhi1 wen1 。
- you2 lai2 si1 wu2 xie2 ， guo3 jian4 de2 you3 lin2 。
- qian2 xin1 zuo4 yi2 shi4 ， dan4 bo2 yi2 ao2 fen1 。
- shou1 shi4 er2 fan3 ting1 ， zi4 de2 yu2 jian4 wen2 。
- xian1 sheng1 sui1 yun2 wang2 ， shu1 zai4 chuan2 ri4 xin1 。
- de2 wei4 ji2 zuan4 yang3 ， huang3 ru2 ru4 shi4 qin1 。
- er2 wo3 xian1 jun1 zi3 ， shi2 yu4 jiang4 zhang4 bin1 。
- wo3 yi4 wen2 xu4 yu2 ， wang3 wang3 shu1 zhu1 shen1 。
- duo1 yan2 fan3 cheng2 bi4 ， mu4 ji1 dao4 nai3 cun2 。
- li2 zhang4 yi4 fu2 jin1 ， zao3 wan3 lai2 kou4 men2 。

## 注释

## 译文

## 赏析
