---
id: li-chu-quan-ci-yun-weng-zi-xiu-yi-zhu
title: 次韵翁子秀移竹
titlePinyin: ci4 yun4 weng1 zi3 xiu4 yi2 zhu2
titleSlug: ci-yun-weng-zi-xiu-yi-zhu
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝读东坡诗，不可居无竹。
- 况此真琅玕，一一温如玉。
- 得非瑶池种，阿母所爱育。
- 一日三封植，近之谁敢触。
- 山僧不知贵，遣送如薪束。
- 坐成阮家林，色映兵厨醁。
- 主人何必问，抱琴来就宿。
- 此君不须多，潇洒数竿足。
- 却笑陶元亮，但采东篱菊。

## 拼音
- chang2 du2 dong1 po1 shi1 ， bu4 ke3 ju1 wu2 zhu2 。
- kuang4 ci3 zhen1 lang2 gan1 ， yi1 yi1 wen1 ru2 yu4 。
- de2 fei1 yao2 chi2 zhong3 ， a1 mu3 suo3 ai4 yu4 。
- yi2 ri4 san1 feng1 zhi2 ， jin4 zhi1 shui2 gan3 chu4 。
- shan1 seng1 bu4 zhi1 gui4 ， qian3 song4 ru2 xin1 shu4 。
- zuo4 cheng2 ruan3 jia1 lin2 ， se4 ying4 bing1 chu2 lu4 。
- zhu3 ren2 he2 bi4 wen4 ， bao4 qin2 lai2 jiu4 su4 。
- ci3 jun1 bu4 xu1 duo1 ， xiao1 sa3 shu4 gan1 zu2 。
- que4 xiao4 tao2 yuan2 liang4 ， dan4 cai3 dong1 li2 ju2 。

## 注释

## 译文

## 赏析
