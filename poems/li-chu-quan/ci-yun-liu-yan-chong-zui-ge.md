---
id: li-chu-quan-ci-yun-liu-yan-chong-zui-ge
title: 次韵刘彦冲醉歌
titlePinyin: ci4 yun4 liu2 yan4 chong1 zui4 ge1
titleSlug: ci-yun-liu-yan-chong-zui-ge
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家山回首三千里，世乱身危今老矣。
- 由来客子鬬身强，敢弗加餐慎行李。
- 闽中此地称多贤，招我作邻密且迩。
- 二子人物夙所慕，倾盖忘形到汝尔。
- 刘郎能事出世家，胜韵那知集于此。
- 人生多计才狙公，朝暮不离三四中。
- 我今一食日还并，士也乃有如此穷。
- 爱酒犹能致山简，清谈兼喜对王戎。
- 异时掉臂五侯门，解纷堪作滑稽雄。
- 如今流落百无用，夜起捋须问苍穹。
- 白髪萧萧不胜理，客舍灯花虚作喜。
- 怜君咳唾是珠玑，照眼陆离光棐几。
- 惜不当年夺绣袍，枉著词锋夸孟劳。
- 遣我黎明拥吟鼻，寒蝉抱叶空哀号。

## 拼音
- jia1 shan1 hui2 shou3 san1 qian1 li3 ， shi4 luan4 shen1 wei1 jin1 lao3 yi3 。
- you2 lai2 ke4 zi3 dou4 shen1 qiang2 ， gan3 fu2 jia1 can1 shen4 xing2 li0 。
- min3 zhong1 ci3 di4 cheng1 duo1 xian2 ， zhao1 wo3 zuo4 lin2 mi4 qie3 er3 。
- er4 zi3 ren2 wu4 su4 suo3 mu4 ， qing1 gai4 wang4 xing2 dao4 ru3 er3 。
- liu2 lang2 neng2 shi4 chu1 shi4 jia1 ， sheng4 yun4 na4 zhi1 ji2 yu2 ci3 。
- ren2 sheng1 duo1 ji4 cai2 ju1 gong1 ， chao2 mu4 bu4 li2 san1 si4 zhong1 。
- wo3 jin1 yi4 shi2 ri4 hai2 bing4 ， shi4 ye3 nai3 you3 ru2 ci3 qiong2 。
- ai4 jiu3 you2 neng2 zhi4 shan1 jian3 ， qing1 tan2 jian1 xi3 dui4 wang2 rong2 。
- yi4 shi2 diao4 bi4 wu3 hou2 men2 ， jie3 fen1 kan1 zuo4 hua2 ji1 xiong2 。
- ru2 jin1 liu2 luo4 bai3 wu2 yong4 ， ye4 qi3 lü3 xu1 wen4 cang1 qiong2 。
- bai2 fa4 xiao1 xiao1 bu2 sheng4 li3 ， ke4 she4 deng1 hua1 xu1 zuo4 xi3 。
- lian2 jun1 hai1 tuo4 shi4 zhu1 ji1 ， zhao4 yan3 lu4 li2 guang1 fei3 ji3 。
- xi1 bu4 dang1 nian2 duo2 xiu4 pao2 ， wang3 zhu4 ci2 feng1 kua1 meng4 lao2 。
- qian3 wo3 li2 ming2 yong1 yin2 bi2 ， han2 chan2 bao4 ye4 kong1 ai1 hao2 。

## 注释

## 译文

## 赏析
