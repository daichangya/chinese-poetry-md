---
id: li-chu-quan-pei-ceng-hong-fu-deng-leng-quan-ting-wang-fei-lai-feng
title: 陪曾宏父登冷泉亭望飞来峰
titlePinyin: pei2 ceng2 hong2 fu4 deng1 leng3 quan2 ting2 wang4 fei1 lai2 feng1
titleSlug: pei-ceng-hong-fu-deng-leng-quan-ting-wang-fei-lai-feng
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何年此峰独飞来，群山让秀中崔嵬。
- 神刓天画不可状，仰视孤高摩斗魁。
- 蕴灵产此万珍木，隆霜几度森不摧。
- 异僧一见乃能识，击洞果有猿声哀。
- 灵隠之南天竺北，筑亭结屋初谁媒。
- 直疑朱夏落冰雪，亦恐白昼藏风雷。
- 槛泉清可数毛髪，白石齿齿如琼瑰。
- 参差透影微日下，淅沥生籁长飔回。
- 恍然若欲学蝉脱，洗眼绿净无纤埃。
- 已将缨尘付流水，更以屐齿留苍苔。
- 南丰家世有人物，幅巾藜杖同裴徊。
- 剧谈抵掌共相对，惜无玉酒倾金罍。

## 拼音
- he2 nian2 ci3 feng1 du2 fei1 lai2 ， qun2 shan1 rang4 xiu4 zhong1 cui1 wei2 。
- shen2 wan2 tian1 hua4 bu4 ke3 zhuang4 ， yang3 shi4 gu1 gao1 mo2 dou4 kui2 。
- yun4 ling2 chan3 ci3 wan4 zhen1 mu4 ， long2 shuang1 ji3 du4 sen1 bu4 cui1 。
- yi4 seng1 yi2 jian4 nai3 neng2 shi2 ， ji1 dong4 guo3 you3 yuan2 sheng1 ai1 。
- ling2 yin3 zhi1 nan2 tian1 zhu2 bei3 ， zhu4 ting2 jie2 wu1 chu1 shui2 mei2 。
- zhi2 yi2 zhu1 xia4 luo4 bing1 xue3 ， yi4 kong3 bai2 zhou4 cang2 feng1 lei2 。
- kan3 quan2 qing1 ke3 shu4 mao2 fa4 ， bai2 shi2 chi3 chi3 ru2 qiong2 gui1 。
- cen1 ci1 tou4 ying3 wei1 ri4 xia4 ， xi1 li4 sheng1 lai4 chang2 si1 hui2 。
- huang3 ran2 ruo4 yu4 xue2 chan2 tuo1 ， xi3 yan3 lü4 jing4 wu2 xian1 ai1 。
- yi3 jiang1 ying1 chen2 fu4 liu2 shui3 ， geng4 yi3 ji1 chi3 liu2 cang1 tai2 。
- nan2 feng1 jia1 shi4 you3 ren2 wu4 ， fu2 jin1 li2 zhang4 tong2 pei2 huai2 。
- ju4 tan2 di3 zhang3 gong4 xiang1 dui4 ， xi1 wu2 yu4 jiu3 qing1 jin1 lei2 。

## 注释

## 译文

## 赏析
