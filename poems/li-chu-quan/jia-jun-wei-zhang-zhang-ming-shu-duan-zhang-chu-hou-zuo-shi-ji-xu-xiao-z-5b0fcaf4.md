---
id: li-chu-quan-jia-jun-wei-zhang-zhang-ming-shu-duan-zhang-chu-hou-zuo-shi-ji-xu-xiao-z-5b0fcaf4
title: 家君为张丈明叔段丈处厚作诗集序小子赞之
titlePinyin: jia1 jun1 wei4 zhang1 zhang4 ming2 shu1 duan4 zhang4 chu4 hou4 zuo4 shi1 ji2 xu4 xiao3 zi0 zan4 zhi1
titleSlug: jia-jun-wei-zhang-zhang-ming-shu-duan-zhang-chu-hou-zuo-shi-ji-xu-xiao-z-5b0fcaf4
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二老学而穷，超然以诗鸣。
- 雍容三百篇，一一韶与韺。
- 挺特汜水诗，彊梁与古争。
- 寂寥会隠篇，澹荡遗心营。
- 珠玑沦瓦砾，有时应夜明。
- 过者剧千万，岂无一不盲。
- 我父实久要，早以文会并。
- 兹来唱无和，樽酒怀平生。
- 遗篇乃见属，悼往泯厥声。
- 歘然奋长笔，摭实无过情。
- 而今且谁托，两族俱凋零。
- 从古作者意，所务非近程。
- 徐观百年内，污世曷足名。

## 拼音
- er4 lao3 xue2 er2 qiong2 ， chao1 ran2 yi3 shi1 ming2 。
- yong1 rong2 san1 bai3 pian1 ， yi1 yi1 shao2 yu3 ying1 。
- ting3 te4 si4 shui3 shi1 ， qiang2 liang2 yu3 gu3 zheng1 。
- ji4 liao2 hui4 yin3 pian1 ， dan4 dang4 yi2 xin1 ying2 。
- zhu1 ji1 lun2 wa3 li4 ， you3 shi2 ying4 ye4 ming2 。
- guo4 zhe3 ju4 qian1 wan4 ， qi3 wu2 yi2 bu4 mang2 。
- wo3 fu4 shi2 jiu3 yao4 ， zao3 yi3 wen2 hui4 bing4 。
- zi1 lai2 chang4 wu2 he2 ， zun1 jiu3 huai2 ping2 sheng1 。
- yi2 pian1 nai3 jian4 shu3 ， dao4 wang3 min3 jue2 sheng1 。
- xu1 ran2 fen4 chang2 bi3 ， zhi2 shi2 wu2 guo4 qing2 。
- er2 jin1 qie3 shui2 tuo1 ， liang3 zu2 ju4 diao1 ling2 。
- cong2 gu3 zuo4 zhe3 yi4 ， suo3 wu4 fei1 jin4 cheng2 。
- xu2 guan1 bai3 nian2 nei4 ， wu1 shi4 he2 zu2 ming2 。

## 注释

## 译文

## 赏析
