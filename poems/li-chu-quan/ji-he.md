---
id: li-chu-quan-ji-he
title: 纪鹤
titlePinyin: ji4 he4
titleSlug: ji-he
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青松百尺余，宛彼山之陲。
- 白鹤巢其高，皂鹤巢其卑。
- 红鹤不敢来，下巢枫树枝。
- 阳春一动荡，百鸟俱蕃孽。
- 绸缪各尽力，草草成藩篱。
- 卵翼与哺育，不媿乌鸟慈。
- 清晨求食去，鼓翼远奋飞。
- 斯须复来还，亦有蛇鳣随。
- 引颈鸣相呼，所忧非渇饥。
- 不日毛羽成，颉颃下陂池。
- 浴之以清泠，弄影相娱嬉。
- 既久遂不来，远举将何之。
- 高山与深林，浩荡信所归。
- 明年又当至，复作今所为。
- 我为唐虞世，鸟巢何所窥。
- 乱来纒兵火，杀气满四维。
- 人群失安居，恨无羽翰施。
- 偶此共偷生，偪仄何可辞。
- 忧患亦所同，去就可弗思。
- 网罗非尔事，弹射不尔私。
- 近辞燕雀喧，远与鸿鹄期。
- 相望在寥廓，大翮如云垂。
- 时来松树间，听我哦此诗。

## 拼音
- qing1 song1 bai3 chi3 yu2 ， wan3 bi3 shan1 zhi1 chui2 。
- bai2 he4 chao2 qi2 gao1 ， zao4 he4 chao2 qi2 bei1 。
- hong2 he4 bu4 gan3 lai2 ， xia4 chao2 feng1 shu4 zhi1 。
- yang2 chun1 yi2 dong4 dang4 ， bai3 niao3 ju4 fan1 nie4 。
- chou2 mou2 ge4 jin4 li4 ， cao3 cao3 cheng2 fan1 li2 。
- luan3 yi4 yu3 bu3 yu4 ， bu2 kui4 wu1 niao3 ci2 。
- qing1 chen2 qiu2 shi2 qu4 ， gu3 yi4 yuan3 fen4 fei1 。
- si1 xu1 fu4 lai2 hai2 ， yi4 you3 she2 zhan1 sui2 。
- yin3 jing3 ming2 xiang1 hu1 ， suo3 you1 fei1 ke3 ji1 。
- bu2 ri4 mao2 yu3 cheng2 ， jie2 hang2 xia4 bei1 chi2 。
- yu4 zhi1 yi3 qing1 ling2 ， nong4 ying3 xiang1 yu2 xi1 。
- ji4 jiu3 sui4 bu4 lai2 ， yuan3 ju3 jiang1 he2 zhi1 。
- gao1 shan1 yu3 shen1 lin2 ， hao4 dang4 xin4 suo3 gui1 。
- ming2 nian2 you4 dang1 zhi4 ， fu4 zuo4 jin1 suo3 wei4 。
- wo3 wei4 tang2 yu2 shi4 ， niao3 chao2 he2 suo3 kui1 。
- luan4 lai2 chan2 bing1 huo3 ， sha1 qi4 man3 si4 wei2 。
- ren2 qun2 shi1 an1 ju1 ， hen4 wu2 yu3 han4 shi1 。
- ou3 ci3 gong4 tou1 sheng1 ， bi1 ze4 he2 ke3 ci2 。
- you1 huan4 yi4 suo3 tong2 ， qu4 jiu4 ke3 fu2 si1 。
- wang3 luo2 fei1 er3 shi4 ， tan2 she4 bu4 er3 si1 。
- jin4 ci2 yan4 que4 xuan1 ， yuan3 yu3 hong2 hu2 qi1 。
- xiang1 wang4 zai4 liao2 kuo4 ， da4 he2 ru2 yun2 chui2 。
- shi2 lai2 song1 shu4 jian1 ， ting1 wo3 o4 ci3 shi1 。

## 注释

## 译文

## 赏析
