---
id: li-chu-quan-ci-chen-shu-yi-tai-hu-er-shi-yun
title: 次陈叔易太湖二十韵
titlePinyin: ci4 chen2 shu1 yi4 tai4 hu2 er4 shi2 yun4
titleSlug: ci-chen-shu-yi-tai-hu-er-shi-yun
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北客何来此，浮生直偶然。
- 风飚从禹穴，日脚近虞渊。
- 渔唱谁能问，鸥盟我不捐。
- 燃犀怪可睹，击树讯空传。
- 钓石温徐坐，樯竿穏近联。
- 波明疑练妥，山净学眉连。
- 客上三千履，军呼十万鋋。
- 可思江柳下，秖欠舞衣前。
- 鼓柂知无及，乘查怅未缘。
- 远中微隠树，阔外莽横天。
- 缥缈湘灵瑟，夷犹范蠡船。
- 健帆风作驭，骇浪雪盈颠。
- 行鹭纷群起，孤鸿杳独𬸣。
- 断崖方怒吸，浅瀬或劳牵。
- 夜泊星辰逼，晴占日月偏。
- 幽姿閟蛟室，神物护龙泉。
- 世乱甘沦隠，涂穷枉乞怜。
- 渚花迎日笑，岸草信人沿。
- 颇欲追双桨，无因共两舷。
- 时来如谢朓，三复有余妍。

## 拼音
- bei3 ke4 he2 lai2 ci3 ， fu2 sheng1 zhi2 ou3 ran2 。
- feng1 biao1 cong2 yu3 xue2 ， ri4 jiao3 jin4 yu2 yuan1 。
- yu2 chang4 shui2 neng2 wen4 ， ou1 meng2 wo3 bu4 juan1 。
- ran2 xi1 guai4 ke3 du3 ， ji1 shu4 xun4 kong1 chuan2 。
- diao4 shi2 wen1 xu2 zuo4 ， qiang2 gan1 wen3 jin4 lian2 。
- bo1 ming2 yi2 lian4 tuo3 ， shan1 jing4 xue2 mei2 lian2 。
- ke4 shang4 san1 qian1 lü3 ， jun1 hu1 shi2 wan4 chan2 。
- ke3 si1 jiang1 liu3 xia4 ， zhi3 qian4 wu3 yi1 qian2 。
- gu3 yi2 zhi1 wu2 ji2 ， cheng2 cha2 chang4 wei4 yuan2 。
- yuan3 zhong1 wei1 yin3 shu4 ， kuo4 wai4 mang3 heng2 tian1 。
- piao1 miao3 xiang1 ling2 se4 ， yi2 you2 fan4 li2 chuan2 。
- jian4 fan1 feng1 zuo4 yu4 ， hai4 lang4 xue3 ying2 dian1 。
- xing2 lu4 fen1 qun2 qi3 ， gu1 hong2 yao3 du2 xian1 。
- duan4 ya2 fang1 nu4 xi1 ， qian3 lai4 huo4 lao2 qian1 。
- ye4 bo2 xing1 chen2 bi1 ， qing2 zhan4 ri4 yue4 pian1 。
- you1 zi1 bi4 jiao1 shi4 ， shen2 wu4 hu4 long2 quan2 。
- shi4 luan4 gan1 lun2 yin3 ， tu2 qiong2 wang3 qi3 lian2 。
- zhu3 hua1 ying2 ri4 xiao4 ， an4 cao3 xin4 ren2 yan2 。
- po1 yu4 zhui1 shuang1 jiang3 ， wu2 yin1 gong4 liang3 xian2 。
- shi2 lai2 ru2 xie4 tiao3 ， san1 fu4 you3 yu2 yan2 。

## 注释

## 译文

## 赏析
