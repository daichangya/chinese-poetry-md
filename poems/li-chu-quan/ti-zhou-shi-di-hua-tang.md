---
id: li-chu-quan-ti-zhou-shi-di-hua-tang
title: 题周氏棣华堂
titlePinyin: ti2 zhou1 shi4 di4 hua2 tang2
titleSlug: ti-zhou-shi-di-hua-tang
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 管蔡既失道，周公遂相残。
- 召公乃赋诗，棠棣良可观。
- 圣贤尚如此，末世讵得安。
- 斗粟与尺布，至今兴永叹。
- 汝南贤伯仲，乡评蔼芝兰。
- 冰清而玉洁，友于甚相懽。
- 鸿雁识先后，鹡鸰知急难。
- 同衣且共爨，怡怡生理寛。
- 埙箎翕和乐，学海闚波澜。
- 好爵岂终靳，未用咏考槃。
- 他年表门闾，紫荆出簷端。

## 拼音
- guan3 cai4 ji4 shi1 dao4 ， zhou1 gong1 sui4 xiang1 can2 。
- zhao4 gong1 nai3 fu4 shi1 ， tang2 di4 liang2 ke3 guan1 。
- sheng4 xian2 shang4 ru2 ci3 ， mo4 shi4 ju4 de2 an1 。
- dou4 su4 yu3 chi3 bu4 ， zhi4 jin1 xing1 yong3 tan4 。
- ru3 nan2 xian2 bo2 zhong4 ， xiang1 ping2 ai3 zhi1 lan2 。
- bing1 qing1 er2 yu4 jie2 ， you3 yu2 shen4 xiang1 huan1 。
- hong2 yan4 shi2 xian1 hou4 ， ji2 ling2 zhi1 ji2 nan2 。
- tong2 yi1 qie3 gong4 cuan4 ， yi2 yi2 sheng1 li3 kuan1 。
- xun1 chi2 xi1 he2 le4 ， xue2 hai3 kui1 bo1 lan2 。
- hao3 jue2 qi3 zhong1 jin4 ， wei4 yong4 yong3 kao3 pan2 。
- ta1 nian2 biao3 men2 lü2 ， zi3 jing1 chu1 yan2 duan1 。

## 注释

## 译文

## 赏析
