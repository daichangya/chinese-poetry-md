---
id: li-chu-quan-pei-chen-shu-yi-wang-yan-zhang-deng-fu-cui-ting
title: 陪陈叔易汪彦章登浮翠亭
titlePinyin: pei2 chen2 shu1 yi4 wang1 yan4 zhang1 deng1 fu2 cui4 ting2
titleSlug: pei-chen-shu-yi-wang-yan-zhang-deng-fu-cui-ting
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群峰如高马，飞云若为驭。
- 苍翠来无际，摆脱欲仙去。
- 我时登兹亭，物色生四顾。
- 同行有君子，粲笑随杖屦。
- 樵苏自生理，孤烟横匹素。
- 归鸟枫树林，天高西日暮。
- 不见髯将军，长桥斩蛟处。
- 安得起斯人，扶危正天步。
- 平生江湖想，齿发凋行路。
- 倘有百斛舟，载酒经烟雾。

## 拼音
- qun2 feng1 ru2 gao1 ma3 ， fei1 yun2 ruo4 wei4 yu4 。
- cang1 cui4 lai2 wu2 ji4 ， bai3 tuo1 yu4 xian1 qu4 。
- wo3 shi2 deng1 zi1 ting2 ， wu4 se4 sheng1 si4 gu4 。
- tong2 hang2 you3 jun1 zi3 ， can4 xiao4 sui2 zhang4 ju4 。
- qiao2 su1 zi4 sheng1 li3 ， gu1 yan1 heng2 pi3 su4 。
- gui1 niao3 feng1 shu4 lin2 ， tian1 gao1 xi1 ri4 mu4 。
- bu2 jian4 ran2 jiang1 jun1 ， chang2 qiao2 zhan3 jiao1 chu4 。
- an1 de2 qi3 si1 ren2 ， fu2 wei1 zheng4 tian1 bu4 。
- ping2 sheng1 jiang1 hu2 xiang3 ， chi3 fa1 diao1 xing2 lu4 。
- tang3 you3 bai3 hu2 zhou1 ， zai3 jiu3 jing1 yan1 wu4 。

## 注释

## 译文

## 赏析
