---
id: li-chu-quan-du-shu
title: 读书
titlePinyin: du2 shu1
titleSlug: du-shu
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风吹雨来，濯此青琅玕。
- 黄华媚幽独，秀色如可餐。
- 我居适在野，门庭已荒寒。
- 老屋四壁立，生涯堪鼻酸。
- 向来颇好饮，无日无杯盘。
- 而今废升斗，百忧何以寛。
- 惟取架上书，拭几支颐观。
- 伟哉圣贤旨，妙处言莫殚。
- 如渇遇新汲，醒然开肺肝。
- 因不求甚解，会心亦解颜。
- 茫茫百年中，毁誉非一端。
- 要知仁与义，多出贫贱间。
- 相逢勉为善，世路良独难。
- 谁能逐狂痴，凌竞趋险艰。
- 何以易此乐，此乐居之安。

## 拼音
- xi1 feng1 chui1 yu3 lai2 ， zhuo2 ci3 qing1 lang2 gan1 。
- huang2 hua2 mei4 you1 du2 ， xiu4 se4 ru2 ke3 can1 。
- wo3 ju1 shi4 zai4 ye3 ， men2 ting2 yi3 huang1 han2 。
- lao3 wu1 si4 bi4 li4 ， sheng1 ya2 kan1 bi2 suan1 。
- xiang4 lai2 po1 hao3 yin3 ， wu2 ri4 wu2 bei1 pan2 。
- er2 jin1 fei4 sheng1 dou4 ， bai3 you1 he2 yi3 kuan1 。
- wei2 qu3 jia4 shang4 shu1 ， shi4 ji3 zhi1 yi2 guan1 。
- wei3 zai1 sheng4 xian2 zhi3 ， miao4 chu4 yan2 mo4 dan1 。
- ru2 ke3 yu4 xin1 ji2 ， xing3 ran2 kai1 fei4 gan1 。
- yin1 bu4 qiu2 shen4 jie3 ， hui4 xin1 yi4 jie3 yan2 。
- mang2 mang2 bai3 nian2 zhong1 ， hui3 yu4 fei1 yi4 duan1 。
- yao4 zhi1 ren2 yu3 yi4 ， duo1 chu1 pin2 jian4 jian1 。
- xiang1 feng2 mian3 wei4 shan4 ， shi4 lu4 liang2 du2 nan2 。
- shui2 neng2 zhu2 kuang2 chi1 ， ling2 jing4 qu1 xian3 jian1 。
- he2 yi3 yi4 ci3 le4 ， ci3 le4 ju1 zhi1 an1 。

## 注释

## 译文

## 赏析
