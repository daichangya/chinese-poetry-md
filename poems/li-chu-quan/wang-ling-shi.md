---
id: li-chu-quan-wang-ling-shi
title: 望灵石
titlePinyin: wang4 ling2 shi2
titleSlug: wang-ling-shi
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杖藜出望江郎峰，清辉秀气在眼中。
- 当年何人运神斧，劖削碧玉成芙蓉。
- 平地崛起五千仞，浮云落日当秋空。
- 东西南北千里间，他山莫敢来争雄。
- 英灵往往在人物，异时杰出闻数公。
- 伟哉高厚职覆载，储精毓粹良未穷。
- 畸予家世本伊洛，四时行乐都忘慵。
- 楼台面面得形胜，锦屏女几鸣皋嵩。
- 十年戎马断归路，流落江湖今一翁。
- 平生所得在黄卷，昔贤今圣独见容。
- 青衫憔悴百寮底，犹欣收此笔砚功。
- 声名突兀不磨灭，要与此峰相始终。

## 拼音
- zhang4 li2 chu1 wang4 jiang1 lang2 feng1 ， qing1 hui1 xiu4 qi4 zai4 yan3 zhong1 。
- dang1 nian2 he2 ren2 yun4 shen2 fu3 ， chan2 xiao1 bi4 yu4 cheng2 fu2 rong2 。
- ping2 di4 jue2 qi3 wu3 qian1 ren4 ， fu2 yun2 luo4 ri4 dang1 qiu1 kong1 。
- dong1 xi1 nan2 bei3 qian1 li3 jian1 ， ta1 shan1 mo4 gan3 lai2 zheng1 xiong2 。
- ying1 ling2 wang3 wang3 zai4 ren2 wu4 ， yi4 shi2 jie2 chu1 wen2 shu4 gong1 。
- wei3 zai1 gao1 hou4 zhi2 fu4 zai3 ， chu3 jing1 yu4 cui4 liang2 wei4 qiong2 。
- ji1 yu3 jia1 shi4 ben3 yi1 luo4 ， si4 shi2 xing2 le4 dou1 wang4 yong1 。
- lou2 tai2 mian4 mian4 de2 xing2 sheng4 ， jin3 ping2 nü3 ji3 ming2 gao1 song1 。
- shi2 nian2 rong2 ma3 duan4 gui1 lu4 ， liu2 luo4 jiang1 hu2 jin1 yi4 weng1 。
- ping2 sheng1 suo3 de2 zai4 huang2 juan4 ， xi1 xian2 jin1 sheng4 du2 jian4 rong2 。
- qing1 shan1 qiao2 cui4 bai3 liao2 di3 ， you2 xin1 shou1 ci3 bi3 yan4 gong1 。
- sheng1 ming2 tu1 wu4 bu4 mo2 mie4 ， yao4 yu3 ci3 feng1 xiang1 shi3 zhong1 。

## 注释

## 译文

## 赏析
