---
id: li-chu-quan-liu-bie-fan-yuan-chang-er-shi-ba-yun
title: 留别范元长二十八韵
titlePinyin: liu2 bie2 fan4 yuan2 chang2 er4 shi2 ba1 yun4
titleSlug: liu-bie-fan-yuan-chang-er-shi-ba-yun
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 博洽人为史，循良吏得师。
- 谋谟当启沃，出处系安危。
- 鹗立通丹地，龙章近赤墀。
- 咨询唐典故，笔削汉官仪。
- 结客多青眼，承家最白眉。
- 浩然无害气，汪若有容陂。
- 慎独仍三省，操危任百罹。
- 谁嘲玄尚白，自信涅非缁。
- 俯仰俱无怍，幽明两不欺。
- 爱君心匪石，忧国鬓成丝。
- 劵外真毫末，樊中足坦夷。
- 闭门因拂袖，展卷代支颐。
- 远览迷千古，高怀自一时。
- 海非蠡可测，豹岂管能窥。
- 能事推天禄，威名到月支。
- 孔融徴已晚，安石起何迟。
- 不待南飞雁，贪悬左顾龟。
- 向来鹦鹉赋，此去鳯凰池。
- 揭揭英灵气，巍巍柱石姿。
- 衮衣须我补，霖雨更谁为。
- 贱子端何者，先生颇识之。
- 几年当顾盼，今日倒𬬻锤。
- 解榻徐生入，弹冠贡子知。
- 青蝇休点污，白璧漫瑕疵。
- 炼句终乖律，看书正阙疑。
- 地偏如有避，交淡欲无私。
- 瘦马终千里，寒灰待一吹。
- 西江如可激，毕命守轩帷。

## 拼音
- bo2 qia4 ren2 wei2 shi3 ， xun2 liang2 li4 de2 shi1 。
- mou2 mo2 dang1 qi3 wo4 ， chu1 chu4 xi4 an1 wei1 。
- e4 li4 tong1 dan1 di4 ， long2 zhang1 jin4 chi4 chi2 。
- zi1 xun2 tang2 dian3 gu4 ， bi3 xiao1 han4 guan1 yi2 。
- jie2 ke4 duo1 qing1 yan3 ， cheng2 jia1 zui4 bai2 mei2 。
- hao4 ran2 wu2 hai4 qi4 ， wang1 ruo4 you3 rong2 bei1 。
- shen4 du2 reng2 san1 sheng3 ， cao1 wei1 ren4 bai3 li2 。
- shui2 chao2 xuan2 shang4 bai2 ， zi4 xin4 nie4 fei1 zi1 。
- fu3 yang3 ju4 wu2 zuo4 ， you1 ming2 liang3 bu4 qi1 。
- ai4 jun1 xin1 fei3 shi2 ， you1 guo2 bin4 cheng2 si1 。
- juan4 wai4 zhen1 hao2 mo4 ， fan2 zhong1 zu2 tan3 yi2 。
- bi4 men2 yin1 fu2 xiu4 ， zhan3 juan4 dai4 zhi1 yi2 。
- yuan3 lan3 mi2 qian1 gu3 ， gao1 huai2 zi4 yi4 shi2 。
- hai3 fei1 li2 ke3 ce4 ， bao4 qi3 guan3 neng2 kui1 。
- neng2 shi4 tui1 tian1 lu4 ， wei1 ming2 dao4 yue4 zhi1 。
- kong3 rong2 zhi3 yi3 wan3 ， an1 shi2 qi3 he2 chi2 。
- bu2 dai4 nan2 fei1 yan4 ， tan1 xuan2 zuo3 gu4 gui1 。
- xiang4 lai2 ying1 wu3 fu4 ， ci3 qu4 feng4 huang2 chi2 。
- jie1 jie1 ying1 ling2 qi4 ， wei1 wei1 zhu4 shi2 zi1 。
- gun3 yi1 xu1 wo3 bu3 ， lin2 yu3 geng4 shui2 wei4 。
- jian4 zi3 duan1 he2 zhe3 ， xian1 sheng1 po1 shi2 zhi1 。
- ji3 nian2 dang1 gu4 pan4 ， jin1 ri4 dao3 lu2 chui2 。
- jie3 ta4 xu2 sheng1 ru4 ， tan2 guan1 gong4 zi3 zhi1 。
- qing1 ying2 xiu1 dian3 wu1 ， bai2 bi4 man4 xia2 ci1 。
- lian4 ju4 zhong1 guai1 lü4 ， kan4 shu1 zheng4 que1 yi2 。
- di4 pian1 ru2 you3 bi4 ， jiao1 dan4 yu4 wu2 si1 。
- shou4 ma3 zhong1 qian1 li3 ， han2 hui1 dai4 yi4 chui1 。
- xi1 jiang1 ru2 ke3 ji1 ， bi4 ming4 shou3 xuan1 wei2 。

## 注释

## 译文

## 赏析
