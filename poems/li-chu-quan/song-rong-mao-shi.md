---
id: li-chu-quan-song-rong-mao-shi
title: 送荣茂世
titlePinyin: song4 rong2 mao4 shi4
titleSlug: song-rong-mao-shi
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戎马绝黄流，飞尘暗京畿。
- 竟成王室祸，痛定不忍思。
- 衣冠半陷没，逃难皆散之。
- 有如水衡君，将命弗顾危。
- 跃马赤手出，扼隘河之湄。
- 中途被冲突，星夜西南驰。
- 回头望城阙，敻隔母与妻。
- 半年无家书，欲言涕先挥。
- 微身亦曷爱，所忧国步隳。
- 仓黄偶不死，定省陈苦辞。
- 汴水六七月，横泛被两隄。
- 河渠忽中干，漕挽功莫施。
- 不劾辄加罪，散秩总厥司。
- 相次下维扬，庀职从六飞。
- 众人之所畏，远害夫何疑。
- 春来仪真火，鼠辈轻王师。
- 伟哉马氏妹，贞节不可欺。
- 终焉兵在颈，视死端如归。
- 何慙古烈妇，事与日月埀。
- 君性根孝友，而不求人知。
- 方其闻孽初，对客神若痴。
- 茹悲不敢哭，上念亲老悲。
- 岂惟识者悼，行路犹歔欷。
- 兹畴魏楼功，叙君官甚卑。
- 几年始见录，孰为公是非。
- 君怀有直气，不为宠辱移。
- 朝来又骇闻，白简停官资。
- 索马亟往唁，我心有不怡。
- 君乃笑迎我，喜色见睫眉。
- 曰此造物意，巧以从其私。
- 舟楫密已办，生具亦甚微。
- 税驾不可必，苟全其庶几。
- 我贫君不厌，交契管鲍期。
- 去意尚勇决，升斗不足縻。
- 春风鼓河水，立岸看解维。
- 四郊鼙鼓声，问君此何时。

## 拼音
- rong2 ma3 jue2 huang2 liu2 ， fei1 chen2 an4 jing1 ji1 。
- jing4 cheng2 wang2 shi4 huo4 ， tong4 ding4 bu4 ren3 si1 。
- yi1 guan1 ban4 xian4 mei2 ， tao2 nan4 jie1 san4 zhi1 。
- you3 ru2 shui3 heng2 jun1 ， jiang1 ming4 fu2 gu4 wei1 。
- yue4 ma3 chi4 shou3 chu1 ， e4 ai4 he2 zhi1 mei2 。
- zhong1 tu2 bei4 chong1 tu1 ， xing1 ye4 xi1 nan2 chi2 。
- hui2 tou2 wang4 cheng2 que1 ， xiong4 ge2 mu3 yu3 qi1 。
- ban4 nian2 wu2 jia1 shu1 ， yu4 yan2 ti4 xian1 hui1 。
- wei1 shen1 yi4 he2 ai4 ， suo3 you1 guo2 bu4 hui1 。
- cang1 huang2 ou3 bu4 si3 ， ding4 sheng3 chen2 ku3 ci2 。
- bian4 shui3 liu4 qi1 yue4 ， heng2 fan4 bei4 liang3 di1 。
- he2 qu2 hu1 zhong1 gan1 ， cao2 wan3 gong1 mo4 shi1 。
- bu4 he2 zhe2 jia1 zui4 ， san4 zhi4 zong3 jue2 si1 。
- xiang1 ci4 xia4 wei2 yang2 ， pi3 zhi2 cong2 liu4 fei1 。
- zhong4 ren2 zhi1 suo3 wei4 ， yuan3 hai4 fu1 he2 yi2 。
- chun1 lai2 yi2 zhen1 huo3 ， shu3 bei4 qing1 wang2 shi1 。
- wei3 zai1 ma3 shi4 mei4 ， zhen1 jie2 bu4 ke3 qi1 。
- zhong1 yan1 bing1 zai4 jing3 ， shi4 si3 duan1 ru2 gui1 。
- he2 can2 gu3 lie4 fu4 ， shi4 yu3 ri4 yue4 chui2 。
- jun1 xing4 gen1 xiao4 you3 ， er2 bu4 qiu2 ren2 zhi1 。
- fang1 qi2 wen2 nie4 chu1 ， dui4 ke4 shen2 ruo4 chi1 。
- ru2 bei1 bu4 gan3 ku1 ， shang4 nian4 qin1 lao3 bei1 。
- qi3 wei2 shi2 zhe3 dao4 ， xing2 lu4 you2 xu1 xi1 。
- zi1 chou2 wei4 lou2 gong1 ， xu4 jun1 guan1 shen4 bei1 。
- ji3 nian2 shi3 jian4 lu4 ， shu2 wei4 gong1 shi4 fei1 。
- jun1 huai2 you3 zhi2 qi4 ， bu2 wei4 chong3 ru3 yi2 。
- chao2 lai2 you4 hai4 wen2 ， bai2 jian3 ting2 guan1 zi1 。
- suo3 ma3 ji2 wang3 yan4 ， wo3 xin1 you3 bu4 yi2 。
- jun1 nai3 xiao4 ying2 wo3 ， xi3 se4 jian4 jie2 mei2 。
- yue1 ci3 zao4 wu4 yi4 ， qiao3 yi3 cong2 qi2 si1 。
- zhou1 ji2 mi4 yi3 ban4 ， sheng1 ju4 yi4 shen4 wei1 。
- shui4 jia4 bu4 ke3 bi4 ， gou3 quan2 qi2 shu4 ji1 。
- wo3 pin2 jun1 bu2 yan4 ， jiao1 qi4 guan3 bao4 qi1 。
- qu4 yi4 shang4 yong3 jue2 ， sheng1 dou4 bu4 zu2 mi2 。
- chun1 feng1 gu3 he2 shui3 ， li4 an4 kan4 jie3 wei2 。
- si4 jiao1 pi2 gu3 sheng1 ， wen4 jun1 ci3 he2 shi2 。

## 注释

## 译文

## 赏析
