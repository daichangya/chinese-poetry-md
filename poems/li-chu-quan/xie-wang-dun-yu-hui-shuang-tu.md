---
id: li-chu-quan-xie-wang-dun-yu-hui-shuang-tu
title: 谢王敦玉惠双兔
titlePinyin: xie4 wang2 dun1 yu4 hui4 shuang1 tu4
titleSlug: xie-wang-dun-yu-hui-shuang-tu
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟兹衣褐徒，功用莫与大。
- 驰骋文字间，下上无不载。
- 卓哉昌黎公，毫端跨百代。
- 传纪何新奇，不泯良有赖。
- 先生胸次广，万窍号一噫。
- 学成身益穷，动辄与时背。
- 兴怜不肖子，磨砻去瑕颣。
- 辛勤三十年，所得才稊稗。
- 遗我虽八蹄，高义意有在。
- 想当避鹘拳，冈垄如历块。
- 束缚谅何施，拙情甘自退。
- 笔砚行且焚，重垂儿子戒。
- 方当事口腹，坐与巨觥对。
- 闭门拥红炉，大嚼资一快。

## 拼音
- wei2 zi1 yi1 he4 tu2 ， gong1 yong4 mo4 yu3 da4 。
- chi2 cheng3 wen2 zi4 jian1 ， xia4 shang4 wu2 bu4 zai3 。
- zhuo2 zai1 chang1 li2 gong1 ， hao2 duan1 kua4 bai3 dai4 。
- chuan2 ji4 he2 xin1 qi2 ， bu4 min3 liang2 you3 lai4 。
- xian1 sheng1 xiong1 ci4 guang3 ， wan4 qiao4 hao4 yi4 yi1 。
- xue2 cheng2 shen1 yi4 qiong2 ， dong4 zhe2 yu3 shi2 bei4 。
- xing1 lian2 bu2 xiao4 zi3 ， mo2 long2 qu4 xia2 lei4 。
- xin1 qin2 san1 shi2 nian2 ， suo3 de2 cai2 ti2 bai4 。
- yi2 wo3 sui1 ba1 ti2 ， gao1 yi4 yi4 you3 zai4 。
- xiang3 dang1 bi4 hu2 quan2 ， gang1 long3 ru2 li4 kuai4 。
- shu4 fu4 liang4 he2 shi1 ， zhuo1 qing2 gan1 zi4 tui4 。
- bi3 yan4 xing2 qie3 fen2 ， zhong4 chui2 er2 zi0 jie4 。
- fang1 dang1 shi4 kou3 fu4 ， zuo4 yu3 ju4 gong1 dui4 。
- bi4 men2 yong1 hong2 lu2 ， da4 jiao2 zi1 yi2 kuai4 。

## 注释

## 译文

## 赏析
