---
id: li-chu-quan-zeng-peng-biao-chen-cai-chen
title: 赠彭表臣才臣
titlePinyin: zeng4 peng2 biao3 chen2 cai2 chen2
titleSlug: zeng-peng-biao-chen-cai-chen
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我交半天下，颇接金石友。
- 相逢便论心，已别更回首。
- 三年厄兵火，水陆东南走。
- 风餐近波浪，露宿薄林薮。
- 庐陵信名邦，昔贤犹见取。
- 水南遇彭子，门巷似无帚。
- 胸中有泾渭，如镜不受垢。
- 呼儿具杯盘，物物皆可口。
- 新青撷嘉蔬，大白酾旨酒。
- 使我忘身世，不复问升斗。
- 茫茫四海内，二子可与久。
- 我昔当少年，摆落谢纷纠。
- 老来龃龉事，在十常八九。
- 尚倚笔锋劲，恃此或不朽。
- 飘零欲何归，故国生藜莠。
- 无乃造物意，穷途一假手。
- 丹枫作初寒，客袂不掩肘。
- 冥冥甲子雨，山远似无有。
- 试问夜归舟，网中得鱼否。

## 拼音
- wo3 jiao1 ban4 tian1 xia4 ， po1 jie1 jin1 shi2 you3 。
- xiang1 feng2 bian4 lun4 xin1 ， yi3 bie2 geng4 hui2 shou3 。
- san1 nian2 e4 bing1 huo3 ， shui3 lu4 dong1 nan2 zou3 。
- feng1 can1 jin4 bo1 lang4 ， lu4 su4 bao2 lin2 sou3 。
- lu2 ling2 xin4 ming2 bang1 ， xi1 xian2 you2 jian4 qu3 。
- shui3 nan2 yu4 peng2 zi3 ， men2 xiang4 si4 wu2 zhou3 。
- xiong1 zhong1 you3 jing1 wei4 ， ru2 jing4 bu2 shou4 gou4 。
- hu1 er2 ju4 bei1 pan2 ， wu4 wu4 jie1 ke3 kou3 。
- xin1 qing1 xie2 jia1 shu1 ， da4 bai2 shai1 zhi3 jiu3 。
- shi3 wo3 wang4 shen1 shi4 ， bu2 fu4 wen4 sheng1 dou4 。
- mang2 mang2 si4 hai3 nei4 ， er4 zi3 ke3 yu3 jiu3 。
- wo3 xi1 dang1 shao4 nian2 ， bai3 luo4 xie4 fen1 jiu1 。
- lao3 lai2 ju3 yu3 shi4 ， zai4 shi2 chang2 ba1 jiu3 。
- shang4 yi3 bi3 feng1 jin4 ， shi4 ci3 huo4 bu4 xiu3 。
- piao1 ling2 yu4 he2 gui1 ， gu4 guo2 sheng1 li2 you3 。
- wu2 nai3 zao4 wu4 yi4 ， qiong2 tu2 yi4 jia3 shou3 。
- dan1 feng1 zuo4 chu1 han2 ， ke4 mei4 bu4 yan3 zhou3 。
- ming2 ming2 jia3 zi3 yu3 ， shan1 yuan3 si4 wu2 you3 。
- shi4 wen4 ye4 gui1 zhou1 ， wang3 zhong1 de2 yu2 fou3 。

## 注释

## 译文

## 赏析
