---
id: li-chu-quan-ku-jia-bu-jiu
title: 哭驾部舅
titlePinyin: ku1 jia4 bu4 jiu4
titleSlug: ku-jia-bu-jiu
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 外门推望郎，天启眉干白。
- 掲掲廊庙器，仕道无枉尺。
- 仁义允蹈之，言行可法则。
- 优为君子儒，彬彬见文质。
- 伊川有夫子，四海尊学术。
- 燕申乡里化，语默世不识。
- 公时列高弟，见独蚤入室。
- 从容为邦问，领略济时策。
- 海涵而地负，光辉日充实。
- 向来坐省中，能事已籍籍。
- 出入群公间，持论颇正色。
- 皦皦活国心，周召可辈伯。
- 朝廷公议丧，牛李计方得。
- 道大固不容，青蝇工点璧。
- 知难襆被去，回首帝阍隔。
- 嗟嗟已衰俗，弗俾蒙其泽。
- 出把使者节，顾未远亲侧。
- 荣耀老莱衣，孝心惟惕惕。
- 温寻故时学，委蛇山水国。
- 澄清足暇裕，荐延颇推择。
- 宛彼南阳族，食指居数百。
- 衣冠日零替，贫有未葬骨。
- 嘅然斥余赀，黄壤即安宅。
- 于公已高门，叔敖有阴德。
- 敌马祸中原，南迁例奔廹。
- 故林无巢归，瓦砾漫阡陌。
- 艰难更道路，扶病亲药石。
- 肩舆岂久堪，命数奄兹厄。
- 铭旌瘴烟里，过者为凄恻。
- 无儿但有孙，尚可付窀穸。
- 坟墓五千里，河洛兵未息。
- 招魂动楚些，路远迷南北。
- 鲰生愧无似，忘年罇俎客。
- 提携在斯文，恨不借羽翮。
- 去春失所恃，巨痛摧肝膈。
- 衔哀赴丧所，寸步且如棘。
- 犹期见渭阳，慰我孤苦极。
- 伤心舍我去，涙落满裀席。
- 遥知凛生气，千古犹不没。
- 夜中梦见之，话言及畴昔。
- 谓公犹在世，眼明失心疾。
- 山风忽惊起，月朗清露滴。

## 拼音
- wai4 men2 tui1 wang4 lang2 ， tian1 qi3 mei2 gan1 bai2 。
- jie1 jie1 lang2 miao4 qi4 ， shi4 dao4 wu2 wang3 chi3 。
- ren2 yi4 yun3 dao3 zhi1 ， yan2 xing2 ke3 fa3 ze2 。
- you1 wei4 jun1 zi3 ru2 ， bin1 bin1 jian4 wen2 zhi4 。
- yi1 chuan1 you3 fu1 zi3 ， si4 hai3 zun1 xue2 shu4 。
- yan4 shen1 xiang1 li3 hua4 ， yu3 mo4 shi4 bu4 shi2 。
- gong1 shi2 lie4 gao1 di4 ， jian4 du2 zao3 ru4 shi4 。
- cong2 rong2 wei4 bang1 wen4 ， ling3 lüe4 ji4 shi2 ce4 。
- hai3 han2 er2 di4 fu4 ， guang1 hui1 ri4 chong1 shi2 。
- xiang4 lai2 zuo4 sheng3 zhong1 ， neng2 shi4 yi3 ji2 ji2 。
- chu1 ru4 qun2 gong1 jian1 ， chi2 lun4 po1 zheng4 se4 。
- jiao3 jiao3 huo2 guo2 xin1 ， zhou1 zhao4 ke3 bei4 bo2 。
- chao2 ting2 gong1 yi4 sang4 ， niu2 li3 ji4 fang1 de2 。
- dao4 da4 gu4 bu4 rong2 ， qing1 ying2 gong1 dian3 bi4 。
- zhi1 nan2 fu2 bei4 qu4 ， hui2 shou3 di4 hun1 ge2 。
- jie1 jie1 yi3 shuai1 su2 ， fu2 bi3 meng2 qi2 ze2 。
- chu1 ba3 shi3 zhe3 jie2 ， gu4 wei4 yuan3 qin1 ce4 。
- rong2 yao4 lao3 lai2 yi1 ， xiao4 xin1 wei2 ti4 ti4 。
- wen1 xun2 gu4 shi2 xue2 ， wei3 she2 shan1 shui3 guo2 。
- cheng2 qing1 zu2 xia2 yu4 ， jian4 yan2 po1 tui1 ze2 。
- wan3 bi3 nan2 yang2 zu2 ， shi2 zhi3 ju1 shu4 bai3 。
- yi1 guan1 ri4 ling2 ti4 ， pin2 you3 wei4 zang4 gu3 。
- kai3 ran2 chi4 yu2 zi1 ， huang2 rang3 ji2 an1 zhai2 。
- yu2 gong1 yi3 gao1 men2 ， shu1 ao2 you3 yin1 de2 。
- di2 ma3 huo4 zhong1 yuan2 ， nan2 qian1 li4 ben1 po4 。
- gu4 lin2 wu2 chao2 gui1 ， wa3 li4 man4 qian1 mo4 。
- jian1 nan2 geng4 dao4 lu4 ， fu2 bing4 qin1 yao4 shi2 。
- jian1 yu2 qi3 jiu3 kan1 ， ming4 shu4 yan3 zi1 e4 。
- ming2 jing1 zhang4 yan1 li3 ， guo4 zhe3 wei4 qi1 ce4 。
- wu2 er2 dan4 you3 sun1 ， shang4 ke3 fu4 zhun1 xi1 。
- fen2 mu4 wu3 qian1 li3 ， he2 luo4 bing1 wei4 xi1 。
- zhao1 hun2 dong4 chu3 xie1 ， lu4 yuan3 mi2 nan2 bei3 。
- zou1 sheng1 kui4 wu2 si4 ， wang4 nian2 zun1 zu3 ke4 。
- ti2 xie2 zai4 si1 wen2 ， hen4 bu2 jie4 yu3 he2 。
- qu4 chun1 shi1 suo3 shi4 ， ju4 tong4 cui1 gan1 ge2 。
- xian2 ai1 fu4 sang4 suo3 ， cun4 bu4 qie3 ru2 ji2 。
- you2 qi1 jian4 wei4 yang2 ， wei4 wo3 gu1 ku3 ji2 。
- shang1 xin1 she4 wo3 qu4 ， lei4 luo4 man3 yin1 xi2 。
- yao2 zhi1 lin3 sheng1 qi4 ， qian1 gu3 you2 bu4 mei2 。
- ye4 zhong1 meng4 jian4 zhi1 ， hua4 yan2 ji2 chou2 xi1 。
- wei4 gong1 you2 zai4 shi4 ， yan3 ming2 shi1 xin1 ji2 。
- shan1 feng1 hu1 jing1 qi3 ， yue4 lang3 qing1 lu4 di1 。

## 注释

## 译文

## 赏析
