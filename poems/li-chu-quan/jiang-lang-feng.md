---
id: li-chu-quan-jiang-lang-feng
title: 江郎峰
titlePinyin: jiang1 lang2 feng1
titleSlug: jiang-lang-feng
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 壮此江郎峰，何年俨而峙。
- 融结自太古，造化钟一气。
- 屹然居独尊，群峰俱不至。
- 如冠剑大臣，廷诤而出位。
- 大哉天地间，覆载不敢议。
- 此峰有四面，面面各异势。
- 撑空方突兀，傲世不妩媚。
- 我昨玉山来，雪罢烟收霁。
- 川平如涌出，荡漾浮苍翠。
- 已远更回头，眼老犹决眦。
- 眷言须水阳，税驾得岩寺。
- 黄童与白叟，追逐两阅岁。
- 胜践在咫尺，心赏通寤寐。
- 尘劳不鞭后，俯仰徒自媿。
- 会待秋风高，杖履穷幽邃。
- 云深月满山，傥与神仙侍。

## 拼音
- zhuang4 ci3 jiang1 lang2 feng1 ， he2 nian2 yan3 er2 zhi4 。
- rong2 jie2 zi4 tai4 gu3 ， zao4 hua4 zhong1 yi2 qi4 。
- yi4 ran2 ju1 du2 zun1 ， qun2 feng1 ju4 bu2 zhi4 。
- ru2 guan1 jian4 da4 chen2 ， ting2 zheng4 er2 chu1 wei4 。
- da4 zai1 tian1 di4 jian1 ， fu4 zai3 bu4 gan3 yi4 。
- ci3 feng1 you3 si4 mian4 ， mian4 mian4 ge4 yi4 shi4 。
- cheng1 kong1 fang1 tu1 wu4 ， ao4 shi4 bu4 wu3 mei4 。
- wo3 zuo2 yu4 shan1 lai2 ， xue3 ba4 yan1 shou1 ji4 。
- chuan1 ping2 ru2 yong3 chu1 ， dang4 yang4 fu2 cang1 cui4 。
- yi3 yuan3 geng4 hui2 tou2 ， yan3 lao3 you2 jue2 zi4 。
- juan4 yan2 xu1 shui3 yang2 ， shui4 jia4 de2 yan2 si4 。
- huang2 tong2 yu3 bai2 sou3 ， zhui1 zhu2 liang3 yue4 sui4 。
- sheng4 jian4 zai4 zhi3 chi3 ， xin1 shang3 tong1 wu4 mei4 。
- chen2 lao2 bu4 bian1 hou4 ， fu3 yang3 tu2 zi4 kui4 。
- hui4 dai4 qiu1 feng1 gao1 ， zhang4 lü3 qiong2 you1 sui4 。
- yun2 shen1 yue4 man3 shan1 ， tang3 yu3 shen2 xian1 shi4 。

## 注释

## 译文

## 赏析
