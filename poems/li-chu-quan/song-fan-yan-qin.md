---
id: li-chu-quan-song-fan-yan-qin
title: 送范彦覃
titlePinyin: song4 fan4 yan4 qin2
titleSlug: song-fan-yan-qin
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风恼百物，物物不禁渠。
- 水为盎盎绿，柳亦毵毵舒。
- 芳菲遽如许，流光亦须臾。
- 谁令更别离，此恨当何如。
- 外门有人物，照映冰玉壶。
- 茹古髯似戟，说兵胆过躯。
- 中外已践更，能事乃绪余。
- 主馈孟光贤，郎君千里驹。
- 人生得此乐，底事犹区区。
- 兹行谒贤相，袖有时政书。
- 世家治剧手，陶冶宁舍诸。
- 我老不适用，饥寒出无驴。
- 论亲无党近，分义何敢疏。
- 吾儿似我拙，久已分龙猪。
- 一闻词赋功，决科良起予。
- 山林与钟鼎，愿言今则殊。
- 岁寒苟在兹，勿忘双鲤鱼。

## 拼音
- chun1 feng1 nao3 bai3 wu4 ， wu4 wu4 bu4 jin1 qu2 。
- shui3 wei4 ang4 ang4 lü4 ， liu3 yi4 san1 san1 shu1 。
- fang1 fei1 ju4 ru2 xu3 ， liu2 guang1 yi4 xu1 yu2 。
- shui2 ling4 geng4 bie2 li2 ， ci3 hen4 dang1 he2 ru2 。
- wai4 men2 you3 ren2 wu4 ， zhao4 ying4 bing1 yu4 hu2 。
- ru2 gu3 ran2 si4 ji3 ， shuo1 bing1 dan3 guo4 qu1 。
- zhong1 wai4 yi3 jian4 geng4 ， neng2 shi4 nai3 xu4 yu2 。
- zhu3 kui4 meng4 guang1 xian2 ， lang2 jun1 qian1 li3 ju1 。
- ren2 sheng1 de2 ci3 le4 ， di3 shi4 you2 qu1 qu1 。
- zi1 xing2 ye4 xian2 xiang1 ， xiu4 you3 shi2 zheng4 shu1 。
- shi4 jia1 zhi4 ju4 shou3 ， tao2 ye3 ning2 she4 zhu1 。
- wo3 lao3 bu2 shi4 yong4 ， ji1 han2 chu1 wu2 lü2 。
- lun4 qin1 wu2 dang3 jin4 ， fen1 yi4 he2 gan3 shu1 。
- wu2 er2 si4 wo3 zhuo1 ， jiu3 yi3 fen1 long2 zhu1 。
- yi4 wen2 ci2 fu4 gong1 ， jue2 ke1 liang2 qi3 yu3 。
- shan1 lin2 yu3 zhong1 ding3 ， yuan4 yan2 jin1 ze2 shu1 。
- sui4 han2 gou3 zai4 zi1 ， wu4 wang4 shuang1 li3 yu2 。

## 注释

## 译文

## 赏析
