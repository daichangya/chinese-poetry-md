---
id: li-chu-quan-shi-ti
title: 失题
titlePinyin: shi1 ti2
titleSlug: shi-ti
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天上石麟堕，人间琼树芳。
- 叔孙知典礼，曹植有文章。
- 桃李蹊方盛，芝兰室更香。
- 榻先徐孺下，书异邺侯藏。
- 载世推能事，当年亦宠光。
- 颇怀追润色，奚惜吐琳瑯。
- 末俗元多忌，冲怀竟两忘。
- 由来高士驾，不肯少年场。
- 鼎鼎文方古，鱼鱼道必昌。
- 仲山终补衮，虞舜正埀裳。
- 贱子虚蒙顾，仁风实奉扬。
- 弹冠从入仕，执戟且为郎。
- 欲作蝉遗蜕，差同鼠耗仓。
- 穷途遭白眼，永夜付黄粱。
- 尚齿三千客，容窥数仞墙。
- 受知心有激，欲报意何长。
- 皓鹤宜风露，青松饱雪霜。
- 倾身挹东海，再拜酌公觞。

## 拼音
- tian1 shang4 shi2 lin2 duo4 ， ren2 jian1 qiong2 shu4 fang1 。
- shu1 sun1 zhi1 dian3 li3 ， cao2 zhi2 you3 wen2 zhang1 。
- tao2 li3 qi1 fang1 sheng4 ， zhi1 lan2 shi4 geng4 xiang1 。
- ta4 xian1 xu2 ru2 xia4 ， shu1 yi4 ye4 hou2 cang2 。
- zai3 shi4 tui1 neng2 shi4 ， dang1 nian2 yi4 chong3 guang1 。
- po1 huai2 zhui1 run4 se4 ， xi1 xi1 tu3 lin2 lang2 。
- mo4 su2 yuan2 duo1 ji4 ， chong1 huai2 jing4 liang3 wang4 。
- you2 lai2 gao1 shi4 jia4 ， bu4 ken3 shao4 nian2 chang3 。
- ding3 ding3 wen2 fang1 gu3 ， yu2 yu2 dao4 bi4 chang1 。
- zhong4 shan1 zhong1 bu3 gun3 ， yu2 shun4 zheng4 chui2 shang0 。
- jian4 zi3 xu1 meng2 gu4 ， ren2 feng1 shi2 feng4 yang2 。
- tan2 guan1 cong2 ru4 shi4 ， zhi2 ji3 qie3 wei4 lang2 。
- yu4 zuo4 chan2 yi2 tui4 ， cha4 tong2 shu3 hao4 cang1 。
- qiong2 tu2 zao1 bai2 yan3 ， yong3 ye4 fu4 huang2 liang2 。
- shang4 chi3 san1 qian1 ke4 ， rong2 kui1 shu4 ren4 qiang2 。
- shou4 zhi1 xin1 you3 ji1 ， yu4 bao4 yi4 he2 chang2 。
- hao4 he4 yi2 feng1 lu4 ， qing1 song1 bao3 xue3 shuang1 。
- qing1 shen1 yi4 dong1 hai3 ， zai4 bai4 zhuo2 gong1 shang1 。

## 注释

## 译文

## 赏析
