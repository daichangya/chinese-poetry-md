---
id: li-chu-quan-ci-yun-de-ru-wan-ju
title: 次韵德孺晚菊
titlePinyin: ci4 yun4 de2 ru2 wan3 ju2
titleSlug: ci-yun-de-ru-wan-ju
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屈原作离骚，采菊飧其英。
- 渊明赋归来，径荒菊犹荣。
- 此物有至性，名因君子成。
- 岂知时节过，不顾霜露凝。
- 岁华易晼晚，芳物随凋零。
- 艳色始独秀，馨香自孤清。
- 花似时美女，俗恶空娉婷。
- 由来品次定，横议那得争。
- 公如醉翁贤，雅好违世情。
- 三噢复三遶，莫逆如友生。
- 泛之黄金杯，愿言制颓龄。
- 更呼门下士，哦诗同倒倾。

## 拼音
- qu1 yuan2 zuo4 li2 sao1 ， cai3 ju2 sun1 qi2 ying1 。
- yuan1 ming2 fu4 gui1 lai2 ， jing4 huang1 ju2 you2 rong2 。
- ci3 wu4 you3 zhi4 xing4 ， ming2 yin1 jun1 zi3 cheng2 。
- qi3 zhi1 shi2 jie2 guo4 ， bu2 gu4 shuang1 lu4 ning2 。
- sui4 hua2 yi4 wan3 wan3 ， fang1 wu4 sui2 diao1 ling2 。
- yan4 se4 shi3 du2 xiu4 ， xin1 xiang1 zi4 gu1 qing1 。
- hua1 si4 shi2 mei3 nü3 ， su2 e4 kong1 ping1 ting2 。
- you2 lai2 pin3 ci4 ding4 ， heng2 yi4 na4 de2 zheng1 。
- gong1 ru2 zui4 weng1 xian2 ， ya3 hao3 wei2 shi4 qing2 。
- san1 o1 fu4 san1 rao4 ， mo4 ni4 ru2 you3 sheng1 。
- fan4 zhi1 huang2 jin1 bei1 ， yuan4 yan2 zhi4 tui2 ling2 。
- geng4 hu1 men2 xia4 shi4 ， o4 shi1 tong2 dao3 qing1 。

## 注释

## 译文

## 赏析
