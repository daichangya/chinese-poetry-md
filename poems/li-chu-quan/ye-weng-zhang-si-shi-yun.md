---
id: li-chu-quan-ye-weng-zhang-si-shi-yun
title: 谒翁丈四十韵
titlePinyin: ye4 weng1 zhang4 si4 shi2 yun4
titleSlug: ye-weng-zhang-si-shi-yun
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 之子儒林杰，斯文国士称。
- 词章曹植擅，典故叔孙能。
- 秉哲中逾旷，㧑谦外匪矜。
- 世家非冠玉，人物是壶冰。
- 海内休方驾，朝端且服膺。
- 五车俱可复，万顷不劳澄。
- 活国嘉猷告，匡君重任胜。
- 侧闻金作砺，意在木从绳。
- 昔旅西雝鹭，方观南海鹏。
- 青冥翻蹭蹬，凌厉失飞腾。
- 制礼初烦订，为郎顷见徴。
- 祢生宜独荐，文子要同升。
- 浪有膻供饵，虚传被襆绫。
- 可嗟怀白璧，竟与污青蝇。
- 直作悠悠去，从他衮衮登。
- 时情尚驰突，吾道岂凭陵。
- 善舞须长袖，良医必折肱。
- 宁为栖枳鳯，不作下鞲鹰。
- 郑谷成真隠，萧斋占上层。
- 华胥久无梦，款段适堪乘。
- 种柳追彭泽，栽桃学武陵。
- 池凉蛙合合，径暖羽{甍瓦=羽}{甍瓦=羽}。
- 得句长须送，敲门稚子应。
- 扫庭延墨客，过寺折谈僧。
- 贱子孤怀切，穷途百虑烝。
- 待沽希善贾，投分得良朋。
- 戎马来何速，烽烟见未曾。
- 神伤瞻雉尾，愁绝望觚棱。
- 漠漠虽难问，苍苍尚可凭。
- 人心无右袒，天意有中兴。
- 厌世思蝉蜕，伤时泣土崩。
- 渔樵甘混杂，贫病苦因仍。
- 更短犹为簿，从聋也作丞。
- 依仁剧山仰，饱德正川增。
- 旧事将谁语，前非秖自惩。
- 缘危时过栈，扶老渐携藤。
- 笃义几虚辱，温颜岂谬承。
- 醇𬪩须手漉，拨刺頼观罾。
- 笑语朝曛隔，尘埃肺腑凝。
- 尚期文字饮，相对夜深灯。

## 拼音
- zhi1 zi3 ru2 lin2 jie2 ， si1 wen2 guo2 shi4 cheng1 。
- ci2 zhang1 cao2 zhi2 shan4 ， dian3 gu4 shu1 sun1 neng2 。
- bing3 zhe2 zhong1 yu2 kuang4 ， hui1 qian1 wai4 fei3 jin1 。
- shi4 jia1 fei1 guan1 yu4 ， ren2 wu4 shi4 hu2 bing1 。
- hai3 nei4 xiu1 fang1 jia4 ， chao2 duan1 qie3 fu2 ying1 。
- wu3 che1 ju4 ke3 fu4 ， wan4 qing3 bu4 lao2 cheng2 。
- huo2 guo2 jia1 you2 gao4 ， kuang1 jun1 zhong4 ren4 sheng4 。
- ce4 wen2 jin1 zuo4 li4 ， yi4 zai4 mu4 cong2 sheng2 。
- xi1 lü3 xi1 yong1 lu4 ， fang1 guan1 nan2 hai3 peng2 。
- qing1 ming2 fan1 ceng4 deng1 ， ling2 li4 shi1 fei1 teng2 。
- zhi4 li3 chu1 fan2 ding4 ， wei4 lang2 qing3 jian4 zhi3 。
- mi2 sheng1 yi2 du2 jian4 ， wen2 zi3 yao4 tong2 sheng1 。
- lang4 you3 shan1 gong4 er3 ， xu1 chuan2 bei4 fu2 ling2 。
- ke3 jie1 huai2 bai2 bi4 ， jing4 yu3 wu1 qing1 ying2 。
- zhi2 zuo4 you1 you1 qu4 ， cong2 ta1 gun3 gun3 deng1 。
- shi2 qing2 shang4 chi2 tu1 ， wu2 dao4 qi3 ping2 ling2 。
- shan4 wu3 xu1 chang2 xiu4 ， liang2 yi1 bi4 zhe2 gong1 。
- ning2 wei4 qi1 zhi3 feng4 ， bu2 zuo4 xia4 gou1 ying1 。
- zheng4 gu3 cheng2 zhen1 yin3 ， xiao1 zhai1 zhan4 shang4 ceng2 。
- hua2 xu1 jiu3 wu2 meng4 ， kuan3 duan4 shi4 kan1 cheng2 。
- zhong3 liu3 zhui1 peng2 ze2 ， zai1 tao2 xue2 wu3 ling2 。
- chi2 liang2 wa1 he2 he2 ， jing4 nuan3 yu3 { meng2 wa3 = yu3 } { meng2 wa3 = yu3 } 。
- de2 ju4 chang2 xu1 song4 ， qiao1 men2 zhi4 zi3 ying4 。
- sao3 ting2 yan2 mo4 ke4 ， guo4 si4 zhe2 tan2 seng1 。
- jian4 zi3 gu1 huai2 qie4 ， qiong2 tu2 bai3 lü4 zheng1 。
- dai4 gu1 xi1 shan4 jia3 ， tou2 fen1 de0 liang2 peng2 。
- rong2 ma3 lai2 he2 su4 ， feng1 yan1 jian4 wei4 ceng2 。
- shen2 shang1 zhan1 zhi4 wei3 ， chou2 jue2 wang4 gu1 leng2 。
- mo4 mo4 sui1 nan2 wen4 ， cang1 cang1 shang4 ke3 ping2 。
- ren2 xin1 wu2 you4 tan3 ， tian1 yi4 you3 zhong1 xing1 。
- yan4 shi4 si1 chan2 tui4 ， shang1 shi2 qi4 tu3 beng1 。
- yu2 qiao2 gan1 hun4 za2 ， pin2 bing4 ku3 yin1 reng2 。
- geng4 duan3 you2 wei4 bo2 ， cong2 long2 ye3 zuo4 cheng2 。
- yi1 ren2 ju4 shan1 yang3 ， bao3 de2 zheng4 chuan1 zeng1 。
- jiu4 shi4 jiang1 shui2 yu3 ， qian2 fei1 zhi3 zi4 cheng2 。
- yuan2 wei1 shi2 guo4 zhan4 ， fu2 lao3 jian4 xie2 teng2 。
- du3 yi4 ji3 xu1 ru3 ， wen1 yan2 qi3 miu4 cheng2 。
- chun2 nong2 xu1 shou3 lu4 ， bo1 ci4 lai4 guan1 zeng1 。
- xiao4 yu3 chao2 xun1 ge2 ， chen2 ai1 fei4 fu3 ning2 。
- shang4 qi1 wen2 zi4 yin3 ， xiang1 dui4 ye4 shen1 deng1 。

## 注释

## 译文

## 赏析
