---
id: li-chu-quan-sui-wan-zhu-jun-song-jiu-fu-chang-ge-yi-xie-zhi
title: 歳晚诸君送酒赋长歌以谢之
titlePinyin: sui4 wan3 zhu1 jun1 song4 jiu3 fu4 chang2 ge1 yi3 xie4 zhi1
titleSlug: sui-wan-zhu-jun-song-jiu-fu-chang-ge-yi-xie-zhi
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我有经纶天下之大志，陶冶万物之雄心。
- 上书几欲自荐达，君门无籍不可寻。
- 归来抚剑星斗近，老去援琴山水深。
- 混迹渔樵友麋鹿，兴发时为梁父吟。
- 雾雨方寒蔽林薮，黄狐跳梁苍兕吼。
- 歳云暮矣人白头，纳履踵决衣见肘。
- 茫茫大块宁终久，青史功名谁不朽。
- 昔贤达观有至言，破除万事无过酒。
- 朝来叩关闻剥啄，长须致简喜且愕。
- 满壶倾写清若空，一釂衰颜返丹渥。
- 此物难从俗士论，古今与世收奇勲。
- 寒谷可以回阳春，浇风亦使还其淳。
- 书生分量当饮温，圣清贤浊何用分。
- 浊醪有妙理，引人著胜地。
- 乘坠且不知，焉知物为贵。
- 扬雄嗜饮而家贫，玄嘲尚白费解纷。
- 屈原独醒良自苦，湘累空有些招魂。
- 一石亦醉淳于髠，五斗解酲刘伯伦。
- 卧舆当道陶渊明，骑马似船贺季真。
- 吏部有时甘盗瓮，丞相他年容吐茵。
- 古人已往不复见，忽然举觞如对面。
- 穷通得丧寓于此，旦暮方齐死生变。
- 拍浮池中固不恶，曲垒糟丘仍不薄。
- 一杯一杯复一杯，身世兼忘乃真乐。
- 不可一日无此君，今吾于酒而亦云。
- 安得四海尽种秫，春台寿域长醺醺。

## 拼音
- wo3 you3 jing1 lun2 tian1 xia4 zhi1 da4 zhi4 ， tao2 ye3 wan4 wu4 zhi1 xiong2 xin1 。
- shang4 shu1 ji3 yu4 zi4 jian4 da2 ， jun1 men2 wu2 ji2 bu4 ke3 xun2 。
- gui1 lai2 fu3 jian4 xing1 dou4 jin4 ， lao3 qu4 yuan2 qin2 shan1 shui3 shen1 。
- hun4 ji4 yu2 qiao2 you3 mi2 lu4 ， xing1 fa1 shi2 wei4 liang2 fu4 yin2 。
- wu4 yu3 fang1 han2 bi4 lin2 sou3 ， huang2 hu2 tiao4 liang2 cang1 si4 hou3 。
- sui4 yun2 mu4 yi3 ren2 bai2 tou2 ， na4 lü3 zhong3 jue2 yi1 jian4 zhou3 。
- mang2 mang2 da4 kuai4 ning2 zhong1 jiu3 ， qing1 shi3 gong1 ming2 shui2 bu4 xiu3 。
- xi1 xian2 da2 guan1 you3 zhi4 yan2 ， po4 chu2 wan4 shi4 wu2 guo4 jiu3 。
- chao2 lai2 kou4 guan1 wen2 bao1 zhuo2 ， chang2 xu1 zhi4 jian3 xi3 qie3 e4 。
- man3 hu2 qing1 xie3 qing1 ruo4 kong1 ， yi2 jiao4 shuai1 yan2 fan3 dan1 wo4 。
- ci3 wu4 nan2 cong2 su2 shi4 lun4 ， gu3 jin1 yu3 shi4 shou1 qi2 xun1 。
- han2 gu3 ke3 yi3 hui2 yang2 chun1 ， jiao1 feng1 yi4 shi3 hai2 qi2 chun2 。
- shu1 sheng1 fen4 liang4 dang1 yin3 wen1 ， sheng4 qing1 xian2 zhuo2 he2 yong4 fen1 。
- zhuo2 lao2 you3 miao4 li3 ， yin3 ren2 zhu4 sheng4 di4 。
- cheng2 zhui4 qie3 bu4 zhi1 ， yan1 zhi1 wu4 wei4 gui4 。
- yang2 xiong2 shi4 yin3 er2 jia1 pin2 ， xuan2 chao2 shang4 bai2 fei4 jie3 fen1 。
- qu1 yuan2 du2 xing3 liang2 zi4 ku3 ， xiang1 lei4 kong1 you3 xie1 zhao1 hun2 。
- yi4 shi2 yi4 zui4 chun2 yu2 kun1 ， wu3 dou3 jie3 cheng2 liu2 bo2 lun2 。
- wo4 yu2 dang1 dao4 tao2 yuan1 ming2 ， qi2 ma3 si4 chuan2 he4 ji4 zhen1 。
- li4 bu4 you3 shi2 gan1 dao4 weng4 ， cheng2 xiang4 ta1 nian2 rong2 tu3 yin1 。
- gu3 ren2 yi3 wang3 bu2 fu4 jian4 ， hu1 ran2 ju3 shang1 ru2 dui4 mian4 。
- qiong2 tong1 de2 sang4 yu4 yu2 ci3 ， dan4 mu4 fang1 qi2 si3 sheng1 bian4 。
- pai1 fu2 chi2 zhong1 gu4 bu2 e4 ， qu3 lei3 zao1 qiu1 reng2 bu4 bao2 。
- yi4 bei1 yi0 bei1 fu4 yi4 bei1 ， shen1 shi4 jian1 wang4 nai3 zhen1 le4 。
- bu4 ke3 yi2 ri4 wu2 ci3 jun1 ， jin1 wu2 yu2 jiu3 er2 yi4 yun2 。
- an1 de2 si4 hai3 jin4 zhong3 shu2 ， chun1 tai2 shou4 yu4 chang2 xun1 xun1 。

## 注释

## 译文

## 赏析
