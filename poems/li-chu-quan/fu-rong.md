---
id: li-chu-quan-fu-rong
title: 芙蓉
titlePinyin: fu2 rong2
titleSlug: fu-rong
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佳哉木芙蓉，秋晚芳意足。
- 偶植华堂下，似续渊明菊。
- 眷此好颜色，可玩不可触。
- 始见开二三，旋已放五六。
- 濯濯晨风吹，鲜鲜宵露浴。
- 非闗竞时节，庶用慰幽独。
- 我老百念空，扫迹坐林谷。
- 犹作烟霞想，久绝脂粉欲。
- 三径阻幽事，吟苦颠毛秃。
- 河洛未休兵，媿负杯中绿。

## 拼音
- jia1 zai1 mu4 fu2 rong2 ， qiu1 wan3 fang1 yi4 zu2 。
- ou3 zhi2 hua2 tang2 xia4 ， si4 xu4 yuan1 ming2 ju2 。
- juan4 ci3 hao3 yan2 se4 ， ke3 wan2 bu4 ke3 chu4 。
- shi3 jian4 kai1 er4 san1 ， xuan2 yi3 fang4 wu3 liu4 。
- zhuo2 zhuo2 chen2 feng1 chui1 ， xian1 xian1 xiao1 lu4 yu4 。
- fei1 guan1 jing4 shi2 jie2 ， shu4 yong4 wei4 you1 du2 。
- wo3 lao3 bai3 nian4 kong1 ， sao3 ji4 zuo4 lin2 gu3 。
- you2 zuo4 yan1 xia2 xiang3 ， jiu3 jue2 zhi1 fen3 yu4 。
- san1 jing4 zu3 you1 shi4 ， yin2 ku3 dian1 mao2 tu1 。
- he2 luo4 wei4 xiu1 bing1 ， kui4 fu4 bei1 zhong1 lü4 。

## 注释

## 译文

## 赏析
