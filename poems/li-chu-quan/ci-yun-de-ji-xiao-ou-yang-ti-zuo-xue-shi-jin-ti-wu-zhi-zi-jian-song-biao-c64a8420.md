---
id: li-chu-quan-ci-yun-de-ji-xiao-ou-yang-ti-zuo-xue-shi-jin-ti-wu-zhi-zi-jian-song-biao-c64a8420
title: 次韵德基效欧阳体作雪诗禁体物之字兼送表臣才臣友直勉诸郎力学之乐仍率同赋  其一
titlePinyin: ci4 yun4 de2 ji1 xiao4 ou1 yang2 ti3 zuo4 xue3 shi1 jin4 ti3 wu4 zhi1 zi4 jian1 song4 biao3 chen2 cai2 chen2 you3 zhi2 mian3 zhu1 lang2 li4 xue2 zhi1 le4 reng2 lü4 tong2 fu4     qi2 yi1
titleSlug: ci-yun-de-ji-xiao-ou-yang-ti-zuo-xue-shi-jin-ti-wu-zhi-zi-jian-song-biao-c64a8420
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝来冻坐如缩龟，不闻打窗那得知。
- 江南地暖亦有此，惊心远自龙沙吹。
- 六一居士最能赋，东坡先生追撚髭。
- 腐儒得句亦起舞，砚寒沃笔浮轻澌。
- 征尘暗天铁马健，衣冠南奔身世危。
- 兄弟相望音信绝，梳头纷纷满面丝。
- 裋褐袖手如怀冰，车马不来奚所为。
- 前年毗陵雪盈尺，蟹螯犹记左手持。
- 归来浩歌仰看屋，夜深凛凛粟满肌。
- 室中老妇几兴叹，膝下奈此号寒儿。
- 今年造物颇垂顾，税驾仁里懽此时。
- 杀鸡为黍朝夕事，苦节诸郎方下帏。
- 起看松竹有特操，坐对溪山无俗姿。
- 刘子唱高和弥寡，要当独醒歠其醨。
- 已呼稚子来候门，更戒黄童无扫墀。
- 十千不向楼头贳，一蓑正忆江上披。
- 五陵之客夸轻肥，呼鹰逐兽广莫驰。
- 五侯之第事豪侈，珊瑚照耀金屈巵。
- 岂如高举纵清赏，钩帘一目万景随。
- 亦有末至居客右，其言不让故哂之。

## 拼音
- chao2 lai2 dong4 zuo4 ru2 suo1 gui1 ， bu4 wen2 da3 chuang1 na4 de2 zhi1 。
- jiang1 nan2 di4 nuan3 yi4 you3 ci3 ， jing1 xin1 yuan3 zi4 long2 sha1 chui1 。
- liu4 yi1 ju1 shi4 zui4 neng2 fu4 ， dong1 po1 xian1 sheng1 zhui1 nian3 zi1 。
- fu3 ru2 de2 ju4 yi4 qi3 wu3 ， yan4 han2 wo4 bi3 fu2 qing1 si1 。
- zheng1 chen2 an4 tian1 tie3 ma3 jian4 ， yi1 guan1 nan2 ben1 shen1 shi4 wei1 。
- xiong1 di4 xiang1 wang4 yin1 xin4 jue2 ， shu1 tou2 fen1 fen1 man3 mian4 si1 。
- shu4 he4 xiu4 shou3 ru2 huai2 bing1 ， che1 ma3 bu4 lai2 xi1 suo3 wei4 。
- qian2 nian2 pi2 ling2 xue3 ying2 chi3 ， xie4 ao2 you2 ji4 zuo3 shou3 chi2 。
- gui1 lai2 hao4 ge1 yang3 kan4 wu1 ， ye4 shen1 lin3 lin3 su4 man3 ji1 。
- shi4 zhong1 lao3 fu4 ji3 xing1 tan4 ， xi1 xia4 nai4 ci3 hao4 han2 er2 。
- jin1 nian2 zao4 wu4 po1 chui2 gu4 ， shui4 jia4 ren2 li3 huan1 ci3 shi2 。
- sha1 ji1 wei2 shu3 zhao1 xi1 shi4 ， ku3 jie2 zhu1 lang2 fang1 xia4 wei2 。
- qi3 kan4 song1 zhu2 you3 te4 cao1 ， zuo4 dui4 xi1 shan1 wu2 su2 zi1 。
- liu2 zi3 chang4 gao1 he2 mi2 gua3 ， yao4 dang1 du2 xing3 chuo4 qi2 li2 。
- yi3 hu1 zhi4 zi3 lai2 hou4 men2 ， geng4 jie4 huang2 tong2 wu2 sao3 chi2 。
- shi2 qian1 bu2 xiang4 lou2 tou2 shi4 ， yi4 suo1 zheng4 yi4 jiang1 shang4 pi1 。
- wu3 ling2 zhi1 ke4 kua1 qing1 fei2 ， hu1 ying1 zhu2 shou4 guang3 mo4 chi2 。
- wu3 hou2 zhi1 di4 shi4 hao2 chi3 ， shan1 hu2 zhao4 yao4 jin1 qu1 zhi1 。
- qi3 ru2 gao1 ju3 zong4 qing1 shang3 ， gou1 lian2 yi2 mu4 wan4 jing3 sui2 。
- yi4 you3 mo4 zhi4 ju1 ke4 you4 ， qi2 yan2 bu2 rang4 gu4 shen3 zhi1 。

## 注释

## 译文

## 赏析
