---
id: li-chu-quan-shi-gui-yao-yu-fu-shui-lun-yin-guang-zhi-xing-lu-jie-qing-tong-zuo-jian--b2dab393
title: 士贵要予赋水轮因广之幸率介卿同作兼呈郭宰
titlePinyin: shi4 gui4 yao4 yu3 fu4 shui3 lun2 yin1 guang3 zhi1 xing4 lü4 jie4 qing1 tong2 zuo4 jian1 cheng2 guo1 zai3
titleSlug: shi-gui-yao-yu-fu-shui-lun-yin-guang-zhi-xing-lu-jie-qing-tong-zuo-jian--b2dab393
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴侬踏车茧盈足，用力多而见功少。
- 江南水轮不假人，智者创物真大巧。
- 一轮十筒挹且注，循环下上无时了。
- 四山开辟中沃壤，万顷秧齐绿云遶。
- 绿云看即变黄云，一歳丰穰百家饱。
- 今年小荒人菜色，斗易衾稠逮昏晓。
- 古来善政抑兼并，贫富相通俗淳好。
- 闭籴待价良忍哉，客主遑遑不相保。
- 令尹贤于郑子产，视民恐伤心皎皎。
- 朝来戒谕甚丁宁，令下翕然风偃草。
- 我今亦有在陈厄，回首田园迹如扫。
- 他年归计一廛氓，抱瓮甘同汉阴老。

## 拼音
- wu2 nong2 ta4 che1 jian3 ying2 zu2 ， yong4 li4 duo1 er2 jian4 gong1 shao3 。
- jiang1 nan2 shui3 lun2 bu4 jia3 ren2 ， zhi4 zhe3 chuang4 wu4 zhen1 da4 qiao3 。
- yi4 lun2 shi2 tong3 yi4 qie3 zhu4 ， xun2 huan2 xia4 shang4 wu2 shi2 le0 。
- si4 shan1 kai1 pi4 zhong1 wo4 rang3 ， wan4 qing3 yang1 qi2 lü4 yun2 rao4 。
- lü4 yun2 kan4 ji2 bian4 huang2 yun2 ， yi2 sui4 feng1 rang2 bai3 jia1 bao3 。
- jin1 nian2 xiao3 huang1 ren2 cai4 se4 ， dou4 yi4 qin1 chou2 dai3 hun1 xiao3 。
- gu3 lai2 shan4 zheng4 yi4 jian1 bing4 ， pin2 fu4 xiang1 tong1 su2 chun2 hao3 。
- bi4 di2 dai4 jia4 liang2 ren3 zai1 ， ke4 zhu3 huang2 huang2 bu4 xiang1 bao3 。
- ling4 yin3 xian2 yu2 zheng4 zi3 chan3 ， shi4 min2 kong3 shang1 xin1 jiao3 jiao3 。
- chao2 lai2 jie4 yu4 shen4 ding1 ning2 ， ling4 xia4 xi1 ran2 feng1 yan3 cao3 。
- wo3 jin1 yi4 you3 zai4 chen2 e4 ， hui2 shou3 tian2 yuan2 ji4 ru2 sao3 。
- ta1 nian2 gui1 ji4 yi4 chan2 mang2 ， bao4 weng4 gan1 tong2 han4 yin1 lao3 。

## 注释

## 译文

## 赏析
