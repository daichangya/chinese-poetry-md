---
id: li-chu-quan-he-yu
title: 贺雨
titlePinyin: he4 yu3
titleSlug: he-yu
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太歳治水十二龙，春夏用事秋罔功。
- 半年不雨人作恶，禾苖枯槁井泉涸。
- 使君勤政首劝农，忧国如家愿年丰。
- 斋居意祷天已通，四山升云野返风。
- 雨脚如麻未断绝，簷溜连宵声不歇。
- 竞报兼并发仓廪，千里欢呼舞童耋。
- 上帝犹怒𠡠雨师，群龙鞭后不敢迟。
- 帝力于民民岂知，始我公田毕及私。
- 槁苖复起井泉涌，更闻击鼓歌鱼梦。
- 庙堂行拜富民侯，归作商家霖雨用。

## 拼音
- tai4 sui4 zhi4 shui3 shi2 er4 long2 ， chun1 xia4 yong4 shi4 qiu1 wang3 gong1 。
- ban4 nian2 bu4 yu3 ren2 zuo4 e4 ， he2 di2 ku1 gao3 jing3 quan2 he2 。
- shi3 jun1 qin2 zheng4 shou3 quan4 nong2 ， you1 guo2 ru2 jia1 yuan4 nian2 feng1 。
- zhai1 ju1 yi4 dao3 tian1 yi3 tong1 ， si4 shan1 sheng1 yun2 ye3 fan3 feng1 。
- yu3 jiao3 ru2 ma2 wei4 duan4 jue2 ， yan2 liu1 lian2 xiao1 sheng1 bu4 xie1 。
- jing4 bao4 jian1 bing4 fa1 cang1 lin3 ， qian1 li3 huan1 hu1 wu3 tong2 die2 。
- shang4 di4 you2 nu4 𠡠 yu3 shi1 ， qun2 long2 bian1 hou4 bu4 gan3 chi2 。
- di4 li4 yu2 min2 min2 qi3 zhi1 ， shi3 wo3 gong1 tian2 bi4 ji2 si1 。
- gao3 di2 fu4 qi3 jing3 quan2 yong3 ， geng4 wen2 ji1 gu3 ge1 yu2 meng4 。
- miao4 tang2 xing2 bai4 fu4 min2 hou2 ， gui1 zuo4 shang1 jia1 lin2 yu3 yong4 。

## 注释

## 译文

## 赏析
