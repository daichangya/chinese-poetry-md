---
id: li-chu-quan-xi-qiao
title: 溪桥
titlePinyin: xi1 qiao2
titleSlug: xi-qiao
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人爱仙掌，归时倒骑驴。
- 风味顾不浅，岂以俗士拘。
- 我来过溪桥，效颦返肩舆。
- 异世颇同怀，往者不可呼。
- 是时秋冬交，霜后木落疏。
- 人家在窈窕，溪山如画圗。
- 我老尚羁束，媿尔鹜与凫。
- 川光媚烟景，沿戯得自如。
- 人生一世间，过眼皆空虚。
- 偶然及胜践，临览复起予。
- 尚当风月夕，藉地倒一壶。
- 意亦不在酒，得句聊自书。
- 谁能五侯门，长铗归来乎。

## 拼音
- xi1 ren2 ai4 xian1 zhang3 ， gui1 shi2 dao3 qi2 lü2 。
- feng1 wei4 gu4 bu4 qian3 ， qi3 yi3 su2 shi4 ju1 。
- wo3 lai2 guo4 xi1 qiao2 ， xiao4 pin2 fan3 jian1 yu2 。
- yi4 shi4 po1 tong2 huai2 ， wang3 zhe3 bu4 ke3 hu1 。
- shi4 shi2 qiu1 dong1 jiao1 ， shuang1 hou4 mu4 luo4 shu1 。
- ren2 jia1 zai4 yao3 tiao3 ， xi1 shan1 ru2 hua4 tu2 。
- wo3 lao3 shang4 ji1 shu4 ， kui4 er3 wu4 yu3 fu2 。
- chuan1 guang1 mei4 yan1 jing3 ， yan2 xi4 de2 zi4 ru2 。
- ren2 sheng1 yi2 shi4 jian1 ， guo4 yan3 jie1 kong1 xu1 。
- ou3 ran2 ji2 sheng4 jian4 ， lin2 lan3 fu4 qi3 yu3 。
- shang4 dang1 feng1 yue4 xi1 ， jie4 di4 dao3 yi4 hu2 。
- yi4 yi4 bu2 zai4 jiu3 ， de2 ju4 liao2 zi4 shu1 。
- shui2 neng2 wu3 hou2 men2 ， chang2 jia2 gui1 lai2 hu1 。

## 注释

## 译文

## 赏析
