---
id: li-chu-quan-pei-lin-mao-nan-you-shang-qing-gong-fen-yun-de-luo-zi
title: 陪林茂南游上清宫分韵得落字
titlePinyin: pei2 lin2 mao4 nan2 you2 shang4 qing1 gong1 fen1 yun4 de2 luo4 zi4
titleSlug: pei-lin-mao-nan-you-shang-qing-gong-fen-yun-de-luo-zi
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百年梦一觉，无事且行乐。
- 何必寻方外，而求不死药。
- 我里足嘉处，胜践两芒𪨗。
- 有来问名利，掉头告莫莫。
- 夫君永嘉彦，载酒情不薄。
- 凌晨马首北，共赴云霞约。
- 珠宇敞天中，非烟动寥廓。
- 黄庭拜吾祖，素髪炯然灼。
- 堂前系牛木，柯叶宛如昨。
- 少陵诗之史，余光贲伊洛。
- 虽烦鬼神护，九原不可作。
- 我辄吟其傍，窘涩愧穿凿。
- 是时天已霜，山川向摇落。
- 南登驻跸亭，北上朝元阁。
- 俯仰尽形胜，觞咏得盘礴。
- 惜无羽客琴，一洗尘土恶。

## 拼音
- bai3 nian2 meng4 yi2 jiao4 ， wu2 shi4 qie3 xing2 le4 。
- he2 bi4 xun2 fang1 wai4 ， er2 qiu2 bu4 si3 yao4 。
- wo3 li3 zu2 jia1 chu4 ， sheng4 jian4 liang3 mang2 𪨗 。
- you3 lai2 wen4 ming2 li4 ， diao4 tou2 gao4 mo4 mo4 。
- fu1 jun1 yong3 jia1 yan4 ， zai3 jiu3 qing2 bu4 bao2 。
- ling2 chen2 ma3 shou3 bei3 ， gong4 fu4 yun2 xia2 yue1 。
- zhu1 yu3 chang3 tian1 zhong1 ， fei1 yan1 dong4 liao2 kuo4 。
- huang2 ting2 bai4 wu2 zu3 ， su4 fa4 jiong3 ran2 zhuo2 。
- tang2 qian2 xi4 niu2 mu4 ， ke1 ye4 wan3 ru2 zuo2 。
- shao3 ling2 shi1 zhi1 shi3 ， yu2 guang1 ben1 yi1 luo4 。
- sui1 fan2 gui3 shen2 hu4 ， jiu3 yuan2 bu4 ke3 zuo4 。
- wo3 zhe2 yin2 qi2 bang4 ， jiong3 se4 kui4 chuan1 zao2 。
- shi4 shi2 tian1 yi3 shuang1 ， shan1 chuan1 xiang4 yao2 luo4 。
- nan2 deng1 zhu4 bi4 ting2 ， bei3 shang4 chao2 yuan2 ge2 。
- fu3 yang3 jin4 xing2 sheng4 ， shang1 yong3 de2 pan2 bo2 。
- xi1 wu2 yu3 ke4 qin2 ， yi4 xi3 chen2 tu3 e4 。

## 注释

## 译文

## 赏析
