---
id: li-chu-quan-song-jia-zhong-xiong-fu-yong-kang-zai
title: 送嘉仲兄赴永康宰
titlePinyin: song4 jia1 zhong4 xiong1 fu4 yong3 kang1 zai3
titleSlug: song-jia-zhong-xiong-fu-yong-kang-zai
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我兄如琼林，皎皎尘滓外。
- 不从门地初，便许人物最。
- 裁诗陶谢流，射策晁董辈。
- 欬唾落人间，一一珠无颣。
- 群居款名理，澡雪赖箴诲。
- 坐我琅玕林，清风长十倍。
- 谁令困小官，寸进而尺退。
- 前年宰荥泽，与古能吏配。
- 兹入山水国，牛刀钦益淬。
- 穏借一帆风，开涛上鲸背。
- 独怜藐然孤，厌逐儿童队。
- 梦想在东南，浮云寄心会。
- 定不俟瓜及，归奉明光对。
- 犹当念奇穷，寂寞将把耒。

## 拼音
- wo3 xiong1 ru2 qiong2 lin2 ， jiao3 jiao3 chen2 zi3 wai4 。
- bu4 cong2 men2 di4 chu1 ， bian4 xu3 ren2 wu4 zui4 。
- cai2 shi1 tao2 xie4 liu2 ， she4 ce4 chao2 dong3 bei4 。
- kai4 tuo4 luo4 ren2 jian1 ， yi1 yi1 zhu1 wu2 lei4 。
- qun2 ju1 kuan3 ming2 li3 ， zao3 xue3 lai4 zhen1 hui4 。
- zuo4 wo3 lang2 gan1 lin2 ， qing1 feng1 chang2 shi2 bei4 。
- shui2 ling4 kun4 xiao3 guan1 ， cun4 jin4 er2 chi3 tui4 。
- qian2 nian2 zai3 ying2 ze2 ， yu3 gu3 neng2 li4 pei4 。
- zi1 ru4 shan1 shui3 guo2 ， niu2 dao1 qin1 yi4 cui4 。
- wen3 jie4 yi4 fan1 feng1 ， kai1 tao1 shang4 jing1 bei4 。
- du2 lian2 miao3 ran2 gu1 ， yan4 zhu2 er2 tong2 dui4 。
- meng4 xiang3 zai4 dong1 nan2 ， fu2 yun2 ji4 xin1 hui4 。
- ding4 bu2 si4 gua1 ji2 ， gui1 feng4 ming2 guang1 dui4 。
- you2 dang1 nian4 qi2 qiong2 ， ji4 mo4 jiang1 ba3 lei3 。

## 注释

## 译文

## 赏析
