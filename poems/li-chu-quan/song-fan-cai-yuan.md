---
id: li-chu-quan-song-fan-cai-yuan
title: 送范才元
titlePinyin: song4 fan4 cai2 yuan2
titleSlug: song-fan-cai-yuan
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古云七尺躯，不及一尺面。
- 纷纷阅人久，过眼今乃见。
- 吾弟外门杰，籍甚东周彦。
- 澜翻倒三峡，浩博横万卷。
- 不减王夷甫，似是曹子建。
- 抱负三十年，始遇相君荐。
- 声名彻当宁，赐对金銮殿。
- 乃不留石渠，颇动荐绅叹。
- 大藩须按察，此事君亦漫。
- 遥知闭斋阁，幽讨在几案。
- 岁月局上消，山水琴中玩。
- 官池本不浑，慎勿惊鱼乱。
- 明年麦秋残，荔子承清宴。
- 即席洒椽笔，可酢风味献。
- 归来佐中与，密勿膺帝眷。
- 不忍话艰难，江淮尚酣战。
- 乃翁月旦评，饱学富文翰。
- 当年蒙赏音，好我置华馔。
- 侑觞出歌舞，色温微笑粲。
- 回头隔生死，拊事脸必泫。
- 而今百无堪，老大足忧患。
- 读书秪自误，株愚不知变。
- 平生一丘壑，竞此岂其慢。
- 正可卷而怀，安于素贫贱。
- 故乡无巢归，客子鬬身健。
- 功名要晚就，婚嫁须早办。
- 浮萍偶相值，怅此临岐饯。
- 更待南雁回，书来警衰愞。

## 拼音
- gu3 yun2 qi1 chi3 qu1 ， bu4 ji2 yi4 chi3 mian4 。
- fen1 fen1 yue4 ren2 jiu3 ， guo4 yan3 jin1 nai3 jian4 。
- wu2 di4 wai4 men2 jie2 ， ji2 shen4 dong1 zhou1 yan4 。
- lan2 fan1 dao3 san1 xia2 ， hao4 bo2 heng2 wan4 juan4 。
- bu4 jian3 wang2 yi2 fu3 ， si4 shi4 cao2 zi3 jian4 。
- bao4 fu4 san1 shi2 nian2 ， shi3 yu4 xiang1 jun1 jian4 。
- sheng1 ming2 che4 dang1 ning2 ， ci4 dui4 jin1 luan2 dian4 。
- nai3 bu4 liu2 shi2 qu2 ， po1 dong4 jian4 shen1 tan4 。
- da4 fan1 xu1 an4 cha2 ， ci3 shi4 jun1 yi4 man4 。
- yao2 zhi1 bi4 zhai1 ge2 ， you1 tao3 zai4 ji1 an4 。
- sui4 yue4 ju2 shang4 xiao1 ， shan1 shui3 qin2 zhong1 wan2 。
- guan1 chi2 ben3 bu4 hun2 ， shen4 wu4 jing1 yu2 luan4 。
- ming2 nian2 mai4 qiu1 can2 ， li4 zi3 cheng2 qing1 yan4 。
- ji2 xi2 sa3 chuan2 bi3 ， ke3 cu4 feng1 wei4 xian4 。
- gui1 lai2 zuo3 zhong1 yu3 ， mi4 wu4 ying1 di4 juan4 。
- bu4 ren3 hua4 jian1 nan2 ， jiang1 huai2 shang4 han1 zhan4 。
- nai3 weng1 yue4 dan4 ping2 ， bao3 xue2 fu4 wen2 han4 。
- dang1 nian2 meng2 shang3 yin1 ， hao3 wo3 zhi4 hua2 zhuan4 。
- you4 shang1 chu1 ge1 wu3 ， se4 wen1 wei1 xiao4 can4 。
- hui2 tou2 ge2 sheng1 si3 ， fu3 shi4 lian3 bi4 xuan4 。
- er2 jin1 bai3 wu2 kan1 ， lao3 da4 zu2 you1 huan4 。
- du2 shu1 di1 zi4 wu4 ， zhu1 yu2 bu4 zhi1 bian4 。
- ping2 sheng1 yi4 qiu1 he4 ， jing4 ci3 qi3 qi2 man4 。
- zheng4 ke3 juan4 er2 huai2 ， an1 yu2 su4 pin2 jian4 。
- gu4 xiang1 wu2 chao2 gui1 ， ke4 zi3 dou4 shen1 jian4 。
- gong1 ming2 yao4 wan3 jiu4 ， hun1 jia4 xu1 zao3 ban4 。
- fu2 ping2 ou3 xiang1 zhi2 ， chang4 ci3 lin2 qi2 jian4 。
- geng4 dai4 nan2 yan4 hui2 ， shu1 lai2 jing3 shuai1 nuo4 。

## 注释

## 译文

## 赏析
