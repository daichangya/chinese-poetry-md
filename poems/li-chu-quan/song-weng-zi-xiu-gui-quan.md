---
id: li-chu-quan-song-weng-zi-xiu-gui-quan
title: 送翁子秀归泉
titlePinyin: song4 weng1 zi3 xiu4 gui1 quan2
titleSlug: song-weng-zi-xiu-gui-quan
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔从大小阮，日为林下游。
- 酒熟无孤斟，诗好不易酬。
- 形影一参商，书问缺置邮。
- 渇闻盛德事，仰止东家丘。
- 大阮今养高，誉望老更收。
- 小阮遂长往，岁月已载周。
- 人生一世间，所重惟交游。
- 而我忧患余，身事良悠悠。
- 阿戎远来过，整整仪矩修。
- 话言极敦笃，道旧何绸缪。
- 萧寺夜寒深，风雨鸣飕飕。
- 秉烛如梦寐，惝恍一夕留。
- 明发又告别，行色不堪忧。
- 赠言加餐饭，心折涕泗流。

## 拼音
- xi1 cong2 da4 xiao3 ruan3 ， ri4 wei4 lin2 xia4 you2 。
- jiu3 shu2 wu2 gu1 zhen1 ， shi1 hao3 bu2 yi4 chou2 。
- xing2 ying3 yi4 can1 shang1 ， shu1 wen4 que1 zhi4 you2 。
- ke3 wen2 sheng4 de2 shi4 ， yang3 zhi3 dong1 jia1 qiu1 。
- da4 ruan3 jin1 yang3 gao1 ， yu4 wang4 lao3 geng4 shou1 。
- xiao3 ruan3 sui4 chang2 wang3 ， sui4 yue4 yi3 zai3 zhou1 。
- ren2 sheng1 yi2 shi4 jian1 ， suo3 zhong4 wei2 jiao1 you2 。
- er2 wo3 you1 huan4 yu2 ， shen1 shi4 liang2 you1 you1 。
- a1 rong2 yuan3 lai2 guo4 ， zheng3 zheng3 yi2 ju3 xiu1 。
- hua4 yan2 ji2 dun1 du3 ， dao4 jiu4 he2 chou2 mou2 。
- xiao1 si4 ye4 han2 shen1 ， feng1 yu3 ming2 sou1 sou1 。
- bing3 zhu2 ru2 meng4 mei4 ， chang3 huang3 yi4 xi1 liu2 。
- ming2 fa1 you4 gao4 bie2 ， xing2 se4 bu4 kan1 you1 。
- zeng4 yan2 jia1 can1 fan4 ， xin1 zhe2 ti4 si4 liu2 。

## 注释

## 译文

## 赏析
