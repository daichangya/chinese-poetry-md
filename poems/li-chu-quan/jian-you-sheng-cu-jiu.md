---
id: li-chu-quan-jian-you-sheng-cu-jiu
title: 简友生促酒
titlePinyin: jian3 you3 sheng1 cu4 jiu3
titleSlug: jian-you-sheng-cu-jiu
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闭门倾浊醪，胜接俗子语。
- 蟹螯得橙韲，风味正如许。
- 缅怀冰雪姿，何由对谈尘。
- 夫君腹为笥，万卷方撑拄。
- 哦诗送归鸿，平生无漫与。
- 十年就闲旷，一日看轩翥。
- 老夫衰病余，颓然守环堵。
- 无因少年事，插花更椎鼓。
- 岁晚场圃休，黄落溪上雨。
- 溪邉双白鹭，见影忽惊举。
- 水天渺无际，瞑霭下前浦。
- 此时亦愁绝，拥鼻吟正苦。
- 安得百斛舟，载取君家醑。

## 拼音
- bi4 men2 qing1 zhuo2 lao2 ， sheng4 jie1 su2 zi3 yu3 。
- xie4 ao2 de2 cheng2 ji1 ， feng1 wei4 zheng4 ru2 xu3 。
- mian3 huai2 bing1 xue3 zi1 ， he2 you2 dui4 tan2 chen2 。
- fu1 jun1 fu4 wei4 si4 ， wan4 juan4 fang1 cheng1 zhu3 。
- o4 shi1 song4 gui1 hong2 ， ping2 sheng1 wu2 man4 yu3 。
- shi2 nian2 jiu4 xian2 kuang4 ， yi2 ri4 kan4 xuan1 zhu4 。
- lao3 fu1 shuai1 bing4 yu2 ， tui2 ran2 shou3 huan2 du3 。
- wu2 yin1 shao4 nian2 shi4 ， cha1 hua1 geng4 zhui1 gu3 。
- sui4 wan3 chang3 pu3 xiu1 ， huang2 luo4 xi1 shang4 yu3 。
- xi1 bian1 shuang1 bai2 lu4 ， jian4 ying3 hu1 jing1 ju3 。
- shui3 tian1 miao3 wu2 ji4 ， ming2 ai3 xia4 qian2 pu3 。
- ci3 shi2 yi4 chou2 jue2 ， yong1 bi2 yin2 zheng4 ku3 。
- an1 de2 bai3 hu2 zhou1 ， zai3 qu3 jun1 jia1 xu3 。

## 注释

## 译文

## 赏析
