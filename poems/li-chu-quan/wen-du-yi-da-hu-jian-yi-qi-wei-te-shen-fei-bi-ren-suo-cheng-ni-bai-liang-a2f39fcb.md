---
id: li-chu-quan-wen-du-yi-da-hu-jian-yi-qi-wei-te-shen-fei-bi-ren-suo-cheng-ni-bai-liang-a2f39fcb
title: 文度以大笏见遗奇伟特甚非鄙人所称拟柏梁体廿句以谢然他日出处断不负此笏老狂不衰聊供一笑云
titlePinyin: wen2 du4 yi3 da4 hu4 jian4 yi2 qi2 wei3 te4 shen4 fei1 bi3 ren2 suo3 cheng1 ni3 bai3 liang2 ti3 nian4 ju4 yi3 xie4 ran2 ta1 ri4 chu1 chu4 duan4 bu2 fu4 ci3 hu4 lao3 kuang2 bu4 shuai1 liao2 gong4 yi2 xiao4 yun2
titleSlug: wen-du-yi-da-hu-jian-yi-qi-wei-te-shen-fei-bi-ren-suo-cheng-ni-bai-liang-a2f39fcb
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南越巨象何壮哉，齿牙脱落歳几枚。
- 削木混真易以埋，玩视常恐生怒猜。
- 良工到手能剪裁，成此大笏莫与偕。
- 远随舶贾凌涛雷，论贾奚啻百琼瑰。
- 异贶忽自王孙来，珍藏十袭敢遽开。
- 莹如截玉无纤埃，照人冰彩满袖怀。
- 惟君许我王佐才，我亦自负刚不摧。
- 他年致主登中台，垂绅峩弁直斗魁。
- 正色凛凛天可回，帝傍奸佞须击排。
- 恢复洪业平泰阶，写之丹青上云台。

## 拼音
- nan2 yue4 ju4 xiang4 he2 zhuang4 zai1 ， chi3 ya2 tuo1 luo4 sui4 ji3 mei2 。
- xiao1 mu4 hun4 zhen1 yi4 yi3 mai2 ， wan2 shi4 chang2 kong3 sheng1 nu4 cai1 。
- liang2 gong1 dao4 shou3 neng2 jian3 cai2 ， cheng2 ci3 da4 hu4 mo4 yu3 xie2 。
- yuan3 sui2 bo2 jia3 ling2 tao1 lei2 ， lun4 jia3 xi1 chi4 bai3 qiong2 gui1 。
- yi4 kuang4 hu1 zi4 wang2 sun1 lai2 ， zhen1 cang2 shi2 xi2 gan3 ju4 kai1 。
- ying2 ru2 jie2 yu4 wu2 xian1 ai1 ， zhao4 ren2 bing1 cai3 man3 xiu4 huai2 。
- wei2 jun1 xu3 wo3 wang2 zuo3 cai2 ， wo3 yi4 zi4 fu4 gang1 bu4 cui1 。
- ta1 nian2 zhi4 zhu3 deng1 zhong1 tai2 ， chui2 shen1 e2 bian4 zhi2 dou4 kui2 。
- zheng4 se4 lin3 lin3 tian1 ke3 hui2 ， di4 bang4 jian1 ning4 xu1 ji1 pai2 。
- hui1 fu4 hong2 ye4 ping2 tai4 jie1 ， xie3 zhi1 dan1 qing1 shang4 yun2 tai2 。

## 注释

## 译文

## 赏析
