---
id: li-chu-quan-song-yu-zhi-qin-ying-yan-ping-li-xian-sheng-jia
title: 送庾侄亲迎延平李先生家
titlePinyin: song4 yu3 zhi2 qin1 ying2 yan2 ping2 li3 xian1 sheng1 jia1
titleSlug: song-yu-zhi-qin-ying-yan-ping-li-xian-sheng-jia
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庾郎吾家千里驹，朝暮勤苦读父书。
- 少年绰有老成态，月旦考订评乡闾。
- 明当别我择贤妃，结束琴剑谁挽裾。
- 春空吹晴惠风畅，烟草弄色和气舒。
- 野桥融泄柳絮合，石岸惨怆鸣鶢鶋。
- 乘龙有期弗获饯，数椽政葺渊明庐。
- 旅愁冥思莫排遣，离恨挂臆难扫除。
- 况当春晚气暄淑，著体欲醉甘醴如。
- 修程所嘱盖养摄，礼毕早办双飞舆。
- 妇翁传道世大儒，习俗再使淳古初。
- 稔知贤舅继家学，子如从之师有余。
- 归来阿叔待审订，义路礼门从广居。

## 拼音
- yu3 lang2 wu2 jia1 qian1 li3 ju1 ， chao2 mu4 qin2 ku3 du2 fu4 shu1 。
- shao4 nian2 chuo4 you3 lao3 cheng2 tai4 ， yue4 dan4 kao3 ding4 ping2 xiang1 lü2 。
- ming2 dang1 bie2 wo3 ze2 xian2 fei1 ， jie2 shu4 qin2 jian4 shui2 wan3 ju1 。
- chun1 kong1 chui1 qing2 hui4 feng1 chang4 ， yan1 cao3 nong4 se4 he2 qi4 shu1 。
- ye3 qiao2 rong2 xie4 liu3 xu4 he2 ， shi2 an4 can3 chuang4 ming2 yuan2 ju1 。
- cheng2 long2 you3 qi1 fu2 huo4 jian4 ， shu4 chuan2 zheng4 qi4 yuan1 ming2 lu2 。
- lü3 chou2 ming2 si1 mo4 pai2 qian3 ， li2 hen4 gua4 yi4 nan2 sao3 chu2 。
- kuang4 dang1 chun1 wan3 qi4 xuan1 shu1 ， zhu4 ti3 yu4 zui4 gan1 li3 ru2 。
- xiu1 cheng2 suo3 zhu3 gai4 yang3 she4 ， li3 bi4 zao3 ban4 shuang1 fei1 yu2 。
- fu4 weng1 chuan2 dao4 shi4 da4 ru2 ， xi2 su2 zai4 shi3 chun2 gu3 chu1 。
- ren3 zhi1 xian2 jiu4 ji4 jia1 xue2 ， zi3 ru2 cong2 zhi1 shi1 you3 yu2 。
- gui1 lai2 a1 shu1 dai4 shen3 ding4 ， yi4 lu4 li3 men2 cong2 guang3 ju1 。

## 注释

## 译文

## 赏析
