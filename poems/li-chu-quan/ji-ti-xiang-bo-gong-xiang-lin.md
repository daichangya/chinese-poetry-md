---
id: li-chu-quan-ji-ti-xiang-bo-gong-xiang-lin
title: 寄题向伯恭芗林
titlePinyin: ji4 ti2 xiang4 bo2 gong1 xiang1 lin2
titleSlug: ji-ti-xiang-bo-gong-xiang-lin
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芗林近知名，怅望江干路。
- 无因从之游，梦魂几飞去。
- 侍郎天下士，器识廊庙具。
- 诗似王右丞，文如韩吏部。
- 勇退不待年，苍生思谢傅。
- 幽栖新卜筑，日涉已成趣。
- 人物在篮舆，风流称椶屦。
- 身闲鱼鸟近，心远烟霞聚。
- 浄几展圗书，疏帘约风露。
- 时倾清浊酒，唤客坐飞絮。
- 江鳞白可脍，野雀黄堪茹。
- 懽言忘宾主，脱帽方箕踞。
- 手挥玉麈尾，故自有佳处。
- 拄颊欲招隠，撚髯知得句。
- 快当走尺书，径拉王文度。

## 拼音
- xiang1 lin2 jin4 zhi1 ming2 ， chang4 wang4 jiang1 gan1 lu4 。
- wu2 yin1 cong2 zhi1 you2 ， meng4 hun2 ji3 fei1 qu4 。
- shi4 lang2 tian1 xia4 shi4 ， qi4 shi2 lang2 miao4 ju4 。
- shi1 si4 wang2 you4 cheng2 ， wen2 ru2 han2 li4 bu4 。
- yong3 tui4 bu2 dai4 nian2 ， cang1 sheng1 si1 xie4 fu4 。
- you1 qi1 xin1 bu3 zhu4 ， ri4 she4 yi3 cheng2 qu4 。
- ren2 wu4 zai4 lan2 yu2 ， feng1 liu2 cheng1 zong1 ju4 。
- shen1 xian2 yu2 niao3 jin4 ， xin1 yuan3 yan1 xia2 ju4 。
- jing4 ji3 zhan3 tu2 shu1 ， shu1 lian2 yue1 feng1 lu4 。
- shi2 qing1 qing1 zhuo2 jiu3 ， huan4 ke4 zuo4 fei1 xu4 。
- jiang1 lin2 bai2 ke3 kuai4 ， ye3 que4 huang2 kan1 ru2 。
- huan1 yan2 wang4 bin1 zhu3 ， tuo1 mao4 fang1 ji1 ju4 。
- shou3 hui1 yu4 zhu3 wei3 ， gu4 zi4 you3 jia1 chu4 。
- zhu3 jia2 yu4 zhao1 yin3 ， nian3 ran2 zhi1 de2 ju4 。
- kuai4 dang1 zou3 chi3 shu1 ， jing4 la1 wang2 wen2 du4 。

## 注释

## 译文

## 赏析
