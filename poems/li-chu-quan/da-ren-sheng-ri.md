---
id: li-chu-quan-da-ren-sheng-ri
title: 大人生日
titlePinyin: da4 ren2 sheng1 ri4
titleSlug: da-ren-sheng-ri
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天欲斯文起，时将此道隆。
- 昭明应熊梦，爽拔降神崧。
- 业则真王佐，猷当沃帝聪。
- 尊经独韦氏，识字必扬雄。
- 制作超前辈，篇章萃古风。
- 不忧时易失，却怕俗多聋。
- 日月胸襟里，江湖度量中。
- 谗深遭璧玷，施博尽金空。
- 指日风云会，来时雨露蒙。
- 经纶观世业，润色付宗工。
- 炯炯丹心壮，氲氲浩气充。
- 桧坛休跨鹿，丹鼎且蟠龙。
- 载诞佳辰及，高门喜气融。
- 捧觞欣有祝，陈颂愧无功。
- 舞鹤窥筵净，偷桃照座红。
- 孔庭诗礼集，请访吸川虹。

## 拼音
- tian1 yu4 si1 wen2 qi3 ， shi2 jiang1 ci3 dao4 long2 。
- zhao1 ming2 ying4 xiong2 meng4 ， shuang3 ba2 jiang4 shen2 song1 。
- ye4 ze2 zhen1 wang2 zuo3 ， you2 dang1 wo4 di4 cong1 。
- zun1 jing1 du2 wei2 shi4 ， shi2 zi4 bi4 yang2 xiong2 。
- zhi4 zuo4 chao1 qian2 bei4 ， pian1 zhang1 cui4 gu3 feng1 。
- bu4 you1 shi2 yi4 shi1 ， que4 pa4 su2 duo1 long2 。
- ri4 yue4 xiong1 jin1 li3 ， jiang1 hu2 du4 liang4 zhong1 。
- chan2 shen1 zao1 bi4 dian4 ， shi1 bo2 jin4 jin1 kong1 。
- zhi3 ri4 feng1 yun2 hui4 ， lai2 shi2 yu3 lu4 meng2 。
- jing1 lun2 guan1 shi4 ye4 ， run4 se4 fu4 zong1 gong1 。
- jiong3 jiong3 dan1 xin1 zhuang4 ， yun1 yun1 hao4 qi4 chong1 。
- gui4 tan2 xiu1 kua4 lu4 ， dan1 ding3 qie3 pan2 long2 。
- zai3 dan4 jia1 chen2 ji2 ， gao1 men2 xi3 qi4 rong2 。
- peng3 shang1 xin1 you3 zhu4 ， chen2 song4 kui4 wu2 gong1 。
- wu3 he4 kui1 yan2 jing4 ， tou1 tao2 zhao4 zuo4 hong2 。
- kong3 ting2 shi1 li3 ji2 ， qing3 fang3 xi1 chuan1 hong2 。

## 注释

## 译文

## 赏析
