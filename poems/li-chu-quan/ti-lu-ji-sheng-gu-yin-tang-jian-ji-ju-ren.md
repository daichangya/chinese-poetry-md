---
id: li-chu-quan-ti-lu-ji-sheng-gu-yin-tang-jian-ji-ju-ren
title: 题吕季升谷隠堂兼寄居仁
titlePinyin: ti2 lü3 ji4 sheng1 gu3 yin3 tang2 jian1 ji4 ju1 ren2
titleSlug: ti-lu-ji-sheng-gu-yin-tang-jian-ji-ju-ren
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莘野隠于耕，傅岩隐于筑。
- 叔夜隠于锻，君平隐于卜。
- 四子隠不同，抗志俱超俗。
- 夫君无所事，扫迹隠于谷。
- 优游以卒岁，燕居常慎独。
- 方寸湛若水，颜状温比玉。
- 白璧无瑕玷，幽兰自芬馥。
- 插架万籖书，拥簷千挺竹。
- 时乘昃月过，自伴微云宿。
- 萧然伏腊余，尚不愧此屋。
- 岂曰不愿仕，可以速则速。
- 富贵草头露，荣华风中烛。
- 止止理固明，知止乃不辱。
- 小人无藉在，放浪谢羁束。
- 衰年廹饥冻，强颜隐于禄。
- 晚食且徐行，分量初易足。
- 婆娑一丘壑，雅趣在松菊。
- 平生喜文字，终恨窘邉幅。
- 顾闻多种秫，迎寒酿已熟。
- 更约阮仲容，清谈夜更仆。

## 拼音
- shen1 ye3 yin3 yu2 geng1 ， fu4 yan2 yin3 yu2 zhu4 。
- shu1 ye4 yin3 yu2 duan4 ， jun1 ping2 yin3 yu2 bu3 。
- si4 zi3 yin3 bu4 tong2 ， kang4 zhi4 ju4 chao1 su2 。
- fu1 jun1 wu2 suo3 shi4 ， sao3 ji4 yin3 yu2 gu3 。
- you1 you2 yi3 zu2 sui4 ， yan4 ju1 chang2 shen4 du2 。
- fang1 cun4 zhan4 ruo4 shui3 ， yan2 zhuang4 wen1 bi3 yu4 。
- bai2 bi4 wu2 xia2 dian4 ， you1 lan2 zi4 fen1 fu4 。
- cha1 jia4 wan4 qian1 shu1 ， yong1 yan2 qian1 ting3 zhu2 。
- shi2 cheng2 ze4 yue4 guo4 ， zi4 ban4 wei1 yun2 su4 。
- xiao1 ran2 fu2 la4 yu2 ， shang4 bu2 kui4 ci3 wu1 。
- qi3 yue1 bu2 yuan4 shi4 ， ke3 yi3 su4 ze2 su4 。
- fu4 gui4 cao3 tou2 lu4 ， rong2 hua2 feng1 zhong1 zhu2 。
- zhi3 zhi3 li3 gu4 ming2 ， zhi1 zhi3 nai3 bu4 ru3 。
- xiao3 ren2 wu2 jie4 zai4 ， fang4 lang4 xie4 ji1 shu4 。
- shuai1 nian2 po4 ji1 dong4 ， qiang2 yan2 yin3 yu2 lu4 。
- wan3 shi2 qie3 xu2 xing2 ， fen4 liang4 chu1 yi4 zu2 。
- po2 suo1 yi4 qiu1 he4 ， ya3 qu4 zai4 song1 ju2 。
- ping2 sheng1 xi3 wen2 zi4 ， zhong1 hen4 jiong3 bian1 fu2 。
- gu4 wen2 duo1 zhong3 shu2 ， ying2 han2 niang4 yi3 shu2 。
- geng4 yue1 ruan3 zhong4 rong2 ， qing1 tan2 ye4 geng4 pu2 。

## 注释

## 译文

## 赏析
