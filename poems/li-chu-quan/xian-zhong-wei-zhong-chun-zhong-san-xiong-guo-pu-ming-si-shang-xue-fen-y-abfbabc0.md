---
id: li-chu-quan-xian-zhong-wei-zhong-chun-zhong-san-xiong-guo-pu-ming-si-shang-xue-fen-y-abfbabc0
title: 先仲微仲纯仲三兄过普明寺赏雪分韵得饮字
titlePinyin: xian1 zhong4 wei1 zhong4 chun2 zhong4 san1 xiong1 guo4 pu3 ming2 si4 shang3 xue3 fen1 yun4 de2 yin3 zi4
titleSlug: xian-zhong-wei-zhong-chun-zhong-san-xiong-guo-pu-ming-si-shang-xue-fen-y-abfbabc0
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涉春徂冬祷雨雪，皇天靳此云何甚。
- 儿童晓报六花飞，失喜钩窗犹屡审。
- 荒渠断溜冰已合，度雁停号口应噤。
- 望中玉树散枝柯，二室峰峦张素锦。
- 我家西邻有胜概，杖履清携冒凝凛。
- 平生不作儿女欢，此地适谐文字饮。
- 浊醪冰蔬荐重味，燃鼎当炉肆烹饪。
- 诗豪遽发要分吟，頼此放过新弛禁。
- 归来老匠已先成，定笑才悭弗胜任。
- 惜哉初无田二顷，徒偕雀鼠贺登稔。
- 堂堂大尹燮理才，嘉瑞应祈当奠枕。
- 书生醉饱何为者，鼻息如雷但酣寝。
- 明朝更约提石缾，来试壑源最高品。

## 拼音
- she4 chun1 cu2 dong1 dao3 yu3 xue3 ， huang2 tian1 jin4 ci3 yun2 he2 shen4 。
- er2 tong2 xiao3 bao4 liu4 hua1 fei1 ， shi1 xi3 gou1 chuang1 you2 lü3 shen3 。
- huang1 qu2 duan4 liu1 bing1 yi3 he2 ， du4 yan4 ting2 hao4 kou3 ying4 jin4 。
- wang4 zhong1 yu4 shu4 san4 zhi1 ke1 ， er4 shi4 feng1 luan2 zhang1 su4 jin3 。
- wo3 jia1 xi1 lin2 you3 sheng4 gai4 ， zhang4 lü3 qing1 xie2 mao4 ning2 lin3 。
- ping2 sheng1 bu2 zuo4 er2 nü3 huan1 ， ci3 di4 shi4 xie2 wen2 zi4 yin3 。
- zhuo2 lao2 bing1 shu1 jian4 zhong4 wei4 ， ran2 ding3 dang1 lu2 si4 peng1 ren4 。
- shi1 hao2 ju4 fa1 yao4 fen1 yin2 ， lai4 ci3 fang4 guo4 xin1 chi2 jin4 。
- gui1 lai2 lao3 jiang4 yi3 xian1 cheng2 ， ding4 xiao4 cai2 qian1 fu2 sheng4 ren4 。
- xi1 zai1 chu1 wu2 tian2 er4 qing3 ， tu2 xie2 que4 shu3 he4 deng1 ren3 。
- tang2 tang2 da4 yin3 xie4 li3 cai2 ， jia1 rui4 ying4 qi2 dang1 dian4 zhen3 。
- shu1 sheng1 zui4 bao3 he2 wei4 zhe3 ， bi2 xi1 ru2 lei2 dan4 han1 qin3 。
- ming2 chao2 geng4 yue1 ti2 shi2 ping2 ， lai2 shi4 he4 yuan2 zui4 gao1 pin3 。

## 注释

## 译文

## 赏析
