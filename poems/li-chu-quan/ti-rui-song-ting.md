---
id: li-chu-quan-ti-rui-song-ting
title: 题瑞松亭
titlePinyin: ti2 rui4 song1 ting2
titleSlug: ti-rui-song-ting
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 德积固有源，吉卜可无地。
- 要知青囊术，讵尽黄壤计。
- 翁族鼎七闽，籍甚月旦议。
- 五车闻善训，三迁见深意。
- 父子兄弟间，接武广寒桂。
- 世方慕朱紫，此道非我贵。
- 而今二阮贤，风雅果未坠。
- 婆娑竹林下，颇用文章戏。
- 诸郎赤凤麟，唾手可高位。
- 惟松岁寒质，似抱君子器。
- 伟此无情物，胡然效斯瑞。
- 天人理则悬，声闻在交际。
- 我行几千里，岁晚飘零至。
- 升亭整素冠，敬仰动长喟。
- 塜木助芊芊，前山益佳气。

## 拼音
- de2 ji1 gu4 you3 yuan2 ， ji2 bu3 ke3 wu2 di4 。
- yao4 zhi1 qing1 nang2 shu4 ， ju4 jin4 huang2 rang3 ji4 。
- weng1 zu2 ding3 qi1 min3 ， ji2 shen4 yue4 dan4 yi4 。
- wu3 che1 wen2 shan4 xun4 ， san1 qian1 jian4 shen1 yi4 。
- fu4 zi3 xiong1 di4 jian1 ， jie1 wu3 guang3 han2 gui4 。
- shi4 fang1 mu4 zhu1 zi3 ， ci3 dao4 fei1 wo3 gui4 。
- er2 jin1 er4 ruan3 xian2 ， feng1 ya3 guo3 wei4 zhui4 。
- po2 suo1 zhu2 lin2 xia4 ， po1 yong4 wen2 zhang1 xi4 。
- zhu1 lang2 chi4 feng4 lin2 ， tuo4 shou3 ke3 gao1 wei4 。
- wei2 song1 sui4 han2 zhi4 ， si4 bao4 jun1 zi3 qi4 。
- wei3 ci3 wu2 qing2 wu4 ， hu2 ran2 xiao4 si1 rui4 。
- tian1 ren2 li3 ze2 xuan2 ， sheng1 wen2 zai4 jiao1 ji4 。
- wo3 xing2 ji3 qian1 li3 ， sui4 wan3 piao1 ling2 zhi4 。
- sheng1 ting2 zheng3 su4 guan1 ， jing4 yang3 dong4 chang2 kui4 。
- peng2 mu4 zhu4 qian1 qian1 ， qian2 shan1 yi4 jia1 qi4 。

## 注释

## 译文

## 赏析
