---
id: li-chu-quan-shu-fu-zuo-shou-cang
title: 叔父作寿藏
titlePinyin: shu1 fu4 zuo4 shou4 cang2
titleSlug: shu-fu-zuo-shou-cang
author: 李处权
authorPinyin: li3 chu4 quan2
authorSlug: li-chu-quan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻刘伯伦，荷锸常自随。
- 又闻陶元亮，自作挽歌辞。
- 人生一大梦，未了黄粱炊。
- 有初必有终，此理夫何疑。
- 大阮吾宗杰，德事见所施。
- 后凋难老质，寿考当期颐。
- 开阡营兆域，预卜青乌期。
- 无乃大蚤计，究竟良不痴。
- 一旦与世辞，于焉乃真归。
- 庶几达者观，永谢高人嗤。
- 山川蕴嘉气，雨露竹柏滋。
- 于公更高门，驷马来不迟。

## 拼音
- xi1 wen2 liu2 bo2 lun2 ， he2 cha1 chang2 zi4 sui2 。
- you4 wen2 tao2 yuan2 liang4 ， zi4 zuo4 wan3 ge1 ci2 。
- ren2 sheng1 yi2 da4 meng4 ， wei4 liao3 huang2 liang2 chui1 。
- you3 chu1 bi4 you3 zhong1 ， ci3 li3 fu1 he2 yi2 。
- da4 ruan3 wu2 zong1 jie2 ， de2 shi4 jian4 suo3 shi1 。
- hou4 diao1 nan2 lao3 zhi4 ， shou4 kao3 dang1 qi1 yi2 。
- kai1 qian1 ying2 zhao4 yu4 ， yu4 bu3 qing1 wu1 qi1 。
- wu2 nai3 da4 zao3 ji4 ， jiu1 jing4 liang2 bu4 chi1 。
- yi2 dan4 yu3 shi4 ci2 ， yu2 yan1 nai3 zhen1 gui1 。
- shu4 ji1 da2 zhe3 guan1 ， yong3 xie4 gao1 ren2 chi1 。
- shan1 chuan1 yun4 jia1 qi4 ， yu3 lu4 zhu2 bai3 zi1 。
- yu2 gong1 geng4 gao1 men2 ， si4 ma3 lai2 bu4 chi2 。

## 注释

## 译文

## 赏析
