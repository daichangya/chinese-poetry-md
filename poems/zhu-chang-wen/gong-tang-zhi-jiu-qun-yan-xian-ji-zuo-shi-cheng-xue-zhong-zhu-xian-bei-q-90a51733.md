---
id: zhu-chang-wen-gong-tang-zhi-jiu-qun-yan-xian-ji-zuo-shi-cheng-xue-zhong-zhu-xian-bei-q-90a51733
title: 公堂置酒群彦咸集作诗呈学中诸先辈且用叙别
titlePinyin: gong1 tang2 zhi4 jiu3 qun2 yan4 xian2 ji2 zuo4 shi1 cheng2 xue2 zhong1 zhu1 xian1 bei4 qie3 yong4 xu4 bie2
titleSlug: gong-tang-zhi-jiu-qun-yan-xian-ji-zuo-shi-cheng-xue-zhong-zhu-xian-bei-q-90a51733
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉有郡文学，儒宫所宗师。
- 稚圭虽叹滞，邓禹犹愿为。
- 圣朝兴庠序，内外振新规。
- 嗟余介且拙，性与丘壑宜。
- 青衫起泮水，六见开辛夷。
- 经术聊辨惑，文章非振奇。
- 群英何济济，屈就董生帷。
- 讲习良可乐，敩学交相资。
- 但观芹藻长，不恤颜鬓衰。
- 忽传太学命，飞诏下天涯。
- 自省草茅贱，岂称廊庙知。
- 亲友颇敦迫，黾勉趋官期。
- 生平好古心，或冀伸此时。
- 偶兹春奠毕，将与诸生辞。
- 浊酒多如渑，颁贶自守麾。
- 乡饮久不讲，礼意犹可追。
- 高阁矗丹槛，公堂焕云楣。
- 裒衣二百众，齿发叙尊卑。
- 笾豆俨在列，鹓鸿来有仪。
- 珍饔荐瑶觞，虽醉尚肃祗。
- 式燕固云喜，有行尤怆离。
- 勉旃重勉旃，修业戒荒嬉。
- 黼绣在德义，金玉惟书诗。
- 豫章生拱把，群木共葳蕤。
- 养之得其性，自有凌云枝。
- 又如甽浍流，不息趋天池。
- 居乡为闵参，得志慕皋夔。
- 当令竹帛间，炳炳令名垂。

## 拼音
- han4 you3 jun4 wen2 xue2 ， ru2 gong1 suo3 zong1 shi1 。
- zhi4 gui1 sui1 tan4 zhi4 ， deng4 yu3 you2 yuan4 wei4 。
- sheng4 chao2 xing1 xiang2 xu4 ， nei4 wai4 zhen4 xin1 gui1 。
- jie1 yu2 jie4 qie3 zhuo1 ， xing4 yu3 qiu1 he4 yi2 。
- qing1 shan1 qi3 pan4 shui3 ， liu4 jian4 kai1 xin1 yi2 。
- jing1 shu4 liao2 bian4 huo4 ， wen2 zhang1 fei1 zhen4 qi2 。
- qun2 ying1 he2 ji4 ji4 ， qu1 jiu4 dong3 sheng1 wei2 。
- jiang3 xi2 liang2 ke3 le4 ， xiao4 xue2 jiao1 xiang1 zi1 。
- dan4 guan1 qin2 zao3 chang2 ， bu2 xu4 yan2 bin4 shuai1 。
- hu1 chuan2 tai4 xue2 ming4 ， fei1 zhao4 xia4 tian1 ya2 。
- zi4 xing3 cao3 mao2 jian4 ， qi3 cheng1 lang2 miao4 zhi1 。
- qin1 you3 po1 dun1 po4 ， mian3 mian3 qu1 guan1 qi1 。
- sheng1 ping2 hao3 gu3 xin1 ， huo4 ji4 shen1 ci3 shi2 。
- ou3 zi1 chun1 dian4 bi4 ， jiang1 yu3 zhu1 sheng1 ci2 。
- zhuo2 jiu3 duo1 ru2 mian3 ， ban1 kuang4 zi4 shou3 hui1 。
- xiang1 yin3 jiu3 bu4 jiang3 ， li3 yi4 you2 ke3 zhui1 。
- gao1 ge2 chu4 dan1 kan3 ， gong1 tang2 huan4 yun2 mei2 。
- pou2 yi1 er4 bai3 zhong4 ， chi3 fa1 xu4 zun1 bei1 。
- bian1 dou4 yan3 zai4 lie4 ， yuan1 hong2 lai2 you3 yi2 。
- zhen1 yong1 jian4 yao2 shang1 ， sui1 zui4 shang4 su4 zhi1 。
- shi4 yan4 gu4 yun2 xi3 ， you3 xing2 you2 chuang4 li2 。
- mian3 zhan1 zhong4 mian3 zhan1 ， xiu1 ye4 jie4 huang1 xi1 。
- fu3 xiu4 zai4 de2 yi4 ， jin1 yu4 wei2 shu1 shi1 。
- yu4 zhang1 sheng1 gong3 ba3 ， qun2 mu4 gong4 wei1 rui2 。
- yang3 zhi1 de2 qi2 xing4 ， zi4 you3 ling2 yun2 zhi1 。
- you4 ru2 zhen4 hui4 liu2 ， bu4 xi1 qu1 tian1 chi2 。
- ju1 xiang1 wei4 min3 can1 ， de2 zhi4 mu4 gao1 kui2 。
- dang1 ling4 zhu2 bo2 jian1 ， bing3 bing3 ling4 ming2 chui2 。

## 注释

## 译文

## 赏析
