---
id: zhu-chang-wen-shao-zhang-guo-wu-men-chong-shi-chun-fu-zi-zhan-chang-he-bing-hui-shan-j-90930f73
title: 少章过吴门宠示淳夫子瞻唱和并惠山寄少游之什俾余继作辄次二公韵以寄之
titlePinyin: shao3 zhang1 guo4 wu2 men2 chong3 shi4 chun2 fu1 zi3 zhan1 chang4 he4 bing4 hui4 shan1 ji4 shao3 you2 zhi1 shen2 bi3 yu2 ji4 zuo4 zhe2 ci4 er4 gong1 yun4 yi3 ji4 zhi1
titleSlug: shao-zhang-guo-wu-men-chong-shi-chun-fu-zi-zhan-chang-he-bing-hui-shan-j-90930f73
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 怀友对华月，身如匏系何。
- 遥聆金玉音，怅望江湖波。
- 忧来诵三篇，调饥饷嘉禾。
- 苏范天下贤，阅士岁月多。
- 怜君似兰芷，长育瑶山阿。
- 良工得宝璧，韫椟加琢磨。
- 发为惊人语，九曲倾洪河。
- 蟠蜿寄短章，浩荡写长歌。
- 一官得武林，万景尽包罗。
- 又如弹响泉，余韵清且和。
- 籍湜师韩文，其则在伐柯。
- 俯视枳棘间，翔鸾岂蹉跎。
- 圣朝颂声作，周雝与商那。
- 二公且大用，岂得归岷沱。

## 拼音
- huai2 you3 dui4 hua2 yue4 ， shen1 ru2 pao2 xi4 he2 。
- yao2 ling2 jin1 yu4 yin1 ， chang4 wang4 jiang1 hu2 bo1 。
- you1 lai2 song4 san1 pian1 ， tiao2 ji1 xiang3 jia1 he2 。
- su1 fan4 tian1 xia4 xian2 ， yue4 shi4 sui4 yue4 duo1 。
- lian2 jun1 si4 lan2 zhi3 ， chang2 yu4 yao2 shan1 a1 。
- liang2 gong1 de2 bao3 bi4 ， yun4 du2 jia1 zhuo2 mo2 。
- fa1 wei4 jing1 ren2 yu3 ， jiu3 qu1 qing1 hong2 he2 。
- pan2 wan1 ji4 duan3 zhang1 ， hao4 dang4 xie3 chang2 ge1 。
- yi4 guan1 de2 wu3 lin2 ， wan4 jing3 jin4 bao1 luo2 。
- you4 ru2 tan2 xiang3 quan2 ， yu2 yun4 qing1 qie3 he2 。
- ji2 shi2 shi1 han2 wen2 ， qi2 ze2 zai4 fa2 ke1 。
- fu3 shi4 zhi3 ji2 jian1 ， xiang2 luan2 qi3 cuo1 tuo2 。
- sheng4 chao2 song4 sheng1 zuo4 ， zhou1 yong1 yu3 shang1 na4 。
- er4 gong1 qie3 da4 yong4 ， qi3 de2 gui1 min2 tuo2 。

## 注释

## 译文

## 赏析
