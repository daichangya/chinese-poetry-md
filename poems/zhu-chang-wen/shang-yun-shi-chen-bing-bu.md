---
id: zhu-chang-wen-shang-yun-shi-chen-bing-bu
title: 上运使陈兵部
titlePinyin: shang4 yun4 shi3 chen2 bing1 bu4
titleSlug: shang-yun-shi-chen-bing-bu
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屈指西州当世英，我公杰出久知名。
- 自从扬马奇才后，又得岷峨灵气清。
- 刚者近仁今始见，惠而能政古难并。
- 胸罗万象纵横有，目悦群情黑白明。
- 已借牙筹安右辅，尚留金节压东瀛。
- 片章驰上云霄动，一檄飞前草木惊。
- 断割剧繁如简易，针砭瘦瘠使丰盈。
- 此时阜俗资良策，匪夕畴庸在老成。
- 窃愧衰姿毗太府，幸逢雅量庇寒生。
- 欲祈阴施增仙算，几见蟠桃结子荣。

## 拼音
- qu1 zhi3 xi1 zhou1 dang1 shi4 ying1 ， wo3 gong1 jie2 chu1 jiu3 zhi1 ming2 。
- zi4 cong2 yang2 ma3 qi2 cai2 hou4 ， you4 de2 min2 e2 ling2 qi4 qing1 。
- gang1 zhe3 jin4 ren2 jin1 shi3 jian4 ， hui4 er2 neng2 zheng4 gu3 nan2 bing4 。
- xiong1 luo2 wan4 xiang4 zong4 heng2 you3 ， mu4 yue4 qun2 qing2 hei1 bai2 ming2 。
- yi3 jie4 ya2 chou2 an1 you4 fu3 ， shang4 liu2 jin1 jie2 ya1 dong1 ying2 。
- pian4 zhang1 chi2 shang4 yun2 xiao1 dong4 ， yi4 xi2 fei1 qian2 cao3 mu4 jing1 。
- duan4 ge1 ju4 fan2 ru2 jian3 yi4 ， zhen1 bian1 shou4 ji2 shi3 feng1 ying2 。
- ci3 shi2 fu4 su2 zi1 liang2 ce4 ， fei3 xi1 chou2 yong1 zai4 lao3 cheng2 。
- qie4 kui4 shuai1 zi1 pi2 tai4 fu3 ， xing4 feng2 ya3 liang4 bi4 han2 sheng1 。
- yu4 qi2 yin1 shi1 zeng1 xian1 suan4 ， ji3 jian4 pan2 tao2 jie2 zi3 rong2 。

## 注释

## 译文

## 赏析
