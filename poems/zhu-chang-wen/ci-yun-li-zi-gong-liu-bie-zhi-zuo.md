---
id: zhu-chang-wen-ci-yun-li-zi-gong-liu-bie-zhi-zuo
title: 次韵李子功留别之作
titlePinyin: ci4 yun4 li3 zi3 gong1 liu2 bie2 zhi1 zuo4
titleSlug: ci-yun-li-zi-gong-liu-bie-zhi-zuo
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采兰无复养，婴此终天悲。
- 家空弱妹长，恐失桃夭时。
- 翠蔓倚长松，之子得所随。
- 衔杯款相遇，掺袂伤暂离。
- 洞庭春风高，杨柳绿江湄。
- 柴门归独掩，桂楫暮何之。
- 眷眷厚有余，佳什犹在兹。
- 散帙渴精论，言诗伫良规。
- 惜哉片帆去，快若驷马驰。
- 东皋多乐事，归计勿迟迟。

## 拼音
- cai3 lan2 wu2 fu4 yang3 ， ying1 ci3 zhong1 tian1 bei1 。
- jia1 kong1 ruo4 mei4 chang2 ， kong3 shi1 tao2 yao1 shi2 。
- cui4 man4 yi3 chang2 song1 ， zhi1 zi3 de2 suo3 sui2 。
- xian2 bei1 kuan3 xiang1 yu4 ， chan1 mei4 shang1 zan4 li2 。
- dong4 ting2 chun1 feng1 gao1 ， yang2 liu3 lü4 jiang1 mei2 。
- chai2 men2 gui1 du2 yan3 ， gui4 ji2 mu4 he2 zhi1 。
- juan4 juan4 hou4 you3 yu2 ， jia1 shen2 you2 zai4 zi1 。
- san4 zhi4 ke3 jing1 lun4 ， yan2 shi1 zhu4 liang2 gui1 。
- xi1 zai1 pian4 fan1 qu4 ， kuai4 ruo4 si4 ma3 chi2 。
- dong1 gao1 duo1 le4 shi4 ， gui1 ji4 wu4 chi2 chi2 。

## 注释

## 译文

## 赏析
