---
id: zhu-chang-wen-tai-shou-zhao-pei-zhu-gong-you-hu-qiu
title: 太守召陪诸公游虎丘
titlePinyin: tai4 shou3 zhao4 pei2 zhu1 gong1 you2 hu3 qiu1
titleSlug: tai-shou-zhao-pei-zhu-gong-you-hu-qiu
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海涌一小山，远视如陵丘。
- 中藏天下奇，岩谷峻且幽。
- 石壁老万古，剑池照千秋。
- 蕞尔小吴会，隠然瞰瀛洲。
- 能令轩冕客，到此忘沉忧。
- 乐天拥千骑，一月常一游。
- 高贤爱绝景，尘事莫可留。
- 我公初下车，明断速如流。
- 千里满和气，讼庭无系囚。
- 三英皆肤使，金节憩南州。
- 同声约真赏，相应如鸣球。
- 半刺富文雅，嘉宾张与刘。
- 清晨出西阊，山翠逼兰舟。
- 耕叟迎彩旆，佳禽和鸣驺。
- 凭阑共四顾，湖海入危楼。
- 云低未作雨，万象围寸眸。
- 宪老挥散隶，妙绝与古俦。
- 河汉淡轻霭，天门跳惊虬。
- 才名三十年，余事及银钩。
- 兹游虽偶然，千载仰芳猷。
- 日暮下危磴，玉杯相献酬。
- 一篇间一局，豪放不自休。
- 乐哉文字饮，相与喜贤侯。
- 短篇春事胜，可与吴儿讴。

## 拼音
- hai3 yong3 yi4 xiao3 shan1 ， yuan3 shi4 ru2 ling2 qiu1 。
- zhong1 cang2 tian1 xia4 qi2 ， yan2 gu3 jun4 qie3 you1 。
- shi2 bi4 lao3 wan4 gu3 ， jian4 chi2 zhao4 qian1 qiu1 。
- zui4 er3 xiao3 wu2 hui4 ， yin3 ran2 kan4 ying2 zhou1 。
- neng2 ling4 xuan1 mian3 ke4 ， dao4 ci3 wang4 chen2 you1 。
- le4 tian1 yong1 qian1 qi2 ， yi1 yue4 chang2 yi4 you2 。
- gao1 xian2 ai4 jue2 jing3 ， chen2 shi4 mo4 ke3 liu2 。
- wo3 gong1 chu1 xia4 che1 ， ming2 duan4 su4 ru2 liu2 。
- qian1 li3 man3 he2 qi4 ， song4 ting2 wu2 xi4 qiu2 。
- san1 ying1 jie1 fu1 shi3 ， jin1 jie2 qi4 nan2 zhou1 。
- tong2 sheng1 yue1 zhen1 shang3 ， xiang1 ying4 ru2 ming2 qiu2 。
- ban4 ci4 fu4 wen2 ya3 ， jia1 bin1 zhang1 yu3 liu2 。
- qing1 chen2 chu1 xi1 chang1 ， shan1 cui4 bi1 lan2 zhou1 。
- geng1 sou3 ying2 cai3 pei4 ， jia1 qin2 he2 ming2 zou1 。
- ping2 lan2 gong4 si4 gu4 ， hu2 hai3 ru4 wei1 lou2 。
- yun2 di1 wei4 zuo4 yu3 ， wan4 xiang4 wei2 cun4 mou2 。
- xian4 lao3 hui1 san4 li4 ， miao4 jue2 yu3 gu3 chou2 。
- he2 han4 dan4 qing1 ai3 ， tian1 men2 tiao4 jing1 qiu2 。
- cai2 ming2 san1 shi2 nian2 ， yu2 shi4 ji2 yin2 gou1 。
- zi1 you2 sui1 ou3 ran2 ， qian1 zai3 yang3 fang1 you2 。
- ri4 mu4 xia4 wei1 deng4 ， yu4 bei1 xiang1 xian4 chou2 。
- yi4 pian1 jian1 yi4 ju2 ， hao2 fang4 bu2 zi4 xiu1 。
- le4 zai1 wen2 zi4 yin3 ， xiang1 yu3 xi3 xian2 hou2 。
- duan3 pian1 chun1 shi4 sheng4 ， ke3 yu3 wu2 er2 ou1 。

## 注释

## 译文

## 赏析
