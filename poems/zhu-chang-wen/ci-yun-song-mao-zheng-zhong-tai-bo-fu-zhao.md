---
id: zhu-chang-wen-ci-yun-song-mao-zheng-zhong-tai-bo-fu-zhao
title: 次韵送毛正仲太博赴召
titlePinyin: ci4 yun4 song4 mao2 zheng4 zhong4 tai4 bo2 fu4 zhao4
titleSlug: ci-yun-song-mao-zheng-zhong-tai-bo-fu-zhao
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 马周起布衣，一日见紫宸。
- 献言中机会，数岁持衡钧。
- 叹息慕前哲，谁能继清尘。
- 毛公东南美，迥掩竹箭珍。
- 高才与精识，卓尔出天真。
- 论政明得失，谈兵到几神。
- 天戈讨梅山，婉画昔已伸。
- 一官遇贤守，相与康吴民。
- 孰云芙蓉幕，久卧五色麟。
- 圣君驭群材，功业图日新。
- 旌麾颇牧用，帷幄良平臻。
- 奇士求即至，当世有伟人。
- 君今赴明诏，亨会在此辰。
- 夕发碧江外，秋过清汴津。
- 彤庭敞神丽，文陛高嶙峋。
- 良筹上意合，深策庙谟亲。
- 功名立少壮，富贵将迫身。
- 我亦有志者，卧疾松陵滨。
- 耰锄代长铗，韦带比华绅。
- 高怀未遐弃，荒径枉朱轮。
- 𫄥𫄥听君语，懦夫气益振。
- 病骝观逸骥，举首嘶鸣频。
- 尚期居要路，回光及幽沦。

## 拼音
- ma3 zhou1 qi3 bu4 yi1 ， yi2 ri4 jian4 zi3 chen2 。
- xian4 yan2 zhong1 ji1 hui4 ， shu4 sui4 chi2 heng2 jun1 。
- tan4 xi1 mu4 qian2 zhe2 ， shui2 neng2 ji4 qing1 chen2 。
- mao2 gong1 dong1 nan2 mei3 ， jiong3 yan3 zhu2 jian4 zhen1 。
- gao1 cai2 yu3 jing1 shi2 ， zhuo2 er3 chu1 tian1 zhen1 。
- lun4 zheng4 ming2 de2 shi1 ， tan2 bing1 dao4 ji3 shen2 。
- tian1 ge1 tao3 mei2 shan1 ， wan3 hua4 xi1 yi3 shen1 。
- yi4 guan1 yu4 xian2 shou3 ， xiang1 yu3 kang1 wu2 min2 。
- shu2 yun2 fu2 rong2 mu4 ， jiu3 wo4 wu3 se4 lin2 。
- sheng4 jun1 yu4 qun2 cai2 ， gong1 ye4 tu2 ri4 xin1 。
- jing1 hui1 po1 mu4 yong4 ， wei2 wo4 liang2 ping2 zhen1 。
- qi2 shi4 qiu2 ji2 zhi4 ， dang1 shi4 you3 wei3 ren2 。
- jun1 jin1 fu4 ming2 zhao4 ， heng1 hui4 zai4 ci3 chen2 。
- xi1 fa1 bi4 jiang1 wai4 ， qiu1 guo4 qing1 bian4 jin1 。
- tong2 ting2 chang3 shen2 li4 ， wen2 bi4 gao1 lin2 xun2 。
- liang2 chou2 shang4 yi4 he2 ， shen1 ce4 miao4 mo2 qin1 。
- gong1 ming2 li4 shao4 zhuang4 ， fu4 gui4 jiang1 po4 shen1 。
- wo3 yi4 you3 zhi4 zhe3 ， wo4 ji2 song1 ling2 bin1 。
- you1 chu2 dai4 chang2 jia2 ， wei2 dai4 bi3 hua2 shen1 。
- gao1 huai2 wei4 xia2 qi4 ， huang1 jing4 wang3 zhu1 lun2 。
- 𫄥 𫄥 ting1 jun1 yu3 ， nuo4 fu1 qi4 yi4 zhen4 。
- bing4 liu2 guan1 yi4 ji4 ， ju3 shou3 si1 ming2 pin2 。
- shang4 qi1 ju1 yao4 lu4 ， hui2 guang1 ji2 you1 lun2 。

## 注释

## 译文

## 赏析
