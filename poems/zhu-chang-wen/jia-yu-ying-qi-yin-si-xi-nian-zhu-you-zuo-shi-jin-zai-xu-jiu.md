---
id: zhu-chang-wen-jia-yu-ying-qi-yin-si-xi-nian-zhu-you-zuo-shi-jin-zai-xu-jiu
title: 佳雨应祈因思昔年诸友作诗今再叙旧
titlePinyin: jia1 yu3 ying4 qi2 yin1 si1 xi1 nian2 zhu1 you3 zuo4 shi1 jin1 zai4 xu4 jiu4
titleSlug: jia-yu-ying-qi-yin-si-xi-nian-zhu-you-zuo-shi-jin-zai-xu-jiu
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晏侯昔为州，岁旱庆霖雨。
- 夫君与方子，吟思共清苦。
- 不才辄继声，玉石愧同处。
- 赓酬自邦君，高歌遍幕府。
- 开编读英辞，风义恨修阻。
- 历年屈指八，阅守今已五。
- 温温刘苏州，扬仁美风土。
- 篇章极清新，操行到淳古。
- 去年掌胶庠，幸此荫德宇。
- 遇君来自西，暂作皋桥旅。
- 并游盍簪裾，良宴陪樽俎。
- 辱顾眼俱青，言诗多见与。
- 近当庚伏间，不雨病禾黍。
- 田干如龟裂，一溉劳远取。
- 如惔沴气生，望岁群心沮。
- 园居虽闲旷，何处逃蕴暑。
- 使君忧悯深，雩祀以时举。
- 精诚祷祠下，若与神告语。
- 随车油云飞，阖境膏泽溥。
- 槁苗兴膴原，涸辙通别浦。
- 万轮水可汲，千笠草务去。
- 籼禾与䅉稻，指期入我庾。
- 清晖登溪山，余润满林圃。
- 中吴垂白叟，买酒相抃舞。
- 扫石邀良朋，清风快谈麈。
- 此时无一诗，欢意何以叙。
- 朝家日隆平，二圣保基绪。
- 施仁塞天渊，敷政皆尧禹。
- 旧臣留旦奭，新相拜房杜。
- 风和调舜琴，俗厚空周圄。
- 销变召泰和，协气应律吕。
- 吾侪夙承学，嘉庆幸亲睹。
- 相期美康平，复见颂多稌。

## 拼音
- yan4 hou2 xi1 wei4 zhou1 ， sui4 han4 qing4 lin2 yu3 。
- fu1 jun1 yu3 fang1 zi3 ， yin2 si1 gong4 qing1 ku3 。
- bu4 cai2 zhe2 ji4 sheng1 ， yu4 shi2 kui4 tong2 chu4 。
- geng1 chou2 zi4 bang1 jun1 ， gao1 ge1 bian4 mu4 fu3 。
- kai1 bian1 du2 ying1 ci2 ， feng1 yi4 hen4 xiu1 zu3 。
- li4 nian2 qu1 zhi3 ba1 ， yue4 shou3 jin1 yi3 wu3 。
- wen1 wen1 liu2 su1 zhou1 ， yang2 ren2 mei3 feng1 tu3 。
- pian1 zhang1 ji2 qing1 xin1 ， cao1 xing2 dao4 chun2 gu3 。
- qu4 nian2 zhang3 jiao1 xiang2 ， xing4 ci3 yin4 de2 yu3 。
- yu4 jun1 lai2 zi4 xi1 ， zan4 zuo4 gao1 qiao2 lü3 。
- bing4 you2 he2 zan1 ju1 ， liang2 yan4 pei2 zun1 zu3 。
- ru3 gu4 yan3 ju4 qing1 ， yan2 shi1 duo1 jian4 yu3 。
- jin4 dang1 geng1 fu2 jian1 ， bu4 yu3 bing4 he2 shu3 。
- tian2 gan1 ru2 jun1 lie4 ， yi2 gai4 lao2 yuan3 qu3 。
- ru2 dan4 li4 qi4 sheng1 ， wang4 sui4 qun2 xin1 ju3 。
- yuan2 ju1 sui1 xian2 kuang4 ， he2 chu4 tao2 yun4 shu3 。
- shi3 jun1 you1 min3 shen1 ， yu2 si4 yi3 shi2 ju3 。
- jing1 cheng2 dao3 ci2 xia4 ， ruo4 yu3 shen2 gao4 yu3 。
- sui2 che1 you2 yun2 fei1 ， he2 jing4 gao1 ze2 pu3 。
- gao3 miao2 xing1 wu3 yuan2 ， he2 zhe2 tong1 bie2 pu3 。
- wan4 lun2 shui3 ke3 ji2 ， qian1 li4 cao3 wu4 qu4 。
- xian1 he2 yu3 䅉 dao4 ， zhi3 qi1 ru4 wo3 yu3 。
- qing1 hui1 deng1 xi1 shan1 ， yu2 run4 man3 lin2 pu3 。
- zhong1 wu2 chui2 bai2 sou3 ， mai3 jiu3 xiang1 bian4 wu3 。
- sao3 shi2 yao1 liang2 peng2 ， qing1 feng1 kuai4 tan2 zhu3 。
- ci3 shi2 wu2 yi4 shi1 ， huan1 yi4 he2 yi3 xu4 。
- chao2 jia1 ri4 long2 ping2 ， er4 sheng4 bao3 ji1 xu4 。
- shi1 ren2 sai1 tian1 yuan1 ， fu1 zheng4 jie1 yao2 yu3 。
- jiu4 chen2 liu2 dan4 shi4 ， xin1 xiang1 bai4 fang2 du4 。
- feng1 he2 tiao2 shun4 qin2 ， su2 hou4 kong1 zhou1 yu3 。
- xiao1 bian4 zhao4 tai4 he2 ， xie2 qi4 ying4 lü4 lü3 。
- wu2 chai2 su4 cheng2 xue2 ， jia1 qing4 xing4 qin1 du3 。
- xiang1 qi1 mei3 kang1 ping2 ， fu4 jian4 song4 duo1 tu2 。

## 注释

## 译文

## 赏析
