---
id: zhu-chang-wen-song-wei-jun-zhi-yuan-zhi-wu-xing-jian-ji-zhu-xiu-zhong
title: 送魏君致远之吴兴兼寄祝修中
titlePinyin: song4 wei4 jun1 zhi4 yuan3 zhi1 wu2 xing1 jian1 ji4 zhu4 xiu1 zhong1
titleSlug: song-wei-jun-zhi-yuan-zhi-wu-xing-jian-ji-zhu-xiu-zhong
author: 朱长文
authorPinyin: zhu1 chang2 wen2
authorSlug: zhu-chang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庠中今多材，灿若荆岫玉。
- 琢磨观粹美，尤爱魏与祝。
- 二子幼相友，共学横山麓。
- 抱书来泮宫，美质异碌碌。
- 文辞堪适用，光莹轻缣幅。
- 前年掇高选，丽赋人争录。
- 吴兴太守贤，好善下白屋。
- 贻书勤聘礼，扫榻待英躅。
- 伯乐过冀北，所顾皆骥𫘧。
- 翩翩告别去，舟泛苕溪渌。
- 南陔急亲养，聊以奉水菽。
- 愧我不能留，嗈嗈想鸿鹄。
- 良辰振六翮，一举耸群目。
- 云汉期高翔，稻粱非所欲。

## 拼音
- xiang2 zhong1 jin1 duo1 cai2 ， can4 ruo4 jing1 xiu4 yu4 。
- zhuo2 mo2 guan1 cui4 mei3 ， you2 ai4 wei4 yu3 zhu4 。
- er4 zi3 you4 xiang1 you3 ， gong4 xue2 heng2 shan1 lu4 。
- bao4 shu1 lai2 pan4 gong1 ， mei3 zhi4 yi4 lu4 lu4 。
- wen2 ci2 kan1 shi4 yong4 ， guang1 ying2 qing1 jian1 fu2 。
- qian2 nian2 duo1 gao1 xuan3 ， li4 fu4 ren2 zheng1 lu4 。
- wu2 xing1 tai4 shou3 xian2 ， hao3 shan4 xia4 bai2 wu1 。
- yi2 shu1 qin2 pin4 li3 ， sao3 ta4 dai4 ying1 zhu2 。
- bo2 le4 guo4 ji4 bei3 ， suo3 gu4 jie1 ji4 lu4 。
- pian1 pian1 gao4 bie2 qu4 ， zhou1 fan4 tiao2 xi1 lu4 。
- nan2 gai1 ji2 qin1 yang3 ， liao2 yi3 feng4 shui3 shu1 。
- kui4 wo3 bu4 neng2 liu2 ， yong1 yong1 xiang3 hong2 hu2 。
- liang2 chen2 zhen4 liu4 he2 ， yi4 ju3 song3 qun2 mu4 。
- yun2 han4 qi1 gao1 xiang2 ， dao4 liang2 fei1 suo3 yu4 。

## 注释

## 译文

## 赏析
