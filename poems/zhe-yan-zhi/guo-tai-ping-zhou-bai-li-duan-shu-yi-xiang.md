---
id: zhe-yan-zhi-guo-tai-ping-zhou-bai-li-duan-shu-yi-xiang
title: 过太平州拜李端叔遗像
titlePinyin: guo4 tai4 ping2 zhou1 bai4 li3 duan1 shu1 yi2 xiang4
titleSlug: guo-tai-ping-zhou-bai-li-duan-shu-yi-xiang
author: 折彦质
authorPinyin: zhe2 yan4 zhi4
authorSlug: zhe-yan-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东来已数月，弛担已渺茫。
- 犹喜灾患身，获登先生堂。
- 肃衣拜遗像，依然双颊光。
- 宛若侍坐侧，妙语发天藏。
- 厄穷出天意，人理难度量。
- 所幸言不朽，与世为文章。
- 赍此复何恨，私淑良不忘。
- 小郎出见我，问知雏凤凰。
- 他年起门户，尘滓濯秋阳。
- 世事几变灭，人生真黄粱。
- 置之不足道，感慨涕泪滂。
- 我行方有程，坟山空相望。

## 拼音
- dong1 lai2 yi3 shu4 yue4 ， chi2 dan1 yi3 miao3 mang2 。
- you2 xi3 zai1 huan4 shen1 ， huo4 deng1 xian1 sheng1 tang2 。
- su4 yi1 bai4 yi2 xiang4 ， yi1 ran2 shuang1 jia2 guang1 。
- wan3 ruo4 shi4 zuo4 ce4 ， miao4 yu3 fa1 tian1 cang2 。
- e4 qiong2 chu1 tian1 yi4 ， ren2 li3 nan2 du4 liang4 。
- suo3 xing4 yan2 bu4 xiu3 ， yu3 shi4 wei4 wen2 zhang1 。
- ji1 ci3 fu4 he2 hen4 ， si1 shu1 liang2 bu2 wang4 。
- xiao3 lang2 chu1 jian4 wo3 ， wen4 zhi1 chu2 feng4 huang2 。
- ta1 nian2 qi3 men2 hu4 ， chen2 zi3 zhuo2 qiu1 yang2 。
- shi4 shi4 ji3 bian4 mie4 ， ren2 sheng1 zhen1 huang2 liang2 。
- zhi4 zhi1 bu4 zu2 dao4 ， gan3 kai3 ti4 lei4 pang1 。
- wo3 xing2 fang1 you3 cheng2 ， fen2 shan1 kong1 xiang1 wang4 。

## 注释

## 译文

## 赏析
