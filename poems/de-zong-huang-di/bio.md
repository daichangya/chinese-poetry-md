---
title: 德宗皇帝
---
帝讳适，代宗长子，初封奉节郡王。乾元元年，进封鲁王。八月，徙封雍王。广德二年，立为皇太子。善属文，尤长于篇什。每与学士言诗于浴堂殿，夜分不寐。三令节，御制诗敕群臣赓和，品第优劣，四方贡艺者，帝多亲试。或有乖谬，浓点笔抹之。称旨，即翘足朗吟。诧宰相，此朕门生，无不服帝之藻鉴焉。在位二十五年，谥曰孝文。集不传，今存诗十五首。
