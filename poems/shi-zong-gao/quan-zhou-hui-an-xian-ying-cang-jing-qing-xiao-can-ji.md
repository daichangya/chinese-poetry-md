---
id: shi-zong-gao-quan-zhou-hui-an-xian-ying-cang-jing-qing-xiao-can-ji
title: 泉州惠安县迎藏经请小参偈
titlePinyin: quan2 zhou1 hui4 an1 xian4 ying2 cang2 jing1 qing3 xiao3 can1 ji4
titleSlug: quan-zhou-hui-an-xian-ying-cang-jing-qing-xiao-can-ji
author: 释宗杲
authorPinyin: shi4 zong1 gao3
authorSlug: shi-zong-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首十力大导师，三界独尊无比况。
- 示现成佛转法轮，广演无边契经海。
- 众生心想念念殊，所转法轮亦差别。
- 法轮功德不可量，尽思竭力无能测。
- 有大经卷在一尘，量等三千大千界。
- 世有聪慧明达人，具足天眼悉知见。
- 破尘出经作佛事，不作实与非实想。
- 又以无边法界空，纳在佛身一毛孔。
- 须弥铁围及大海，一一包容无迫隘。
- 一毛既尔余悉然，导师方便亦如是。
- 念念普遍诸毛孔，念念克证金刚慧。
- 念念成就佛菩提，念念满足普贤愿。
- 而不生於戏论心，亦不住于深境界。
- 如梦如幻如水月，如优昙华出世间。
- 如是常转大经卷，了无能转所转者。
- 三世诸佛诸菩萨，声闻独觉及天人。
- 地狱修罗鬼畜等，一一皆承此经力。
- 我今复与诸佛子，各生殊胜难遇心。
- 还摄此经一归尘，安住毘卢法宝藏。

## 拼音
- qi3 shou3 shi2 li4 da4 dao3 shi1 ， san1 jie4 du2 zun1 wu2 bi3 kuang4 。
- shi4 xian4 cheng2 fo2 zhuan3 fa3 lun2 ， guang3 yan3 wu2 bian1 qi4 jing1 hai3 。
- zhong4 sheng1 xin1 xiang3 nian4 nian4 shu1 ， suo3 zhuan3 fa3 lun2 yi4 cha1 bie2 。
- fa3 lun2 gong1 de2 bu4 ke3 liang2 ， jin4 si1 jie2 li4 wu2 neng2 ce4 。
- you3 da4 jing1 juan4 zai4 yi4 chen2 ， liang2 deng3 san1 qian1 da4 qian1 jie4 。
- shi4 you3 cong1 hui4 ming2 da2 ren2 ， ju4 zu2 tian1 yan3 xi1 zhi1 jian4 。
- po4 chen2 chu1 jing1 zuo4 fo2 shi4 ， bu2 zuo4 shi2 yu3 fei1 shi2 xiang3 。
- you4 yi3 wu2 bian1 fa3 jie4 kong1 ， na4 zai4 fo2 shen1 yi4 mao2 kong3 。
- xu1 mi2 tie3 wei2 ji2 da4 hai3 ， yi1 yi1 bao1 rong2 wu2 po4 ai4 。
- yi4 mao2 ji4 er3 yu2 xi1 ran2 ， dao3 shi1 fang1 bian4 yi4 ru2 shi4 。
- nian4 nian4 pu3 bian4 zhu1 mao2 kong3 ， nian4 nian4 ke4 zheng4 jin1 gang1 hui4 。
- nian4 nian4 cheng2 jiu4 fo2 pu2 ti2 ， nian4 nian4 man3 zu2 pu3 xian2 yuan4 。
- er2 bu4 sheng1 wu1 xi4 lun4 xin1 ， yi4 bu2 zhu4 yu2 shen1 jing4 jie4 。
- ru2 meng4 ru2 huan4 ru2 shui3 yue4 ， ru2 you1 tan2 hua2 chu1 shi4 jian1 。
- ru2 shi4 chang2 zhuan3 da4 jing1 juan4 ， liao3 wu2 neng2 zhuan3 suo3 zhuan3 zhe3 。
- san1 shi4 zhu1 fo2 zhu1 pu2 sa4 ， sheng1 wen2 du2 jue2 ji2 tian1 ren2 。
- di4 yu4 xiu1 luo2 gui3 chu4 deng3 ， yi1 yi1 jie1 cheng2 ci3 jing1 li4 。
- wo3 jin1 fu4 yu3 zhu1 fo2 zi3 ， ge4 sheng1 shu1 sheng4 nan2 yu4 xin1 。
- hai2 she4 ci3 jing1 yi4 gui1 chen2 ， an1 zhu4 pi2 lu2 fa3 bao3 zang4 。

## 注释

## 译文

## 赏析
