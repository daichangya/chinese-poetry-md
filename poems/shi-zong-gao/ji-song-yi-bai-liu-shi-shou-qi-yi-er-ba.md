---
id: shi-zong-gao-ji-song-yi-bai-liu-shi-shou-qi-yi-er-ba
title: 偈颂一百六十首  其一二八
titlePinyin: ji4 song4 yi4 bai3 liu4 shi2 shou3     qi2 yi1 er4 ba1
titleSlug: ji-song-yi-bai-liu-shi-shou-qi-yi-er-ba
author: 释宗杲
authorPinyin: shi4 zong1 gao3
authorSlug: shi-zong-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 福城东有大长者，居福城东海屿上。
- 于不思议尘劫中，承事供养无数佛。
- 善哉长者世希有，如优昙华时一现。
- 发启广大真实心，创无佛处阿兰若。
- 若昔智人建梵刹，折草插地即成就。
- 此心坚固等须弥，或赞或毁不摇动。
- 魔王军众数甚多，睹兹殊胜自摧伏。
- 长者视身如浮云，变灭须臾不长久。
- 当生佛国时节来，撒手便行不回顾。
- 有子遵义起其家，志愿身心俱及第。
- 仁者则寿语不诬，当知今亦未尝死。
- 我来居是阿兰若，不见长者生遗恨。
- 故说此偈聊发扬，同住如来寂灭海。

## 拼音
- fu2 cheng2 dong1 you3 da4 zhang3 zhe3 ， ju1 fu2 cheng2 dong1 hai3 yu3 shang4 。
- yu2 bu4 si1 yi4 chen2 jie2 zhong1 ， cheng2 shi4 gong4 yang3 wu2 shu4 fo2 。
- shan4 zai1 zhang3 zhe3 shi4 xi1 you3 ， ru2 you1 tan2 hua2 shi2 yi2 xian4 。
- fa1 qi3 guang3 da4 zhen1 shi2 xin1 ， chuang4 wu2 fo2 chu4 a1 lan2 ruo4 。
- ruo4 xi1 zhi4 ren2 jian4 fan4 cha4 ， zhe2 cao3 cha1 di4 ji2 cheng2 jiu4 。
- ci3 xin1 jian1 gu4 deng3 xu1 mi2 ， huo4 zan4 huo4 hui3 bu4 yao2 dong4 。
- mo2 wang2 jun1 zhong4 shu4 shen4 duo1 ， du3 zi1 shu1 sheng4 zi4 cui1 fu2 。
- zhang3 zhe3 shi4 shen1 ru2 fu2 yun2 ， bian4 mie4 xu1 yu2 bu4 chang2 jiu3 。
- dang1 sheng1 fo2 guo2 shi2 jie2 lai2 ， sa1 shou3 bian4 xing2 bu4 hui2 gu4 。
- you3 zi3 zun1 yi4 qi3 qi2 jia1 ， zhi4 yuan4 shen1 xin1 ju4 ji2 di4 。
- ren2 zhe3 ze2 shou4 yu3 bu4 wu1 ， dang1 zhi1 jin1 yi4 wei4 chang2 si3 。
- wo3 lai2 ju1 shi4 a1 lan2 ruo4 ， bu2 jian4 zhang3 zhe3 sheng1 yi2 hen4 。
- gu4 shuo1 ci3 ji4 liao2 fa1 yang2 ， tong2 zhu4 ru2 lai2 ji4 mie4 hai3 。

## 注释

## 译文

## 赏析
