---
id: xing-ju-shi-ming-fei-yin
title: 明妃引
titlePinyin: ming2 fei1 yin3
titleSlug: ming-fei-yin
author: 邢居实
authorPinyin: xing2 ju1 shi2
authorSlug: xing-ju-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉宫有女颜如玉，浅画蛾眉远山绿。
- 披香殿里夜吹笙，未央宫中朝理曲。
- 绛纱蒙笼双蜡烛，箫鼓声传春漏促。
- 玉辇三更别院归，夜深月照黄金屋。
- 莓苔满院无行迹，总为君王未相识。
- 上天仙人骨法别，人间画工画不得。
- 嫣然一笑金舆侧，玉貌三千敛颜色。
- 罗帏绣户掩风香，一朝远嫁单于国。
- 金凤罗衣为谁缕，长袖弓弯不堪舞。
- 一别昭阳旧院花，泪洒臙脂作红雨。
- 回头不见云间阙，黄河半渡新冰滑。
- 马蹄已踏辽碣尘，天边尚挂长门月。
- 黄沙不似长安道，薄暮微云映衰草。
- 羌人马上鸣胡笳，绿发朱颜为君老。
- 西风萧萧郅水寒，啼痕不断几阑干。
- 年年看尽南飞雁，一去天涯竟不还。
- 少年将军健如虎，日夕撞钟搥大鼓。
- 宝刀生涩旌旗卷，汉宫嫁尽婵娟女。
- 寂寞边城日将暮，三尺角弓调白羽。
- 安得猛士霍嫖姚，缚取呼韩作编户。

## 拼音
- han4 gong1 you3 nü3 yan2 ru2 yu4 ， qian3 hua4 e2 mei2 yuan3 shan1 lü4 。
- pi1 xiang1 dian4 li3 ye4 chui1 sheng1 ， wei4 yang1 gong1 zhong1 chao2 li3 qu3 。
- jiang4 sha1 meng2 long2 shuang1 la4 zhu2 ， xiao1 gu3 sheng1 chuan2 chun1 lou4 cu4 。
- yu4 nian3 san1 geng1 bie2 yuan4 gui1 ， ye4 shen1 yue4 zhao4 huang2 jin1 wu1 。
- mei2 tai2 man3 yuan4 wu2 xing2 ji4 ， zong3 wei4 jun1 wang2 wei4 xiang1 shi2 。
- shang4 tian1 xian1 ren2 gu3 fa3 bie2 ， ren2 jian1 hua4 gong1 hua4 bu4 de2 。
- yan1 ran2 yi2 xiao4 jin1 yu2 ce4 ， yu4 mao4 san1 qian1 lian3 yan2 se4 。
- luo2 wei2 xiu4 hu4 yan3 feng1 xiang1 ， yi4 chao2 yuan3 jia4 chan2 yu2 guo2 。
- jin1 feng4 luo2 yi1 wei4 shui2 lü3 ， chang2 xiu4 gong1 wan1 bu4 kan1 wu3 。
- yi4 bie2 zhao1 yang2 jiu4 yuan4 hua1 ， lei4 sa3 yan1 zhi1 zuo4 hong2 yu3 。
- hui2 tou2 bu2 jian4 yun2 jian1 que1 ， huang2 he2 ban4 du4 xin1 bing1 hua2 。
- ma3 ti2 yi3 ta4 liao2 jie2 chen2 ， tian1 bian1 shang4 gua4 chang2 men2 yue4 。
- huang2 sha1 bu2 si4 chang2 an1 dao4 ， bo2 mu4 wei1 yun2 ying4 shuai1 cao3 。
- qiang1 ren2 ma3 shang4 ming2 hu2 jia1 ， lü4 fa1 zhu1 yan2 wei4 jun1 lao3 。
- xi1 feng1 xiao1 xiao1 zhi4 shui3 han2 ， ti2 hen2 bu2 duan4 ji3 lan2 gan1 。
- nian2 nian2 kan4 jin4 nan2 fei1 yan4 ， yi2 qu4 tian1 ya2 jing4 bu4 hai2 。
- shao4 nian2 jiang1 jun1 jian4 ru2 hu3 ， ri4 xi1 zhuang4 zhong1 chui2 da4 gu3 。
- bao3 dao1 sheng1 se4 jing1 qi2 juan4 ， han4 gong1 jia4 jin4 chan2 juan1 nü3 。
- ji4 mo4 bian1 cheng2 ri4 jiang1 mu4 ， san1 chi3 jiao3 gong1 tiao2 bai2 yu3 。
- an1 de2 meng3 shi4 huo4 piao2 yao2 ， fu4 qu3 hu1 han2 zuo4 bian1 hu4 。

## 注释

## 译文

## 赏析
