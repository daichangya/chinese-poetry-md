---
id: xing-ju-shi-ji-chen-lu-chang
title: 寄陈履常
titlePinyin: ji4 chen2 lü3 chang2
titleSlug: ji-chen-lu-chang
author: 邢居实
authorPinyin: xing2 ju1 shi2
authorSlug: xing-ju-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年客京洛，衣袂多黄尘。
- 所交尽才彦，唯子情相亲。
- 会合能几日，欢乐何遽央。
- 春风东北来，飘我西南翔。
- 骊驹已在门，白日行且晚。
- 停觞不能饮，将去更复返。
- 把腕捋髭须，悲啼类儿女。
- 人生非鹿豕，安得常群聚。
- 朝别河上梁，暮涉关山道。
- 匹马逐飞蓬，离恨如春草。
- 去去日已远，行行泪横脸。
- 昨日同袍友，今朝异乡客。
- 来时城南陌，始见梅花白。
- 回首汉江头，黄梅已堪摘。
- 杖策登高城，极目迥千里。
- 落日下青山，但见白云起。
- 远望岂当归，长歌涕如雨。
- 归心如明月，幽梦过颍汝。
- 抱膝长相思，故人安可见。
- 忽枉数行书，仿佛如对面。
- 纷纭辇毂下，冠盖争驰逐。
- 吹嘘多贤豪，肯复念幽独。
- 空斋听夜雨，深竹闻子规。
- 此情不可道，此心君讵知。

## 拼音
- shi2 nian2 ke4 jing1 luo4 ， yi1 mei4 duo1 huang2 chen2 。
- suo3 jiao1 jin4 cai2 yan4 ， wei2 zi3 qing2 xiang1 qin1 。
- hui4 he2 neng2 ji3 ri4 ， huan1 le4 he2 ju4 yang1 。
- chun1 feng1 dong1 bei3 lai2 ， piao1 wo3 xi1 nan2 xiang2 。
- li2 ju1 yi3 zai4 men2 ， bai2 ri4 xing2 qie3 wan3 。
- ting2 shang1 bu4 neng2 yin3 ， jiang1 qu4 geng4 fu4 fan3 。
- ba3 wan4 lü3 zi1 xu1 ， bei1 ti2 lei4 er2 nü3 。
- ren2 sheng1 fei1 lu4 shi3 ， an1 de2 chang2 qun2 ju4 。
- chao2 bie2 he2 shang4 liang2 ， mu4 she4 guan1 shan1 dao4 。
- pi3 ma3 zhu2 fei1 peng2 ， li2 hen4 ru2 chun1 cao3 。
- qu4 qu4 ri4 yi3 yuan3 ， xing2 xing2 lei4 heng2 lian3 。
- zuo2 ri4 tong2 pao2 you3 ， jin1 chao2 yi4 xiang1 ke4 。
- lai2 shi2 cheng2 nan2 mo4 ， shi3 jian4 mei2 hua1 bai2 。
- hui2 shou3 han4 jiang1 tou2 ， huang2 mei2 yi3 kan1 zhai1 。
- zhang4 ce4 deng1 gao1 cheng2 ， ji2 mu4 jiong3 qian1 li3 。
- luo4 ri4 xia4 qing1 shan1 ， dan4 jian4 bai2 yun2 qi3 。
- yuan3 wang4 qi3 dang1 gui1 ， chang2 ge1 ti4 ru2 yu3 。
- gui1 xin1 ru2 ming2 yue4 ， you1 meng4 guo4 ying3 ru3 。
- bao4 xi1 zhang3 xiang4 si1 ， gu4 ren2 an1 ke3 jian4 。
- hu1 wang3 shu4 xing2 shu1 ， fang3 fu2 ru2 dui4 mian4 。
- fen1 yun2 nian3 gu1 xia4 ， guan1 gai4 zheng1 chi2 zhu2 。
- chui1 xu1 duo1 xian2 hao2 ， ken3 fu4 nian4 you1 du2 。
- kong1 zhai1 ting1 ye4 yu3 ， shen1 zhu2 wen2 zi3 gui1 。
- ci3 qing2 bu4 ke3 dao4 ， ci3 xin1 jun1 ju4 zhi1 。

## 注释

## 译文

## 赏析
