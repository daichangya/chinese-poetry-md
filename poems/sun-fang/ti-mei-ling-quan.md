---
id: sun-fang-ti-mei-ling-quan
title: 题梅岭泉
titlePinyin: ti2 mei2 ling3 quan2
titleSlug: ti-mei-ling-quan
author: 孙鲂
authorPinyin: sun1 fang2
authorSlug: sun-fang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 梅岭旧闻传，林亭势峞然。登临真不易，幽胜恐无先。
- 楚野平千里，吴江曲一边。标形都大别，洞府岂知焉。
- 飞阁横空去，征帆落面前。南雄雉堞峻，北壮凤台连。
- 烂熳三春媚，参差百卉妍。风桃诸处锦，洛竹半溪烟。
- 燕入晴梁语，莺从暖谷迁。石根朝霭碧，帘际晚霞鲜。
- 径柳行难约，庭莎醉好眠。清明时更异，造化意疑偏。
- 不独宜韶景，尤须看暑天。药苗繁似结，萝蔓猛如编。
- 珠亚垂枝果，冰澄汲井泉。粉墙蜩蜕落，丹槛雀雏颠。
- 炎气微茫觉，清飙左右穿。云峰从勃起，葵叶岂劳扇。
- 又见秋天丽，浑将夏日悬。红bW著霜树，香老卧池边。
- 菱芡谁铺绣，莓苔自学钱。暗虫依砌响，明月逗帘圆。
- 小砌滋新菊，高轩噪暮蝉。雨声寒飒飒，雁影晓联联。
- 释此何堪玩，深冬更可怜。窗中看短景，树里见重川。
- 冈阜分明出，杉松气概全。讴成白雪曲，吟是早梅篇。
- 创制谁人解，根基太守贤。或时留皂盖，尽日簇华筵。
- 谁咏忧黎庶，狂游泥管弦。交加丰玉食，来去迸金船。
- 侍从非常客，俳谐像列仙。画旗张赫奕，妖妓舞婵娟。
- 罢宴心犹恋，将归兴尚牵。只应愁逼夜，宁厌赏经年。
- 孤贱今何幸，跻攀奈有缘。展眉惊豁达，徐步喜周旋。
- 讽咏虽知苦，推功靡极玄。聊书四十韵，甘责未精专。

## 拼音
- mei2 ling3 jiu4 wen2 chuan2 ， lin2 ting2 shi4 wei2 ran2 。 deng1 lin2 zhen1 bu2 yi4 ， you1 sheng4 kong3 wu2 xian1 。
- chu3 ye3 ping2 qian1 li3 ， wu2 jiang1 qu3 yi4 bian1 。 biao1 xing2 dou1 da4 bie2 ， dong4 fu3 qi3 zhi1 yan1 。
- fei1 ge2 heng2 kong1 qu4 ， zheng1 fan1 luo4 mian4 qian2 。 nan2 xiong2 zhi4 die2 jun4 ， bei3 zhuang4 feng4 tai2 lian2 。
- lan4 man4 san1 chun1 mei4 ， cen1 ci1 bai3 hui4 yan2 。 feng1 tao2 zhu1 chu4 jin3 ， luo4 zhu2 ban4 xi1 yan1 。
- yan4 ru4 qing2 liang2 yu3 ， ying1 cong2 nuan3 gu3 qian1 。 shi2 gen1 chao2 ai3 bi4 ， lian2 ji4 wan3 xia2 xian1 。
- jing4 liu3 xing2 nan2 yue1 ， ting2 sha1 zui4 hao3 mian2 。 qing1 ming2 shi2 geng4 yi4 ， zao4 hua4 yi4 yi2 pian1 。
- bu4 du2 yi2 shao2 jing3 ， you2 xu1 kan4 shu3 tian1 。 yao4 miao2 fan2 si4 jie2 ， luo2 man4 meng3 ru2 bian1 。
- zhu1 ya4 chui2 zhi1 guo3 ， bing1 cheng2 ji2 jing3 quan2 。 fen3 qiang2 tiao2 tui4 luo4 ， dan1 kan3 que4 chu2 dian1 。
- yan2 qi4 wei1 mang2 jue2 ， qing1 biao1 zuo3 you4 chuan1 。 yun2 feng1 cong2 bo2 qi3 ， kui2 ye4 qi3 lao2 shan4 。
- you4 jian4 qiu1 tian1 li4 ， hun2 jiang1 xia4 ri4 xuan2 。 hong2 b W zhu4 shuang1 shu4 ， xiang1 lao3 wo4 chi2 bian1 。
- ling2 qian4 shui2 pu4 xiu4 ， mei2 tai2 zi4 xue2 qian2 。 an4 chong2 yi1 qi4 xiang3 ， ming2 yue4 dou4 lian2 yuan2 。
- xiao3 qi4 zi1 xin1 ju2 ， gao1 xuan1 zao4 mu4 chan2 。 yu3 sheng1 han2 sa4 sa4 ， yan4 ying3 xiao3 lian2 lian2 。
- shi4 ci3 he2 kan1 wan2 ， shen1 dong1 geng4 ke3 lian2 。 chuang1 zhong1 kan4 duan3 jing3 ， shu4 li3 jian4 zhong4 chuan1 。
- gang1 fu4 fen1 ming2 chu1 ， shan1 song1 qi4 gai4 quan2 。 ou1 cheng2 bai2 xue3 qu3 ， yin2 shi4 zao3 mei2 pian1 。
- chuang4 zhi4 shui2 ren2 jie3 ， gen1 ji1 tai4 shou3 xian2 。 huo4 shi2 liu2 zao4 gai4 ， jin4 ri4 cu4 hua2 yan2 。
- shui2 yong3 you1 li2 shu4 ， kuang2 you2 ni2 guan3 xian2 。 jiao1 jia1 feng1 yu4 shi2 ， lai2 qu4 beng4 jin1 chuan2 。
- shi4 cong2 fei1 chang2 ke4 ， pai2 xie2 xiang4 lie4 xian1 。 hua4 qi2 zhang1 he4 yi4 ， yao1 ji4 wu3 chan2 juan1 。
- ba4 yan4 xin1 you2 lian4 ， jiang1 gui1 xing1 shang4 qian1 。 zhi1 ying4 chou2 bi1 ye4 ， ning2 yan4 shang3 jing1 nian2 。
- gu1 jian4 jin1 he2 xing4 ， ji1 pan1 nai4 you3 yuan2 。 zhan3 mei2 jing1 huo1 da2 ， xu2 bu4 xi3 zhou1 xuan2 。
- feng3 yong3 sui1 zhi1 ku3 ， tui1 gong1 mi2 ji2 xuan2 。 liao2 shu1 si4 shi2 yun4 ， gan1 ze2 wei4 jing1 zhuan1 。

## 注释

## 译文

## 赏析
