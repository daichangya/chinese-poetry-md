---
id: xu-bao-zhi-ji-li-nan-jin
title: 寄李南金
titlePinyin: ji4 li3 nan2 jin1
titleSlug: ji-li-nan-jin
author: 徐宝之
authorPinyin: xu2 bao3 zhi1
authorSlug: xu-bao-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野风摇枯荄，长夜山雨寒。
- 梦忽堕千里，扶胥黄木湾。
- 美人秋水容，众芳洁初服。
- 海树鸣骚骚，醉吟瘴云宿。
- 忆昔西窗眠，三谿月如水。
- 忽作千日别，人生别能几。
- 有客从南来，说君新况好。
- 升沉何足云，令德似为宝。
- 同袍涧谷友，掉臂青云端。
- 而我卧山阿，淡心如露兰。
- 手种麓下梅，半吐欲迟雪。
- 再三拂霜纨，待君画孤洁。
- 寄书何时到，岁晚百念中。
- 天涯一望断，雁远夕阳红。

## 拼音
- ye3 feng1 yao2 ku1 gai1 ， chang2 ye4 shan1 yu3 han2 。
- meng4 hu1 duo4 qian1 li3 ， fu2 xu1 huang2 mu4 wan1 。
- mei3 ren2 qiu1 shui3 rong2 ， zhong4 fang1 jie2 chu1 fu2 。
- hai3 shu4 ming2 sao1 sao1 ， zui4 yin2 zhang4 yun2 su4 。
- yi4 xi1 xi1 chuang1 mian2 ， san1 xi1 yue4 ru2 shui3 。
- hu1 zuo4 qian1 ri4 bie2 ， ren2 sheng1 bie2 neng2 ji3 。
- you3 ke4 cong2 nan2 lai2 ， shuo1 jun1 xin1 kuang4 hao3 。
- sheng1 chen2 he2 zu2 yun2 ， ling4 de2 si4 wei4 bao3 。
- tong2 pao2 jian4 gu3 you3 ， diao4 bi4 qing1 yun2 duan1 。
- er2 wo3 wo4 shan1 a1 ， dan4 xin1 ru2 lu4 lan2 。
- shou3 zhong3 lu4 xia4 mei2 ， ban4 tu3 yu4 chi2 xue3 。
- zai4 san1 fu2 shuang1 wan2 ， dai4 jun1 hua4 gu1 jie2 。
- ji4 shu1 he2 shi2 dao4 ， sui4 wan3 bai3 nian4 zhong1 。
- tian1 ya2 yi2 wang4 duan4 ， yan4 yuan3 xi1 yang2 hong2 。

## 注释

## 译文

## 赏析
