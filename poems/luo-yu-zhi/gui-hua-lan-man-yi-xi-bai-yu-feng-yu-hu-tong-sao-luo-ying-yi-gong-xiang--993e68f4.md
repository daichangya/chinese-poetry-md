---
id: luo-yu-zhi-gui-hua-lan-man-yi-xi-bai-yu-feng-yu-hu-tong-sao-luo-ying-yi-gong-xiang--993e68f4
title: 桂花烂熳一夕败于风雨呼僮扫落英以供香事戏作古句
titlePinyin: gui4 hua1 lan4 man4 yi4 xi1 bai4 yu2 feng1 yu3 hu1 tong2 sao3 luo4 ying1 yi3 gong4 xiang1 shi4 xi4 zuo4 gu3 ju4
titleSlug: gui-hua-lan-man-yi-xi-bai-yu-feng-yu-hu-tong-sao-luo-ying-yi-gong-xiang--993e68f4
author: 罗与之
authorPinyin: luo2 yu3 zhi1
authorSlug: luo-yu-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小山凉风高，秋意饶庭砌。
- 江南山水秀，钟此数丛桂。
- 亭亭苍虬蟠，磊磊栗玉缀。
- 薰染风露香，摆脱脂粉媚。
- 芙蓉已无秋，篱菊极羞愧。
- 幽芳蕙百亩，香味亦琐细。
- 孰知标格奇，自取造物忌。
- 狂风挟怪雨，族灭无噍类。
- 才怜金作屋，俄惊粟布地。
- 姿容就枯槁，气骨尚奇异。
- 如彼死诸葛，凛凛有生意。
- 试炷博山火，来参烟一燧。

## 拼音
- xiao3 shan1 liang2 feng1 gao1 ， qiu1 yi4 rao2 ting2 qi4 。
- jiang1 nan2 shan1 shui3 xiu4 ， zhong1 ci3 shu4 cong2 gui4 。
- ting2 ting2 cang1 qiu2 pan2 ， lei3 lei3 li4 yu4 zhui4 。
- xun1 ran3 feng1 lu4 xiang1 ， bai3 tuo1 zhi1 fen3 mei4 。
- fu2 rong2 yi3 wu2 qiu1 ， li2 ju2 ji2 xiu1 kui4 。
- you1 fang1 hui4 bai3 mu3 ， xiang1 wei4 yi4 suo3 xi4 。
- shu2 zhi1 biao1 ge2 qi2 ， zi4 qu3 zao4 wu4 ji4 。
- kuang2 feng1 xie2 guai4 yu3 ， zu2 mie4 wu2 jiao4 lei4 。
- cai2 lian2 jin1 zuo4 wu1 ， e2 jing1 su4 bu4 di4 。
- zi1 rong2 jiu4 ku1 gao3 ， qi4 gu3 shang4 qi2 yi4 。
- ru2 bi3 si3 zhu1 ge3 ， lin3 lin3 you3 sheng1 yi4 。
- shi4 zhu4 bo2 shan1 huo3 ， lai2 can1 yan1 yi2 sui4 。

## 注释

## 译文

## 赏析
