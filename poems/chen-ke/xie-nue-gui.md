---
id: chen-ke-xie-nue-gui
title: 谢疟鬼
titlePinyin: xie4 nüe4 gui3
titleSlug: xie-nue-gui
author: 陈克
authorPinyin: chen2 ke4
authorSlug: chen-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇天分四时，寒暑代翕张。
- 折胶与流金，民生以为常。
- 伊坎离何神，为帝司一方。
- 如何纵孽鬼，乘时盗阴阳。
- 睢盱四五辈，欻东西跳踉。
- 诡秘各有名，为人作炎凉。
- 或燔以炬火，或吹以鞴囊。
- 初噤如立雪，俄赫如探汤。
- 炎洲抵阴壑，那得在一床。
- 阏伯追实沈，左右分寇攘。
- 须臾异冬春，裘扇安可当。
- 番休数汗粟，冰炭沸我肠。
- 怫鬰不自聊，灾疢未渠央。
- 非针艾所及，区区事祈禳。
- 牺牲一物无，祝祠甚荒唐。
- 殷勤谢众鬼，汝计诚未良。
- 汝利在呕泄，藜苋焉足尝。
- 我贫乏钱财，调汝徒披猖。
- 来汝岂不闻，儒生类强梁。
- 子美虽老瘦，腼颜事新粧。
- 退之稍奸黠，百药更臭香。
- 身病易语言，咄咄多谤伤。
- 吾将援此例，勉作新诗章。
- 诗以荣汝归，自可捐糗粮。
- 资送于汝足，此外何所望。
- 汝也宁惭，急急去我旁。

## 拼音
- huang2 tian1 fen4 si4 shi2 ， han2 shu3 dai4 xi1 zhang1 。
- zhe2 jiao1 yu3 liu2 jin1 ， min2 sheng1 yi3 wei2 chang2 。
- yi1 kan3 li2 he2 shen2 ， wei4 di4 si1 yi4 fang1 。
- ru2 he2 zong4 nie4 gui3 ， cheng2 shi2 dao4 yin1 yang2 。
- sui1 xu1 si4 wu3 bei4 ， chua1 dong1 xi1 tiao4 liang4 。
- gui3 mi4 ge4 you3 ming2 ， wei4 ren2 zuo4 yan2 liang2 。
- huo4 fan2 yi3 ju4 huo3 ， huo4 chui1 yi3 bei4 nang2 。
- chu1 jin4 ru2 li4 xue3 ， e2 he4 ru2 tan4 tang1 。
- yan2 zhou1 di3 yin1 he4 ， na4 de2 zai4 yi4 chuang2 。
- e4 bo2 zhui1 shi2 shen3 ， zuo3 you4 fen1 kou4 rang3 。
- xu1 yu2 yi4 dong1 chun1 ， qiu2 shan4 an1 ke3 dang1 。
- fan1 xiu1 shu4 han4 su4 ， bing1 tan4 fei4 wo3 chang2 。
- fu2 yu4 bu2 zi4 liao2 ， zai1 chen4 wei4 qu2 yang1 。
- fei1 zhen1 ai4 suo3 ji2 ， qu1 qu1 shi4 qi2 rang2 。
- xi1 sheng1 yi2 wu4 wu2 ， zhu4 ci2 shen4 huang1 tang2 。
- yin1 qin2 xie4 zhong4 gui3 ， ru3 ji4 cheng2 wei4 liang2 。
- ru3 li4 zai4 ou3 xie4 ， li2 xian4 yan1 zu2 chang2 。
- wo3 pin2 fa2 qian2 cai2 ， tiao2 ru3 tu2 pi1 chang1 。
- lai2 ru3 qi3 bu4 wen2 ， ru2 sheng1 lei4 qiang2 liang2 。
- zi3 mei3 sui1 lao3 shou4 ， mian3 yan2 shi4 xin1 zhuang1 。
- tui4 zhi1 shao1 jian1 xia2 ， bai3 yao4 geng4 chou4 xiang1 。
- shen1 bing4 yi4 yu3 yan2 ， duo1 duo1 duo1 bang4 shang1 。
- wu2 jiang1 yuan2 ci3 li4 ， mian3 zuo4 xin1 shi1 zhang1 。
- shi1 yi3 rong2 ru3 gui1 ， zi4 ke3 juan1 qiu3 liang2 。
- zi1 song4 yu2 ru3 zu2 ， ci3 wai4 he2 suo3 wang4 。
- ru3 ye3 ning2 can2 ， ji2 ji2 qu4 wo3 pang2 。

## 注释

## 译文

## 赏析
