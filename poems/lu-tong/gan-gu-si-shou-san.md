---
id: lu-tong-gan-gu-si-shou-san
title: 感古四首 三
titlePinyin: gan3 gu3 si4 shou3   san1
titleSlug: gan-gu-si-shou-san
author: 卢仝
authorPinyin: lu2 tong2
authorSlug: lu-tong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 古来不患寡，所患患不均。
- 单醪投长河，三军尽沈沦。
- 今人异古人，结托唯亲宾。
- 毁坼维鹊巢，不行鸤鸠仁。
- 鄙恡不识分，有心占阳春。
- 鸾鹤日已疎，燕雀日已亲。
- 小物无大志，安测栖松筠。
- 恩眷多弃故，物情尚逐新。
- 瓦砾暂拂拭，光掩连城珍。
- 唇吻恣谈铄，黄金同灰尘。
- 苏秦北游赵，张禄西入秦。
- 既变嫂叔节，仍摈华阳君。
- 万世金石交，一饷如浮云。
- 骨肉且不顾，何况长羁贫。

## 拼音
- gu3 lai2 bu2 huan4 gua3 ， suo3 huan4 huan4 bu4 jun1 。
- dan1 lao2 tou2 chang2 he2 ， san1 jun1 jin4 shen3 lun2 。
- jin1 ren2 yi4 gu3 ren2 ， jie2 tuo1 wei2 qin1 bin1 。
- hui3 che4 wei2 que4 chao2 ， bu4 xing2 shi1 jiu1 ren2 。
- bi3 lin4 bu4 shi2 fen1 ， you3 xin1 zhan4 yang2 chun1 。
- luan2 he4 ri4 yi3 shu1 ， yan4 que4 ri4 yi3 qin1 。
- xiao3 wu4 wu2 da4 zhi4 ， an1 ce4 qi1 song1 yun2 。
- en1 juan4 duo1 qi4 gu4 ， wu4 qing2 shang4 zhu2 xin1 。
- wa3 li4 zan4 fu2 shi4 ， guang1 yan3 lian2 cheng2 zhen1 。
- chun2 wen3 zi4 tan2 shuo4 ， huang2 jin1 tong2 hui1 chen2 。
- su1 qin2 bei3 you2 zhao4 ， zhang1 lu4 xi1 ru4 qin2 。
- ji4 bian4 sao3 shu1 jie2 ， reng2 bin4 hua2 yang2 jun1 。
- wan4 shi4 jin1 shi2 jiao1 ， yi4 xiang3 ru2 fu2 yun2 。
- gu3 rou4 qie3 bu2 gu4 ， he2 kuang4 chang2 ji1 pin2 。

## 注释

## 译文

## 赏析
