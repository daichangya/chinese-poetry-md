---
id: lu-tong-dong-xing-san-shou
title: 冬行三首
titlePinyin: dong1 xing2 san1 shou3
titleSlug: dong-xing-san-shou
author: 卢仝
authorPinyin: lu2 tong2
authorSlug: lu-tong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 虫豸腊月皆在蛰，吾独何乃劳其形。小大无由知天命，
- 自顾不及遭霜叶，旦夕保得同飘零。达生何足云，
- 长年爱伊洛，决计卜长久。赊买里仁宅，水竹且小有。
- 卖宅将还资，旧业苦不厚。债家征利心，饿虎血染口。
- 腊风刀刻肌，遂向东南走。贤哉韩员外，劝我莫强取。
- 凭风谢长者，敢不愧心苟。赁载得估舟，估杂非吾偶。
- 壮色排榻席，别座夸羊酒。落日无精光，哑暝被掣肘。
- 漕石生齿牙，洗滩乱相掫。奔澌嚼篙杖，夹岸雪龙吼。
- 可怜圣明朝，还为丧家狗。通运隔南溟，债利拄北斗。
- 扬州屋舍贱，还债堪了不。此宅贮书籍，地湿忧蠹朽。
- 贾僎旧相识，十年与营守。贫交多变态，僎得君子不。
- 利命子罕言，我诚孔门丑。且贵终焉图，死免惭狐首。
- 何当归帝乡，白云永相友。
- 不敢唾汴水，汴水入东海。污泥龙王宫，恐获不敬罪。
- 不敢蹋汴堤，汴堤连秦宫。蹋尽天子土，馈𫗥无由通。
- 此言虽太阔，且是臣心肠。野风结阴兵，千里鸣刀枪。
- 海月护羁魄，到晓点孤光。上不事天子，下不识侯王。
- 夜半睡独觉，爽气盈心堂。颜子甚年少，孔圣同行藏。
- 我年过颜子，敢道不自强。船人虽奴兵，亦有意智长。
- 问我何所得，乐色填清扬。我报果有为，孔经在衣裳。

## 拼音
- chong2 zhi4 la4 yue4 jie1 zai4 zhe2 ， wu2 du2 he2 nai3 lao2 qi2 xing2 。 xiao3 da4 wu2 you2 zhi1 tian1 ming4 ，
- zi4 gu4 bu4 ji2 zao1 shuang1 ye4 ， dan4 xi1 bao3 de2 tong2 piao1 ling2 。 da2 sheng1 he2 zu2 yun2 ，
- chang2 nian2 ai4 yi1 luo4 ， jue2 ji4 bu3 chang2 jiu3 。 she1 mai3 li3 ren2 zhai2 ， shui3 zhu2 qie3 xiao3 you3 。
- mai4 zhai2 jiang1 hai2 zi1 ， jiu4 ye4 ku3 bu2 hou4 。 zhai4 jia1 zheng1 li4 xin1 ， e4 hu3 xue4 ran3 kou3 。
- la4 feng1 dao1 ke4 ji1 ， sui4 xiang4 dong1 nan2 zou3 。 xian2 zai1 han2 yuan2 wai4 ， quan4 wo3 mo4 qiang2 qu3 。
- ping2 feng1 xie4 zhang3 zhe3 ， gan3 bu2 kui4 xin1 gou3 。 lin4 zai3 de2 gu1 zhou1 ， gu1 za2 fei1 wu2 ou3 。
- zhuang4 se4 pai2 ta4 xi2 ， bie2 zuo4 kua1 yang2 jiu3 。 luo4 ri4 wu2 jing1 guang1 ， ya3 ming2 bei4 che4 zhou3 。
- cao2 shi2 sheng1 chi3 ya2 ， xi3 tan1 luan4 xiang1 zou1 。 ben1 si1 jiao2 gao1 zhang4 ， jia2 an4 xue3 long2 hou3 。
- ke3 lian2 sheng4 ming2 chao2 ， hai2 wei4 sang4 jia1 gou3 。 tong1 yun4 ge2 nan2 ming2 ， zhai4 li4 zhu3 bei3 dou4 。
- yang2 zhou1 wu1 she4 jian4 ， huan2 zhai4 kan1 le0 bu4 。 ci3 zhai2 zhu4 shu1 ji2 ， di4 shi1 you1 du4 xiu3 。
- jia3 zhuan4 jiu4 xiang1 shi2 ， shi2 nian2 yu3 ying2 shou3 。 pin2 jiao1 duo1 bian4 tai4 ， zhuan4 de2 jun1 zi3 bu4 。
- li4 ming4 zi3 han3 yan2 ， wo3 cheng2 kong3 men2 chou3 。 qie3 gui4 zhong1 yan1 tu2 ， si3 mian3 can2 hu2 shou3 。
- he2 dang1 gui1 di4 xiang1 ， bai2 yun2 yong3 xiang1 you3 。
- bu4 gan3 tuo4 bian4 shui3 ， bian4 shui3 ru4 dong1 hai3 。 wu1 ni2 long2 wang2 gong1 ， kong3 huo4 bu2 jing4 zui4 。
- bu4 gan3 ta4 bian4 di1 ， bian4 di1 lian2 qin2 gong1 。 ta4 jin4 tian1 zi3 tu3 ， kui4 𫗥 wu2 you2 tong1 。
- ci3 yan2 sui1 tai4 kuo4 ， qie3 shi4 chen2 xin1 chang2 。 ye3 feng1 jie2 yin1 bing1 ， qian1 li3 ming2 dao1 qiang1 。
- hai3 yue4 hu4 ji1 po4 ， dao4 xiao3 dian3 gu1 guang1 。 shang4 bu2 shi4 tian1 zi3 ， xia4 bu4 shi2 hou2 wang2 。
- ye4 ban4 shui4 du2 jue2 ， shuang3 qi4 ying2 xin1 tang2 。 yan2 zi3 shen4 nian2 shao4 ， kong3 sheng4 tong2 hang2 cang2 。
- wo3 nian2 guo4 yan2 zi3 ， gan3 dao4 bu2 zi4 qiang2 。 chuan2 ren2 sui1 nu2 bing1 ， yi4 you3 yi4 zhi4 chang2 。
- wen4 wo3 he2 suo3 de2 ， le4 se4 tian2 qing1 yang2 。 wo3 bao4 guo3 you3 wei4 ， kong3 jing1 zai4 yi1 shang0 。

## 注释

## 译文

## 赏析
