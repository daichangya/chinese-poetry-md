---
id: lu-tong-gan-gu-si-shou
title: 感古四首
titlePinyin: gan3 gu3 si4 shou3
titleSlug: gan-gu-si-shou
author: 卢仝
authorPinyin: lu2 tong2
authorSlug: lu-tong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天生圣明君，必资忠贤臣。舜禹竭股肱，共佐尧为君。
- 四载成地理，七政齐天文。阶下蓂荚生，琴上南风熏。
- 轮转夏殷周，时复犹一人。秦汉事谗巧，魏晋忘机钧。
- 猜忌相翦灭，尔来迷恩亲。以愚保其身，不觉身沉沦。
- 以智理其国，遂为国之贼。苟图容一身，万事良可恻。
- 可怜万乘君，聪明受沉惑。忠良伏草莽，无因施羽翼。
- 日月异又蚀，天地晦如墨。既亢而后求，异哉龙之德。
- 人生何所贵，所贵有终始。昨日盈尺璧，今朝尽瑕弃。
- 苍蝇点垂棘，巧舌成锦绮。箕子为之奴，比干谏而死。
- 仲尼鲁司寇，出走为群婢。假如屈原醒，其奈一国醉。
- 一国醉号呶，一人行清高。便欲激颓波，此事真徒劳。
- 上山逢猛虎，入海逢巨鼇。王者苟不死，腰下鱼鳞刀。
- 东海波连天，三度成桑田。高岸高于屋，斯须变溪谷。
- 天地犹尚然，人情难久全。夜半白刃仇，旦来金石坚。
- 萧绶既解坼，陈印亦弃捐。竭节遇刀割，输忠遭祸缠。
- 不予衾之眠，信予衾之穿。镜明不自照，膏润徒自煎。
- 抱剑长太息，泪堕秋风前。
- 古来不患寡，所患患不均。单醪投长河，三军尽沉沦。
- 今人异古人，结托唯亲宾。毁坼维鹊巢，不行鸤鸠仁。
- 鄙吝不识分，有心占阳春。鸾鹤日已疏，燕雀日已亲。
- 小物无大志，安测栖松筠。恩眷多弃故，物情尚逐新。
- 瓦砾暂拂拭，光掩连城珍。唇吻恣谈铄，黄金同灰尘。
- 苏秦北游赵，张禄西入秦。既变嫂叔节，仍摈华阳君。
- 万世金石交，一饷如浮云。骨肉且不顾，何况长羁贫。
- 君莫以富贵，轻忽他年少，听我暂话会稽朱太守。
- 正受冻饿时，索得人家贵傲妇。读书书史未润身，
- 不分杀人羽翮成，临临冲天妇嫌丑。□□□□□□□。
- 其奈一朝太守振羽仪，乡关昼行衣锦衣。哀哉旧妇何眉目，
- 乃知愚妇人，妒忌阴毒心。唯救眼底事，不思日月深。
- 等闲取羞死，岂如甘布衾。

## 拼音
- tian1 sheng1 sheng4 ming2 jun1 ， bi4 zi1 zhong1 xian2 chen2 。 shun4 yu3 jie2 gu3 gong1 ， gong4 zuo3 yao2 wei4 jun1 。
- si4 zai3 cheng2 di4 li3 ， qi1 zheng4 qi2 tian1 wen2 。 jie1 xia4 mi4 jia2 sheng1 ， qin2 shang4 nan2 feng1 xun1 。
- lun2 zhuan4 xia4 yin1 zhou1 ， shi2 fu4 you2 yi4 ren2 。 qin2 han4 shi4 chan2 qiao3 ， wei4 jin4 wang4 ji1 jun1 。
- cai1 ji4 xiang1 jian3 mie4 ， er3 lai2 mi2 en1 qin1 。 yi3 yu2 bao3 qi2 shen1 ， bu4 jue2 shen1 chen2 lun2 。
- yi3 zhi4 li3 qi2 guo2 ， sui4 wei4 guo2 zhi1 zei2 。 gou3 tu2 rong2 yi4 shen1 ， wan4 shi4 liang2 ke3 ce4 。
- ke3 lian2 wan4 sheng4 jun1 ， cong1 ming0 shou4 chen2 huo4 。 zhong1 liang2 fu2 cao3 mang3 ， wu2 yin1 shi1 yu3 yi4 。
- ri4 yue4 yi4 you4 shi2 ， tian1 di4 hui4 ru2 mo4 。 ji4 kang4 er2 hou4 qiu2 ， yi4 zai1 long2 zhi1 de2 。
- ren2 sheng1 he2 suo3 gui4 ， suo3 gui4 you3 zhong1 shi3 。 zuo2 ri4 ying2 chi3 bi4 ， jin1 chao2 jin4 xia2 qi4 。
- cang1 ying2 dian3 chui2 ji2 ， qiao3 she2 cheng2 jin3 qi3 。 ji1 zi3 wei4 zhi1 nu2 ， bi3 gan1 jian4 er2 si3 。
- zhong4 ni2 lu3 si1 kou4 ， chu1 zou3 wei4 qun2 bi4 。 jia3 ru2 qu1 yuan2 xing3 ， qi2 nai4 yi4 guo2 zui4 。
- yi4 guo2 zui4 hao4 nao2 ， yi4 ren2 xing2 qing1 gao1 。 bian4 yu4 ji1 tui2 bo1 ， ci3 shi4 zhen1 tu2 lao2 。
- shang4 shan1 feng2 meng3 hu3 ， ru4 hai3 feng2 ju4 ao2 。 wang2 zhe3 gou3 bu4 si3 ， yao1 xia4 yu2 lin2 dao1 。
- dong1 hai3 bo1 lian2 tian1 ， san1 du4 cheng2 sang1 tian2 。 gao1 an4 gao1 yu2 wu1 ， si1 xu1 bian4 xi1 gu3 。
- tian1 di4 you2 shang4 ran2 ， ren2 qing2 nan2 jiu3 quan2 。 ye4 ban4 bai2 ren4 chou2 ， dan4 lai2 jin1 shi2 jian1 。
- xiao1 shou4 ji4 jie3 che4 ， chen2 yin4 yi4 qi4 juan1 。 jie2 jie2 yu4 dao1 ge1 ， shu1 zhong1 zao1 huo4 chan2 。
- bu4 yu3 qin1 zhi1 mian2 ， xin4 yu3 qin1 zhi1 chuan1 。 jing4 ming2 bu2 zi4 zhao4 ， gao1 run4 tu2 zi4 jian1 。
- bao4 jian4 chang2 tai4 xi1 ， lei4 duo4 qiu1 feng1 qian2 。
- gu3 lai2 bu2 huan4 gua3 ， suo3 huan4 huan4 bu4 jun1 。 dan1 lao2 tou2 chang2 he2 ， san1 jun1 jin4 chen2 lun2 。
- jin1 ren2 yi4 gu3 ren2 ， jie2 tuo1 wei2 qin1 bin1 。 hui3 che4 wei2 que4 chao2 ， bu4 xing2 shi1 jiu1 ren2 。
- bi3 lin4 bu4 shi2 fen1 ， you3 xin1 zhan4 yang2 chun1 。 luan2 he4 ri4 yi3 shu1 ， yan4 que4 ri4 yi3 qin1 。
- xiao3 wu4 wu2 da4 zhi4 ， an1 ce4 qi1 song1 yun2 。 en1 juan4 duo1 qi4 gu4 ， wu4 qing2 shang4 zhu2 xin1 。
- wa3 li4 zan4 fu2 shi4 ， guang1 yan3 lian2 cheng2 zhen1 。 chun2 wen3 zi4 tan2 shuo4 ， huang2 jin1 tong2 hui1 chen2 。
- su1 qin2 bei3 you2 zhao4 ， zhang1 lu4 xi1 ru4 qin2 。 ji4 bian4 sao3 shu1 jie2 ， reng2 bin4 hua2 yang2 jun1 。
- wan4 shi4 jin1 shi2 jiao1 ， yi4 xiang3 ru2 fu2 yun2 。 gu3 rou4 qie3 bu2 gu4 ， he2 kuang4 chang2 ji1 pin2 。
- jun1 mo4 yi3 fu4 gui4 ， qing1 hu1 ta1 nian2 shao4 ， ting1 wo3 zan4 hua4 hui4 ji1 zhu1 tai4 shou3 。
- zheng4 shou4 dong4 e4 shi2 ， suo3 de2 ren2 jia1 gui4 ao4 fu4 。 du2 shu1 shu1 shi3 wei4 run4 shen1 ，
- bu4 fen1 sha1 ren2 yu3 he2 cheng2 ， lin2 lin2 chong1 tian1 fu4 xian2 chou3 。 □ □ □ □ □ □ □ 。
- qi2 nai4 yi4 chao2 tai4 shou3 zhen4 yu3 yi2 ， xiang1 guan1 zhou4 xing2 yi1 jin3 yi1 。 ai1 zai1 jiu4 fu4 he2 mei2 mu4 ，
- nai3 zhi1 yu2 fu4 ren2 ， du4 ji4 yin1 du2 xin1 。 wei2 jiu4 yan3 di3 shi4 ， bu4 si1 ri4 yue4 shen1 。
- deng3 xian2 qu3 xiu1 si3 ， qi3 ru2 gan1 bu4 qin1 。

## 注释

## 译文

## 赏析
