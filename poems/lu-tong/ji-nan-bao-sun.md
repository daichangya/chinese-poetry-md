---
id: lu-tong-ji-nan-bao-sun
title: 寄男抱孙
titlePinyin: ji4 nan2 bao4 sun1
titleSlug: ji-nan-bao-sun
author: 卢仝
authorPinyin: lu2 tong2
authorSlug: lu-tong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 别来三得书，书道违离久。书处甚粗杀，且喜见汝手。
- 殷十七又报，汝文颇新有。别来才经年，囊盎未合斗。
- 当是汝母贤，日夕加训诱。尚书当毕功，礼记速须剖。
- 喽罗儿读书，何异摧枯朽。寻义低作声，便可养年寿。
- 莫学村学生，粗气强叫吼。下学偷功夫，新宅锄蔾莠。
- 乘凉劝奴婢，园里耨葱韭。远篱编榆棘，近眼栽桃柳。
- 引水灌竹中，蒲池种莲藕。捞漉蛙蟆脚，莫遣生科斗。
- 竹林吾最惜，新笋好看守。万箨苞龙儿，攒迸溢林薮。
- 吾眼恨不见，心肠痛如搊。宅钱都未还，债利日日厚。
- 箨龙正称冤，莫杀入汝口。丁宁嘱托汝，汝活箨龙不。
- 殷十七老儒，是汝父师友。传读有疑误，辄告咨问取。
- 两手莫破拳，一吻莫饮酒。莫学捕鸠鸽，莫学打鸡狗。
- 小时无大伤，习性防已后。顽发苦恼人，汝母必不受。
- 任汝恼弟妹，任汝恼姨舅。姨舅非吾亲，弟妹多老丑。
- 莫恼添丁郎，泪子作面垢。莫引添丁郎，赫赤日里走。
- 添丁郎小小，别吾来久久。脯脯不得吃，兄兄莫撚搜。
- 他日吾归来，家人若弹纠。一百放一下，打汝九十九。

## 拼音
- bie2 lai2 san1 de2 shu1 ， shu1 dao4 wei2 li2 jiu3 。 shu1 chu4 shen4 cu1 sha1 ， qie3 xi3 jian4 ru3 shou3 。
- yin1 shi2 qi1 you4 bao4 ， ru3 wen2 po1 xin1 you3 。 bie2 lai2 cai2 jing1 nian2 ， nang2 ang4 wei4 he2 dou4 。
- dang1 shi4 ru3 mu3 xian2 ， ri4 xi1 jia1 xun4 you4 。 shang4 shu1 dang1 bi4 gong1 ， li3 ji4 su4 xu1 pou1 。
- lou0 luo2 er2 du2 shu1 ， he2 yi4 cui1 ku1 xiu3 。 xun2 yi4 di1 zuo4 sheng1 ， bian4 ke3 yang3 nian2 shou4 。
- mo4 xue2 cun1 xue2 sheng1 ， cu1 qi4 qiang2 jiao4 hou3 。 xia4 xue2 tou1 gong1 fu1 ， xin1 zhai2 chu2 li2 you3 。
- cheng2 liang2 quan4 nu2 bi4 ， yuan2 li3 nou4 cong1 jiu3 。 yuan3 li2 bian1 yu2 ji2 ， jin4 yan3 zai1 tao2 liu3 。
- yin3 shui3 guan4 zhu2 zhong1 ， pu2 chi2 zhong3 lian2 ou3 。 lao1 lu4 wa1 ma0 jiao3 ， mo4 qian3 sheng1 ke1 dou4 。
- zhu2 lin2 wu2 zui4 xi1 ， xin1 sun3 hao3 kan1 shou3 。 wan4 tuo4 bao1 long2 er2 ， zan3 beng4 yi4 lin2 sou3 。
- wu2 yan3 hen4 bu2 jian4 ， xin1 chang2 tong4 ru2 chou1 。 zhai2 qian2 dou1 wei4 hai2 ， zhai4 li4 ri4 ri4 hou4 。
- tuo4 long2 zheng4 cheng1 yuan1 ， mo4 sha1 ru4 ru3 kou3 。 ding1 ning2 zhu3 tuo1 ru3 ， ru3 huo2 tuo4 long2 bu4 。
- yin1 shi2 qi1 lao3 ru2 ， shi4 ru3 fu4 shi1 you3 。 chuan2 du2 you3 yi2 wu4 ， zhe2 gao4 zi1 wen4 qu3 。
- liang3 shou3 mo4 po4 quan2 ， yi4 wen3 mo4 yin3 jiu3 。 mo4 xue2 bu3 jiu1 ge1 ， mo4 xue2 da3 ji1 gou3 。
- xiao3 shi2 wu2 da4 shang1 ， xi2 xing4 fang2 yi3 hou4 。 wan2 fa1 ku3 nao3 ren2 ， ru3 mu3 bi4 bu2 shou4 。
- ren4 ru3 nao3 di4 mei4 ， ren4 ru3 nao3 yi2 jiu4 。 yi2 jiu4 fei1 wu2 qin1 ， di4 mei4 duo1 lao3 chou3 。
- mo4 nao3 tian1 ding1 lang2 ， lei4 zi3 zuo4 mian4 gou4 。 mo4 yin3 tian1 ding1 lang2 ， he4 chi4 ri4 li3 zou3 。
- tian1 ding1 lang2 xiao3 xiao3 ， bie2 wu2 lai2 jiu3 jiu3 。 pu2 pu2 bu4 de2 chi1 ， xiong1 xiong1 mo4 nian3 sou1 。
- ta1 ri4 wu2 gui1 lai2 ， jia1 ren2 ruo4 tan2 jiu1 。 yi4 bai3 fang4 yi2 xia4 ， da3 ru3 jiu3 shi2 jiu3 。

## 注释

## 译文

## 赏析
