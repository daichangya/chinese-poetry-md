---
id: lu-tong-dong-xing-san-shou-san
title: 冬行三首 三
titlePinyin: dong1 xing2 san1 shou3   san1
titleSlug: dong-xing-san-shou-san
author: 卢仝
authorPinyin: lu2 tong2
authorSlug: lu-tong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不敢唾汴水，汴水入东海。
- 汚泥龙王宫，恐获不敬罪。
- 不敢蹋汴堤，汴堤连秦宫。
- 蹋尽天子土，馈𫗥无由通。
- 此言虽太阔，且是臣心肠。
- 野风结阴兵，千里鸣刀枪。
- 海月护羇魄，到晓点孤光。
- 上不事天子，下不识侯王。
- 夜半睡独觉，爽气盈心堂。
- 颜子甚年少，孔圣同行藏。
- 我年过颜子，敢道不自强。
- 船人虽奴兵，亦有意智长。
- 问我何所得，乐色填清扬。
- 我报果有为，孔经在衣裳。

## 拼音
- bu4 gan3 tuo4 bian4 shui3 ， bian4 shui3 ru4 dong1 hai3 。
- wu1 ni2 long2 wang2 gong1 ， kong3 huo4 bu2 jing4 zui4 。
- bu4 gan3 ta4 bian4 di1 ， bian4 di1 lian2 qin2 gong1 。
- ta4 jin4 tian1 zi3 tu3 ， kui4 𫗥 wu2 you2 tong1 。
- ci3 yan2 sui1 tai4 kuo4 ， qie3 shi4 chen2 xin1 chang2 。
- ye3 feng1 jie2 yin1 bing1 ， qian1 li3 ming2 dao1 qiang1 。
- hai3 yue4 hu4 ji1 po4 ， dao4 xiao3 dian3 gu1 guang1 。
- shang4 bu2 shi4 tian1 zi3 ， xia4 bu4 shi2 hou2 wang2 。
- ye4 ban4 shui4 du2 jue2 ， shuang3 qi4 ying2 xin1 tang2 。
- yan2 zi3 shen4 nian2 shao4 ， kong3 sheng4 tong2 hang2 cang2 。
- wo3 nian2 guo4 yan2 zi3 ， gan3 dao4 bu2 zi4 qiang2 。
- chuan2 ren2 sui1 nu2 bing1 ， yi4 you3 yi4 zhi4 chang2 。
- wen4 wo3 he2 suo3 de2 ， le4 se4 tian2 qing1 yang2 。
- wo3 bao4 guo3 you3 wei4 ， kong3 jing1 zai4 yi1 shang0 。

## 注释

## 译文

## 赏析
