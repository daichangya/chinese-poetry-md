---
id: lu-tong-ku-yu-bei-zi
title: 哭玉碑子
titlePinyin: ku1 yu4 bei1 zi3
titleSlug: ku-yu-bei-zi
author: 卢仝
authorPinyin: lu2 tong2
authorSlug: lu-tong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 山有洞左颊，拾得玉碑子。其长一周尺，其阔一药匕。
- 颜色九秋天，棱角四面起。轻敲吐寒流，清悲动神鬼。
- 稽首置手中，只似一片水。至文反无文，上帝应有以。
- 予疑仙石灵，愿以仙人比。心期香汤洗，归送箓堂里。
- 颇奈穷相驴，行动如跛鳖。十里五里行，百蹶复千蹶。
- 颜子不少夭，玉碑中路折。横文寻龟兆，直理任瓦裂。
- 劈竹不可合，破环永离别。向人如有情，似痛滴无血。
- 勘斗平地上，罅坼多啮缺。百见百伤心，不堪再提挈。
- 怪哉坚贞姿，忽脆不坚固。矧曰人间人，安能保常度。
- 敢问生物成，败为有真素。为禀灵异气，不得受秽污。
- 驴罪真不厚，驴生亦错误。更将前前行，复恐山神怒。
- 白云蓊闭岭，高松吟古墓。置此忍其伤，驱驴下山路。

## 拼音
- shan1 you3 dong4 zuo3 jia2 ， shi2 de2 yu4 bei1 zi3 。 qi2 chang2 yi4 zhou1 chi3 ， qi2 kuo4 yi2 yao4 bi3 。
- yan2 se4 jiu3 qiu1 tian1 ， leng2 jiao3 si4 mian4 qi3 。 qing1 qiao1 tu3 han2 liu2 ， qing1 bei1 dong4 shen2 gui3 。
- qi3 shou3 zhi4 shou3 zhong1 ， zhi1 si4 yi2 pian4 shui3 。 zhi4 wen2 fan3 wu2 wen2 ， shang4 di4 ying1 you3 yi3 。
- yu3 yi2 xian1 shi2 ling2 ， yuan4 yi3 xian1 ren2 bi3 。 xin1 qi1 xiang1 tang1 xi3 ， gui1 song4 lu4 tang2 li3 。
- po1 nai4 qiong2 xiang1 lü2 ， xing2 dong4 ru2 bo3 bie1 。 shi2 li3 wu3 li3 xing2 ， bai3 jue3 fu4 qian1 jue3 。
- yan2 zi3 bu4 shao3 yao1 ， yu4 bei1 zhong1 lu4 zhe2 。 heng2 wen2 xun2 gui1 zhao4 ， zhi2 li3 ren4 wa3 lie4 。
- pi1 zhu2 bu4 ke3 he2 ， po4 huan2 yong3 li2 bie2 。 xiang4 ren2 ru2 you3 qing2 ， si4 tong4 di1 wu2 xue4 。
- kan1 dou4 ping2 di4 shang4 ， xia4 che4 duo1 nie4 que1 。 bai3 jian4 bai3 shang1 xin1 ， bu4 kan1 zai4 ti2 qie4 。
- guai4 zai1 jian1 zhen1 zi1 ， hu1 cui4 bu4 jian1 gu4 。 shen3 yue1 ren2 jian1 ren2 ， an1 neng2 bao3 chang2 du4 。
- gan3 wen4 sheng1 wu4 cheng2 ， bai4 wei4 you3 zhen1 su4 。 wei4 bing3 ling2 yi4 qi4 ， bu4 de2 shou4 hui4 wu1 。
- lü2 zui4 zhen1 bu2 hou4 ， lü2 sheng1 yi4 cuo4 wu4 。 geng4 jiang1 qian2 qian2 xing2 ， fu4 kong3 shan1 shen2 nu4 。
- bai2 yun2 weng3 bi4 ling3 ， gao1 song1 yin2 gu3 mu4 。 zhi4 ci3 ren3 qi2 shang1 ， qu1 lü2 xia4 shan1 lu4 。

## 注释

## 译文

## 赏析
