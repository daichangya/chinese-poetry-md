---
id: xiong-dao-yu-zhong-gong-yuan
title: 中宫院
titlePinyin: zhong1 gong1 yuan4
titleSlug: zhong-gong-yuan
author: 熊道裕
authorPinyin: xiong2 dao4 yu4
authorSlug: xiong-dao-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昨投文清泠渊，稍责老龙多睡眠。
- 铁笛穿云久寂寞，作诗唤起刘高禅。
- 刘高豢龙与龙语，一夜风雷共谋雨。
- 雨师荷锸破天河，阿香应门觅桴鼓。
- 不用栾巴西噀酒，那用出龙烦鲁叟。
- 殷勤寄语望云人，高僧自是调元手。
- 今朝夏抵明日秋，一夕不雨还自休。
- 南陌沾濡北阡渴，东邻感激西家愁。
- 安得黑云如漏巵，处处家家田作池。
- 予有钵饭便可饱，雨我公田遂及私。

## 拼音
- wo3 zuo2 tou2 wen2 qing1 ling2 yuan1 ， shao1 ze2 lao3 long2 duo1 shui4 mian2 。
- tie3 di2 chuan1 yun2 jiu3 ji4 mo4 ， zuo4 shi1 huan4 qi3 liu2 gao1 chan2 。
- liu2 gao1 huan4 long2 yu3 long2 yu3 ， yi2 ye4 feng1 lei2 gong4 mou2 yu3 。
- yu3 shi1 he2 cha1 po4 tian1 he2 ， a1 xiang1 ying4 men2 mi4 fu2 gu3 。
- bu2 yong4 luan2 ba1 xi1 xun4 jiu3 ， na4 yong4 chu1 long2 fan2 lu3 sou3 。
- yin1 qin2 ji4 yu3 wang4 yun2 ren2 ， gao1 seng1 zi4 shi4 tiao2 yuan2 shou3 。
- jin1 chao2 xia4 di3 ming2 ri4 qiu1 ， yi4 xi1 bu4 yu3 hai2 zi4 xiu1 。
- nan2 mo4 zhan1 ru2 bei3 qian1 ke3 ， dong1 lin2 gan3 ji1 xi1 jia1 chou2 。
- an1 de2 hei1 yun2 ru2 lou4 zhi1 ， chu4 chu4 jia1 jia1 tian2 zuo4 chi2 。
- yu3 you3 bo1 fan4 bian4 ke3 bao3 ， yu3 wo3 gong1 tian2 sui4 ji2 si1 。

## 注释

## 译文

## 赏析
