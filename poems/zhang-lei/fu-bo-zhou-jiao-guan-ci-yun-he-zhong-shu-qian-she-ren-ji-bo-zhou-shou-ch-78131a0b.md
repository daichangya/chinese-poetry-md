---
id: zhang-lei-fu-bo-zhou-jiao-guan-ci-yun-he-zhong-shu-qian-she-ren-ji-bo-zhou-shou-ch-78131a0b
title: 赴亳州教官次韵和中书钱舍人及亳州守晁美叔见赠
titlePinyin: fu4 bo2 zhou1 jiao4 guan1 ci4 yun4 he2 zhong1 shu1 qian2 she4 ren2 ji2 bo2 zhou1 shou3 chao2 mei3 shu1 jian4 zeng4
titleSlug: fu-bo-zhou-jiao-guan-ci-yun-he-zhong-shu-qian-she-ren-ji-bo-zhou-shou-ch-78131a0b
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久知疏慵难应接，勉强一官亲讼牒。
- 羁穷正似鸠无巢，摆去不如鱼有鬣。
- 从来书史钝蹊径，更叹诗骚穷事业。
- 几思狐白易絮纩，羞褫旧服求新裌。
- 又怜夸毗竟何得，把玩区区一蚊睫。
- 久知趋向合饥寒，正藉文章漫嚅嗫。
- 紫微丈人椽作笔，谁得羸师传谍谍。
- 知擒敢慢武侯纵，有穽前知鲁侯敜。
- 荒芜满编求指摘，望以余光分𬀩烨。
- 乃蒙称屈力褒扬，不意粪壤藏诸箧。
- 获如丘陵饱则可，良御不悦犹非猎。
- 平生遇赏有君子，处世虽钝吾知捷。
- 清闲得食学官禄，愿以诗书填吻颊。
- 牙悬喜校邺侯签，藤织新成沈郎笈。
- 晁公声名三十载，余事笔踪传法帖。
- 紫芝眉宇望不远，屈指数日无旬浃。
- 黄衫健步书见赐，紫诰除官等何躐。
- 久怀薄技待后乘，宣管盈囊纸来歙。
- 坐乖前计空惋怅，袖里从今双手压。
- 醉归应被官长瞋，来饱徒劳方朔腊。

## 拼音
- jiu3 zhi1 shu1 yong1 nan2 ying4 jie1 ， mian3 qiang3 yi4 guan1 qin1 song4 die2 。
- ji1 qiong2 zheng4 si4 jiu1 wu2 chao2 ， bai3 qu4 bu4 ru2 yu2 you3 lie4 。
- cong2 lai2 shu1 shi3 dun4 qi1 jing4 ， geng4 tan4 shi1 sao1 qiong2 shi4 ye4 。
- ji3 si1 hu2 bai2 yi4 xu4 kuang4 ， xiu1 chi3 jiu4 fu2 qiu2 xin1 jia2 。
- you4 lian2 kua1 pi2 jing4 he2 de2 ， ba3 wan2 qu1 qu1 yi4 wen2 jie2 。
- jiu3 zhi1 qu1 xiang4 he2 ji1 han2 ， zheng4 jie4 wen2 zhang1 man4 ru2 nie4 。
- zi3 wei1 zhang4 ren2 chuan2 zuo4 bi3 ， shui2 de2 lei2 shi1 chuan2 die2 die2 。
- zhi1 qin2 gan3 man4 wu3 hou2 zong4 ， you3 jing3 qian2 zhi1 lu3 hou2 nie4 。
- huang1 wu2 man3 bian1 qiu2 zhi3 zhai1 ， wang4 yi3 yu2 guang1 fen1 wei3 ye4 。
- nai3 meng2 cheng1 qu1 li4 bao1 yang2 ， bu2 yi4 fen4 rang3 cang2 zhu1 qie4 。
- huo4 ru2 qiu1 ling2 bao3 ze2 ke3 ， liang2 yu4 bu2 yue4 you2 fei1 lie4 。
- ping2 sheng1 yu4 shang3 you3 jun1 zi3 ， chu3 shi4 sui1 dun4 wu2 zhi1 jie2 。
- qing1 xian2 de2 shi2 xue2 guan1 lu4 ， yuan4 yi3 shi1 shu1 tian2 wen3 jia2 。
- ya2 xuan2 xi3 xiao4 ye4 hou2 qian1 ， teng2 zhi1 xin1 cheng2 shen3 lang2 ji2 。
- chao2 gong1 sheng1 ming2 san1 shi2 zai3 ， yu2 shi4 bi3 zong1 chuan2 fa3 tie4 。
- zi3 zhi1 mei2 yu3 wang4 bu4 yuan3 ， qu1 zhi3 shu4 ri4 wu2 xun2 jia1 。
- huang2 shan1 jian4 bu4 shu1 jian4 ci4 ， zi3 gao4 chu2 guan1 deng3 he2 lie4 。
- jiu3 huai2 bo2 ji4 dai4 hou4 cheng2 ， xuan1 guan3 ying2 nang2 zhi3 lai2 xi1 。
- zuo4 guai1 qian2 ji4 kong1 wan3 chang4 ， xiu4 li3 cong2 jin1 shuang1 shou3 ya1 。
- zui4 gui1 ying4 bei4 guan1 zhang3 chen1 ， lai2 bao3 tu2 lao2 fang1 shuo4 la4 。

## 注释

## 译文

## 赏析
