---
id: zhang-lei-song-bi-gong-shu-feng-zhao-fu-shan-xi
title: 送毕公叔奉诏赴陕西
titlePinyin: song4 bi4 gong1 shu1 feng4 zhao4 fu4 shan3 xi1
titleSlug: song-bi-gong-shu-feng-zhao-fu-shan-xi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 毕子谈锋不可摧，捷若急电飞霆雷。
- 老儒宿学不敢较，左右戈戟纵横排。
- 文如翻河注浩渺，学有要会穷根荄。
- 眼看青云不著脚，决去得邑穷山隈。
- 汉家封疆际四海，琛賮万里连翩来。
- 西河故地独何事，礼乐旧俗遭狼豺。
- 包藏隠忍非一日，兽子未可仁心怀。
- 英雄天子命世主，抚剑震怒风雷回。
- 马如屯云士如虎，万车载甲如崔嵬。
- 岂惟俘斩复境土，誓剖巢穴穷卵胎。
- 除书命子参漕府，国有大事须群才。
- 男儿功业在勤苦，莫惜沙塞冲尘埃。
- 御戎旧策子所习，胸臆请为将军开。
- 封侯报国在今日，赠行满举黄金杯。

## 拼音
- bi4 zi3 tan2 feng1 bu4 ke3 cui1 ， jie2 ruo4 ji2 dian4 fei1 ting2 lei2 。
- lao3 ru2 su4 xue2 bu4 gan3 jiao4 ， zuo3 you4 ge1 ji3 zong4 heng2 pai2 。
- wen2 ru2 fan1 he2 zhu4 hao4 miao3 ， xue2 you3 yao4 hui4 qiong2 gen1 gai1 。
- yan3 kan4 qing1 yun2 bu2 zhu4 jiao3 ， jue2 qu4 de2 yi4 qiong2 shan1 wei1 。
- han4 jia1 feng1 jiang1 ji4 si4 hai3 ， chen1 jin4 wan4 li3 lian2 pian1 lai2 。
- xi1 he2 gu4 di4 du2 he2 shi4 ， li3 yue4 jiu4 su2 zao1 lang2 chai2 。
- bao1 cang2 yin3 ren3 fei1 yi2 ri4 ， shou4 zi3 wei4 ke3 ren2 xin1 huai2 。
- ying1 xiong2 tian1 zi3 ming4 shi4 zhu3 ， fu3 jian4 zhen4 nu4 feng1 lei2 hui2 。
- ma3 ru2 tun2 yun2 shi4 ru2 hu3 ， wan4 che1 zai4 jia3 ru2 cui1 wei2 。
- qi3 wei2 fu2 zhan3 fu4 jing4 tu3 ， shi4 pou1 chao2 xue2 qiong2 luan3 tai1 。
- chu2 shu1 ming4 zi3 can1 cao2 fu3 ， guo2 you3 da4 shi4 xu1 qun2 cai2 。
- nan2 er2 gong1 ye4 zai4 qin2 ku3 ， mo4 xi1 sha1 sai1 chong1 chen2 ai1 。
- yu4 rong2 jiu4 ce4 zi3 suo3 xi2 ， xiong1 yi4 qing3 wei4 jiang1 jun1 kai1 。
- feng1 hou2 bao4 guo2 zai4 jin1 ri4 ， zeng4 xing2 man3 ju3 huang2 jin1 bei1 。

## 注释

## 译文

## 赏析
