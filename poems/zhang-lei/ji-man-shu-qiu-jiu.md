---
id: zhang-lei-ji-man-shu-qiu-jiu
title: 寄曼叔求酒
titlePinyin: ji4 man4 shu1 qiu2 jiu3
titleSlug: ji-man-shu-qiu-jiu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青衫畿丞顽不羞，三十持板拜督邮。
- 归来无物与消愁，典衣沽酒寒无裘。
- 囊空酒贵不可得，缩手愁坐凝双眸。
- 秋风破屋冷飕飕，夜长不眠吟掉头。
- 岂无邻家酒可偷，简书缚汝如穷囚。
- 淮阳冬醪滑胜油，唇焦不饮已经秋。
- 汲公直声闻九州，小子昔也从公游。
- 悯怜憔悴赐颜色，时丐余酌濡其喉。
- 军厨嵯峨糟作丘，万瓮沸响玉蚁浮。
- 辙鱼所愿斗水游，不敢多取烦阳侯。
- 玉瓶未至涎已流，想见潋滟浮金瓯。
- 歌成缄书还自咻，一醉犹须越境谋。

## 拼音
- qing1 shan1 ji1 cheng2 wan2 bu4 xiu1 ， san1 shi2 chi2 ban3 bai4 du1 you2 。
- gui1 lai2 wu2 wu4 yu3 xiao1 chou2 ， dian3 yi1 gu1 jiu3 han2 wu2 qiu2 。
- nang2 kong1 jiu3 gui4 bu4 ke3 de2 ， suo1 shou3 chou2 zuo4 ning2 shuang1 mou2 。
- qiu1 feng1 po4 wu1 leng3 sou1 sou1 ， ye4 chang2 bu4 mian2 yin2 diao4 tou2 。
- qi3 wu2 lin2 jia1 jiu3 ke3 tou1 ， jian3 shu1 fu4 ru3 ru2 qiong2 qiu2 。
- huai2 yang2 dong1 lao2 hua2 sheng4 you2 ， chun2 jiao1 bu4 yin3 yi3 jing1 qiu1 。
- ji2 gong1 zhi2 sheng1 wen2 jiu3 zhou1 ， xiao3 zi0 xi1 ye3 cong2 gong1 you2 。
- min3 lian2 qiao2 cui4 ci4 yan2 se4 ， shi2 gai4 yu2 zhuo2 ru2 qi2 hou2 。
- jun1 chu2 cuo2 e2 zao1 zuo4 qiu1 ， wan4 weng4 fei4 xiang3 yu4 yi3 fu2 。
- zhe2 yu2 suo3 yuan4 dou4 shui3 you2 ， bu4 gan3 duo1 qu3 fan2 yang2 hou2 。
- yu4 ping2 wei4 zhi4 xian2 yi3 liu2 ， xiang3 jian4 lian4 yan4 fu2 jin1 ou1 。
- ge1 cheng2 jian1 shu1 hai2 zi4 xiu1 ， yi2 zui4 you2 xu1 yue4 jing4 mou2 。

## 注释

## 译文

## 赏析
