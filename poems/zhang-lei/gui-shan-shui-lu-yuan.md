---
id: zhang-lei-gui-shan-shui-lu-yuan
title: 龟山水陆院
titlePinyin: gui1 shan1 shui3 lu4 yuan4
titleSlug: gui-shan-shui-lu-yuan
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 院静步柏影，庭虚闻塔铃。
- 连龛香惨淡，古榜金青荧。
- 山背负华殿，淮身朝广庭。
- 旛花龙护法，梁栋神扶倾。
- 缅怀开山人，天眼照废兴。
- 一庵檀施集，百堵神鬼惊。
- 支祁万古穴，石老深潭清。
- 坐令金仙力，镇此水府灵。
- 我来望春野，高阁近青冥。
- 白发老比丘，俯偻困逢迎。
- 岂无世外人，燕坐守无名。
- 重堂百僧会，合有菩萨行。
- 平生一钵意，长岁百虑更。
- 狂逃不知返，胜地念浮生。

## 拼音
- yuan4 jing4 bu4 bai3 ying3 ， ting2 xu1 wen2 ta3 ling2 。
- lian2 kan1 xiang1 can3 dan4 ， gu3 bang3 jin1 qing1 ying2 。
- shan1 bei1 fu4 hua2 dian4 ， huai2 shen1 chao2 guang3 ting2 。
- fan1 hua1 long2 hu4 fa3 ， liang2 dong4 shen2 fu2 qing1 。
- mian3 huai2 kai1 shan1 ren2 ， tian1 yan3 zhao4 fei4 xing1 。
- yi4 an1 tan2 shi1 ji2 ， bai3 du3 shen2 gui3 jing1 。
- zhi1 qi2 wan4 gu3 xue2 ， shi2 lao3 shen1 tan2 qing1 。
- zuo4 ling4 jin1 xian1 li4 ， zhen4 ci3 shui3 fu3 ling2 。
- wo3 lai2 wang4 chun1 ye3 ， gao1 ge2 jin4 qing1 ming2 。
- bai2 fa4 lao3 bi3 qiu1 ， fu3 lü3 kun4 feng2 ying2 。
- qi3 wu2 shi4 wai4 ren2 ， yan4 zuo4 shou3 wu2 ming2 。
- zhong4 tang2 bai3 seng1 hui4 ， he2 you3 pu2 sa4 xing2 。
- ping2 sheng1 yi4 bo1 yi4 ， chang2 sui4 bai3 lü4 geng4 。
- kuang2 tao2 bu4 zhi1 fan3 ， sheng4 di4 nian4 fu2 sheng1 。

## 注释

## 译文

## 赏析
