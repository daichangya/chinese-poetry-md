---
id: zhang-lei-song-hu-kao-fu
title: 送胡考甫
titlePinyin: song4 hu2 kao3 fu3
titleSlug: song-hu-kao-fu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胡公精悍姿，勇气如秋鹰。
- 兵书百万言，挥麈谈如倾。
- 羞戴文吏冠，慨然喜功名。
- 愿得丈二殳，为国作长城。
- 朝廷士力盛，战马如云腾。
- 貔貅饱肉食，武库森神兵。
- 此岂不足用，麾之若雷霆。
- 如何彼黠虏，坐敢邀金缯。
- 由来在得将，选择当至精。
- 譬如养骐骥，有御乃能行。
- 安得伟丈夫，长驱两隅清。
- 淮南听公语，乃是卫霍朋。
- 终军白面儿，尚欲请长缨。
- 纵横老将手，出袖盍一呈。
- 策马勿自滞，我将观厥成。
- 一奋庸将骄，泛灌出精英。
- 立功报天子，执节拥旗旌。
- 男儿当封侯，宁为老书生。

## 拼音
- hu2 gong1 jing1 han4 zi1 ， yong3 qi4 ru2 qiu1 ying1 。
- bing1 shu1 bai3 wan4 yan2 ， hui1 zhu3 tan2 ru2 qing1 。
- xiu1 dai4 wen2 li4 guan1 ， kai3 ran2 xi3 gong1 ming2 。
- yuan4 de2 zhang4 er4 shu1 ， wei4 guo2 zuo4 chang2 cheng2 。
- chao2 ting2 shi4 li4 sheng4 ， zhan4 ma3 ru2 yun2 teng2 。
- pi2 xiu1 bao3 rou4 shi2 ， wu3 ku4 sen1 shen2 bing1 。
- ci3 qi3 bu4 zu2 yong4 ， hui1 zhi1 ruo4 lei2 ting2 。
- ru2 he2 bi3 xia2 lu3 ， zuo4 gan3 yao1 jin1 zeng1 。
- you2 lai2 zai4 de2 jiang1 ， xuan3 ze2 dang1 zhi4 jing1 。
- pi4 ru2 yang3 qi2 ji4 ， you3 yu4 nai3 neng2 xing2 。
- an1 de2 wei3 zhang4 fu0 ， chang2 qu1 liang3 yu2 qing1 。
- huai2 nan2 ting1 gong1 yu3 ， nai3 shi4 wei4 huo4 peng2 。
- zhong1 jun1 bai2 mian4 er2 ， shang4 yu4 qing3 chang2 ying1 。
- zong4 heng2 lao3 jiang4 shou3 ， chu1 xiu4 he2 yi4 cheng2 。
- ce4 ma3 wu4 zi4 zhi4 ， wo3 jiang1 guan1 jue2 cheng2 。
- yi2 fen4 yong1 jiang1 jiao1 ， fan4 guan4 chu1 jing1 ying1 。
- li4 gong1 bao4 tian1 zi3 ， zhi2 jie2 yong1 qi2 jing1 。
- nan2 er2 dang1 feng1 hou2 ， ning2 wei4 lao3 shu1 sheng1 。

## 注释

## 译文

## 赏析
