---
id: zhang-lei-shi-man-qing-san-fo-ming-da-zi
title: 石曼卿三佛名大字
titlePinyin: shi2 man4 qing1 san1 fo2 ming2 da4 zi4
titleSlug: shi-man-qing-san-fo-ming-da-zi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石公神仙狂，脱落隠诗酒。
- 余情到翰墨，落笔闻宇宙。
- 峥嵘龟山殿，风雨梁栋旧。
- 煌煌三佛榜，铁柱贯金纽。
- 开张宫室正，浑实山岳厚。
- 井水骇龙跧，螘封观骥骤。
- 欲知分毫初，一釂尽数斗。
- 墨池毡作笔，神运不知手。
- 从容解牛际，萧散善刀后。
- 古来精绝艺，所贵神气守。
- 呜呼涡水侧，爽气一培𪣻。
- 微工付浩劫，念此终销朽。
- 乾坤一大幻，妄计金石寿。
- 惟有龛中人，吾生兹稽首。

## 拼音
- shi2 gong1 shen2 xian1 kuang2 ， tuo1 luo4 yin3 shi1 jiu3 。
- yu2 qing2 dao4 han4 mo4 ， luo4 bi3 wen2 yu3 zhou4 。
- zheng1 rong2 gui1 shan1 dian4 ， feng1 yu3 liang2 dong4 jiu4 。
- huang2 huang2 san1 fo2 bang3 ， tie3 zhu4 guan4 jin1 niu3 。
- kai1 zhang1 gong1 shi4 zheng4 ， hun2 shi2 shan1 yue4 hou4 。
- jing3 shui3 hai4 long2 quan2 ， yi3 feng1 guan1 ji4 zhou4 。
- yu4 zhi1 fen1 hao2 chu1 ， yi2 jiao4 jin4 shu4 dou4 。
- mo4 chi2 zhan1 zuo4 bi3 ， shen2 yun4 bu4 zhi1 shou3 。
- cong2 rong2 jie3 niu2 ji4 ， xiao1 san4 shan4 dao1 hou4 。
- gu3 lai2 jing1 jue2 yi4 ， suo3 gui4 shen2 qi4 shou3 。
- wu1 hu1 wo1 shui3 ce4 ， shuang3 qi4 yi4 pei2 lou2 。
- wei1 gong1 fu4 hao4 jie2 ， nian4 ci3 zhong1 xiao1 xiu3 。
- qian2 kun1 yi2 da4 huan4 ， wang4 ji4 jin1 shi2 shou4 。
- wei2 you3 kan1 zhong1 ren2 ， wu2 sheng1 zi1 qi3 shou3 。

## 注释

## 译文

## 赏析
