---
id: zhang-lei-qiu-yu-xiao-zhuo-zeng-jia-qi
title: 秋雨小酌赠贾七
titlePinyin: qiu1 yu3 xiao3 zhuo2 zeng4 jia3 qi1
titleSlug: qiu-yu-xiao-zhuo-zeng-jia-qi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出门秋雨泥漫漫，嗟我后土何时干。
- 官曹事休归舍卧，破屋淅淅西风寒。
- 弱妻倾榼劝我起，稚子笑语争杯盘。
- 我生乐事但如此，为尔一醉愁肠宽。
- 仕途翩翩鬭巧捷，华裾鲜縠相追攀。
- 老来百事觉羞耻，懒伴儿女涂铅丹。
- 贾郎豪华独异我，粉腮玉指双鸦鬟。
- 清眸侑酒醉百盏，肯咀贫瓮寒虀酸。
- 堂前菊花日以好，落砌槭槭梧桐残。
- 当谋痛饮待九日，豪气一压龙山桓。

## 拼音
- chu1 men2 qiu1 yu3 ni2 man4 man4 ， jie1 wo3 hou4 tu3 he2 shi2 gan1 。
- guan1 cao2 shi4 xiu1 gui1 she4 wo4 ， po4 wu1 xi1 xi1 xi1 feng1 han2 。
- ruo4 qi1 qing1 ke1 quan4 wo3 qi3 ， zhi4 zi3 xiao4 yu3 zheng1 bei1 pan2 。
- wo3 sheng1 le4 shi4 dan4 ru2 ci3 ， wei4 er3 yi2 zui4 chou2 chang2 kuan1 。
- shi4 tu2 pian1 pian1 dou4 qiao3 jie2 ， hua2 ju1 xian1 hu2 xiang1 zhui1 pan1 。
- lao3 lai2 bai3 shi4 jue2 xiu1 chi3 ， lan3 ban4 er2 nü3 tu2 qian1 dan1 。
- jia3 lang2 hao2 hua2 du2 yi4 wo3 ， fen3 sai1 yu4 zhi3 shuang1 ya1 huan2 。
- qing1 mou2 you4 jiu3 zui4 bai3 zhan3 ， ken3 zui3 pin2 weng4 han2 ji1 suan1 。
- tang2 qian2 ju2 hua1 ri4 yi3 hao3 ， luo4 qi4 qi4 qi4 wu2 tong2 can2 。
- dang1 mou2 tong4 yin3 dai4 jiu3 ri4 ， hao2 qi4 yi4 ya1 long2 shan1 huan2 。

## 注释

## 译文

## 赏析
