---
id: zhang-lei-zuo-zhe
title: 昨者
titlePinyin: zuo2 zhe3
titleSlug: zuo-zhe
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨者飞雹几破屋，颇说四郊妨麦熟。
- 十日霖雨一日晴，泥潦漫漫不容足。
- 凄风寒凉肃肌骨，五月更衣初秋服。
- 草木伤摧亦可怜，造物凭陵竟何欲。
- 阴阳错行成疫疠，君子慎疾防寒燠。
- 荒凉穷巷幸无他，更劝高眠饱𫗴粥。

## 拼音
- zuo2 zhe3 fei1 bao2 ji3 po4 wu1 ， po1 shuo1 si4 jiao1 fang2 mai4 shu2 。
- shi2 ri4 lin2 yu3 yi2 ri4 qing2 ， ni2 liao2 man4 man4 bu4 rong2 zu2 。
- qi1 feng1 han2 liang2 su4 ji1 gu3 ， wu3 yue4 geng1 yi1 chu1 qiu1 fu2 。
- cao3 mu4 shang1 cui1 yi4 ke3 lian2 ， zao4 wu4 ping2 ling2 jing4 he2 yu4 。
- yin1 yang2 cuo4 xing2 cheng2 yi4 li4 ， jun1 zi3 shen4 ji2 fang2 han2 yu4 。
- huang1 liang2 qiong2 xiang4 xing4 wu2 ta1 ， geng4 quan4 gao1 mian2 bao3 zhan1 zhou1 。

## 注释

## 译文

## 赏析
