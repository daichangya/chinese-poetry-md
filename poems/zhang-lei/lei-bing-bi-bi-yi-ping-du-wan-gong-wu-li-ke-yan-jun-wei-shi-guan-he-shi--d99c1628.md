---
id: zhang-lei-lei-bing-bi-bi-yi-ping-du-wan-gong-wu-li-ke-yan-jun-wei-shi-guan-he-shi--d99c1628
title: 耒病臂比已平独挽弓无力客言君为史官何事挽弓戏作此诗
titlePinyin: lei3 bing4 bi4 bi3 yi3 ping2 du2 wan3 gong1 wu2 li4 ke4 yan2 jun1 wei4 shi3 guan1 he2 shi4 wan3 gong1 xi4 zuo4 ci3 shi1
titleSlug: lei-bing-bi-bi-yi-ping-du-wan-gong-wu-li-ke-yan-jun-wei-shi-guan-he-shi--d99c1628
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见吾乡少年曹子桓，文章七步相后先。
- 有时掷笔事弋猎，邀轻截骏驰平原。
- 濊貊名弓燕代马，射雉归来燕清夜。
- 一闻惊倒荀令君，何物书生乃知射。
- 我虽把笔笑腐儒，束腰待悬玉鹿卢。
- 自从病臂忧亲友，百嗜为之心一枯。
- 降疠无名天悔祸，夺之而与复完躯。
- 但惭未使杯安肘，犹负当年门挂弧。
- 便使凄凉身未伏，略闻弓马气犹粗。
- 莫谓早衰须袖手，将军臂折尚平吴。

## 拼音
- jun1 bu2 jian4 wu2 xiang1 shao4 nian2 cao2 zi3 huan2 ， wen2 zhang1 qi1 bu4 xiang1 hou4 xian1 。
- you3 shi2 zhi4 bi3 shi4 yi4 lie4 ， yao1 qing1 jie2 jun4 chi2 ping2 yuan2 。
- hui4 mo4 ming2 gong1 yan4 dai4 ma3 ， she4 zhi4 gui1 lai2 yan4 qing1 ye4 。
- yi4 wen2 jing1 dao3 xun2 ling4 jun1 ， he2 wu4 shu1 sheng1 nai3 zhi1 she4 。
- wo3 sui1 ba3 bi3 xiao4 fu3 ru2 ， shu4 yao1 dai4 xuan2 yu4 lu4 lu2 。
- zi4 cong2 bing4 bi4 you1 qin1 you3 ， bai3 shi4 wei4 zhi1 xin1 yi4 ku1 。
- jiang4 li4 wu2 ming2 tian1 hui3 huo4 ， duo2 zhi1 er2 yu3 fu4 wan2 qu1 。
- dan4 can2 wei4 shi3 bei1 an1 zhou3 ， you2 fu4 dang1 nian2 men2 gua4 hu2 。
- bian4 shi3 qi1 liang2 shen1 wei4 fu2 ， lüe4 wen2 gong1 ma3 qi4 you2 cu1 。
- mo4 wei4 zao3 shuai1 xu1 xiu4 shou3 ， jiang1 jun1 bi4 zhe2 shang4 ping2 wu2 。

## 注释

## 译文

## 赏析
