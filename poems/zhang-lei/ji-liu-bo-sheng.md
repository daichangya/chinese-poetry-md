---
id: zhang-lei-ji-liu-bo-sheng
title: 寄刘伯声
titlePinyin: ji4 liu2 bo2 sheng1
titleSlug: ji-liu-bo-sheng
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别君几何时，人事浩千万。
- 身如张射侯，忧愁剧强箭。
- 崎岖走穷县，艰苦君未见。
- 未知菽水丰，已感霜露变。
- 羁孤寄穷海，亲友谁吊唁。
- 析图补冬裘，乞米煮朝饭。
- 无聊犹自思，援溺固谁愿。
- 人生不终否，此语非我分。
- 英雄伏泥涂，暂晦久必现。
- 如予百不能，理自合贫贱。
- 岂当议隠显，而有不遇叹。
- 但思窜山林，远脱人世患。
- 有田足耕耘，有水足罩汕。
- 萧然便终老，到死百不问。
- 平生泥佛祖，久已师壁观。
- 况将无生禅，下视有为幻。
- 吾子出群材，千牛有余刃。
- 行当脱尘埃，鸣佩侍清燕。
- 高卑各有得，愿勿讥尺鷃。
- 不有行道人，谁当佐尧舜。
- 时哉勿自滞，功业在力劝。
- 握手不可期，此计吾行辨。

## 拼音
- bie2 jun1 ji3 he2 shi2 ， ren2 shi4 hao4 qian1 wan4 。
- shen1 ru2 zhang1 she4 hou2 ， you1 chou2 ju4 qiang2 jian4 。
- qi2 qu1 zou3 qiong2 xian4 ， jian1 ku3 jun1 wei4 jian4 。
- wei4 zhi1 shu1 shui3 feng1 ， yi3 gan3 shuang1 lu4 bian4 。
- ji1 gu1 ji4 qiong2 hai3 ， qin1 you3 shui2 diao4 yan4 。
- xi1 tu2 bu3 dong1 qiu2 ， qi3 mi3 zhu3 chao2 fan4 。
- wu2 liao2 you2 zi4 si1 ， yuan2 ni4 gu4 shui2 yuan4 。
- ren2 sheng1 bu4 zhong1 fou3 ， ci3 yu3 fei1 wo3 fen1 。
- ying1 xiong2 fu2 ni2 tu2 ， zan4 hui4 jiu3 bi4 xian4 。
- ru2 yu3 bai3 bu4 neng2 ， li3 zi4 he2 pin2 jian4 。
- qi3 dang1 yi4 yin3 xian3 ， er2 you3 bu2 yu4 tan4 。
- dan4 si1 cuan4 shan1 lin2 ， yuan3 tuo1 ren2 shi4 huan4 。
- you3 tian2 zu2 geng1 yun2 ， you3 shui3 zu2 zhao4 shan4 。
- xiao1 ran2 bian4 zhong1 lao3 ， dao4 si3 bai3 bu2 wen4 。
- ping2 sheng1 ni2 fo2 zu3 ， jiu3 yi3 shi1 bi4 guan1 。
- kuang4 jiang1 wu2 sheng1 chan2 ， xia4 shi4 you3 wei4 huan4 。
- wu2 zi3 chu1 qun2 cai2 ， qian1 niu2 you3 yu2 ren4 。
- hang2 dang0 tuo1 chen2 ai1 ， ming2 pei4 shi4 qing1 yan4 。
- gao1 bei1 ge4 you3 de2 ， yuan4 wu4 ji1 chi3 yan4 。
- bu4 you3 hang2 dao4 ren2 ， shui2 dang1 zuo3 yao2 shun4 。
- shi2 zai1 wu4 zi4 zhi4 ， gong1 ye4 zai4 li4 quan4 。
- wo4 shou3 bu4 ke3 qi1 ， ci3 ji4 wu2 xing2 bian4 。

## 注释

## 译文

## 赏析
