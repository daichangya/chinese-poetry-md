---
id: zhang-lei-he-gui-qu-lai-ci
title: 和归去来词
titlePinyin: he2 gui1 qu4 lai2 ci2
titleSlug: he-gui-qu-lai-ci
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归去来兮，行世不偶予曷归。
- 其出无所为喜兮，舍去而何悲。
- 眄一世之无与兮，古之人逝莫追。
- 求不疚于予义兮，又奚恤余子之是非。
- 彼好恶之罔极兮，或颠倒其裳衣。
- 顾吾涉之已深兮，愧哲人之见微。
- 吾归甚安，无所事奔。
- 既守吾室，又杜吾门。
- 一气孔神，于中夜存。
- 纳至和于灵根兮，挹天酝于玄尊。
- 既充溢于幽阙兮，亦粹然而见颜。
- 往有坎而兹夷兮，昔或危而今安。
- 将从化人于西域兮，面藏吏于函关。
- 将以一世为刍狗兮，废与兴吾厌观。
- 彼福祸之一源兮，必兹出而兹还。
- 彼自以为无隙兮，何异夫石椁之宋桓。
- 归去来兮，吾悲夫斯人不返兮，岂招仙圣与之游。
- 昔惠我以好音，忽远去而莫求。
- 予曷异于世人兮，初为哽塞而增忧。
- 彼钱镈则深藏兮，盍视夫已垦之田畴。
- 万古芸芸，共逝一舟。
- 半夜而失，旦号其丘。
- 畏达观之诮予，涕已泣而不流。
- 悟荣名之取憎兮，善斯人之获休。
- 已矣乎，万物之作各其时，吾独与时而去留，岂或能力而违之。
- 既往莫或追，来者尚可期。
- 盖雨暵之在天，岂吾稼之不耔。
- 彼蜀雄之必传，作犹愧于书诗。
- 嗟身屈而道伸，于斯人兮曷疑。

## 拼音
- gui1 qu4 lai2 xi1 ， xing2 shi4 bu4 ou3 yu3 he2 gui1 。
- qi2 chu1 wu2 suo3 wei4 xi3 xi1 ， she4 qu4 er2 he2 bei1 。
- mian3 yi2 shi4 zhi1 wu2 yu3 xi1 ， gu3 zhi1 ren2 shi4 mo4 zhui1 。
- qiu2 bu2 jiu4 yu2 yu3 yi4 xi1 ， you4 xi1 xu4 yu2 zi3 zhi1 shi4 fei1 。
- bi3 hao4 wu4 zhi1 wang3 ji2 xi1 ， huo4 dian1 dao3 qi2 shang0 yi1 。
- gu4 wu2 she4 zhi1 yi3 shen1 xi1 ， kui4 zhe2 ren2 zhi1 jian4 wei1 。
- wu2 gui1 shen4 an1 ， wu2 suo3 shi4 ben1 。
- ji4 shou3 wu2 shi4 ， you4 du4 wu2 men2 。
- yi2 qi4 kong3 shen2 ， yu2 zhong1 ye4 cun2 。
- na4 zhi4 he2 yu2 ling2 gen1 xi1 ， yi4 tian1 yun4 yu2 xuan2 zun1 。
- ji4 chong1 yi4 yu2 you1 que1 xi1 ， yi4 cui4 ran2 er2 jian4 yan2 。
- wang3 you3 kan3 er2 zi1 yi2 xi1 ， xi1 huo4 wei1 er2 jin1 an1 。
- jiang1 cong2 hua4 ren2 yu2 xi1 yu4 xi1 ， mian4 cang2 li4 yu2 han2 guan1 。
- jiang1 yi3 yi2 shi4 wei4 chu2 gou3 xi1 ， fei4 yu3 xing1 wu2 yan4 guan1 。
- bi3 fu2 huo4 zhi1 yi1 yuan2 xi1 ， bi4 zi1 chu1 er2 zi1 hai2 。
- bi3 zi4 yi3 wei2 wu2 xi4 xi1 ， he2 yi4 fu1 shi2 guo3 zhi1 song4 huan2 。
- gui1 qu4 lai2 xi1 ， wu2 bei1 fu1 si1 ren2 bu4 fan3 xi1 ， qi3 zhao1 xian1 sheng4 yu3 zhi1 you2 。
- xi1 hui4 wo3 yi3 hao3 yin1 ， hu1 yuan3 qu4 er2 mo4 qiu2 。
- yu3 he2 yi4 yu2 shi4 ren2 xi1 ， chu1 wei4 geng3 sai1 er2 zeng1 you1 。
- bi3 qian2 bo2 ze2 shen1 cang2 xi1 ， he2 shi4 fu1 yi3 ken3 zhi1 tian2 chou2 。
- wan4 gu3 yun2 yun2 ， gong4 shi4 yi4 zhou1 。
- ban4 ye4 er2 shi1 ， dan4 hao4 qi2 qiu1 。
- wei4 da2 guan1 zhi1 qiao4 yu3 ， ti4 yi3 qi4 er2 bu4 liu2 。
- wu4 rong2 ming2 zhi1 qu3 zeng1 xi1 ， shan4 si1 ren2 zhi1 huo4 xiu1 。
- yi3 yi3 hu1 ， wan4 wu4 zhi1 zuo4 ge4 qi2 shi2 ， wu2 du2 yu3 shi2 er2 qu4 liu2 ， qi3 huo4 neng2 li4 er2 wei2 zhi1 。
- ji4 wang3 mo4 huo4 zhui1 ， lai2 zhe3 shang4 ke3 qi1 。
- gai4 yu3 han4 zhi1 zai4 tian1 ， qi3 wu2 jia4 zhi1 bu4 zi3 。
- bi3 shu3 xiong2 zhi1 bi4 chuan2 ， zuo4 you2 kui4 yu2 shu1 shi1 。
- jie1 shen1 qu1 er2 dao4 shen1 ， yu2 si1 ren2 xi1 he2 yi2 。

## 注释

## 译文

## 赏析
