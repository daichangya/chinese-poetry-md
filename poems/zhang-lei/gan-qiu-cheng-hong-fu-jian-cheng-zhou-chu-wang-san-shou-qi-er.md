---
id: zhang-lei-gan-qiu-cheng-hong-fu-jian-cheng-zhou-chu-wang-san-shou-qi-er
title: 感秋呈宏父兼呈周楚望三首  其二
titlePinyin: gan3 qiu1 cheng2 hong2 fu4 jian1 cheng2 zhou1 chu3 wang4 san1 shou3     qi2 er4
titleSlug: gan-qiu-cheng-hong-fu-jian-cheng-zhou-chu-wang-san-shou-qi-er
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风中夜来，飞雨随以至。
- 揽衣不能眠，起坐为涕泗。
- 炎蒸虽云酷，香草犹可佩。
- 清商来无情，凋我兰与蕙。
- 咿咿草虫悲，袅袅露蝉嘒。
- 高梁燕如客，铩翮鹰方鸷。
- 乾坤本无心，万物随一气。
- 如何于其间，感怆坐自累。
- 置之勿复道，得酒但知醉。
- 陶然杯杓间，萧洒无余事。

## 拼音
- xi1 feng1 zhong1 ye4 lai2 ， fei1 yu3 sui2 yi3 zhi4 。
- lan3 yi1 bu4 neng2 mian2 ， qi3 zuo4 wei4 ti4 si4 。
- yan2 zheng1 sui1 yun2 ku4 ， xiang1 cao3 you2 ke3 pei4 。
- qing1 shang1 lai2 wu2 qing2 ， diao1 wo3 lan2 yu3 hui4 。
- yi1 yi1 cao3 chong2 bei1 ， niao3 niao3 lu4 chan2 hui4 。
- gao1 liang2 yan4 ru2 ke4 ， sha1 he2 ying1 fang1 zhi4 。
- qian2 kun1 ben3 wu2 xin1 ， wan4 wu4 sui2 yi2 qi4 。
- ru2 he2 yu2 qi2 jian1 ， gan3 chuang4 zuo4 zi4 lei4 。
- zhi4 zhi1 wu4 fu4 dao4 ， de2 jiu3 dan4 zhi1 zui4 。
- tao2 ran2 bei1 shao2 jian1 ， xiao1 sa3 wu2 yu2 shi4 。

## 注释

## 译文

## 赏析
