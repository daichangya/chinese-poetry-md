---
id: zhang-lei-fu-chang-shu-shi-yan-huai-yi-bai-yun-shang-yun-pan-tang-tong-zhi
title: 福昌书事言怀一百韵上运判唐通直
titlePinyin: fu2 chang1 shu1 shi4 yan2 huai2 yi4 bai3 yun4 shang4 yun4 pan4 tang2 tong1 zhi2
titleSlug: fu-chang-shu-shi-yan-huai-yi-bai-yun-shang-yun-pan-tang-tong-zhi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 战国韩余壤，王畿汉旧京。
- 南围山峙秀，东泛洛浮清。
- 女几荒遗庙，宜阳认故城。
- 千秋迷佩玦，百战有榛荆。
- 路失三乡驿，岗余世祖营。
- 山疑熊耳甲，墓记赤眉兵。
- 昌水行宫废，谷州遗堞倾。
- 断壕收剑镞，耕陇得瑶琼。
- 姬冢丘陵抱，韩祠草木平。
- 传家亡谱牒，怀德荐牢牲。
- 峡势开双璧，川形画一枰。
- 谋臣赤松友，诗客锦囊生。
- 莽莽繁华尽，悠悠井邑更。
- 兴亡谁与吊，今古一伤情。
- 官舍连麋鹿，人家杂鼬鼪。
- 秋心悲杜宇，春候听鸧鹒。
- 宾榻无谈笑，尘鞍罢送迎。
- 平池宵槛影，万竹晓堂声。
- 放宕书千卷，栖迟岁再正。
- 野胥形矍掠，村隶语生狞。
- 脱粟供朝饭，孤豚计日烹。
- 里闾轻学校，儿稚骇冠缨。
- 最苦冲风隧，奔如万战輣。
- 木号惊浪涌，谷震疾雷轰。
- 日断兰香膊，云藏子晋笙。
- 村鼙朝坎坎，樵斧暮丁丁。
- 鬓自年来白，颜因醉后頳。
- 斋庖诛野菊，幽佩纫秦蘅。
- 忆昔初知学，时豪计主盟。
- 讨论披石室，咳唾视金籯。
- 宅与仁为里，丰期道可耕。
- 荡除秦汉垢，耨摘帝王英。
- 太史遗重补，骚歌韵再赓。
- 文潢无逆檝，谈阵有降钲。
- 战苦心逾勇，锋交敌丧勍。
- 决科聊筮仕，射策偶沽荣。
- 憔悴官曹冗，艰难祸难婴。
- 流年惟涕泪，生事罄瓶罂。
- 乞米常空釜，烹藜不厌羹。
- 菅县长剑涩，衣补旧图横。
- 波浪流萍远，风霜客雁征。
- 凭谁能束缊，请地乞为氓。
- 贫贱知何计，飘零复此行。
- 力微蛛纺织，谋拙茧缠萦。
- 大府多豪杰，何人问姓名。
- 采葑甘见弃，连汇敢图亨。
- 已分微言默，羞将薄技呈。
- 清秋回骥首，白日望鹏程。
- 调拙歌难和，工迂簴未成。
- 曳裾身阻阔，搔首岁峥嵘。
- 岂料盐车困，亲逢伯乐评。
- 属文惭贾谊，受璧过虞卿。
- 夙昔倾贤誉，清时仰庆闳。
- 霜威留陛闼，忠望在寰瀛。
- 大泽疏源厚，明公蕴德宏。
- 高文千锦丽，奥学万箱赢。
- 前岁趋畿尉，青衫拜使旌。
- 心将言并厚，事与意俱诚。
- 毫发聪明到，锱铢藻鉴精。
- 威严消隠慝，惠泽舞孤惸。
- 爽气开秋鉴，清谈扣佩珩。
- 霜空挂银汉，仙露照金茎。
- 伟量谦常过，刚肠枉必争。
- 川舟归巨涉，天柱入高擎。
- 鳣堕开佳兆，经传有旧黉。
- 簪缨光故物，堂构叠高甍。
- 顾步丹霄近，联绵盛事并。
- 人间望鸿鹄，海浪引鲲鲸。
- 百吏瞻仪矩，连城受使令。
- 晏边争羡慕，膺御有光晶。
- 报国求贤急，搜才荐牍盈。
- 搜罗归掌握，轻重付权衡。
- 律变遭寒黍，春催隠谷嘤。
- 陶埏皆作器，枯槁亦抽萌。
- 量度分寻尺，题评尽甲庚。
- 念勤宽仆仆，恤疾救惸惸。
- 合沓皆宗荐，绵蛮不叹莺。
- 羁鸿安肃肃，微草获菁菁。
- 哲匠深垂奖，非才惕自惊。
- 厚恩山岌嶪，高致玉铮锽。
- 效报期铭骨，存诚过食苹。
- 庶几鸣缶盎，万一助韺䪫。
- 自古求知重，从来顾己轻。
- 木欣辞爨烬，珠喜辨鱼睛。
- 叹慕身当锐，轩昂目暗瞠。
- 自存心铁石，敢废力蚊虻。
- 荒学重裨缉，繁文自补撑。
- 朝披枯竹简，夜守短灯檠。
- 养木经荒圃，疏泉久涸泓。
- 博兼终氏鼠，礼问叔孙樱。
- 陋每轻樊子，勤将比老彭。
- 中庸期慥慥，言行敢硁硁。
- 积累功成垤，辉华秀发莹。
- 辛勤施耨获，逸乐荐粢盛。
- 戴德千钧重，抚躬方寸明。
- 登临感身世，踊跃望门楹。
- 穷谷阴多雨，清溪晚放晴。
- 优游探物象，潇洒付杯觥。
- 耿耿驰千里，区区布一鸣。
- 愿回韶濩听，聊奏铁铮铮。

## 拼音
- zhan4 guo2 han2 yu2 rang3 ， wang2 ji1 han4 jiu4 jing1 。
- nan2 wei2 shan1 zhi4 xiu4 ， dong1 fan4 luo4 fu2 qing1 。
- nü3 ji3 huang1 yi2 miao4 ， yi2 yang2 ren4 gu4 cheng2 。
- qian1 qiu1 mi2 pei4 jue2 ， bai3 zhan4 you3 zhen1 jing1 。
- lu4 shi1 san1 xiang1 yi4 ， gang3 yu2 shi4 zu3 ying2 。
- shan1 yi2 xiong2 er3 jia3 ， mu4 ji4 chi4 mei2 bing1 。
- chang1 shui3 xing2 gong1 fei4 ， gu3 zhou1 yi2 die2 qing1 。
- duan4 hao2 shou1 jian4 zu2 ， geng1 long3 de2 yao2 qiong2 。
- ji1 zhong3 qiu1 ling2 bao4 ， han2 ci2 cao3 mu4 ping2 。
- chuan2 jia1 wang2 pu3 die2 ， huai2 de2 jian4 lao2 sheng1 。
- xia2 shi4 kai1 shuang1 bi4 ， chuan1 xing2 hua4 yi4 ping2 。
- mou2 chen2 chi4 song1 you3 ， shi1 ke4 jin3 nang2 sheng1 。
- mang3 mang3 fan2 hua2 jin4 ， you1 you1 jing3 yi4 geng4 。
- xing1 wang2 shui2 yu3 diao4 ， jin1 gu3 yi4 shang1 qing2 。
- guan1 she4 lian2 mi2 lu4 ， ren2 jia1 za2 you4 sheng1 。
- qiu1 xin1 bei1 du4 yu3 ， chun1 hou4 ting1 cang1 geng1 。
- bin1 ta4 wu2 tan2 xiao4 ， chen2 an1 ba4 song4 ying2 。
- ping2 chi2 xiao1 kan3 ying3 ， wan4 zhu2 xiao3 tang2 sheng1 。
- fang4 dang4 shu1 qian1 juan4 ， qi1 chi2 sui4 zai4 zheng4 。
- ye3 xu1 xing2 jue2 lüe4 ， cun1 li4 yu3 sheng1 ning2 。
- tuo1 su4 gong4 chao2 fan4 ， gu1 tun2 ji4 ri4 peng1 。
- li3 lü2 qing1 xue2 xiao4 ， er2 zhi4 hai4 guan1 ying1 。
- zui4 ku3 chong1 feng1 sui4 ， ben1 ru2 wan4 zhan4 peng2 。
- mu4 hao4 jing1 lang4 yong3 ， gu3 zhen4 ji2 lei2 hong1 。
- ri4 duan4 lan2 xiang1 bo2 ， yun2 cang2 zi3 jin4 sheng1 。
- cun1 pi2 chao2 kan3 kan3 ， qiao2 fu3 mu4 ding1 ding1 。
- bin4 zi4 nian2 lai2 bai2 ， yan2 yin1 zui4 hou4 cheng1 。
- zhai1 pao2 zhu1 ye3 ju2 ， you1 pei4 ren4 qin2 heng2 。
- yi4 xi1 chu1 zhi1 xue2 ， shi2 hao2 ji4 zhu3 meng2 。
- tao3 lun4 pi1 shi2 shi4 ， hai1 tuo4 shi4 jin1 ying2 。
- zhai2 yu3 ren2 wei4 li3 ， feng1 qi1 dao4 ke3 geng1 。
- dang4 chu2 qin2 han4 gou4 ， nou4 zhai1 di4 wang2 ying1 。
- tai4 shi3 yi2 zhong4 bu3 ， sao1 ge1 yun4 zai4 geng1 。
- wen2 huang2 wu2 ni4 ji2 ， tan2 zhen4 you3 jiang4 zheng1 。
- zhan4 ku3 xin1 yu2 yong3 ， feng1 jiao1 di2 sang4 qing2 。
- jue2 ke1 liao2 shi4 shi4 ， she4 ce4 ou3 gu1 rong2 。
- qiao2 cui4 guan1 cao2 rong3 ， jian1 nan2 huo4 nan2 ying1 。
- liu2 nian2 wei2 ti4 lei4 ， sheng1 shi4 qing4 ping2 ying1 。
- qi3 mi3 chang2 kong1 fu3 ， peng1 li2 bu2 yan4 geng1 。
- jian1 xian4 zhang3 jian4 se4 ， yi1 bu3 jiu4 tu2 heng2 。
- bo1 lang4 liu2 ping2 yuan3 ， feng1 shuang1 ke4 yan4 zheng1 。
- ping2 shui2 neng2 shu4 wen1 ， qing3 di4 qi3 wei4 mang2 。
- pin2 jian4 zhi1 he2 ji4 ， piao1 ling2 fu4 ci3 xing2 。
- li4 wei1 zhu1 fang3 zhi1 ， mou2 zhuo1 jian3 chan2 ying2 。
- da4 fu3 duo1 hao2 jie2 ， he2 ren2 wen4 xing4 ming2 。
- cai3 feng1 gan1 jian4 qi4 ， lian2 hui4 gan3 tu2 heng1 。
- yi3 fen1 wei1 yan2 mo4 ， xiu1 jiang1 bo2 ji4 cheng2 。
- qing1 qiu1 hui2 ji4 shou3 ， bai2 ri4 wang4 peng2 cheng2 。
- tiao2 zhuo1 ge1 nan2 he2 ， gong1 yu1 ju4 wei4 cheng2 。
- ye4 ju1 shen1 zu3 kuo4 ， sao1 shou3 sui4 zheng1 rong2 。
- qi3 liao4 yan2 che1 kun4 ， qin1 feng2 bo2 le4 ping2 。
- shu3 wen2 can2 jia3 yi4 ， shou4 bi4 guo4 yu2 qing1 。
- su4 xi1 qing1 xian2 yu4 ， qing1 shi2 yang3 qing4 hong2 。
- shuang1 wei1 liu2 bi4 ta4 ， zhong1 wang4 zai4 huan2 ying2 。
- da4 ze2 shu1 yuan2 hou4 ， ming2 gong1 yun4 de2 hong2 。
- gao1 wen2 qian1 jin3 li4 ， ao4 xue2 wan4 xiang1 ying2 。
- qian2 sui4 qu1 ji1 wei4 ， qing1 shan1 bai4 shi3 jing1 。
- xin1 jiang1 yan2 bing4 hou4 ， shi4 yu3 yi4 ju4 cheng2 。
- hao2 fa1 cong1 ming0 dao4 ， zi1 zhu1 zao3 jian4 jing1 。
- wei1 yan2 xiao1 yin3 te4 ， hui4 ze2 wu3 gu1 qiong2 。
- shuang3 qi4 kai1 qiu1 jian4 ， qing1 tan2 kou4 pei4 heng2 。
- shuang1 kong1 gua4 yin2 han4 ， xian1 lu4 zhao4 jin1 jing1 。
- wei3 liang2 qian1 chang2 guo4 ， gang1 chang2 wang3 bi4 zheng1 。
- chuan1 zhou1 gui1 ju4 she4 ， tian1 zhu4 ru4 gao1 qing2 。
- zhan1 duo4 kai1 jia1 zhao4 ， jing1 zhuan4 you3 jiu4 hong2 。
- zan1 ying1 guang1 gu4 wu4 ， tang2 gou4 die2 gao1 meng2 。
- gu4 bu4 dan1 xiao1 jin4 ， lian2 mian2 sheng4 shi4 bing4 。
- ren2 jian1 wang4 hong2 hu2 ， hai3 lang4 yin3 kun1 jing1 。
- bai3 li4 zhan1 yi2 ju3 ， lian2 cheng2 shou4 shi3 ling4 。
- yan4 bian1 zheng1 xian4 mu4 ， ying1 yu4 you3 guang1 jing1 。
- bao4 guo2 qiu2 xian2 ji2 ， sou1 cai2 jian4 du2 ying2 。
- sou1 luo2 gui1 zhang3 wo4 ， qing1 zhong4 fu4 quan2 heng2 。
- lü4 bian4 zao1 han2 shu3 ， chun1 cui1 yin3 gu3 ying1 。
- tao2 shan1 jie1 zuo4 qi4 ， ku1 gao3 yi4 chou1 meng2 。
- liang2 du4 fen1 xun2 chi3 ， ti2 ping2 jin4 jia3 geng1 。
- nian4 qin2 kuan1 pu2 pu2 ， xu4 ji2 jiu4 qiong2 qiong2 。
- he2 ta4 jie1 zong1 jian4 ， mian2 man2 bu2 tan4 ying1 。
- ji1 hong2 an1 su4 su4 ， wei1 cao3 huo4 jing1 jing1 。
- zhe2 jiang4 shen1 chui2 jiang3 ， fei1 cai2 ti4 zi4 jing1 。
- hou4 en1 shan1 ji2 ye4 ， gao1 zhi4 yu4 zheng1 huang2 。
- xiao4 bao4 qi1 ming2 gu3 ， cun2 cheng2 guo4 shi2 ping2 。
- shu4 ji1 ming2 fou3 ang4 ， wan4 yi1 zhu4 ying1 䪫 。
- zi4 gu3 qiu2 zhi1 zhong4 ， cong2 lai2 gu4 ji3 qing1 。
- mu4 xin1 ci2 cuan4 jin4 ， zhu1 xi3 bian4 yu2 jing1 。
- tan4 mu4 shen1 dang1 rui4 ， xuan1 ang2 mu4 an4 cheng1 。
- zi4 cun2 xin1 tie3 shi2 ， gan3 fei4 li4 wen2 meng2 。
- huang1 xue2 zhong4 bi4 ji1 ， fan2 wen2 zi4 bu3 cheng1 。
- chao2 pi1 ku1 zhu2 jian3 ， ye4 shou3 duan3 deng1 qing2 。
- yang3 mu4 jing1 huang1 pu3 ， shu1 quan2 jiu3 he2 hong2 。
- bo2 jian1 zhong1 shi4 shu3 ， li3 wen4 shu1 sun1 ying1 。
- lou4 mei3 qing1 fan2 zi3 ， qin2 jiang1 bi3 lao3 peng2 。
- zhong1 yong1 qi1 zao4 zao4 ， yan2 xing2 gan3 keng1 keng1 。
- ji1 lei3 gong1 cheng2 die2 ， hui1 hua2 xiu4 fa1 ying2 。
- xin1 qin2 shi1 nou4 huo4 ， yi4 le4 jian4 zi1 sheng4 。
- dai4 de2 qian1 jun1 zhong4 ， fu3 gong1 fang1 cun4 ming2 。
- deng1 lin2 gan3 shen1 shi4 ， yong3 yue4 wang4 men2 ying2 。
- qiong2 gu3 yin1 duo1 yu3 ， qing1 xi1 wan3 fang4 qing2 。
- you1 you2 tan4 wu4 xiang4 ， xiao1 sa3 fu4 bei1 gong1 。
- geng3 geng3 chi2 qian1 li3 ， qu1 qu1 bu4 yi4 ming2 。
- yuan4 hui2 shao2 hu4 ting1 ， liao2 zou4 tie3 zheng1 zheng1 。

## 注释

## 译文

## 赏析
