---
id: zhang-lei-shi-dao-zhi-nan-shan
title: 视盗之南山
titlePinyin: shi4 dao4 zhi1 nan2 shan1
titleSlug: shi-dao-zhi-nan-shan
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷冬策羸马，祇役走南山。
- 原野势忽尽，并溪屡回沿。
- 列石如牛羊，流泉鸣佩环。
- 两峡忽壁立，仰失团圆天。
- 浅涧冻欲绝，层冰洌我泉。
- 跻攀越前岭，危石万丈悬。
- 衣薄近翠壁，云低上层颠。
- 谷深日无辉，地绝风更寒。
- 百里不逢人，我徒互悲叹。
- 但见女几峰，万寻戈剑攒。
- 淋漓锁冰雪，冷射狐裘穿。
- 日暮投主人，茅茨起孤烟。
- 燃薪不计束，未解手足拳。
- 主人前致辞，问官来苦艰。
- 我答岂得已，王事不可闲。
- 馈我脱粟饭，殷勤为加餐。
- 山家无酒肉，粗粝味亦甘。
- 月出万岭光，夜归霜满鞍。
- 回视所历途，猿鸟应愁颜。
- 暗想酸两股，夜眠惊梦魂。
- 人生亦可贵，何事恋微官。

## 拼音
- qiong2 dong1 ce4 lei2 ma3 ， qi2 yi4 zou3 nan2 shan1 。
- yuan2 ye3 shi4 hu1 jin4 ， bing4 xi1 lü3 hui2 yan2 。
- lie4 shi2 ru2 niu2 yang2 ， liu2 quan2 ming2 pei4 huan2 。
- liang3 xia2 hu1 bi4 li4 ， yang3 shi1 tuan2 yuan2 tian1 。
- qian3 jian4 dong4 yu4 jue2 ， ceng2 bing1 lie4 wo3 quan2 。
- ji1 pan1 yue4 qian2 ling3 ， wei1 shi2 wan4 zhang4 xuan2 。
- yi1 bao2 jin4 cui4 bi4 ， yun2 di1 shang4 ceng2 dian1 。
- gu3 shen1 ri4 wu2 hui1 ， di4 jue2 feng1 geng4 han2 。
- bai3 li3 bu4 feng2 ren2 ， wo3 tu2 hu4 bei1 tan4 。
- dan4 jian4 nü3 ji3 feng1 ， wan4 xun2 ge1 jian4 zan3 。
- lin2 li2 suo3 bing1 xue3 ， leng3 she4 hu2 qiu2 chuan1 。
- ri4 mu4 tou2 zhu3 ren2 ， mao2 ci2 qi3 gu1 yan1 。
- ran2 xin1 bu2 ji4 shu4 ， wei4 jie3 shou3 zu2 quan2 。
- zhu3 ren2 qian2 zhi4 ci2 ， wen4 guan1 lai2 ku3 jian1 。
- wo3 da2 qi3 de2 yi3 ， wang2 shi4 bu4 ke3 xian2 。
- kui4 wo3 tuo1 su4 fan4 ， yin1 qin2 wei4 jia1 can1 。
- shan1 jia1 wu2 jiu3 rou4 ， cu1 li4 wei4 yi4 gan1 。
- yue4 chu1 wan4 ling3 guang1 ， ye4 gui1 shuang1 man3 an1 。
- hui2 shi4 suo3 li4 tu2 ， yuan2 niao3 ying4 chou2 yan2 。
- an4 xiang3 suan1 liang3 gu3 ， ye4 mian2 jing1 meng4 hun2 。
- ren2 sheng1 yi4 ke3 gui4 ， he2 shi4 lian4 wei1 guan1 。

## 注释

## 译文

## 赏析
