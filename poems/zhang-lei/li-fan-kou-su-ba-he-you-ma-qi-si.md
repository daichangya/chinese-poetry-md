---
id: zhang-lei-li-fan-kou-su-ba-he-you-ma-qi-si
title: 离樊口宿巴河游马祈寺
titlePinyin: li2 fan2 kou3 su4 ba1 he2 you2 ma3 qi2 si4
titleSlug: li-fan-kou-su-ba-he-you-ma-qi-si
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扁舟下樊溪，江南正清泻。
- 晓登巴河岸，极目望春野。
- 步寻修竹寺，古木争偃亚。
- 云昔孙仲谋，刑牲致师祃。
- 雄图邈已矣，英概足悲咤。
- 石梯造云雾，丹白开广厦。
- 山僧安寂寞，畏冷不出舍。
- 劳生遇闲境，顿使我心写。
- 晚江平若席，风势欲相借。

## 拼音
- pian1 zhou1 xia4 fan2 xi1 ， jiang1 nan2 zheng4 qing1 xie4 。
- xiao3 deng1 ba1 he2 an4 ， ji2 mu4 wang4 chun1 ye3 。
- bu4 xun2 xiu1 zhu2 si4 ， gu3 mu4 zheng1 yan3 ya4 。
- yun2 xi1 sun1 zhong4 mou2 ， xing2 sheng1 zhi4 shi1 ma4 。
- xiong2 tu2 miao3 yi3 yi3 ， ying1 gai4 zu2 bei1 zha4 。
- shi2 ti1 zao4 yun2 wu4 ， dan1 bai2 kai1 guang3 sha4 。
- shan1 seng1 an1 ji4 mo4 ， wei4 leng3 bu4 chu1 she4 。
- lao2 sheng1 yu4 xian2 jing4 ， dun4 shi3 wo3 xin1 xie3 。
- wan3 jiang1 ping2 ruo4 xi2 ， feng1 shi4 yu4 xiang1 jie4 。

## 注释

## 译文

## 赏析
