---
id: zhang-lei-zi-lu-shan-hui-guo-fu-chi-ge-jiang-yao-dao-gan-gong-ci-qiu-bian-feng-zhi-54c4b594
title: 自庐山回过富池隔江遥祷甘公祠求便风至黄沥酒而风转日行二百里明日风犹未已又风势徐缓不奔驶可畏甘公盖吴将甘宁云
titlePinyin: zi4 lu2 shan1 hui2 guo4 fu4 chi2 ge2 jiang1 yao2 dao3 gan1 gong1 ci2 qiu2 bian4 feng1 zhi4 huang2 li4 jiu3 er2 feng1 zhuan3 ri4 xing2 er4 bai3 li3 ming2 ri4 feng1 you2 wei4 yi3 you4 feng1 shi4 xu2 huan3 bu4 ben1 shi3 ke3 wei4 gan1 gong1 gai4 wu2 jiang1 gan1 ning2 yun2
titleSlug: zi-lu-shan-hui-guo-fu-chi-ge-jiang-yao-dao-gan-gong-ci-qiu-bian-feng-zhi-54c4b594
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江边古祠吴甘公，往来祭祷严且恭。
- 我离匡山已经宿，舟挽不进篙工慵。
- 沙边朝服遥致祷，浇酒未竟天回风。
- 一帆百里至还作，不徐不疾来雍容。
- 我生久已甘困滞，神亦何事特哀穷。
- 但疑神理与人异，意诚词直无不通。
- 林皇夜泊若平地，疑有鬼物驱蛟龙。
- 天明旗脚向北指，舟子笑语开船蓬。

## 拼音
- jiang1 bian1 gu3 ci2 wu2 gan1 gong1 ， wang3 lai2 ji4 dao3 yan2 qie3 gong1 。
- wo3 li2 kuang1 shan1 yi3 jing1 su4 ， zhou1 wan3 bu2 jin4 gao1 gong1 yong1 。
- sha1 bian1 chao2 fu2 yao2 zhi4 dao3 ， jiao1 jiu3 wei4 jing4 tian1 hui2 feng1 。
- yi4 fan1 bai3 li3 zhi4 hai2 zuo4 ， bu4 xu2 bu4 ji2 lai2 yong1 rong2 。
- wo3 sheng1 jiu3 yi3 gan1 kun4 zhi4 ， shen2 yi4 he2 shi4 te4 ai1 qiong2 。
- dan4 yi2 shen2 li3 yu3 ren2 yi4 ， yi4 cheng2 ci2 zhi2 wu2 bu4 tong1 。
- lin2 huang2 ye4 bo2 ruo4 ping2 di4 ， yi2 you3 gui3 wu4 qu1 jiao1 long2 。
- tian1 ming2 qi2 jiao3 xiang4 bei3 zhi3 ， zhou1 zi3 xiao4 yu3 kai1 chuan2 peng2 。

## 注释

## 译文

## 赏析
