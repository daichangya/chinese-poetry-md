---
id: zhang-lei-shen-yun-dian-wang-xiang-lu-tian-chi-deng-feng-wan-su-guan-ting-ming-ri-zao-fa
title: 神运殿望香炉天池等峰晚宿官厅明日早发
titlePinyin: shen2 yun4 dian4 wang4 xiang1 lu2 tian1 chi2 deng3 feng1 wan3 su4 guan1 ting1 ming2 ri4 zao3 fa1
titleSlug: shen-yun-dian-wang-xiang-lu-tian-chi-deng-feng-wan-su-guan-ting-ming-ri-zao-fa
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 远公不出山，坐受天龙供。
- 地祇敢爱宝，木石亲输送。
- 岩岩千年屋，山立屹不动。
- 风云宿修梁，星斗近华栋。
- 亭亭碧香炉，薝卜时自涌。
- 五云严拥卫，天乐下鸾凤。
- 神池閟宝象，光怪发岩洞。
- 谁能陟其巅，手揽湖龙鞚。
- 东堂黄金藏，龙像俨环拱。
- 萧条亡国辇，拙朴昔谁用。
- 扫堂为一睡，清极乃无梦。
- 思归戒晨发，结束勤仆从。
- 鸿钟振林莽，月落朝岚重。
- 再往堕渺茫，猿鹤应嘲讽。

## 拼音
- yuan3 gong1 bu4 chu1 shan1 ， zuo4 shou4 tian1 long2 gong4 。
- di4 qi2 gan3 ai4 bao3 ， mu4 shi2 qin1 shu1 song4 。
- yan2 yan2 qian1 nian2 wu1 ， shan1 li4 yi4 bu2 dong4 。
- feng1 yun2 su4 xiu1 liang2 ， xing1 dou4 jin4 hua2 dong4 。
- ting2 ting2 bi4 xiang1 lu2 ， zhan1 bu3 shi2 zi4 yong3 。
- wu3 yun2 yan2 yong1 wei4 ， tian1 le4 xia4 luan2 feng4 。
- shen2 chi2 bi4 bao3 xiang4 ， guang1 guai4 fa1 yan2 dong4 。
- shui2 neng2 zhi4 qi2 dian1 ， shou3 lan3 hu2 long2 kong4 。
- dong1 tang2 huang2 jin1 cang2 ， long2 xiang4 yan3 huan2 gong3 。
- xiao1 tiao2 wang2 guo2 nian3 ， zhuo1 pu3 xi1 shui2 yong4 。
- sao3 tang2 wei4 yi2 shui4 ， qing1 ji2 nai3 wu2 meng4 。
- si1 gui1 jie4 chen2 fa1 ， jie2 shu4 qin2 pu2 cong2 。
- hong2 zhong1 zhen4 lin2 mang3 ， yue4 luo4 chao2 lan2 zhong4 。
- zai4 wang3 duo4 miao3 mang2 ， yuan2 he4 ying4 chao2 feng3 。

## 注释

## 译文

## 赏析
