---
id: zhang-lei-zeng-dun-fu
title: 赠敦复
titlePinyin: zeng4 dun1 fu4
titleSlug: zeng-dun-fu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 敦复想为诗，目见无全牛。
- 天工忌其才，小邑使拘囚。
- 漫涂以尘埃，讼讯群啾啾。
- 尚于纷纭中，逸兴时奔流。
- 不知谁使之，瞥尔为南游。
- 骅骝解其絷，鹰隼脱于鞲。
- 山川困搜罗，风月遭嘲咻。
- 举手聊探之，纵横烂琳璆。
- 不有同行人，更歌而迭酬。
- 天应悯子劳，久苦暂使休。
- 奈何少纵之，一放不可收。
- 归来见我喜，逸气凌高秋。
- 我窃不自量，妄将挟其辀。
- 心知不可追，子幸为我留。
- 君方严旗幢，我亦戒戈矛。
- 将图诘朝见，百败非予羞。

## 拼音
- dun1 fu4 xiang3 wei4 shi1 ， mu4 jian4 wu2 quan2 niu2 。
- tian1 gong1 ji4 qi2 cai2 ， xiao3 yi4 shi3 ju1 qiu2 。
- man4 tu2 yi3 chen2 ai1 ， song4 xun4 qun2 jiu1 jiu1 。
- shang4 yu2 fen1 yun2 zhong1 ， yi4 xing1 shi2 ben1 liu2 。
- bu4 zhi1 shui2 shi3 zhi1 ， pie1 er3 wei4 nan2 you2 。
- hua2 liu2 jie3 qi2 zhi2 ， ying1 sun3 tuo1 yu2 gou1 。
- shan1 chuan1 kun4 sou1 luo2 ， feng1 yue4 zao1 chao2 xiu1 。
- ju3 shou3 liao2 tan4 zhi1 ， zong4 heng2 lan4 lin2 qiu2 。
- bu4 you3 tong2 xing2 ren2 ， geng4 ge1 er2 die2 chou2 。
- tian1 ying4 min3 zi3 lao2 ， jiu3 ku3 zan4 shi3 xiu1 。
- nai4 he2 shao3 zong4 zhi1 ， yi2 fang4 bu4 ke3 shou1 。
- gui1 lai2 jian4 wo3 xi3 ， yi4 qi4 ling2 gao1 qiu1 。
- wo3 qie4 bu2 zi4 liang4 ， wang4 jiang1 xie2 qi2 zhou1 。
- xin1 zhi1 bu4 ke3 zhui1 ， zi3 xing4 wei4 wo3 liu2 。
- jun1 fang1 yan2 qi2 zhuang4 ， wo3 yi4 jie4 ge1 mao2 。
- jiang1 tu2 jie2 chao2 jian4 ， bai3 bai4 fei1 yu3 xiu1 。

## 注释

## 译文

## 赏析
