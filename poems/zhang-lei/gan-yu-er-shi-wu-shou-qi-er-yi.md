---
id: zhang-lei-gan-yu-er-shi-wu-shou-qi-er-yi
title: 感遇二十五首  其二一
titlePinyin: gan3 yu4 er4 shi2 wu3 shou3     qi2 er4 yi1
titleSlug: gan-yu-er-shi-wu-shou-qi-er-yi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 怀王弃屈子，憔悴楚江湄。
- 终然葬鱼腹，终古耀文词。
- 千年洛阳客，作赋不无讥。
- 谓当弃之去，览德乃下之。
- 君臣本大伦，当以恩义持。
- 如皆轻合散，是与涂人夷。
- 灵均岂愿沉，深意实在兹。
- 傅怀终泣死，何亦拳拳为。

## 拼音
- huai2 wang2 qi4 qu1 zi3 ， qiao2 cui4 chu3 jiang1 mei2 。
- zhong1 ran2 zang4 yu2 fu4 ， zhong1 gu3 yao4 wen2 ci2 。
- qian1 nian2 luo4 yang2 ke4 ， zuo4 fu4 bu4 wu2 ji1 。
- wei4 dang1 qi4 zhi1 qu4 ， lan3 de2 nai3 xia4 zhi1 。
- jun1 chen2 ben3 da4 lun2 ， dang1 yi3 en1 yi4 chi2 。
- ru2 jie1 qing1 he2 san4 ， shi4 yu3 tu2 ren2 yi2 。
- ling2 jun1 qi3 yuan4 chen2 ， shen1 yi4 shi2 zai4 zi1 。
- fu4 huai2 zhong1 qi4 si3 ， he2 yi4 quan2 quan2 wei4 。

## 注释

## 译文

## 赏析
