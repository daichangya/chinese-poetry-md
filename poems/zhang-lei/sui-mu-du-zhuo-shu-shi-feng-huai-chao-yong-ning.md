---
id: zhang-lei-sui-mu-du-zhuo-shu-shi-feng-huai-chao-yong-ning
title: 岁暮独酌书事奉怀晁永宁
titlePinyin: sui4 mu4 du2 zhuo2 shu1 shi4 feng4 huai2 chao2 yong3 ning2
titleSlug: sui-mu-du-zhuo-shu-shi-feng-huai-chao-yong-ning
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天涯催晚岁，残律去如奔。
- 入夜北风恶，多阴寒日昏。
- 野吹余烧烬，溪落旧沙痕。
- 霜重饥鹰疾，田空宿雁喧。
- 山明千笋直，云积万营屯。
- 足雨耕犂早，丰年柿栗繁。
- 地平秦接席，土断洛开门。
- 白首三年客，黄桑数亩村。
- 懒梳悲发短，不寐守炉温。
- 折骨披残枿，苍龙卧老根。
- 晚篁犹𥩟思，幽蕊助消魂。
- 慷慨双龙剑，飘零一酒樽。
- 琳琅思秀色，环佩想清言。
- 独语看明烛，空庭月出轩。

## 拼音
- tian1 ya2 cui1 wan3 sui4 ， can2 lü4 qu4 ru2 ben1 。
- ru4 ye4 bei3 feng1 e4 ， duo1 yin1 han2 ri4 hun1 。
- ye3 chui1 yu2 shao1 jin4 ， xi1 luo4 jiu4 sha1 hen2 。
- shuang1 zhong4 ji1 ying1 ji2 ， tian2 kong1 su4 yan4 xuan1 。
- shan1 ming2 qian1 sun3 zhi2 ， yun2 ji1 wan4 ying2 tun2 。
- zu2 yu3 geng1 li2 zao3 ， feng1 nian2 shi4 li4 fan2 。
- di4 ping2 qin2 jie1 xi2 ， tu3 duan4 luo4 kai1 men2 。
- bai2 shou3 san1 nian2 ke4 ， huang2 sang1 shu4 mu3 cun1 。
- lan3 shu1 bei1 fa1 duan3 ， bu2 mei4 shou3 lu2 wen1 。
- zhe2 gu3 pi1 can2 nie4 ， cang1 long2 wo4 lao3 gen1 。
- wan3 huang2 you2 𥩟 si1 ， you1 rui3 zhu4 xiao1 hun2 。
- kang1 kai3 shuang1 long2 jian4 ， piao1 ling2 yi1 jiu3 zun1 。
- lin2 lang2 si1 xiu4 se4 ， huan2 pei4 xiang3 qing1 yan2 。
- du2 yu3 kan4 ming2 zhu2 ， kong1 ting2 yue4 chu1 xuan1 。

## 注释

## 译文

## 赏析
