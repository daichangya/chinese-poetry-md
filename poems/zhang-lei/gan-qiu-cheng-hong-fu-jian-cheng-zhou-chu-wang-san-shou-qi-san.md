---
id: zhang-lei-gan-qiu-cheng-hong-fu-jian-cheng-zhou-chu-wang-san-shou-qi-san
title: 感秋呈宏父兼呈周楚望三首  其三
titlePinyin: gan3 qiu1 cheng2 hong2 fu4 jian1 cheng2 zhou1 chu3 wang4 san1 shou3     qi2 san1
titleSlug: gan-qiu-cheng-hong-fu-jian-cheng-zhou-chu-wang-san-shou-qi-san
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮云无停阴，急雨来清秋。
- 飒飒水上风，吹我千里舟。
- 二年客淮楚，乞米充饥喉。
- 空堂堆诗书，冷落妻子羞。
- 操舟将何之，漫浪为西游。
- 岂不厌奔走，贫贱无良谋。
- 人生天地间，如萍水中浮。
- 安得必所往，南北但随流。
- 达者知其然，委己任去留。
- 止若寄渚雁，行如浮海桴。
- 万物本无事，百年漫多忧。
- 冥怀付造物，俯仰予何求。

## 拼音
- fu2 yun2 wu2 ting2 yin1 ， ji2 yu3 lai2 qing1 qiu1 。
- sa4 sa4 shui3 shang4 feng1 ， chui1 wo3 qian1 li3 zhou1 。
- er4 nian2 ke4 huai2 chu3 ， qi3 mi3 chong1 ji1 hou2 。
- kong1 tang2 dui1 shi1 shu1 ， leng3 luo4 qi1 zi3 xiu1 。
- cao1 zhou1 jiang1 he2 zhi1 ， man4 lang4 wei4 xi1 you2 。
- qi3 bu2 yan4 ben1 zou3 ， pin2 jian4 wu2 liang2 mou2 。
- ren2 sheng1 tian1 di4 jian1 ， ru2 ping2 shui3 zhong1 fu2 。
- an1 de2 bi4 suo3 wang3 ， nan2 bei3 dan4 sui2 liu2 。
- da2 zhe3 zhi1 qi2 ran2 ， wei3 ji3 ren4 qu4 liu2 。
- zhi3 ruo4 ji4 zhu3 yan4 ， xing2 ru2 fu2 hai3 fu2 。
- wan4 wu4 ben3 wu2 shi4 ， bai3 nian2 man4 duo1 you1 。
- ming2 huai2 fu4 zao4 wu4 ， fu3 yang3 yu3 he2 qiu2 。

## 注释

## 译文

## 赏析
