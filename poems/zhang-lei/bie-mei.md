---
id: zhang-lei-bie-mei
title: 别梅
titlePinyin: bie2 mei2
titleSlug: bie-mei
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宦游到处即为家，况我迁谪来天涯。
- 三年假馆主人屋，忽忽屡见新梅花。
- 那知今冬当去此，十月已见凌霜葩。
- 绕之百匝未易别，对我脉脉如含嗟。
- 悬知客去门复掩，亭沼人散啼昏鸦。
- 朝风吹香散寂历，夜月照影低横斜。
- 嗟我明年复何处，东州旱野连桑麻。
- 相思时有梦魂到，极目南望空烟霞。

## 拼音
- huan4 you2 dao4 chu4 ji2 wei4 jia1 ， kuang4 wo3 qian1 zhe2 lai2 tian1 ya2 。
- san1 nian2 jia3 guan3 zhu3 ren2 wu1 ， hu1 hu1 lü3 jian4 xin1 mei2 hua1 。
- na4 zhi1 jin1 dong1 dang1 qu4 ci3 ， shi2 yue4 yi3 jian4 ling2 shuang1 pa1 。
- rao4 zhi1 bai3 za1 wei4 yi4 bie2 ， dui4 wo3 mo4 mo4 ru2 han2 jie1 。
- xuan2 zhi1 ke4 qu4 men2 fu4 yan3 ， ting2 zhao3 ren2 san4 ti2 hun1 ya1 。
- chao2 feng1 chui1 xiang1 san4 ji4 li4 ， ye4 yue4 zhao4 ying3 di1 heng2 xie2 。
- jie1 wo3 ming2 nian2 fu4 he2 chu4 ， dong1 zhou1 han4 ye3 lian2 sang1 ma2 。
- xiang1 si1 shi2 you3 meng4 hun2 dao4 ， ji2 mu4 nan2 wang4 kong1 yan1 xia2 。

## 注释

## 译文

## 赏析
