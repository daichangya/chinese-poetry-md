---
id: zhang-lei-tong-lu-zhi-wu-jiu-you-qi-sheng
title: 同鲁直无咎游启圣
titlePinyin: tong2 lu3 zhi2 wu2 jiu4 you2 qi3 sheng4
titleSlug: tong-lu-zhi-wu-jiu-you-qi-sheng
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西方金仙千岁身，天上伐木役天人。
- 阎浮檀光照世界，作此无量胜妙因。
- 九龙宝地赤精宅，涌出宫殿压风轮。
- 化人南来为守护，震动六种走鬼神。
- 锦幪老人常住世，燕坐说法无冬春。
- 故人萧公作尘土，白莲花叶光如新。
- 妙道无边世眼窄，真心遍通人智贫。
- 可怜端居弊宇宙，几见疑惑谈伪真。
- 簷牙森森铁凤啄，殿颜眈眈金兽蹲。
- 官冷何妨近香火，时容绝胜洗埃尘。

## 拼音
- xi1 fang1 jin1 xian1 qian1 sui4 shen1 ， tian1 shang4 fa2 mu4 yi4 tian1 ren2 。
- yan2 fu2 tan2 guang1 zhao4 shi4 jie4 ， zuo4 ci3 wu2 liang4 sheng4 miao4 yin1 。
- jiu3 long2 bao3 di4 chi4 jing1 zhai2 ， yong3 chu1 gong1 dian4 ya1 feng1 lun2 。
- hua4 ren2 nan2 lai2 wei4 shou3 hu4 ， zhen4 dong4 liu4 zhong3 zou3 gui3 shen2 。
- jin3 meng2 lao3 ren2 chang2 zhu4 shi4 ， yan4 zuo4 shuo1 fa3 wu2 dong1 chun1 。
- gu4 ren2 xiao1 gong1 zuo4 chen2 tu3 ， bai2 lian2 hua1 ye4 guang1 ru2 xin1 。
- miao4 dao4 wu2 bian1 shi4 yan3 zhai3 ， zhen1 xin1 bian4 tong1 ren2 zhi4 pin2 。
- ke3 lian2 duan1 ju1 bi4 yu3 zhou4 ， ji3 jian4 yi2 huo4 tan2 wei3 zhen1 。
- yan2 ya2 sen1 sen1 tie3 feng4 zhuo2 ， dian4 yan2 dan1 dan1 jin1 shou4 dun1 。
- guan1 leng3 he2 fang2 jin4 xiang1 huo3 ， shi2 rong2 jue2 sheng4 xi3 ai1 chen2 。

## 注释

## 译文

## 赏析
