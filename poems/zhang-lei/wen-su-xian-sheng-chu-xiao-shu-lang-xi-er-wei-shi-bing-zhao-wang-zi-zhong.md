---
id: zhang-lei-wen-su-xian-sheng-chu-xiao-shu-lang-xi-er-wei-shi-bing-zhao-wang-zi-zhong
title: 闻苏先生除校书郎喜而为诗并招王子中
titlePinyin: wen2 su1 xian1 sheng1 chu2 xiao4 shu1 lang2 xi3 er2 wei4 shi1 bing4 zhao1 wang2 zi3 zhong1
titleSlug: wen-su-xian-sheng-chu-xiao-shu-lang-xi-er-wei-shi-bing-zhao-wang-zi-zhong
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绩溪仙翁若秋鹤，有喙不向腥膻啄。
- 几年戢翼大江南，下看纷纷飞燕雀。
- 亲携杖拂呵禅祖，自伐松根出灵药。
- 世人真自为公忙，公宁有意人间乐。
- 嗣皇继明登俊彦，诏遣雠书天禄阁。
- 江山气象满收贮，倾倒归来开万橐。
- 咸韶无声嗟已久，野鼓羌弦自宫角。
- 当令鸾凤见文章，却遣丘陵仰山岳。
- 王郎萧萧好文笔，一世清名推卫乐。
- 岭头梅发始辞家，坐见长安秋叶落。
- 滞留穷县许过我，季心不负千金诺。
- 何为岁晚尚迟留，庭下寒篁还解箨。
- 我老栖栖亦何事，一官未足充藜藿。
- 读书把笔工无益，执板折腰心已怍。
- 顽疏一味难鞭警，妙道多生欲穿凿。
- 惟君所事与我同，他日相从郑君学。

## 拼音
- ji4 xi1 xian1 weng1 ruo4 qiu1 he4 ， you3 hui4 bu2 xiang4 xing1 shan1 zhuo2 。
- ji3 nian2 ji2 yi4 da4 jiang1 nan2 ， xia4 kan4 fen1 fen1 fei1 yan4 que4 。
- qin1 xie2 zhang4 fu2 he1 chan2 zu3 ， zi4 fa2 song1 gen1 chu1 ling2 yao4 。
- shi4 ren2 zhen1 zi4 wei4 gong1 mang2 ， gong1 ning2 you3 yi4 ren2 jian1 le4 。
- si4 huang2 ji4 ming2 deng1 jun4 yan4 ， zhao4 qian3 chou2 shu1 tian1 lu4 ge2 。
- jiang1 shan1 qi4 xiang4 man3 shou1 zhu4 ， qing1 dao3 gui1 lai2 kai1 wan4 tuo2 。
- xian2 shao2 wu2 sheng1 jie1 yi3 jiu3 ， ye3 gu3 qiang1 xian2 zi4 gong1 jiao3 。
- dang1 ling4 luan2 feng4 jian4 wen2 zhang1 ， que4 qian3 qiu1 ling2 yang3 shan1 yue4 。
- wang2 lang2 xiao1 xiao1 hao3 wen2 bi3 ， yi2 shi4 qing1 ming2 tui1 wei4 le4 。
- ling3 tou2 mei2 fa1 shi3 ci2 jia1 ， zuo4 jian4 chang2 an1 qiu1 ye4 luo4 。
- zhi4 liu2 qiong2 xian4 xu3 guo4 wo3 ， ji4 xin1 bu2 fu4 qian1 jin1 nuo4 。
- he2 wei4 sui4 wan3 shang4 chi2 liu2 ， ting2 xia4 han2 huang2 hai2 jie3 tuo4 。
- wo3 lao3 qi1 qi1 yi4 he2 shi4 ， yi4 guan1 wei4 zu2 chong1 li2 huo4 。
- du2 shu1 ba3 bi3 gong1 wu2 yi4 ， zhi2 ban3 zhe2 yao1 xin1 yi3 zuo4 。
- wan2 shu1 yi2 wei4 nan2 bian1 jing3 ， miao4 dao4 duo1 sheng1 yu4 chuan1 zao2 。
- wei2 jun1 suo3 shi4 yu3 wo3 tong2 ， ta1 ri4 xiang1 cong2 zheng4 jun1 xue2 。

## 注释

## 译文

## 赏析
