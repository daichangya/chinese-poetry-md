---
id: zhang-lei-nian-nian-ge
title: 年年歌
titlePinyin: nian2 nian2 ge1
titleSlug: nian-nian-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 年年西风白露天，烂醉村酿秋池原。
- 今年杜门不复出，为爱我庭风日宽。
- 东西相望两丛竹，正色森森立青玉。
- 朝烟暮雨恣陵夺，翠凤文章终鬰鬰。
- 石榴新栽果不实，下有萧条冒霜菊。
- 人情虽欲荐我酒，物意岂愿赢君菊。
- 东栏黄葵色贵丽，气压满栏香扑蔌。
- 月桂凄凉何足数，蛛网挂虫窘如束。
- 安能卒岁不改芳，正自荣枯随众木。
- 陶陶吾意方有在，琐琐眼前安足录。
- 朝来默坐有佳思，病去身轻如脱梏。
- 从来北客望江南，何用登楼伤远目。

## 拼音
- nian2 nian2 xi1 feng1 bai2 lu4 tian1 ， lan4 zui4 cun1 niang4 qiu1 chi2 yuan2 。
- jin1 nian2 du4 men2 bu2 fu4 chu1 ， wei4 ai4 wo3 ting2 feng1 ri4 kuan1 。
- dong1 xi1 xiang1 wang4 liang3 cong2 zhu2 ， zheng4 se4 sen1 sen1 li4 qing1 yu4 。
- chao2 yan1 mu4 yu3 zi4 ling2 duo2 ， cui4 feng4 wen2 zhang1 zhong1 yu4 yu4 。
- shi2 liu2 xin1 zai1 guo3 bu4 shi2 ， xia4 you3 xiao1 tiao2 mao4 shuang1 ju2 。
- ren2 qing2 sui1 yu4 jian4 wo3 jiu3 ， wu4 yi4 qi3 yuan4 ying2 jun1 ju2 。
- dong1 lan2 huang2 kui2 se4 gui4 li4 ， qi4 ya1 man3 lan2 xiang1 pu1 su4 。
- yue4 gui4 qi1 liang2 he2 zu2 shu4 ， zhu1 wang3 gua4 chong2 jiong3 ru2 shu4 。
- an1 neng2 zu2 sui4 bu4 gai3 fang1 ， zheng4 zi4 rong2 ku1 sui2 zhong4 mu4 。
- tao2 tao2 wu2 yi4 fang1 you3 zai4 ， suo3 suo3 yan3 qian2 an1 zu2 lu4 。
- chao2 lai2 mo4 zuo4 you3 jia1 si1 ， bing4 qu4 shen1 qing1 ru2 tuo1 gu4 。
- cong2 lai2 bei3 ke4 wang4 jiang1 nan2 ， he2 yong4 deng1 lou2 shang1 yuan3 mu4 。

## 注释

## 译文

## 赏析
