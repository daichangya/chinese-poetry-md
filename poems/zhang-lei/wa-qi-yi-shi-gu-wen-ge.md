---
id: zhang-lei-wa-qi-yi-shi-gu-wen-ge
title: 瓦器易石鼓文歌
titlePinyin: wa3 qi4 yi4 shi2 gu3 wen2 ge1
titleSlug: wa-qi-yi-shi-gu-wen-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 周纲既季宣王作，提剑挥呵天地廓。
- 朝来吉日差我马，夜视云汉忧民瘼。
- 桓桓方召执弓钺，蔼蔼申韩赐圭爵。
- 北驱猃狁走豺狼，南伐淮夷斩鲸鳄。
- 明堂车马走争先，清庙笙镛尸载乐。
- 岐阳大猎纪功伐，石鼓岩岩万夫凿。
- 千年兵火变朝市，后世纸笔传冥漠。
- 迹荒事远贵者寡，叹惜风霜日摧剥。
- 君诚嗜古更过我，易以瓦器尤奇卓。
- 满盘苍玉列我前，制古形奇异雕琢。
- 羲黄已亡巧伪起，采椽土木消纯朴。
- 何为获此上古器，经历万古遭搜掠。
- 寥寥墨翟骨已朽，尚有遗风传隠约。
- 又疑晏子矫齐俗，陶土抟泥从俭薄。
- 或云古者宗庙器，斥弃金玉先诚确。
- 是时此物参鼎俎，蒉桴土鼓诚为乐。
- 呜呼二物信奇绝，頼有吾徒与提握。
- 不然乌瓦与荒碑，坐见尘埃就零落。

## 拼音
- zhou1 gang1 ji4 ji4 xuan1 wang2 zuo4 ， ti2 jian4 hui1 he1 tian1 di4 kuo4 。
- chao2 lai2 ji2 ri4 cha4 wo3 ma3 ， ye4 shi4 yun2 han4 you1 min2 mo4 。
- huan2 huan2 fang1 zhao4 zhi2 gong1 yue4 ， ai3 ai3 shen1 han2 ci4 gui1 jue2 。
- bei3 qu1 xian3 yun3 zou3 chai2 lang2 ， nan2 fa2 huai2 yi2 zhan3 jing1 e4 。
- ming2 tang2 che1 ma3 zou3 zheng1 xian1 ， qing1 miao4 sheng1 yong1 shi1 zai3 le4 。
- qi2 yang2 da4 lie4 ji4 gong1 fa2 ， shi2 gu3 yan2 yan2 wan4 fu1 zao2 。
- qian1 nian2 bing1 huo3 bian4 chao2 shi4 ， hou4 shi4 zhi3 bi3 chuan2 ming2 mo4 。
- ji4 huang1 shi4 yuan3 gui4 zhe3 gua3 ， tan4 xi1 feng1 shuang1 ri4 cui1 bao1 。
- jun1 cheng2 shi4 gu3 geng4 guo4 wo3 ， yi4 yi3 wa3 qi4 you2 qi2 zhuo2 。
- man3 pan2 cang1 yu4 lie4 wo3 qian2 ， zhi4 gu3 xing2 qi2 yi4 diao1 zhuo2 。
- xi1 huang2 yi3 wang2 qiao3 wei3 qi3 ， cai3 chuan2 tu3 mu4 xiao1 chun2 pu3 。
- he2 wei4 huo4 ci3 shang4 gu3 qi4 ， jing1 li4 wan4 gu3 zao1 sou1 lüe4 。
- liao2 liao2 mo4 zhai2 gu3 yi3 xiu3 ， shang4 you3 yi2 feng1 chuan2 yin3 yue1 。
- you4 yi2 yan4 zi3 jiao3 qi2 su2 ， tao2 tu3 tuan2 ni2 cong2 jian3 bao2 。
- huo4 yun2 gu3 zhe3 zong1 miao4 qi4 ， chi4 qi4 jin1 yu4 xian1 cheng2 que4 。
- shi4 shi2 ci3 wu4 can1 ding3 zu3 ， kui4 fu2 tu3 gu3 cheng2 wei4 le4 。
- wu1 hu1 er4 wu4 xin4 qi2 jue2 ， lai4 you3 wu2 tu2 yu3 ti2 wo4 。
- bu4 ran2 wu1 wa3 yu3 huang1 bei1 ， zuo4 jian4 chen2 ai1 jiu4 ling2 luo4 。

## 注释

## 译文

## 赏析
