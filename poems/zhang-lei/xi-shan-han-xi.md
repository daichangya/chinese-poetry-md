---
id: zhang-lei-xi-shan-han-xi
title: 西山寒溪
titlePinyin: xi1 shan1 han2 xi1
titleSlug: xi-shan-han-xi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兹行颇闲暇，聊此山水间。
- 幸有所携人，臭味同一源。
- 山溪并修涧，嘉木间蒲莲。
- 杉松鸣古刹，始觉此溪寒。
- 孤亭出屋背，石磴相牵攀。
- 迎客穷道人，俯偻须眉斑。
- 释子具粗粝，虽贫有余欢。
- 午登西山去，路作九曲弯。
- 山禽惯不惊，夏木秀且繁。
- 缅怀紫髯公，奠玉祠天坛。
- 豪强有遗韵，兴废无留观。
- 空岩一泓泉，引予掏清甘。
- 至人悲热恼，遗此消昏烦。
- 我茶非世间，天上苍月团。
- 为尔惜不得，烹瀹浇晨餐。
- 深谷晚易阴，快雨时斑斑。
- 但见夹道松，龙髯湿苍颜。
- 念我亦闲人，屏居闭柴关。
- 不使倒珠玉，济我胸中悭。
- 之官亦漫浪，遇胜却盘桓。
- 平生据顽钝，信命傲忧患。
- 言归徒旅疲，就荫休征鞍。
- 却视来时舟，一叶系荒湾。

## 拼音
- zi1 xing2 po1 xian2 xia2 ， liao2 ci3 shan1 shui3 jian1 。
- xing4 you3 suo3 xie2 ren2 ， chou4 wei4 tong2 yi4 yuan2 。
- shan1 xi1 bing4 xiu1 jian4 ， jia1 mu4 jian1 pu2 lian2 。
- shan1 song1 ming2 gu3 cha4 ， shi3 jue2 ci3 xi1 han2 。
- gu1 ting2 chu1 wu1 bei4 ， shi2 deng4 xiang1 qian1 pan1 。
- ying2 ke4 qiong2 dao4 ren2 ， fu3 lü3 xu1 mei2 ban1 。
- shi4 zi3 ju4 cu1 li4 ， sui1 pin2 you3 yu2 huan1 。
- wu3 deng1 xi1 shan1 qu4 ， lu4 zuo4 jiu3 qu1 wan1 。
- shan1 qin2 guan4 bu4 jing1 ， xia4 mu4 xiu4 qie3 fan2 。
- mian3 huai2 zi3 ran2 gong1 ， dian4 yu4 ci2 tian1 tan2 。
- hao2 qiang2 you3 yi2 yun4 ， xing1 fei4 wu2 liu2 guan1 。
- kong1 yan2 yi4 hong2 quan2 ， yin3 yu3 tao1 qing1 gan1 。
- zhi4 ren2 bei1 re4 nao3 ， yi2 ci3 xiao1 hun1 fan2 。
- wo3 cha2 fei1 shi4 jian1 ， tian1 shang4 cang1 yue4 tuan2 。
- wei4 er3 xi1 bu4 de2 ， peng1 yue4 jiao1 chen2 can1 。
- shen1 gu3 wan3 yi4 yin1 ， kuai4 yu3 shi2 ban1 ban1 。
- dan4 jian4 jia1 dao4 song1 ， long2 ran2 shi1 cang1 yan2 。
- nian4 wo3 yi4 xian2 ren2 ， ping2 ju1 bi4 chai2 guan1 。
- bu4 shi3 dao3 zhu1 yu4 ， ji4 wo3 xiong1 zhong1 qian1 。
- zhi1 guan1 yi4 man4 lang4 ， yu4 sheng4 que4 pan2 huan2 。
- ping2 sheng1 ju4 wan2 dun4 ， xin4 ming4 ao4 you1 huan4 。
- yan2 gui1 tu2 lü3 pi2 ， jiu4 yin4 xiu1 zheng1 an1 。
- que4 shi4 lai2 shi2 zhou1 ， yi2 ye4 xi4 huang1 wan1 。

## 注释

## 译文

## 赏析
