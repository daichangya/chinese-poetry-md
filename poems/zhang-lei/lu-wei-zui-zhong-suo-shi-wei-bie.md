---
id: zhang-lei-lu-wei-zui-zhong-suo-shi-wei-bie
title: 吕尉醉中索诗为别
titlePinyin: lü3 wei4 zui4 zhong1 suo3 shi1 wei4 bie2
titleSlug: lu-wei-zui-zhong-suo-shi-wei-bie
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾友吕子者，其人艺且文。
- 何侯绿沉鎗，颜皋弓六钧。
- 勿谓豪少年，诗书精讨论。
- 文词踵骚雅，岂但惊庸人。
- 群儿事膏沐，炫粥倚市门。
- 汲汲恐不售，惟忧货非珍。
- 子独抱奇璞，九袭包衣巾。
- 尘埃自蒙垢，但畏人知闻。
- 区区事边幅，碌碌随俗尘。
- 顾我未免此，深惭非子伦。
- 离别可奈何，高歌倒清尊。
- 愿子重辉光，去去翔青云。

## 拼音
- wu2 you3 lü3 zi3 zhe3 ， qi2 ren2 yi4 qie3 wen2 。
- he2 hou2 lü4 chen2 qiang1 ， yan2 gao1 gong1 liu4 jun1 。
- wu4 wei4 hao2 shao4 nian2 ， shi1 shu1 jing1 tao3 lun4 。
- wen2 ci2 zhong3 sao1 ya3 ， qi3 dan4 jing1 yong1 ren2 。
- qun2 er2 shi4 gao1 mu4 ， xuan4 zhou1 yi3 shi4 men2 。
- ji2 ji2 kong3 bu2 shou4 ， wei2 you1 huo4 fei1 zhen1 。
- zi3 du2 bao4 qi2 pu2 ， jiu3 xi2 bao1 yi1 jin1 。
- chen2 ai1 zi4 meng2 gou4 ， dan4 wei4 ren2 zhi1 wen2 。
- qu1 qu1 shi4 bian1 fu2 ， lu4 lu4 sui2 su2 chen2 。
- gu4 wo3 wei4 mian3 ci3 ， shen1 can2 fei1 zi3 lun2 。
- li2 bie2 ke3 nai4 he2 ， gao1 ge1 dao3 qing1 zun1 。
- yuan4 zi3 zhong4 hui1 guang1 ， qu4 qu4 xiang2 qing1 yun2 。

## 注释

## 译文

## 赏析
