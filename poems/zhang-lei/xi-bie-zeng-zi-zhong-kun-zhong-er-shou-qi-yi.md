---
id: zhang-lei-xi-bie-zeng-zi-zhong-kun-zhong-er-shou-qi-yi
title: 惜别赠子中昆仲二首  其一
titlePinyin: xi1 bie2 zeng4 zi3 zhong1 kun1 zhong4 er4 shou3     qi2 yi1
titleSlug: xi-bie-zeng-zi-zhong-kun-zhong-er-shou-qi-yi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒云崩腾不成雪，北风吹窗灯半灭。
- 病来废饮卧无眠，一夜吟诗声不绝。
- 南城三俊生契阔，想对寒炉掉吟舌。
- 留行一日谁有情，慰我与君千里别。
- 道长尘土疲马愁，岁晚风霜敝裘裂。
- 人生何用读书史，文字未补囊中阙。
- 驱驰所幸一饱耳，士而谋食愧前哲。
- 何能天独啬吾曹，自应所学为之孽。
- 虽然此事予不悔，昔学固知今日拙。
- 欲持琬琰易羊皮，玩之已久安能辍。
- 万端毕竟有天命，计较何须论琐屑。
- 劳歌无和坐达明，晓鼓冬冬堕残月。

## 拼音
- han2 yun2 beng1 teng2 bu4 cheng2 xue3 ， bei3 feng1 chui1 chuang1 deng1 ban4 mie4 。
- bing4 lai2 fei4 yin3 wo4 wu2 mian2 ， yi2 ye4 yin2 shi1 sheng1 bu4 jue2 。
- nan2 cheng2 san1 jun4 sheng1 qi4 kuo4 ， xiang3 dui4 han2 lu2 diao4 yin2 she2 。
- liu2 xing2 yi2 ri4 shui2 you3 qing2 ， wei4 wo3 yu3 jun1 qian1 li3 bie2 。
- dao4 zhang3 chen2 tu3 pi2 ma3 chou2 ， sui4 wan3 feng1 shuang1 bi4 qiu2 lie4 。
- ren2 sheng1 he2 yong4 du2 shu1 shi3 ， wen2 zi4 wei4 bu3 nang2 zhong1 que1 。
- qu1 chi2 suo3 xing4 yi4 bao3 er3 ， shi4 er2 mou2 shi2 kui4 qian2 zhe2 。
- he2 neng2 tian1 du2 se4 wu2 cao2 ， zi4 ying4 suo3 xue2 wei4 zhi1 nie4 。
- sui1 ran2 ci3 shi4 yu3 bu4 hui3 ， xi1 xue2 gu4 zhi1 jin1 ri4 zhuo1 。
- yu4 chi2 wan3 yan3 yi4 yang2 pi2 ， wan2 zhi1 yi3 jiu3 an1 neng2 chuo4 。
- wan4 duan1 bi4 jing4 you3 tian1 ming4 ， ji4 jiao4 he2 xu1 lun4 suo3 xie4 。
- lao2 ge1 wu2 he2 zuo4 da2 ming2 ， xiao3 gu3 dong1 dong1 duo4 can2 yue4 。

## 注释

## 译文

## 赏析
