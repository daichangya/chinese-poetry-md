---
id: zhang-lei-da-xue-ge
title: 大雪歌
titlePinyin: da4 xue3 ge1
titleSlug: da-xue-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老农占田得吉卜，一夜北风雪漫屋。
- 屋压欲折君勿悲，陇头新麦一尺泥。
- 泥深麦牢风莫吹，明年作餠大如箕。
- 野人食饱官事少，莫畏瑟缩寒侵肌。
- 高堂晨兴何所为，门无马迹人更稀。
- 珠楼玉阁互飞动，坐见贫屋生光辉。
- 无功及物惭受禄，丰穰幸頼天与之。
- 弃粮遗粒待鸡犬，吾羹何得长烹藜。

## 拼音
- lao3 nong2 zhan4 tian2 de2 ji2 bu3 ， yi2 ye4 bei3 feng1 xue3 man4 wu1 。
- wu1 ya1 yu4 zhe2 jun1 wu4 bei1 ， long3 tou2 xin1 mai4 yi4 chi3 ni2 。
- ni2 shen1 mai4 lao2 feng1 mo4 chui1 ， ming2 nian2 zuo4 bing3 da4 ru2 ji1 。
- ye3 ren2 shi2 bao3 guan1 shi4 shao3 ， mo4 wei4 se4 suo1 han2 qin1 ji1 。
- gao1 tang2 chen2 xing1 he2 suo3 wei4 ， men2 wu2 ma3 ji4 ren2 geng4 xi1 。
- zhu1 lou2 yu4 ge2 hu4 fei1 dong4 ， zuo4 jian4 pin2 wu1 sheng1 guang1 hui1 。
- wu2 gong1 ji2 wu4 can2 shou4 lu4 ， feng1 rang2 xing4 lai4 tian1 yu3 zhi1 。
- qi4 liang2 yi2 li4 dai4 ji1 quan3 ， wu2 geng1 he2 de2 chang2 peng1 li2 。

## 注释

## 译文

## 赏析
