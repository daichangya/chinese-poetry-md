---
id: zhang-lei-dong-hai-you-da-song-tu-ren-xiang-chuan-san-dai-shi-wu-qi-zhuang-wei-yi--ce6b4981
title: 东海有大松土人相传三代时物其状伟异诗不能尽因读徐仲车五花柳枝之作作此诗以激之
titlePinyin: dong1 hai3 you3 da4 song1 tu3 ren2 xiang1 chuan2 san1 dai4 shi2 wu4 qi2 zhuang4 wei3 yi4 shi1 bu4 neng2 jin4 yin1 du2 xu2 zhong4 che1 wu3 hua1 liu3 zhi1 zhi1 zuo4 zuo4 ci3 shi1 yi3 ji1 zhi1
titleSlug: dong-hai-you-da-song-tu-ren-xiang-chuan-san-dai-shi-wu-qi-zhuang-wei-yi--ce6b4981
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗翁爱花复爱柳，长歌高吟半酣酒。
- 自言二物天下奇，爱之不厌形于诗。
- 嗟予所爱翁未见，我昔东游穷海甸。
- 波涛四绝大岛中，上有太古不死之长松。
- 千人袢延坐其下，仰见翠叶迷苍穹。
- 巨鳌竭力负不起，鹏栖仅借卑枝容。
- 人言海若此其圉，鳞甲百万屯蛟龙。
- 又云海怪久不死，守护山麓蟠其躬。
- 天空海阔风力壮，敲戛簸荡声无穷。
- 轩辕张乐奏未已，笋𥲤百万喧笙镛。
- 鬼神不欲人屡见，护以万叠青山峰。
- 爱之未免困寂寞，坐见雨露沾蒿蓬。
- 东皋吟翁天下才，海岳秀气天所钟。
- 岂惟文章继骚雅，胸中术业窥夔龙。
- 如何坎轲滞茅屋，失所因与兹松同。
- 诗翁勿爱花与柳，软弱但解争纤秾。
- 春英零落化为土，夏叶狼藉工巢虫。
- 娇儿姹妇最入眼，丈夫所志当英雄。
- 何当与君涉海去，结茅松下甘长终。

## 拼音
- shi1 weng1 ai4 hua1 fu4 ai4 liu3 ， chang2 ge1 gao1 yin2 ban4 han1 jiu3 。
- zi4 yan2 er4 wu4 tian1 xia4 qi2 ， ai4 zhi1 bu2 yan4 xing2 yu2 shi1 。
- jie1 yu3 suo3 ai4 weng1 wei4 jian4 ， wo3 xi1 dong1 you2 qiong2 hai3 dian4 。
- bo1 tao1 si4 jue2 da4 dao3 zhong1 ， shang4 you3 tai4 gu3 bu4 si3 zhi1 chang2 song1 。
- qian1 ren2 pan4 yan2 zuo4 qi2 xia4 ， yang3 jian4 cui4 ye4 mi2 cang1 qiong2 。
- ju4 ao2 jie2 li4 fu4 bu4 qi3 ， peng2 qi1 jin3 jie4 bei1 zhi1 rong2 。
- ren2 yan2 hai3 ruo4 ci3 qi2 yu3 ， lin2 jia3 bai3 wan4 tun2 jiao1 long2 。
- you4 yun2 hai3 guai4 jiu3 bu4 si3 ， shou3 hu4 shan1 lu4 pan2 qi2 gong1 。
- tian1 kong1 hai3 kuo4 feng1 li4 zhuang4 ， qiao1 jia2 bo4 dang4 sheng1 wu2 qiong2 。
- xuan1 yuan2 zhang1 le4 zou4 wei4 yi3 ， sun3 𥲤 bai3 wan4 xuan1 sheng1 yong1 。
- gui3 shen2 bu2 yu4 ren2 lü3 jian4 ， hu4 yi3 wan4 die2 qing1 shan1 feng1 。
- ai4 zhi1 wei4 mian3 kun4 ji4 mo4 ， zuo4 jian4 yu3 lu4 zhan1 hao1 peng2 。
- dong1 gao1 yin2 weng1 tian1 xia4 cai2 ， hai3 yue4 xiu4 qi4 tian1 suo3 zhong1 。
- qi3 wei2 wen2 zhang1 ji4 sao1 ya3 ， xiong1 zhong1 shu4 ye4 kui1 kui2 long2 。
- ru2 he2 kan3 ke1 zhi4 mao2 wu1 ， shi1 suo3 yin1 yu3 zi1 song1 tong2 。
- shi1 weng1 wu4 ai4 hua1 yu3 liu3 ， ruan3 ruo4 dan4 jie3 zheng1 xian1 nong2 。
- chun1 ying1 ling2 luo4 hua4 wei2 tu3 ， xia4 ye4 lang2 ji2 gong1 chao2 chong2 。
- jiao1 er2 cha4 fu4 zui4 ru4 yan3 ， zhang4 fu0 suo3 zhi4 dang1 ying1 xiong2 。
- he2 dang1 yu3 jun1 she4 hai3 qu4 ， jie2 mao2 song1 xia4 gan1 chang2 zhong1 。

## 注释

## 译文

## 赏析
