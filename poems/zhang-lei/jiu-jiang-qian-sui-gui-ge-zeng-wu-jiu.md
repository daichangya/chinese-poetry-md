---
id: zhang-lei-jiu-jiang-qian-sui-gui-ge-zeng-wu-jiu
title: 九江千岁龟歌赠无咎
titlePinyin: jiu3 jiang1 qian1 sui4 gui1 ge1 zeng4 wu2 jiu4
titleSlug: jiu-jiang-qian-sui-gui-ge-zeng-wu-jiu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵龟千年口不食，以背负床饮其息。
- 吾家两龟岂徒不食亦不息，寿与万古无终极。
- 济南晁君博物天地通，夜窥牛斗颇似晋司空。
- 指我两龟有名字，大龟为九江，小龟号千岁。
- 老龙洞庭怒，荡复尧九州。
- 禹咄嗟，水平流。
- 九江无波拍天浮，中有大灵背如丘。
- 南风吹楚泽，莲叶清欲秀。
- 有物中作巢，一寸立介胄。
- 霞衣仙人鬓如霜，饮以南极之光芒。
- 丹颅老客不相见，飞渡东海巢扶桑。
- 迩来蟠桃枝，有子大如缶。
- 浮游轻于鸟，江海一回首。
- 青珊瑚柱碧瑶宫，水仙焚香吹作风。
- 朝戏莲叶西，暮游莲花东。
- 秋风莲子熟，归去清江国。
- 小千岁，大九江，我久不见之，向君案前双。
- 我谓晁君二物有似我与子，国有守龟吾子是。
- 灿然天下之宝器，黄金之縢紫瑶匮。
- 天王端冕史再拜，一逆二从定大事。
- 我身百无用，颇似千岁潜深渊。
- 不愿人间贮金藉玉享富贵，但愿寄身江上一叶之秋莲。
- 万物才不才，用舍不任天。
- 寄声问晁君，然不然。

## 拼音
- ling2 gui1 qian1 nian2 kou3 bu4 shi2 ， yi3 bei1 fu4 chuang2 yin3 qi2 xi1 。
- wu2 jia1 liang3 gui1 qi3 tu2 bu4 shi2 yi4 bu4 xi1 ， shou4 yu3 wan4 gu3 wu2 zhong1 ji2 。
- ji3 nan2 chao2 jun1 bo2 wu4 tian1 di4 tong1 ， ye4 kui1 niu2 dou4 po1 si4 jin4 si1 kong1 。
- zhi3 wo3 liang3 gui1 you3 ming2 zi4 ， da4 gui1 wei4 jiu3 jiang1 ， xiao3 gui1 hao4 qian1 sui4 。
- lao3 long2 dong4 ting2 nu4 ， dang4 fu4 yao2 jiu3 zhou1 。
- yu3 duo1 jie1 ， shui3 ping2 liu2 。
- jiu3 jiang1 wu2 bo1 pai1 tian1 fu2 ， zhong1 you3 da4 ling2 bei4 ru2 qiu1 。
- nan2 feng1 chui1 chu3 ze2 ， lian2 ye4 qing1 yu4 xiu4 。
- you3 wu4 zhong1 zuo4 chao2 ， yi2 cun4 li4 jie4 zhou4 。
- xia2 yi1 xian1 ren2 bin4 ru2 shuang1 ， yin3 yi3 nan2 ji2 zhi1 guang1 mang2 。
- dan1 lu2 lao3 ke4 bu4 xiang1 jian4 ， fei1 du4 dong1 hai3 chao2 fu2 sang1 。
- er3 lai2 pan2 tao2 zhi1 ， you3 zi3 da4 ru2 fou3 。
- fu2 you2 qing1 yu2 niao3 ， jiang1 hai3 yi4 hui2 shou3 。
- qing1 shan1 hu2 zhu4 bi4 yao2 gong1 ， shui3 xian1 fen2 xiang1 chui1 zuo4 feng1 。
- chao2 xi4 lian2 ye4 xi1 ， mu4 you2 lian2 hua1 dong1 。
- qiu1 feng1 lian2 zi3 shu2 ， gui1 qu4 qing1 jiang1 guo2 。
- xiao3 qian1 sui4 ， da4 jiu3 jiang1 ， wo3 jiu3 bu2 jian4 zhi1 ， xiang4 jun1 an4 qian2 shuang1 。
- wo3 wei4 chao2 jun1 er4 wu4 you3 si4 wo3 yu3 zi3 ， guo2 you3 shou3 gui1 wu2 zi3 shi4 。
- can4 ran2 tian1 xia4 zhi1 bao3 qi4 ， huang2 jin1 zhi1 teng2 zi3 yao2 kui4 。
- tian1 wang2 duan1 mian3 shi3 zai4 bai4 ， yi2 ni4 er4 cong2 ding4 da4 shi4 。
- wo3 shen1 bai3 wu2 yong4 ， po1 si4 qian1 sui4 qian2 shen1 yuan1 。
- bu2 yuan4 ren2 jian1 zhu4 jin1 jie4 yu4 xiang3 fu4 gui4 ， dan4 yuan4 ji4 shen1 jiang1 shang4 yi2 ye4 zhi1 qiu1 lian2 。
- wan4 wu4 cai2 bu0 cai2 ， yong4 she4 bu2 ren4 tian1 。
- ji4 sheng1 wen4 chao2 jun1 ， ran2 bu0 ran2 。

## 注释

## 译文

## 赏析
