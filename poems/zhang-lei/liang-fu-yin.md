---
id: zhang-lei-liang-fu-yin
title: 梁父吟
titlePinyin: liang2 fu4 yin2
titleSlug: liang-fu-yin
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豪俊昔未遇，白日无光辉。
- 隆中卧龙客，长啸视群儿。
- 九州英雄争著鞭，黄星午夜照中原。
- 君看慷慨有心者，乃是山东高帝孙。
- 老瞒赤壁抱马走，紫髯江左空回首。
- 世上男儿能几人，眼看袁吕真何有。
- 永安受诏堪垂涕，手挈庸儿是天意。
- 渭上空张复汉旗，蜀民已哭归师至。
- 堂堂八阵竟何为，长安不见汉官仪。
- 邓艾老翁夸至计，谯周鼠子辨兴衰。
- 梁父吟，君听取，击节高歌为君舞。
- 躬耕贫贱志功名，功名入手亡中路。
- 逢时儿女各称雄，运去英雄非历数。
- 梁父吟，悲复悲。
- 古今人事半如此，所以达士观如遗。
- 庞公可是无心者，何事鹿门招不归。

## 拼音
- hao2 jun4 xi1 wei4 yu4 ， bai2 ri4 wu2 guang1 hui1 。
- long2 zhong1 wo4 long2 ke4 ， chang2 xiao4 shi4 qun2 er2 。
- jiu3 zhou1 ying1 xiong2 zheng1 zhu4 bian1 ， huang2 xing1 wu3 ye4 zhao4 zhong1 yuan2 。
- jun1 kan4 kang1 kai3 you3 xin1 zhe3 ， nai3 shi4 shan1 dong1 gao1 di4 sun1 。
- lao3 man2 chi4 bi4 bao4 ma3 zou3 ， zi3 ran2 jiang1 zuo3 kong1 hui2 shou3 。
- shi4 shang4 nan2 er2 neng2 ji3 ren2 ， yan3 kan4 yuan2 lü3 zhen1 he2 you3 。
- yong3 an1 shou4 zhao4 kan1 chui2 ti4 ， shou3 qie4 yong1 er2 shi4 tian1 yi4 。
- wei4 shang4 kong1 zhang1 fu4 han4 qi2 ， shu3 min2 yi3 ku1 gui1 shi1 zhi4 。
- tang2 tang2 ba1 zhen4 jing4 he2 wei4 ， chang2 an1 bu2 jian4 han4 guan1 yi2 。
- deng4 ai4 lao3 weng1 kua1 zhi4 ji4 ， qiao2 zhou1 shu3 zi3 bian4 xing1 shuai1 。
- liang2 fu4 yin2 ， jun1 ting1 qu3 ， ji1 jie2 gao1 ge1 wei4 jun1 wu3 。
- gong1 geng1 pin2 jian4 zhi4 gong1 ming2 ， gong1 ming2 ru4 shou3 wang2 zhong1 lu4 。
- feng2 shi2 er2 nü3 ge4 cheng1 xiong2 ， yun4 qu4 ying1 xiong2 fei1 li4 shu3 。
- liang2 fu4 yin2 ， bei1 fu4 bei1 。
- gu3 jin1 ren2 shi4 ban4 ru2 ci3 ， suo3 yi3 da2 shi4 guan1 ru2 yi2 。
- pang2 gong1 ke3 shi4 wu2 xin1 zhe3 ， he2 shi4 lu4 men2 zhao1 bu4 gui1 。

## 注释

## 译文

## 赏析
