---
id: zhang-lei-zeng-jiang-zhan-dao
title: 赠江瞻道
titlePinyin: zeng4 jiang1 zhan1 dao4
titleSlug: zeng-jiang-zhan-dao
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行于四方，其所急者友。
- 呜呼得之难，百不一邂逅。
- 人心不可齐，若十指于手。
- 随其短与长，亦各有所取。
- 刚或硬而折，柔有弱而仆。
- 质良文不扬，中美外莫副。
- 宽壶泛以枵，狭盎迫而陋。
- 此犹其大概，琐琐难悉究。
- 譬如选长材，弃百不一有。
- 其间虽得之，犹或烦矫揉。
- 我友居淮滨，饮德悉自幼。
- 岂期羁旅间，乃获闻謦欬。
- 嗟君如美玉，外彻中乃厚。
- 埋藏困尘埃，要以不可垢。
- 他人十不一，子乃得八九。
- 余亏能几何，不待勉而就。
- 乃知昔求艰，特以见未久。
- 但忧奔莫及，敢惮喘而走。
- 我心子所知，濩豁无所囿。
- 是以行于世，往往得嘲诟。
- 人才如其面，不自知好丑。
- 立之明鉴前，乃见其可否。
- 子于我无嫌，告我当苦口。
- 惟我于改过，窃不敢自后。
- 嗟予迫饥寒，子亦仰五斗。
- 何当两有归，投老作邻叟。

## 拼音
- wo3 xing2 yu2 si4 fang1 ， qi2 suo3 ji2 zhe3 you3 。
- wu1 hu1 de2 zhi1 nan2 ， bai3 bu4 yi2 xie4 hou4 。
- ren2 xin1 bu4 ke3 qi2 ， ruo4 shi2 zhi3 yu2 shou3 。
- sui2 qi2 duan3 yu3 chang2 ， yi4 ge4 you3 suo3 qu3 。
- gang1 huo4 ying4 er2 zhe2 ， rou2 you3 ruo4 er2 pu2 。
- zhi4 liang2 wen2 bu4 yang2 ， zhong1 mei3 wai4 mo4 fu4 。
- kuan1 hu2 fan4 yi3 xiao1 ， xia2 ang4 po4 er2 lou4 。
- ci3 you2 qi2 da4 gai4 ， suo3 suo3 nan2 xi1 jiu1 。
- pi4 ru2 xuan3 chang2 cai2 ， qi4 bai3 bu4 yi4 you3 。
- qi2 jian1 sui1 de2 zhi1 ， you2 huo4 fan2 jiao3 rou2 。
- wo3 you3 ju1 huai2 bin1 ， yin3 de2 xi1 zi4 you4 。
- qi3 qi1 ji1 lü3 jian1 ， nai3 huo4 wen2 qing3 kai4 。
- jie1 jun1 ru2 mei3 yu4 ， wai4 che4 zhong1 nai3 hou4 。
- mai2 cang2 kun4 chen2 ai1 ， yao4 yi3 bu4 ke3 gou4 。
- ta1 ren2 shi2 bu4 yi1 ， zi3 nai3 de2 ba1 jiu3 。
- yu2 kui1 neng2 ji3 he2 ， bu2 dai4 mian3 er2 jiu4 。
- nai3 zhi1 xi1 qiu2 jian1 ， te4 yi3 jian4 wei4 jiu3 。
- dan4 you1 ben1 mo4 ji2 ， gan3 dan4 chuan3 er2 zou3 。
- wo3 xin1 zi3 suo3 zhi1 ， hu4 huo1 wu2 suo3 you4 。
- shi4 yi3 xing2 yu2 shi4 ， wang3 wang3 de2 chao2 gou4 。
- ren2 cai2 ru2 qi2 mian4 ， bu2 zi4 zhi1 hao3 chou3 。
- li4 zhi1 ming2 jian4 qian2 ， nai3 jian4 qi2 ke3 fou3 。
- zi3 yu2 wo3 wu2 xian2 ， gao4 wo3 dang1 ku3 kou3 。
- wei2 wo3 yu2 gai3 guo4 ， qie4 bu4 gan3 zi4 hou4 。
- jie1 yu3 po4 ji1 han2 ， zi3 yi4 yang3 wu3 dou3 。
- he2 dang1 liang3 you3 gui1 ， tou2 lao3 zuo4 lin2 sou3 。

## 注释

## 译文

## 赏析
