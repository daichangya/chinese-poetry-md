---
id: zhang-lei-ji-yang-ying-zhi
title: 寄杨应之
titlePinyin: ji4 yang2 ying4 zhi1
titleSlug: ji-yang-ying-zhi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 应之蹉跎三十九，犹著青衫困尘垢。
- 高才逸气老益奇，我每事之安敢友。
- 逢时则驾子何患，有才未用谁之丑。
- 暴得从来失常速，徐驱未用鞭其后。
- 扫除万事付之命，收拾至乐归之酒。
- 闻公颇以饮自名，我亦抗衡能至斗。
- 京师常恨酒不足，贫旅仅得糊其口。
- 乃知一饮尚间关，功垂万古知难偶。
- 百年痛饮乃良图，安用金朱裹枯朽。
- 我生自断计已决，君亦我徒能尔否。
- 扬眉鼠子事轻肥，眨眼小儿夸谨厚。
- 须防仰吓忌鹓雏，更虑致魇逢刍狗。
- 独醒不若𫗦其糟，群犬犹须避而走。
- 遭刑每笑嵇叔夜，得计须师彭泽叟。
- 我官古邑洛之阳，间有山川亦奇秀。
- 行当酿秫从子游，更以新诗相献侑。

## 拼音
- ying4 zhi1 cuo1 tuo2 san1 shi2 jiu3 ， you2 zhu4 qing1 shan1 kun4 chen2 gou4 。
- gao1 cai2 yi4 qi4 lao3 yi4 qi2 ， wo3 mei3 shi4 zhi1 an1 gan3 you3 。
- feng2 shi2 ze2 jia4 zi3 he2 huan4 ， you3 cai2 wei4 yong4 shui2 zhi1 chou3 。
- bao4 de2 cong2 lai2 shi1 chang2 su4 ， xu2 qu1 wei4 yong4 bian1 qi2 hou4 。
- sao3 chu2 wan4 shi4 fu4 zhi1 ming4 ， shou1 shi2 zhi4 le4 gui1 zhi1 jiu3 。
- wen2 gong1 po1 yi3 yin3 zi4 ming2 ， wo3 yi4 kang4 heng2 neng2 zhi4 dou4 。
- jing1 shi1 chang2 hen4 jiu3 bu4 zu2 ， pin2 lü3 jin3 de2 hu2 qi2 kou3 。
- nai3 zhi1 yi4 yin3 shang4 jian1 guan1 ， gong1 chui2 wan4 gu3 zhi1 nan2 ou3 。
- bai3 nian2 tong4 yin3 nai3 liang2 tu2 ， an1 yong4 jin1 zhu1 guo3 ku1 xiu3 。
- wo3 sheng1 zi4 duan4 ji4 yi3 jue2 ， jun1 yi4 wo3 tu2 neng2 er3 fou3 。
- yang2 mei2 shu3 zi3 shi4 qing1 fei2 ， zha3 yan3 xiao3 er2 kua1 jin3 hou4 。
- xu1 fang2 yang3 xia4 ji4 yuan1 chu2 ， geng4 lü4 zhi4 yan3 feng2 chu2 gou3 。
- du2 xing3 bu2 ruo4 𫗦 qi2 zao1 ， qun2 quan3 you2 xu1 bi4 er2 zou3 。
- zao1 xing2 mei3 xiao4 ji1 shu1 ye4 ， de2 ji4 xu1 shi1 peng2 ze2 sou3 。
- wo3 guan1 gu3 yi4 luo4 zhi1 yang2 ， jian1 you3 shan1 chuan1 yi4 qi2 xiu4 。
- hang2 dang0 niang4 shu2 cong2 zi3 you2 ， geng4 yi3 xin1 shi1 xiang1 xian4 you4 。

## 注释

## 译文

## 赏析
