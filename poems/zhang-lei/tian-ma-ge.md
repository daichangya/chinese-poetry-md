---
id: zhang-lei-tian-ma-ge
title: 天马歌
titlePinyin: tian1 ma3 ge1
titleSlug: tian-ma-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风霆冥冥日月蔽，帝遣真龙下人世。
- 降精神马育天驹，足蹑奔风动千里。
- 萧条寄产大宛城，我非尔乘徒尔生。
- 小羌杂种漫羁絏，枥上秋风时一鸣。
- 万里名闻汉天子，内府铸金求𫘧駬。
- 将军受诏玉关开，灵旗西指宛王死。
- 天马出城天驷惊，塞沙飒飒边风生。
- 执驱校尉再拜驭，护羌使者清途迎。
- 骐𬴊殿下瞻天表，天质龙姿自相照。
- 翠蕤黄屋两逦迤，玉镫金鞍相炫耀。
- 东游封祀被和銮，甲子北来巡朔边。
- 展才自觉逢时乐，致远不知行路难。
- 物生从类如有神，地无远近终相亲。
- 君不见莘野磻溪耕钓叟，一朝吐气佐明君。

## 拼音
- feng1 ting2 ming2 ming2 ri4 yue4 bi4 ， di4 qian3 zhen1 long2 xia4 ren2 shi4 。
- jiang4 jing1 shen2 ma3 yu4 tian1 ju1 ， zu2 nie4 ben1 feng1 dong4 qian1 li3 。
- xiao1 tiao2 ji4 chan3 da4 wan3 cheng2 ， wo3 fei1 er3 cheng2 tu2 er3 sheng1 。
- xiao3 qiang1 za2 zhong3 man4 ji1 xie4 ， li4 shang4 qiu1 feng1 shi2 yi4 ming2 。
- wan4 li3 ming2 wen2 han4 tian1 zi3 ， nei4 fu3 zhu4 jin1 qiu2 lu4 er3 。
- jiang1 jun1 shou4 zhao4 yu4 guan1 kai1 ， ling2 qi2 xi1 zhi3 wan3 wang2 si3 。
- tian1 ma3 chu1 cheng2 tian1 si4 jing1 ， sai1 sha1 sa4 sa4 bian1 feng1 sheng1 。
- zhi2 qu1 xiao4 wei4 zai4 bai4 yu4 ， hu4 qiang1 shi3 zhe3 qing1 tu2 ying2 。
- qi2 lin2 dian4 xia4 zhan1 tian1 biao3 ， tian1 zhi4 long2 zi1 zi4 xiang1 zhao4 。
- cui4 rui2 huang2 wu1 liang3 li3 yi3 ， yu4 deng1 jin1 an1 xiang1 xuan4 yao4 。
- dong1 you2 feng1 si4 bei4 he2 luan2 ， jia3 zi3 bei3 lai2 xun2 shuo4 bian1 。
- zhan3 cai2 zi4 jue2 feng2 shi2 le4 ， zhi4 yuan3 bu4 zhi1 xing2 lu4 nan2 。
- wu4 sheng1 cong2 lei4 ru2 you3 shen2 ， di4 wu2 yuan3 jin4 zhong1 xiang1 qin1 。
- jun1 bu2 jian4 shen1 ye3 pan2 xi1 geng1 diao4 sou3 ， yi4 chao2 tu3 qi4 zuo3 ming2 jun1 。

## 注释

## 译文

## 赏析
