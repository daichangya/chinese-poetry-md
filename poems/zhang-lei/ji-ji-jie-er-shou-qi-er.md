---
id: zhang-lei-ji-ji-jie-er-shou-qi-er
title: 寄集节二首  其二
titlePinyin: ji4 ji2 jie2 er4 shou3     qi2 er4
titleSlug: ji-ji-jie-er-shou-qi-er
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风号空庭，山雪鸣急霰。
- 是时我与子，倾盖初相见。
- 相逢两恨晚，语罢喜复叹。
- 明灯照红炉，杯酌方烂漫。
- 刘公摩霜鬓，气若初捷战。
- 喜我两人交，深杯手持劝。
- 纵横恣谈笑，一醉便侵旦。
- 想子病酒容，蓬头不能饭。
- 那知会日少，告别不容恋。
- 出门送子归，惨若失侣雁。
- 终朝或不语，妻子怪相问。
- 别来三得书，日月去如箭。
- 栗亭在何处，山川浩千万。
- 吾将理南棹，遂我江湖愿。
- 两如随风云，那复计聚散。
- 迟君秣骊驹，别我过穷县。

## 拼音
- bei3 feng1 hao4 kong1 ting2 ， shan1 xue3 ming2 ji2 xian4 。
- shi4 shi2 wo3 yu3 zi3 ， qing1 gai4 chu1 xiang1 jian4 。
- xiang1 feng2 liang3 hen4 wan3 ， yu3 ba4 xi3 fu4 tan4 。
- ming2 deng1 zhao4 hong2 lu2 ， bei1 zhuo2 fang1 lan4 man4 。
- liu2 gong1 mo2 shuang1 bin4 ， qi4 ruo4 chu1 jie2 zhan4 。
- xi3 wo3 liang3 ren2 jiao1 ， shen1 bei1 shou3 chi2 quan4 。
- zong4 heng2 zi4 tan2 xiao4 ， yi2 zui4 bian4 qin1 dan4 。
- xiang3 zi3 bing4 jiu3 rong2 ， peng2 tou2 bu4 neng2 fan4 。
- na4 zhi1 hui0 ri4 shao3 ， gao4 bie2 bu4 rong2 lian4 。
- chu1 men2 song4 zi3 gui1 ， can3 ruo4 shi1 lü3 yan4 。
- zhong1 chao2 huo4 bu4 yu3 ， qi1 zi3 guai4 xiang4 wen4 。
- bie2 lai2 san1 de2 shu1 ， ri4 yue4 qu4 ru2 jian4 。
- li4 ting2 zai4 he2 chu4 ， shan1 chuan1 hao4 qian1 wan4 。
- wu2 jiang1 li3 nan2 zhao4 ， sui4 wo3 jiang1 hu2 yuan4 。
- liang3 ru2 sui2 feng1 yun2 ， na4 fu4 ji4 ju4 san4 。
- chi2 jun1 mo4 li2 ju1 ， bie2 wo3 guo4 qiong2 xian4 。

## 注释

## 译文

## 赏析
