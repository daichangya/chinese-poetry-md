---
id: zhang-lei-yu-guan-jing-ling-shi-li-wen-ju-chang-yi-shi-zhi-jun-tong-you-xi-chan-ch-de500c58
title: 予官竟陵时李文举尝以事至郡同游西禅刹陆子泉烹茶酌酒甚欢也今岁予移官齐安文举自武昌渡江过我与之饮酒念西禅旧事相与慨然
titlePinyin: yu3 guan1 jing4 ling2 shi2 li3 wen2 ju3 chang2 yi3 shi4 zhi4 jun4 tong2 you2 xi1 chan2 cha4 lu4 zi3 quan2 peng1 cha2 zhuo2 jiu3 shen4 huan1 ye3 jin1 sui4 yu3 yi2 guan1 qi2 an1 wen2 ju3 zi4 wu3 chang1 du4 jiang1 guo4 wo3 yu3 zhi1 yin3 jiu3 nian4 xi1 chan2 jiu4 shi4 xiang1 yu3 kai3 ran2
titleSlug: yu-guan-jing-ling-shi-li-wen-ju-chang-yi-shi-zhi-jun-tong-you-xi-chan-ch-de500c58
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此生放荡随群动，一觉竟陵潇洒梦。
- 江山唤我此中来，却愁风月无人共。
- 李侯年少能思我，朅来两桨归潮送。
- 不辞薄酒与君饮，坐觉西山夕烟重。
- 西禅旧游已陈迹，壁间陆子尘生供。
- 石栏古井谁知味，只有松风自成弄。
- 爱君为吏无俗韵，快诵离骚饮仍痛。
- 不嫌寂寞过我来，古县年丰少争讼。

## 拼音
- ci3 sheng1 fang4 dang4 sui2 qun2 dong4 ， yi2 jiao4 jing4 ling2 xiao1 sa3 meng4 。
- jiang1 shan1 huan4 wo3 ci3 zhong1 lai2 ， que4 chou2 feng1 yue4 wu2 ren2 gong4 。
- li3 hou2 nian2 shao4 neng2 si1 wo3 ， qie4 lai2 liang3 jiang3 gui1 chao2 song4 。
- bu4 ci2 bo2 jiu3 yu3 jun1 yin3 ， zuo4 jue2 xi1 shan1 xi1 yan1 zhong4 。
- xi1 chan2 jiu4 you2 yi3 chen2 ji4 ， bi4 jian1 lu4 zi3 chen2 sheng1 gong4 。
- shi2 lan2 gu3 jing3 shui2 zhi1 wei4 ， zhi3 you3 song1 feng1 zi4 cheng2 nong4 。
- ai4 jun1 wei4 li4 wu2 su2 yun4 ， kuai4 song4 li2 sao1 yin3 reng2 tong4 。
- bu4 xian2 ji4 mo4 guo4 wo3 lai2 ， gu3 xian4 nian2 feng1 shao3 zheng1 song4 。

## 注释

## 译文

## 赏析
