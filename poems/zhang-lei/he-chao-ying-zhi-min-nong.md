---
id: zhang-lei-he-chao-ying-zhi-min-nong
title: 和晁应之悯农
titlePinyin: he2 chao2 ying4 zhi1 min3 nong2
titleSlug: he-chao-ying-zhi-min-nong
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南风吹麦麦穗好，饥儿道上扶其老。
- 皇天雨露自有时，尔恨秋成常不早。
- 南山壮儿市兵弩，百金装剑黄金缕。
- 夜为盗贼朝受刑，甘心不悔知何数。
- 为盗操戈足衣食，力田竟岁犹无获。
- 饥寒刑戮死则同，攘夺犹能缓朝夕。
- 老农悲嗟泪沾臆，几见良田有荆棘。
- 壮夫为盗羸老耕，市人珠玉田家得。
- 吏兵操戈恐不锐，由来杀人伤正气。
- 人间万事莽悠悠，我歌此诗闻者愁。

## 拼音
- nan2 feng1 chui1 mai4 mai4 sui4 hao3 ， ji1 er2 dao4 shang4 fu2 qi2 lao3 。
- huang2 tian1 yu3 lu4 zi4 you3 shi2 ， er3 hen4 qiu1 cheng2 chang2 bu4 zao3 。
- nan2 shan1 zhuang4 er2 shi4 bing1 nu3 ， bai3 jin1 zhuang1 jian4 huang2 jin1 lü3 。
- ye4 wei4 dao4 zei2 chao2 shou4 xing2 ， gan1 xin1 bu4 hui3 zhi1 he2 shu4 。
- wei4 dao4 cao1 ge1 zu2 yi1 shi2 ， li4 tian2 jing4 sui4 you2 wu2 huo4 。
- ji1 han2 xing2 lu4 si3 ze2 tong2 ， rang3 duo2 you2 neng2 huan3 zhao1 xi1 。
- lao3 nong2 bei1 jie1 lei4 zhan1 yi4 ， ji3 jian4 liang2 tian2 you3 jing1 ji2 。
- zhuang4 fu1 wei4 dao4 lei2 lao3 geng1 ， shi4 ren2 zhu1 yu4 tian2 jia1 de2 。
- li4 bing1 cao1 ge1 kong3 bu2 rui4 ， you2 lai2 sha1 ren2 shang1 zheng4 qi4 。
- ren2 jian1 wan4 shi4 mang3 you1 you1 ， wo3 ge1 ci3 shi1 wen2 zhe3 chou2 。

## 注释

## 译文

## 赏析
