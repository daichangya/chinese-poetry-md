---
id: zhang-lei-ti-an-zhou-zhang-quan-weng-dai-fu-xi-tu
title: 题安州张全翁大夫溪图
titlePinyin: ti2 an1 zhou1 zhang1 quan2 weng1 dai4 fu0 xi1 tu2
titleSlug: ti-an-zhou-zhang-quan-weng-dai-fu-xi-tu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清溪萦洄流碧玉，散入缘冈万竿竹。
- 照春四合锦绣林，干云直上风霜木。
- 主人吾宗行珪璧，解组归来鬓犹绿。
- 祇知林下酒盈樽，不忧门外车推毂。
- 灵心内守消冰炭，洗眼旁观看荣辱。
- 造物乘除真有理，却将康健还无欲。
- 嗟予放浪已半世，斥逐不去缘微禄。
- 六年一梦百忧患，踏雨褰裳过林麓。
- 杀鸡为黍固留我，我自奔忙不皇宿。
- 乃知风月为君好，颇觉禽鱼憎我俗。
- 楚鱼楚稻贱如土，老去容身一茅屋。
- 他年杖履请卜邻，与君静话烹粱粥。

## 拼音
- qing1 xi1 ying2 hui2 liu2 bi4 yu4 ， san4 ru4 yuan2 gang1 wan4 gan1 zhu2 。
- zhao4 chun1 si4 he2 jin3 xiu4 lin2 ， gan1 yun2 zhi2 shang4 feng1 shuang1 mu4 。
- zhu3 ren2 wu2 zong1 xing2 gui1 bi4 ， jie3 zu3 gui1 lai2 bin4 you2 lü4 。
- qi2 zhi1 lin2 xia4 jiu3 ying2 zun1 ， bu4 you1 men2 wai4 che1 tui1 gu1 。
- ling2 xin1 nei4 shou3 xiao1 bing1 tan4 ， xi3 yan3 pang2 guan1 kan4 rong2 ru3 。
- zao4 wu4 cheng2 chu2 zhen1 you3 li3 ， que4 jiang1 kang1 jian4 hai2 wu2 yu4 。
- jie1 yu3 fang4 lang4 yi3 ban4 shi4 ， chi4 zhu2 bu2 qu4 yuan2 wei1 lu4 。
- liu4 nian2 yi2 meng4 bai3 you1 huan4 ， ta4 yu3 qian1 shang0 guo4 lin2 lu4 。
- sha1 ji1 wei2 shu3 gu4 liu2 wo3 ， wo3 zi4 ben1 mang2 bu4 huang2 su4 。
- nai3 zhi1 feng1 yue4 wei4 jun1 hao3 ， po1 jue2 qin2 yu2 zeng1 wo3 su2 。
- chu3 yu2 chu3 dao4 jian4 ru2 tu3 ， lao3 qu4 rong2 shen1 yi4 mao2 wu1 。
- ta1 nian2 zhang4 lü3 qing3 bu3 lin2 ， yu3 jun1 jing4 hua4 peng1 liang2 zhou1 。

## 注释

## 译文

## 赏析
