---
id: zhang-lei-song-chen-qi-zhi
title: 送陈器之
titlePinyin: song4 chen2 qi4 zhi1
titleSlug: song-chen-qi-zhi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 投身落穷谷，默默类囚拘。
- 情忘侣木石，机谢友禽鱼。
- 粲粲陈夫子，文章德行俱。
- 虽云相知晚，既合乃不渝。
- 我官洛水滨，君寄鹿山隅。
- 孰谓百里遥，满案堆君书。
- 诗坛两不慑，日夕鬭戈殳。
- 我赠白玉璧，子还明月珠。
- 今春子遇我，为我驻骊驹。
- 高怀坐披豁，一饮倒双壶。
- 联骑失洛桥，据鞍递歌呼。
- 剧谈烬饮烛，痛饮销炎炉。
- 首夏余春妍，子还自西都。
- 连朝守杯勺，芍药正芬敷。
- 插花乌帽倾，醉倒傍人扶。
- 已别尚反顾，将归重踌躇。
- 官期子当满，念别久鬰纡。
- 况乃西郊道，匆匆遇行车。
- 一酌不暇劝，矧欲尽子娱。
- 亦知微诚薄，所惜违区区。
- 亲友义不小，况乃知心欤。
- 忽忽流水滨，尚将执子袪。
- 愿子保多福，六翮纵南图。
- 永此金石交，皦皦坚终初。

## 拼音
- tou2 shen1 luo4 qiong2 gu3 ， mo4 mo4 lei4 qiu2 ju1 。
- qing2 wang4 lü3 mu4 shi2 ， ji1 xie4 you3 qin2 yu2 。
- can4 can4 chen2 fu1 zi3 ， wen2 zhang1 de2 xing2 ju4 。
- sui1 yun2 xiang1 zhi1 wan3 ， ji4 he2 nai3 bu4 yu2 。
- wo3 guan1 luo4 shui3 bin1 ， jun1 ji4 lu4 shan1 yu2 。
- shu2 wei4 bai3 li3 yao2 ， man3 an4 dui1 jun1 shu1 。
- shi1 tan2 liang3 bu2 she4 ， ri4 xi1 dou4 ge1 shu1 。
- wo3 zeng4 bai2 yu4 bi4 ， zi3 hai2 ming2 yue4 zhu1 。
- jin1 chun1 zi3 yu4 wo3 ， wei4 wo3 zhu4 li2 ju1 。
- gao1 huai2 zuo4 pi1 huo1 ， yi4 yin3 dao3 shuang1 hu2 。
- lian2 qi2 shi1 luo4 qiao2 ， ju4 an1 di4 ge1 hu1 。
- ju4 tan2 jin4 yin3 zhu2 ， tong4 yin3 xiao1 yan2 lu2 。
- shou3 xia4 yu2 chun1 yan2 ， zi3 hai2 zi4 xi1 dou1 。
- lian2 chao2 shou3 bei1 shao2 ， shao2 yao4 zheng4 fen1 fu1 。
- cha1 hua1 wu1 mao4 qing1 ， zui4 dao3 bang4 ren2 fu2 。
- yi3 bie2 shang4 fan3 gu4 ， jiang1 gui1 zhong4 chou2 chu2 。
- guan1 qi1 zi3 dang1 man3 ， nian4 bie2 jiu3 yu4 yu1 。
- kuang4 nai3 xi1 jiao1 dao4 ， cong1 cong1 yu4 xing2 che1 。
- yi4 zhuo2 bu4 xia2 quan4 ， shen3 yu4 jin4 zi3 yu2 。
- yi4 zhi1 wei1 cheng2 bao2 ， suo3 xi1 wei2 qu1 qu1 。
- qin1 you3 yi4 bu4 xiao3 ， kuang4 nai3 zhi1 xin1 yu2 。
- hu1 hu1 liu2 shui3 bin1 ， shang4 jiang1 zhi2 zi3 qu1 。
- yuan4 zi3 bao3 duo1 fu2 ， liu4 he2 zong4 nan2 tu2 。
- yong3 ci3 jin1 shi2 jiao1 ， jiao3 jiao3 jian1 zhong1 chu1 。

## 注释

## 译文

## 赏析
