---
id: zhang-lei-song-du-jun-zhang-shou-qi-zhou
title: 送杜君章守齐州
titlePinyin: song4 du4 jun1 zhang1 shou3 qi2 zhou1
titleSlug: song-du-jun-zhang-shou-qi-zhou
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生杜公贤弟兄，北州人物家法称。
- 儿童服膺今见面，温润圭璧清霜冰。
- 胸中诗书不见试，鬓发欲白论邦刑。
- 用违所长众不可，公犹谈笑气甚平。
- 人才之难万冀一，一士其重九鼎轻。
- 典签不废吟拥鼻，所叹虚席何人登。
- 临蕃千骑亦不恶，聊以余力苏疲氓。
- 霜清水落鱼泼剌，万瓮沸响新醪倾。
- 东秦山河太守贵，长安歌舞新曲成。
- 正须昼夜快作乐，舍人促公归治行。

## 拼音
- ping2 sheng1 du4 gong1 xian2 di4 xiong0 ， bei3 zhou1 ren2 wu4 jia1 fa3 cheng1 。
- er2 tong2 fu2 ying1 jin1 jian4 mian4 ， wen1 run4 gui1 bi4 qing1 shuang1 bing1 。
- xiong1 zhong1 shi1 shu1 bu2 jian4 shi4 ， bin4 fa4 yu4 bai2 lun4 bang1 xing2 。
- yong4 wei2 suo3 chang2 zhong4 bu4 ke3 ， gong1 you2 tan2 xiao4 qi4 shen4 ping2 。
- ren2 cai2 zhi1 nan2 wan4 ji4 yi1 ， yi2 shi4 qi2 chong2 jiu3 ding3 qing1 。
- dian3 qian1 bu2 fei4 yin2 yong1 bi2 ， suo3 tan4 xu1 xi2 he2 ren2 deng1 。
- lin2 fan1 qian1 qi2 yi4 bu2 e4 ， liao2 yi3 yu2 li4 su1 pi2 mang2 。
- shuang1 qing1 shui3 luo4 yu2 po1 la4 ， wan4 weng4 fei4 xiang3 xin1 lao2 qing1 。
- dong1 qin2 shan1 he2 tai4 shou3 gui4 ， chang2 an1 ge1 wu3 xin1 qu3 cheng2 。
- zheng4 xu1 zhou4 ye4 kuai4 zuo4 le4 ， she4 ren2 cu4 gong1 gui1 zhi4 xing2 。

## 注释

## 译文

## 赏析
