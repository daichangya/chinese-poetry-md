---
id: zhang-lei-qi-xi-ge
title: 七夕歌
titlePinyin: qi1 xi1 ge1
titleSlug: qi-xi-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人间一叶梧桐飘，蓐收行秋回斗杓。
- 神官召集役灵鹊，直渡银河云作桥。
- 河东美人天帝子，机杼年年劳玉指。
- 纤成云雾紫星衣，辛苦无欢容不理。
- 帝怜独居无与娱，河西嫁与牵牛夫。
- 自从嫁得废织纴，绿鬓云鬟朝暮梳。
- 贪欢不归天帝怒，谪归却理来时路。
- 但令一岁一相见，七月七日桥边渡。
- 别长会少知奈何，却悔从来欢爱多。
- 匆匆万事说不尽，烛龙已驾随羲和。
- 河边灵官催晓发，令严不管轻离别。
- 空将泪作雨滂沱，泪痕有尽愁无歇。
- 我言织女君莫叹，天地无穷会相见。
- 犹胜姮娥不嫁人，夜夜孤眠广寒殿。

## 拼音
- ren2 jian1 yi2 ye4 wu2 tong2 piao1 ， ru4 shou1 xing2 qiu1 hui2 dou4 shao2 。
- shen2 guan1 zhao4 ji2 yi4 ling2 que4 ， zhi2 du4 yin2 he2 yun2 zuo4 qiao2 。
- he2 dong1 mei3 ren2 tian1 di4 zi3 ， ji1 zhu4 nian2 nian2 lao2 yu4 zhi3 。
- xian1 cheng2 yun2 wu4 zi3 xing1 yi1 ， xin1 ku3 wu2 huan1 rong2 bu4 li3 。
- di4 lian2 du2 ju1 wu2 yu3 yu2 ， he2 xi1 jia4 yu3 qian1 niu2 fu1 。
- zi4 cong2 jia4 de2 fei4 zhi1 ren4 ， lü4 bin4 yun2 huan2 chao2 mu4 shu1 。
- tan1 huan1 bu4 gui1 tian1 di4 nu4 ， zhe2 gui1 que4 li3 lai2 shi2 lu4 。
- dan4 ling4 yi2 sui4 yi4 xiang1 jian4 ， qi1 yue4 qi1 ri4 qiao2 bian1 du4 。
- bie2 chang2 hui4 shao3 zhi1 nai4 he2 ， que4 hui3 cong2 lai2 huan1 ai4 duo1 。
- cong1 cong1 wan4 shi4 shuo1 bu2 jin4 ， zhu2 long2 yi3 jia4 sui2 xi1 he2 。
- he2 bian1 ling2 guan1 cui1 xiao3 fa1 ， ling4 yan2 bu4 guan3 qing1 li2 bie2 。
- kong1 jiang1 lei4 zuo4 yu3 pang1 tuo2 ， lei4 hen2 you3 jin4 chou2 wu2 xie1 。
- wo3 yan2 zhi1 nü3 jun1 mo4 tan4 ， tian1 di4 wu2 qiong2 hui4 xiang1 jian4 。
- you2 sheng4 heng2 e2 bu2 jia4 ren2 ， ye4 ye4 gu1 mian2 guang3 han2 dian4 。

## 注释

## 译文

## 赏析
