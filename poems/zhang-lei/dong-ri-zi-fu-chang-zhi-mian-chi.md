---
id: zhang-lei-dong-ri-zi-fu-chang-zhi-mian-chi
title: 冬日自福昌之渑池
titlePinyin: dong1 ri4 zi4 fu2 chang1 zhi1 mian3 chi2
titleSlug: dong-ri-zi-fu-chang-zhi-mian-chi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群岗洛阳西，势若海浪翻。
- 连岭起我左，层阜当我前。
- 采如兽腾突，缭若蛇蜿蜒。
- 外高陟缥缈，却下逼重渊。
- 老崖忽中断，俯视毛骨寒。
- 百丈未见底，立土如岩峦。
- 登高望四垠，目断无平川。
- 崩腾万马群，出没相后先。
- 虽有貔虎军，顾步安得前。
- 我观绝塞处，块土万雉坚。
- 崤渑自古险，秦人有重关。
- 信哉天作固，扃键谁敢干。
- 时平战伐息，地辟村落闲。
- 堆阜何茫茫，耕桑莽相连。
- 平生喜壮观，吊古重悲叹。
- 山川只自尔，兴废何多端。

## 拼音
- qun2 gang3 luo4 yang2 xi1 ， shi4 ruo4 hai3 lang4 fan1 。
- lian2 ling3 qi3 wo3 zuo3 ， ceng2 fu4 dang1 wo3 qian2 。
- cai3 ru2 shou4 teng2 tu1 ， liao2 ruo4 she2 wan1 yan2 。
- wai4 gao1 zhi4 piao1 miao3 ， que4 xia4 bi1 zhong4 yuan1 。
- lao3 ya2 hu1 zhong1 duan4 ， fu3 shi4 mao2 gu3 han2 。
- bai3 zhang4 wei4 jian4 di3 ， li4 tu3 ru2 yan2 luan2 。
- deng1 gao1 wang4 si4 yin2 ， mu4 duan4 wu2 ping2 chuan1 。
- beng1 teng2 wan4 ma3 qun2 ， chu1 mo4 xiang1 hou4 xian1 。
- sui1 you3 pi2 hu3 jun1 ， gu4 bu4 an1 de2 qian2 。
- wo3 guan1 jue2 sai1 chu4 ， kuai4 tu3 wan4 zhi4 jian1 。
- xiao2 mian3 zi4 gu3 xian3 ， qin2 ren2 you3 zhong4 guan1 。
- xin4 zai1 tian1 zuo4 gu4 ， jiong1 jian4 shui2 gan3 gan1 。
- shi2 ping2 zhan4 fa2 xi1 ， di4 pi4 cun1 luo4 xian2 。
- dui1 fu4 he2 mang2 mang2 ， geng1 sang1 mang3 xiang1 lian2 。
- ping2 sheng1 xi3 zhuang4 guan1 ， diao4 gu3 zhong4 bei1 tan4 。
- shan1 chuan1 zhi1 zi4 er3 ， xing1 fei4 he2 duo1 duan1 。

## 注释

## 译文

## 赏析
