---
id: zhang-lei-zhong-ju
title: 种菊
titlePinyin: zhong3 ju2
titleSlug: zhong-ju
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 何馨香之芬敷兮，昌绿叶而紫茎。
- 是其名为菊兮，爰植予之中庭。
- 性清平而不躁兮，味甘爽而充烹。
- 当秋露之惨凄兮，舒煌煌之华英。
- 色正而丽兮，气芬以清。
- 纯静秀洁兮，族茂群荣。
- 采食以时兮，天和以宁。
- 颖轻窍达兮，瞳子清明。
- 散败流浊兮，风宣滞行。
- 仙圣所饵兮，屏除臭腥。
- 久嗜不废兮，将延尔龄。
- 嗟予生兮，蹇薄烦冥。
- 忧饥畏寒兮，微禄以生。
- 终曷归兮，山林是营。
- 膏粱鼎食兮，方丈纵横。
- 炙熊之蹯兮，龙醢羊羹。
- 彼得有命兮，吾奚尔荣。
- 惟兹佳菊兮，野实以生。
- 采撷咀食兮，荐俎盈登。
- 求之孔易兮，世焉莫争。
- 我有久疾兮，壅塞烦昏。
- 支节坚痹兮，气阏于元。
- 惫不能支兮，外壅中干。
- 疥癣得志兮，蛲蛔伏蟠。
- 餐华秋冬兮，食叶春夏。
- 集新易故兮，尔功是假。
- 宁康我躯兮，骨节坚良。
- 产和剔戾兮，其乐洋洋。
- 反华于玄兮，易瘘以强。
- 忘生绝俗兮，深潜远藏。
- 骖驾云雾兮，呼吸太阳。
- 招友彭咸兮，御风以翔。
- 吁嗟此菊兮，吾于尔望。

## 拼音
- he2 xin1 xiang1 zhi1 fen1 fu1 xi1 ， chang1 lü4 ye4 er2 zi3 jing1 。
- shi4 qi2 ming2 wei4 ju2 xi1 ， yuan2 zhi2 yu3 zhi1 zhong1 ting2 。
- xing4 qing1 ping2 er2 bu2 zao4 xi1 ， wei4 gan1 shuang3 er2 chong1 peng1 。
- dang1 qiu1 lu4 zhi1 can3 qi1 xi1 ， shu1 huang2 huang2 zhi1 hua2 ying1 。
- se4 zheng4 er2 li4 xi1 ， qi4 fen1 yi3 qing1 。
- chun2 jing4 xiu4 jie2 xi1 ， zu2 mao4 qun2 rong2 。
- cai3 shi2 yi3 shi2 xi1 ， tian1 he2 yi3 ning2 。
- ying3 qing1 qiao4 da2 xi1 ， tong2 zi3 qing1 ming2 。
- san4 bai4 liu2 zhuo2 xi1 ， feng1 xuan1 zhi4 xing2 。
- xian1 sheng4 suo3 er3 xi1 ， ping2 chu2 chou4 xing1 。
- jiu3 shi4 bu2 fei4 xi1 ， jiang1 yan2 er3 ling2 。
- jie1 yu3 sheng1 xi1 ， jian3 bao2 fan2 ming2 。
- you1 ji1 wei4 han2 xi1 ， wei1 lu4 yi3 sheng1 。
- zhong1 he2 gui1 xi1 ， shan1 lin2 shi4 ying2 。
- gao1 liang2 ding3 shi2 xi1 ， fang1 zhang4 zong4 heng2 。
- zhi4 xiong2 zhi1 fan2 xi1 ， long2 hai3 yang2 geng1 。
- bi3 de2 you3 ming4 xi1 ， wu2 xi1 er3 rong2 。
- wei2 zi1 jia1 ju2 xi1 ， ye3 shi2 yi3 sheng1 。
- cai3 xie2 zui3 shi2 xi1 ， jian4 zu3 ying2 deng1 。
- qiu2 zhi1 kong3 yi4 xi1 ， shi4 yan1 mo4 zheng1 。
- wo3 you3 jiu3 ji2 xi1 ， yong1 se4 fan2 hun1 。
- zhi1 jie2 jian1 bi4 xi1 ， qi4 e4 yu2 yuan2 。
- bei4 bu4 neng2 zhi1 xi1 ， wai4 yong1 zhong1 gan1 。
- jie4 xuan3 de2 zhi4 xi1 ， nao2 hui2 fu2 pan2 。
- can1 hua2 qiu1 dong1 xi1 ， shi2 ye4 chun1 xia4 。
- ji2 xin1 yi4 gu4 xi1 ， er3 gong1 shi4 jia3 。
- ning2 kang1 wo3 qu1 xi1 ， gu3 jie2 jian1 liang2 。
- chan3 he2 ti1 li4 xi1 ， qi2 le4 yang2 yang2 。
- fan3 hua2 yu2 xuan2 xi1 ， yi4 lou4 yi3 qiang2 。
- wang4 sheng1 jue2 su2 xi1 ， shen1 qian2 yuan3 cang2 。
- can1 jia4 yun2 wu4 xi1 ， hu1 xi1 tai4 yang2 。
- zhao1 you3 peng2 xian2 xi1 ， yu4 feng1 yi3 xiang2 。
- xu1 jie1 ci3 ju2 xi1 ， wu2 yu2 er3 wang4 。

## 注释

## 译文

## 赏析
