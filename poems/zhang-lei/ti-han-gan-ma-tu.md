---
id: zhang-lei-ti-han-gan-ma-tu
title: 题韩干马图
titlePinyin: ti2 han2 gan1 ma3 tu2
titleSlug: ti-han-gan-ma-tu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 头如翔鸾月颊光，背如安舆凫臆方。
- 心知不载田舍郎，犹带开元天子红袍香。
- 韩干写时国无事，绿树阴低春昼长。
- 两髯执辔俨在傍，如瞻驰道黄屋张。
- 北风扬尘燕贼狂，厩中万马归范阳。
- 天子乘骡蜀山路，满川苜蓿为谁芳。

## 拼音
- tou2 ru2 xiang2 luan2 yue4 jia2 guang1 ， bei4 ru2 an1 yu2 fu2 yi4 fang1 。
- xin1 zhi1 bu4 zai3 tian2 she4 lang2 ， you2 dai4 kai1 yuan2 tian1 zi3 hong2 pao2 xiang1 。
- han2 gan1 xie3 shi2 guo2 wu2 shi4 ， lü4 shu4 yin1 di1 chun1 zhou4 chang2 。
- liang3 ran2 zhi2 pei4 yan3 zai4 bang4 ， ru2 zhan1 chi2 dao4 huang2 wu1 zhang1 。
- bei3 feng1 yang2 chen2 yan4 zei2 kuang2 ， jiu4 zhong1 wan4 ma3 gui1 fan4 yang2 。
- tian1 zi3 cheng2 luo2 shu3 shan1 lu4 ， man3 chuan1 mu4 xu0 wei4 shui2 fang1 。

## 注释

## 译文

## 赏析
