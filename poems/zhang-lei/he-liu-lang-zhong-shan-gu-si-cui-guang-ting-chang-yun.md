---
id: zhang-lei-he-liu-lang-zhong-shan-gu-si-cui-guang-ting-chang-yun
title: 和柳郎中山谷寺翠光亭长韵
titlePinyin: he2 liu3 lang2 zhong1 shan1 gu3 si4 cui4 guang1 ting2 chang2 yun4
titleSlug: he-liu-lang-zhong-shan-gu-si-cui-guang-ting-chang-yun
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山深疑路断，古寺忽开门。
- 乔木风霜急，荒崖云雨痕。
- 朝霞明翠霭，秋雨濯岚昏。
- 幽鸟不避客，闲云时入轩。
- 重萝深更绿，碧涧浅无浑。
- 宝地黄金布，飞泉白玉喷。
- 庭闲卧驯鹿，果熟引王孙。
- 禅静石为室，客迷桃满园。
- 每悲尘世幻，方信梵王尊。
- 野实饥堪荐，阳崖冬自温。
- 便当安寂寞，何事走歊烦。
- 清梵晨斋启，高松夜枕喧。
- 逢人休问道，得意已忘言。
- 直指曹溪路，劳将贝叶翻。
- 功名叹不偶，岁月去如奔。
- 久分疏轩冕，宁辞友玃猿。
- 从容岩客话，粗粝野僧飧。
- 即是平生乐，心期何日论。

## 拼音
- shan1 shen1 yi2 lu4 duan4 ， gu3 si4 hu1 kai1 men2 。
- qiao2 mu4 feng1 shuang1 ji2 ， huang1 ya2 yun2 yu3 hen2 。
- zhao1 xia2 ming2 cui4 ai3 ， qiu1 yu3 zhuo2 lan2 hun1 。
- you1 niao3 bu2 bi4 ke4 ， xian2 yun2 shi2 ru4 xuan1 。
- zhong4 luo2 shen1 geng4 lü4 ， bi4 jian4 qian3 wu2 hun2 。
- bao3 di4 huang2 jin1 bu4 ， fei1 quan2 bai2 yu4 pen1 。
- ting2 xian2 wo4 xun4 lu4 ， guo3 shu2 yin3 wang2 sun1 。
- chan2 jing4 shi2 wei4 shi4 ， ke4 mi2 tao2 man3 yuan2 。
- mei3 bei1 chen2 shi4 huan4 ， fang1 xin4 fan4 wang2 zun1 。
- ye3 shi2 ji1 kan1 jian4 ， yang2 ya2 dong1 zi4 wen1 。
- bian4 dang1 an1 ji4 mo4 ， he2 shi4 zou3 xiao1 fan2 。
- qing1 fan4 chen2 zhai1 qi3 ， gao1 song1 ye4 zhen3 xuan1 。
- feng2 ren2 xiu1 wen4 dao4 ， de2 yi4 yi3 wang4 yan2 。
- zhi2 zhi3 cao2 xi1 lu4 ， lao2 jiang1 bei4 ye4 fan1 。
- gong1 ming2 tan4 bu4 ou3 ， sui4 yue4 qu4 ru2 ben1 。
- jiu3 fen1 shu1 xuan1 mian3 ， ning2 ci2 you3 jue2 yuan2 。
- cong2 rong2 yan2 ke4 hua4 ， cu1 li4 ye3 seng1 sun1 。
- ji2 shi4 ping2 sheng1 le4 ， xin1 qi1 he2 ri4 lun4 。

## 注释

## 译文

## 赏析
