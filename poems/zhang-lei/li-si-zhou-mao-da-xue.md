---
id: zhang-lei-li-si-zhou-mao-da-xue
title: 离泗州冒大雪
titlePinyin: li2 si4 zhou1 mao4 da4 xue3
titleSlug: li-si-zhou-mao-da-xue
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴风驾长淮，铁马一百万。
- 孤舟犯其垒，白羽一挥散。
- 崩腾中夜雪，千里照组练。
- 乾坤合冥蒙，远色辨波面。
- 云端数寸塔，仅若簪出弁。
- 寒飞不远林，瘦植冻依岸。
- 龟山晚沽酒，旅食烹野雁。
- 惜哉吾里丰，一亩不素办。

## 拼音
- yin1 feng1 jia4 chang2 huai2 ， tie3 ma3 yi4 bai3 wan4 。
- gu1 zhou1 fan4 qi2 lei3 ， bai2 yu3 yi4 hui1 san4 。
- beng1 teng2 zhong1 ye4 xue3 ， qian1 li3 zhao4 zu3 lian4 。
- qian2 kun1 he2 ming2 meng2 ， yuan3 se4 bian4 bo1 mian4 。
- yun2 duan1 shu4 cun4 ta3 ， jin3 ruo4 zan1 chu1 bian4 。
- han2 fei1 bu4 yuan3 lin2 ， shou4 zhi2 dong4 yi1 an4 。
- gui1 shan1 wan3 gu1 jiu3 ， lü3 shi2 peng1 ye3 yan4 。
- xi1 zai1 wu2 li3 feng1 ， yi4 mu3 bu2 su4 ban4 。

## 注释

## 译文

## 赏析
