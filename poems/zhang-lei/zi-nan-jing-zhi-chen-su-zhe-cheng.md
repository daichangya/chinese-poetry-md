---
id: zhang-lei-zi-nan-jing-zhi-chen-su-zhe-cheng
title: 自南京之陈宿柘城
titlePinyin: zi4 nan2 jing1 zhi1 chen2 su4 zhe4 cheng2
titleSlug: zi-nan-jing-zhi-chen-su-zhe-cheng
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荒城人稀荆棘老，野兔惊跳出寒草。
- 苍苍落日黄云西，驱马城边寻古道。
- 入门四顾皆桑田，居民三五依道边。
- 暮投佛寺下马立，冲眼满屋燃萁烟。
- 老僧自言八十余，老矣不能营所居。
- 村僮依灶展败席，上有空梁悬木鱼。
- 旋汲新泉濯双手，青灯照客黄昏后。
- 群儿烂漫眠我前，新月欲倾光入牖。
- 夜敲僧室借酒壶，不惜青钱取次沽。
- 酒香入户推枕起，剔灯吹火燃铜盂。
- 大杯一沃不留滴，满眼棼然睡来集。
- 明朝上马倒残壶，不怕新霜败裘湿。

## 拼音
- huang1 cheng2 ren2 xi1 jing1 ji2 lao3 ， ye3 tu4 jing1 tiao4 chu1 han2 cao3 。
- cang1 cang1 luo4 ri4 huang2 yun2 xi1 ， qu1 ma3 cheng2 bian1 xun2 gu3 dao4 。
- ru4 men2 si4 gu4 jie1 sang1 tian2 ， ju1 min2 san1 wu3 yi1 dao4 bian1 。
- mu4 tou2 fo2 si4 xia4 ma3 li4 ， chong1 yan3 man3 wu1 ran2 qi2 yan1 。
- lao3 seng1 zi4 yan2 ba1 shi2 yu2 ， lao3 yi3 bu4 neng2 ying2 suo3 ju1 。
- cun1 tong2 yi1 zao4 zhan3 bai4 xi2 ， shang4 you3 kong1 liang2 xuan2 mu4 yu2 。
- xuan2 ji2 xin1 quan2 zhuo2 shuang1 shou3 ， qing1 deng1 zhao4 ke4 huang2 hun1 hou4 。
- qun2 er2 lan4 man4 mian2 wo3 qian2 ， xin1 yue4 yu4 qing1 guang1 ru4 you3 。
- ye4 qiao1 seng1 shi4 jie4 jiu3 hu2 ， bu4 xi1 qing1 qian2 qu3 ci4 gu1 。
- jiu3 xiang1 ru4 hu4 tui1 zhen3 qi3 ， ti1 deng1 chui1 huo3 ran2 tong2 yu2 。
- da4 bei1 yi2 wo4 bu4 liu2 di1 ， man3 yan3 fen2 ran2 shui4 lai2 ji2 。
- ming2 chao2 shang4 ma3 dao3 can2 hu2 ， bu2 pa4 xin1 shuang1 bai4 qiu2 shi1 。

## 注释

## 译文

## 赏析
