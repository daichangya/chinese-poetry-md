---
id: zhang-lei-dui-xue-cheng-zhong-che
title: 对雪呈仲车
titlePinyin: dui4 xue3 cheng2 zhong4 che1
titleSlug: dui-xue-cheng-zhong-che
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学堂岁暮无来客，残雪漫漫风猎猎。
- 当庭古柳三四枝，老翁携帚收残叶。
- 二年闲散百事慵，饥寒不自勤锄锸。
- 囊空甑倒谁复救，典衣买酒将空箧。
- 人间万事苦难齐，以醉驱愁最奇捷。
- 丈夫未死谁能测，幽忧何自同儿妾。
- 饮酣耳热诗兴豪，直上虚空恣凌蹑。
- 饥喉冻噤谁与解，正藉醺酣得嚅嗫。
- 少年举白未尝辞，渐老深杯见还怯。
- 何当共有种秫田，免向官垆走书帖。

## 拼音
- xue2 tang2 sui4 mu4 wu2 lai2 ke4 ， can2 xue3 man4 man4 feng1 lie4 lie4 。
- dang1 ting2 gu3 liu3 san1 si4 zhi1 ， lao3 weng1 xie2 zhou3 shou1 can2 ye4 。
- er4 nian2 xian2 san3 bai3 shi4 yong1 ， ji1 han2 bu2 zi4 qin2 chu2 cha1 。
- nang2 kong1 zeng4 dao3 shui2 fu4 jiu4 ， dian3 yi1 mai3 jiu3 jiang1 kong1 qie4 。
- ren2 jian1 wan4 shi4 ku3 nan4 qi2 ， yi3 zui4 qu1 chou2 zui4 qi2 jie2 。
- zhang4 fu0 wei4 si3 shui2 neng2 ce4 ， you1 you1 he2 zi4 tong2 er2 qie4 。
- yin3 han1 er3 re4 shi1 xing4 hao2 ， zhi2 shang4 xu1 kong1 zi4 ling2 nie4 。
- ji1 hou2 dong4 jin4 shui2 yu3 jie3 ， zheng4 jie4 xun1 han1 de2 ru2 nie4 。
- shao4 nian2 ju3 bai2 wei4 chang2 ci2 ， jian4 lao3 shen1 bei1 jian4 hai2 qie4 。
- he2 dang1 gong4 you3 zhong3 shu2 tian2 ， mian3 xiang4 guan1 lu2 zou3 shu1 tie1 。

## 注释

## 译文

## 赏析
