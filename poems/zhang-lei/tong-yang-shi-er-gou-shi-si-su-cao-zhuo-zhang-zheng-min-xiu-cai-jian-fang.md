---
id: zhang-lei-tong-yang-shi-er-gou-shi-si-su-cao-zhuo-zhang-zheng-min-xiu-cai-jian-fang
title: 同杨十二缑氏寺宿草酌张正民秀才见访
titlePinyin: tong2 yang2 shi2 er4 gou1 shi4 si4 su4 cao3 zhuo2 zhang1 zheng4 min2 xiu4 cai2 jian4 fang3
titleSlug: tong-yang-shi-er-gou-shi-si-su-cao-zhuo-zhang-zheng-min-xiu-cai-jian-fang
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 契阔千里别，恻怆难具言。
- 殷勤一宵语，愿子未即眠。
- 空堂灯火青，旅褐借僧毡。
- 劳劳一杯酒，不解道路寒。
- 经年相从乐，既别亦茫然。
- 人间事尽尔，聚散亦何叹。
- 但悲多难身，尚获朋友欢。
- 间关百忧中，一笑有万钱。
- 张子年未冠，已雄群少年。
- 巉巉坐我侧，紫眸秀双颧。
- 壮志激衰懦，清谈破愁煎。
- 天明即分散，奈此情悁悁。

## 拼音
- qi4 kuo4 qian1 li3 bie2 ， ce4 chuang4 nan2 ju4 yan2 。
- yin1 qin2 yi4 xiao1 yu3 ， yuan4 zi3 wei4 ji2 mian2 。
- kong1 tang2 deng1 huo3 qing1 ， lü3 he4 jie4 seng1 zhan1 。
- lao2 lao2 yi4 bei1 jiu3 ， bu4 jie3 dao4 lu4 han2 。
- jing1 nian2 xiang1 cong2 le4 ， ji4 bie2 yi4 mang2 ran2 。
- ren2 jian1 shi4 jin4 er3 ， ju4 san4 yi4 he2 tan4 。
- dan4 bei1 duo1 nan2 shen1 ， shang4 huo4 peng2 you3 huan1 。
- jian1 guan1 bai3 you1 zhong1 ， yi2 xiao4 you3 wan4 qian2 。
- zhang1 zi3 nian2 wei4 guan1 ， yi3 xiong2 qun2 shao4 nian2 。
- chan2 chan2 zuo4 wo3 ce4 ， zi3 mou2 xiu4 shuang1 quan2 。
- zhuang4 zhi4 ji1 shuai1 nuo4 ， qing1 tan2 po4 chou2 jian1 。
- tian1 ming2 ji2 fen1 san4 ， nai4 ci3 qing2 yuan1 yuan1 。

## 注释

## 译文

## 赏析
