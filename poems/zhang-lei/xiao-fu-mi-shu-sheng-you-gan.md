---
id: zhang-lei-xiao-fu-mi-shu-sheng-you-gan
title: 晓赴秘书省有感
titlePinyin: xiao3 fu4 mi4 shu1 sheng3 you3 gan3
titleSlug: xiao-fu-mi-shu-sheng-you-gan
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃李欲开时，长安春正好。
- 晴空倚阊阖，朝日散驰道。
- 云收龙蛇榜，烂烂金碧晓。
- 清都不容尘，虎士守洒扫。
- 家无当关警，襟袂免颠倒。
- 何惭驱款段，吾事不须早。
- 儒生近卜祝，本自异时好。
- 圣朝尚文雅，诏使窥鸿宝。
- 平生一杯酒，江海送吾老。
- 静喧非人事，不得守怀抱。
- 跳梁干造物，乃取镆铘诮。
- 委怀随所遭，千叶才一笑。

## 拼音
- tao2 li3 yu4 kai1 shi2 ， chang2 an1 chun1 zheng4 hao3 。
- qing2 kong1 yi3 chang1 he2 ， chao2 ri4 san4 chi2 dao4 。
- yun2 shou1 long2 she2 bang3 ， lan4 lan4 jin1 bi4 xiao3 。
- qing1 dou1 bu4 rong2 chen2 ， hu3 shi4 shou3 sa3 sao3 。
- jia1 wu2 dang1 guan1 jing3 ， jin1 mei4 mian3 dian1 dao3 。
- he2 can2 qu1 kuan3 duan4 ， wu2 shi4 bu4 xu1 zao3 。
- ru2 sheng1 jin4 bu3 zhu4 ， ben3 zi4 yi4 shi2 hao3 。
- sheng4 chao2 shang4 wen2 ya3 ， zhao4 shi3 kui1 hong2 bao3 。
- ping2 sheng1 yi4 bei1 jiu3 ， jiang1 hai3 song4 wu2 lao3 。
- jing4 xuan1 fei1 ren2 shi4 ， bu4 de2 shou3 huai2 bao4 。
- tiao4 liang2 gan1 zao4 wu4 ， nai3 qu3 mo4 ye2 qiao4 。
- wei3 huai2 sui2 suo3 zao1 ， qian1 ye4 cai2 yi2 xiao4 。

## 注释

## 译文

## 赏析
