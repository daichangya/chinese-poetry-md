---
id: zhang-lei-chun-xue-er-shou-qi-yi
title: 春雪二首  其一
titlePinyin: chun1 xue3 er4 shou3     qi2 yi1
titleSlug: chun-xue-er-shou-qi-yi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春云骄不行，冻雨作飞雪。
- 夜深归无烛，已觉马蹄滑。
- 那知事未已，通夕注不歇。
- 堂寒晓附火，簷滴更清绝。
- 前者城东游，桃李粲已发。
- 阴阳不可料，寒气晚犹泄。
- 青青高坡麦，旧事日可阅。
- 当春望时雨，盛雪或为孽。
- 生民常苦勤，不敢爱膏血。
- 如何待一饱，常苦神物夺。
- 茫茫元精理，未易论本末。
- 解裘换斗酒，莫畏衣百结。

## 拼音
- chun1 yun2 jiao1 bu4 xing2 ， dong4 yu3 zuo4 fei1 xue3 。
- ye4 shen1 gui1 wu2 zhu2 ， yi3 jue2 ma3 ti2 hua2 。
- na4 zhi1 shi4 wei4 yi3 ， tong1 xi1 zhu4 bu4 xie1 。
- tang2 han2 xiao3 fu4 huo3 ， yan2 di1 geng4 qing1 jue2 。
- qian2 zhe3 cheng2 dong1 you2 ， tao2 li3 can4 yi3 fa1 。
- yin1 yang2 bu4 ke3 liao4 ， han2 qi4 wan3 you2 xie4 。
- qing1 qing1 gao1 po1 mai4 ， jiu4 shi4 ri4 ke3 yue4 。
- dang1 chun1 wang4 shi2 yu3 ， sheng4 xue3 huo4 wei4 nie4 。
- sheng1 min2 chang2 ku3 qin2 ， bu4 gan3 ai4 gao1 xue4 。
- ru2 he2 dai4 yi4 bao3 ， chang2 ku3 shen2 wu4 duo2 。
- mang2 mang2 yuan2 jing1 li3 ， wei4 yi4 lun4 ben3 mo4 。
- jie3 qiu2 huan4 dou4 jiu3 ， mo4 wei4 yi1 bai3 jie2 。

## 注释

## 译文

## 赏析
