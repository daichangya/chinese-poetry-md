---
id: zhang-lei-du-you-chong-hua-si-ti-guan-yin-yuan
title: 独游崇化寺题观音院
titlePinyin: du2 you2 chong2 hua4 si4 ti2 guan1 yin1 yuan4
titleSlug: du-you-chong-hua-si-ti-guan-yin-yuan
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 默默苦不展，驾言陟崇岗。
- 人远尘坌息，高门开宝坊。
- 华簷敞虚殿，乔木护修廊。
- 闲庭引幽步，偃息得兹堂。
- 惟时炎火衰，清秋朝暮凉。
- 窗虚竹色静，风远松声长。
- 遥山露云表，远水连天光。
- 独游不自得，遐眺有余伤。
- 留滞感华岁，登临思故乡。
- 言归日已夕，月出林苍苍。

## 拼音
- mo4 mo4 ku3 bu4 zhan3 ， jia4 yan2 zhi4 chong2 gang3 。
- ren2 yuan3 chen2 ben4 xi1 ， gao1 men2 kai1 bao3 fang1 。
- hua2 yan2 chang3 xu1 dian4 ， qiao2 mu4 hu4 xiu1 lang2 。
- xian2 ting2 yin3 you1 bu4 ， yan3 xi1 de2 zi1 tang2 。
- wei2 shi2 yan2 huo3 shuai1 ， qing1 qiu1 chao2 mu4 liang2 。
- chuang1 xu1 zhu2 se4 jing4 ， feng1 yuan3 song1 sheng1 chang2 。
- yao2 shan1 lu4 yun2 biao3 ， yuan3 shui3 lian2 tian1 guang1 。
- du2 you2 bu2 zi4 de2 ， xia2 tiao4 you3 yu2 shang1 。
- liu2 zhi4 gan3 hua2 sui4 ， deng1 lin2 si1 gu4 xiang1 。
- yan2 gui1 ri4 yi3 xi1 ， yue4 chu1 lin2 cang1 cang1 。

## 注释

## 译文

## 赏析
