---
id: zhang-lei-xin-kai-bei-yuan
title: 新开北原
titlePinyin: xin1 kai1 bei3 yuan2
titleSlug: xin-kai-bei-yuan
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山深草木多，春夏废翦剔。
- 北原有高溪，经岁不蹑屐。
- 阴根走重险，飞蔓密如织。
- 交柯不容鸟，老枿顽若石。
- 由兹废登眺，幽致莽萧瑟。
- 杖藜每独往，驻立为叹息。
- 穷秋九月衰，霜过万叶赤。
- 北风始驱除，蒙翳遭搏击。
- 乘时集吾徒，斤斧必谨饬。
- 攀缘穷翦伐，上下恣搜剔。
- 霜芒落劲节，巨㔉剖坚植。
- 蛟龙脱鳞须，犀兕遗骨革。
- 薪蒸不足道，椽栋固委积。
- 纷纭一日劳，既暮岩薮辟。
- 寒篁露幽翠，佳木呈秀色。
- 高台忽平敞，快步失荆棘。
- 巉巉女几峰，次第见晴碧。
- 遥村暮烟合，乌鸟寒寂历。
- 纵横目前景，指顾归咫尺。
- 兹焉遂忘返，渐可携尊席。
- 人间有能事，功效在勤力。
- 恶深当痛治，秽尽善斯得。
- 经年滞穷谷，庶以娱朝夕。
- 题诗寄初终，抚事心有激。

## 拼音
- shan1 shen1 cao3 mu4 duo1 ， chun1 xia4 fei4 jian3 ti1 。
- bei3 yuan2 you3 gao1 xi1 ， jing1 sui4 bu2 nie4 ji1 。
- yin1 gen1 zou3 zhong4 xian3 ， fei1 man4 mi4 ru2 zhi1 。
- jiao1 ke1 bu4 rong2 niao3 ， lao3 nie4 wan2 ruo4 shi2 。
- you2 zi1 fei4 deng1 tiao4 ， you1 zhi4 mang3 xiao1 se4 。
- zhang4 li2 mei3 du2 wang3 ， zhu4 li4 wei4 tan4 xi1 。
- qiong2 qiu1 jiu3 yue4 shuai1 ， shuang1 guo4 wan4 ye4 chi4 。
- bei3 feng1 shi3 qu1 chu2 ， meng2 yi4 zao1 bo2 ji1 。
- cheng2 shi2 ji2 wu2 tu2 ， jin1 fu3 bi4 jin3 chi4 。
- pan1 yuan2 qiong2 jian3 fa2 ， shang4 xia4 zi4 sou1 ti1 。
- shuang1 mang2 luo4 jin4 jie2 ， ju4 㔉 pou1 jian1 zhi2 。
- jiao1 long2 tuo1 lin2 xu1 ， xi1 si4 yi2 gu3 ge2 。
- xin1 zheng1 bu4 zu2 dao4 ， chuan2 dong4 gu4 wei3 ji1 。
- fen1 yun2 yi2 ri4 lao2 ， ji4 mu4 yan2 sou3 pi4 。
- han2 huang2 lu4 you1 cui4 ， jia1 mu4 cheng2 xiu4 se4 。
- gao1 tai2 hu1 ping2 chang3 ， kuai4 bu4 shi1 jing1 ji2 。
- chan2 chan2 nü3 ji3 feng1 ， ci4 di4 jian4 qing2 bi4 。
- yao2 cun1 mu4 yan1 he2 ， wu1 niao3 han2 ji4 li4 。
- zong4 heng2 mu4 qian2 jing3 ， zhi3 gu4 gui1 zhi3 chi3 。
- zi1 yan1 sui4 wang4 fan3 ， jian4 ke3 xie2 zun1 xi2 。
- ren2 jian1 you3 neng2 shi4 ， gong1 xiao4 zai4 qin2 li4 。
- e4 shen1 dang1 tong4 zhi4 ， hui4 jin4 shan4 si1 de2 。
- jing1 nian2 zhi4 qiong2 gu3 ， shu4 yi3 yu2 zhao1 xi1 。
- ti2 shi1 ji4 chu1 zhong1 ， fu3 shi4 xin1 you3 ji1 。

## 注释

## 译文

## 赏析
