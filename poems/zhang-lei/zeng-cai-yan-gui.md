---
id: zhang-lei-zeng-cai-yan-gui
title: 赠蔡彦规
titlePinyin: zeng4 cai4 yan4 gui1
titleSlug: zeng-cai-yan-gui
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我不见蔡子，杜门十日余。
- 今日叩我门，满手携琼琚。
- 铿锵写我前，杂以贝与珠。
- 我愕不知报，低头惊且吁。
- 读毕致于怀，余光溢衿裾。
- 坐令箪瓢室，磊荦堆璠玙。
- 我拙寡所合，甘为不材樗。
- 嗟君何所闻，屡枉长者车。
- 我来淮南游，霭霭子之誉。
- 骅骝走千里，凡马安能逾。
- 奈予不自量，痛鞭而疾驱。
- 常忧过所往，疲惫伤吾躯。
- 愿君少待我，且欲休吾驹。
- 跳奔舍其群，子乐谁与俱。
- 俯身援其类，是亦仁之徒。
- 不然但用我，畏甚将逃逋。
- 何如少待之，效技供子娱。
- 我无功名愿，与世日益疏。
- 反慕古沮溺，穷年事耕锄。
- 皇皇吾夫子，忧世亦勤劬。
- 虽然竟何就，孰若安以居。
- 人生各有怀，未用相贤愚。
- 得乐愿即止，安能较锱铢。
- 又疑异所任，劳逸事亦殊。
- 作歌以讯之，子意当何如。

## 拼音
- wo3 bu2 jian4 cai4 zi3 ， du4 men2 shi2 ri4 yu2 。
- jin1 ri4 kou4 wo3 men2 ， man3 shou3 xie2 qiong2 ju1 。
- keng1 qiang1 xie3 wo3 qian2 ， za2 yi3 bei4 yu3 zhu1 。
- wo3 e4 bu4 zhi1 bao4 ， di1 tou2 jing1 qie3 xu1 。
- du2 bi4 zhi4 yu2 huai2 ， yu2 guang1 yi4 jin1 ju1 。
- zuo4 ling4 dan1 piao2 shi4 ， lei3 luo4 dui1 fan2 yu2 。
- wo3 zhuo1 gua3 suo3 he2 ， gan1 wei4 bu4 cai2 chu1 。
- jie1 jun1 he2 suo3 wen2 ， lü3 wang3 zhang3 zhe3 che1 。
- wo3 lai2 huai2 nan2 you2 ， ai3 ai3 zi3 zhi1 yu4 。
- hua2 liu2 zou3 qian1 li3 ， fan2 ma3 an1 neng2 yu2 。
- nai4 yu3 bu2 zi4 liang4 ， tong4 bian1 er2 ji2 qu1 。
- chang2 you1 guo4 suo3 wang3 ， pi2 bei4 shang1 wu2 qu1 。
- yuan4 jun1 shao3 dai4 wo3 ， qie3 yu4 xiu1 wu2 ju1 。
- tiao4 ben1 she4 qi2 qun2 ， zi3 le4 shui2 yu3 ju4 。
- fu3 shen1 yuan2 qi2 lei4 ， shi4 yi4 ren2 zhi1 tu2 。
- bu4 ran2 dan4 yong4 wo3 ， wei4 shen4 jiang1 tao2 bu1 。
- he2 ru2 shao3 dai4 zhi1 ， xiao4 ji4 gong4 zi3 yu2 。
- wo3 wu2 gong1 ming2 yuan4 ， yu3 shi4 ri4 yi4 shu1 。
- fan3 mu4 gu3 ju3 ni4 ， qiong2 nian2 shi4 geng1 chu2 。
- huang2 huang2 wu2 fu1 zi3 ， you1 shi4 yi4 qin2 qu2 。
- sui1 ran2 jing4 he2 jiu4 ， shu2 ruo4 an1 yi3 ju1 。
- ren2 sheng1 ge4 you3 huai2 ， wei4 yong4 xiang1 xian2 yu2 。
- de2 le4 yuan4 ji2 zhi3 ， an1 neng2 jiao4 zi1 zhu1 。
- you4 yi2 yi4 suo3 ren4 ， lao2 yi4 shi4 yi4 shu1 。
- zuo4 ge1 yi3 xun4 zhi1 ， zi3 yi4 dang1 he2 ru2 。

## 注释

## 译文

## 赏析
