---
id: zhang-lei-ji-yu-wu-shi-wu
title: 寄余五十五
titlePinyin: ji4 yu2 wu3 shi2 wu3
titleSlug: ji-yu-wu-shi-wu
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨戊午寄东都，人事纷纷相见疏。
- 补官洛阳我西走，君理舟楫归江湖。
- 往来相失顷刻尔，坐使一别三年余。
- 他乡满眼非故旧，南北耿耿无音书。
- 福昌古邦废已久，莽莽榛棘藏麕鼯。
- 空宫萧条唐旧路，古堞断续韩遗墟。
- 商顽余民俗未泯，习尚凶犷羞为儒。
- 高堂尘埃坐无客，虽复强接非欢愉。
- 嗟君尚复记忆我，两得书札何勤劬。
- 最后新诗意不浅，知君过我山阳居。
- 人间翩翩轻薄子，交友暂尔久则渝。
- 欢欣忧患心不易，我视一世无君如。
- 念昔登科各年少，君中第一名传呼。
- 春风朝游踏广陌，夜雨纵饮倾金壶。
- 当时意气今在否，十年我困官庭趋。
- 君宜腾达上寥廓，何乃失足遭崎岖。
- 人生难必但如此，付委造物随所驱。
- 得之几何失未损，七尺可贵惟吾躯。
- 洛川春风来已久，桃李次第争芬敷。
- 登临想君不可见，梦逐流水游东吴。
- 东吴旧游我所乐，饮有美酒烹有鱼。
- 何当相逢两披豁，摆落万累无嗟吁。

## 拼音
- yi4 zuo2 wu4 wu3 ji4 dong1 du1 ， ren2 shi4 fen1 fen1 xiang1 jian4 shu1 。
- bu3 guan1 luo4 yang2 wo3 xi1 zou3 ， jun1 li3 zhou1 ji2 gui1 jiang1 hu2 。
- wang3 lai2 xiang1 shi1 qing3 ke4 er3 ， zuo4 shi3 yi4 bie2 san1 nian2 yu2 。
- ta1 xiang1 man3 yan3 fei1 gu4 jiu4 ， nan2 bei3 geng3 geng3 wu2 yin1 shu1 。
- fu2 chang1 gu3 bang1 fei4 yi3 jiu3 ， mang3 mang3 zhen1 ji2 cang2 jun1 wu2 。
- kong1 gong1 xiao1 tiao2 tang2 jiu4 lu4 ， gu3 die2 duan4 xu4 han2 yi2 xu1 。
- shang1 wan2 yu2 min2 su2 wei4 min3 ， xi2 shang4 xiong1 guang3 xiu1 wei4 ru2 。
- gao1 tang2 chen2 ai1 zuo4 wu2 ke4 ， sui1 fu4 qiang2 jie1 fei1 huan1 yu2 。
- jie1 jun1 shang4 fu4 ji4 yi4 wo3 ， liang3 de2 shu1 zha2 he2 qin2 qu2 。
- zui4 hou4 xin1 shi1 yi4 bu4 qian3 ， zhi1 jun1 guo4 wo3 shan1 yang2 ju1 。
- ren2 jian1 pian1 pian1 qing1 bo2 zi3 ， jiao1 you3 zan4 er3 jiu3 ze2 yu2 。
- huan1 xin1 you1 huan4 xin1 bu2 yi4 ， wo3 shi4 yi2 shi4 wu2 jun1 ru2 。
- nian4 xi1 deng1 ke1 ge4 nian2 shao4 ， jun1 zhong1 di4 yi1 ming2 chuan2 hu1 。
- chun1 feng1 chao2 you2 ta4 guang3 mo4 ， ye4 yu3 zong4 yin3 qing1 jin1 hu2 。
- dang1 shi2 yi4 qi4 jin1 zai4 fou3 ， shi2 nian2 wo3 kun4 guan1 ting2 qu1 。
- jun1 yi2 teng2 da2 shang4 liao2 kuo4 ， he2 nai3 shi1 zu2 zao1 qi2 qu1 。
- ren2 sheng1 nan2 bi4 dan4 ru2 ci3 ， fu4 wei3 zao4 wu4 sui2 suo3 qu1 。
- de2 zhi1 ji3 he2 shi1 wei4 sun3 ， qi1 chi3 ke3 gui4 wei2 wu2 qu1 。
- luo4 chuan1 chun1 feng1 lai2 yi3 jiu3 ， tao2 li3 ci4 di4 zheng1 fen1 fu1 。
- deng1 lin2 xiang3 jun1 bu4 ke3 jian4 ， meng4 zhu2 liu2 shui3 you2 dong1 wu2 。
- dong1 wu2 jiu4 you2 wo3 suo3 le4 ， yin3 you3 mei3 jiu3 peng1 you3 yu2 。
- he2 dang1 xiang1 feng2 liang3 pi1 huo1 ， bai3 luo4 wan4 lei4 wu2 jie1 xu1 。

## 注释

## 译文

## 赏析
