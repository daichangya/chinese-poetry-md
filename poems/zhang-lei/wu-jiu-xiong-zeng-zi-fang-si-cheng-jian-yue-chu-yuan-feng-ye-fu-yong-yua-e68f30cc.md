---
id: zhang-lei-wu-jiu-xiong-zeng-zi-fang-si-cheng-jian-yue-chu-yuan-feng-ye-fu-yong-yua-e68f30cc
title: 无咎兄赠子方寺丞见约出院奉谒复用原韵上呈子方兼答无咎见及语
titlePinyin: wu2 jiu4 xiong1 zeng4 zi3 fang1 si4 cheng2 jian4 yue1 chu1 yuan4 feng4 ye4 fu4 yong4 yuan2 yun4 shang4 cheng2 zi3 fang1 jian1 da2 wu2 jiu4 jian4 ji2 yu3
titleSlug: wu-jiu-xiong-zeng-zi-fang-si-cheng-jian-yue-chu-yuan-feng-ye-fu-yong-yua-e68f30cc
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曹侯骥骨双瞳方，流沙万里志不忘。
- 读书故山兰蕙芳，咳唾不顾尚书郎。
- 参军朔方试所长，奋须决策服老苍。
- 愿得一索缚狡狂，凯歌揉馘献明堂。
- 黄河东峙万旗枪，义渠竟失先零羌。
- 坐师失律无否臧，但恨不取东关粮。
- 黄君诗力回魁冈，十客未得一登床。
- 携君秀句展我旁，草书纸上蛟龙骧。
- 谓我君舍城东隍，年来长啸弃军装。
- 载酒欲访执戟扬，休日出门如矙亡。
- 坐令耿耿愿莫偿，紫衣宣诏襆被囊。
- 献书贡士学与乡，罗庭充屋书万行。
- 风鬃雾鬣简骕骦，考评唐虞论夏商。
- 相过近如蜂隔房，君家八斗陈思王。
- 千年门户有辉光，任城健将狞须黄。
- 猗兰之苗不敢香，家人寄衣秋晚凉。
- 滞留华馆付杯觞，天高月明新雁翔。
- 明灯高谈夜未央，屈指计日引领望。
- 来时汗流今雨霜，重门事严御史章。
- 頼君谐捷解色庄，还家有日未用忙。
- 眉间黄色是何祥，晁侯约我走门墙。
- 但无闭关休馈浆，莫以兽微弓弗张。

## 拼音
- cao2 hou2 ji4 gu3 shuang1 tong2 fang1 ， liu2 sha1 wan4 li3 zhi4 bu2 wang4 。
- du2 shu1 gu4 shan1 lan2 hui4 fang1 ， hai1 tuo4 bu2 gu4 shang4 shu1 lang2 。
- can1 jun1 shuo4 fang1 shi4 suo3 chang2 ， fen4 xu1 jue2 ce4 fu2 lao3 cang1 。
- yuan4 de2 yi4 suo3 fu4 jiao3 kuang2 ， kai3 ge1 rou2 guo2 xian4 ming2 tang2 。
- huang2 he2 dong1 zhi4 wan4 qi2 qiang1 ， yi4 qu2 jing4 shi1 xian1 ling2 qiang1 。
- zuo4 shi1 shi1 lü4 wu2 fou3 zang1 ， dan4 hen4 bu4 qu3 dong1 guan1 liang2 。
- huang2 jun1 shi1 li4 hui2 kui2 gang1 ， shi2 ke4 wei4 de2 yi4 deng1 chuang2 。
- xie2 jun1 xiu4 ju4 zhan3 wo3 pang2 ， cao3 shu1 zhi3 shang4 jiao1 long2 xiang1 。
- wei4 wo3 jun1 she4 cheng2 dong1 huang2 ， nian2 lai2 chang2 xiao4 qi4 jun1 zhuang1 。
- zai3 jiu3 yu4 fang3 zhi2 ji3 yang2 ， xiu1 ri4 chu1 men2 ru2 kan4 wang2 。
- zuo4 ling4 geng3 geng3 yuan4 mo4 chang2 ， zi3 yi1 xuan1 zhao4 fu2 bei4 nang2 。
- xian4 shu1 gong4 shi4 xue2 yu3 xiang1 ， luo2 ting2 chong1 wu1 shu1 wan4 hang2 。
- feng1 zong1 wu4 lie4 jian3 su4 shuang1 ， kao3 ping2 tang2 yu2 lun4 xia4 shang1 。
- xiang1 guo4 jin4 ru2 feng1 ge2 fang2 ， jun1 jia1 ba1 dou3 chen2 si1 wang2 。
- qian1 nian2 men2 hu4 you3 hui1 guang1 ， ren4 cheng2 jian4 jiang4 ning2 xu1 huang2 。
- yi1 lan2 zhi1 miao2 bu4 gan3 xiang1 ， jia1 ren2 ji4 yi1 qiu1 wan3 liang2 。
- zhi4 liu2 hua2 guan3 fu4 bei1 shang1 ， tian1 gao1 yue4 ming2 xin1 yan4 xiang2 。
- ming2 deng1 gao1 tan2 ye4 wei4 yang1 ， qu1 zhi3 ji4 ri4 yin3 ling3 wang4 。
- lai2 shi2 han4 liu2 jin1 yu3 shuang1 ， zhong4 men2 shi4 yan2 yu4 shi3 zhang1 。
- lai4 jun1 xie2 jie2 jie3 se4 zhuang1 ， hai2 jia1 you3 ri4 wei4 yong4 mang2 。
- mei2 jian1 huang2 se4 shi4 he2 xiang2 ， chao2 hou2 yue1 wo3 zou3 men2 qiang2 。
- dan4 wu2 bi4 guan1 xiu1 kui4 jiang1 ， mo4 yi3 shou4 wei1 gong1 fu2 zhang1 。

## 注释

## 译文

## 赏析
