---
id: zhang-lei-hui-bie
title: 惠别
titlePinyin: hui4 bie2
titleSlug: hui-bie
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞箫奏兮瑶瑟御，日不足兮继以夜。
- 吾宁独此湛乐兮，嘉予美之宜修。
- 披浮云出明月兮，挥众星不与谋。
- 既成言以命予兮，顾永予之光明。
- 岂独谓不然兮，托东风以惠声。
- 嗟言独何容易兮，有倾身者鬼神。
- 中怀著而必见兮，卷兰舌而交信。
- 予虽不执子明烛兮，光辉其舍予。
- 两相审者不媒兮，予既获子于鼻息。
- 舒子声以歌兮，凤凰将闻而振羽。
- 结子佩而起舞兮，星斗视子而上下。
- 独翩翩其不可留兮，君之居可知而不可得。
- 春水涣涣兮，予独饮君河之曲。
- 鸟鸣群飞兮，其下芳草。
- 柳舒舒其可揽结兮，桃李始就其膏沐。
- 行者怀兮别者思，酌君酒兮寿君以不衰。
- 抚君舟之悠然兮，将浩渺以浮航。
- 三江震泽兮，舟师告惫而一息。
- 引日星之煌煌兮，吾独望子于南极。
- 想子其下兮，鼓圣涛而鞭蛟龙。
- 使宓妃不敢巧笑兮，皇英敛衽而来从。
- 南风之来兮，入予裾悦余心。
- 独条畅而清婉兮，曰是为故人之风。

## 拼音
- dong4 xiao1 zou4 xi1 yao2 se4 yu4 ， ri4 bu4 zu2 xi1 ji4 yi3 ye4 。
- wu2 ning2 du2 ci3 zhan4 le4 xi1 ， jia1 yu3 mei3 zhi1 yi2 xiu1 。
- pi1 fu2 yun2 chu1 ming2 yue4 xi1 ， hui1 zhong4 xing1 bu4 yu3 mou2 。
- ji4 cheng2 yan2 yi3 ming4 yu3 xi1 ， gu4 yong3 yu3 zhi1 guang1 ming2 。
- qi3 du2 wei4 bu4 ran2 xi1 ， tuo1 dong1 feng1 yi3 hui4 sheng1 。
- jie1 yan2 du2 he2 rong2 yi4 xi1 ， you3 qing1 shen1 zhe3 gui3 shen2 。
- zhong1 huai2 zhu4 er2 bi4 jian4 xi1 ， juan4 lan2 she2 er2 jiao1 xin4 。
- yu3 sui1 bu4 zhi2 zi3 ming2 zhu2 xi1 ， guang1 hui1 qi2 she4 yu3 。
- liang3 xiang1 shen3 zhe3 bu4 mei2 xi1 ， yu3 ji4 huo4 zi3 yu2 bi2 xi1 。
- shu1 zi3 sheng1 yi3 ge1 xi1 ， feng4 huang2 jiang1 wen2 er2 zhen4 yu3 。
- jie2 zi3 pei4 er2 qi3 wu3 xi1 ， xing1 dou4 shi4 zi3 er2 shang4 xia4 。
- du2 pian1 pian1 qi2 bu4 ke3 liu2 xi1 ， jun1 zhi1 ju1 ke3 zhi1 er2 bu4 ke3 de2 。
- chun1 shui3 huan4 huan4 xi1 ， yu3 du2 yin3 jun1 he2 zhi1 qu3 。
- niao3 ming2 qun2 fei1 xi1 ， qi2 xia4 fang1 cao3 。
- liu3 shu1 shu1 qi2 ke3 lan3 jie2 xi1 ， tao2 li3 shi3 jiu4 qi2 gao1 mu4 。
- xing2 zhe3 huai2 xi1 bie2 zhe3 si1 ， zhuo2 jun1 jiu3 xi1 shou4 jun1 yi3 bu4 shuai1 。
- fu3 jun1 zhou1 zhi1 you1 ran2 xi1 ， jiang1 hao4 miao3 yi3 fu2 hang2 。
- san1 jiang1 zhen4 ze2 xi1 ， zhou1 shi1 gao4 bei4 er2 yi4 xi1 。
- yin3 ri4 xing1 zhi1 huang2 huang2 xi1 ， wu2 du2 wang4 zi3 yu2 nan2 ji2 。
- xiang3 zi3 qi2 xia4 xi1 ， gu3 sheng4 tao1 er2 bian1 jiao1 long2 。
- shi3 mi4 fei1 bu4 gan3 qiao3 xiao4 xi1 ， huang2 ying1 lian3 ren4 er2 lai2 cong2 。
- nan2 feng1 zhi1 lai2 xi1 ， ru4 yu3 ju1 yue4 yu2 xin1 。
- du2 tiao2 chang4 er2 qing1 wan3 xi1 ， yue1 shi4 wei4 gu4 ren2 zhi1 feng1 。

## 注释

## 译文

## 赏析
