---
id: zhang-lei-xi-bao-ji-zhi-zhen-dao-ren-hui-shu-ji
title: 喜宝积智轸道人惠书偈
titlePinyin: xi3 bao3 ji1 zhi4 zhen3 dao4 ren2 hui4 shu1 ji4
titleSlug: xi-bao-ji-zhi-zhen-dao-ren-hui-shu-ji
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山老禅翁，白浄如水月。
- 我初获亲近，解此痴脑结。
- 十年归故里，父老半存灭。
- 逢师百如旧，才若旦夜别。
- 故知静能久，岂有火中铁。
- 致身烦热外，与世作冰雪。
- 穷秋长安巷，客子送书札。
- 龙蛙不同趣，掬海救其渴。
- 平生笑谋食，中路愿颇夺。
- 犹如伏辕鹿，野性终跳𨁝。
- 触涂惟欲睡，过眼时一哕。
- 摩尼本无瑕，尘垢终冀豁。

## 拼音
- nan2 shan1 lao3 chan2 weng1 ， bai2 jing4 ru2 shui3 yue4 。
- wo3 chu1 huo4 qin1 jin4 ， jie3 ci3 chi1 nao3 jie2 。
- shi2 nian2 gui1 gu4 li3 ， fu4 lao3 ban4 cun2 mie4 。
- feng2 shi1 bai3 ru2 jiu4 ， cai2 ruo4 dan4 ye4 bie2 。
- gu4 zhi1 jing4 neng2 jiu3 ， qi3 you3 huo3 zhong1 tie3 。
- zhi4 shen1 fan2 re4 wai4 ， yu3 shi4 zuo4 bing1 xue3 。
- qiong2 qiu1 chang2 an1 xiang4 ， ke4 zi3 song4 shu1 zha2 。
- long2 wa1 bu4 tong2 qu4 ， ju1 hai3 jiu4 qi2 ke3 。
- ping2 sheng1 xiao4 mou2 shi2 ， zhong1 lu4 yuan4 po1 duo2 。
- you2 ru2 fu2 yuan2 lu4 ， ye3 xing4 zhong1 tiao4 𨁝 。
- chu4 tu2 wei2 yu4 shui4 ， guo4 yan3 shi2 yi4 yue3 。
- mo2 ni2 ben3 wu2 xia2 ， chen2 gou4 zhong1 ji4 huo1 。

## 注释

## 译文

## 赏析
