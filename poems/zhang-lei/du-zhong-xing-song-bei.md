---
id: zhang-lei-du-zhong-xing-song-bei
title: 读中兴颂碑
titlePinyin: du2 zhong1 xing1 song4 bei1
titleSlug: du-zhong-xing-song-bei
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉环妖血无人扫，渔阳马厌长安草。
- 潼关战骨高于山，万里君王蜀中老。
- 金戈铁马从西来，郭公凛凛英雄才。
- 举旗为风偃为雨，洒扫九庙无尘埃。
- 元功高名谁与纪，风雅不继骚人死。
- 水部胸中星斗文，太师笔下蛟龙字。
- 天遣二子传将来，高山十丈磨苍崖。
- 谁持此碑入我室，使我一见昏眸开。
- 百年废兴增叹慨，当时数子今安在。
- 君不见荒凉浯水弃不收，时有游人打碑卖。

## 拼音
- yu4 huan2 yao1 xue4 wu2 ren2 sao3 ， yu2 yang2 ma3 yan4 chang2 an1 cao3 。
- tong2 guan1 zhan4 gu3 gao1 yu2 shan1 ， wan4 li3 jun1 wang2 shu3 zhong1 lao3 。
- jin1 ge1 tie3 ma3 cong2 xi1 lai2 ， guo1 gong1 lin3 lin3 ying1 xiong2 cai2 。
- ju3 qi2 wei4 feng1 yan3 wei4 yu3 ， sa3 sao3 jiu3 miao4 wu2 chen2 ai1 。
- yuan2 gong1 gao1 ming2 shui2 yu3 ji4 ， feng1 ya3 bu2 ji4 sao1 ren2 si3 。
- shui3 bu4 xiong1 zhong1 xing1 dou4 wen2 ， tai4 shi1 bi3 xia4 jiao1 long2 zi4 。
- tian1 qian3 er4 zi3 chuan2 jiang1 lai2 ， gao1 shan1 shi2 zhang4 mo2 cang1 ya2 。
- shui2 chi2 ci3 bei1 ru4 wo3 shi4 ， shi3 wo3 yi2 jian4 hun1 mou2 kai1 。
- bai3 nian2 fei4 xing1 zeng1 tan4 kai3 ， dang1 shi2 shu4 zi3 jin1 an1 zai4 。
- jun1 bu2 jian4 huang1 liang2 wu2 shui3 qi4 bu4 shou1 ， shi2 you3 you2 ren2 da3 bei1 mai4 。

## 注释

## 译文

## 赏析
