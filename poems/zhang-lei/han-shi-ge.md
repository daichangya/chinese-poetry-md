---
id: zhang-lei-han-shi-ge
title: 寒食歌
titlePinyin: han2 shi2 ge1
titleSlug: han-shi-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东风芳草长，寒食春茫茫。
- 人家掩门去，鸡犬自相将。
- 原头簇簇柳与花，行人往来长叹嗟。
- 旧坟新冢累累是，裂钱浇酒何人家。
- 桑上鸣鸠唤山雨，雨脚萧萧山日暮。
- 归来门巷正春寒，花底残红落无数。
- 北里悲啼夜未休，清弦脆管起南楼。
- 古今歌笑何时尽，芳草白杨春复秋。
- 去年巧笑秋千女，今年嫁作东家妇。
- 彩绳画柱似当年，只有朱颜不如故。
- 百人学仙无一成，麻姑不见但闻名。
- 万斛春醪须痛饮，江边渔父笑人醒。

## 拼音
- dong1 feng1 fang1 cao3 chang2 ， han2 shi2 chun1 mang2 mang2 。
- ren2 jia1 yan3 men2 qu4 ， ji1 quan3 zi4 xiang1 jiang1 。
- yuan2 tou2 cu4 cu4 liu3 yu3 hua1 ， xing2 ren2 wang3 lai2 chang2 tan4 jie1 。
- jiu4 fen2 xin1 zhong3 lei4 lei4 shi4 ， lie4 qian2 jiao1 jiu3 he2 ren2 jia1 。
- sang1 shang4 ming2 jiu1 huan4 shan1 yu3 ， yu3 jiao3 xiao1 xiao1 shan1 ri4 mu4 。
- gui1 lai2 men2 xiang4 zheng4 chun1 han2 ， hua1 di3 can2 hong2 luo4 wu2 shu4 。
- bei3 li3 bei1 ti2 ye4 wei4 xiu1 ， qing1 xian2 cui4 guan3 qi3 nan2 lou2 。
- gu3 jin1 ge1 xiao4 he2 shi2 jin4 ， fang1 cao3 bai2 yang2 chun1 fu4 qiu1 。
- qu4 nian2 qiao3 xiao4 qiu1 qian1 nü3 ， jin1 nian2 jia4 zuo4 dong1 jia1 fu4 。
- cai3 sheng2 hua4 zhu4 si4 dang1 nian2 ， zhi3 you3 zhu1 yan2 bu4 ru2 gu4 。
- bai3 ren2 xue2 xian1 wu2 yi4 cheng2 ， ma2 gu1 bu2 jian4 dan4 wen2 ming2 。
- wan4 hu2 chun1 lao2 xu1 tong4 yin3 ， jiang1 bian1 yu2 fu4 xiao4 ren2 xing3 。

## 注释

## 译文

## 赏析
