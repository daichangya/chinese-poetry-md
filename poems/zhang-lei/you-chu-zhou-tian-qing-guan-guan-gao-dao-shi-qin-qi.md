---
id: zhang-lei-you-chu-zhou-tian-qing-guan-guan-gao-dao-shi-qin-qi
title: 游楚州天庆观观高道士琴棋
titlePinyin: you2 chu3 zhou1 tian1 qing4 guan1 guan1 gao1 dao4 shi4 qin2 qi2
titleSlug: you-chu-zhou-tian-qing-guan-guan-gao-dao-shi-qin-qi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颓垣苍苍锁乔木，草满荒庭不容足。
- 坏簷破壁秋雨余，蛛网萧萧风满屋。
- 黄衣道人出迎客，野态生疏脱拘束。
- 围棋尽扫一堂空，烹茶旋煮新泉熟。
- 弹琴对客客卧听，悦耳泠泠三四曲。
- 离骚幽怨松风悲，流水潺湲履霜哭。
- 日斜携手步空廊，鸣鸠相呼竹间宿。
- 黄昏门闭人语绝，空殿幽幽掩微烛。
- 我生资身最淡薄，每厌烦歊幸幽独。
- 何当不踏朝市尘，长伴高人种松菊。

## 拼音
- tui2 yuan2 cang1 cang1 suo3 qiao2 mu4 ， cao3 man3 huang1 ting2 bu4 rong2 zu2 。
- huai4 yan2 po4 bi4 qiu1 yu3 yu2 ， zhu1 wang3 xiao1 xiao1 feng1 man3 wu1 。
- huang2 yi1 dao4 ren2 chu1 ying2 ke4 ， ye3 tai4 sheng1 shu1 tuo1 ju1 shu4 。
- wei2 qi2 jin4 sao3 yi4 tang2 kong1 ， peng1 cha2 xuan2 zhu3 xin1 quan2 shu2 。
- tan2 qin2 dui4 ke4 ke4 wo4 ting1 ， yue4 er3 ling2 ling2 san1 si4 qu3 。
- li2 sao1 you1 yuan4 song1 feng1 bei1 ， liu2 shui3 chan2 yuan2 lü3 shuang1 ku1 。
- ri4 xie2 xie2 shou3 bu4 kong1 lang2 ， ming2 jiu1 xiang1 hu1 zhu2 jian1 su4 。
- huang2 hun1 men2 bi4 ren2 yu3 jue2 ， kong1 dian4 you1 you1 yan3 wei1 zhu2 。
- wo3 sheng1 zi1 shen1 zui4 dan4 bao2 ， mei3 yan4 fan2 xiao1 xing4 you1 du2 。
- he2 dang1 bu2 ta4 chao2 shi4 chen2 ， chang2 ban4 gao1 ren2 zhong3 song1 ju2 。

## 注释

## 译文

## 赏析
