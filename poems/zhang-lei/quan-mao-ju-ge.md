---
id: zhang-lei-quan-mao-ju-ge
title: 拳毛驹歌
titlePinyin: quan2 mao2 ju1 ge1
titleSlug: quan-mao-ju-ge
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北窗扫壁陈图书，杀气凛凛生坐隅。
- 谁将尺素画骏马，云是文皇昔日拳毛驹。
- 龙颅虎脊视天地，若灭若没三万里。
- 皇天产此谁得之，虬须十八真天子。
- 擒王灭窦如尘埃，英气贯日天为开。
- 黄金甲光照天地，大白羽箭驰风雷。
- 真龙在厩万马疾，下视四海皆驽骀。
- 榛棘昭陵一抔土，柏城六马莓苔古。
- 呜呼骏马已埃尘，虽有燕昭难再睹。

## 拼音
- bei3 chuang1 sao3 bi4 chen2 tu2 shu1 ， sha1 qi4 lin3 lin3 sheng1 zuo4 yu2 。
- shui2 jiang1 chi3 su4 hua4 jun4 ma3 ， yun2 shi4 wen2 huang2 xi1 ri4 quan2 mao2 ju1 。
- long2 lu2 hu3 ji3 shi4 tian1 di4 ， ruo4 mie4 ruo4 mei2 san1 wan4 li3 。
- huang2 tian1 chan3 ci3 shui2 de2 zhi1 ， qiu2 xu1 shi2 ba1 zhen1 tian1 zi3 。
- qin2 wang2 mie4 dou4 ru2 chen2 ai1 ， ying1 qi4 guan4 ri4 tian1 wei4 kai1 。
- huang2 jin1 jia3 guang1 zhao4 tian1 di4 ， da4 bai2 yu3 jian4 chi2 feng1 lei2 。
- zhen1 long2 zai4 jiu4 wan4 ma3 ji2 ， xia4 shi4 si4 hai3 jie1 nu2 dai4 。
- zhen1 ji2 zhao1 ling2 yi4 pou2 tu3 ， bai3 cheng2 liu4 ma3 mei2 tai2 gu3 。
- wu1 hu1 jun4 ma3 yi3 ai1 chen2 ， sui1 you3 yan4 zhao1 nan2 zai4 du3 。

## 注释

## 译文

## 赏析
