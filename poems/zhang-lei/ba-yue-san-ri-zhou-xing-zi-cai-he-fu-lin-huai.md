---
id: zhang-lei-ba-yue-san-ri-zhou-xing-zi-cai-he-fu-lin-huai
title: 八月三日舟行自蔡河赴临淮
titlePinyin: ba1 yue4 san1 ri4 zhou1 xing2 zi4 cai4 he2 fu4 lin2 huai2
titleSlug: ba-yue-san-ri-zhou-xing-zi-cai-he-fu-lin-huai
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旷野天垂地，川晴水见沙。
- 河回迷向背，岸断忽桑麻。
- 水阔时浮鹭，陂寒乍集鸦。
- 年饥田濩落，岁晚客悲嗟。
- 新月排云水，西风送日斜。
- 孤舟何处宿，故国已天涯。

## 拼音
- kuang4 ye3 tian1 chui2 di4 ， chuan1 qing2 shui3 jian4 sha1 。
- he2 hui2 mi2 xiang4 bei4 ， an4 duan4 hu1 sang1 ma2 。
- shui3 kuo4 shi2 fu2 lu4 ， bei1 han2 zha4 ji2 ya1 。
- nian2 ji1 tian2 hu4 luo4 ， sui4 wan3 ke4 bei1 jie1 。
- xin1 yue4 pai2 yun2 shui3 ， xi1 feng1 song4 ri4 xie2 。
- gu1 zhou1 he2 chu4 su4 ， gu4 guo2 yi3 tian1 ya2 。

## 注释

## 译文

## 赏析
