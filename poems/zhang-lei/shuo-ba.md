---
id: zhang-lei-shuo-ba
title: 愬魃
titlePinyin: shuo4 ba2
titleSlug: shuo-ba
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝治下土兮远于民，抚御万方兮周无垠。
- 物类亿千兮莽蓁蓁，出入日月兮运星辰。
- 广必有容兮潜奸昏，不上愬兮帝曷闻。
- 岁庚申兮斗建巳，旬逾十兮雨不施。
- 秀者燋兮实者悴，麦莽莽兮不出块。
- 旧谷既没兮待新以食，夺其所望兮民忧以惑。
- 舍耒而兵兮夺攘剽贼，急不知虑兮求生顷刻。
- 民幸帝兮诏云师，气朝升兮敛阳晖。
- 孰鼓风兮震川岳，上者扬兮旁者剥。
- 云虽仁兮不得施，野童童兮草木摧。
- 熟扬尘兮蔽朝日，纷霏霏兮冒万物。
- 昏迷蒙兮浩恍惚，瞭者瞀兮失南北。
- 瘗根茎兮腐葩实，世惨错兮泽蓬㶿。
- 霍霍然兮侵万室，飘雨尘兮以旦以夕。
- 民曰谁为兮尸是有物，其名曰魃兮旱是司。
- 恶润忌泽兮盗阳威，淫视槁木兮疾华滋，憎饱妬饫兮幸民饥。
- 亢不伏兮风以助之，惨怀柔茂兮尘埃是吹。
- 来炎火兮烂炜煌，驭回禄兮骖毕方。
- 朱旗旐兮绛帷裳，坦无畏兮乐洋洋。
- 朋疫疠兮友疾殃，徒甚剧兮党甚强。
- 慢帝威兮分害戕，窃祠祷兮傲驱攘。
- 民頼帝仁兮以衣以食，上帝孔昭兮愬无祸责。
- 幸帝震怒兮降魃罪疾，无俾在世兮幽沉深溺。
- 雷伐鼓兮电扬旗，雨卷壑兮云张帷。
- 泛游泽兮湛甘滋，充槁瘠兮奋枯萎。
- 禾黍茂兮蔬果肥，岁既登兮民饱嬉。
- 康帝民兮恩甚思，幽斯魃兮宥无期。

## 拼音
- di4 zhi4 xia4 tu3 xi1 yuan3 yu2 min2 ， fu3 yu4 wan4 fang1 xi1 zhou1 wu2 yin2 。
- wu4 lei4 yi4 qian1 xi1 mang3 zhen1 zhen1 ， chu1 ru4 ri4 yue4 xi1 yun4 xing1 chen2 。
- guang3 bi4 you3 rong2 xi1 qian2 jian1 hun1 ， bu2 shang4 shuo4 xi1 di4 he2 wen2 。
- sui4 geng1 shen1 xi1 dou4 jian4 si4 ， xun2 yu2 shi2 xi1 yu3 bu4 shi1 。
- xiu4 zhe3 jiao1 xi1 shi2 zhe3 cui4 ， mai4 mang3 mang3 xi1 bu4 chu1 kuai4 。
- jiu4 gu3 ji4 mei2 xi1 dai4 xin1 yi3 shi2 ， duo2 qi2 suo3 wang4 xi1 min2 you1 yi3 huo4 。
- she4 lei3 er2 bing1 xi1 duo2 rang3 piao1 zei2 ， ji2 bu4 zhi1 lü4 xi1 qiu2 sheng1 qing3 ke4 。
- min2 xing4 di4 xi1 zhao4 yun2 shi1 ， qi4 chao2 sheng1 xi1 lian3 yang2 hui1 。
- shu2 gu3 feng1 xi1 zhen4 chuan1 yue4 ， shang4 zhe3 yang2 xi1 pang2 zhe3 bao1 。
- yun2 sui1 ren2 xi1 bu4 de2 shi1 ， ye3 tong2 tong2 xi1 cao3 mu4 cui1 。
- shu2 yang2 chen2 xi1 bi4 chao2 ri4 ， fen1 fei1 fei1 xi1 mao4 wan4 wu4 。
- hun1 mi2 meng2 xi1 hao4 huang3 hu1 ， liao4 zhe3 mao4 xi1 shi1 nan2 bei3 。
- yi4 gen1 jing1 xi1 fu3 pa1 shi2 ， shi4 can3 cuo4 xi1 ze2 peng2 㶿 。
- huo4 huo4 ran2 xi1 qin1 wan4 shi4 ， piao1 yu3 chen2 xi1 yi3 dan4 yi3 xi1 。
- min2 yue1 shui2 wei4 xi1 shi1 shi4 you3 wu4 ， qi2 ming2 yue1 ba2 xi1 han4 shi4 si1 。
- e4 run4 ji4 ze2 xi1 dao4 yang2 wei1 ， yin2 shi4 gao3 mu4 xi1 ji2 hua2 zi1 ， zeng1 bao3 du4 yu4 xi1 xing4 min2 ji1 。
- kang4 bu4 fu2 xi1 feng1 yi3 zhu4 zhi1 ， can3 huai2 rou2 mao4 xi1 chen2 ai1 shi4 chui1 。
- lai2 yan2 huo3 xi1 lan4 wei3 huang2 ， yu4 hui2 lu4 xi1 can1 bi4 fang1 。
- zhu1 qi2 zhao4 xi1 jiang4 wei2 shang0 ， tan3 wu2 wei4 xi1 le4 yang2 yang2 。
- peng2 yi4 li4 xi1 you3 ji2 yang1 ， tu2 shen4 ju4 xi1 dang3 shen4 qiang2 。
- man4 di4 wei1 xi1 fen1 hai4 qiang1 ， qie4 ci2 dao3 xi1 ao4 qu1 rang3 。
- min2 lai4 di4 ren2 xi1 yi3 yi1 yi3 shi2 ， shang4 di4 kong3 zhao1 xi1 shuo4 wu2 huo4 ze2 。
- xing4 di4 zhen4 nu4 xi1 jiang4 ba2 zui4 ji2 ， wu2 bi3 zai4 shi4 xi1 you1 chen2 shen1 ni4 。
- lei2 fa2 gu3 xi1 dian4 yang2 qi2 ， yu3 juan4 he4 xi1 yun2 zhang1 wei2 。
- fan4 you2 ze2 xi1 zhan4 gan1 zi1 ， chong1 gao3 ji2 xi1 fen4 ku1 wei3 。
- he2 shu3 mao4 xi1 shu1 guo3 fei2 ， sui4 ji4 deng1 xi1 min2 bao3 xi1 。
- kang1 di4 min2 xi1 en1 shen4 si1 ， you1 si1 ba2 xi1 you4 wu2 qi1 。

## 注释

## 译文

## 赏析
