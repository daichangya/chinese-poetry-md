---
id: zhang-lei-sui-mu-ji-shi-ji-zi-you-xian-sheng
title: 岁暮即事寄子由先生
titlePinyin: sui4 mu4 ji2 shi4 ji4 zi3 you2 xian1 sheng1
titleSlug: sui-mu-ji-shi-ji-zi-you-xian-sheng
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁暮淮阳客，贫闲两有余。
- 朝昏面壁坐，风雪闭门居。
- 老去深依佛，年衰更嗜书。
- 未能忘素业，聊用慰穷途。
- 下里皆平屋，开门即古墟。
- 鸡豚来近舍，舂汲頼邻夫。
- 雪压移来竹，霜萎自种蔬。
- 乌皮蒙燕几，褐帽裹僧颅。
- 肉似闻韶客，斋如持律徒。
- 女寒愁粉黛，男窘补衣裾。
- 已病药三暴，辞贫饭一盂。
- 长瓶卧墙角，短褐倒天吴。
- 宵寐衾铺铁，晨炊米数珠。
- 木镵随杜胫，葛制暖韩躯。
- 时命今如此，功名已矣乎。
- 谈愁风射马，拙待兔逢株。
- 久慕香城乐，深谙梦境虚。
- 谁怜九顿首，正有一长吁。
- 瞻望身空老，苍茫岁欲除。
- 何当闻妙诲，黥刖待完肤。

## 拼音
- sui4 mu4 huai2 yang2 ke4 ， pin2 xian2 liang3 you3 yu2 。
- chao2 hun1 mian4 bi4 zuo4 ， feng1 xue3 bi4 men2 ju1 。
- lao3 qu4 shen1 yi1 fo2 ， nian2 shuai1 geng4 shi4 shu1 。
- wei4 neng2 wang4 su4 ye4 ， liao2 yong4 wei4 qiong2 tu2 。
- xia4 li3 jie1 ping2 wu1 ， kai1 men2 ji2 gu3 xu1 。
- ji1 tun2 lai2 jin4 she4 ， chong1 ji2 lai4 lin2 fu1 。
- xue3 ya1 yi2 lai2 zhu2 ， shuang1 wei3 zi4 zhong3 shu1 。
- wu1 pi2 meng2 yan4 ji3 ， he4 mao4 guo3 seng1 lu2 。
- rou4 si4 wen2 shao2 ke4 ， zhai1 ru2 chi2 lü4 tu2 。
- nü3 han2 chou2 fen3 dai4 ， nan2 jiong3 bu3 yi1 ju1 。
- yi3 bing4 yao4 san1 bao4 ， ci2 pin2 fan4 yi4 yu2 。
- chang2 ping2 wo4 qiang2 jiao3 ， duan3 he4 dao3 tian1 wu2 。
- xiao1 mei4 qin1 pu4 tie3 ， chen2 chui1 mi3 shu4 zhu1 。
- mu4 chan2 sui2 du4 jing4 ， ge3 zhi4 nuan3 han2 qu1 。
- shi2 ming4 jin1 ru2 ci3 ， gong1 ming2 yi3 yi3 hu1 。
- tan2 chou2 feng1 she4 ma3 ， zhuo1 dai4 tu4 feng2 zhu1 。
- jiu3 mu4 xiang1 cheng2 le4 ， shen1 an1 meng4 jing4 xu1 。
- shui2 lian2 jiu3 dun4 shou3 ， zheng4 you3 yi4 chang2 xu1 。
- zhan1 wang4 shen1 kong1 lao3 ， cang1 mang2 sui4 yu4 chu2 。
- he2 dang1 wen2 miao4 hui4 ， qing2 yue4 dai4 wan2 fu1 。

## 注释

## 译文

## 赏析
