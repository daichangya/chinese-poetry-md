---
id: zhang-lei-li-yang-zhai
title: 离阳翟
titlePinyin: li2 yang2 zhai2
titleSlug: li-yang-zhai
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驱车发颍川，回望失嵩少。
- 霜气塞层空，黯澹寒日晓。
- 原田际天平，百里见飞鸟。
- 累累道傍丘，石兽卧衰草。
- 不知谁氏碑，剥裂偶未倒。
- 支离见隶字，书带汉笔妙。
- 遗坟不可问，文彩竟何效。
- 永年恃金石，此计久可笑。
- 昔游已三岁，存殁伤怀抱。
- 饱谙人世忧，安得身不老。

## 拼音
- qu1 che1 fa1 ying3 chuan1 ， hui2 wang4 shi1 song1 shao3 。
- shuang1 qi4 sai1 ceng2 kong1 ， an4 dan4 han2 ri4 xiao3 。
- yuan2 tian2 ji4 tian1 ping2 ， bai3 li3 jian4 fei1 niao3 。
- lei4 lei4 dao4 bang4 qiu1 ， shi2 shou4 wo4 shuai1 cao3 。
- bu4 zhi1 shui2 shi4 bei1 ， bao1 lie4 ou3 wei4 dao3 。
- zhi1 li2 jian4 li4 zi4 ， shu1 dai4 han4 bi3 miao4 。
- yi2 fen2 bu4 ke3 wen4 ， wen2 cai3 jing4 he2 xiao4 。
- yong3 nian2 shi4 jin1 shi2 ， ci3 ji4 jiu3 ke3 xiao4 。
- xi1 you2 yi3 san1 sui4 ， cun2 mo4 shang1 huai2 bao4 。
- bao3 an1 ren2 shi4 you1 ， an1 de2 shen1 bu4 lao3 。

## 注释

## 译文

## 赏析
