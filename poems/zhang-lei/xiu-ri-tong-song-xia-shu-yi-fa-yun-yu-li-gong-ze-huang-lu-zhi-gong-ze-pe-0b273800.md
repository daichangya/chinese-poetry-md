---
id: zhang-lei-xiu-ri-tong-song-xia-shu-yi-fa-yun-yu-li-gong-ze-huang-lu-zhi-gong-ze-pe-0b273800
title: 休日同宋遐叔诣法云遇李公择黄鲁直公择烹赐茗出高丽盘龙墨鲁直出近作数诗皆奇绝坐中怀无咎有作呈鲁直遐叔
titlePinyin: xiu1 ri4 tong2 song4 xia2 shu1 yi4 fa3 yun2 yu4 li3 gong1 ze2 huang2 lu3 zhi2 gong1 ze2 peng1 ci4 ming2 chu1 gao1 li2 pan2 long2 mo4 lu3 zhi2 chu1 jin4 zuo4 shu4 shi1 jie1 qi2 jue2 zuo4 zhong1 huai2 wu2 jiu4 you3 zuo4 cheng2 lu3 zhi2 xia2 shu1
titleSlug: xiu-ri-tong-song-xia-shu-yi-fa-yun-yu-li-gong-ze-huang-lu-zhi-gong-ze-pe-0b273800
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休日不造请，出游贤友同。
- 城南上人者，宴坐花雨中。
- 金貌散香雾，宝铎韵天风。
- 鸟语演宝相，饭香悟真空。
- 尚书三二客，浄社继雷宗。
- 黄子发锦囊，句有造物功。
- 握中一寸煤，海外千年松。
- 谁降午睡魔，赐茗屠团龙。
- 晁子卧城西，咫尺不可逢。
- 岂无坐中客，终觉少此公。
- 归帽见新月，扑衫暮尘红。
- 困眠有余想，却听寺楼钟。

## 拼音
- xiu1 ri4 bu2 zao4 qing3 ， chu1 you2 xian2 you3 tong2 。
- cheng2 nan2 shang4 ren2 zhe3 ， yan4 zuo4 hua1 yu3 zhong1 。
- jin1 mao4 san4 xiang1 wu4 ， bao3 duo2 yun4 tian1 feng1 。
- niao3 yu3 yan3 bao3 xiang1 ， fan4 xiang1 wu4 zhen1 kong1 。
- shang4 shu1 san1 er4 ke4 ， jing4 she4 ji4 lei2 zong1 。
- huang2 zi3 fa1 jin3 nang2 ， ju4 you3 zao4 wu4 gong1 。
- wo4 zhong1 yi2 cun4 mei2 ， hai3 wai4 qian1 nian2 song1 。
- shui2 jiang4 wu3 shui4 mo2 ， ci4 ming2 tu2 tuan2 long2 。
- chao2 zi3 wo4 cheng2 xi1 ， zhi3 chi3 bu4 ke3 feng2 。
- qi3 wu2 zuo4 zhong1 ke4 ， zhong1 jue2 shao3 ci3 gong1 。
- gui1 mao4 jian4 xin1 yue4 ， pu1 shan1 mu4 chen2 hong2 。
- kun4 mian2 you3 yu2 xiang3 ， que4 ting1 si4 lou2 zhong1 。

## 注释

## 译文

## 赏析
