---
id: zhang-lei-sun-zhi-kang-xu-wei-nan-niang-qian-ri-yi-wen-di-mi-xin-ran-zuo-shi-yi-wen-zhi
title: 孙志康许为南酿前日已闻籴米欣然作诗以问之
titlePinyin: sun1 zhi4 kang1 xu3 wei4 nan2 niang4 qian2 ri4 yi3 wen2 di2 mi3 xin1 ran2 zuo4 shi1 yi3 wen4 zhi1
titleSlug: sun-zhi-kang-xu-wei-nan-niang-qian-ri-yi-wen-di-mi-xin-ran-zuo-shi-yi-wen-zhi
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生一尊酒，风月不可无。
- 谪官将十年，一醉未易图。
- 市岂无旗亭，官亦有酒垆。
- 薄乃捩齿酸，一滴不可沽。
- 英英孙夫子，臭味真吾徒。
- 自云得异糵，乃出粳稻腴。
- 岁久精粹出，去者乃其粗。
- 酝酿才浃日，芳甘已盈壶。
- 伧人喻其力，若火经茅芦。
- 此语真野陋，殆出负贩夫。
- 前日闻吉语，籴米已在途。
- 每恨乏陈糯，价直如买珠。
- 怜君久客囊，倾倒无复余。
- 假器走仆僮，供我一笑娱。
- 欲为漉巾潜，请学涤器如。
- 作诗以讯之，何日陈尊盂。

## 拼音
- ping2 sheng1 yi4 zun1 jiu3 ， feng1 yue4 bu4 ke3 wu2 。
- zhe2 guan1 jiang1 shi2 nian2 ， yi2 zui4 wei4 yi4 tu2 。
- shi4 qi3 wu2 qi2 ting2 ， guan1 yi4 you3 jiu3 lu2 。
- bao2 nai3 lie4 chi3 suan1 ， yi4 di1 bu4 ke3 gu1 。
- ying1 ying1 sun1 fu1 zi3 ， chou4 wei4 zhen1 wu2 tu2 。
- zi4 yun2 de2 yi4 nie4 ， nai3 chu1 jing1 dao4 yu2 。
- sui4 jiu3 jing1 cui4 chu1 ， qu4 zhe3 nai3 qi2 cu1 。
- yun4 niang4 cai2 jia1 ri4 ， fang1 gan1 yi3 ying2 hu2 。
- chen0 ren2 yu4 qi2 li4 ， ruo4 huo3 jing1 mao2 lu2 。
- ci3 yu3 zhen1 ye3 lou4 ， dai4 chu1 fu4 fan4 fu1 。
- qian2 ri4 wen2 ji2 yu3 ， di2 mi3 yi3 zai4 tu2 。
- mei3 hen4 fa2 chen2 nuo4 ， jia4 zhi2 ru2 mai3 zhu1 。
- lian2 jun1 jiu3 ke4 nang2 ， qing1 dao3 wu2 fu4 yu2 。
- jia3 qi4 zou3 pu2 tong2 ， gong4 wo3 yi2 xiao4 yu2 。
- yu4 wei4 lu4 jin1 qian2 ， qing3 xue2 di2 qi4 ru2 。
- zuo4 shi1 yi3 xun4 zhi1 ， he2 ri4 chen2 zun1 yu2 。

## 注释

## 译文

## 赏析
