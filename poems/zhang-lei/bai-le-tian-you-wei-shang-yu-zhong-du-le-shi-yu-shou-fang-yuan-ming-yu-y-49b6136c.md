---
id: zhang-lei-bai-le-tian-you-wei-shang-yu-zhong-du-le-shi-yu-shou-fang-yuan-ming-yu-y-49b6136c
title: 白乐天有渭上雨中独乐十余首倣渊明予寓宛丘居多暇日时屡秋雨倣白之作得三章  其一
titlePinyin: bai2 le4 tian1 you3 wei4 shang4 yu3 zhong1 du2 le4 shi2 yu2 shou3 fang3 yuan1 ming2 yu3 yu4 wan3 qiu1 ju1 duo1 xia2 ri4 shi2 lü3 qiu1 yu3 fang3 bai2 zhi1 zuo4 de2 san1 zhang1     qi2 yi1
titleSlug: bai-le-tian-you-wei-shang-yu-zhong-du-le-shi-yu-shou-fang-yuan-ming-yu-y-49b6136c
author: 张耒
authorPinyin: zhang1 lei3
authorSlug: zhang-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒极则有暑，晦久则有明。
- 开辟迄今兹，此理信可凭。
- 炎炎者易灭，巍巍者必倾。
- 圣智无奈何，况此愚昏氓。
- 设罗以猎兽，切骨陷其膺。
- 重势以镇物，悬绝压其肱。
- 纵使贲与育，力有不获呈。
- 物情千万变，可尽得经营。
- 不如寂寞士，葛带而兰缨。
- 无求复无忧，容貌甚和平。
- 况兹积雨余，秋气日姿清。
- 悠然有佳兴，美酒时一倾。

## 拼音
- han2 ji2 ze2 you3 shu3 ， hui4 jiu3 ze2 you3 ming2 。
- kai1 pi4 qi4 jin1 zi1 ， ci3 li3 xin4 ke3 ping2 。
- yan2 yan2 zhe3 yi4 mie4 ， wei1 wei1 zhe3 bi4 qing1 。
- sheng4 zhi4 wu2 nai4 he2 ， kuang4 ci3 yu2 hun1 mang2 。
- she4 luo2 yi3 lie4 shou4 ， qie4 gu3 xian4 qi2 ying1 。
- zhong4 shi4 yi3 zhen4 wu4 ， xuan2 jue2 ya1 qi2 gong1 。
- zong4 shi3 ben1 yu3 yu4 ， li4 you3 bu2 huo4 cheng2 。
- wu4 qing2 qian1 wan4 bian4 ， ke3 jin4 de2 jing1 ying2 。
- bu4 ru2 ji4 mo4 shi4 ， ge3 dai4 er2 lan2 ying1 。
- wu2 qiu2 fu4 wu2 you1 ， rong2 mao4 shen4 he2 ping2 。
- kuang4 zi1 ji1 yu3 yu2 ， qiu1 qi4 ri4 zi1 qing1 。
- you1 ran2 you3 jia1 xing1 ， mei3 jiu3 shi2 yi4 qing1 。

## 注释

## 译文

## 赏析
