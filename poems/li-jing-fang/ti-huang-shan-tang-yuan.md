---
id: li-jing-fang-ti-huang-shan-tang-yuan
title: 题黄山汤院
titlePinyin: ti2 huang2 shan1 tang1 yuan4
titleSlug: ti-huang-shan-tang-yuan
author: 李敬方
authorPinyin: li3 jing4 fang1
authorSlug: li-jing-fang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楚镇惟黄岫，灵泉浴圣源。煎熬何处所，炉炭孰司存。
- 沙暖泉长拂，霜笼水更温。不疏还自决，虽挠未尝浑。
- 地启岩为洞，天开石作盆。常留今日色，不减故年痕。
- 阴焰潜生海，阳光暗烛坤。定应邻火宅，非独过焦原。
- 龙讶经冬润，莺疑满谷暄。善烹寒食茗，能变早春园。
- 及物功何大，随流道益尊。洁斋齐物主，疗病夺医门。
- 外秘千峰秀，旁通百潦奔。禅家休问疾，骚客罢招魂。
- 卧理黔川守，分忧汉主恩。惨伤因有暇，徒御诫无喧。
- 痒闷头风切，爬搔臂力烦。披榛通白道，束马置朱幡。
- 谢屐缘危磴，戎装逗远村。慢游登竹径，高步入山根。
- 崖𪩘差行灶，蓬茅过小轩。御寒增帐幕，甃影尽玙璠。
- 不与华池语，宁将浴室论。洗心过顷刻，浸发迨朝暾。
- 汗洽聊箕踞，支羸暂虎蹲。濯缨闲更入，漱齿渴仍吞。
- 气燠胜重絸，风和敌一尊。适来还蹭蹬，复出又攀援。
- 形秽忻除垢，神嚣喜破昏。明夷征立象，既济感文言。
- 已阂眠沙麂，仍妨卧石猿。香驱蒸雾起，烟霿湿云屯。
- 破险更祠宇，凭高易庙垣。旧基绝仄足，新构忽行鹓。
- 胜地非无栋，征途遽改辕。贪程归路远，折政讼庭繁。
- 兴往留年月，诗成遗子孙。已镌东壁石，名姓寄无垠。

## 拼音
- chu3 zhen4 wei2 huang2 xiu4 ， ling2 quan2 yu4 sheng4 yuan2 。 jian1 ao2 he2 chu4 suo3 ， lu2 tan4 shu2 si1 cun2 。
- sha1 nuan3 quan2 chang2 fu2 ， shuang1 long2 shui3 geng4 wen1 。 bu4 shu1 hai2 zi4 jue2 ， sui1 nao2 wei4 chang2 hun2 。
- di4 qi3 yan2 wei4 dong4 ， tian1 kai1 shi2 zuo4 pen2 。 chang2 liu2 jin1 ri4 se4 ， bu4 jian3 gu4 nian2 hen2 。
- yin1 yan4 qian2 sheng1 hai3 ， yang2 guang1 an4 zhu2 kun1 。 ding4 ying4 lin2 huo3 zhai2 ， fei1 du2 guo4 jiao1 yuan2 。
- long2 ya4 jing1 dong1 run4 ， ying1 yi2 man3 gu3 xuan1 。 shan4 peng1 han2 shi2 ming2 ， neng2 bian4 zao3 chun1 yuan2 。
- ji2 wu4 gong1 he2 da4 ， sui2 liu2 dao4 yi4 zun1 。 jie2 zhai1 qi2 wu4 zhu3 ， liao2 bing4 duo2 yi1 men2 。
- wai4 mi4 qian1 feng1 xiu4 ， pang2 tong1 bai3 liao2 ben1 。 chan2 jia1 xiu1 wen4 ji2 ， sao1 ke4 ba4 zhao1 hun2 。
- wo4 li3 qian2 chuan1 shou3 ， fen1 you1 han4 zhu3 en1 。 can3 shang1 yin1 you3 xia2 ， tu2 yu4 jie4 wu2 xuan1 。
- yang3 men1 tou2 feng1 qie4 ， pa2 sao1 bi4 li4 fan2 。 pi1 zhen1 tong1 bai2 dao4 ， shu4 ma3 zhi4 zhu1 fan1 。
- xie4 ji1 yuan2 wei1 deng4 ， rong2 zhuang1 dou4 yuan3 cun1 。 man4 you2 deng1 zhu2 jing4 ， gao1 bu4 ru4 shan1 gen1 。
- ya2 yan3 cha4 xing2 zao4 ， peng2 mao2 guo4 xiao3 xuan1 。 yu4 han2 zeng1 zhang4 mu4 ， zhou4 ying3 jin4 yu2 fan2 。
- bu4 yu3 hua2 chi2 yu3 ， ning2 jiang1 yu4 shi4 lun4 。 xi3 xin1 guo4 qing3 ke4 ， jin4 fa1 dai4 chao2 tun1 。
- han4 qia4 liao2 ji1 ju4 ， zhi1 lei2 zan4 hu3 dun1 。 zhuo2 ying1 xian2 geng4 ru4 ， shu4 chi3 ke3 reng2 tun1 。
- qi4 yu4 sheng4 zhong4 jian3 ， feng1 he2 di2 yi4 zun1 。 shi4 lai2 hai2 ceng4 deng1 ， fu4 chu1 you4 pan1 yuan2 。
- xing2 hui4 xin1 chu2 gou4 ， shen2 ao2 xi3 po4 hun1 。 ming2 yi2 zheng1 li4 xiang4 ， ji4 ji4 gan3 wen2 yan2 。
- yi3 he2 mian2 sha1 ji3 ， reng2 fang2 wo4 shi2 yuan2 。 xiang1 qu1 zheng1 wu4 qi3 ， yan1 meng2 shi1 yun2 tun2 。
- po4 xian3 geng4 ci2 yu3 ， ping2 gao1 yi4 miao4 yuan2 。 jiu4 ji1 jue2 ze4 zu2 ， xin1 gou4 hu1 xing2 yuan1 。
- sheng4 di4 fei1 wu2 dong4 ， zheng1 tu2 ju4 gai3 yuan2 。 tan1 cheng2 gui1 lu4 yuan3 ， zhe2 zheng4 song4 ting2 fan2 。
- xing1 wang3 liu2 nian2 yue4 ， shi1 cheng2 yi2 zi3 sun1 。 yi3 juan1 dong1 bi4 shi2 ， ming2 xing4 ji4 wu2 yin2 。

## 注释

## 译文

## 赏析
