---
id: he-geng-pu-tong-shan-ju-fu-dong-shi-shu-li-qing-zhou-chan-shi-hong-guo-dao-chang-a1b5b0e6
title: 普通山距府东十数里青州禅师洪果道场也自龙华归过之栋宇颓落僧徒鄙野良为可惜是夜雨大作因书所闻所见为长韵
titlePinyin: pu3 tong1 shan1 ju4 fu3 dong1 shi2 shu4 li3 qing1 zhou1 chan2 shi1 hong2 guo3 dao4 chang3 ye3 zi4 long2 hua2 gui1 guo4 zhi1 dong4 yu3 tui2 luo4 seng1 tu2 bi3 ye3 liang2 wei4 ke3 xi1 shi4 ye4 yu3 da4 zuo4 yin1 shu1 suo3 wen2 suo3 jian4 wei4 chang2 yun4
titleSlug: pu-tong-shan-ju-fu-dong-shi-shu-li-qing-zhou-chan-shi-hong-guo-dao-chang-a1b5b0e6
author: 何耕
authorPinyin: he2 geng1
authorSlug: he-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 锦城之东山培𪣻，突起伽蓝压山口。
- 入门气象颇不凡，在昔规模定非苟。
- 黄绢碑词著眼看，青州老衲知名久。
- 自披榛迳结茅屋，不剪霜华散蓬首。
- 市门有女捧巾盥，衣裓无花生秽垢。
- 至今一转鹡鸰语，散作诸方狮子吼。
- 祖灯寂寞何人继，窣堵岧嶤惟鬼守。
- 法席草长深没膝，僧榻屋穿光见斗。
- 似闻占籍多衍沃，合选名缁振颓朽。
- 我来不觉三叹息，眼底尽空诸所有。
- 自开主席埽尘坌，聊寄闲眠憩奔走。
- 梦回中夜雨鸣檐，卧听东风寒入牖。
- 明朝散步转山脊，好语相呼闻野叟。
- 抽芒已见麦翻浪，捣𪎊悬知香满手。
- 须臾日影散林樾，绚练春光被花柳。
- 仆夫催归屡不应，景物殊佳宁忍负。
- 出山骑马更踌躇，乘暇应须重载酒。

## 拼音
- jin3 cheng2 zhi1 dong1 shan1 pei2 lou2 ， tu1 qi3 jia1 lan2 ya1 shan1 kou3 。
- ru4 men2 qi4 xiang4 po1 bu4 fan2 ， zai4 xi1 gui1 mo2 ding4 fei1 gou3 。
- huang2 juan4 bei1 ci2 zhu4 yan3 kan4 ， qing1 zhou1 lao3 na4 zhi1 ming2 jiu3 。
- zi4 pi1 zhen1 jing4 jie2 mao2 wu1 ， bu4 jian3 shuang1 hua2 san4 peng2 shou3 。
- shi4 men2 you3 nü3 peng3 jin1 guan4 ， yi1 jie1 wu2 hua1 sheng1 hui4 gou4 。
- zhi4 jin1 yi4 zhuan3 ji2 ling2 yu3 ， san4 zuo4 zhu1 fang1 shi1 zi0 hou3 。
- zu3 deng1 ji4 mo4 he2 ren2 ji4 ， su1 du3 tiao2 yao2 wei2 gui3 shou3 。
- fa3 xi2 cao3 chang2 shen1 mei2 xi1 ， seng1 ta4 wu1 chuan1 guang1 jian4 dou4 。
- si4 wen2 zhan4 ji2 duo1 yan3 wo4 ， he2 xuan3 ming2 zi1 zhen4 tui2 xiu3 。
- wo3 lai2 bu4 jue2 san1 tan4 xi1 ， yan3 di3 jin4 kong1 zhu1 suo3 you3 。
- zi4 kai1 zhu3 xi2 sao4 chen2 ben4 ， liao2 ji4 xian2 mian2 qi4 ben1 zou3 。
- meng4 hui2 zhong1 ye4 yu3 ming2 yan2 ， wo4 ting1 dong1 feng1 han2 ru4 you3 。
- ming2 chao2 san4 bu4 zhuan3 shan1 ji3 ， hao3 yu3 xiang1 hu1 wen2 ye3 sou3 。
- chou1 mang2 yi3 jian4 mai4 fan1 lang4 ， dao3 𪎊 xuan2 zhi1 xiang1 man3 shou3 。
- xu1 yu2 ri4 ying3 san4 lin2 yue4 ， xuan4 lian4 chun1 guang1 bei4 hua1 liu3 。
- pu2 fu1 cui1 gui1 lü3 bu2 ying4 ， jing3 wu4 shu1 jia1 ning2 ren3 fu4 。
- chu1 shan1 qi2 ma3 geng4 chou2 chu2 ， cheng2 xia2 ying4 xu1 zhong4 zai3 jiu3 。

## 注释

## 译文

## 赏析
