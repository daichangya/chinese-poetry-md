---
id: he-geng-zheng-yue-er-shi-qi-ri-shi-er-lao-ren-chu-wan-li-qiao-you-bao-li-si-ye-w-4f72c57f
title: 正月二十七日侍二老人出万里桥游宝历寺谒五丈天王至合江亭登小舟往来江中日晚出舟憩卧柳亭以归记所见
titlePinyin: zheng1 yue4 er4 shi2 qi1 ri4 shi4 er4 lao3 ren2 chu1 wan4 li3 qiao2 you2 bao3 li4 si4 ye4 wu3 zhang4 tian1 wang2 zhi4 he2 jiang1 ting2 deng1 xiao3 zhou1 wang3 lai2 jiang1 zhong1 ri4 wan3 chu1 zhou1 qi4 wo4 liu3 ting2 yi3 gui1 ji4 suo3 jian4
titleSlug: zheng-yue-er-shi-qi-ri-shi-er-lao-ren-chu-wan-li-qiao-you-bao-li-si-ye-w-4f72c57f
author: 何耕
authorPinyin: he2 geng1
authorSlug: he-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城中少乐事，日日走尘土。
- 因循嘉节过，春物遽如许。
- 驾言游近郊，及此新过雨。
- 梨花雪飘零，麦脚浪掀舞。
- 伤心梅已叶，慰眼杏初吐。
- 荒凉入古寺，迢递行两庑。
- 耽耽巨入阁，擐甲硕且武。
- 出门诣支径，信马踏江浒。
- 小舟呼未至，危亭憩方午。
- 长江渺无际，远岫明可数。
- 舟中更奇绝，一视隘天宇。
- 深流风浩荡，浅岸石龃龉。
- 水凫贞自适，修竹不知主。
- 摇摇打鱼艇，丁丁造船斧。
- 林疎见官道，路转失前浦。
- 奇观非一状，四面皆可取。
- 斗酒不妄倾，佳处辄自举。
- 杯盘渐狼藉，野䔩旋烧煮。
- 夷犹兴未尽，落日挂村坞。
- 归涂绕城隈，醉眼迷处所。
- 卧柳久知名，败屋费撑拄。
- 轻盈楚宫样，何事腰伛偻。
- 临风发浩叹，空响答人语。
- 吾亲俱老矣，君羹未尝覩。
- 聊为半日乐，少慰一生苦。
- 余年愿长健，彩服看儿女。
- 此外吾何求，穷通任天与。

## 拼音
- cheng2 zhong1 shao3 le4 shi4 ， ri4 ri4 zou3 chen2 tu3 。
- yin1 xun2 jia1 jie2 guo4 ， chun1 wu4 ju4 ru2 xu3 。
- jia4 yan2 you2 jin4 jiao1 ， ji2 ci3 xin1 guo4 yu3 。
- li2 hua1 xue3 piao1 ling2 ， mai4 jiao3 lang4 xian1 wu3 。
- shang1 xin1 mei2 yi3 ye4 ， wei4 yan3 xing4 chu1 tu3 。
- huang1 liang2 ru4 gu3 si4 ， tiao2 di4 xing2 liang3 wu3 。
- dan1 dan1 ju4 ru4 ge2 ， huan4 jia3 shuo4 qie3 wu3 。
- chu1 men2 yi4 zhi1 jing4 ， xin4 ma3 ta4 jiang1 hu3 。
- xiao3 zhou1 hu1 wei4 zhi4 ， wei1 ting2 qi4 fang1 wu3 。
- chang2 jiang1 miao3 wu2 ji4 ， yuan3 xiu4 ming2 ke3 shu4 。
- zhou1 zhong1 geng4 qi2 jue2 ， yi2 shi4 ai4 tian1 yu3 。
- shen1 liu2 feng1 hao4 dang4 ， qian3 an4 shi2 ju3 yu3 。
- shui3 fu2 zhen1 zi4 shi4 ， xiu1 zhu2 bu4 zhi1 zhu3 。
- yao2 yao2 da3 yu2 ting3 ， ding1 ding1 zao4 chuan2 fu3 。
- lin2 shu1 jian4 guan1 dao4 ， lu4 zhuan3 shi1 qian2 pu3 。
- qi2 guan1 fei1 yi2 zhuang4 ， si4 mian4 jie1 ke3 qu3 。
- dou4 jiu3 bu2 wang4 qing1 ， jia1 chu4 zhe2 zi4 ju3 。
- bei1 pan2 jian4 lang2 ji2 ， ye3 䔩 xuan2 shao1 zhu3 。
- yi2 you2 xing1 wei4 jin4 ， luo4 ri4 gua4 cun1 wu4 。
- gui1 tu2 rao4 cheng2 wei1 ， zui4 yan3 mi2 chu4 suo3 。
- wo4 liu3 jiu3 zhi1 ming2 ， bai4 wu1 fei4 cheng1 zhu3 。
- qing1 ying2 chu3 gong1 yang4 ， he2 shi4 yao1 yu3 lü3 。
- lin2 feng1 fa1 hao4 tan4 ， kong1 xiang3 da2 ren2 yu3 。
- wu2 qin1 ju4 lao3 yi3 ， jun1 geng1 wei4 chang2 du3 。
- liao2 wei4 ban4 ri4 le4 ， shao3 wei4 yi4 sheng1 ku3 。
- yu2 nian2 yuan4 chang2 jian4 ， cai3 fu2 kan4 er2 nü3 。
- ci3 wai4 wu2 he2 qiu2 ， qiong2 tong1 ren4 tian1 yu3 。

## 注释

## 译文

## 赏析
