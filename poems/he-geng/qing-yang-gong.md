---
id: he-geng-qing-yang-gong
title: 青羊宫
titlePinyin: qing1 yang2 gong1
titleSlug: qing-yang-gong
author: 何耕
authorPinyin: he2 geng1
authorSlug: he-geng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一再官锦城，咫尺望琳宫。
- 未始得得来，正望役役中。
- 今朝弄晴雨，策蹇随春风。
- 颇爱意象古，停骖小从容。
- 缥缈百尺台，突起凌半空。
- 凭栏俯修竹，决眦明孤鸿。
- 信哉神仙宅，不受尘垢蒙。
- 稽首五千言，众妙一以通。
- 静观万物复，岂假九转功。
- 区区立训诂，亦哂河上公。
- 痴人慕羽化，心外求鸿蒙。
- 要附白鹤背，往访青羊踪。

## 拼音
- yi2 zai4 guan1 jin3 cheng2 ， zhi3 chi3 wang4 lin2 gong1 。
- wei4 shi3 de2 de2 lai2 ， zheng4 wang4 yi4 yi4 zhong1 。
- jin1 chao2 nong4 qing2 yu3 ， ce4 jian3 sui2 chun1 feng1 。
- po1 ai4 yi4 xiang4 gu3 ， ting2 can1 xiao3 cong2 rong2 。
- piao1 miao3 bai3 chi3 tai2 ， tu1 qi3 ling2 ban4 kong1 。
- ping2 lan2 fu3 xiu1 zhu2 ， jue2 zi4 ming2 gu1 hong2 。
- xin4 zai1 shen2 xian1 zhai2 ， bu2 shou4 chen2 gou4 meng2 。
- qi3 shou3 wu3 qian1 yan2 ， zhong4 miao4 yi4 yi3 tong1 。
- jing4 guan1 wan4 wu4 fu4 ， qi3 jia3 jiu3 zhuan3 gong1 。
- qu1 qu1 li4 xun4 gu3 ， yi4 shen3 he2 shang4 gong1 。
- chi1 ren2 mu4 yu3 hua4 ， xin1 wai4 qiu2 hong2 meng2 。
- yao4 fu4 bai2 he4 bei4 ， wang3 fang3 qing1 yang2 zong1 。

## 注释

## 译文

## 赏析
