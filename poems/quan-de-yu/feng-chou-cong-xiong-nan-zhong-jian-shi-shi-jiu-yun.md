---
id: quan-de-yu-feng-chou-cong-xiong-nan-zhong-jian-shi-shi-jiu-yun
title: 奉酬从兄南仲见示十九韵
titlePinyin: feng4 chou2 cong2 xiong1 nan2 zhong4 jian4 shi4 shi2 jiu3 yun4
titleSlug: feng-chou-cong-xiong-nan-zhong-jian-shi-shi-jiu-yun
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晋季天下乱，安丘佐关中。
- 德辉霭家牒，侯籍推时功。
- 簪缨盛西州，清白传素风。
- 逢时有舒卷，缮性无穷通。
- 吾兄挺奇资，向晦道自充。
- 耕凿汝山下，退然安困蒙。
- 诗成三百篇，儒有一亩宫。
- 琴书满座右，芝术生墙东。
- 丽藻粲相鲜，晨辉艳芳丛。
- 清光杳无际，皓魄流霜空。
- 邦有贤诸侯，主盟词律雄。
- 荐贤比文举，理郡迈文翁。
- 楼中赏不独，池畔醉每同。
- 圣朝辟四门，发迹贵名公。
- 小生何为者，往岁学雕虫。
- 华簪映武弁，一年被微躬。
- 开缄捧新诗，琼玉寒青葱。
- 谬进空内讼，结怀远忡忡。
- 时来无自疑，刷翮摩苍穹。

## 拼音
- jin4 ji4 tian1 xia4 luan4 ， an1 qiu1 zuo3 guan1 zhong1 。
- de2 hui1 ai3 jia1 die2 ， hou2 ji2 tui1 shi2 gong1 。
- zan1 ying1 sheng4 xi1 zhou1 ， qing1 bai2 chuan2 su4 feng1 。
- feng2 shi2 you3 shu1 juan4 ， shan4 xing4 wu2 qiong2 tong1 。
- wu2 xiong1 ting3 qi2 zi1 ， xiang4 hui4 dao4 zi4 chong1 。
- geng1 zao2 ru3 shan1 xia4 ， tui4 ran2 an1 kun4 meng2 。
- shi1 cheng2 san1 bai3 pian1 ， ru2 you3 yi4 mu3 gong1 。
- qin2 shu1 man3 zuo4 you4 ， zhi1 shu4 sheng1 qiang2 dong1 。
- li4 zao3 can4 xiang1 xian1 ， chen2 hui1 yan4 fang1 cong2 。
- qing1 guang1 yao3 wu2 ji4 ， hao4 po4 liu2 shuang1 kong1 。
- bang1 you3 xian2 zhu1 hou2 ， zhu3 meng2 ci2 lü4 xiong2 。
- jian4 xian2 bi3 wen2 ju3 ， li3 jun4 mai4 wen2 weng1 。
- lou2 zhong1 shang3 bu4 du2 ， chi2 pan4 zui4 mei3 tong2 。
- sheng4 chao2 pi4 si4 men2 ， fa1 ji4 gui4 ming2 gong1 。
- xiao3 sheng1 he2 wei4 zhe3 ， wang3 sui4 xue2 diao1 chong2 。
- hua2 zan1 ying4 wu3 bian4 ， yi4 nian2 bei4 wei1 gong1 。
- kai1 jian1 peng3 xin1 shi1 ， qiong2 yu4 han2 qing1 cong1 。
- miu4 jin4 kong1 nei4 song4 ， jie2 huai2 yuan3 chong1 chong1 。
- shi2 lai2 wu2 zi4 yi2 ， shua1 he2 mo2 cang1 qiong2 。

## 注释

## 译文

## 赏析
