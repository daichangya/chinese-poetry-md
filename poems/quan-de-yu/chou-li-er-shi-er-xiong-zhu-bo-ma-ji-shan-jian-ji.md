---
id: quan-de-yu-chou-li-er-shi-er-xiong-zhu-bo-ma-ji-shan-jian-ji
title: 酬李二十二兄主簿马迹山见寄
titlePinyin: chou2 li3 er4 shi2 er4 xiong1 zhu3 bo2 ma3 ji4 shan1 jian4 ji4
titleSlug: chou-li-er-shi-er-xiong-zhu-bo-ma-ji-shan-jian-ji
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杳杳尘外想，悠悠区中缘。如何战未胜，曾是教所牵。
- 远郊有灵峰，夙昔栖真仙。鸾声去已久，马迹空依然。
- 丹崖转初旭，碧落凝秋烟。松风共萧飒，萝月想婵娟。
- 内兄蕴遐心，嘉遁性所便。不能栖枳棘，且复探云泉。
- 中有冥寂人，闲读逍遥篇。连袂共支策，抠衣尝绝编。
- 徐行石上苔，静韵风中弦。烟霞湿儒服，日月生寥天。
- 新诗来起予，璀璨六义全。能尽含写意，转令山水鲜。
- 若闻笙鹤声，宛在耳目前。登攀阻心赏，愁绝空怀贤。
- 出处岂异途，心冥即真筌。暂从西府檄，终卧东菑田。
- 不嫌予步蹇，但恐君行膻。如能固旷怀，谷口期穷年。

## 拼音
- yao3 yao3 chen2 wai4 xiang3 ， you1 you1 qu1 zhong1 yuan2 。 ru2 he2 zhan4 wei4 sheng4 ， ceng2 shi4 jiao4 suo3 qian1 。
- yuan3 jiao1 you3 ling2 feng1 ， su4 xi1 qi1 zhen1 xian1 。 luan2 sheng1 qu4 yi3 jiu3 ， ma3 ji4 kong1 yi1 ran2 。
- dan1 ya2 zhuan3 chu1 xu4 ， bi4 luo4 ning2 qiu1 yan1 。 song1 feng1 gong4 xiao1 sa4 ， luo2 yue4 xiang3 chan2 juan1 。
- nei4 xiong1 yun4 xia2 xin1 ， jia1 dun4 xing4 suo3 bian4 。 bu4 neng2 qi1 zhi3 ji2 ， qie3 fu4 tan4 yun2 quan2 。
- zhong1 you3 ming2 ji4 ren2 ， xian2 du2 xiao1 yao2 pian1 。 lian2 mei4 gong4 zhi1 ce4 ， kou1 yi1 chang2 jue2 bian1 。
- xu2 xing2 shi2 shang4 tai2 ， jing4 yun4 feng1 zhong1 xian2 。 yan1 xia2 shi1 ru2 fu2 ， ri4 yue4 sheng1 liao2 tian1 。
- xin1 shi1 lai2 qi3 yu3 ， cui3 can4 liu4 yi4 quan2 。 neng2 jin4 han2 xie3 yi4 ， zhuan3 ling4 shan1 shui3 xian1 。
- ruo4 wen2 sheng1 he4 sheng1 ， wan3 zai4 er3 mu4 qian2 。 deng1 pan1 zu3 xin1 shang3 ， chou2 jue2 kong1 huai2 xian2 。
- chu1 chu4 qi3 yi4 tu2 ， xin1 ming2 ji2 zhen1 quan2 。 zan4 cong2 xi1 fu3 xi2 ， zhong1 wo4 dong1 zi1 tian2 。
- bu4 xian2 yu3 bu4 jian3 ， dan4 kong3 jun1 xing2 shan1 。 ru2 neng2 gu4 kuang4 huai2 ， gu3 kou3 qi1 qiong2 nian2 。

## 注释

## 译文

## 赏析
