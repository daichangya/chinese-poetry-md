---
id: quan-de-yu-feng-he-xu-ge-lao-chou-huai-nan-cui-shi-qi-duan-gong-jian-ji
title: 奉和许阁老酬淮南崔十七端公见寄
titlePinyin: feng4 he2 xu3 ge2 lao3 chou2 huai2 nan2 cui1 shi2 qi1 duan1 gong1 jian4 ji4
titleSlug: feng-he-xu-ge-lao-chou-huai-nan-cui-shi-qi-duan-gong-jian-ji
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 文行蕴良图，声华挹大巫。抡才超粉署，驳议在黄枢。
- 自得环中辨，偏推席上儒。八音谐雅乐，六辔骋康衢。
- 密侍仝锵佩，雄才本弃𦈡。炉烟霏琐闼，宫漏滴铜壶。
- 旧友双鱼至，新文六义敷。断金挥丽藻，比玉咏生刍。
- 交辟尝推重，单辞忽受诬。风波疲贾谊，岐路泣杨朱。
- 溟涨前程险，炎荒旅梦孤。空悲鸢跕水，翻羡雁衔芦。
- 故国方迢递，羁愁自郁纡。远猷来象魏，霈泽过番禺。
- 尽室扁舟客，还家万里途。索居因仕宦，著论拟潜夫。
- 帆席来应驶，郊园半已芜。夕阳寻古径，凉吹动纤枯。
- 忆昔同驱传，忘怀或据梧。幕庭依古刹，缗税给中都。
- 瓜步经过惯，龙沙眺听殊。春山岚漠漠，秋渚露涂涂。
- 孰谓原思病，非关宁武愚。方看簪獬豸，俄叹絷𫘦𬳿。
- 芳讯风情在，佳期岁序徂。二贤欢最久，三益义非无。
- 柏悦心应尔，松寒志不渝。子将陪禁掖，亭伯限江湖。
- 交分终推毂，离忧莫向隅。分曹日相见，延首忆田苏。

## 拼音
- wen2 xing2 yun4 liang2 tu2 ， sheng1 hua2 yi4 da4 wu1 。 lun1 cai2 chao1 fen3 shu3 ， bo2 yi4 zai4 huang2 shu1 。
- zi4 de2 huan2 zhong1 bian4 ， pian1 tui1 xi2 shang4 ru2 。 ba1 yin1 xie2 ya3 yue4 ， liu4 pei4 cheng3 kang1 qu2 。
- mi4 shi4 tong2 qiang1 pei4 ， xiong2 cai2 ben3 qi4 xu1 。 lu2 yan1 fei1 suo3 ta4 ， gong1 lou4 di1 tong2 hu2 。
- jiu4 you3 shuang1 yu2 zhi4 ， xin1 wen2 liu4 yi4 fu1 。 duan4 jin1 hui1 li4 zao3 ， bi3 yu4 yong3 sheng1 chu2 。
- jiao1 pi4 chang2 tui1 zhong4 ， dan1 ci2 hu1 shou4 wu1 。 feng1 bo1 pi2 jia3 yi4 ， qi2 lu4 qi4 yang2 zhu1 。
- ming2 zhang3 qian2 cheng2 xian3 ， yan2 huang1 lü3 meng4 gu1 。 kong1 bei1 yuan1 dian3 shui3 ， fan1 xian4 yan4 xian2 lu2 。
- gu4 guo2 fang1 tiao2 di4 ， ji1 chou2 zi4 yu4 yu1 。 yuan3 you2 lai2 xiang4 wei4 ， pei4 ze2 guo4 pan1 yu2 。
- jin4 shi4 pian1 zhou1 ke4 ， hai2 jia1 wan4 li3 tu2 。 suo3 ju1 yin1 shi4 huan4 ， zhu4 lun4 ni3 qian2 fu1 。
- fan1 xi2 lai2 ying4 shi3 ， jiao1 yuan2 ban4 yi3 wu2 。 xi1 yang2 xun2 gu3 jing4 ， liang2 chui1 dong4 xian1 ku1 。
- yi4 xi1 tong2 qu1 chuan2 ， wang4 huai2 huo4 ju4 wu2 。 mu4 ting2 yi1 gu3 cha4 ， min2 shui4 gei3 zhong1 du1 。
- gua1 bu4 jing1 guo4 guan4 ， long2 sha1 tiao4 ting1 shu1 。 chun1 shan1 lan2 mo4 mo4 ， qiu1 zhu3 lu4 tu2 tu2 。
- shu2 wei4 yuan2 si1 bing4 ， fei1 guan1 ning2 wu3 yu2 。 fang1 kan4 zan1 xie4 zhi4 ， e2 tan4 zhi2 tao2 tu2 。
- fang1 xun4 feng1 qing2 zai4 ， jia1 qi1 sui4 xu4 cu2 。 er4 xian2 huan1 zui4 jiu3 ， san1 yi4 yi4 fei1 wu2 。
- bai3 yue4 xin1 ying4 er3 ， song1 han2 zhi4 bu4 yu2 。 zi3 jiang1 pei2 jin4 ye4 ， ting2 bo2 xian4 jiang1 hu2 。
- jiao1 fen1 zhong1 tui1 gu1 ， li2 you1 mo4 xiang4 yu2 。 fen1 cao2 ri4 xiang1 jian4 ， yan2 shou3 yi4 tian2 su1 。

## 注释

## 译文

## 赏析
