---
id: quan-de-yu-yu-shen-shi-jiu-shi-yi-tong-you-qi-xia-si-shang-fang-yu-liang-shang-ren--d896bf09
title: 与沈十九拾遗同游栖霞寺上方于亮上人院会宿二首
titlePinyin: yu3 shen3 shi2 jiu3 shi2 yi2 tong2 you2 qi1 xia2 si4 shang4 fang1 yu2 liang4 shang4 ren2 yuan4 hui4 su4 er4 shou3
titleSlug: yu-shen-shi-jiu-shi-yi-tong-you-qi-xia-si-shang-fang-yu-liang-shang-ren--d896bf09
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 摄山标胜绝，暇日谐想瞩。萦纡松路深，缭绕云岩曲。
- 重楼回树杪，古像凿山腹。人远水木清，地深兰桂馥。
- 层台耸金碧，绝顶摩净绿。下界诚可悲，南朝纷在目。
- 焚香入古殿，待月出深竹。稍觉天籁清，自伤人世促。
- 宗雷此相遇，偃放从所欲。清论松枝低，闲吟茗花熟。
- 一生如土梗，万虑相桎梏。永愿事潜师，穷年此栖宿。
- 偶来人境外，心赏幸随君。古殿烟霞夕，深山松桂熏。
- 岩花点寒溜，石磴扫春云。清净诸天近，喧尘下界分。
- 名僧康宝月，上客沈休文。共宿东林夜，清猿彻曙闻。

## 拼音
- she4 shan1 biao1 sheng4 jue2 ， xia2 ri4 xie2 xiang3 zhu3 。 ying2 yu1 song1 lu4 shen1 ， liao2 rao4 yun2 yan2 qu3 。
- zhong4 lou2 hui2 shu4 miao3 ， gu3 xiang4 zao2 shan1 fu4 。 ren2 yuan3 shui3 mu4 qing1 ， di4 shen1 lan2 gui4 fu4 。
- ceng2 tai2 song3 jin1 bi4 ， jue2 ding3 mo2 jing4 lü4 。 xia4 jie4 cheng2 ke3 bei1 ， nan2 chao2 fen1 zai4 mu4 。
- fen2 xiang1 ru4 gu3 dian4 ， dai4 yue4 chu1 shen1 zhu2 。 shao1 jue2 tian1 lai4 qing1 ， zi4 shang1 ren2 shi4 cu4 。
- zong1 lei2 ci3 xiang1 yu4 ， yan3 fang4 cong2 suo3 yu4 。 qing1 lun4 song1 zhi1 di1 ， xian2 yin2 ming2 hua1 shu2 。
- yi4 sheng1 ru2 tu3 geng3 ， wan4 lü4 xiang1 zhi4 gu4 。 yong3 yuan4 shi4 qian2 shi1 ， qiong2 nian2 ci3 qi1 su4 。
- ou3 lai2 ren2 jing4 wai4 ， xin1 shang3 xing4 sui2 jun1 。 gu3 dian4 yan1 xia2 xi1 ， shen1 shan1 song1 gui4 xun1 。
- yan2 hua1 dian3 han2 liu1 ， shi2 deng4 sao3 chun1 yun2 。 qing1 jing4 zhu1 tian1 jin4 ， xuan1 chen2 xia4 jie4 fen1 。
- ming2 seng1 kang1 bao3 yue4 ， shang4 ke4 shen3 xiu1 wen2 。 gong4 su4 dong1 lin2 ye4 ， qing1 yuan2 che4 shu3 wen2 。

## 注释

## 译文

## 赏析
