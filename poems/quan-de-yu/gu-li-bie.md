---
id: quan-de-yu-gu-li-bie
title: 古离别
titlePinyin: gu3 li2 bie2
titleSlug: gu-li-bie
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 人生天地间，瞥若六辔驰。夭寿既常数，奈何生别离。
- 迹当中人域，正性日已衰。是非千万境，杳霭情尘滋。
- 出门事何常，暂别亦难期。冉冉叹流景，悠悠限山陂。
- 尽此一夕欢，华樽会前墀。鸡鸣东方曙，夙驾临通逵。
- 欲出强移步，欲留难致辞。两情不得已，念此留何为。
- 天明去已远，寂默居人归。入门复上堂，怳怳生惊疑。
- 经履同游处，犹言常相随。览物或临盘，翻怪来何迟。
- 乃知前日欢，本为今日悲。特此别后心，宁及未见时。
- 则知交疏分，久久翻易持。报君未别后，别后当自知。

## 拼音
- ren2 sheng1 tian1 di4 jian1 ， pie1 ruo4 liu4 pei4 chi2 。 yao1 shou4 ji4 chang2 shu4 ， nai4 he2 sheng1 bie2 li2 。
- ji4 dang1 zhong1 ren2 yu4 ， zheng4 xing4 ri4 yi3 shuai1 。 shi4 fei1 qian1 wan4 jing4 ， yao3 ai3 qing2 chen2 zi1 。
- chu1 men2 shi4 he2 chang2 ， zan4 bie2 yi4 nan2 qi1 。 ran3 ran3 tan4 liu2 jing3 ， you1 you1 xian4 shan1 bei1 。
- jin4 ci3 yi4 xi1 huan1 ， hua2 zun1 hui4 qian2 chi2 。 ji1 ming2 dong1 fang1 shu3 ， su4 jia4 lin2 tong1 kui2 。
- yu4 chu1 qiang2 yi2 bu4 ， yu4 liu2 nan2 zhi4 ci2 。 liang3 qing2 bu4 de2 yi3 ， nian4 ci3 liu2 he2 wei4 。
- tian1 ming2 qu4 yi3 yuan3 ， ji4 mo4 ju1 ren2 gui1 。 ru4 men2 fu4 shang4 tang2 ， huang3 huang3 sheng1 jing1 yi2 。
- jing1 lü3 tong2 you2 chu4 ， you2 yan2 chang2 xiang1 sui2 。 lan3 wu4 huo4 lin2 pan2 ， fan1 guai4 lai2 he2 chi2 。
- nai3 zhi1 qian2 ri4 huan1 ， ben3 wei4 jin1 ri4 bei1 。 te4 ci3 bie2 hou4 xin1 ， ning2 ji2 wei4 jian4 shi2 。
- ze2 zhi1 jiao1 shu1 fen1 ， jiu3 jiu3 fan1 yi4 chi2 。 bao4 jun1 wei4 bie2 hou4 ， bie2 hou4 dang1 zi4 zhi1 。

## 注释

## 译文

## 赏析
