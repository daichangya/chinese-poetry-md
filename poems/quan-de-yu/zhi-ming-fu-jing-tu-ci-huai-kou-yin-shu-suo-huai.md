---
id: quan-de-yu-zhi-ming-fu-jing-tu-ci-huai-kou-yin-shu-suo-huai
title: 祗命赴京，途次淮口，因书所怀
titlePinyin: zhi1 ming4 fu4 jing1 ， tu2 ci4 huai2 kou3 ， yin1 shu1 suo3 huai2
titleSlug: zhi-ming-fu-jing-tu-ci-huai-kou-yin-shu-suo-huai
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 弱植素寡偶，趋时非所任。感恩再登龙，求友皆断金。
- 彪炳睹奇采，凄锵闻雅音。适欣佳期接，遽叹离思侵。
- 靡靡遵远道，忡忡劳寸心。难成独酌谣，空奏伐木吟。
- 泬寥清冬时，萧索白昼阴。交欢谅如昨，滞念纷在今。
- 因风试矫翼，倦飞会归林。向晚清淮驶，回首楚云深。

## 拼音
- ruo4 zhi2 su4 gua3 ou3 ， qu1 shi2 fei1 suo3 ren4 。 gan3 en1 zai4 deng1 long2 ， qiu2 you3 jie1 duan4 jin1 。
- biao1 bing3 du3 qi2 cai3 ， qi1 qiang1 wen2 ya3 yin1 。 shi4 xin1 jia1 qi1 jie1 ， ju4 tan4 li2 si1 qin1 。
- mi2 mi2 zun1 yuan3 dao4 ， chong1 chong1 lao2 cun4 xin1 。 nan2 cheng2 du2 zhuo2 yao2 ， kong1 zou4 fa2 mu4 yin2 。
- jue2 liao2 qing1 dong1 shi2 ， xiao1 suo3 bai2 zhou4 yin1 。 jiao1 huan1 liang4 ru2 zuo2 ， zhi4 nian4 fen1 zai4 jin1 。
- yin1 feng1 shi4 jiao3 yi4 ， juan4 fei1 hui4 gui1 lin2 。 xiang4 wan3 qing1 huai2 shi3 ， hui2 shou3 chu3 yun2 shen1 。

## 注释

## 译文

## 赏析
