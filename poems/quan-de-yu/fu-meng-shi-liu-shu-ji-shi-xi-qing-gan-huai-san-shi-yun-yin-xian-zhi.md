---
id: quan-de-yu-fu-meng-shi-liu-shu-ji-shi-xi-qing-gan-huai-san-shi-yun-yin-xian-zhi
title: 伏蒙十六叔寄示喜庆感怀三十韵因献之
titlePinyin: fu2 meng2 shi2 liu4 shu1 ji4 shi4 xi3 qing4 gan3 huai2 san1 shi2 yun4 yin1 xian4 zhi1
titleSlug: fu-meng-shi-liu-shu-ji-shi-xi-qing-gan-huai-san-shi-yun-yin-xian-zhi
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 受氏自有殷，树功缅前秦。圭田接土宇，侯籍相纷纶。
- 道义集天爵，菁华极人文。握兰中台并，折桂东堂春。
- 祖德蹈前哲，家风播清芬。先公秉明义，大节逢艰屯。
- 独立挺忠孝，至诚感神人。命书备追锡，迹远道不伸。
- 小生谅无似，积庆遭昌辰。九年西掖忝，五转南宫频。
- 司理因旷职，曲台仍礼神。愧非夔龙姿，忽佐尧舜君。
- 内惟负且乘，徒以弱似仁。岂足议大政，所忧玷彝伦。
- 叔父贞素履，含章穷典坟。百氏若珠贯，九流皆翚分。
- 黄钟蕴声调，白玉那缁磷。清论坐虚室，长谣宜幅巾。
- 开关接人祠，支策无俗宾。种杏当暑热，烹茶含露新。
- 井径交碧藓，轩窗栖白云。飞沉禽鱼乐，芬馥兰桂熏。
- 经术弘义训，息男茂嘉闻。筮仕就色养，宴居忘食贫。
- 四方有翘车，上国有蒲轮。行当反招隐，岂得常退身。
- 秦吴路杳杳，朔海望沄沄。侍坐驰梦寐，结怀积昏昕。
- 发函捧新诗，慈诲情殷勤。省躬日三复，拜首书诸绅。

## 拼音
- shou4 shi4 zi4 you3 yin1 ， shu4 gong1 mian3 qian2 qin2 。 gui1 tian2 jie1 tu3 yu3 ， hou2 ji2 xiang1 fen1 lun2 。
- dao4 yi4 ji2 tian1 jue2 ， jing1 hua2 ji2 ren2 wen2 。 wo4 lan2 zhong1 tai2 bing4 ， zhe2 gui4 dong1 tang2 chun1 。
- zu3 de2 dao3 qian2 zhe2 ， jia1 feng1 bo1 qing1 fen1 。 xian1 gong1 bing3 ming2 yi4 ， da4 jie2 feng2 jian1 tun2 。
- du2 li4 ting3 zhong1 xiao4 ， zhi4 cheng2 gan3 shen2 ren2 。 ming4 shu1 bei4 zhui1 xi1 ， ji4 yuan3 dao4 bu4 shen1 。
- xiao3 sheng1 liang4 wu2 si4 ， ji1 qing4 zao1 chang1 chen2 。 jiu3 nian2 xi1 ye4 tian3 ， wu3 zhuan3 nan2 gong1 pin2 。
- si1 li3 yin1 kuang4 zhi2 ， qu3 tai2 reng2 li3 shen2 。 kui4 fei1 kui2 long2 zi1 ， hu1 zuo3 yao2 shun4 jun1 。
- nei4 wei2 fu4 qie3 cheng2 ， tu2 yi3 ruo4 si4 ren2 。 qi3 zu2 yi4 da4 zheng4 ， suo3 you1 dian4 yi2 lun2 。
- shu1 fu4 zhen1 su4 lü3 ， han2 zhang1 qiong2 dian3 fen2 。 bai3 shi4 ruo4 zhu1 guan4 ， jiu3 liu2 jie1 hui1 fen1 。
- huang2 zhong1 yun4 sheng1 diao4 ， bai2 yu4 na4 zi1 lin2 。 qing1 lun4 zuo4 xu1 shi4 ， chang2 yao2 yi2 fu2 jin1 。
- kai1 guan1 jie1 ren2 ci2 ， zhi1 ce4 wu2 su2 bin1 。 zhong3 xing4 dang1 shu3 re4 ， peng1 cha2 han2 lu4 xin1 。
- jing3 jing4 jiao1 bi4 xian3 ， xuan1 chuang1 qi1 bai2 yun2 。 fei1 chen2 qin2 yu2 le4 ， fen1 fu4 lan2 gui4 xun1 。
- jing1 shu4 hong2 yi4 xun4 ， xi1 nan2 mao4 jia1 wen2 。 shi4 shi4 jiu4 se4 yang3 ， yan4 ju1 wang4 shi2 pin2 。
- si4 fang1 you3 qiao4 che1 ， shang4 guo2 you3 pu2 lun2 。 hang2 dang0 fan3 zhao1 yin3 ， qi3 de2 chang2 tui4 shen1 。
- qin2 wu2 lu4 yao3 yao3 ， shuo4 hai3 wang4 yun2 yun2 。 shi4 zuo4 chi2 meng4 mei4 ， jie2 huai2 ji1 hun1 xin1 。
- fa1 han2 peng3 xin1 shi1 ， ci2 hui4 qing2 yin1 qin2 。 sheng3 gong1 ri4 san1 fu4 ， bai4 shou3 shu1 zhu1 shen1 。

## 注释

## 译文

## 赏析
