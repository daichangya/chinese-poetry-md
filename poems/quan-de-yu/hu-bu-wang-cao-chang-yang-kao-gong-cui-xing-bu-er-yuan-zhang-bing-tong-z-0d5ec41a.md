---
id: quan-de-yu-hu-bu-wang-cao-chang-yang-kao-gong-cui-xing-bu-er-yuan-zhang-bing-tong-z-0d5ec41a
title: 户部王曹长杨考功崔刑部二院长并同钟陵使府之旧因以寄赠又陪郎署喜甚常僚因书所怀且叙所知
titlePinyin: hu4 bu4 wang2 cao2 chang2 yang2 kao3 gong1 cui1 xing2 bu4 er4 yuan4 zhang3 bing4 tong2 zhong1 ling2 shi3 fu3 zhi1 jiu4 yin1 yi3 ji4 zeng4 you4 pei2 lang2 shu3 xi3 shen4 chang2 liao2 yin1 shu1 suo3 huai2 qie3 xu4 suo3 zhi1
titleSlug: hu-bu-wang-cao-chang-yang-kao-gong-cui-xing-bu-er-yuan-zhang-bing-tong-z-0d5ec41a
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忽惊西江侣，共作南宫郎。宿昔芝兰室，今兹鸳鹭行。
- 子猷美风味，左户推公器。含毫白雪飞，出匣青萍利。
- 子云尝燕居，作赋似相如。闲成考课奏，别贡贤良书。
- 子玉谅贞实，持刑慎丹笔。秋天鸿鹄姿，晚岁松筠质。
- 伊予诚薄才，何幸复趋陪。偶来尘右掖，空此忆中台。
- 时节东流驶，悲欢追往事。待月登庾楼，排云上萧寺。
- 盍簪莲府宴，落帽龙沙醉。极浦送风帆，灵山眺烟翠。
- 解颐通善谑，喻指穷精义。搦管或飞章，分曹时按吏。
- 雨散与蓬飘，秦吴两寂寥。方期全拥肿，岂望蹑扶摇。
- 夜直分三署，晨趋共九霄。外庭时接武，广陌更连镳。
- 北极星辰拱，南熏气序调。欣随众君子，并立圣明朝。

## 拼音
- hu1 jing1 xi1 jiang1 lü3 ， gong4 zuo4 nan2 gong1 lang2 。 su4 xi1 zhi1 lan2 shi4 ， jin1 zi1 yuan1 lu4 xing2 。
- zi3 you2 mei3 feng1 wei4 ， zuo3 hu4 tui1 gong1 qi4 。 han2 hao2 bai2 xue3 fei1 ， chu1 xia2 qing1 ping2 li4 。
- zi3 yun2 chang2 yan4 ju1 ， zuo4 fu4 si4 xiang1 ru2 。 xian2 cheng2 kao3 ke4 zou4 ， bie2 gong4 xian2 liang2 shu1 。
- zi3 yu4 liang4 zhen1 shi2 ， chi2 xing2 shen4 dan1 bi3 。 qiu1 tian1 hong2 hu2 zi1 ， wan3 sui4 song1 yun2 zhi4 。
- yi1 yu3 cheng2 bao2 cai2 ， he2 xing4 fu4 qu1 pei2 。 ou3 lai2 chen2 you4 ye4 ， kong1 ci3 yi4 zhong1 tai2 。
- shi2 jie2 dong1 liu2 shi3 ， bei1 huan1 zhui1 wang3 shi4 。 dai4 yue4 deng1 yu3 lou2 ， pai2 yun2 shang4 xiao1 si4 。
- he2 zan1 lian2 fu3 yan4 ， luo4 mao4 long2 sha1 zui4 。 ji2 pu3 song4 feng1 fan1 ， ling2 shan1 tiao4 yan1 cui4 。
- jie3 yi2 tong1 shan4 xue4 ， yu4 zhi3 qiong2 jing1 yi4 。 nuo4 guan3 huo4 fei1 zhang1 ， fen1 cao2 shi2 an4 li4 。
- yu3 san4 yu3 peng2 piao1 ， qin2 wu2 liang3 ji4 liao2 。 fang1 qi1 quan2 yong1 zhong3 ， qi3 wang4 nie4 fu2 yao2 。
- ye4 zhi2 fen1 san1 shu3 ， chen2 qu1 gong4 jiu3 xiao1 。 wai4 ting2 shi2 jie1 wu3 ， guang3 mo4 geng4 lian2 biao1 。
- bei3 ji2 xing1 chen2 gong3 ， nan2 xun1 qi4 xu4 tiao2 。 xin1 sui2 zhong4 jun1 zi3 ， bing4 li4 sheng4 ming2 chao2 。

## 注释

## 译文

## 赏析
