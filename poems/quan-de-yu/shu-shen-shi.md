---
id: quan-de-yu-shu-shen-shi
title: 书绅诗
titlePinyin: shu1 shen1 shi1
titleSlug: shu-shen-shi
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 和静有真质，斯人称最灵。感物惑天性，触里纷多名。
- 祸机生隐微，智者鉴未形。败礼因近习，哲人自居贞。
- 当令念虑端，鄙嫚不能萌。苟非不逾矩，焉得遂性情。
- 谨之在事初，动用各有程。千里起步武，彗云自纤茎。
- 心源一流放，骇浪奔长鲸。渊木苟端深，枝流则贞清。
- 和理通性术，悠久方昭明。先师留中庸，可以导此生。

## 拼音
- he2 jing4 you3 zhen1 zhi4 ， si1 ren2 cheng1 zui4 ling2 。 gan3 wu4 huo4 tian1 xing4 ， chu4 li3 fen1 duo1 ming2 。
- huo4 ji1 sheng1 yin3 wei1 ， zhi4 zhe3 jian4 wei4 xing2 。 bai4 li3 yin1 jin4 xi2 ， zhe2 ren2 zi4 ju1 zhen1 。
- dang1 ling4 nian4 lü4 duan1 ， bi3 man4 bu4 neng2 meng2 。 gou3 fei1 bu4 yu2 ju3 ， yan1 de2 sui4 xing4 qing2 。
- jin3 zhi1 zai4 shi4 chu1 ， dong4 yong4 ge4 you3 cheng2 。 qian1 li3 qi3 bu4 wu3 ， hui4 yun2 zi4 xian1 jing1 。
- xin1 yuan2 yi4 liu2 fang4 ， hai4 lang4 ben1 chang2 jing1 。 yuan1 mu4 gou3 duan1 shen1 ， zhi1 liu2 ze2 zhen1 qing1 。
- he2 li3 tong1 xing4 shu4 ， you1 jiu3 fang1 zhao1 ming2 。 xian1 shi1 liu2 zhong1 yong1 ， ke3 yi3 dao3 ci3 sheng1 。

## 注释

## 译文

## 赏析
