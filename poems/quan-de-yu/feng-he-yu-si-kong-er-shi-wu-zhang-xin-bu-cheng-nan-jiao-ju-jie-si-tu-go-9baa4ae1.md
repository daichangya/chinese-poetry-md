---
id: quan-de-yu-feng-he-yu-si-kong-er-shi-wu-zhang-xin-bu-cheng-nan-jiao-ju-jie-si-tu-go-9baa4ae1
title: 奉和于司空二十五丈新卜城南郊居接司徒公别墅即事书情奉献兼呈李裴相公
titlePinyin: feng4 he2 yu2 si1 kong1 er4 shi2 wu3 zhang4 xin1 bu3 cheng2 nan2 jiao1 ju1 jie1 si1 tu2 gong1 bie2 shu4 ji2 shi4 shu1 qing2 feng4 xian4 jian1 cheng2 li3 pei2 xiang4 gong0
titleSlug: feng-he-yu-si-kong-er-shi-wu-zhang-xin-bu-cheng-nan-jiao-ju-jie-si-tu-go-9baa4ae1
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一德承昌运，三公翊至尊。云龙谐理代，鱼水见深恩。
- 别墅池塘晓，晴郊草木蕃。沟塍连杜曲，茅土盛于门。
- 卜筑因登览，经邦每讨论。退朝鸣玉会，入室断金言。
- 材俊依东阁，壶觞接后园。径深云自起，风静叶初翻。
- 宰物归心匠，虚中即化源。巴人宁敢和，空此愧游藩。

## 拼音
- yi4 de2 cheng2 chang1 yun4 ， san1 gong1 yi4 zhi4 zun1 。 yun2 long2 xie2 li3 dai4 ， yu2 shui3 jian4 shen1 en1 。
- bie2 shu4 chi2 tang2 xiao3 ， qing2 jiao1 cao3 mu4 fan1 。 gou1 cheng2 lian2 du4 qu3 ， mao2 tu3 sheng4 yu2 men2 。
- bu3 zhu4 yin1 deng1 lan3 ， jing1 bang1 mei3 tao3 lun4 。 tui4 chao2 ming2 yu4 hui4 ， ru4 shi4 duan4 jin1 yan2 。
- cai2 jun4 yi1 dong1 ge2 ， hu2 shang1 jie1 hou4 yuan2 。 jing4 shen1 yun2 zi4 qi3 ， feng1 jing4 ye4 chu1 fan1 。
- zai3 wu4 gui1 xin1 jiang4 ， xu1 zhong1 ji2 hua4 yuan2 。 ba1 ren2 ning2 gan3 he2 ， kong1 ci3 kui4 you2 fan1 。

## 注释

## 译文

## 赏析
