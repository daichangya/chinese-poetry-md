---
id: quan-de-yu-feng-shi-yi-chun-ye-du-xin-gan-jiang-lu-lu-zhi-huang-bo-guan-lu-shang-yu-42bf770a
title: 奉使宜春夜渡新淦江陆路至黄檗馆路上遇风雨作
titlePinyin: feng4 shi3 yi2 chun1 ye4 du4 xin1 gan4 jiang1 lu4 lu4 zhi4 huang2 bo4 guan3 lu4 shang0 yu4 feng1 yu3 zuo4
titleSlug: feng-shi-yi-chun-ye-du-xin-gan-jiang-lu-lu-zhi-huang-bo-guan-lu-shang-yu-42bf770a
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 草草理夜装，涉江又登陆。望路殊未穷，指期今已促。
- 传呼戒徒御，振辔转林麓。阴云拥岩端，澍雨当山腹。
- 震雷如在耳，飞电来照目。兽迹不敢窥，马蹄唯务速。
- 虔心若斋礼，濡体如沐浴。万窍相怒号，百泉暗奔瀑。
- 危梁虑足跌，峻阪忧车覆。问我何以然，前日受微禄。
- 转知人代事，缨组乃徽束。向若家居时，安枕春梦熟。
- 遵途稍已近，候吏来相续。晓霁心始安，林端见初旭。

## 拼音
- cao3 cao3 li3 ye4 zhuang1 ， she4 jiang1 you4 deng1 lu4 。 wang4 lu4 shu1 wei4 qiong2 ， zhi3 qi1 jin1 yi3 cu4 。
- chuan2 hu1 jie4 tu2 yu4 ， zhen4 pei4 zhuan3 lin2 lu4 。 yin1 yun2 yong1 yan2 duan1 ， shu4 yu3 dang1 shan1 fu4 。
- zhen4 lei2 ru2 zai4 er3 ， fei1 dian4 lai2 zhao4 mu4 。 shou4 ji4 bu4 gan3 kui1 ， ma3 ti2 wei2 wu4 su4 。
- qian2 xin1 ruo4 zhai1 li3 ， ru2 ti3 ru2 mu4 yu4 。 wan4 qiao4 xiang1 nu4 hao2 ， bai3 quan2 an4 ben1 pu4 。
- wei1 liang2 lü4 zu2 die1 ， jun4 ban3 you1 che1 fu4 。 wen4 wo3 he2 yi3 ran2 ， qian2 ri4 shou4 wei1 lu4 。
- zhuan3 zhi1 ren2 dai4 shi4 ， ying1 zu3 nai3 hui1 shu4 。 xiang4 ruo4 jia1 ju1 shi2 ， an1 zhen3 chun1 meng4 shu2 。
- zun1 tu2 shao1 yi3 jin4 ， hou4 li4 lai2 xiang1 xu4 。 xiao3 ji4 xin1 shi3 an1 ， lin2 duan1 jian4 chu1 xu4 。

## 注释

## 译文

## 赏析
