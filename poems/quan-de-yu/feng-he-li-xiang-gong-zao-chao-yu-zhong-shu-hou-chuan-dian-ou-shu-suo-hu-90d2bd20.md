---
id: quan-de-yu-feng-he-li-xiang-gong-zao-chao-yu-zhong-shu-hou-chuan-dian-ou-shu-suo-hu-90d2bd20
title: 奉和李相公早朝于中书候传点偶书所怀奉呈门下相公中书相公
titlePinyin: feng4 he2 li3 xiang4 gong0 zao3 chao2 yu2 zhong1 shu1 hou4 chuan2 dian3 ou3 shu1 suo3 huai2 feng4 cheng2 men2 xia4 xiang4 gong0 zhong1 shu1 xiang4 gong0
titleSlug: feng-he-li-xiang-gong-zao-chao-yu-zhong-shu-hou-chuan-dian-ou-shu-suo-hu-90d2bd20
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 五更钟漏歇，千门扃钥开。
- 紫宸残月下，黄道晓光来。
- 辨色趋中禁，分班列上台。
- 祥烟初缭绕，威凤正裴回。
- 斧藻归全德，轮辕适众材。
- 化成风偃草，道合鼎调梅。
- 渥命随三接，皇恩畅九垓。
- 嘉言造膝去，喜气沃心回。
- 东阁延多士，南山赋有台。
- 阳春那敢和，空此咏康哉。

## 拼音
- wu3 geng1 zhong1 lou4 xie1 ， qian1 men2 jiong1 yao4 kai1 。
- zi3 chen2 can2 yue4 xia4 ， huang2 dao4 xiao3 guang1 lai2 。
- bian4 se4 qu1 zhong1 jin4 ， fen1 ban1 lie4 shang4 tai2 。
- xiang2 yan1 chu1 liao2 rao4 ， wei1 feng4 zheng4 pei2 hui2 。
- fu3 zao3 gui1 quan2 de2 ， lun2 yuan2 shi4 zhong4 cai2 。
- hua4 cheng2 feng1 yan3 cao3 ， dao4 he2 ding3 tiao2 mei2 。
- wo4 ming4 sui2 san1 jie1 ， huang2 en1 chang4 jiu3 gai1 。
- jia1 yan2 zao4 xi1 qu4 ， xi3 qi4 wo4 xin1 hui2 。
- dong1 ge2 yan2 duo1 shi4 ， nan2 shan1 fu4 you3 tai2 。
- yang2 chun1 na4 gan3 he2 ， kong1 ci3 yong3 kang1 zai1 。

## 注释

## 译文

## 赏析
