---
id: quan-de-yu-ku-liu-si-shang-shu
title: 哭刘四尚书
titlePinyin: ku1 liu2 si4 shang4 shu1
titleSlug: ku-liu-si-shang-shu
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 士友惜贤人，天朝丧守臣。
- 才华推独步，声气幸相亲。
- 理析寰中妙，儒为席上珍。
- 笑言成月旦，风韵挹天真。
- 丹地膺推择，青油寄抚循。
- 岂言朝象魏，翻是卧漳滨。
- 命赐龙泉重，追荣密印陈。
- 撤弦惊物故，庀具见家贫。
- 牢落风悲笛，汍澜涕泣巾。
- 只嗟蒿里月，非复柳营春。
- 黄绢碑文在，青松隧路新。
- 音容无处所，归作北邙尘。

## 拼音
- shi4 you3 xi1 xian2 ren2 ， tian1 chao2 sang4 shou3 chen2 。
- cai2 hua2 tui1 du2 bu4 ， sheng1 qi4 xing4 xiang1 qin1 。
- li3 xi1 huan2 zhong1 miao4 ， ru2 wei4 xi2 shang4 zhen1 。
- xiao4 yan2 cheng2 yue4 dan4 ， feng1 yun4 yi4 tian1 zhen1 。
- dan1 di4 ying1 tui1 ze2 ， qing1 you2 ji4 fu3 xun2 。
- qi3 yan2 chao2 xiang4 wei4 ， fan1 shi4 wo4 zhang1 bin1 。
- ming4 ci4 long2 quan2 zhong4 ， zhui1 rong2 mi4 yin4 chen2 。
- che4 xian2 jing1 wu4 gu4 ， pi3 ju4 jian4 jia1 pin2 。
- lao2 luo4 feng1 bei1 di2 ， wan2 lan2 ti4 qi4 jin1 。
- zhi1 jie1 hao1 li3 yue4 ， fei1 fu4 liu3 ying2 chun1 。
- huang2 juan4 bei1 wen2 zai4 ， qing1 song1 sui4 lu4 xin1 。
- yin1 rong2 wu2 chu4 suo3 ， gui1 zuo4 bei3 mang2 chen2 。

## 注释

## 译文

## 赏析
