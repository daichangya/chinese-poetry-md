---
id: quan-de-yu-guang-ling-shi
title: 广陵诗
titlePinyin: guang3 ling2 shi1
titleSlug: guang-ling-shi
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 广陵实佳丽，隋季此为京。八方称辐凑，五达如砥平。
- 大旆映空色，笳箫发连营。层台出重霄，金碧摩颢清。
- 交驰流水毂，迥接浮云甍。青楼旭日映，绿野春风晴。
- 喷玉光照地，颦蛾价倾城。灯前互巧笑，陌上相逢迎。
- 飘飘翠羽薄，掩映红襦明。兰麝远不散，管弦闲自清。
- 曲士守文墨，达人随性情。茫茫竟同尽，冉冉将何营。
- 且申今日欢，莫务身后名。肯学诸儒辈，书窗误一生。

## 拼音
- guang3 ling2 shi2 jia1 li4 ， sui2 ji4 ci3 wei4 jing1 。 ba1 fang1 cheng1 fu2 cou4 ， wu3 da2 ru2 di3 ping2 。
- da4 pei4 ying4 kong1 se4 ， jia1 xiao1 fa1 lian2 ying2 。 ceng2 tai2 chu1 zhong4 xiao1 ， jin1 bi4 mo2 hao4 qing1 。
- jiao1 chi2 liu2 shui3 gu1 ， jiong3 jie1 fu2 yun2 meng2 。 qing1 lou2 xu4 ri4 ying4 ， lü4 ye3 chun1 feng1 qing2 。
- pen1 yu4 guang1 zhao4 di4 ， pin2 e2 jia4 qing1 cheng2 。 deng1 qian2 hu4 qiao3 xiao4 ， mo4 shang4 xiang1 feng2 ying2 。
- piao1 piao1 cui4 yu3 bao2 ， yan3 ying4 hong2 ru2 ming2 。 lan2 she4 yuan3 bu2 san4 ， guan3 xian2 xian2 zi4 qing1 。
- qu3 shi4 shou3 wen2 mo4 ， da2 ren2 sui2 xing4 qing2 。 mang2 mang2 jing4 tong2 jin4 ， ran3 ran3 jiang1 he2 ying2 。
- qie3 shen1 jin1 ri4 huan1 ， mo4 wu4 shen1 hou4 ming2 。 ken3 xue2 zhu1 ru2 bei4 ， shu1 chuang1 wu4 yi4 sheng1 。

## 注释

## 译文

## 赏析
