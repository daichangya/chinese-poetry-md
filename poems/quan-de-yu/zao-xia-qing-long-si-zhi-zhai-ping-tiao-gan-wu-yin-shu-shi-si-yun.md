---
id: quan-de-yu-zao-xia-qing-long-si-zhi-zhai-ping-tiao-gan-wu-yin-shu-shi-si-yun
title: 早夏青龙寺致斋凭眺感物因书十四韵
titlePinyin: zao3 xia4 qing1 long2 si4 zhi4 zhai1 ping2 tiao4 gan3 wu4 yin1 shu1 shi2 si4 yun4
titleSlug: zao-xia-qing-long-si-zhi-zhai-ping-tiao-gan-wu-yin-shu-shi-si-yun
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晓出文昌宫，憩兹青莲宇。
- 洁斋奉明祀，凭览伤夐古。
- 秦为三月火，汉乃一抔土。
- 诈力自湮沦，霸仪终莽卤。
- 中南横峻极，积翠泄云雨。
- 首夏谅清和，芳阴接场圃。
- 仁祠閟严净，稽首洗灵府。
- 虚室僧正禅，危梁燕初乳。
- 通庄走声利，结驷乃旁午。
- 观化复何如，刳心信为愈。
- 盛时忽过量，弱质本无取。
- 静永环中枢，益愧腰下组。
- 尘劳期抖擞，陟降聊俯偻。
- 遗韵留壁间，凄然感东武。

## 拼音
- xiao3 chu1 wen2 chang1 gong1 ， qi4 zi1 qing1 lian2 yu3 。
- jie2 zhai1 feng4 ming2 si4 ， ping2 lan3 shang1 xuan4 gu3 。
- qin2 wei4 san1 yue4 huo3 ， han4 nai3 yi4 pou2 tu3 。
- zha4 li4 zi4 yan1 lun2 ， ba4 yi2 zhong1 mang3 lu3 。
- zhong1 nan2 heng2 jun4 ji2 ， ji1 cui4 xie4 yun2 yu3 。
- shou3 xia4 liang4 qing1 he2 ， fang1 yin1 jie1 chang3 pu3 。
- ren2 ci2 bi4 yan2 jing4 ， qi3 shou3 xi3 ling2 fu3 。
- xu1 shi4 seng1 zheng4 chan2 ， wei1 liang2 yan4 chu1 ru3 。
- tong1 zhuang1 zou3 sheng1 li4 ， jie2 si4 nai3 pang2 wu3 。
- guan1 hua4 fu4 he2 ru2 ， ku1 xin1 xin4 wei4 yu4 。
- sheng4 shi2 hu1 guo4 liang4 ， ruo4 zhi4 ben3 wu2 qu3 。
- jing4 yong3 huan2 zhong1 shu1 ， yi4 kui4 yao1 xia4 zu3 。
- chen2 lao2 qi1 dou3 sou3 ， zhi4 jiang4 liao2 fu3 lü3 。
- yi2 yun4 liu2 bi4 jian1 ， qi1 ran2 gan3 dong1 wu3 。

## 注释

## 译文

## 赏析
